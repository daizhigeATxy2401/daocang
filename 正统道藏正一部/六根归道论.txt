六根归道篇
　　经名：六根归道篇。撰人不详。底本出处：《正统道藏》正一部。
　　六根归道篇
　　宁根固蒂，知常守静，则真元得以滋益。致虚养恬，息机洗尘，则大道得以延蔓。是以古之守道，轩冕不顾其荣，方丈不欣以美，卓绝乎世虑，优游乎玄情，则何道不养，何玄不立。奈何后世之人，多怀中士之节，两有存亡之念J一则好生而不务以养生，一则恶死而不思以避死。是以忧危之患不日而来，非测之变不时而起，虽有摄修之心，而无摄修之志，虽有超腾之念，而无超腾之望。斯与碌碌尘士之辈，又何异哉。故乃今世学道者众，成道者寡矣。吾既有念视虔诚，当振言以告之，贵精白成用，而罔半涂之废矣。
　　经曰：夫欲守道，先须守心。谓心可以动，可以静，可以生，可以死，其难测也。有一猿而奔邪娱，其难防也。有五贼而盗真宰，若不守之於道，远矣。《冲虚经》曰：心属玄主，大道俱与。则守道者，是宜乎以此为先也。心得其守，则意无乱，御而必归我之使耳。心意主乎内外，又不可以失，是宜端形愿夺，节躬敛己，动止以礼，而入乎君子之域。进退有度，而不外贤人之界，则息傲慵慢而不欺我之身矣。如其不然，则仲尼何谓其身正不令而行。行令者尚此，况养道乎。是先守心，然后守身也。心正乎内，身正乎外，则视又不可有非焉。是宜却以纷华，慎以声色。五色得正，而邪者不干吾之目。五声得其节，而淫者不干吾之耳。於是红紫不能以夺朱，郑卫不能以乱雅，财耳目必得其养，而无诱其真矣。如其不然，则伯夷何以目不视恶色，耳不听淫声。伯夷清人尚此，况养道乎。是耳目亦宜一守也。既视听得其守，其於臭甘也，又不可不慎焉。是以芬芯之馨，不可以养吾之性。饮食之菲，亦可以资吾之腹。五味之来也，守其无味。五馨之来也，得其无馨。寥寥以淡，杳杳以寂，於是鼻舌不为我之患矣。是臭甘又可为其一守也。如其不然，则昔人云何谓居臭则坏真，处甘则败黑。世俗常流尚此，况养道乎。则鼻舌又不可纵焉。凡此不素，各得其守，则六根悉争，而大道存焉。内则不为黑役，外则不为事触，则坦坦乎玄榻之上，逍遥乎妙舍之中，烦恼不干乎三界，思虑不挠乎万神，丹可以九转而不差，真可以七宝而不乱，涉无为而到彼岸，度有功而入烟霞。则六根淤道又不细矣，在乎人守之如何尔。
　　六根归道篇竟
　　
