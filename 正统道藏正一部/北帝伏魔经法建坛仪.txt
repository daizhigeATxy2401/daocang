北帝伏魔经法建坛仪
　　经名：北帝伏魔经法建坛仪。明卢中苓编。一卷。底本出处：《正统道藏》正一部。
　　北帝伏魔经法建坛仪
　　先天太极法师卢中苓编
　　法事　　白叙坛文
　　夫伏魔经法者，教传自古，派演于今。经实上帝所宣，法乃圣师所授。有体有用，行之者摄伏邪魔。无上无宗，修之者进登仙品，功高日月，德合乾坤。秘篆玄符，用之者如人病之得药。灵章宝咒，叩之者似谷响之传声，天丁雷吏之挥诃。元帅神王之禀奉，驰驱三界，震动十方，妙用难穷，赞言莫尽。今则冥心宸极，注想仪容，遵奉科规，举扬经法。八卦按八方而结界，四灵列四象以守坛。流铃掷火而汛音迅。扫妖氛，神雀毒龙而森罗兵阵。金童启奏，玉女通诚，愿令持诵之因，默有感通之妙。见前法众，端恪心诚，首对天墀，恭唫音吟圣号。
　　北极伏魔天尊，
　　大圣：飞天法王天尊，
　　流传宝经天尊。
　　祇迎上帝，既遣欲而澄心。肇建灵场，必涤瑕而荡垢。仗寒泉而散洒，冀将吏以奉行。解秽灵章，谨当演讽。举。
　　神水洗秽天尊
　　讽净天地咒
　　侍立通明，曾睹红云之一朵。驰心北极，聿瞻宝盖之三重。欲迎上帝之临轩，先假真香而达信。焚香有咒，众为举扬。举。香云结篆天尊。
　　天尊会宝珠，听至尊之演法。地神涌玉局，卫太上之说经。既能效职於昔时，不得妄惊於此日。安慰神咒，众为举扬。举。
　　元始安镇天尊。　　素车白马欢传。
　　上帝之下临，绛节霓旌，当假万灵而翊卫。地水冥阳之贤圣，天雷酆岳之威神，闻此总召咒言，悉愿齐临法会，召集神咒，请为宣扬。
　　举。
　　宝珠会圣天尊。
　　元始上帝，真符敕行。元始太真，五灵高尊。太微皓映，洞耀八门。五老告命，无幽不闻。上御九天，中镇酆山，下彻川海十二河源。八威神咒，灵策玉文。召龙负水，收气聚烟。束魔送鬼，所诛无蠲。万精摧落，扫荡妖氛。日月五星，北斗七元，合明天帝，敕下太玄。掷火万里，威振九天。宣布号令，不得迁延。诸天诸地，诸水诸山。玉真所部，溟泠大神。仙王游宴，五帝仗旛。天丁前驱，金虎后奔。镢音攫天猛兽，罗备四门。所呼立到，所召立前。敕书豁落，风火无停。摄录应命，金龙驿传。
　　臣闻紫微大帝，伏魔祖师。实万圣之所宗，为众星之所拱。权司下土，御极中天。主握阴阳，悟不色不空之妙。纲维宇宙，究孰先孰后之玄。巍巍荡荡不可名，恢恢广广非常道。示伏魔之秘旨，开度厄之妙门。殄灭群凶，恢弘万化。故凡世秉诚之切仰，仙舆驭炁而临今。醮官某，扫地为坛，吁天请命。仰干道化，俯赐矜怜。翠盖鸾旗，影暂离於金阙。凤笙龙管，声渐下於人间。左郁仪，右结璘，前招摇，后玄武。神光赫奕，香云密罗。天地水陆之神祇，执箓持籍。酆都岳府之帅将，仗钺秉旄。瑞雾霏微，天花飞舞。冉冉乘云而下，勃勃浮空而来。拜手天阶，祗迎圣驾。
　　法事
　　具位臣某，诚惶诚恐稽首，顿首再拜。谨爇真香，恭伸奏启：
　　虚元自然至真妙道元始天尊，上清真境玉晨道君灵宝天尊，太清仙境太上老君道德天尊，无上大罗昊天至尊玉皇上帝，祖师太上紫微玉虚上灵上皇大帝，勾陈星宫南极太微天皇大帝，承天效法护国圣母后土皇地祇，神霄雷霆九晨帝君，十方无极灵宝天尊，九天九炁生神帝君，度人三十二天帝君，五方五老梵炁天君，东华木公青童帝君，西灵金真祖母元君，五福十神太乙真君，大罗诸天上帝，主法天蓬元帅真君，苍天上帝，主法天猷元帅真君，丹天上帝，主法翊圣元帅真君，皓天上帝，主法佑圣真君，玄天上帝，主法中天大圣，北斗九晨上道星君，主法中天大圣，北斗天门王真君，北斗少卿王真君，北斗自在王真君，北斗行处王真君，北斗普照王真君，北斗如意王真君，北斗婆罗王真君，北斗隐必王真君，太微帝君，太上灵君，助法玄滋天君，三天丈人，三界丈人，三十六洞天君，三元三官大帝，诸位帝座星君，十一曜星君，三台华盖星君，二十八宿星君，十二宫分星君，周天星斗群真，上清宫主照某本命星君，照临星众，九天储福定命真君，天曹太皇万福真君，九天九霄天曹，诸司朝元官班圣众，火铃大圣星君，十极真人，北酆脚下洞阴境天国主者，太阴水帝君，七星真人，素车白马真君，左侍妙行真人，右侍玄冥真人，东斗生炁君，南斗司禁君，西斗生形君，北斗司命君，中斗总录君，灵宝五师真君，三省四相真君，伏魔启教孙闵二真人，保举师虚靖天师，玄通悟道真君，宗师柯谢黎郭诸大师君，诸法流芳袭庆祖宗度师真人，天仙，地仙，水仙，飞仙，三洞四辅经箓神仙，谌魏麻黄四仙元君，名山洞府云会仙真，伏魔院张包谢黄李五大天丁，三元唐葛周三将军，十天魔王，八景大神，三十六洞天丁力士，太玄青腰玉女，太玄夜光玉女，南斗火炬煞鬼使者，北斗炎炉科车使者，飞龙飞虎骑吏，阴境飞雷电吏，巨兽毒龙猛吏，师真门下吏兵，三炁大将军，祛邪三昧大将军，高飞五湖大将军，三五禁炁大将军，郁仪结大将军，北帝伏魔神咒总监大将军，敕水大将军，敕温大将军，敕石大将军，敕蜚音差虫大将军，敕火大将军，敕毒大将军，敕刀大将军，敕庙大将军，敕病大将军，敕船大将军，敕元阳大将军，敕平天大将军，敕召魂大将军，敕禁蛇虫大将军，博戏大将军，破泉大将军，禁鬼大将军，禁病大将军，禁虎狼大将军，天丁力士，天驺音邹甲卒，九元煞童，高刁北翁，严驾夔音葵龙，六丁八使，威剑神王，四目老翁，四明功曹，通真使者，吞魔食鬼二十四神，五帝神吏，三天魔王，三煞神王，杀鬼卫灵捕鬼大神，雷师，电师，洞渊神将，主坛雷霆邓辛张三大天君，随司天仙官将，东方毗音皮娄赖叉天王，南方毗留勒叉天王，西方提头博叉天王，北方毗沙门天王，上方大梵天王，下方转输圣王，八卦大神，八方威神，太和玉女，明镜玉女，黄素玉女，保命玉女，六丁玉女，青韶书右部大神，北斗诸部延寿续命度厄玉女，斗中行病典药玉女，斗中扶衰散祸真人，斗中降魔收魔神王，斗中诸部度厄益算童子，斗中左右天丁功曹天兵，斗中左右力士功曹使者，斗中仙人、道士、真人、神兵官吏，二十四治阳官，二十四治阴官，酆都下吏，九令主者，三十六洞魔王，二十四狱主者，北方大力飞天鬼众，旷野大神，五岳四渎溪涧大神圣众，地府诸司文武圣众，土府九垒真皇大帝，天府五黄大帝，瘟司行化神祇，考附缚邪降魔大使，无面目使，捉缚枷考四员天将，普现溥视天将，考照考召天将，北方永海大将军，沉天没地大将军，黑罩火罩大神，府县城惶主者，侧近宫庙王神，随驾主者，众神社令，里域正神，家奉香火明神，三界四直功曹使者，追摄官将神员，虚空过往察访神祇，经坛四府列真，参随侍卫圣众。恭愿是圣是神临法会，乃文乃武降经坛，拱俟恩光，降临坛所。臣不揣凡愚，僭伸奏请，伏想攀龙附凤，四圣簇御，以出天门。驾鹤骑鲸，五老翼辕，而登云路。敕下天仙地仙水仙之官属，指挥经部兵部法部之威神。凭浩浩，立飘飘，春回瓮音蓊牖音右。扇巍巍，显翼翼，光映灯坛。天王威备於上下四方，法从礼严於冥阳三界。各恭拜舞，并肃欢呼，仰望清光。奉安法席，恭安宝座，庸献凡仪。
　　伏愿殿上衮衣，明下天外九龙之驾；杯中素涛，起进江南二月之春。籍音谢薄物以荐馨音欣香，惟至尊俯怜愚意，鞠躬再拜，清茗沦音药陈。
　　伏以红光紫雾，云舆适下於尘凡；绿蚁黄封，凡礼少陈於帝陛。既蒙简在，愿赐歆尝。缅想粹容，谨陈初献。
　　伏以仙坛三级，遥瞻北极之天。流霞一觞，尚想西池之宴。既众真之胥会，容薄礼之再陈。恭对清严，重斟绿醑胥上声。
　　伏以和万事，解千愁，闻之俚音里俗。合自然，通大道，言自谪仙。睹清光咫尺於经坛，荐薄味再三於盏斝音假。一心皈命，三献陈情。
　　臣闻洞玄洞虚三级之仙坛，肇音兆建无声无臭九天之金阙。匪遥将宣神咒之妙经，先望玄虚而请命，冀开宝笈，敷演琅书，词意披陈，愿垂省览。宣斋意。
　　向来词意，宣读云周，谅沐天恩，必垂睿听。详夫《太上北帝伏魔神咒妙经》者，出自上清妙真经文，结气凝云，经天纬地。上閟玉京金阙，下藏洞府名山。流传於龙汉劫中，宣布於阎浮界内。八字灵篆，腾八角以垂芒。十品玄文，制十天之魔魅。蒇扬妙义，叙演玄功。七元秘诀而保国安民，六洞阴宫而斩妖戮怪。说妙经而捍厄，咒神印以成图。金箓升真，玉符度命。扫千灾，迎百福。拯六道，济四生。更叙九龙，能招众宝。辟尸大箓，佩之则增长道缘。秘篆隐文，修之而证登仙品。神兵护国，妙法度人。自非骨相合仙，难睹真文出世。今则瞻巍峨，座演空洞文宝。咒宣时，渐听琳琅之隐韵。灵书诵处，定看金玉以露形。仰冀圆清，俯矜方赤。特颁睿旨，揭示琼编。典经玉郎，掣开三八黄金锁。捧香童子，翻宣一丈紫琼文。千百重道炁冥扶，四万劫至人欣遇。将吏戒严於内外，邪妖屏斥拎迩遐。伏愿佳气郁葱，瑞光散乱。红云浮一朵，觐咫尺之天颜。灵光集万真，肃森严之仙仗。略伸启奏，愿赐感通。诵念周圆，都伸回向。干冒天威，下情无任，激切俟命之至。谨言。　　三礼
　　兆存元命神，两手恰开闭留塞诀，剔斗一座，盖头左巳文。毛扇拂风，吹散灰烬，卯文。东方炁生成元命。
　　又左手扇扇除故气，悉皆清净。右剑画三级坛，左斗印，丁罡三步，上三级坛作法，召五帅并诸将。至白事意，嘱付如治病。下横天黑箓摄崇，指挥心将守护患身。摄诀画狱，摄至押入，行震艮法。
　　吾是太上之子，为老君所使。头戴日月，身佩北斗。吾有乾灵之兵，百十万众，在吾左右。前有万硕镬汤，后有黄金钺斧。吾朝太上，忽逢神将。教吾杀鬼法，授吾斩鬼方。上带太素符，收摄诸不祥。上告天帝，召唤吏兵。头戴华盖，足蹑魁罡。何神不走，何鬼敢当。缚汝必定，治汝横伤。病人先无罪状，何敢辄犯贤良。吾含天地之正炁，咒破邪鬼之殃。咒神神自死，咒鬼鬼自亡。急急如律令。
　　下令　　遣将
　　天雷隐隐。巳。地雷轰轰。卯。龙雷卷水，辰。水雷波翻。子。社令火雷。卯。霹雳交横。寅。机缄一发，摄捉邪精。艮。急急如律令。
　　次存坛上一层，红光交射，紫气郁勃。帝尊临御三界，万灵朝元。中层，北斗、五星、二十八宿、日月众星，主法高真经中神仙，宰执在焉。
　　下一层，酆都水国、五岳、十地洞天福地名山神仙，齐集其中。次瞻望北帝御座，存元神奏启，愿赐天光加被臣，化现立获感通。元命诀擎起，存左右侍卫，存神为祖师北帝，复存即紫微天宫。光映十方，四圣随符镇四方，安营布阵。本坛天将居左，经中神仙居右，天界天仙居东北，地界神仙居东南，水府神仙居西南，阳界神祇居西北，诸天魔王天丁力士居左右。上有四天王，下有八卦大神。每存一方，有神将二员，各统天兵百万众，排兵布阵，赫奕威严，镇护十方。如法存变，次号召指挥将吏署事。
　　敕当界里社正神，本家门丞户尉，司命土地，井泉龙王，司溷音混等神，各遵经旨，立于坛外之左。
　　敕岳隍两司主者，守土祀典之神，统领兵骑，各遵经旨，立于坛外之右。
　　敕酆都馘魔朗灵，关羽斩鬼，桑铜部领兵骑，各遵经旨，行神布炁。立于艮宫，专一塞断鬼路。剿子小切灭邪妖。
　　敕雷首律令大神邓伯温，银牙猛吏辛汉臣，火雷使者张元伯，部领五方蛮雷使者，立于震宫，请降东方木炁，摄灭粪土之精。
　　敕雷门左伐魔使苟翌冲，右伐魔使毕崱，部领兵级，立于巽宫，专一扫荡妖氛，革除魔试。
　　敕火犀雷府朱彦，南极乌阳使者吴元达，部领兵吏，立于离宫，专一请降南方火炁，摄伏死金之精。
　　敕天医火云擒龙都统赵公明，专一行神布炁，立于坤宫，开泰人门，保安家眷。
　　敕地祇上将温琼，地司太岁殷郊，一合领兵，立于兑宫，请降西方金炁，摄灭腐木之精。
　　敕天医院总管许仙定，领带兵骑，专一守卫天门，祇迎天仗，传宣咒敕，飞行号令。
　　敕飞天毒雷紏察陶公济，统领兵级，立于坎宫，专一请降北方水炁，摄灭炎火之精。
　　敕北帝伏魔神咒总监大将军，宣行咒敕，都监斗口，专一请降中央土气，摄灭阴水之精。
　　敕雷霆都督青帝天君辛汉臣，紫庭院素枭三神，同雷将会合北极，伏魔法中。风雷水火八大神王，主副官将，天蓬三十六员大将，飞鹰走犬大神，紫庭内外天仙官将，诸葛武侯铁印，法中八卦九宫大神，十七神王，地祇主将，王杞十大太保，统率三雄七捷将兵骑吏，各各专一，严加巡警，匝绕经坛。仍仰於坛门之左，建天狱一所。坛门之右，建地狱一所。应是蜉蝣浪鬼，虚耗钝滞，赤口白舌，雌雄注射，伏尸故气，远近亡魂，直符破射，冷庙行病，疫疠之鬼，冤尤咒诅魍魉魈通，一切违天逆地无道不正之鬼，摄赴吾魁罡之下，受死，无动无作，不得犯吾咒。如有犯吾神咒者，头破脑裂，碎如微尘。急急如律令。
　　再下横天黑箓，作禁坛法
　　东禁西禁，南禁北禁，上禁连天，下禁连地，中禁百鬼邪精。
　　以上握权兵诀，子暮都管诀，坤再握权兵诀，印诵坛咒。
　　朱雀陵光，神威内张。山源四镇，鬼兵逃亡。神蛇吐气，邪精伏藏。魂台四明，琼户玲琅。玉真巍峨，坐镇明堂。手挥紫霞，头戴神光。执咏洞经，三十九章。中有辟邪，龙虎威冈。猛兽奔牛，衔刀吞枪。揭山钟音攫。天，神雀毒龙。六颔吐火，啖鬼之王。电猪雷火，掣星流横。袅磕驳灼，逆风横行。天禽罗阵，皆在我傍。吐火万里，以除不祥。群情启道，封落山乡。千神万灵，骈首叩颡。泽尉捧炉，为我烧香。所在所经，万神奉迎。天兽来卫，千精震伏，莫干我气。急急如律令。
　　作锁坛法
　　天煞煌煌，地煞正方。邪精百鬼，何敢隐藏。飞罡一吸，万鬼消亡。左魁右罡，神圣摄锁。毋令走逸。　　喝云：神将疾速锁坛。吾奉北帝敕，急急如律令。
　　作锁坛法，取熙抛诀：指挥将吏锁
　　坛，存北帝神。启奏元始上帝，步斗
　　存神变座。
　　法事臣闻太虚廖廓，视不见，听不闻。至道杳冥，叩必通，求必应。以今坛场，肃建经法，流通上下四方。宛若南丹世界，周回百里。即为北极天宫，四炁朗清。万灵振伏，魔王悉皆拱卫。国土莫不缅平。如元始在宝珠中。若太上升玉局座，琼音诞布，金口宣传。十品敷扬，福海深而寿山固。五方安镇，邪门闭而正道开。平坐至心诵经如法。
　　举。开函演奥天尊。
　　调声诵经
　　叙议品
　　诵至天蓬咒，存想咒中诸大神仙、神王、将吏，排布兵阵，侍列左右前后。每诵一品毕，出北帝神。又想为元命真人，跪奏事由，礼谢。再想北帝神，诵下品经。
　　七元品
　　诵至分身咒，不得高声。如法存想北帝神，出兵捉祟，遣将擒下为祸鬼神入狱。存神为天蓬，步斗一座，立□星。以左手握五将诀，再握持家诀，四指掐大指根上。权兵诀，子总管诀。大指掐四指节中。召将出兵，收捉患家为祸邪祟，画井狱入祟。想兵将摄入其中，勒令放还病人魂魄归身。想坛金光一道，直射病房，兆身随光入，依经噀水退摄。或令人将符入房，打醋炭熏扫，想心将护卫息身如故。想往来人尽为邪鬼神吏，四坛复坐诵经。
　　戮鬼品
　　存为北帝领诸天魔王、上下六宫神吏等，在酆都说法，降伏邪鬼。如治病，又给符水与服。
　　捍厄品
　　存元命神奏对北帝，北斗颁告圣旨下星宫斗府，为某人消灾度厄。存其患人凶星退舍，吉曜照临，祸散消灾，天仙度人，魔王受戒，鬼魅逃形。
　　神印品
　　想印中毫光万丈，斩灭不祥。
　　金箓品
　　想元始天尊降下救苦真符，差龙童赍告三界十方罗酆岳府等处，摄召祖先魂识。次存为救苦天尊，握金牌诀，想金光照破幽狱，摄到魂仪前来坛所，道众就家庙咒食讽经，安奉就坐，祝其听宣经法。诵毕，告长生简，宣符箓牒，差龙童将吏进诣南官注生。先焚燎功德，法师皆不必下座。
　　九龙品
　　存为北帝神，握金牌，召九龙王住居禁享，六神前来听令。或有新旧修造伤犯，咸皆原赦。凭此经功，以为安奉解释。
　　辟尸品
　　诵至明镜箓，存白炁祥光於宝箓中天，出天灾，散地祸。
　　八字品
　　诵至斗讳处，想北帝颁旨下北斗，北斗亲现，为息人消灾解厄，顺度星躔，削落罪籍，注上生名。逐位存想，左手斗诀，自额至眼，为之临目，解冤尤，保身命，修心性。仍想神仙将吏，保护生人，削罪注福，就给灵篆与服。
　　神兵品
　　至此再陈醮供，想内外上下众真，受供降福。
　　回向文
　　具位臣姓某中谢，重爇真香，恭伸奏谢圣位。臣闻琼文毕轴，杳冥三界以俱闻，宝磬停音，彷佛诸天之遥唱其经也。实上天奥义，非下世常辞。天地以之常存，日月因之迭运。人民奉之以开泰，鬼神敬之以变通。病者闻之而寿纪东华，殁者闻之而神迁北府。妖邪闻之而头破脑裂，舍识开之而鳞港羽翔。是曰生化依凭，莫不人天仰赖。为昏卫之慧炬，作苦海之法桥功。勋不可思议，福德无有限量。今则诵周十品，韵彻九霄。伏想经返星坛，恩颁金阙。上愿皇图广大，我道兴隆。五风十雨以顺时，四海兆民而乐业。三途息苦，永不堕於输回。十地兴慈，少暂停於考掠。动植感生成之德，飞潜蒙化育之恩。一切有情，均证无漏。次冀某罪消亿劫，福降今时。符水有灵，享安靖和平而如旧。身田获吉，绝痒痾疾痛以无虞。马禄旺抉，星运开泰。一门宁谧，老者安，少者怀。九祖升迁，存者神，过者化。何灾不灭，有愿皆符。臣等共沐余波，人道咸沾殊利。千古流传於经教，八荒绝灭於鬼妖。如上祷祈，悉干覆寿。为上良缘，稽首皈依。志心称念，太上三尊，十方众圣，玄中大法师，伏魔经坛上圣高真。无无上真赞叹，不可思议功德。
　　北帝伏魔经法建坛仪竟
　　
