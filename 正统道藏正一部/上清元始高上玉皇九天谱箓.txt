上清元始高上玉皇九天谱录
　　经名：上清元始高上玉皇九天谱录。撰人不详，约出於南北朝。一卷。底本出处：《正统道藏》正一部。
　　上清元始高上玉皇九天谱录
　　上告九天无崖无穷、无祖无宗、无形无名、无始无终、无响无音无寂太空紫虚洞玄溟涬幽冥昆光元先亿真虚皇道君，以三灵迅虚，玄统运晨，道化皇基，籍真自然，灵绪幽微，九帝推迁，高皇寥邈，元正监乾，翳翳玄古，时不我存，敢上告九天元始太真，普开万维，登盟灵山，四方五帝，悉监盟文。上学先生王甲受气合仙，清斋玄岳，奉受玉篇，帝皇秘讳，极妙诀言，案如禁戒，敢负盟文，违科犯律，身没河源，长充幽夜，负火践山，三涂五苦，不敢蒙原。诸末咸悟，以今为新。四司五帝，列奏某名，上言九天，下告万神，早得灵应，真人降房，飞霄轻盖，翠羽青裙，来迎某身，上升帝晨，翱翔九空，宴景三元。上告之日，八愿开陈，诸所告命，靡不如言。
　　符并朱书
　　上清元始高上玉皇九天谱录竟
　　
