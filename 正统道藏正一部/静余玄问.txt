静余玄问
　　经名：静给玄问。一卷，宋白玉蟾迷。底本出处：《正统道藏》正一部。
　　静余玄问
　　梠问所得旁门小诀。先生云：吞咽一事，《云房三十九章》已言之矣！毕竟上咽下泄，无所归。盖四大一身皆属阴，且道阳在甚处？
　　梠问：阳在甚处？先生云：在乎杳杳冥冥，恍惚之中。释氏有云：不属中问与内外，是也。邵康节亦曰：见时似有觅时无。自内求之，皆属阴也；自外求之，则又非正阳，毕竟此事难说。
　　梠问：《参同契》所论日月龙虎，是精血么？曰：非也。是精气么？曰：非也。梠曰：如是则是甚么字？先生云：只是神气二字。
　　先生云：既是行法，且可精进，法不可多，多则将来何所归。
　　先生又云：行法如做官，修道如隐逐。如何一手捉得两条蛇？
　　先生云：自紫阳下四代真人都只在。梠问：既有解化月日，何得云在？先生云：毕竟这个是肉身。先生因说：紫阳天台人，杏林常州人，毗陵师闱州人，翠虚惠州人，又云衡州人。
　　先生忽於外席下出《都天大雷玉书》以授梠：可将归急写，明日送来。念汝一生慕道之心，成汝一生慕道之志。梠问：翠虚真人既号翠虚，又称泥丸，如何？先生云：翠虚子乃其自号。尝以泥丸与人治病，故湖广中人呼之为陈泥丸。梠问翠虚真人得法之由。先生云：先师得雷书於黎母山中，不言其人姓氏，恐是神人所授也。丹法却是道光和尚所传。
　　先师尝醉语云：我是雷部辛判官弟子，干道光和尚甚事？梠问翠虚解化之由。先生云：先师嘉定六年四月十四日，在漳州梁山，与一钟桶老子椅角，入水而逝。当日有潮州葛县尉，在潭州宁乡县见之。先师与尉之父为久契，因寄一书，使尉归以达其父。后方知当日在此死，在彼见。予时随侍在彼，目睹其事。其箍桶老子有一斧在地，先师既梠与入水，势不可救。因与一二人同归，寻其斧，则亦不见。先师彼时在漳州，赴鹤会，罢，说与会主云：我要来会裹尸解。会主不以为事。遂留四句，命予题之会中而去。题云：顶上雷声霹雳，混沌落地无踪，今朝得路便行，骑个无角火龙。湖广中人常勒先师做诗，但见自口缕缕而出，皆成文理，第不肯把笔耳。
　　梠问曰：梠之事先生，其日浅邪？六年矣！所得探邪！先生之道。如海，洪渊莫窃。梠从容之日，见先生为人驱邪治病，或与之泥块，或与之木札，或石或炭，或可食或不可食，或物或非物，或有符水，或但告之以方略。每不与不告之者，皆不可治，与而告之者例作效。梠不知其如何，窃亦心领意会，效先生之所为，往往亦灵验。
　　曰：此非世人所知。
　　先生曰：自涕唾精津气血液之外，有真身不？必去此而就彼，自喜怒哀乐爱恶欲之外，有真性不？必是此而非彼。冥然无所念，宴然无所思，终日食而不味，终日衣而不丝。谓我容心於其间，则饥寒饱暖为可忧，生死苦乐为足凭，其知道之见邪？能知乎此，审能如此，则知张道陵、许逊、葛洪之徒，有妻子亦仙也，有酒肉亦仙也。其迩同於人，其心异於人。吾所以混俗和光者，不欲自异耳！鱼欲异草鱼，舍水跃岸则死；虎欲异草虎，舍山入市则擒。相曰：吁！诚哉。吾生死有命，贵贱有天，世人何不乐天知命，徒尔恶死而好生，恶贱而好贵。夫寒暑付之天时，此身非我有，实天所生。天将寒暑之听，其如之何也已。
　　先生曰：《度人经》云：欲界色界无色界，此三界也。《天心法书》云：天界地界空界，此三界也。今之人有曰上中下三界，是其考究不精矣！或又曰天地水三界，则又谬之甚焉！经云：泉曲之府，北都罗邓。如是则地水皆属下界，明矣！甚至以酆都大帝为地界之主，扶桑大帝为水界之主。若论玉皇大天尊，正为天界之主；后土皇地祇，正为地界之主。斯当也。如郑都大帝、扶桑大帝，特一司之主宰耳。
　　先生曰：修丹口诀，第一是要聚气凝神。
　　又曰：常常握固即聚气，念念守嘿即凝神。又曰：万神常凝谓之灵，一气不散谓之宝。
　　又曰：金丹即灵宝，灵宝即金丹。
　　又曰：心荒即神狂，狂则乱，乱则不凝。
　　又曰：心宁则气和，和则定，定则不散。
　　又曰：护惜元气，如护惜眼睛。
　　又曰：心死方得神活，魄灭然后魂昌。
　　又曰：心常如愚，常要活泼泼，如走盘珠，故日圆通。又曰：此心呆又不是，死又不凝。
　　又曰：先学无心，次学忘形。
　　先生告相曰：尔谓十一曜咒，诚太上所说乎？曰：诚哉！曰：嘻！彼咒中有谓甘石推流伏。然甘德、石申，皆星翁也，却是春秋战国时人。甘石未生，此咒先有，质之於此，岂太上所说耶？
　　先生问紫元留元长曰：尔谓世间混元如意之法诚然乎？曰：然。曰：嘻！彼法中有咒云北极佑圣真君律令，又曰三天扶教辅玄大法师律令。果尔，则可疑也。佑圣乃周时人，天师乃汉时人。若是混元法已在太上之先，亦不应用太上老君律令矣！况佑圣与天师乎！何哉？谓混元也。
　　先生曰：先师泥丸翁，昔在徽庙时，尝遇大洞真人孙君与之曰：昔者元始天尊与太上老君所说经教，甚不多。后人采摭编录，遂成一藏。如《北斗经》乃张正一所作，《南斗经》乃王长所作之类。大凡教人课诵，不如《灵宝度人经》玉皇天尊号为愈也。
　　先生告相曰：得道者如婴儿之在母胎，得法者如元帅之坐筹幄。
　　先生曰：昔高丽僧有丹诀云：不是有形物，不是无形物，看见乌硉矹，此是造化骨。
　　静余玄问竟
　　
