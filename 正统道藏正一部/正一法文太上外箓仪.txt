正一法文太上外箓仪
　　经名：正一法文太上外录仪。撰人不详，约出於南北期。系早期天师道经典《正一法文》残本之一。一卷。底本出处：《正统道藏》正一部。
　　正一法文太上外箓仪
　　凡男女师皆立治所，贵贱拜敬进止，依科自往，教之轻道，明来学之重真，其问小师未能立治、履历民问，行化自效，因绿錾尔，不拘大仪，若街法求利，不明正典，传非习谬，迷误后生，后生绿薄，率尔逐易，不寻高德，苟贪受名，名而无实，望福得祸，祸加考深，宜慎之焉。
　　五种女人受要箓
　　第一处女
　　凡处女在家随父母，教之从师受法，父母为辞，称乡居男女民生官。姓名息女某年岁某月日时生，某父母名也。荷道重恩，得生子息，息女某年某岁，至心乐道，虽是愚蒙，庶有豪进，今归师门，乞赐成就，依法操信，奉辞以闻，请受某录，修行如法，伏愿明师，特垂允许，谨辞。疾厄有代皆依前仪。
　　凡在家受法，临嫁启师，师不在者，同道高德，章书奏闻，须至夫某氏别更上闻。
　　凡入夫家，告夫所受，夫启父母，就师腾言，改姓而已，不须易文，在家称父姓，适人称夫姓。
　　第二出家女
　　凡女挺命，不愿适人，启告父母，出家学道，或别立靖舍，或投师门，男师独立，不得受女弟子，师若妇即号师母，女弟子来，得依师母，无师母者，别凭女师，女师出家，志业和念，从师受录，辞信依科，贫无信物，师代出之，辞称父乡居男民，生官姓名，息女某年岁某月日时生。父亡称母，母取父姓。母亡称父段故男生某息女字某。先绿罪重，生受女身，虺弱愚顽，不愿出嫁，在父母家，无由得学，今誓归命，仰凭师门，尽力竭诚，洒扫自效毕生，续明朝夕香火，不敢中悔，无有退心，依科办信，奉辞以闻，唯愿明师赐垂成就，谨辞。后悔有考
　　无悔进法，得嫁别有科。
　　第三嫁妇
　　凡为人妇，事势多端，或不欲嫁，尊上逼之，或为贵势，俗家迫取，或侍奉法，或无所奉，先所受者，悉即还师，师即申启。若夫奉道，捐改本姓，若未有受，随夫受之，夫妻同师，师脱远隔，得就高德，投辞如科。夫乡居男生姓名，妻某岁某月日时生，幸藉宿绿，得奉大道，虽禀女弱，得依道民。若高德甲乙之家，皆得云道门法门。方竭丹诚，陪执箕篇，仰道延生，赞扬妙化，克荷玄佑，永充种人，谨依法责信，奉辞以闻，请受某录。如说修行即云唯愿明师特赐垂允，谨辞。
　　第四寡妇
　　凡寡妇多种，有结带便寡，誓不重嫁，或有男胤，年高不出，或年大无儿，富不肯行，或贫无人娶，或病不能去，尚有产业，不还本家，如此投师。辞称乡居殁故男生姓名，妻某岁某月日时生，赛秽既深，生受女弱，出嫁夫某，涉历某年日月，年数随实言之，宿新罪重，凶罚奄臻，某夫婿以某年月日时，捐背疾病某故，暴损丧亡，衔哀自咎，不敢有怨，追恐亡者多愆，殃延后人，自虑咎积，不保推迁，雀鼠乐活，凭道乞生，希附师门，济度身命，依法责信，奉辞以闻，请受某录，果心如志，唯愿明师赐副饥渴，谨辞。
　　第五归居女
　　凡嫁丧夫，或犯七出，或年命相克，致使离居，不自存立，还依本家，忧患相缠，归命师门，投辞称父乡居如处女，若夫妻和美，大义不绝，特以婿亡，单寡而归，后命过者，还婿合葬，如此依前寡妇仪，但辞中异同，随宜消息。凡出嫁、寡妇、〔归〕居三者，后皆准妇仪，其中辞状，陈前说后，吉凶备述，不得全用。
　　下人四夷受要箓
　　太平经云，奴婢顺从君主，学善能贤，免为善人良民，良民善人学不止成贤人，贤人学不止成圣人，圣人学不止成道人，道人学不止成仙人，仙人学不止成真人，真人学不止成大神人，大神人学不止成委黑神人，此九品人上极入道，道教愚下下人得学，学依善人受录如法，称君主乡居，男女民生官姓名，私人某赐姓者得言姓，年岁某月日时生，家生蛮貊狄钤，随实言之，叩搏奉辞，先绿罪深，今生底下，甘苦在心，不敢有怨，虫草有幸，得奉道门，闻见善事，诚欣诚跃，某虽卑顽，谬知谨慎，夙夜尽勤，小心敢懈，贪生愿活、伏事君郎，承顺大家，仰希道佑，乞以休息，时治洒扫，君上赐与之物，豪分撰持，换易香油，给治争舍，今责法信，请受符录，伏愿明师赐垂哀遂，谨辞。四夷云，某束西南北四方荒外，或某州郡县山川界内，夷狄羌戎姓名，今居某处，改姓某，易名某，年岁某月日时生，叩搏奉辞，先因丑恶，生出边荒，不识礼法，不知义方，画秽之中，善根未绝，某年月日时，为某事随某事得来中国，闻见道科，弥增喜跃，含黑愿活，凭真乞生，依法责信，奉辞以闻，伏愿明师特垂矜副，谨辞。
　　凡下人受录之后，别立白籍，师为缄封，三告上言，皆得预会观听，申令有功德者，善人放之，依良民也。
　　受镍后三日谢恩章
　　受箓之后，涉前三日，假令十日，受至十二，是三日也，诣师再拜，三叩搏止，又再拜脆，信起请章，章应自书之，若未能者，假手同法，亦自拜奏，又未能者，师友代之，代之者愿呢发炉，出官操章，复炉出呢，愿悉依别仪，受录者於靖外，随师拜伏，师出官，称此录生名，教其叩齿咽熙，若朋友奏者，随朋友同就位，叩齿拜伏，咽熙依朋友。朋友示语言之。
　　七十五进百五十录谢恩章
　　具法位臣某，诚惶诚恐，稽首顿首，再拜上言，谨案文书，某年岁，昔以乐化，制属诸君丈人道炁，某好道乐神，前诣天师某官祭酒姓名，受某官七十五将军线，积有年载，某未有微功以报所受，猥以今月某日，系天师某治炁某考召，责录赐某官七十五将军录，并前百五十将军录，某被蒙大恩，喜惧交集，玄施洪探，诚自劝进，谨拜章一通，上诣
　　天曹，愿垂矜省，某蒙考召君吏，逮召君吏，并某先所受某官七十五将军录，吏兵营护有勤，今谒为言功举迁，各加其秩，如天曹常科，皆依录谒署，便曹隐职，无令失意，事讫各还宫室如故，某晚生后长，希遭大化，未知逆顺，宿新愆多，今誓改往修来，渐自精勤，乞丐前后所犯罪过，一切升举原赦，当令某自今以后所向，金石为开，水火为灭，千鬼万神，尽为伏诺，所化者化，所治者差，被蒙大恩，以劝未悟，恩惟
　　太上，分别哀臣愚劣，谨因二官直使正一功曹，左右官使者，阴阳神央吏，科车赤符吏，刚风骑置吏，驿马上章吏官各二人出操，臣谨为某等拜上某章一通，上诣
　　三天某曹，伏须告报，臣某诚惶诚恐，稽首顿首，再拜以
　　闻。
　　空三行
　　臣某属　　　某宫焚修
　　空三行
　　年号岁次某某月某朔某日某时章於某处黄录斋坛拜上
　　空三行
　　可漏用金纸一幅为之。
　　太清玄元无上三天无极大道太清金阙七宝玉陛下
　　具章奏法位臣姓某上奏谨封
　　内方函
　　谨　　馑　　上　　诣
　　具章奏法位姓某谨重封
　　太上虚无丈人宫都司曹治北辰官
　　外方函
　　谨　谨　上　诣
　　具章奏法位姓某谨重封
　　三天门下请进
　　童子超受十诚及七十五将军录谢恩章
　　上言：谨案文书，某年某岁月日时生，幸藉余庆，世崇大道，遇荷玄佑，闻见正法，奇方异术，志愿修行，龄齿蒙稚，未能受习，曲奉师愍，赐以超擢之荣，开晦导昧，引入日烛之路，今月某日男女师姓名，依科考召，授某某官某将军录，洪慈特被，祇仰屏营，惊欣踊跃，谨拜章谢闻，伏愿
　　太上三天曹上官典者，省览所陈，某蒙考召，逮召某将军吏兵真神正炁来某身中，同心并力，建德立功，善业升进，克成种人，天官有功，谒为举迁，各加其秩，如天曹常科比署便曹隐职，无令失意，受功事讫，各还本官，一如故事，当令某心明意解，动静合真，幽显归附，以为效信，恩惟
　　太上。云云
　　成人超受百五十将军条言功章
　　上言：谨案文书，某年某岁月日时生，宿有善绿，世奉大道，若新化云，宿罪深重，久事六天，或达真信俗，或无所事，未绝善缘，得归正一也。好道乐神，至诚无已，实希稍进，敢愿超阶，不悟先因福厚，今师恩深，舍浊污之类，班清云之俦，开以拔群之方，处以不次之位，某月某日男女师姓名，依科考召，授某百五十将军录吏兵，光显天宫，威严辅正灭邪，幽显敬伏，岂某草虫所可克当，不胜感荷屏营，谨拜章谢闻。伏愿
　　三天曹，特降垂省某考召君，并所受将军录吏兵，营护有功，今谒为言功举迁，各加其秩，如天曹常科比署便曹隐职，无令失意，事讫各还官室，一如故事，某未受录之前，亿罪兆过，即日乞丐一切赦贯，令某自今以后，所向金石为开，水火为灭，千鬼万神，尽为伏诺，所化者化，所治者差，被受大恩，以劝未悟，恩惟太上云云。
　　进录刺章
　　某州郡县乡里男女生姓名年岁，被某官召，户属男女主者姓名，治男女姓名。
　　保举
　　右牒男女生某，前受禁官若干将军吏兵箓，奉法修真，堪任进授，今求迁署，请某官若干将军吏兵录，如法请给，系天师某治炁祭酒，臣某稽首再拜，谨刺。
　　上言如牒，男女生某，前受某官若干将军吏兵录，奉法精修，堪任进授，今求迁署，请某官若干将军吏兵录，谨条行状，州郡县乡里姓名年纪，所迁请将军种数，所属天师主者，并保举人姓名如牒，谨遣功曹使者，考召君吏，考窍肉人，审知情实，某应良选，及时当下，肉人元元，须待拜署，谒言上官，谨以刺言。臣某诚惶诚恐，稽首再拜，诣
　　考召。
　　臣姓某。
　　四君
　　上言谨案文书，男女生姓名年岁，前授某官若干将军吏兵录，今迁署如干将军箓所请吏兵种数，昨入刺如牒，须待拜署，诸应下者及时所迁某官将军吏兵，营护肉人有功，一切还中宫，言功举迁，加秩等数，如天曹常科比考召君吏所考事，立下将军吏兵，付授肉人随逐覆盖，恩惟
　　太上云云。
　　右进录章刺章，出官操复，悉依前仪，约劲授受，亦如初法。
　　凡先受后受同一师者，后不须米薪，唯纸笔等如旧，异师各信不可亏。
　　凡受更令，五年得进一将军，四年十将军，三年七十五将军，二年百五十将军，一年若志行庸愚无长进者，悉又倍年，三倍无功，不知建德直置而已，都不合迁，其中聪明才智秀异，功德超群，不计年限。
　　事箓行戒
　　事录之法，恒存其官，忆识位次，人数少多，文武所主，有急呼之文常佩身，唯欲錾脱，若兼参染，自可脱之，秘录争处，勿令去失，去失有罚，依案科仪，穿坏改易，摩之如法，夫妻同道，非
　　为淫秽，带之存之，弥不可脱，脱之为淫，更增重考，若入余处凶丧之问，危险鬼贼，恒佩勿脱，神入体中，不存素上，录符在身，存师在心，带之不舍，以坚忠信，若有丧产，及行出触秽，皆即解除，依太上秘教。
　　凡为道民，便受护身符，及三戒进五戒八戒，然后受录，受录之前未受者受录之后，依次受之，诵习通利，恒存思行，诸识不谬，忘则犯科，未受录时，无所呼召，受录之后，动静呼神，不行戒者，呼之不至，破戒之人，吏兵远身，还上天曹考官便逮，致诸厄疾，公私灾横，撼轲衰否，所作不成，成功立德，舍间入明，施善禳恶，以吉除凶，要在行戒，神即佑之，戒有别文，精详修习，或有不解，或有遗忘，或有谬误，或冒禁故为，或尊上逼迫，或畏死犯之，皆是愆招，悉名破戒，即应忏悔，首谢自新，大略如后，消息施行。
　　凡违戒者背负鞠言，协道信邪，杂事信俗，此为不专，中心怀二，愚迷犹豫，惑障缠深，师三诲之，必能改革，守一不惑，召神有效，三诲不恢，是为叛道，乖逆师尊，法应夺录，违真奉俗，及无所事，师慈愍之，不追咎责，怨对事他，弃本逐末，虽名奉道，实犯正科，师移诸官，不得容受，积久知悔，更立殊功，乞还听许，依德升迁，若瞋志委遁，不输录符，师勿苦求，但移而已，又外犯阳官，死罪从刑，即是负道，皆应夺录鞭，笞赎罚，章奏解之，刑而枉者，启告勿夺，又内犯阴官，师友谏喻，苟作不从，皆宜格夺，轻重详量，师朋评议，令法取允，幽显贵知，破戒谬滥，师资格同罪，夺之后首悔立功，随宜进署依科遵行，去失录者，输罚更受。
　　凡失更令，罚薪五束，朱三两，饭贤三人。皆中厨也。失一将军，薪半车，朱四两，饭贤五人。失十将军，薪一车，朱五两，饭贤十人。失七十五将军，薪二车，朱七两，饭贤五十人。失百五十将军，薪三车，朱九两，饭贤百人。失三官至百五十将军皆输。罚毕得受更令，随功进，若有殊功异德，超复由师。
　　凡输罚后操辞送信皆如初。
　　立功求进
　　凡能志学，皆应从师，如戒修行，立功建德，德者五德也，功者九功也。一曰仁，好生恶杀；二日礼，敬慎和柔；三日信，忠直不妄；四曰义，明断无邪；五日智，清正通达。一日理元黑，愿念无形；二曰理上天，志存大神；三日理下地，守静思真；四曰理四时，随顺仙化；五日理五行，宣扬大道；六曰理阴阳，系续圣种；七曰理文书，赞弘道法；八曰理草谷，摄延凡命；九日理财货，利下通上。此九与五具在经中谙识文字谘受口诀，依案施行，坚固精进，誓无退转，是为立功，功被於外，德充於内，内外虽殊，功德合也，有德立功，听求进业，辞随时宜，大略如左。某州郡县乡里，男女生姓名年岁，叩搏乞恩辞，幸藉善绿，崇奉大法，某年月日时，蒙师若先以他师云，蒙男女师，某州郡县乡里姓名，赐授某官录，奉法以来，积如干年月，依案旨诀，遵行鞠言，伏从戒律，不敢违负，愚短未达，犯或不知，才力未深，修行未究，思此暂忸，皇忘寝食，自揆庸品，简悟未弘，某年某月日起习某事，从来至今，粗有效验，功微业浅，不敢闲宁，仰希寸进，以奖愚蔽，谨责科信，冒辞以闻，伏愿明师赐垂成就，尘黩玄鉴，追纸惊惶，谨辞。
　　太岁某某月日奉辞
　　五德九功，各有经法，法有内外，学者兼行，仁礼信义智及诸理，内秘在心，外现在边，迩及心术，更互受名，金木火水土谷，谓为六府正德，利用厚生，谓为三事，三事六府，又号九功，道德仁义礼，文武辩法，此即九经，九经之中，备有功德，功德之名，为善总称，总称之中，三术为要，隐形藏名，遗荣是也，内以心知，外以迩辩，辩迩有事，事即为业，业在有为，心存无为，为简为素，弃捐繁华，期至无为也，简素之迩，始於身口，终以检心，起修五德九功。
　　五德
　　一者长斋乾蔬，不食肥鲜，放生救死，平等一心。
　　二者供养三宝，礼拜尽节，承奉和顺，不生息慢。
　　三者言语真实，无有虚诈，方便依法，不损物益己。
　　四者辩是明非，谘师问友，布施平正，断次邪疑。
　　五者智慧精审，所说依经，经通无碍，动静会道不自作一法，违负幽明。
　　九功
　　一者劝诸同志，念身无为，思身洞白，
　　委炁无形。
　　二者守形虚白，若玉无瑕。
　　三者积精内视，数发至足。
　　四者思五藏神，见与言语。
　　五者念召体神，使四时五行。
　　六者醮六甲八吏，符刺地神。
　　七者役使社稷山川众神。
　　八者习延精炁，占说是非。
　　九者呼鬼，问以吉凶。
　　右五德九功，随人所能，能行之者，总名为功，功者工也，工者能也，能救世者助国扶命，益物济身，幽显有赏，自六功至九其事多邪，不精持戒，必陷魔群，道之下品，有此三阶法甚危险，慎之乃佳，佳者求进，辞略言之。
　　选贤荐德
　　师量弟子，计功补过，小愆可恕，大德宜嘉，凡立功德，五九相和，九经三卫，各有所长，修此业者，又有洪纤，小弱卑微，拟门驱使，负薪汲水，随力效勤，中人侍卫，拂拭左右，洒扫庭内，端正香灯，摩研点笔，传译语言，大者富贵势力，赞扬圣化，化恶为善，导归师门，必此功勤，感动幽显，未敢求进，师当荐之，迁录不依，年限随次，或超受兼自案前仪，消息刺语，若必贤能，堪执刀笔，荐为书吏，其文如左。
　　某州郡县乡里男女生姓名，年岁字某某月日生。
　　右一人某年月日时，从臣或师男女官祭酒道士姓名，受某官录，在治效勤，涉如干年月，太玄都正一平炁，系天师某治炁祭酒，臣某叩头死罪，再拜
　　上言：谨案文书，前状某奉法精修，弘道进德立功勤款，宜蒙显署，已被仙官吏兵，以自防卫某，不以微贱贪生，乐活愿慕清化，习学方术，书画并精，才识朗达，求为书吏，助时理炁，某自誓三年洗心，试效臣案，师法领户十以上，署书吏一人，五十户以上署二人，三百户以上署四人，五百户以上署八人，千户以上署十二人，二千户以上，依此为率，臣某今领户如干，依科应署书吏如干人，识真者稀，堪事者少，今搜索忠贤，随能署置前举，某乡里男女生姓名，补任所阙，未充或未有所举，於事是须，今请以某为一时有好道欲，乐补者来复续上，愿
　　太上诸君丈人天师君，以道炁覆盖臣某及某身，令在事日觉聪明，心开意悟，不使凡俗，所见仙诀，臣某当与某并心尽力，为太上驱驰，不致通懈，省某情行，自誓年满，堪为民主，当别腾言署，为祭酒拜授之日，自更刺章，肉人元元，诚可一辰愍，愿道炁归流，赦降愆咎，臣某不胜受恩，谨拜章上闻，愿天曹典者，科省听许，恩惟
　　太上云云。
　　右署书吏章，书吏对奏，奏竟九拜而已，前礼请谢师如常书史，拜后三月，言功准录生仪。
　　褒赏谦让
　　书吏箓生，慧解易悟，骨炁合真，自然有分，先习散炁，散炁者童男童女谘问生炁不死之方，粗知终始，便进散化，散化一将军录，称散炁童男童女，祭酒十将军线，称散官保炁祭酒七十五录，称散官持炁祭酒百五十录，称晞炁祭酒，皆行符劲水，教训万民，章表奏闻，济生救死，化得三人为一功，三功为一勤，三勤为一勋，勋者有德，仍得署治内外星宿，随次受之，有勋德者师友褒赏，其文如左。
　　国号如干年太岁某某月朔日，子孙天师某治炁祭酒姓名，叩头死罪，敢言之
　　天师门下，伏闻
　　大道应感化，导善人，先亦妙法，秉法须才，才者执法干事功成，恩济苍生，泽润幽显，窃见某州郡县乡里，男女生姓名年岁字某，禀性渊深，少明经术，持戒精严，处事平允，刚而能柔，通而能断，风熙高朗，人鬼所惮，实宣化之良才，救时之俊士，毁至不戚，誉来不欣，幽既独善，显必兼通，宜进真化，以奖后贤，且其在任，已经年所，书局应迁，亲临正化，仰惟明师，善於信受，冒献丹诚，言不人废，所贡翘勤，伏待嘉旨，某叩头叩头，死罪死罪，师教所举，唯贤实允时务，即命门下，顷刻施行，此教出后，谦让如左。
　　某箓男女生姓名，惶恐言伏，见男女生官姓名，褒文谬举，圣旨曲章，祇奉惊暂，心形飞越，某幸遭妙化，恩溢生涯，方思竭诚专修，所忝惧於负殿，实敢希迁，教许守分，法开济时，谨冒披丹，理乖饰让，伏愿尊慈，特回成命，赐遂愚款，息叨非擅，兔忘宠之咎，全保寡之真，蒙斯载跃，不敢尘严，某诚惶诚恐，叩头叩头，死罪死罪。
　　太岁某某月日
　　师教敷化，须贤待才甚渴，众议勿违，宜寝谦让，师之所命，友之所推，劳不敢惮，逸不敢欣，苟有不堪，志有所慕，具得自陈。辞一至三，不得多。
　　过度散化章
　　某州郡县乡里男女姓名年岁，若童男女父母启师师为奏之若夫妻应同受师不得偏坐状某禀性质直，志合忠朴，心好长生，行应端殷，清虚真实，宜禀中真依科渐升，请受散炁。
　　某年月日男女生官姓名
　　右五人保举。
　　上言：谨案文书，臣以顽昧，宣化无方，虽思精诚，补益师老，而愆多功薄，恒惧危坠，大慈含弘，赐全首领，誓立微勤，仰训
　　皇极，依法搜贤，宣和正炁。右牒男女生官姓名，生长流浪之俗，而能洁己守真，愿乐清玄，属素通诣，进问师法延生之方，元元之情，着於丹赤，求乞之勤，感於影像，臣以玄中至妙，道法所重，愚俗守迷，修奉者少，某今专信，情在不移，伏想
　　皇极，当所思闻，辄具告真言阴阳之施，夫妻二仪，种民之要，三五七九，更相过度，同出三界，逍遥三清，谨为请阴阳生炁度道君吏，九炁丈人逮召君吏，消灾散祸解厄君将吏，天地水三官考召君将吏等，一合下入某身中，经营内外，辟除患害，安魂定魄，断灭三虫，养育玄根，又遣臣所佩左右官使者，阴阳神庾吏二人，上诣
　　泰清仙都玉历，着某生录，削某死籍，当令某长生久视，永为种民，某以单衣一要为信，乞未奉道之前千罪万过，令悉赦贯，恩惟
　　太上。如常中，言操臣为男女生姓名拜上，请官度散化章也。度散化章用中法出官仪，在别卷中。
　　凡受散化，具得治写二十四卷，习读存思，预中章驱使，未备真炁，不得为师。
　　有愆悔谢
　　凡有愆罪招夺符录或去失，皆投辞悔谢，大体如左：
　　某州郡县乡里男女姓名年岁，匍匐顿颊，谢罪乞恩辞，某以草苗，谬遭大化，乞垂慈育，赐以生津，某年月日蒙署某录，施行越科，致招考谜，某年月日时，某事触作公私，犯负
　　三尊，师命门人，招夺所佩某箓，或某年月日时於某处某事，去失所佩某箓，从实言之，责躬自咎，杀身无补雀鼠愿活，冒乞更造之恩，誓洗心腹，希重苏之泽，改往修来，不敢以前为比，伏愿玄慈特垂，一开大宥，赐使朽骨，更肉奖勖，已枯还萸，谨冒依科，输罚如法，曲蒙愍恕，万役犹生，仰尘清严，伏增汗悚，谨辞。
　　太岁某某月日时奉辞
　　师受辞后，详量轻重，依科奏闻，随宜授署，三失三愆，不得重受，殊功异德，二十五年，乃得受耳，凡殊功异德，不可胜言，誉其大较，触类准用，其才智济世，文武匡时，建立治舍，宣扬玄风，化恶还善，执正除邪，倾国倒家，供养三宝，远略权谋，诛鬼灭贼，平定四方，安宁社稷，救死济生，兴隆道教，尽力竭财，积无退悔，能如斯者，是殊功异德也。
　　受谊后无功
　　凡有过即谢，不得逾时，寅时有过，不得过卯，若事趣逾时，不得问日，三日不谢，罚又倍之，九日不谢，谢不得原，原在九日之内，原后三日，便应立功，九日之内，不能立功，惑愚顽卑猥，不知自效，或衰老贫病，财力不充，或童蒙未悟，父母又凡，不能代儿立续输勤，遂乃历年直置勿署，久久之后，忽有殊功，随德次进，明师量也。
　　受护后有功
　　凡受谜之后，三日九日，或悔谢有期，期限毕讫，输罚如科，依例得署，不问小大皆从，更令始有殊功者趣集随宜。
　　凡有罪夺录，后原更受，同去失之科，输罚饭贤，不得致阙，师取其先录，依法争之，去失格夺，首谢日周，师为奏考章。
　　失录首谢，乞恩迁考章，未受治，不得自迁，考已受出，官得自奏章也。
　　上言：谨案文书，某州郡县乡里男女生姓名，年岁某月日时生，叩传首罪乞恩辞，素下官子孙，千载运会，得隶道门，奉属
　　太上诸君丈人道法垂护，以自保持，蒙恩端正，诚自劝进，某昔以某年月日时诣师，或天师某官姓名，谢受某官将军录，吏兵营卫，积年安隐，某施行多违，罪过山迭，招延考罚，非意去失，某年月日时，於家或在某处，遭公私逼迫，水火盗贼，依实言之，不知所佩箓何在，寻检不得，或恐烧没，凶人将去，随事言之，依法自谜，输薪如千车，设厨如干人，以赎除罪过，得受更令，臣妾不胜，见肉人元元，谨为拜章以闻，愿上官典者分别省理，乞丐原赦某身千罪万过，宿新愆障，一切荡除，依案科制，输失伏罪，首过乞恩，得署九宫，别当刺请，今先陈言。
　　劝某自誓，改往修来，原罪除咎，功行日新，与之更始，保其慎终，所失将军吏兵，致有考召谒还，天曹各安宫府，无有志恨，恩惟太上。云云
　　有治者失镍自迁考章
　　上言：谨案文书，某以凡微，千载之会，得在道化，效勤无绩，愆阙屡修，彰上师家，以自保持，蒙赐如干将军筹，内以治身，外以治病，得有今日，诚自欢慰，岂是肉人所能负荷，而奉修不谨，无状多违，招延考谜，忽以某月日，零失所佩，推寻追求，不知所在，某思过自责，爰从受录以来，实无功赏，奖助之勤，吏兵坐某，致有罪负，系在三官，至今削夺，零失所佩，伏自克责，追谢前愆，归命
　　大道，乞一切之恩，谨冒罪拜章，谢闻上官典者，通行文曹，赦千罪万过，某虽凭请高，在化日浅，不知逆顺，今克心荡肠，改恶修善，乞原往日之衅，更录将来之诚，所求线上将军吏兵，迁还本职，今依科输谜，布德道门，恩惟
　　太上裁垂省察，分别求一展。此失镰解考谢罪章事讫输解吏罚自改也。
　　输罚未备迁考章
　　上言谨案文书，某州郡县乡里，男女生姓名年岁，妻息年岁，叩头自搏，首罪乞恩辞，列素肉人，顽愚无知，贪生乐活，以某年月日，诣某官祭酒姓名，受某箓吏兵，以自保持，从来受恩，身体强健，肉人奉法懈怠，防险不固，以某年月日，行於某处，忽然失去符筹，思过责躬，累自首谢，从道求一及，比加赏慕，四出寻博，遂失所在。有罪云顽愚触壁，致招深尤，某年月日时，为某事犯违师法，所佩某录被夺，悔谢克躬，誓自改励，叩头向臣求乞平省，伏案师法，去失有罚，罚后更署，立功依科，某失如干将军录，罚薪如干车，饭贤如干人，制罚责者，以肃其违，值今灾厄，私门困苦，敢绿大道慈仁含弘，每愍凡愚，法有申延，某失某箓，即应被罚，但某童蒙，加且女弱，或又老年，不任樵伐，未办饭贤，誓志为计，展其立功，求乞哀恕，臣辄愚情，量仪准法，使行送罚，薪如干车，饭贤如干人，以为微渐，惧不上合，伏用悚息，如蒙矜允，所送薪及饭贤如干人，共值如干，又诣治请受，更令九官录，谨为上闻，寻愿白刺，其饭贤如干人，别克良日，於治施设，所余薪及饭贤未具，须责诣治，解了解了，之后进受仙灵二官，某自申明太上天师洪泽大恩，臣草苗小子，不明大度，谨冒汤火，拜章上闻，愿上官典者特垂矜省，原某愆失，千罪万过，若有考召君吏为言功举迁，加官益秩，无令患恨，恩惟
　　太上云云。
　　送罚迁考后受九官刺
　　某州郡县乡里，男女姓名年岁子某，户属男女主者姓名，治男女生姓名保举。右牒男女生某某年月日时，从臣或男女官祭酒姓名天师如干世男子孙张某，受如干将军录，奉法违科，致招考罚，某年月日时，於某处为某事，或无故不觉去失，水火盗贼逼夺，随事言之寻觅积日，尽心竭力，遂不能得，未测所在，甘罪吞音，不敢怨诉，但虫蚁愿活，草苗贪生，恐值年世，百毒流行，罪秽肉身，无所佩带，深惧遭罪，命若晷刻，仰绿大道慈父圣母，含弘曲济，开许自新，某今改往修来，依科输罚，洗心款到，迁考乞恩请署，更令九官吏兵如法请给，系天师某治炁祭酒，臣某稽首再拜，谨刺上言如牒，男女生某，前受某官录，罪考去失，今输罚乞署谨条，州郡县乡里姓名年纪，所属主者保举人名，谨遣功曹使者考召君等，署正肉人，审知诚状，某应蒙原恕，宜署九官及时当下，肉人元元，须待拜署，谒言上宫，谨以刺言，臣某诚惶诚恐，稽首再拜，诣如前。
　　送署迁考后受九官章
　　上言谨案文书，某州郡县乡里，男女生姓名年岁，某年月日时生，今住某处，即日叩头自搏，首罪乞恩辞，某实凡微，虫草之末，谬藉先善，叨厕人流，良绿增长，闻见正真，前以慕化制属大法，好道乐神，愿得久视，某年月日时，诣天积若干年无功罪，积为考所逮，某年月师某官祭酒姓名，受仙灵若干将军线日，失所佩箓，无状所招，比过自责，推求不得，某从来实，不自关启，诸有负坐，跪君跪吏，闭系三官，愿为原赦，刑罪功赏，时达还官，复职各如故事，某以晚生，遭化日浅，未解逆顺，今当自责，出若干某物以自拔，赎备录科格，某改往修来，乞丐原赦前后刑谜，与之更始，特蒙矜愍，即日署更，令九官昨向某时入刺如牒，须待报应拜授诸应下者，及时营护肉人有功，迁序依天曹科，比所考事，立九官吏兵，随逐覆佑，灭罪兴福，道德日升，功业成就，恩惟
　　太上云云。
　　输罚受镍后三日谢恩言功章
　　上言谨案文书，某以无状，罪过委积，以某月日时，忘失所佩，如干将军线，思愆自责，推求不得，从实关启，被蒙恩覆，男女师姓名，某月日更赐拜署，非肉人所可重招，不胜喜悦，拜章以闻，先跪君跪吏，闭系在三官者乞，一切之恩，愿为赦贷，刑罪还官复职，各如故事，某遭化日浅，未知逆顺，今誓改往修来，不敢以先为比违负之愆，特丐更始，愿从今以去，金石为开，水火为灭，所治者差，所化者化，以明师道，有信之效，辄当劝示，愚民不敢懈息，恩惟
　　太上云云。
　　正一法文太上外录仪竟
　　
