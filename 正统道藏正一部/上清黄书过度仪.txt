上清黄书过度仪
　　经名：上清黄书过度仪。撰人不详，约出於南北朝。系早期天师道房中修炼仪式。一卷。底本出处：《正统道藏》正一部。
　　上清黄书过度仪
　　夫弟子在师治受道，不得过二十不过度，二十外受道，即过度当沐浴禁诫需香也，入靖又先启师然后行事，出入皆拜靖乃谢。
　　入靖
　　第一入靖，阳立寅上，阴立申上，求过者长跪，言某以肉人千载有幸，得染道化，求法经时，未蒙过度，稽首归依，乞丐生活，便再拜。师答言今日吉，合当为桥梁。求者重言，愿蒙成就。答曰，当为启白，弟子伏惟受恩，复再拜师，便执手引之东向。
　　存吏兵
　　第二俱东向正立，阳左阴右，两手相持，叉手立阳，以第二指贯阴，第二三指中间各呜鼓十二通，各思所佩箓上功曹使者，将军吏兵，冠显衣服，罗列行伍，卫臣妾前后左右，当为臣妾致四方生气消灾散祸，随事分别关启，皆使分明了然。如此一过止。
　　思白气
　　第三各思丹田白气，大如六寸面镜，出在两眉中问，渐大光明照耀之头上，下灌身雨体，彻见五藏六府，九宫十二室，四支五体，关节筋脉，孔窍营卫，表裹一切，莫不朗然。如此一过止。
　　思王气
　　第四各思王气，春思东方青气润泽我身，赤气相之。夏思南方赤气，黄气相之。秋思西方白气，黑气相之。冬思北方黑气，青气相之。四季思中央黄气，白气相之。仰头以鼻纳气，低头咽之，下至丹田，中上升昆仑。三取三咽之止。
　　咽三宫
　　第五各思三元生气，正白来下，周匝覆身，因仰头以鼻纳生气，言天一宫，生气当来生我，低头咽之，令满腹下丹田，中上升泥丸，地水如天法咒咽讫仰头，以鼻纳生气，天地水三宫生气，当共来生我身，低头咽之，令满腹下丹田，中上升泥丸。三宫生气，浩然正白，覆身体，贯达五藏六府十二支干间。如此一过止。
　　启事
　　第六启仍俱东向长跪，各呜鼓十二通，臣身功曹，吏出上仙上灵二官，直使正一阴阳生气，治病功曹左右官使者，阴阳神庾吏官二人出，出者严装显服，住立臣前后，咸受臣口中辞语，分别关启某郡县乡里，中真官注气考召诸官君将吏，都候四始，四面监察，诸官主考召四君将吏，谨上启
　　太上无极大道无上玄老大上三炁君将吏，太上老君太上丈人诸官君将吏，天师嗣师系师女师三师君夫人门下生炁，诸官君将吏，真人君将吏，太和君将吏，黄书契令腹目君将吏，九炁丈人逮召君将吏，阴阳生炁度道君将吏，中胎真人备白君将吏，中胎赤白备泄君将吏，中黄戊己百节君将吏，阴阳功曹导化君将吏，阴阳真炁越道君将吏，监察内外开化君将吏，消灾散祸解厄君将吏，天节地节人节，三旄建节，四时八节，五行为合三五功曹斗杓君将吏，天地水三官考召诸官君将吏，此下里中营域中化神君将吏，官将百二十人故炁君将吏，鬼贼君将吏，臣某惶恐白，臣以顽愚痴下，好道乐生，前后某治炁祭酒真人某，甲进受真言要语，八生大度之法，要当奉行，谨有某郡县乡里男女生某，甲年如干岁，好道乐仙，今来诣臣求乞过度，奉行阴阳五行三炁，先从中元一生，上元一生，下元一生，三炁相结，共成为道，愿请监察内外开化君吏，还神复色补炁君吏，营域中化神君将吏，天地水三官考召诸君将吏，当为臣及甲解释三官，考逮撒除死籍，着名长生王历，得在种民辈中，愿臣及甲精神专固生炁，布染四支五藏，各得无他，所求者得，所过者度，口舌伏匿，事竟言功，不负效信，臣某诚惶诚恐，稽首再拜，谨以上启须报奉行。
　　姓属云云
　　太清云云
　　太岁云云
　　地网
　　第七越地网三过，初一过言左，无上中过右，玄老后太上合手，慈父圣母，解脱罗网，除我死籍，上我生录。
　　天罗
　　释天罗三过，初在无上中右玄老，后太上对合手，生我者甲子，王文卿师父康，怀我者甲午，卫上卿师，母妞生我活我，事在大道，与父母。
　　四尊
　　第八朝四尊，两手相叉，持向寅上一拜长跪，言甲寅明文章，道父赞厥又纵厥十某为臣妾，消天下大灾，师言：令有男女生某甲，从臣妾乞丐过度。弟子言：臣妾令从师某乙乞丐，更相过度，共奉行道德，乞丐阴肠和合，生气布流，臣妾身中，释神专固、各得无他，次回向申，上言甲申，扈文长道，母阐挫尤，戎拘，为臣妾散地上八方八祸。次向子上言：甲子王文卿，师父可囊夏堂康，为臣妾消天下大灾。次向午上言：甲午卫上卿，师母妞乃丑切，为臣妾散地上八方之祸。咒皆如寅上法，一过止。
　　存思
　　第九对坐阳寅，上阴申上，求度者以两膝着外，合手阴却，两手膝上阳覆，两手叉掩，各琢齿十二通，思无上黑，正青玄老炁。正黄太上炁，正白三黑，共为一混沌状，似鹦子，五色混黄，下诣丹田中。如此一过止
　　十神
　　第十思甲子甲．午十神，易先思甲午，卫上卿乙未，杜仲阳丙申，朱伯众丁酉，臧文公戊戌，范少卿甲子，王文卿乙丑，龙季卿丙寅，张仲卿丁卯，司马卿戊辰，季楚卿愿遣此十神，上诣上三天曹。师言：今有男女生某甲，从臣乞丐过度。弟子言；臣妾今从师某乙乞丐，更相过度，共奉行道德，乞丐阴阳和合，生气布流臣妾身中，精神专固，各得无他，当为甲撤除死籍，着名长生玉历，过度九厄，得为后世种民，乙先思甲子至戊辰，次甲午至戊戌。
　　配甲
　　第十一配十二尊名言，甲寅明文章，道父赞厥又纵厥十某，甲申扈文长，道母阐挫尤戎拘，师言：今有男女生某甲，从臣妾乞丐过度。弟子言：臣妾今从师某乙乞丐，更相过度，共奉行道德乞丐阴阳和合，生炁布流臣妾身中，撒除死籍，着名长生玉历，过度九厄，得为后世种民，次呼甲子王文卿，师父康，可囊夏堂甲午卫上卿，师母妞乃丑切，次呼乙亥庞明心，道父弃颠托，乙巳唐文卿，道母闽（门＋也）该罢切，次呼乙卯戴公阳，道父契欺制，乙酉孔利公，道母妈（）慈卒、慈律二切。次呼甲辰孟非卿，道父杵只藻东实，甲戌展子江，道母媳（女＋恚）知御切。次呼乙丑龙季卿，道父挈（加＋手）宁琦男尾，乙未杜仲阳，道母媤。
　　五神
　　第十二思五神，太岁神，今月神，本命神行年神，今日神，愿遣此五神，上诣三天曹，师言：今有男女生某甲，从臣妾乞丐过度。弟子言：臣妾今从师某乙乞丐，更相过度，共奉行道德，愿为臣妾解除三官考逮，解脱罗网，彻除死籍，着名长生玉历，过度九厄，乞为后世种民。如此二过止。
　　八生
　　第十三解手八生，第一戏龙虎初，左无上中右玄老后太上，臣今过度男女生某甲，共奉行道德乞丐阴阳生气共生臣妾，解除三官考逮，解脱罗网，撒除死籍，着名长生玉历，过度九厄，乞为后世种民。第二转关初左无上中右玄老后太上，新出老君太清玄元，上三天无极大道。第三龙虎交初左无上中右玄老，后太上老君太上丈人三炁君。第四龙虎校初左无上中右玄老，后太上帝君天帝丈人。第五龙虎推初左无上中右玄老，后太上九老仙都君，九炁丈人等。第六龙虎荡初，取上元左无上中，取上元右玄老后，取上元太上百千万重道炁千二百官君。第七龙虎张初，取上元左无上中，取上元右玄老后，取上元太上太清道君，太清丈人玉陛下。第八揖真人初取上元左无上，中取上元右玄老后，取上元太上天师嗣师系师女师。右解中元二十四气，皆言今有甲乙乞丐过度，共奉行道德乞丐阴阳生气共生臣妾身，愿为臣妾解除三官考逮，解脱罗网，彻除死藉，着名长生玉历，过度九厄，得为后世种民都毕。
　　解结食
　　师为弟子解衣带结，散发，告者亦解贤者结。
　　第十四食生吐死法，男左女右，两手相叉，俱向王伸两脚坐头，以鼻微微纳生气，低头咽之，俱卧瞑目，以口微微吐死气，三卧三坐止。
　　九宫
　　第十五布九宫法，首午天地相临，横画为乙，纵画为甲。
　　第一子九，阳行下元四，阴行五，共呼子九。
　　第二午九，阳行上元四，阴行五，共呼午九。
　　第三卯九，阳以左手四指覆横，掩阴右手五指上，合为九，置东方，
　　共言卯九。
　　第四酉九，阴仰伸左手五指，阳覆右手四指，横覆阴指上，置西方，共言酉九。 第五中九，天覆地载，阳思肝心肺脾四藏，阴思肝心脾肺肾五藏，合为九，共言中五九位成。
　　共言：水流归末，分八至丑，阳以左足二指，阴以右足五指，又以右手一指并足边，阳指掩阴足指为八，置丑上，共言：艮八还，作坎一，阴阳共言坎一。又命木落归本，分六至亥，纯阳右足手各三合为六，掩阴左足上，置亥，言乾六还，作震三。阳以左手一指横掩阴右手二指，合置卯上，令对腰，言震三。又命金刚火强，分二至未，纯阴，阳以左手伸二指横掩阴，手上置西南，对肩言坤二还作兑七阴，以左手伸四指阳，以右手三指横掩阴，指上置西，对腰言兑七。又命土至四季分四王已阳，以左手三指阴横，右手一指置东南，对肩言巽四还，思中宫五藏阳，思肝肾阴，思心肺脾各窃言中官五，又命火强炎上，自处其乡，不分位成，又命二四为肩阳，以手共注阴左眉上二，又注右眉上四，又命六八为足阳，以右足注阴，左足上六阳，以左足注阴，右足上八，又命左三右七，阳以左手，阴以右手，共注阴，左腰三，阳以右手，阴以左手，共注阴，左腰七，又命戴九覆一，阳取上元三，阴取上元六，下元阴阳各半，一又命五在中宫，主为腹实，共思五藏阳，肾肝阴，心脾肺以心相摩，五九宫位成。
　　各言巽，呼天门，从乾得一，便行五，各言乾五，退报五，又行五，各言中退，又行五，各言巽五，退报五，又言艮八，高举散三从坤，便行五，各言艮五退报，又行五，各言坤五退报，又言震雷动泽，从兑得二便行五，各言兑五退报，又行五，各言震五退报，又言坎不独立，从离取四便行五，各言离五退报，又行五，各言坎五退报，又言三五纵横，齐等如一。四十五气毕。
　　度甲首东卯度乙首南午卧
　　第十六蹑纪。第一阳蹑纪，下阴左边外乙卧，戴右手第二指甲起，以左手第二第三指中问相叉，持乙指，举左足於前，右足横后，因举左足三摩乙心咒曰，中央戊己百节君吏，四时八节千二百官君吏，辅臣过某三桥之下，因举左足从乙心度乙，右南行西旋北转，至乙右胁边十一迹。第一阴蹑纪，下阳右边卧甲卧，戴左手第二指乙起，以右手第二第三指中间相叉，持阳指举右足於前，左足横后，因举右足三摩甲心咒曰，中央戊己百节君吏，四时八节千二百官君吏，辅妾过某三桥之下，因举右足从甲心度甲，左东行北旋西转，至甲左胁边十一迹。第二散步还申，更叉乙指，举左足於前，右足横后，因举左足三摩乙心咒迹如前。第二散步还寅，更叉甲指，举右足於前，左足横后，因举右足三摩甲心，咒迹如前。第三散步还申，更叉乙指，举左足於前，右足横后，因举左足三摩乙心，咒迹如前。阳行绕三周雨还阴，左卧阳起秉魁，上行三气三取三元三咽毕。第三散步还寅，更叉甲指举右足於前，左足横后，因举右足三摩甲心咒迹如前。阴行绕三周市还阳，右卧阳起秉魁，上行三气三取三元三咽毕。甲因起以右手捧昆仑，左手摩泥丸，左回三过，因将面从左边下至泥丸，言左无上三取上元，因度右边，报之三过，又以左手捧昆仑，右手摩泥丸，右回三过，因将面右边下至泥丸，言右玄老三取上元，复左边报之三，又以右手捧昆仑，左手摩泥丸，初左回次右迥，又左回合三周，将从面上直下至命门，言太上三取三元，因度右边报之三即还左，以右手扶昆仑，左手摩左边中元左乳下，左回三过，直将下至泥丸，言在左无上，度右报三，又以左手扶昆仑下，右手摩右中元右乳下，右回三过，直将下至泥丸，言右玄老复还左报三，以右手扶昆仑，左手摩泥丸，左回次右回，又左回合三周，将面上直下至命门，言太上因度右报三即还左，以右手扶昆仑，左手摩丹田左边脐下丹田，左回三过，直下将至命门，言左无上，又度右报三，以左手扶昆仑，右手摩丹田右边，右回三过，直下将至命门，言右玄老复还左报三，以右手扶昆仑，左手摩绛官，初左回，次右回，又左回，合三周直下将至丹田，左右回三下，至命门，言太上，因度右报三。
　　思三气
　　复还左，正偃卧思神，左无上气，正青右玄老气，正黄太上气，正白贯臣妾身，六甲五藏，支干间，左上右下，周匝一身，还治臣妾下丹田中，上升昆仑山。
　　思－宫
　　太清玄元青气，左上右下，绕一宫太素白气，左上右下，绕一宫太初赤气，左上右下，绕一宫太始黄气，左上右下，绕一宫肝气，正青，左上右下，绕一宫肺气正白，左上右下，绕一宫心气正赤，左上右下，绕一宫脾气正黄，左上右下，绕一宫肾气正黑，左上右下，绕一宫一宫者下丹田，中有真人君治其中，存思诸气，皆围绕一宫三重。阴右上左下如上法
　　自导
　　思气神都毕甲因以手自导，以左手将左乳边至足，言左无上三过止，又以右手将右乳边至足，言右玄老三过止，次以左手将额上直下，下至丹田太上，右手随之，如此三将三言之便，乘魁起不受三五龙行上，复以右手摩下丹田三便诣生门，以右手开金门，左手挺玉钥注生门上，又以左手扶昆仑，右手摩命门纵横，三言水东流云西归，阴养阳气微，微玄精滋液，上诣师门，甲又呎神男持关王，女开户配气从阴，以气施我乙咒阴阳施化，万物滋生，天覆地载，愿以气施臣妾身。
　　甲乙咒法
　　第十七甲咒，吾欲乘天纲入地纪，四时五行，各自当真人，不得动摇，持纪纲五气，自附玄且黄归吾五藏，自生光，乙咒吾欲偃地承天，合阴阳四时五行，各自当真人，不得动摇，持纪纲五气，自附玄且黄归吾五藏，自生光，甲以左手扶道父，咒曰一君在吾前，二君在吾后，为吾梭除灾害恶逆，一切皆令消灭，注左三言左无上，注右三言右玄老，注上三言中太上，言臣妾有某甲乞丐过度，共奉行道德，乞长生久视，得为种民，注中央三言，左无上右玄老，太上三气，共生臣妾身，混沌为一，名曰桃康，舍止北极，号日子丹，衣服五色，赤积大冠，金床玉榻，五色栏干，珠玉斗帐，正当命门，神男玉女侍两边，阳气左转，阴气右旋，上至太清，下至无下，常游九宫五藏六府之间，领录群神，案录召名，不得通亡，长在我身，与我俱仙，仰头鼻三纳生气，三五七九咽阳，言天道行乙，言地道行，便进入生门中，令半首又咒，柳君妞君万神生，吾欲摇天动地，五君各自谛乙咒，柳君妞君丹田府，吾欲动地摇天，身中五神各自坚径进渊底，闭口以鼻纳生气，口吐之，三琢齿，言九一生其中，小退还半、首度甲先行始生气。
　　支干数
　　甲子旬生，天始生丙寅，地始生壬申，甲戌旬生，天始生丙子，地始生壬午，甲申旬生，天始生丙戌，地始生壬辰，甲午旬生，天始生丙申，地始生壬寅，甲辰旬生，天始生丙午，地始生壬子，甲寅旬生，天始生丙辰，地始生壬戌，次行三五七九退报，又行二四六八退报，又行五气退报六咽。度乙先行始生，次二四六八退报，又行三五七九退报，又行三气退报，取上元气三咽之。便蹑纪下不受三五龙倒下
　　第一阴蹑纪下阳右边，卧阳卧戴，左手第二指阴起，以右手第二三指中间相叉持阳指，举右足於前，左足横后，因举右足三摩甲心咒，中黄戊己百节君吏，四时八节千二百官君吏，辅妾过某三桥之下，因举右足，从甲心度甲，左东行北旋，西转至甲右胁十一迹。第一阳蹑纪下阴左边，外阴卧戴，右手第二指阳起，以左手第二三指中问相叉持阴指，举左足於前；右足横后，因举左足三摩乙心咒，中黄戊己百节君吏，四时八节千二百官君吏，辅臣过某三桥之下，因举左足，从乙心度乙，左南行西旋，北转至乙左胁令成十一迹。
　　第二散步还寅叉甲指，举右足於前，左足横后，因举右足三摩甲心咒，度迹如第一。第二散步还申叉乙指，举左足於前，右足横后，因举左足三摩乙心咒，度迹如第一。第三散步还寅，悉复如前。第三散步还申，悉复如前。
　　右过阳三绕周市行三绕市，阴还阳右卧阳起，乘魁上行三炁，取上元三咽毕。右过阴三绕周匝行三绕匝，阳还阴左外阳因起，乘魁上行三炁，取上元三咽毕。
　　第一阳蹑纪下阴右边阴外戴，右手第二指阳起，以左手第二三指中间相叉持阴指举，左足於前，右足横后，因举左足三摩乙心咒曰，中胎真人长三寸二分，填乙绛宫，摄录生官三万六千神长守乙体，与乙俱仙，因举左足从乙心度右，南行西旋北转，至乙左胁，令成十一迹。第一阴蹑纪下阳右边阳卧戴，左手第二指阴起，以右手第二三指中间相叉持阳指举，右足於前，左足横复，因举右足三摩甲心咒曰，中胎真人长三寸二分，填甲锋宫，摄录生官三万六千神长守甲体，与甲俱仙，因举右足从甲心度左，东行北旋西转，至甲右胁，令成十一迹。第二散步还寅更叉甲指，举右足於前，左足横后，因举右足三摩甲心咒迹如第一。第二散步还中更叉乙指，举左足於前，右足横后，因举左足三摩乙心咒迹如第一。第三悉复如第二
　　右过阴三绕周匝阳还阴，左卧阳因起，乘魁上行三气，取上元三咽毕。右过阳三绕周市阴还阳，右卧阳因起，乘魁上行三气，取上元三咽毕。甲言天道毕，乙言地道毕，悉三叩齿，各咒曰三五成日月，出窈窈入冥冥真气，入正气，通神气，布道气，行奸邪鬼贼皆消亡，视我者盲，听我者聋，敢有谋图我者反受其殃，便二十四息止小退言太初君令半首咒曰，一君在吾前，二君在吾后，为吾破除灾害恶逆，一切皆绝太阴中，又小退念太素，又退太始君，出朱门便龙倒下阴右边，以左手扶昆仑，右手摩中元，三言左无上，右玄老太上，三取上元气，摩下元咒曰，水流归末，木落归本，金刚火强，土王四季、因度还左，各正身平卧，叉手过泰清，十二叩齿，三五七九，咽鼻微微纳生气，至三五七九二十四气都毕。
　　还神
　　第十八便思，还诸神阴阳，各以两手交额上，各思解气无上气正青，还臣妾左肾中。三玄老气正黄还臣妾脾中。二太上气正白，还臣妾右肾中。五脾气正黄，右上左下，还臣脾中。四肾气正黑，右上左下，还臣肾中。阴官左上右下七肺气正白，右上左下，还臣肺中。六心气正赤，右上左下还臣臣心中。九泰始气正黄，右上左下，还治玉堂宫中。八肝气正青，右上左下，还臣肝中。十太素气正白，右上左下，还治长命官中。太初气正赤，右上左下，还治绛宫中。太清玄元气，右上左下，还治臣妾左肾中。太清气正青，右上左下，还治建高宫中。太素白气，右上左下，还治臣右肾中。肺为华盖宫，心为绛宫，肝为紫微宫，胆为长命宫，脾为明堂宫，胃为太仓宫，肾为双合使者，五城十二楼，常与赤子俱各还吾宫室中。
　　王气
　　第十九各以两手相摩令热以摩面及身体，春思肝为紫微宫，其色青，润泽有光，青气从鼻中出，大如九寸面镜，渐大覆面，一身郁青。夏思心为绛宫，其色赤，润泽有光，赤气从鼻中出，大如八寸面镜，渐大覆面，一身通赤。秋思肺为华盖宫，其色白，润泽有光，白气从鼻中出，大如六寸面镜，渐大覆面，一身皓白。冬思肾为双合使者，其色黑，润泽有光，黑气从鼻中出，大如五寸面镜，渐大覆面，一身黤黑。四季土王思脾，为黄庭宫，其色黄，润泽有光，黄气从鼻中出，大如三寸面镜，渐大覆面，一身熏黄。便以右手自摩两乳间，又下手三摩左右边丹田又偏下，手从脐下摩之，无复数竟，叉手过头，上引气，从两足上，两经中上至关元中夹脊膂三道上。阴右青左白中黄阳左青右白中黄径入泥丸中，竟发标复，引气还下，阴左青右白中黄阳右青左白中黄从发本额上两眉经面，如中下入口鼻喉咙，经五藏下至两脚，十指复还，上手如前法，三上三下，还藏下丹田中。
　　〔婴〕儿回
　　第二十婴儿回，阳屈左脚在右脚下，以右手持左脚大指引之，因右转阴屈右脚在左脚下，以左手持右脚大指引之，因右回转仍以两脚相距。阳先以右足距阴，左足阴，以右足距阳，左足次又阳，以右足距阴，左足阴，以右足距阳，左足一往一还，窃言左无上，右玄老太上，如此三往三还止。
　　断死
　　阳将膝鹄座，以两手从额将上至足，以两手各引足大指坐，又以两手历两膝一过，名断死路。阴对作因，望元元阳，以两手将丹田经命门敛还至玉父，以大拇指及手胚厉面上，举手高头於下，望玉室，阴卧小举头，望元元腾天阳，腾天踏地，蝶翅而下。阳两手按黄土名曰踏地，自长跪举手高头名曰腾天，因下手着后名曰蝶翅而去。阳以左手叉阴，右手俱作龙倒三过。从头上过，男左回女右转，自还相向。次重越地网如上，初言左无上，中言右玄老，后言太上。慈父圣母，解罗脱网，除我死籍，上我生录，次重释罗，初左无上，中右玄老，后太上。生我者甲子王文卿，师父康，怀我者甲午卫上卿，师母妞，生我活我，事在大道，与父母。
　　蹑时
　　蹑十二时相叉阳，左足蹑寅右，在中。言甲寅道父，十某为臣妾消四方之灾阴，右足蹑申左，在中。言甲申道母，留为臣妾散四方之祸，阳次卯阴次未咒，如初交巳亥周寅申，每一周咒曰，生我者师父康，怀我者师母妞，生我活我，事在大道与父母。三周止。
　　谢生
　　次谢生相叉向寅言，甲寅道父十师言，向有男女生某甲，从臣某乙乞丐过度。弟子言，臣妾从师某乙乞丐更相过度。共奉行道德，蒙恩如愿，各得无他，恩惟道父。十某为臣妾消四方之灾，再拜，次乙卯道父契周十二时咒如寅。
　　言功
　　次言功俱东向，叉手长跪，呜鼓十二通。
　　臣谨启功曹使者，阴阳神功曹，生炁君将吏，中胎真人，赤白君将吏，黄书契令腹目君将吏，此里域中真官注气，监察考召诸官君吏，天师嗣师女师三师门下生气君将吏，阴阳生气度道君将吏，九气丈人逮召君将吏，天地水三官考召君将吏，消灾散祸解厄君将吏，臣妾等某惶恐白，臣以顽愚好道乐生，师言向启有某郡县乡里男生甲乙，从臣妾乞丐过度弟子，言臣妾向从师某乙乞丐更相过度。谨按师法与甲共奉行道德，三五七九之化，阴阳之施，男女更相过度，蒙恩如愿，精神专固，两相含生，各得无他，谨迁阴阳功曹，生气君将吏兵士，诣上三天曹中官录署，分别迁达，如天曹旧仪，无令失意，以宣劳苦，受功事竟，各亲所职，保守如故，愿令臣等长生久视，过度灾厄，削除死籍，更着生名玉历，为后世种民辈中以为效信，臣甲乙等，诚惶诚恐，稽首再拜以闻。
　　姓属云云
　　泰清云云
　　太岁云云
　　次复官言，臣妾所出契令诸官六甲诸神，日行道事，还入中宫，三叩齿咽。
　　愿念法三上香，一心愿师言，令有男女生甲，从臣妾乞丐过度。弟子言，臣妾从师某乙乞丐更相过度。共奉行道德，和合三气，乞长生不死，愿以是功德，归流臣妾，身故归身，归神归命大道，臣妾首体投地，自归三尊，扶是功德，归流臣妾，身愿学道得道，求仙得仙，还年却老，长生无穷，升入无形，与道合同出靖时咒，一君在吾前，二君在吾后，为我破除四方之灾，皆令执伏，两手破除而出户。
　　言功
　　上言谨按文书，臣妾以顽愚六蔽，好乐长生之卫，真言要语，奉承黄书契令大度之法，要当奉行，辄有某郡县乡里，男女甲乙年如干岁，好道乐仙，今月日时，诣臣妾求乞过度，奉行道德，三五七九，二四六八三三之气，蒙恩如愿，精神专固，各得无他，谨承师法，拜章一通，愿为臣妾身中三官考召君吏，黄书契令腹目君将吏，中黄戊己百节君吏，真一君将吏，太和君将吏，天节地节人节，三旎建节，四时八节，五行为合，三五功曹斗杓君将吏，中胎真人赤白涌白泄君将吏，九气丈人逮召君将吏，此某郡县乡里中用事，主气诸官君将吏等言功三百等，将吏育功二百等，兵士言功五十等，上诣中官二宫谒受收录署使曹隐职各加其秩等数，加常科比无令恚恨者，某有千罪万过，并蒙赦贯臣妾及某身中，阴阳生气，通利五藏六府，十二宫室，肌骨坚强，面目润泽，横行天下，覆载成就，乞丐为后世种民，令恶逆绝灭，口舌官符，一切执伏以为效信，恩惟慈父圣母，分别求哀操过度，谢生言功，中章一通，上诣上三天曹。
　　上清黄书过度仪竟
　　
