洞玄灵宝五感文
　　经名：洞玄灵宝五感文。南期刘宋道士陆修静撰。一卷。底本出处：《正统道藏》正一部。
　　洞玄灵宝五感文
　　陆修静集
　　此五感之文，乃是道士修六斋之法，皆出三洞大经，尊贵妙重，不可秽慢。若看之者，皆洗手，着净巾上。蓄之者，必着器中，不得轻慢。轻慢者，必被天殃。
　　至道清虚，法典简素，恬寂无为，此其本也。而世物浮伪，鲜能体行，竞高流淫，信用妖妄，倚附邪魅，假托真正，君子小人，相与逐往，昏迷长寝，曾莫甄悟。致上危神器，下倾百姓，灭身破国，犹不以戒。至乃浊乱正炁，点染清真，毁辱大道，可为痛酷。余生值末世，教法纲颓，人皆趣彼，而我窃守此，法甚日损，归根食母，卷志谢芳洁之声，开怀受尘垢之污。乞免分竞之斧斤，请保无用以自足。既闲且宴，逍遥永日。研经骯理，时修功德。以癸巳年冬担率门人建三元涂炭斋，科禁既重，积旬累月，负戴霜露，足冰首泥，时值阴雨，衣裳沾濡，劲风振厉，严寒切肌，忍苦从法，不敢亏替。素各赢玲，虑有息懈，乃说五感，以相劝慰。并统序众斋，标题门户，均涂异辙，粗为详辩，岂日矜夸。数十同志，信好之士，幸鉴之哉。
　　若涂炭斋者，无五感之心，不得劝吾之意。一则费香徒劳，二则成於虚诳，三则轻慢法禁，四则毁辱师教，五则更招罪罚。
　　一感父母生我育我，鞠我养我，出怀入抱，啸含摩牧，劳心损体，辛苦忧勤。我或不夷，时有疾病，则愁我念我，心如炙焚，夙夜怵惕，忘金失眠，增感憔悴，泣涕涟涟，愿成愿长，我得如今。念此重恩，不可称量，誓心上答，昊天罔极。
　　二感父母为我冠带婚娶，积蓄赀财，造买基业，苟欲我多，不觉贪滥，与物求竞，动生怨怪，致有愆尤，或至无状，触性天地，伤害人物，或外犯王法，内犯冥科，或刑罚所加，及於性命，绿起有我，以招斯患。今落三涂，婴罹众难，循於剑树，堕於刀山，履於炎火镬汤之热，没於幽夜冰冻之寒。或悬在笞神挝杖之下，千痛万楚，不可堪当。悲恼忧厄，时刻难忍。希望免脱，无由自济。念此崩哽，肝心溃乱，五体战怀，形魂失措，不觉投地，涂炭乞哀。
　　三感普天之下贵贱男女，皆受人身，身口之累，有生所重。食则五味，衣则五彩，既饱既暖，不复自裁，服玩奢豪，恣情快意，追逐营求，无有厌足。伤神害身，永不自觉。气命既凋，形体朽烂，平生触物，竟复何用。孤魂独逝，遍受诸苦。诚此冥昧，非世所了。而余财四散，方为后患。生奸起盗，子孙所争，强者克多，弱者获少，与夺失得，更相忿恨。或告讼官司，，又被裁戮。或称诉神鬼，阴受凶祸。骨肉之亲，共构架伟。天属之重，弃若遗土。孔怀之爱，自竞锥刀。身灭家残，衅由贪奢。悠悠一切，相与沦没。未曾有悟，悟不能舍。过去皆尔，来者复然。遂用为常，甘心无恨。我识此非，故背当世，委离六亲，遗荣遗累，寻道求生。积学自济，能及有益，先报我亲平素之日鞠育之恩。今获神丹，以济沉溺，登此法桥，度彼绝岸，悲喜踊跃，五情飞越，心驰神往，忽忘四体，不觉舍我，归命三宝，罄竭资财，奉充法用。唯惧弗及，更无遗怯。愿我父母上升福堂，长兔八难，无复忧恼，庶此微诚，以备供养。
　　四感太上众尊大圣真人，开此大化，出斯妙法，拯拔三涂，接济五道，亿曾万祖，积劫殃对，一日一释然，幽魂苦爽，超升福堂，因绿种族，咸受庆惠。我身得道，后世蒙福，此恩希有，万劫一出。既得遭遇，竭命奉行，倾心尽节，故无懈怠。
　　五感我获此福，事有所由，因绿开度，使我见者。我师之恩，仰戴罔极，有过天地。故行道之日，每至恳梼，冀有微功，上酬仁德。身困体疲，不敢有辞。
　　我得此法，惧喜无量。有若贪夫遇金玉藏，众人不知，唯我独见。伏身潜嘿，肆力采掘，积日累月，无有厌极。唯恐宝尽，不以为劳。负霜戴雪，涉水践冰，冻身切骨，不觉为寒，崎岖睑铁，不以为难。心怡情悦，故无所惑。
　　众斋法
　　道以斋戒为立德之根本，寻真之门户。学道求神仙之人，祈福希庆祚之家，万不由之。既子识有明暗，则入悟有利钝。资力有优劣，则所任有多
　　少。是以圣人阶其精粗，分析辙辙，大体九等，斋各有法，凡十二法。
　　一曰洞真上清之斋，有二法。
　　其一法，绝草离偶。舍朋友之交，无妻奴之黑。孤相独宴，泊然穷寂，形影相对。无为为业端推好然，无所一为。胎息后视，心所神机。寂胃，胃以受食为有事，既虚息不食，则泊然寂定也。虚申，请斋以耳为期，至申而食。今既不食，徒有此中虚过而已。眠神，神司外，务躁动。今既无事，怡静内藏，故谓之眠。静炁，炁者，体之化，神之舜。神动则炁奔。今神遂内，后则炁静体宁神。遗形忘体，形以有待，故接物体之以有，累不可忘。今内无饥寒之切，外无缠缚之累，洞遂虐漠，故不知四大之所在也。无与道合。道体虚无，我有故隔，今既能忘，所以玄合。
　　其二法，孤影夷豁。皆与上同，但混合形神，讽经有异。
　　二曰洞玄灵宝之斋，有九法，以有为为宗。某徒众盛典仪，儒（）仰有节，进退有度，威威月斋，轨范洋洋，振扬法音，开化访物，使求楫者闻，来见者见，恢廓弘伟，难可备言。
　　其一法，金录斋。调和阴阳，救度国正。法於簬地玄坛，广三丈二尺。拦纂四而开四为用，合一门。又於坛内立重坛，广二丈四尺，开四角上。下为十门，各有榜题。於坛中央安一长灯，长九尺。上安九灯火。围坛四面安色灯，合三十六灯。坛外欲燃千百，随人也。书五方天文，以五案盛之，慈五方金龙五枚，枚重一两，以镇天文之上方一香火，文用五色纹缯，随方疋数，都合三十六之道。士结众行道，春则九日，夏则三日，秋则七日，冬则五日，四季之月十二日，一曰六日。仕射十方事竟，焚天文，散龙缯，为功德也。
　　其二法，黄箓斋。为同法，拔九祖罪根。法亦立坛，广狭门户与金镰同，但围坛四面安力十灯，十门三香火，十方纹缯之信，庶人一百三十六尺，诸侯丈数，天子疋数，金龙十枚，枚重一两，金有上中下，为贵贱之差，行道礼谢二十方，日数如金箓，随四时之制，事竟投龙於水，又埋於山，余纹缯散为功德也。
　　其三法，明真斋。学士自拔亿曾万祖九幽之魂。法亦於露地然一长灯，上有九大，如金箓灯法，但不立坛门户之式耳。远香灯行道一日一夜，六时礼谢十方。
　　其四法，三元斋。学士一年三过，自谢涉学犯球之罪。法以正月七月、十月，皆用月半日，一日三时沐浴，三时行道，於斋堂中礼谢二十一方也。
　　其五法，八节斋。学士一年八过，谢七玄及己身宿世今生之罪。法以八节日於斋堂内六时行道，礼谢十方也。
　　其六法，自然斋。普济之法，内以修身，外以救物。消灾祈福，适意所宜。法亦结徒众，亦可一身，礼谢十方，亦一日、三日，亦百日、千日，亦可三时，亦可六时。
　　其七法，洞神三皇之斋。以精简为上，单己为偶，绝尘期灵，沐浴玄云之水，烧皇上之香，燃玄液之烛，服上元香丸。合众名香，各有分数，蒸炼为香珠青丝穿连，暴令乾，又以众香前油为香，又作香汤沐浴，又和作香丸服之，皆有节度。然三十六油灯，又安三十六香炉，以相开次，侍灯侍香，昼夜不辍，或百日、四十日，注心密念，烛灯行香，咒愿清真妙辞，凡三十二言。欲召神只，尽皇文召之，所召所问，求仙求生，在意所欲。
　　其八法，太一之斋。以恭肃为首。皆契同洁己，励志施为，唯法不杂异学，跪拜揖让，同法磬折尽节也。
　　其九法，指教之斋。以清素为贵。祭酒箓生共应用，随巨细无苦，时遭饥食，唯菜蔬，向王之菜，则不得啖。中食之后，水不过齿，思经念道，不替须臾。
　　又曰：三元涂炭之斋，以苦节为功，上解亿曾道祖无数劫来宗亲门族及己身家门无鞅数罪，拯拔忧苦，济人危厄，其功至重，不可称量。法於露地立坛安拦格，斋人皆结同气，贤者悉以黄土泥额，被发系着栏格，反手自缚，口中衔璧，覆外於地，开两脚，相去三尺，叩头忏谢，昼三时向西，夜三时向北。斋有上中下三元相连，一元十二日，合三十六日。下元限竟，进中元十二日，内加三过，方谢。中元竟，进上元，十二日内，加五过，方谢。於谢者，向上下中中四面四角中一方谢，增为苦剧。所以名三元者，元则数之始也。一年有十二月，三百六十日，十日为一旬，月有三旬，旬有上中下，十二月合三十六旬，斯则十分之一，分为三元，一元十二日，一周也。
　　洞玄灵宝五感文竟
　　
