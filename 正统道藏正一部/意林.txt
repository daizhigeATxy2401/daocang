意林
　　经名：意林。唐马总撰。五卷。底本出处：《正统道藏》正乙部。参校版本：《四库全书》文渊阁本（简称文渊阁本》。
　　意林序
　　抚州刺史戴叔伦撰
　　三圣相师，大易光着，天地之功立矣，经传之功生焉，辅成一德，谓之六学。汉收秦业，其道方兴，置讲习训授之官，明君臣父子之体。虽礼乐文缺，亦足以新忠孝仁义之大纲。至如曾孔荀孟之述，其盖数百千家，皆发挥隐微，羽翼风教，祖儒尊道，持法正名，纵横立权，变通其要，崇俭而有别，即农而得序，傍行而不流，小说去泥而篇简繁伙，罕备於士大夫之家。有梁颖川庾仲容略其要会，为子书抄三十卷，将以广搜采异。而立言之本，或不求全。大理评事扶风马总元会家有子史，幼而集录，探其旨趣，意必有归，遂增损庾书，详择前体，裁成三轴，目曰《意林》，上以防守教之失，中以补比事之阙，下以佐属文之绪，有疏通广博洁净符信之要，无僻放拘刻缴蔽邪荡之患。君子曰：以少为贵者。其是之谓乎。余元会之执友，故序而记之。贞元二年五月二十一日也。
　　子书起於斋熊六韬，盛於春秋六国。时庄老道宗，起覆载之功，横＃１日月之照，高视六经为天下式，故绝於称言矣。墨翟大贤，其旨精俭，教垂后世＃２，名亚孔圣至矣。管晏文荀议论闳肆，淮南鸿烈词章华瞻，皆欐欐数万言＃３，可谓庶矣。而部帐繁广，寻览颇难，梁朝庾仲容抄成三帐，汰其沙石，簸其枇糠，而犹兰荪杂於萧艾，墦瓖隐於璞石。扶风马总精好前志，务於简要，又因庾仲容之抄，略存为六卷，题曰《意林》。圣贤则糟粕靡遗，流略则精华尽在，可谓妙矣。隋代博陵李文博卷攘诸子，编成《理道集》十卷，唐永兴公虞世南亦采前史，着《帝王略论》五卷，天后朝宰臣朱翼祖则又述十代兴亡论一帐。洎扶风《意林》？究子史大略者，盖四人意矣。予扁舟涂水，留滞庐陵，扶风为余语其本尚，且日编录所取，先务於经济，次存作者之意，罔失篇目，如面古人。予懿马氏之作，文约趣深，诚可谓怀袖百家，掌握千卷之子，用心也远乎哉。旌其可美，述於篇首，俾传好事。贞元丁卯岁夏之晦，文废映河束柳伯存重述。
　　＃１『横』原作『扩』，据文渊阁本改。
　　＃２『垂后世』原文脱缺，据文渊阁本增补。
　　＃３自『荀议论闳肆』以下，至『万言』原文脱缺，据文渊阁本增补。
　　目　录
　　卷一
　　斋子一卷　　　太公金匮二卷
　　太公六韬六卷　　　曾子二卷
　　晏子八卷　　　子思子七卷
　　孟子十四卷　　管子十八卷
　　道德经二卷荀　卿子十二卷
　　鲁连子五卷　　文子十二卷
　　邓析子一卷　　范子十二卷
　　胡非子一卷　　墨子十六卷
　　缠子一卷　　　随巢子一卷
　　尸子二十卷　　韩子二十卷
　　卷二
　　列子八卷　　　庄子十卷
　　王孙子一卷　　申子三卷
　　慎子十二卷　　燕丹子三卷
　　鬼谷子五卷　　尹文子二卷
　　公孙文子一卷　陆贾新书二卷
　　晁错新书三卷　贾谊新书八卷
　　吕氏春秋二十六卷
　　淮南子二十二卷
　　卷三
　　盐铁论十卷　　　说苑二十卷
　　法言十五卷　　　太玄经十卷
　　新论十七卷　　　论卫二十七卷
　　正论五卷　　　　潜夫论十卷
　　卷四
　　风俗通三十一卷　商君书四卷
　　阮子四卷　　　　正部十卷
　　士纬十卷　　　　通语八卷
　　抱朴子四十卷
　　卷五
　　周生烈子五卷　　荀悦申鉴五卷
　　仲长昌言十卷　　典论五卷
　　魏子十卷　　　　人物论三志
　　任子十卷　　　　笃论四卷
　　体论四卷
　　傅子一百二十卷
　　太元经十四卷　　化清经十卷
　　邹子一卷　　　　成败志三卷
　　古今通论三卷　　中论六卷
　　唐子一十卷　　　秦子二卷
　　梅子一卷　　　　物理论十六卷
　　意林卷之一
　　扶风马总元会编
　　鬻子－卷
　　《艺文志》云：名熊着子二十二篇，今一卷六篇。发政施令，天下福谓之道，上下相亲谓之和，不求而得谓之信，除天下之害谓之仁，信而能和者帝王之器。圣王在位，百里有一士，犹无有也。王道衰，千里一士，则犹比肩也。知善·不信谓之狂，知恶不改谓之惑。○昔文王见斋年九十，文王曰：嘻！老矣。斋子曰：若使臣捕虎逐麋，臣已老矣。坐策国事，臣年尚少。
　　太公金匮二卷
　　武王问太公曰：殷已亡其三人，今可伐乎。太公日：臣闻之，知天者不怨天，知己者不怨人。先谋后事者昌，先事后谋者亡。且天与不取，反受其咎；时至不行，反受其殃。非时而生，是为妄成。故夏条可结，冬冰可释，时难得而易失也。○武王平殷还，问太公曰：今民吏未安，贤者未定，如何。太公曰：无故无新，如天如地。得殷之财，与殷之民共之，则商得其贾，农得其田也。一目视则不明，一耳听则不聪，一足步则不行。选贤自代，上下各得其所。○武王问：五帝之戒可得闻乎。太公曰：黄帝云：余在民上摇摇，恐夕不至朝。故金人三缄其口，慎言语也。尧居民上振振，如临深渊。舜居民上兢兢，如履薄冰。禹居民上栗栗，如恐不满。汤居民上翼翼，惧不敢息。道自微而生，祸自微而成，慎终与始，完如金城。○行必虑正，无怀侥幸书履。忍之须央，乃全汝躯书锋。刀利皑皑，无为汝开书刀。源泉滑滑，连旱则绝。取事有常，赋敛有节书井。
　　太公六韬六卷
　　有求贤之名，无用贤之实。○文王曰：君务举贤，不获其功，何也。太公曰：举不容易。文王曰：举贤若何。太公曰：案贤察名，选才考能，名实得之也。涓涓不塞，将成江河；两叶不去，将用斧柯。荧荧不救，炎炎奈何。文王曰：国君失民者何也。太公曰：不慎所与也。君有六守三宝。六守者：仁、义、忠、信、勇、谋；三宝者：农、工、商。六守长则君安，三宝完则国昌。国柄借人，则失其威。渊乎无端，孰知其源。天下非一人天下，天下之天下也。取天下，若逐野鹿，而天下共分其肉。○太公云：伏羲神农教而不诛，黄帝尧舜诛而不恕#1。○圣人恭天静地，和人敬鬼。○文王在岐，召太公曰：吾地小，奈何。太公曰：天下有粟，贤者食之；天下有民，贤者牧之。屈一人下，伸万人上，唯圣人能行之。○冠虽弊加於首，履虽新履於地。○武王问太公曰：士高下有差乎。太公曰：人有九差。恶口舌为众所憎，夜卧早起，此妻子之将。知人饥渴，习人剧易，此万人之将。战战栗栗，曰慎一曰，此十万之将。知天文，悉地理，理四海如妻子，此天下之主。军中之事，不闻君命。○武王问太公曰：吾欲令三军亲其将如父母，攻城则争先登，野战则争先赴，闻金声而怒，闻鼓音而喜，可乎。太公曰：作将冬曰不服裘，夏曰不操扇，天雨不张幔，寒过泥涂将先下步，军未举火将不食。士非好死而乐伤，其将知饥寒劳苦也。用兵之害，犹与最大，起之若惊，用之若狂，当之者破，近之者亡，使如疾雷不暇掩耳也。○贫穷忿怒，欲次其志者，名曰必死之士；辩言巧辞，善毁善誉者，名曰问谋飞言之士。
　　曾子二卷
　　君子爱曰以学，及时而成。难者不避，易者不从。曰一就业，夕自省，可谓守业。年三十、四十无艺，则无艺矣。至#2五十不以善闻，则无闻矣。鄙夫鄙妇相会於墙之阴，可谓密矣，明曰或有知之，故云执仁与义莫不闻也。○蓬生麻中，不扶自直；白沙在涅，与之皆黑。君子之游，芯乎如入兰芷之室，久而不闻，则与之化矣；小人之游，戏乎如入鲍鱼之室，久亦不闻而亦化矣。故君子慎其去就也。○与君子游，如曰之长，加益不自知也；与小人游，如履薄冰，几何而不行陷乎。○天圆地方，则是四角不掩也。闻之夫子曰：天道曰圆，地道曰方。
　　晏子八卷
　　景公作台，台成复欲作钟。晏子谏曰：敛民作钟，民必哀。敛哀以谋，乐不祥。○景公璧妾死，名曰婴子，公守之三日不食，肤着於席而不去。晏子曰：外有良医，将作鬼神之事。公信之，屏而沐浴。晏子令棺入殓死者。公大怒，晏子曰：已死不复生。公乃止。仲尼闻之，曰：星之昭昭，不如日月之谖谖。○景公时，雨雪三日，披狐白之裘，坐於堂侧，谓晏子曰：三日雨雪，天下何不寒。晏子曰：夫贤君饱则知人饥，温则知人寒。公乃去裘冠，足以修敬。不务其饰衣，足以掩形。不务其美，土事不文，木事不镂，足以示民也。○景公曰：吾欲霸诸侯，若何。晏子曰：官未具也。臣闻仲尼处陋巷，廉隅不正，则原宪侍；志意不通，则仲由侍；德不辱，则颜回侍。今君未有能侍，故未具也。○君择臣使之，臣虽贱亦择君事之。○一心可以事百君，百心不可以事一君。事贵人不能过，礼贵人恶之。○晏子治阿三年，毁声於国，景公召而问之，对曰：婴举俭罚偷，堕民恶之；央狱不畏强贵，强贵恶之。是二邪毁於内，二谗去於外。臣请改辙更治三年，必有誉也。景公病水数十日，梦与二日斗而不胜，使召梦者占之。占者至门，晏子使对曰：公病，阴也。与二日斗，日，阳也。不胜，疾将退也o．三日而愈，公赏占梦者。占梦者辞曰：晏子之力也。公问晏子，晏子曰：臣若自对，则不信也。○景公病疽在背，欲见不得，问国子，国子曰：热如火，色如日，大如未熟李也。公问晏子，晏子曰：色如苍玉，大如璧。公曰：不见君子，不知野人之拙也。○晏子使楚，楚王令左右缚一人作盗者过，王问：何处人也。对曰：齐人也。王视晏子：齐国善盗乎。晏子曰：橘生江南，江北则作根，地土使然也。今民生长於齐不盗，入楚则盗，臣不知也。楚王自取弊耳。○晏子使楚，楚王以晏子短，作小门於大门之侧，晏子曰：往诣狗国，从狗门入。今来使入楚，不可从狗门入也。遂大门入。○楚王问：齐之临淄都无人耶。对曰：临淄三百闻，张袂成帷，挥汗成雨，比肩继踵，何容无人也。○曾子将行，晏子送之，曰：赠人以财不若以言。○和氏之璧，井里璞耳，良工修之，则成国宝。习俗移性，可不慎乎。晏子殁后十有七年，景公封诸侯，大夫皆称善。公、曰：自晏子殁后，不复闻不善之事。弦章对曰：君好之，则臣服之；君嗜之，则臣食之。尺蟆食黄则黄，食苍则苍是也。公曰：善。吾不食谄人之言也。以鱼五十车赐，弦章固不受，是弦章有晏子之遗行也。
　　子思子七卷
　　慈父能食子，不能使知味。圣人能悦人，不能使人必悦。○国有道以义率身，无道以身率义，荀息是也。○言而信，信在言前。令而化，化在令外。圣人在上而迁其化。○终年为车，无一人之输，则不可驰。○百心不可得一人，一心可得百人。○君本也，臣枝叶也。本美则叶茂，本枯则叶凋。君子不以所能者病人，不以人之不能者愧人。小人溺於水，君子溺於口也。○繁於乐者重於忧，厚於义者薄於行。见长不能屈其色，见贵不能尽其辞，虽有风雨，吾不入其门也。君子以心导耳目，小人以耳目导心。
　　孟子十四卷
　　蜀郡赵台卿作章句，章句曰指事．o○孟子谓惠王曰：虐政杀人，何异刃耶。庖有肥肉，厩有肥马，民有饥色，野有饿草，此谓率兽食人，且人恶之，况虐政乎。敬老爱幼，推心於民，天下运掌中也。故推恩足以保四海，不推恩不足以保妻子。虽有智慧，不如乘势；虽有铁基，不如待时。孟子云：齐人讥管晏，饥者易为食，渴者易为饮。若久涂炭，则易政如渴不择饮也。○宋人有闵其苗不长，偃拔之，使其长，其子趋而视之，苗则槁矣。非但无益，乃有害也。○见孺子入井，非孺子之父母亦有侧隐之心。无恻隐之心非人也，无羞恶之心亦非人也，无辞让之心亦非人也，无是非之心亦非人也。○孟子云：子路人告之有过则喜，禹闻善言则拜。用夏变夷，不闻用夷变夏。○枉己者未能直人，当以直娇枉，若自曲何以正人。景春曰：公孙衍、张仪岂不诚大丈夫，一怒而诸侯惧，安居而天下息。孟子曰：是焉得为大丈夫乎。富贵不能淫，贫贱不能移，威武不能屈，此之谓大丈夫。○天子不仁，不保四海；诸侯不仁，不保社稷；士不仁，不保四体。今恶死亡而乐不仁，犹恶醉而强酒。民之归仁，犹水就下。存乎人，莫良於眸子。眸子不能掩其恶，胸中正，则眸子瞭焉；胸中不正，则眸子盹焉。○淳于髡曰：男女不亲授受，若嫂溺援之手乎。孟子曰：若不援，是豺狼也。天下溺则援之以道，嫂溺必援以手。○子产以其乘舆济人於俸洧，孟子闻之，曰：不知政也不如以时修桥梁。良人出餍酒肉，齐人有一妻一妾，其夫出行则餍饱，而反欺其妻云：与富贵人共饮食耳。妻后伺之，见乞人祭余食之。妻乃告妾，相与泣於中庭。其夫自外来未知，犹骄其妻妾，由君子枉道得富贵而骄人也良人即夫也。○伊尹不以一芥与人，亦不取一芥於人。○非其道，在野曰草莽之臣，在国曰市井之臣。性犹湍水，次束则束，央西则西。○白羽白性轻，白雪白性消，白玉白性贞，虽俱白，其性不同也。○冬曰饮汤，夏日饮水欲问寒暑者中心也。○仁义忠信，乐善不倦，天爵也，公卿大夫，人爵也。古之人修天爵而人爵从之，今之修天爵以要人爵，得人爵弃天爵，终亦亡矣。○孟子曰：仁之胜不仁也，犹水胜火。今之为者，犹一杯水救一车薪之火也，不熄则谓水不胜火。此又与於不仁之甚者也，亦终必亡而已矣。○君子有三乐，父母具存，一乐；仰不愧天，俯不作人，二乐；得天下英才而教育，三乐。○鸡呜而起，孜孜为善者，舜之徒也。鸡呜而起，孜孜为利者，蹑之徒也。○九仞无泉，犹弃井也。○古人之关御暴，今人之关为暴今之关出入征税。○恶似而非者，恶莠乱苗，恶佞乱义，恶利口乱信，恶郑声乱雅乐，恶紫乱朱，恶乡原乱德。尧至汤，汤至文王，文王至孔子，孔子至孟子，各五百余岁。
　　管子十八卷
　　仓廪实，知礼节。国多财，远者来。衣食足，知荣辱。野无积草，府不积货，市不成肆，朝不合众，治之至也。○观其交游，则贤不肖可察。○一年之计，莫若树谷；十年之计，莫若树木；终身之计，莫若树人。○爵禄满则忠衰，室富足则行衰。釜鼓满则人盘之，人满则天盘之。故先王不满也。○凡赦者，小利而大害，故久而不胜其祸；无赦，小害而大利，久而不胜其福。惠者，民之仇伟；法令，民之父母。惠者多赦，先易后难；法者无赦，先难后易。○堂上远於百里，有事十日而君不知；堂下远於千里，有事一月不知；门庭远於万里，有事期年不闻。○桓公谓管仲曰：寡人有大邪三不幸。好畋，晦夜从禽不反，一不幸；好酒，曰夜相继，寡人污行，二不幸；好色，姑姊有未嫁者，三不幸。管仲曰：恶则恶矣，非其急也。人君唯不爱与不敏不可耳。不爱则亡众，不敏则不及事。○齐水躁而复，故民贪而勇；楚水溺而清，其民轻果好赋；越水浊而重，其民疾拓；秦水汨而滞，其民贪戾；晋水滞而杂，其民好诈；宋水劲而清，其民简易。○有法度之制者不可巧以诈伪，有权衡之称者不可欺以轻重。先王治国，威不两措，政不二门，有寻尺之数者不可差以短长也。○桓公问厩吏何事最难，吏未答，管仲曰：臣尝作圉人，唯赋马栈最难。先搏曲木，则直无所施；先搏直木，则曲无所施。○冬曰不盥，非爱水也；夏曰不炀，非爱火也，为不适於身。明王不治宫室，非爱小也，为本矣。楚王好小，美人省食；昊王好剑，国士轻死。故主好官室，则工匠巧；主好文彩，则工女靡。利之所在，虽千仞之山，无所不上，深泉之下，无所不入。商人通贾，倍道兼行，夜以继日，千里不远，利在前也。渔人入海，海水百仞，冲波逆流，日夜不出，利在水也。○蛟龙得水而神立，人主得民而威成。海不辞水，故能成大；山不辞土，故能成高；主不厌人，故能成众；士不厌学，故能成圣？乌合之众，初虽有惧，后必相吐，虽善不亲也。○杀生之柄，不制於主而在草下也。○五谷，民之司命；黄金刀弊，民之通施。0农有常业，女有常事。一农不耕，民有饥者；一女不织，民有寒者。○桓公谓管仲曰：吾欲伐楚。楚强不可下，如何。曰：王但铸钱於庄山，往楚贵市生鹿。楚王闻之喜，必废农而猎鹿。公藏粟五倍，楚足钱而无粟，公闭关，楚降者十分有四。○地大而不耕非其地，卿贵而不仁非其卿，民众而不亲非其民。无翼而飞者声也，无根而固者慎也。公但谨声耳。
　　道德经二卷
　　生而不有，为而不恃。元炁生万物不有，道所施不求其报。挫其锐，解其纷。锐，进也。人欲锐，慎进取。功名当挫止之法，道不自见也。纷，结恨也。当念道无上解释也。和其光，虽有独见之明，当如暗昧不曜乱人也。同其尘。当与众同垢尘，不自别殊。多言数穷，口开舌举，必有祸患。不如守中。不如守德於中，育养精神，爱气希言也。圣人后其身而身先，先人后己，天下之先，以官长也。外其身而身存。薄己而厚人，人爱之如父母，神明佑之如赤子，故身而长存也。金玉满堂，莫之能守。嗜欲伤神，财多累身。富贵而骄，自遗其咎。夫富当赈贫，贵当怜贱。反骄恣，必被祸患也。绝仁弃义，民复孝慈；德化，淳也。绝巧弃利，盗贼无有。上化公正，下无私邪。曲则全，曲则从众，不自专，则全也。枉则直。枉屈己而伸人，久久自得直。少则得，天道佑谦，自受则得多。多则惑。财多者惑於守身，学多者惑於所闻。善行无辙迹，善行道者求之身，不下堂，不出门，故无辙迹。善言者无瑕谪。择言而出之，故无瑕谪。知足者富，知足则长保禄位，故富也。死而不亡者寿。目不妄视，耳不妄听，口不妄言，则无怨於天下，故能长寿也。将欲嗡之，必固张之；先开张之，欲令极其奢淫。将欲弱之，必固强之；先强大之，欲使遇害。将欲废之，必固兴之；先兴之，使骄危。将欲夺之，必固与之，先与之者，欲极其贪心也。是谓微明。此四事道明，微其效明也。人之不善，何弃之有。当以道伏之，盖三皇之前，无弃民，德化厚也。故立天子置三公。欲化不善人也。报怨以德。修道行善，绝祸於未生也。图难於易。图难事，先於其时求成也。失道而后德，道衰德生。失德而后仁，德衰而仁爱见。失义而后礼。义衰即施礼。聘，行玉帛也。夫礼者，忠信之薄，礼废本治末，忠信日以消薄。而乱之首。礼贱质贵文，故正日以消，邪乱日以生。贵必以贱为本，言欲尊贵，当以贱薄为本。禹稷躬耕，舜陶河滨，周公下白屋是也。高必以下为基。言欲高立，先以下为基。如筑墙造功，因卑成高，下不坚固，高必倾危也。上士闻道勤而行之，中士闻道若存若亡，下士闻道大笑之，不笑不足以为道。不为下士笑。不足名曰道。明道若昧，明道之人，若暗昧无所见也。进道若退，进取道者，若退不及。夷道若类。夷，平也。大道之人，不自别殊，若多比类。上德若谷，若深谷不耿垢辱也。广德若不足。德行广大之人，若愚顽不足也。大方无隅，大方正之人，无委曲廉隅也。大器晚成，成器之人，如瑚涟不可卒成。大音希声，如雷电待时而动，喻常爱气希言也。大象无形。大法象道之人，质朴无形容也。物或损之而益，取之不得，推让必远。益之而损。大增者崩，贪禄致患也。名与身孰亲，名遂，则身退也。身与货孰多，财多，则害身也。得与亡孰病。好得货利，则病於行。甚爱必大费，甚爱色费精神，甚爱财遇患害，所爱者少，所费者多，故言必大费也。多藏必厚亡。生多藏於府库，死多藏於丘墓。生有攻劫之爱，死有掘冢探柩之患。大成若缺，鈇者灭名藏誉，如不备。大巧若拙，不见其然。大辩若讷。无知疑，口无辩。不出户以知天下，以己身知人身，以己家知人家。不窥牖以见天道。天道与人道同。其出弥远，其知弥少。谓去其家观人家，去其身观人身，其视虽远而所见至少也。为学日益，谓教礼乐之学，为情欲文饰日以多。为道日损。谓自然之道，情欲文饰日以消。损之又损之，以至於无为，无为而无不为。情欲断绝，德与道合，则无所不施，无所不为。善者吾善之，不善者吾亦善之。不善，则教道使就善。信者吾信之，不信者吾亦信之。亦以教道。善摄生者，陆行不遇兕虎，自然合远避。入军不被甲兵。不好战杀。塞其兑，兑，目也，不妄视。闭其门，门，口也，不妄言。终身不勤。终身不勤，苦也。开其兑，视情欲。济其事，济，益情欲之事。终身不救。祸乱成也。大道甚夷，而民好径。径邪不平正也。善建者不拔。善以道建身建国者，不可得引而拔之。知者不言。贵其行也。言者不知。驷不及舌，多言多患也。其政闷闷，音门，政教宽大，闷闷昧昧似不明。其民淳淳，淳淳，亲厚。其政察察，政急疾言，央於口听，决於身。其民缺缺。政教急民不聊生，政教缺日以疏薄也。直而不肆，肆，申也。圣人虽直，曲己从人，不自申。光而不耀。虽有独见之明，如暗昧不炫耀。深根固蒂，长生久视之道。人以气作根，以精作蒂，如树根不深则拔，蒂不坚则落。言能深藏气，固守精，无所泄漏，乃长生久视之道。以道往天下者，其鬼不神，鬼不敢干犯其精神。非其鬼不神，其神不伤人。圣人在位不伤害人，故鬼不干人。夫两不相伤，故德交归焉。人能治於阳，全其性命，鬼得治於阴，保其精神，故德交归也。夫轻诺必寡信，多易必多难。不慎患也。其安易持，治国治身安静者，易守持也。其未兆易谋。为之於未有，治之於未乱。以智慧治国，国之贼，使智慧之人治国，必背道德，妄作威福，乃是国之贼。不以智慧治国，国之福。民守正直，不作邪饰，上下相亲，君臣同力。善为士者不武，贵道德，不好武力也。善战者不怒。善以道战者，禁邪於心胸，绝隔於禾萌，无所怨怒。代大匠斲者,，有不伤其手矣。云云。天之道，损有余，而补不足；天道益谦，常以中和是上。人之道，则不然，损不足以奉有余。世俗之人，损贫以奉富，夺弱以益强也。邻国相望，鸡犬之声相闻，民至老死不相往来。无情欲也。知者不博，博者不知。知道守一，则不必博。多见闻，失要真，故不知也。
　　荀卿子十二卷二＋二篇
　　青出於蓝而青於蓝，冰生於水而寒於水。君子居必择乡，游必择士，防邪僻也。○肉腐出虫，木枯生蠹，骄慢在身，灾祸作矣，君子之协，入乎耳，出乎口。耳，着心，布乎四支，一日千里累土不辍，不肯事长，代大匠断－者，希天之道，损有余在身，灾祸作矣。○君子之学，入乎耳，着乎心，布乎四支，动静皆可法则。小人之学，入乎耳，出乎。口耳之间才四寸耳。何足以美七尺之躯。夫骥一日千里,，驽马十驾则亦及之。穷无穷，极无极也。跬步不休，跛虌千里；累土不辍，丘山崇成。○三不祥，幼而不肯事长，贱不肯事贵，不肖不肯事贤，是也。○天不言，人推其意；地不言，人归其厚；四时不言，百姓期焉。○与人善言，暖若锦帛；与人恶言，深於矛戟。○枉而不求直影，犹不能察明而务见幽也。○伯乐不可欺以马，君子不可欺以人。○川泉探而鱼鳌归之，山林茂而禽兽归之，刑政平而百姓归之，礼义备而君子归之。○天行有常，不为尧存，不为桀亡。○浅不足与测深，愚不足与谋智。埳井之蛙与语东海之乐。○圣人无两心，天下无二道。○乌兽失亡其匹，越月逾时必反过故乡，徘徊呜号，踯躅踟蹰，然后而去，何况人乎。○岁不寒无以知松柏，事不难无以知君子。妻子具而爱衰於亲，爵禄盈而忠衰於君。唯舜及贤者不然。○荀卿子，名况，齐宣王时人，春申君再请作兰陵令，因家焉。为李斯师，后卒於兰陵。
　　鲁连子五卷
　　白刃交前，不救流矢。急不暇缓也。○财者君之所轻，死者士之所重。君不能以所轻与士，欲得士之所重，不亦难乎。○百足之虫，断而不蹶，持之者众也。○人心难知於天，天有春夏秋冬以作时，人皆深情厚貌以相欺。○不知宜与不宜，将以锦纯荐。不知时与不时，犹冬耕也。不知行与不行，犹以方作输也。
　　文子十二卷周平王时人师老君
　　先唱者穷之路，后动者达之源。齿坚於舌而齿先弊。刚强者死之徒，柔弱者生之干。立井而饮，耕田而食，不布施以求德，不高下以相倾，此古人之德也。○河不满溢，海不涌波。景云见而黄龙下，祥风至醴泉出，此圣人顺天道也。昼冥夜光，山崩川个，冬雷夏霜，此国之将亡也。○水浊则鱼睑，政苛则民乱。上多欲，下多诈。○冬日之阴，万物归之而莫使。○皋陶暗而大理，天下无虐刑，何贵言乎。○君子犹射差，此毫末於彼寻丈。○神者，智之渊，神清则智明。智则心之府，智公则心平。精神难清而易浊，犹盆水也。清之终日，乃能见眉睫。不过一挠，即不能见方圆也。量腹而食，度形而衣，节乎己者，贪心不生。○山生金反自刻，木生蠹还自蚀，人生事还自贼。使信士分财，不如探筹；使廉士守财，不如闭户。全封有心於平，不如无心之不平。○善游者必溺，善骑者必坠。○上学以神听之，学在骨髓矣。中学以心听之，学在肌肉矣。下学以耳听之，学在皮肤矣。○铎以声自毁，膏以明自煎，一渊无两蛟，有必争。得乌者罗之，目，一目之罗不可得乌。○欲致鱼者先通於谷，欲来乌者先树於木。水积鱼聚，木茂乌集。○目见百步之外，不能自见其訾。○水之势胜火，一杓不能救一车之薪。金之势胜木，一刃不能残一林。土之势胜水，一块不能塞一河。○饥马在厩，寂然无声，投刍其傍，争心乃生。○农夫劳而君子食之，愚者言而智士择之。日月欲明，浮云翳之；河水欲清，沙土秽之；丛兰欲茂，秋风败之；人性欲平，嗜欲害之。○济溺者以金石，不如尺索。○花太早者不须霜而自落。○入水憎濡，怀臭求芳，不可得也。○乳犬噬虎，伏鸡搏狸。○冷不能销木，匠不能断冰。○金石有声，不扣不呜。箫管有音，不吹不声。○事者难成而易败，名者难立而易废。○往古来今谓之宙，四方上下谓之宇。○孔子无黔突，墨子无暖席，非其贪禄慕位，欲为天下除害耳。○兽穷则触，乌穷则啄，人穷则诈。○人主之有民，犹城之有基，木之有根。根深则本固，基厚则上安。○屈寸而伸尺，小枉而大直，圣人为之。今人贵，不许其大功而求其小善，失贤也。○贵则观其所举，富则观其所欲，贫则观其所爱。霸王之道，扶义而动，尊其秀士，显其贤良，百姓开户而待之，渍米而储之，不义之兵至於伏尸流血而不伏也。○冬日之扇，夏日之裘，无用於己，则生尘垢。
　　邓析子一卷二篇
　　刘向云：非子产杀邓析，推春秋验之。○修名责实，君之事也。奉法宣令，臣之职也。○君有三累，亲所信，以名取士，近故疏亲。臣有四责，受重赏而无功臣，居大位而不治，为理官而不平，在军阵而奔北。○势者，君之舆；威者，君之策；臣者，君之马；民者，君之轮。势固则舆安，威定则策劲，臣顺则马驯，民和则轮利。治国者失此，必有覆舆奔马，折策败轮。输败策折，马奔舆覆，则载者亦倾矣。○虑不先定，不可以应卒；兵不预整，不可以当敌。庙等千里，帷喔之奇，百战百胜，黄帝之师。凶饥之岁，父死於室，子死於户而不相怨者，无所顾也。同船涉海，中流遇风，救患若一，所忧同也。张罗之畋，唱和不差者，其利同也。故体病者口不能不唾，心悦者颜不能不笑。○自见则明，借人见则暗；自闻则聪，借人闻则聋。一言而非，驷马不能追；一言而急，驷马不能及。○明君之治民若御，奔而无辔，负而履冰。○喜而便赏，不必当功；怒而便诛，不必值罪。○忠息於宦成，孝衰於妻子。
　　范子十二卷并是阴阳历数也
　　计然者，蔡丘仆上人，姓辛名文子，其先晋国公子也。为人有内无外，形状似不及人，少而明，学阴阳，见微而知着，其行浩浩，其志泛泛，不肯自显诸侯，阴所利者，七国天下莫知。故称日：计然。时遨游海泽，号曰：渔父。范蠡请见越王，计然曰：越王为人乌啄，不可同利也。○掩目别白黑，虽时时一中，犹不知天道。论阴阳，有时误中耳。范子问：何用九宫。计然曰：阴阳之道，非独於一物也。○圣人之变，如水随形，形平则平，形险则险。
　　胡非子－卷
　　负长剑，赴榛薄，析兕豹，搏能熊，此徒猎之勇也。负长剑，赴深泉，斩蛟龙，搏电龙，此渔人之勇也。登高陆危，鸽立四望，颜色不变，此陶缶之勇也。剽必刺，视必杀，此五刑之勇也。○齐桓公以鲁为南境，鲁公忧之，三日不食，曹沫请击颈以血泼桓公，公惧不知所措。管仲乃劝与之盟。曹沫，匹夫之士，布衣柔履之人，一怒却万乘之师，存千乘之国，此君子之勇也。
　　墨子十六卷
　　君子自难而易，众人自易而难。○灵龟先灼，神蛇先暴。○君子虽有学，行为本焉。战虽有阵，勇为本焉。丧虽有礼，一及为本焉。○墨子见染丝而叹曰：染於苍则苍，染於黄则黄，非独染丝然，人固亦有染，舜染许由，桀染子辛，纣染崇侯也。○圣人为舟车完固，轻则可以任重致远。○子自爱，不爱父，欲亏父而自利；弟自爱，不爱兄，欲亏兄而自利，非兼爱也。盗爱其室，不爱异室，故窃异室以利其室，亦能兼爱。○节葬之法，三领之衣，足以朽肉；三寸之棺，足以朽骸。深则通於泉。○诸侯不得恣己为政，有三公政之；三公不得恣己为政，有天子政之；天子不得恣己为政，有天下政之。○断指以存经，以兔於身者利。○君子如钟，扣则呜，不扣则不呜。美女处不出，则争求之，行而自街，人莫之娶。○墨子劝弟子学曰：汝速学，君当仕汝。弟子学期年，就墨子。墨子曰：汝闻鲁人乎。有昆弟五人，父死，其长子嗜酒不肯预葬。其四弟曰：兄若送葬，我当为兄沽酒。葬讫，就四弟求酒。四弟曰：子葬父，岂独吾父也。吾恐人笑，欺以酒耳。令不学，人自笑子，故劝子也。遂不复求仕。○墨子谓门人曰：汝何不学。对曰：吾族无学者。墨子曰：不然。岂谓欲好美而曰吾族无，此辞不欲邪。欲富贵而曰吾族无，此辞不用邪，强自力矣。甘瓜苦蒂，天下物无全美。○古之学者得一善言附於其身，今之学者一善言务以说人，言过而行不及。○君子服美则益敬，小人服美则益骄。
　　缠子一卷
　　缠子修墨氏之业，以教於世。儒有董无心者，其言修而谬，其行笃而庸。言谬则难通，行庸则无主。欲事缠子，缠子曰：文言华世，不中利民，倾危缴绕之辞者，并不为墨子所修。劝善兼爱，则墨子重之。○董子曰：子信鬼神，何异以踵解结，终无益也。缠子不能应。
　　随巢子一卷
　　执无鬼者曰：越兰问随巢曰：鬼神之智何如圣人。曰：圣也。越兰曰：治乱由人，何谓鬼神耶。随巢子曰：圣人生於天下未有所资，鬼神为四时八节以纪育，人乘云雨润泽以繁长之，皆鬼神所能也，岂不谓贤於圣人。○有疏而无绝，有后而无遗，大圣之行兼爱万民。疏而不绝，贤者欣之，不肖者则怜之。贤而不欣是贱德也，不肖不怜是忍人也。
　　尸子二十卷
　　鹿驰走无顾，六马不能望其尘，所以及者顾也。水积则生吞舟之鱼，土积则生豫章之木，学积亦有生焉。○农夫比粟，商贾比财，烈士比义。卑墙来盗，荣辱由中出，敬侮由外生。树葱韭者，择之则蕃，仁义亦不可不择也。唯善无基，义乃繁滋敬，灾与凶祸乃不重。鹦司夜，狸执鼠，曰烛人，此皆不令自全。○曰在井中，不能烛十步；目在足下，不可以视远，虽明何益。○尧瘦舜黑，皆为民也。○陈绳，则木之枉者有罪；措准，则地之废险者有罪；审名分，则草臣不审者有罪。农夫之褥，去害苗者；贤者之治，去害义者。○虎豹之驹，未成文而有食牛之黑；鸿鹊之毂，羽翼未合而有四海之心。○见人有善，如己有善；见人有过，如已有过，此虞氏盛德也。○买马不论足力而以白黑为仪，必无走马矣。买玉不论美恶，必无良宝矣。举士不论贤良，则无士矣。○孔子云：诵《诗》读《书》与古人居，读《诗》诵《书》与古人谋。玉者色不如雪，泽不如雨，润不如膏，光不如烛。取玉甚难，越三江五湖至昆仑之山，千人往百人反，百人往十人至。中国覆十万之师，解三千之围。○车轻道近，鞭策不用。鞭策所用，道远任重。○见骥一毛，不知其状；见画一色，不知其美。○屠者割肉，则知牛长少；弓人赘筋，则知牛长少；雕人裁骨，则知牛长少，各有辨焉。○草木无大小，必待春而后生，人待义而后成。
　　韩子二十卷
　　刘向云：秦始皇重韩非，书曰：寡人得与此人游，死不恨矣。李斯、姚贾害之，与药令自杀，始皇悔，遣救之已不及。○ 无与祸邻，祸乃不存。○ 臣所以难言者，滑泽洋洋，见者以谓华而不实；敦厚柢恭，见者以谓虚而无用；省而不饰，见者以谓讷而不辩；激忽近亲，探知人意，见者以谓僭而不让；宏大广博，深而不测，见者以谓夸而无用。臣所以为难言而患重也。○ 二柄，刑罚也。虎所以能伏犬者，爪牙也。若虎释其爪牙，则反伏於犬也。○ 故田常请爵禄大蚪斛施百姓，北齐简公失德而田常得之。○ 韩昭侯醉甚而外，典冠见君寒，加衣其上。昭侯觉，乃罪典衣，杀典冠。以典衣失事，以典冠侵官。侵官，甚於寒也。故明王畜臣不得越官而有功，不得陈言而无当。越官则死，不当则罪。○ 香美病形，皓齿损精。去甚去泰，身乃无害。使鹦司夜，令狸执鼠，物有所宜，才有所施，各处其宜。故上下无为。上失肤寸，下失寻常，君不可不慎。托宴处之娱，乘醉饱之时求其所欲，则必听也。○ 邻国有圣人，敌国之忧。○ 弥子遐有宠於卫君，窃驾君车。君闻之曰：子遐母病而矫驾，孝子也。与君游果园，食桃不尽，以半啖君，君曰：爱我也。及其色衰，得罪於君，君曰：是娇驾吾车者，啖我余桃者。以前所贤而后获罪，爱憎变也。○ 爱人不得独利，待誉而后利之；憎人不得独害，待非而后害之。舆人，欲人富贵；棺人，欲人死丧。人不贵则舆不用，人不死则棺不价。非有仁贼，利在其中。相爱者则比周而相誉，相憎者则比党而相诽。诽誉交争，则生惑矣。○ 家有常业，虽饥不饿；国有常业，虽危不亡。若舍法从私意，则臣下饰其智能；饰其智能，则法禁不立矣。○ 君以计畜臣，臣以计事君。害身而利国，臣不为也；害国而利身，君不为也。○ 譬之如水，溺者饮之则死，渴者饮之则生。○ 桓公伐孤竹失道，管仲曰：老马之智可用。遂纵马，从而得归。○ 桓公伐孤竹，行出山中无水，阳朋曰：蚁冬居山之阳，夏居山之阴，蚁壤寸而有水。使掘之，果得水焉。○ 以人言善我者，必以人言罪我也。○ 置猿於槛，则与纯同势，不能呈能也。○ 刻削之道，鼻莫如大，目莫如小。鼻大可小，小不可大；目小可大，大不可小。举事亦然。○ 古人目短於自见，故以镜观面；身短於自知，故以道正己。失镜无以正须眉，失道无以知迷惑耳。○ 西门豹性急佩韦以自缓，董安于性缓佩弦以自急。○ 断手续之以玉，故世有易身之患。○ 舜为匹夫，不能正三家，有才而无势，虽贤不能制也。故立木於高山之上，下临千仞之溪，材非长也，其位高也。○ 不敝人之美，不言人之恶。○ 韩昭侯掘瓜而佯亡，求之甚急，左右而取备之，昭侯以此察左右之虚实。○ 卫嗣君使人过关市，关吏乃呵之，因以金与关吏，关吏乃舍。嗣君谓关吏曰：汝何得受客金。以明察之。○ 僖侯时，宰人上食，羹中有生肝，乃问之，宰人曰：当是人置之。欲去宰自处也。后僖侯将浴，汤中有砾，僖侯曰：有人欲代汤者。文公宰上食肉而有发绕之，文公召宰人曰：汝使吾哽乎。宰人顿首曰：臣有二、一罪：刀利如干将，切肉而发不断，臣罪一也；援锥贯蛮而不见发，臣罪二也；炽洪炮肉尽赤而发尚绕，臣罪三也。有人欲代臣也。○齐景公恶仲尼为鲁政，梨沮曰：去仲尼如吹毛耳。乃使遗鲁哀公息於政，仲尼谏不纳而之齐。郑人相与争年，一人云：吾与尧同年。一人云：吾与黄帝兄弟同年。争此不央，以后罢为胜。客有为齐王画者，王问：何者最难。对曰：画狗马为最难，鬼魅最易。狗马，人共知；鬼魅，无形像也。○冠虽穿决，必戴於上；履虽五彩，必践之地。○齐宣王问匡倩#3曰：儒者鼓琴乎。对曰：不也。琴者小弦大声，大弦小声。大细易位，贵贱易序，故儒者不为。○以骨去蚁，蚁愈多。桓公问管仲曰：官少而索多，如何。管仲曰：君勿听人。人有请，因能而授禄，录功而与官。宋人有酷酒者，斗盘甚平，遇客甚谨，酝酒甚美，悬帜甚高，而酒不售，遂致於酸。问闻长倩，倩曰：汝狗恶也。孺子怀钱挈壶往酣，辄有狗啮之，犹大臣啮有道之士也。故桓公问管仲：治国何患。患社鼠焚，则木焚也。○税勿轻勿重。重则利入於上，轻则利归於民也。○晋文公与楚战，问舅犯曰：楚众我寡，奈何。对曰：君其诈之。又问雍季，曰：以诈御民，一时之利也。与楚战大胜而归，行赏先雍季而后舅犯，曰：舅犯之言，权也；雍季之言，万世之利也。○齐桓公饮酒醉，遗其冠，耻之三日不朝。管仲曰：此有国之耻，公何不雪之以政。因发仓赐贫穷三日，而民歌之，曰：公何不更遗其冠也。○古谚曰：政若沐，虽有弃发之费而有长发之利也。○饥岁之春，从弟不让；禳岁之秋，疏客必食，非疏骨肉，多少之心异也。○墨子死后，有相里氏之墨，相芬氏之墨，邓陵氏之墨。孔墨之后，儒分为八，离为三也。○待自直之箭，则百世无矢矣；待自圆之木，则千岁无轮矣。○法度赏罚，国之脂泽粉黛也。○三寸之管，无当不可满也。
　　意林卷之一竟
　　＃１『恕』文渊阁本作『怒』。
　　＃２『至』原作『云』，据文渊阁本改。
　　＃３『匡倩」原缺『匡』，『倩』作『情』，据文渊阁本增改。
　　扶风马总元会编
　　列子八卷
　　天有所短，地有所长，圣有所否，物有所通。思士不妻而感，思女不夫而孕。鬼者，归也，归其真宅。○真宅，太虚也。○贫者士之常，死者民之终。○醉者坠车，虽疾不死。死生惊惧，不入其胸中。禽兽之智亦有与人同者，牝牡相偶，母子相亲，避平依险，违寒就温，居则有草，行则有列，饮则有携，食则呜倡。○宋人养猿，号曰狙，欲与狙芋，先诳之曰：朝三而暮四。众狙皆怒。又许朝四而暮三，而众狙皆喜。，圣人以智笼草愚，亦犹狙公以智笼群狙矣。○觉有八征，梦有六候。阴气壮则梦涉水而恐惧，阳气壮则梦涉火而墦炳；饱梦与，饥梦取；藉带而寝则梦蛇乌，衔发则梦飞；天将阴则梦火，身将疾则梦食；饮酒者忧，歌舞者哭。昼想夜梦，神形所遇。○陈大夫云：吾国有亢仓子，能以耳视而目听。鲁侯闻之大惊，以上卿礼致之，亢仓子曰：臣体合於神，心合於无。○颜回能仁而不能反，赐能辩而不能讷，由能勇而不能怯，师能庄而不能同。兼四子之有，以易仲尼，仲尼不许也。○目将眇者，先睹秋毫；鼻将室者，先觉憔朽。故物不至，则不及。冥灵以五百岁为春，五百岁为秋。荆南上古有大桩以八千岁为春，八千岁为秋。菌芝生於朝，死於晦。蚝纳因雨而生，见阳而死。越束有辄休国生长子则食之，谓之宜弟。○辄休国其大父死，则负其大母弃之，谓鬼余。○孔子束游，见两小儿辩斗，问其故，一兄曰：我以日始出去人近，日中时去人远。一儿云：日初出远，日中时近。一儿曰：日初出大如车轮，及日中才如盘盂，岂不为近则大，远则小者乎。一儿曰：日初出苍苍冻冻，至日中有若探汤，岂不为近而热远而冻者乎。孔子不能央。小儿曰：丘，谁谓汝多智乎。○杨朱曰：人得百年之寿者千中无一，疾病哀苦居其半矣。慎耳目之观听，规死后之余，荣失当年之乐，不肆意於一时，何异乎缧桔也。勤能使逸，寒能使温。○晏子曰：吾一死之后，岂关我耶。焚之亦可，沈之亦可，座之亦可，露之亦可，弃之沟壑亦可，纳诸石椁亦可，唯所遇耳。○人不婚宦，情欲失半；人不衣食，君臣道息。○杨朱曰：生民之不得休息为四事故，一为寿，二为名，三为位，四为货。有此四者畏鬼畏人，畏威畏刑。此之谓遁人也。○出不由门，行不从径也。以是求利，不亦难乎。○晋文公欲伐卫，公子锄笑之，问其故，对曰：臣笑臣邻人也。有人送妻归家，道见桑妇，悦而与之言，顾视其妻，已有人招之。公乃引师还，未至而有伐其北鄙者。○孔子曰：力能举国门之关，而不肯以力门＃１。○狐丘大夫谓孙叔敖曰：人有三怨，子知之乎。爵高者人拓之，官大者主恶之，禄厚者人怨之。孙叔放曰：吾爵益高，吾志益下；吾官益大，吾志益小；吾禄益厚，吾施益溥，可以兔乎。○杨子邻人亡一羊，相率追之，歧路之中复有歧矣，曰：大道以多歧亡羊，学者以多方丧生，本一末异也。○人有亡鈇者意邻子盗之，视邻子行步颜色皆将窃也。俄而相其谷得鈇，见邻子无似窃鈇者。○齐人有欲得金者，清旦往市，适见货金者，因攫夺而去，吏捕问之，对曰：取金之时，不见人，但见金也。
　　庄子十卷
　　水之积也不厚，则其负大舟也无力。○至人无己，神人无功，圣人无名。○日月出矣而燸火不息，其於光也，不亦难乎。○时雨降矣而犹浸灌其於泽也，不亦劳乎。○鹤鹧巢於深林，不过一枝；偃鼠饮河，不过满腹。瞽者无以与乎文章之观，聋者无以与乎钟鼓之声，岂唯形骸有聋盲哉，夫智亦有之。不知至言之极妙，以为狂而不信。此智之聋盲。形固可使如槁木，心固可使如死灰。取其寂寞无形耳。○大智闲闲，小智问问。其寐也魂交，其觉也形开。道恶乎隐而有真伪，言恶乎隐而有是非。此自是而非彼，彼亦自是而非此，与彼各有一非於体中也。○可乎可，可於己者即谓之可。不可乎不可。不可於己者即谓之不可。六合之外，圣人存而不论；六合之内，圣人论而不议。春秋经世，先王之志，圣人议而不辩，不就利不违害。○梦饮酒者曰一而哭泣，梦哭泣者曰一而畋猎。此寤寐之事变也。方其梦也，不知其梦，由此观之，当死之时，不知其死而自适其志。梦之中又占其梦焉，则无以异於寤也。觉而后知其梦。当所遇无不足也，何为方生而忧死哉。昔者，庄周梦为蝴蝶，栩栩然蝴蝶也，自喻适志与，不知周也。俄然觉，则连连然周也。不知周之梦为蝴蝶与，蝴蝶之梦为庄周与。○吾生也有崖，而智也无崖。以有崖随无崖，殆已。以有限之性寻无极之智，安得不困哉。○遁天倍情，忘其所受。天性所受，各有本分，不可逃，亦不可加也。○适来夫子时也，时，自生也。适去夫子顺也。理当死也。安时而处顺，一反乐不能入。哀乐生於得失也。若任其所受，哀乐无所措其问也。○颜回曰：回之家贫，唯不饮酒不茹荤者数月矣。若此，则可以为心斋乎。曰：是祭祀之斋，非心斋也。回曰：敢问心斋。仲尼曰：若一志，无听之以耳而听之以心，无听之以心而听之以黑，听止於耳，心止於符。黑也者，虚而待物也。唯道集虚。虚者，心斋也。虚其心，则其道集於怀也。○天下有大戒二，其一命也，其一义也。子之爱亲，命也，不可解於心。臣之事君，义也，无适而非君也，无所逃於天地之问。○颜阖将傅卫灵公太子，而问莲伯玉白：与之无方，则危吾国；与之有方，则危吾身，如何。小人之性，引之轨制则憎己，纵其无度则乱邦。伯玉曰：善哉，问乎。正汝身哉。形莫若就，心莫若和。形不乖逆，和而不同。○就不欲入，就者形顺，入者遂与同也。和不欲出。和者义清，出者自显伐也。○山木自寇也，膏火自煎也。桂可食故伐之，漆可用故割之，人皆知有用之用，而莫知无用之用。有用则与彼为功，无用则自全其生。○人不忘其所忘而忘其所不忘，此谓诚忘。生则爱之，死则弃之，故德者世之所不忘也。利者理之所不存也，故忘形者非忘也。不忘形而忘德，乃诚忘也○古之真人，其寝不梦，无意想也。其觉无忧。当所遇而安。○不知悦生，不知恶死，与化为体。其心志，所居而安，日志。其容寂，虽行而无伤於静。赓然似秋，暖然似春。杀物非为义也，生物非为仁也。○役人之役，适人之适。舍己效人，殉彼伤义。○泉涸，鱼相与处於陆，相吻以湿，相濡以沬，不如相忘於江湖。与其不足而相爱，岂若有余而相忘。与其誉尧而非桀，不如两忘而化其道。忘善恶，遗死生，与化一者，安知尧桀所在耶。夫大块载我以形，劳我以生，佚我以老，息我以死。○得者时也，失者顺也。所遇之时，世谓之得。时不暂停，顺往而去，世谓之失。安时处顺，一及乐不能入也。父母於子，束西南北唯命之从，阴阳於人，不啻为父母也。自古或有能违父母之命，未有能违阴阳之变而拒昼夜之节也。○鱼相忘於江湖，人相忘於道术。各自足而相忘，天下莫不皆能。至人常足，故常也。○长於上古而不为老。日新也。填支体黜，聪明离形，去智同於大通，此谓之坐忘。至人之用心，若镜不将不迎，应而不藏，故能胜物而无伤。物来则鉴。鉴不以心，故虽天下来照而无劳心。○见经虽短，续之则忧，鹤腔虽长，断之则悲。自三代以下，天下莫不以物易其性矣。小人则以身殉利，士则以身殉名，大夫则以身殉家，圣人则以身殉天下。此数者事业不同，殉身一也。臧与谷二人相与牧羊而俱亡羊，问臧奚事则挟策读书，问谷奚事则博塞以游。二人者事不同，亡羊均也。伯夷死名於首阳之下，盗路死利於束陵之上。二人死虽不同，其於残生伤性一也，何必伯夷之是，而盗蹶之非，则天下尽殉也。彼其所殉仁义也，则俗谓之君子；其所殉货财也，则俗谓之小人，其所殉一也。至於残生损性，又恶取君子小人於其问哉。夫不自见而见彼，不自得而得彼，是得人之得而不自得其得也。适人之适而不自适其适也，虽盗卫伯夷是同为淫僻。○纯朴不残，孰为牺蹲；白玉不毁，孰取珪璋；道德不废，安为仁义；性情不离，安用礼乐。○夫残朴以成器，工匠之罪也；毁道德以成仁义，圣人之过也。○蹶之徒问於蹶曰：盗亦有道乎。蹶曰：夫妄意室中之藏圣也，入先勇也，出后义也，知可否智也，分均仁也。五者不备而后能成盗者，天下未之有也。五者所以禁，盗不为盗，资也。由是观之，善人不得圣人之道不立，蹶不得圣人之道不行。天下善人少而不善人多，则圣人之利天下者少而害天下者多。○绝圣弃智，大盗乃止。摘玉毁珠，小盗不起。焚符破玺而民朴鄙，剖斗折衡而民不争。○嘉怒相疑，愚智相欺，善否相非，诞信相讥而天下衰矣。○至道之精，杳杳冥冥；至道之极，昏昏默默。○慎汝内，全真也。闭汝外，守其分也。多智为败。智无崖，故败也。○世俗之人皆喜人之同乎己，而恶人之异於己也。大人之教，若形之於影，声之於响，有问而应之，尽其所怀。子贡教汉阴为圃者作桔杆，圃者忿然作色而笑曰：夫有机械者必有机事，有机事者必有机心。机心存于胸中，则纯白不备；纯白不备，则神生不定；神生不定，则道不载。吾非不知，羞而不为。事求可，功求成，用力少，见功多者，圣人之道也。○三人行而一人惑，所适者犹可致也，惑者少也。○二人惑，则劳而不至，惑者多也。○视而可见者形与色，听而可闻者名与声。悲夫世人以形色名声为足以得彼之情。夫形色名声果不足以得彼之情也。○夫播糠朱目，则天地四方易位矣。蚊虻历肤，则通夕不寐。外物加之虽小，而伤性已大也。鹄不日浴而白，乌不日黔而黑。自然已各足矣。平易恬檐，则忧患不能入，邪气不能袭。故其德全而神不亏矣。○不为福先，不为祸始，感而后应，无所唱也。迫而后动，会至乃动。不得已而后起，故无天灾，无物累，无人非，无鬼责。其生若浮，其死若休。喜怒者道之过，好恶者德之失，一而不变，静之至也。静而一者，不可变也。不与物交，淡之至也。物自来耳，无交物之情。形劳而不休则弊，精用而不已则劳。○野语有之曰：众人重利，廉士重名，贤士尚志，圣人贵精。附之以文，益之以博。文灭质，博溺心。古之所谓得志者，非轩冕之谓也。今之所谓得志者，轩冕之谓也。轩冕之在身，非性命也。物之傥来，寄也。寄之其来不可御，其去不可止，故不为轩冕肆志，不为穷约趋俗。井蛙不可以语於海者，拘於墟也。夏虫不可以语於冰者，笃於时也。曲士不可以语於道者，束於教也。自细视大者不尽，自大视细者不明。麒骥辟骊一日而驰千里，捕鼠不如狸狂，言殊技也。鸦鹊夜撮蚤察毫末，昼出瞋目而不见丘山，言殊性也。○道无终始，物有死生。○庄子钓於濮水，楚王使大夫二人往先焉，曰：愿以境内累矣。庄子持竿不顾，曰：吾闻楚有神龟死已三千岁矣，王巾笋而藏之庙堂之上，此龟者宁其死为留骨而贵乎，宁其生而曳尾涂中乎。惠子曰：子非鱼安和鱼之乐耶。庄子曰：子非我安知我不知鱼之乐耶。惠子曰：我非子，固不知子矣。子固非鱼也，子之不知鱼之乐。全奚为奚据，奚避奚处，奚就奚去，奚乐奚恶。择此八者莫足以活身，唯无择而任其所遇乃舍也。○髑髅曰：死，无君於上，无臣於下，亦无时之事，从然以天地为春秋，虽南面王乐，不能过也。庄子不信曰：吾使司命复生汝骨肉肌肤，反汝父母妻子，问里知识，子欲之乎。髑髅曰：吾安能弃南面王乐而复为人问之劳乎。○夫畏途者十杀一人，则父子兄弟相戒以盛，卒徒而后出焉，不亦智乎。故人之所畏者，衽席之上，饮食之问而不知戒者过也。十杀一人，人大畏之，至於色欲之害而莫肯畏之，斯愚民也。○庄子行於山中，见大木枝叶茂盛，伐木者止其旁而不取，问其故，曰：无所可用。庄子曰：此木以不材得终其天年。出山舍故人之家，故人命坚子杀鸦，坚子曰：其一能呜，其一不能呜，请奚杀？主人曰：杀不呜者。明日弟子问庄子，曰：山中之木以不材得终，主人之鸦以不材死，先生将何处焉。庄子曰：周将处夫材与不材之问，似之而非也，故未免乎异。直木先伐，甘泉先竭。○乌莫知於鹧鹏，其畏人也，袭诸人问。未有自疏外於人而人存之者，畏人而入於人问，此乌所以称智也。
　　王孙子－卷
　　舜让天下於子州支伯，子州支伯曰：余适有幽忧之病，方且治之，未暇治天下也。春耕种足以劳动，秋收敛足以休息。然尊生者，虽富贵不以养伤身，虽贫贱不以利累形。○帝王之功，圣人之余事也，非所完身养生也。今世俗之君子多危身弃生以殉物，岂不悲哉。有人於此以隋侯之珠弹千仞之雀，世必笑之。是何也。其以所用者重，所要者轻也。夫生者岂特隋侯之重哉。○列御寇不受郑子阳遗粟，曰：君非自知我也。以人之言而遗我粟，至其罪我也，又恐以人之言，吾所以不受也。○子贡问：原宪先生何病也。原宪应之曰：吾闻无财之谓贫，学而不能行之谓病。今宪贫也，非病也。子贡退，有愧色。知足者不以利自累，审自得者失之而不惧，行修於内者无位而不作。穷於道之谓穷，抱仁义之道而遭乱世之患，何穷之有。智者谋之，武者遂之，仁者居之，古之道也。○废上，非义也。杀民，非仁也。人比其难，我享其利，非廉也。○摇屑鼓舌，擅生是非，好面誉人者，亦好背而毁之也。○汤放其主，武王杀纣。自是之后，以强凌弱，以众暴寡。汤武以来，皆乱人之徒也。○人之情，目欲视色，耳欲听声，口欲察味，志气欲盈。人上寿百岁，中寿八十，下寿六十，除病瘦死。
　　申子三卷
　　刘向云：申子，名不害；河束人，郑时贱臣，学术以干韩昭侯，秦兵不敢至。学本黄老，急刻无恩，非霸王之事。三寸之筐运而天下定，六寸之基正而天下治。○拓妻不难破家，乱臣不难破国。一妻擅夫，众妻皆乱。一臣专君，草臣皆蔽。○智均不相使，力均不相胜。○鼓不预五音而为五音主。○百世有圣人，犹随踵千里，有贤者是比肩。
　　慎子十二卷名到学本黄老滕辅生
　　小人食於力，君子食於道。○《诗》，往志也；《书》，往谐也；《春秋》，往事也。○爱赤子不慢其保，绝险者不慢其御。○措钧石使禹察之，不能识也。悬於权衡，则骛发识矣。○两贵不相事，两贱不相使。○家富则疏族聚，家贫则兄弟离，非不相爱，利不足相容也。○不聪不明不能王，不瞽不聋不能公。海与山争水，海必得之。○有权衡者不可欺以轻重，有尺寸者不可差以长短，有法度者不可巧以诈伪。○一兔走，百人追。积兔於市，过而不顾，非不欲兔，分定不可争也。○孝子不生慈父之家，忠臣不生圣君之下。六亲不和育孝慈，国家昏乱有忠臣。○匠人成棺不憎人死，利之所在忘其丑。○廊庙之材，非一木之枝；狐白之裘，非一狐之腋；藏甲之国，必有兵遁。有意者必先作具。○市人可驱而战，安国之兵不由忿起。
　　燕丹子三卷
　　丹者，燕王喜之子，身质於秦始皇之世。○丈夫耻於受辱，贞女羞於节亏。○血勇怒而面赤？脉勇怒而面青，骨勇怒而面白。田光云：光知刑轲者，神勇也，怒而不变，高行厉天，美声盈耳，荆轲之燕。谓太子曰：光扬太子，高行厉天，芙声盈耳。轲出卫都，望无路，历险不以勤，望远不以遐。今太子礼之以旧故之恩，接之以新人之敬，所以不复让者，信知己故也。○风萧萧兮易水寒，壮士一去兮不复还。轲曰：太子若以燕当秦，犹以羊捕狼。轲乃请樊於期曰：将军得罪於秦，父母妻子皆见焚。轲为将军痛之。今愿得将军之首与燕督亢地图进之，秦王必喜，喜必见轲，轲因左手把其袖，右手堪丁鸩切其胸，数以负燕之罪，责以将军之条。於期执刀自刎，头坠背后，两目不瞑。太子闻之，伏尸而哭，函盛於期首与燕督亢地图以献秦，武阳为副。轲不择日而发。太子宾客皆素衣冠送之易水之上，轲起为寿歌，高渐离击筑，宋臆和之，为壮声之，发怒冲冠，作哀歌，则士皆流涕，二人皆升车终已不顾也。刻轲至咸阳，秦王大喜，陛戟见荆轲。轲捧樊於期首柙并地图以次进，旱臣皆呼万岁，秦武阳大恐，刻轲顾笑武阳，前谢曰：北蕃蛮夷之鄙人未见天子，愿陛下少假借之，使得毕事於前。秦王曰：轲起督亢图进之。荆轲发图，图穷而匕首见，因左手把秦王袖，右手堪其胸，数之曰：从我计则生，不从则死。秦王曰：乞听琴声而死。召姬人鼓琴，琴声曰：罗谷单衣可掣而绝，八尺屏风可超而越，较辕之剑可负而拔。轲不解音，秦王从琴声负剑拔之，秦王断轲两手，轲因倚柱而笑，箕踞而骂曰：吾为竖子所欺，事不济也。
　　鬼谷子五卷乐氏注名台
　　总按其书云：周时有豪士隐者，居鬼谷，自号鬼谷先生，无乡里族姓名。此苏秦作书记之也。鬼之言远，犹司马相如假无是公云尔。○自古及今，其道一也，变化无穷，各有所归，或阴或阳，或柔或刚，或开或闭，或弛或张。是以圣人守司其门户，审察其先后。口者心之门户，智谋皆从之出。○或遥闻而相思，或前进而不御。○世无常责、事无常师。○抱薪赴火，燥者先燃；平地注水，湿者先濡，此类相应也。○智者不用其所短而用愚人之所长也，不用其所拙而用愚人之所工也。○墙坏於有隙，木毁於有节。人动我静，人言我听，能固能去，在我而问。知性则寡累，知命则不忧。忧累去则心平，心平而仁义着矣。以德养民，犹草木之得时；以仁化人，犹天生草木以雨润泽之。
　　尹文子二卷刘饮注尹文子
　　序云：文子出於周之尹，齐宣王时居稷下。余黄初末始到京师，缪熙伯以此书见示，聊定之。○名有三科，一曰命物之名，方圆白黑是也；二曰毁誉之名，善恶贵贱是也；三曰况谓之名，贤愚爱僧是也。○法有四呈，一曰不变之法，君臣上下是也；二曰齐等之法，能鄙同异是也；三曰理众之法，庆赏刑罚是也；四曰平准之法，律度权量是也。○有理而无益於治者，君子不言；有能而无益於事者，君子不为。捶不贵独工，贵与众共巧。今世之人行欲独贤，事欲独能，辩欲出掌，勇欲绝众。田骈曰：天下之士莫不处其门庭，臣其妻子，必游宦诸侯之朝，名利引之也。○彭蒙曰：雉兔在野，众皆逐之，分未定也。鹦豕满市，莫有志者，分定故也。○两智不能相使，两贵不能相临，两辩不能相屈，力均势敌故也。○专用聪明则功不成，专用晦昧则事必悖。一明一晦，众之所载。○禄薄者不可与经乱，赏轻者不可与入难，处上者不可不慎。○尹文子见宣王，宣王不言而叹。尹文子曰：何叹。王曰：吾叹国中寡贤。尹文子曰：国中悉贤，谁处王下，谁为王使。人有字长子曰盗，少子曰欧。盗出行，其父在后追而呼之曰盗，盗吏闻，因而缚之，其父呼欧喻吏，遽而声不转，但言欧欧，吏因而欧之，几至於死。
　　公孙文子－卷
　　心者，众智之要，物皆求於心。修心而不知命，犹无室而归。○君子行善必有报，小人行不善必有报。○乐者，先王所以饰喜也。军旅者，先王所以饰怒也。○舟从流於河而无维橄，求安不可得也。○人有三百六十节当天之数，形体有骨肉如地之厚，有孔窍血脉如川谷也。多食甘者有益於肉而骨不利，多食苦者有益於骨而筋不利，多食辛者有益於筋而气不利。
　　陆贾新书二卷太中大夫陆贾也
　　阳出雷电，阴成雪霜。善言古者合之於今，能述远者考之於近。道为智者设，马为御者良，贤为圣者用，辩为智者通。○秦以刑罚为巢，故有覆巢破卵之患。○文公种米，曾子牧羊。智者所短，不如愚者所长。近河之地湿，近山之木长。山出云而丘阜生气，四渎束流而百川无西。○众口毁誉，浮石沈木，草邪相抑，以直为曲。○犬不夜吠，鹦不夜呜。家若无声，官府若无事，亭落若无人，闻里不讼，耆老不愁，君子之治也。玉斗酌酒，金槐刻镂，所以夸小人非厚己也。
　　晁错新书三卷
　　高皇帝不用同姓为亲，故能以诛暴乱。令之所加莫不从，兵之所诛莫不服。吕后专制，社稷不倾若发。《汉书》云如带，《公羊》云如钱。善为政者，士实於朝野，牛马实於陆，乌兽实於林。上及飞乌，下及虫鱼，载之如地，包之如海。陛下之地，束西尽冠盖之民，南北极寒暑之和，匈奴不得当一县。○号令不时，命曰伤天；焚林斩木不时，命曰伤地；断狱立刑不当，命曰伤人。
　　贾谊新书八卷
　　寒者利桓褐，饥者甘糟糠。秦二世立，天下莫不引领而观其政。是故劳民易为政也。○主之与臣，若日与星；贵之与贱，若白与黑，如身使臂，臂之使指。天子如堂，草臣如谐，众庶如地，若经制不定，犹渡江无维橄也，中流遇风波，船必覆矣。○采铜者弃其田畴，家铸者损其农事。○建武函谷临晋三关以备山束诸侯也，不如定地势，使无可备，天下一通也。○与正人居，不能无正人也，犹生长於楚，不能无楚语。○志有四兴，朝廷之志清以严，祭祀之志思以和，军旅之志精以厉，丧纪之志忧以愁。○言有四术，敬以正朝廷之言，和以序祭祀之言，并声气军旅之言，悲不足丧纪之言。○翟王使使至楚，楚王夸使者以章华之台，台甚高三休乃至。楚王曰：翟国亦有此台乎。对曰：翟王茅茨不剪，彩橡不刻，犹以为作之者劳，居之者佚。楚王大作。
　　吕氏春秋二十六卷
　　靡曼皓齿，郑卫之音，伐命之斧；肥肉厚酒，烂肠之食。○雷则掩耳，电则掩目。耳闻所恶，不如不闻；目见所恶，不如无见。强令之笑则不乐，强令之哭则不悲。不由中心也。○流水不腐，户枢不蠹，动也。形气亦然。水泉束流，日夜不休，上不竭，下不满。○耳有所闻，不学而不如聋；目有所见，不学而不如盲。○戎人生乎楚，楚人生乎戎，则楚人戎言，戎人楚言。亡国之主，则可化成贤主也。○樱桃之为乌所含，故曰含桃。○勇凶德，兵凶器。○今有利剑，刺则不及，与恶剑无异也。水出於山而归於海q○恶山而欲海，高下使然也。人谓兔丝无根，其根不连，属耳袂苓是也。磁石召针皆相引，犹圣人南面而立，则天下莫不延颈。周文王使人相地得枯骨，令吏衣冠葬之，天下闻之曰：文王贤矣，泽及於枯骨。○齐人好勇者，其一人居束郭，一人居西郭。幸而相遇饮酒，曰酒须肉乎，各抽刀自割，相啖遂至於死。○石可破不可夺坚，丹可磨不可夺赤，性受於天也。○鲁有丑者，其父出见美者商咄，反而告其邻曰：商咄不如吾子也。是至美不如至恶，爱子不知其丑也。○人有臭者，其亲戚兄弟妻妾知识无能与居者，自屏乎海，海上有人悦其臭者昼夜随之不离也。○赵襄子攻翟胜，方饮而有忧色，曰：江河之大不过三曰，一朝而下翟胜两城，亡将及我矣。孔子闻之曰：忧所以昌，喜所以亡。○管仲为鲁所缚，槛车载之，使役人送于齐，皆枢歌而引车。管仲恐鲁悔而止之，又欲速至齐国，谓役人曰：我为汝唱，汝和我也。役人不倦，取道甚速，管仲可谓能因矣。因役人用势欲走，乃为歌唱劝令走也。○有道之士贵以近知远，以今知古，以所见知所不见。故审堂下之阴而知日月之行，见瓶水之冰知天下之寒，尝一蛮之肉知一擭之味。有人方且过江，引婴儿欲投於水，人问其故，对曰：其父善游。其父虽善游，其子未必能耶。楚国之政，有似如此。○不如吾者吾不与处，与我齐者吾不与处，无益我也。○周旦云：君子屈於不知己，而申于知己。○穴深一寻，则人臂不及，智亦有不至者。○乐羊伐中山归，有责功之色。魏文侯以谤书两筐示之，乐羊北面再拜曰：一寸之书亦止，何须两筐。○人骥俱走，则人不胜骥。居於车上，则骥不胜人。犹人主争官，事与骥俱走，无异也。○目之见也，藉於照；心之智也，藉於理。○无骨之虫不可令知冰，春生秋死，不知冬冰。十里之问耳不能闻，帷墙之外目不能见，三亩之问心不能知，而欲束至开悟，南抚多钨，西服寿靡，北怀弥耳，何以得哉。四极之国名。○管夷吾、百里奚，霸王之船骥。绝江者托於船，致远者托於骥。楚王问詹何治国之道，对曰：何闻治身不闻治国。国之本在身也。詹何，隐者。○管仲曰：君子有三色，惧然喜乐者钟鼓之色，愀然清净者绩绖之色，沸然充盈者兵革之色。○洧水大，有富人溺者，有人得富者尸，请赎而求金甚多，富人党以告邓析。析曰：但安之，必无买此者。得尸者患其不赎，又告邓析。析曰：但安之，必无人更卖，又必无不赎。言不欺心，言所以喻心。言於相离，则不祥也。以绳墨取木，则宫室不成。材难得也。○引其纪，万目起；引其纲，万目张。治民如此也。庾积水於千仞之溪，谁能当者。○戎夷去齐往鲁，天大寒，与弟子一人宿於郭外，寒转甚，谓其弟子曰：可以衣活我。我，国士也，天下所惜。子不肖，不足惜也。弟子曰：不肖人安能与国士衣乎。戎夷叹息，乃解衣与弟子。戎夷至夜半而死，弟子乃活。○晏子遭崔杼之患，援绥而乘，其仆将驰，晏子曰：安之。疾不必生，徐必不死。鹿生於山，命悬於厨。今晏命有所悬矣。○以龙致雨，以形逐影。类同则相召，气同则相合，声比则相应。故鼓宫商应，王德不通，民欲不达，此国之郁也。树郁则蠹，水郁则汗，国郁则万灾聚矣。天为高矣，曰月星辰、云气雨露未尝休也。地为大矣，水泉、草木、毛羽未尝息也。○冠所以饰头，衣所以饰身。今人断首以易冠，杀身以易衣，则不知所为矣。世之趋利似此，亦不知所为也。○黄帝之贵亦死，尧舜之贤亦死，孟贲之勇亦死。相玉者患石似玉，相剑者患剑似昊干将，贤主患辩者似通人。亡国之主似智，亡国之臣似忠。子夏过卫，有读史记者曰：晋师三豕渡河。子夏曰：非者也，是己亥。○得十良马，不如得一伯乐；得十良剑，不如得一欧冷；得地千里，不如得一贤人。○夏不衣裘，非不爱裘也，暖有余。冬不用霎，非不爱霎也，清有余。火烛一隅，则半室无光。骨节早成，身心不长。吕不韦，始皇时相国，乃集儒士为十二纪八览六论，曝於咸阳市，有能增损一字与千金，无敢易者。十二纪之礼，此不抄。
　　淮南子二十二卷
　　以汤沃沸，乱乃愈甚，犹鞭噬天＃２捶提马而欲教之，虽伊尹造父不能化，任数者劳而无功。○色者白立而五色成，道者一立而万物成。聋者学歌无以自乐。夫内心不开而强如聋者，校歌出於口，越而散矣。○冰迎春则释为水，水向冬则凝为冰。○以道为竿，以德为纶，礼乐为钩，仁义为饵，投之江，浮之海，万物皆得。○历阳之都，一夕成湖。历阳，淮南县也。有一人告历阳毋＃３曰：见城门有血，则有去无顾。此＃４后门吏告污血於门限，毋便上北山，县果陷水中，毋遂化作石也。○越麒蜀艇不能无水而浮，乌号弓溪子弩不能无弦而射。○人主诛暴则多飘风，法苛则多虫螟，杀不辜则多赤地，令不时则多淫雨。○南方有不死之草，北方有不释之冰。○食水者善浮而耐寒，鱼属也；食土者无心而惠，蚯蚓是也；食木者多力而愚，麋鹿是也；食桑者有丝而蛾，蚕属也；食肉者勇敢而悍，虎豹是也；食气者神明而寿，龟蛇之类、王乔赤松是也；食谷者智慧而夭，人是也。○昼生者类父，莫生者似母。○勇士一人，为三军雄。○圣人若镜，不将不迎，应而不藏。○乞火不若取燧，寄汲不如凿井。譬羿请不死之药於西王母＃５，垣娥窃而食之，不知不死之药所由生也。○生有七尺之形，死为一棺之土，安知喜僧利害耶。天地虽大可以短长知之，星月之行可以律历知之。○仓颉作字，天雨粟，鬼夜哭。仓颉，黄帝史臣也。造文字，则诈伪生，故鬼哭也。○今执政者薄德，增刑有似执弹而欲来乌，柙税而欲狎犬。柙税，挟杖也。0假舆马者足不劳而致千里，乘舟橄者不假游而绝江海。譬智不任已才力，木击折轴，水戾破舟，不怨木石而罪巧拙。何也。智有不周。○债少者易偿，职寡者易守。○风疾而波兴，木茂而乌集，相生之势。○文王智而好问，故圣；武王勇而好问，胜。○力胜其任，则举之者不重；能其事，则为之者不难。○天下之物莫凶於溪毒，良医藏之，有所用也。草莽犹不可弃，况复人乎。溪毒，附子也。0十围之木能持千钧之屋，五寸之挞能制门阖，非材有巨细，所居要耳。使孔墨为天下，天下尽儒墨，得其要也。○圣人之道若中衢置坛，过者斟酌，虽多少不同而各得其宜也。衢，六通，蹲，酒缚。○三月婴儿未知利害，而慈母爱焉，情也。○慈父爱子，圣王养民，若火自热，若冰自寒，性使然也。及其用力，赖其功，如失火舟中矣。同心救火也。○车无三寸辖则不可驰，户无五寸挞则不可闭。故君子所须要也。○治国者若张琴瑟，大弦组，小弦绝。○治国者若设网，引其纲，万目张。○多欲亏义、多忧害智，多惧妨勇。○虎豹以文彩射，谖狄以捷来刺。故子路以勇死，长幼以智困。吹灰而欲无咪，涉水而欲无濡，不可得也。○广厦宏屋，连阖通房，人所安也，乌入之而忧。深林药，人入而畏，乌入之则安。深溪峭，峻木寻枝，缓狄所乐，人则栗也。○翻基丸於地，圆者走泽，方者处高。○戴哀者闻歌而泣，戴乐者见哭而笑，强哭者虽戚不哀，强欢者虽笑不乐。○刍狗土龙始成，则衣以绮绣，及其用毕，则弃之土壤。刍狗事以谢过，土龙事以请雨，察道通物，名异得道一也。犹屠牛而烹其肉，或甘剂万方，本一牛也。○伐豫章，或为棺椁，或为梁柱，亦一木也。○萧条者形之君，寂寞者音之主。○客有见子贱，贱曰：客独有三过：望我而笑，是慢也；交浅而言深，是患也；语不称名，是反也。客一体耳，或为君子，或为小人，此视之异也。待腰裹飞兔而驾之，则世莫有乘者；待毛墙西施而配之，则终身无家矣；待古英俊而用之，则无人矣。骥千里一日而通，驾驽马十驾旬日亦至，犹人才不足专恃。乌穷则啄，兽穷则触，人穷则诈。峻刑严法，不可以禁奸。○道德之论，譬如日月，江南河北不能易其指，驰骛千里不能改其处。○趣舍礼裕，犹宅之居也，东家谓之西，西家谓之束，扣门求火无不与者，饶足也。故林中不货薪，湖上不斋鱼者，有余也。○不乘人之利，不迫人之险。○叔向云墨者曰：鸠欲见秦惠王，三年不得见。一至楚，楚王悦之。物固有近而之远，远之而近。故一之以袅。大丈夫行不可掩。○未得兽者唯恐创少，已得唯恐创多。○古人婚礼不称主人，必称父母兄弟。舜不告瞽叟而娶，非礼。文王立伯邑可，非制。礼三十而家，文王十六而生，非法。○治国有常，利民为政，本教有经，令行为上。苟利其心，不必法古；苟周於事，不必循常。法度制令，各因其宜，变古未可非，循俗不足多。百川异源皆归於海，百家异业皆务於治。○盲者行於道，人谓左则左，谓右则右，遇君子则得其平易，遇小人则陷於沟壑。○束面而望不见西墙，南向而视不睹北方，唯无向者无所不通。○父溺则揽父发而拯之，非敢骄侮，以救死也。至赏不费，至刑不滥。○乘船遇风，波至而恐死，自投於水中，非不贵生畏死，惑於畏死而反忘生也。○人之嗜欲者亦复如此。○溜水足以溢壶梳，江河不能满漏卮。○醉者赴淮，以为寻常之沟；倪入城门，以为七尺之闺，酒浊其神也。马兔人於难者，死，葬之以盖，蒙牛有德於人，葬之以大车。○用兵之道，示之以柔，乘之以刚；示之以弱，乘之以强。若欲西者示之以束，使知吾所出而不知吾所入，若鬼无迹，若水无创，若电之激，不可备也。高城深池，矢石如雨，广泽平原，白刃交接，士卒争先者，为其赏信罚明也。暑不张盖，寒不披裘，古之善将也。军通井而后饮，军食而后食，所以同饥渴也。矢石所及之处，所以同安危也。天下莫相憎於胶漆，胶漆相贼；胶漆相抱，不得还其本也。天下莫相爱於冰炭，冰炭相思。冰得炭则解，故得归其本也。○兰生幽谷，不为莫服而不芳；舟在江河，不为莫乘而不浮。人有嫁其女而教之曰：慎无为善。女问其故，曰：善尚不为，况不善乎。○拘团圄者患日长，当死市者患日短。○嫁女於消渴者，夫死则言女妨。○狐白之裘，天子披之。在狐计者，不如走泽。○先缄而后缕，可以成帷；先缕而后缄，不可以成衣。因媒而嫁，不因媒而成；顾人而交，不因人而亲。披羊裘而赁顾，其事过也；衣貉裘而负笼，甚可怪也。○君子不容非类，日月不应非气。○非礼而礼，譬躲而追狂人，盗而与乞者窃问写法律，蹲踞诵论诗书。○马似鹿者千金，天下无千金之鹿。○画孟贲之目大而不可不畏，画西施之面美而不可不悦。○同污无异泥。○众曲不容直，众枉不容正。故人众则食狼，狼众则食人。○郢人买屋楝，与人车毂，大虽可而长不足。○孕妇见兔，则子缺唇。○文公弃衽席，咎犯辞归。晋文公弃席之黑者，捐故旧也。故咎犯辞去，知天将赦而多杀人。或知天赦多活人，人望欲同，刑罚异也。○侏儒问天高於长人，长人曰：吾不知也。曰：尔去天近於我也。问事当问近者。○自卖其母而请买者曰：此母老矣。望善饴之。此大不义而欲为小义。狂人伤人莫之怨，婴疾无心也。○佳人不同体，美人不同面，而皆悦於目；梨橘枣栗不同味，皆训於口。○一棋不足以见智，一弦不足以见悲。遗腹不思父，无爱心也。○汤沐具而蚁虱相吊，大厦成而弯雀相贺。○钓者静之，网者动之，罩者抑之，肾者举之，为道异，得鱼一。○田中之水流入海，附耳之语闻千里。○中夏用霎至冬不去，举衣过水至陆不下，此不知变也。○靥脯在颊则好，在颜则丑。绣为被则宜，为冠则秽。山云蒸柱础润，狭苓抽兔丝死。○兔丝无根而生，蛇无足而行，鱼无耳而听，蝉无口而呜。鹤千岁亦极其乐，朝生暮死亦尽其乐。○明珠，蚌之病也，我之利也。○百星之明，不如一月之光；十牖之开，不如一户之明。○披蓑救火，凿续止水，乃益多也。○鸿鹄在卯也，一指蔑之则破；及其羽翅成也，背负青天，膺磨赤霄，哺且子不能得也。○戟以攻城，镜以照形。官人得戟则以刈葵，盲人得镜则以盖卮。○尧八眉。眉理八字也。人有烹狙召邻，邻者以为狗羹，食甚美，后闻其狙，据地吐之，未始知味也。○那邓有吹者，托名李奇，人争学之，后知其非，皆弃其曲，未始知音者。李奇，赵之善音者。○原蚕一岁，再熟非不利也。王法禁之，为其残叶。离稻熟，农夫耨之，不以小利伤大获也。稻米落地而生，曰离稻。O屠者食蕾羹，为车者多步行，陶人用缺盆，匠人居狭庐。舟覆乃见善游，马奔乃见良驭。○林木茂而斧斤入，质的张而弓矢集。
　　意林卷之二竟
　　＃１本句文渊阁本作『孔子劲能举国门之关，而不肯以力闻』。
　　＃２『天』文渊阁本作『狗』。
　　＃３『毋』文渊阁本作『母』。下同。
　　＃４『此』原作『比』，据文渊阁本改。
　　＃５『母』原作『毋』，据文渊阁本改。
　　意林卷之三
　　扶风马总元会编
　　盐铁论十卷
　　并是文学，与大夫相难。○善克者不战，善战者不师，善师者不阵。○工不出则物用乏，商不出则宝货绝。○川原不能实漏卮，山海不能赡溢欲。○宅近市则家富，富在术数，不在力耕。○善歌者使人续其声，善作者使人治其功。○孔子能方不能圆，故饥於黎丘。○茂林之下无丰草，大块之间无美苗。○行远者假於车，济海者因於舟，成名者因於资，欧冶能因国君。铜铁作金炉大锺，而不能自作壶鼎盘孟。○香饵非不美，龟龙闻而深藏，鸾凤见而高逝。玉屑满筐，不成其宝。仲尼之门，七十子去父母捐家，负荷而随，孔子不耕而学，其乱愈滋，犹玉屑满筐也。若能安国利人，宁须文辞者哉。○有粟而不能食，无益於饥；观贤而不能用，无益於利。○歌者不期於利声而贵於中节，论者不期於丽辞而务在事实。○公卿者，四海之仪表，神化之丹青，上有辅明主之任，下有随圣化之治。○诸生抱枯竹守空言，不知趋舍之宜、时世之变。○林中多疾风，富贵多谀言。○古者君子思德，小人思利；今人坚额健舌，代以致业。○九层之台倾，公输子不能正；大朝一邪，伊望不能复。吏道杂而不选。○富贵以财买官，垂青绶，环银龟，擅杀生之柄，专万民之命，乘肩驱良，列骑成行者，不知负檐步行之劳。中国与边境，犹支体与腹心，肌肤寒於外，腹心疾於内，以仁义阻之，道德塞之，贤人守之，则莫能入也。秦法繁於秋茶，罔密於凝脂，然而上下相遁，奸伪并生。厩焚，孔子问人，不问马，贱畜贵人也。秦法盗马者死，盗牛者刑，苛也。
　　说苑二十卷刘向
　　束风则靡而西，西风则靡而束。上之化下，如风靡草。○禹见罪人，下车而泣，左右曰：此人不恭，故得罪，君王何痛之。禹曰：尧民以尧为心，今百姓各以其心为心，故痛之。○齐景公出猎，上山见虎，下山见蛇，问晏子曰：此不祥耶。晏子曰：有贤而不知，知而不用，用而不任，此不祥也。山是虎之室，泽是蛇之穴，何不祥也。晏子侍景公，公朝寒，请进暖食於寡人。对曰：婴非厨养之臣，社稷之臣。晋平公问师旷曰：吾年七十欲学，恐晚如何。师旷曰：日暮岂不炳烛耶。臣闻少而学者如日出之阳，壮而学者如日中之光，老而学者如炳烛之明，岂不愈於暗乎。公曰：善哉。○曾子衣弊而耕，鲁君使人致其邑，不受，曰：吾闻受人者畏人，与人者骄人。安知君能不骄我，我能不畏乎。遂不受。○夫仕者身归於君，禄归於亲。忠臣不仕二君，贞女不更二夫。○居无垣墙人莫之毁伤，行无防卫人莫之暴害，此君子之行也。○楚庄王赐草臣酒，烛灭＃１，或有引美人衣者，美人援绝其缨告王，王曰：赐人酒醉，乃显妇人之节，吾不取也。乃命左右勿上火，凡与寡人饮者，不绝缨者不尽欢也。草臣遍绝缨而后举火。后与晋战，引美人衣者五合以报庄王。○阳虎得罪於卫，北见赵简子曰：自今以后不复树人矣。堂下之人，臣所树者过半，今反危臣矣。简子曰：树桃李者，夏得休息；树羡药者，秋得其刺。今子所树，汉药也。自今以后择人而树之。○夫政者无迎而拒，无望而许，临财莫如廉，临富莫如平，廉平之守莫能攻。○国不务大，务得民心，佐不务多，务得贤俊。○齐宣王谓淳于髡曰：先生云寡人何好。对曰：古者所好者四，而王所好者三。古者好马，王亦好马。古者好玉，王亦好玉。古者好色，王亦好色。古者好士，王不好士。王曰：国无士耳。若有，寡人亦好之。对曰：驿骊麒骥本无，王求之，豹象之胎本无，王求之，毛墙西施本无，王求之，而不求士，何也。杨回见赵简子曰：臣居乡三逐，事君五去，闻君好士，故来。左右曰：居乡三逐，是不容於众也；事君五去，是不忠於上也。简子曰：美女者，丑妇之仇也；盛德君子者，乱世所疏也。正直之行，邪枉所憎也。遂用之作相。衣成则缺衽，宫成则缺隅，示不成也，鬼神害满也。○周公诚伯禽，示无以鲁骄人。○国有五寒，冻不预焉，一曰政，二曰厉，三曰谋泄，四曰不敬一而国败，五曰不能治内而务外也。官不与势期而势自至，势不与富期而富自至，富不与贵期而贵自至，贵不与骄期而骄自至，骄不与罪期而罪自至。鲁有恭士，行年七十，其恭益甚。鲁君问曰：长年恭可以释也。对曰：君子恭以成名，小人恭以除刑。一言不安，尚有蹉跌；一饭虽美，尚有哽咽。鸿飞于天，增者得之；虎豹虽猛，人食其肉。誉人者少，恶人者多，得不恭乎。○岁饥民疫，不足患也。大臣禄重而不极谏，近臣畏罪而不敢言，此大患也。○赵襄子谓子路曰：吾尝问孔子曰：先生事七十君，岂无明君耶。孔子不对。何谓贤耶。子路曰：建天下之呜钟，撞之以梃，岂能发其声乎。善夜居者不能早起，盛於彼者衰於此，长於左者短於右。一贵一贱，交情乃见；一死一生，乃知交情。○口者兵也，出言不当反自伤。○丹所藏者赤，漆所藏者黑，君子慎所藏也。○飞乌爱羽，虎豹爱爪，所以辅身也。○积恩曰爱，积爱曰仁，积仁曰灵台。灵台者，积仁也。神灵者，天之本。○晏子为上卿，妾不衣帛，马不食粟，何以华国。对曰：德以华国，不闻以妾与马。○赵简子乘弊车瘦马，衣段羊之裘，其宰曰：车新则安，马肥则疾，狐裘则温，君宜改也。简子曰：君子服善则益恭，小人服善则益踞。子贡谓子石曰：何不学《诗》。子石曰：父母求吾孝，兄弟求吾悌，朋友求吾信，何暇学哉。子贡曰：损吾诗，学于《诗》。○河平四年，都水使者、谏议大夫刘向上言：曲弥高者和弥寡，水所以载舟亦能以覆舟。○楚丘先生年七十，披裘见孟尝君，君曰：先生老矣。何以教寡人？先生曰：欲使追车趁马，逐鹿搏虎，吾即死矣，何暇老耶。若使央嫌疑，定犹豫，吾即少也，何老之有。孟尝乃有愧色。○魏王欲筑中天之台，曰：敢有谏者死。许绾负蒙操畚，入曰：闻王欲为中天之台，愿效力焉。臣闻天去地一万五千里，今王因而半之，应高七千五百里，基广八千里，尽王之地不足以成台址，王宜起兵伐诸侯尽有其地，犹不足也；又伐西夷，乃足之矣。须具材木人徒。称此然，可作也。魏王默然，后乃罢筑。○有遗郑相鱼，不受，人曰：子嗜鱼，何故不受。对曰：谓嗜鱼，故不受。受鱼失禄，无以食鱼。不受鱼得禄，终身食鱼。○以老者智，少者次，必能治。阿子奇年十六，齐君使治阿。既而君悔之，遣使追，追者反曰…子奇必能治阿，共载皆白首也。子奇至阿，铸库兵以作耕器。魏曰：闻童子治邑，库无兵，仓无粟。乃起兵击之，阿人父率子，兄率弟，以私兵战，遂败魏师。
　　法言十五卷扬雄撰李轨弘范注
　　务学不如务求师。师者，人之模范。晞颜之人，亦颜之徒；晞骥之马，亦骥之乘。○诗人之赋丽以则，辞人之赋丽以娌。若孔氏之门而用赋，则贾谊升堂，相如入室矣。○四重何谓？四重：言重则有法，行重则有德，貌重则有威，好重则有观。○四轻何谓？四轻：言轻则招忧，行轻则招辜，貌轻则招辱，好轻则招侄。○刀不利，笔不钴，宜加砥削。○天可度，则覆物浅矣。地可测，则载物薄矣。○说天者莫辩乎《易》，说地者莫辩乎《书》，说体者莫辩乎《诗》，说理者莫辩乎《春秋》。○孔子，束国之逐臣；夷齐，西山之饿夫，不屈其志，不辱其身，不夷不惠，可否之问。○仲尼之道犹四渍，经营中国，终入大海。
　　太玄经十卷扬雄撰虞翻注
　　鹰萃于林，獭入于泉。○呜鸠在林，笑彼众禽。○淮南王安多华少实。○齐桓晋文之霸，如日继月。孔子文足，老君玄足。山川薮泽，万物归焉。○君子得位则昌，失位则良；小人得位则横，失位则丧。
　　新论十七卷桓谭
　　三皇以道治，五帝以德化，三王由仁义，五霸用权智。无制令刑罚，谓之皇；有制令无刑罚，谓之帝；赏善诛恶，诸侯朝事，谓之王；兴兵众，约盟誓，谓之伯。王者，往也，言其惠泽优游，天下归往也。王道纯粹，其德如彼。霸道驳杂，其功如此。俱有天下而君万民，垂统子孙，其实一也。○图王不成，亦可以伯。○治国者辅佐之本，其任用咸得大才。大才，乃主之股肱、羽翮也。○明镜，龟策也。章程，斛斗也。铨衡，丈尺也。○前世俊士，立功垂名，图画於殿阁宫省，此乃国之大宝，亦无价矣。虽积和璧，累夏璜，囊隋侯，筐夜光，未足喻也。伊官良平，何世无之，但知人君，不知旱臣，勿用也。○贤有五品：谨勃於家事，顺悌於伦党，乡里之士也；作健晓惠，文史无害，县廷之士也；信诚笃，行廉平公，理下务上者，州郡之士也；通经术，名行高，能达於从政宽和，有固守者，公辅之士也；才高卓绝，疏殊於众，多筹大略，能图世建功者，天下之士也。○贾谊不左迁失志，则文彩不发；淮南不贵盛富饶，则不能广聘骏士，使着文作书；太史公不典掌书记，则不能条悉古今；扬雄不贫，则不能作玄言。殷之三仁，皆暗於前而章於后，何益於事，何补於君。○世有围暮。或言兵法之类，上者张置疏远，多得道路而胜；中者务相遮绝，争便求利；下者守边隅，趋作坚目，生於小地。犹薛公之言鲸布反也，上计取昊楚广地道，中计塞城皋遮要争利，下计据长江以临越，守边隅，趋作坚目者也。更始将相不防卫，里中死，基中生也。○文王葬枯骨无益众庶，众庶悦之，恩义动人也。王翁观人五藏，无损生人，生人恶之，残酷也。○束方朔短辞薄语以谓信验，人皆谓朔大智，后贤莫之及。谭曰：人有以狐为狸，以瑟为笠篌，比非。徒不知瑟狐，又不知狸与萤篌，乃非。但言朔，亦不知后贤也。○夫以人言善我，亦必以人言恶我。王翕使都尉孟孙往泰山告祠，道过徐州。徐州牧宋仲访道余才智，陈平留侯之比也。孟孙还，喜谓余曰：仲翁盛称子德，子乃此耶。余应曰：与仆游四五岁，不吾见称。今闻仲翁一言而奇怪之。若有人毁余，子亦信之，吾畏子也。余前作王翕掌教大夫，有男子杀母，有诏墦烧其子尸，余谓此事不宜宣布。余封事云：宣帝时，公卿大夫朝会，丞相语次云：枭生子，子长，食其母，乃能飞。时有贤者应曰：但闻乌子反哺其母。丞相大暂自悔也。人皆少丞相，多彼贤人，贤人之言益於化也。乌兽尚与之讳，况於人乎，不宜发扬也。○龙无尺水无以升天，圣人无尺土无以王天下。○谶出《河图》、《洛书》，但有兆朕而不可知。后人妄复加增依托，称是孔丘，误之甚也。○张子侯曰：扬子云，西道孔子也，乃贫如此。吾应曰：子云亦束道孔子也。昔仲尼岂独是鲁，孔子亦齐楚圣人也。○画水镂冰，与时消释。○孔子以四科教士，随其所喜，譬如市肆多列杂物，欲置之者并至。闻束里语云：人闻长安乐，则出门西向而笑；肉味美，对屠门而哨。此犹时人，虽不别圣，亦复欣慕。○颜渊所以命短，慕孔子殇其年也。如庸马与良骏相追衔尾至暮，良马呜食如故，庸马垂头不食，何异颜孔仇劣。○余少时见扬子云丽文，欲继之，尝作小赋，用思大剧，立致疾病。子云亦言：成帝诏作甘泉赋，卒暴。遂倦外五藏出地，以手收内之，及觉，气病一年。由此言之，尽思虑，伤精神也。○庄周病剧，弟子对泣之，应曰：我今死则谁先，更百年生则谁后，必不得免，何贪於须臾。○子贡问莲伯玉曰：子何以治国。答曰：弗治治之。古《孝经》一卷二十章一千八百七十二字，今异者四百余字。○左氏云：经与传犹衣，表裹相待而成。○尧能则天者，贵其能臣舜禹二圣。○刘子政、子政骏，骏兄弟子伯玉俱是通人，尤重左氏，教授子孙下至妇女无不读诵，此亦蔽也。举网以纲，千目皆张；振裘持领，万毛自整。治大国者亦当如此。○以贤伐贤谓之烦，以不肖谓之乱。○王平仲云：周谱言定王五年河徙故道，今所行处非禹所穿。○扬子云工於赋，王君大习兵器，余欲从二子学。子云曰：能读千赋则善赋。君大曰：能观千剑则晓剑。暗曰：伏习象神巧者，不过习者之门。五福寿，富贵安乐，子孙众多。○百足之虫，共举一身，安得不济。○曲阳侯迎方士西门，君惠从其学却老之术。君惠曰：龟称三千岁，鹤言千岁，以人之材何乃不及虫乌耶。余应曰：谁当久与龟鹤同居而知其年岁耳。○圣人何不学仙而令死耶。圣人皆形解仙去，言死者示民有终也。○昔神农伏羲王天下，梧桐作琴三尺六寸有六分，象期之数，厚寸有八，象三六数，广六分，象六律，上圆而敛法天，下方而平法地，上广下狭，法尊卑之礼。琴者，禁也。古者圣贤玩琴以养心，穷则独善其身而不失其操，故谓之操达则兼善天下，无不通畅，故谓之畅。尧畅经，逸不存；舜操其声，清以微；微子操其声，清以淳；箕子操其声，淳以激。
　　论衡二十七卷王充
　　操行有常贤，仕宦无常遇。贤不贤，才也；遇不遇，时也。才高行洁，不可保以必贵；能薄操浊，不可保以必贱。或同操而异主，伊尹箕子是也。二人俱命世之臣，伊尹遇成汤作相，箕子遇商纣作奴。故知遇与不遇也。○ 清受尘，白受垢。青蝇所污，常在练素。○ 邑犬覃吠，吠所怪也。○ 弦者思折伯牙之指，御者愿断王良之手，恶彼胜己也。玉变作石，石化作砾，毁谤使然也。采玉者破石取玉，选士者弃恶取善，命不勉也。智者归之於天，取富贵若凿沟伐薪。凿不休则沟深，斧不止则薪多。亦有沟未成而遇湛，薪未多而逢火。乐贫胜祸，勉己勤事以致富，砠才明操以取贵。农夫力耕得谷多，商贾远行得利深。命富之人筋力自强，命贵之人才智自高，若千里马，气力、目劲、头目、蹄足自相副。○ 鲁城门朽顿欲颓，孔子疾行而过之。左右曰：如此久矣。孔子曰：吾恶其久也，脱遇坏则不幸。○ 虫堕一器，酒弃不饮；鼠残一筐，饭捐不食。○ 墨家云人死无命，儒家云人死有命。历阳之郡一宿化成湖，白起坑赵卒四十万众，此并有命耶。言命者曰命当溺死，故相聚於历阳；命当压死，故相聚於平原。沛公初起相攻，人入丰沛之市，云多封侯人也。人命系於国，物命击於人。齐人舒缓，秦人慢易，楚人促急，燕人蕙敢，四国之民更相出入。○ 张次公娶邻巫女，卜工曰；女相当贵。公后位至丞相，乃是次公亦贵，遂与女相合也。○ 世谓宅有吉凶，徙有岁月。余谓天道难知，假今有触犯者，命吉凶之人也。按相鲸布当先刑而后王，卫青当封亚夫而饿死，邓通当贫饿，此骨节皮肤各异也。○ 文王在母腹中便有四乳，非长大修道德，乃生也。后稷作儿以种树而戏，孔子能行以俎豆而弄。石生而坚，兰生而香，生禀善气长大，乃成就也。蚊赢不如牛马之力，马困於蚊赢，有势也。十围之牛为牧坚所驱，数仞之象为越僮所钩，无便也。○ 孔子吹律，自知殷后，项羽重瞳，虞舜苗裔。圣人自有种族，尧与高祖安得是龙子也。○ 宋景公有三善言获，三十一年燕丹执于秦，天雨粟，马生角，杞梁妻哭城崩，汤旱剪发作牲致雨，南阳卓公作维氏令蝗虫不入境，孙叔敖埋两头蛇有阴德，已上并云虚也。龙若遁逃在树中，为天所败，则非神也。若必有神，则不应有龙肝豹胎。故立知水火相薄作雷，龙闻雷声即起。武王伐纣兵不血刃，虚言也。晨举脂烛，血流漂杵，何谓不血刃耶。汉诛王莽，军至渐台，血流没趾。用天下兵，未有不血刃也。○ 纣糟丘酒池，牛饮者三千人。长夜之饮，亡其甲子，车行酒，骑行炙，百二十日作一月。按纣或是覆酒滂拖於地，因名作池；酿酒积糟，因名作丘。以酒作池，以车行酒，以肉悬林，因谓骑行炙。男女裸而相逐，林中奔走，侍者恶之，故言三千人，实非也。○ 呵盯若荆轲之闲，言秦王诛轲九族，夷其一里，一里皆灭，故日町町。按秦虽无道，不应尽诛轲里也。始皇幸梁山宫，见李斯车骑盛出，怪之，左右私告李斯，斯损车骑。始皇不知左右谁告，止杀在傍，荆轲之里必不尽诛之。○鲁班刻大鹅，飞三日不下，为母作木车、木人御之，机关之发去不还，此恐不实。孔子游说七十余国。按孔子自卫反鲁，在陈绝粮，削迹於卫，伐树於宋，不过十国。○子羔泣血三年，未尝见齿，言其不笑语，岂得不见齿耶。禽息碎首，荐百里奚於秦缪公，恐是叩头流血，谓之碎首。○祖伊谏纣云：天下之人无不欲王亡者。此增益也，恐纣不惧耳。若天下皆愿纣亡，即当时瓦解，不应与周战，血流漂杵也。○子谓子贡日：汝与回也，孰愈。子贡曰：回也，闻一以知十。按孔子知颜渊愈子贡则不须问，问则子贡何敢言胜。孔子意者恐子贡酸颜渊，故此问以抑之。○鲤也，死有棺而无椁，其时作大夫乘三马，何不截而货之作椁也。作士之时乘二马，截一以赙旧馆，旧馆不赙，未乱制。葬子无椁实非法，何重旧人之恩，乃轻父子之礼。不货车以葬子，岂不以贪官仕乎。○伯夷叔齐为庶兄夺国，饿死首阳山，非让国与庶兄也，岂得称贤人乎。共工与颛顼争天下不胜，怒而触不周山，天柱折，地维绝。女娲炼五色石以补苍天，断鳌足以立四极。按共工有力折山，战何不胜？女娲能以石补天，天审是玉石耶。天本以山作柱，鳌足何能柱之。鳌必长大，则女娲不能杀之，必被其所杀，何能补天。天门在北，地户在束方。地最下者扬兖二州，洪水之时二上最被水害。天有日月星辰谓之文，地有山川陵谷谓之理。地理上向，天文下向，地合气而万物生焉。天地，夫妇也。天南方高北方下，日出高故见，日入下故不见。天之形若倚盖。盖倚地，则不能运，悬之树，然后能运。日不入地，譬人把火夜行平地，去人十里则不见，非灭也。日亦如此。云雾雨雪皆由地发，不自天降。夏则作雾，冬则作霜，温则作雨，寒则作雪。○才能之士随世驱驰，节操之人守隘迸窜。驱驰日以巧，进窜日以拙。非才智不及，狎习异也。齐郡世刺绣，恒女无不能者；襄邑能织锦，恒女无不巧者，目见而手狎也。○朝廷之人幼，称干吏者以朝廷作田亩，以刀笔作末耜，以文书作农桑，犹家人子弟生长狎习，具知曲折，愈於宾客，虽孔墨之才不能分别。手中无钱而欲市货，货主死不与之，胸中无学而欲求仕，犹无钱市货不可得也。知古不知今，谓之陆沈；知今不知古，谓之盲瞽。见骥足不异众马之蹄，蹑平陆而驰千里方可知也。有人於此，其智如源，其德如山，力不能自举，须人举之，人莫之举。窜於闲巷，无由达矣。器空无食，饥者不顾，胸虚无怀，朝廷不御。兰台之吏，班固、贾逵、扬雄、傅毅之徒名芳文美，无大用也。夫能说一经者儒生，博览古今者通人，采攘书传能奏记者文人，能精思着文结连篇章者鸿儒。若刘子政父子＃３、扬子云、桓君山之徒，犹文、武、周公并出一时。班叔皮续《太史公书》百篇已上，纪事详悉，读者以谓甲子，以太史公作已。子孟坚文比叔皮，非徒五百里也。○龟三百岁大如钱，蓍七十岁生一茎。此神物，故生迟，生亦长久。贤儒在世，犹灵曹神龟也。枫桐之树，生而速长，故其皮肥不能坚。檀乐后荣，强劲可作车轴。○湍濑回沙转石，而大石不动者，是石重而沙轻。大儒俗吏同在世，有如此也。○上天之心在圣人之胸，其谴告在圣人之口，世无圣人安能知天。○人在天地之问，如蚤虱在衣裳之内，若蝼蚁於巢穴之中。○正朝占四方风，从南来旱，从北来湛，从束来疫，从西来兵。○秦将灭，都门崩，霍光亦败，茅墙亦坏，杞梁之妻崩城何也。○亡猎犬於山林，大呼犬名，则号呼而应。人犬异类而相应者，识其主也。○束风至，酒湛溢。按酒味从酸，束方木其味酸，故酒湛溢。○将有赦狱，钥动感应也。○蚕合丝而商弦易，新谷登而旧谷缺。按子生而父母气衰。○乱龙者，乱有终也。刘子政、董仲舒说龙不尽，《论衡》终之，故日乱龙。○钓者刻木作鱼，丹漆其身，迎水浮之，起水动作，鱼谓之真，并来会聚。土龙之事何得不能致雨。少政卯在鲁，与孔子并。孔子之门三盈三虚，唯颜渊不去，知孔子圣也。○屈轶生於庭，见佞人则指。必若如此，舜何用令皋陶陈知人之术。○尧汤水旱，岂二圣政所致也。天理历数自然耳。犹慈父治家，亦不能使子孙皆孝也。○琅琊兄子明#4，兄曾为饥人欲食，弟自缚叩头代兄，饥人善其义皆舍之。后兄卒，养其孤，遇岁凶饥，杀己子活兄之子。临淮许君升亦饿，杀己子全兄之孤。○人贵鹊贱鹦者，谓鹊远而鹦近也。画工好画上古之人，不画秦汉之士者，重古也。扬雄作《太玄》、《法言》，张伯松不肯一观，与其人并肩，故贱其言也。若扬子云生周，金匮矣。○武王伐纣，太公阴谋食小儿以丹，令身赤长，教言：殷亡，殷亡。殷人见儿身赤谓是天神，又言殷亡谓其必亡。周人讳其事。○古之帝王建鸿德者，须鸿笔之臣褒颂纪德也。龙无云雨不能参天。鸿笔之人，国之云雨。文章载人之行，传人之美，岂徒调弄笔墨空驭英丽哉。○人生者，精气也。能作精气者，血脉也o人死血脉竭，精气亡，骨肉化灰土，何能作鬼耶。若言死者无知，圣人恐开不孝之门，故不言死者无知，其实无知也。○讳举五月，子言不利父母。按田文不害田婴。砺刃井上，恐坠井中。又刀边井，刑字。砺刀井上，恐被刑，人意也。○无偃寝，象尸也。○无以着，相受不固也。○子日沐令人爱，卯日沐令人白头，爱憎白黑，不由沐耳。使摸母子日沐，人能爱乎。使十五童子卯日沐，能令白发乎。○子路见孔子堵肩牛膊可以得兆，何必曹龟。孔子日：曹者，耆也。龟者，旧也。狐疑之事当问耆旧。曹龟者，未可神也，取其名耳。武王伐纣，上筮大凶，太公推曹蹈龟，曰：枯骨死草何能知吉凶乎。○商家门不宜向南，征家门不宜向北。堂尽南向，何不择也。○圣人前知千岁，后知万世。孔子将死，遗书曰：有一男子自云秦皇，上我之状，颠倒我衣裳，致沙丘而亡。后秦皇果至沙丘而亡。孔子又云：董仲舒乱我书。后仲舒论《春秋》，着传记。又云：亡秦者胡后。胡亥亡秦，此孔子后知万世也。吹律自知殷后，此孔子前知千岁也。○唐者，荡荡也，民无得而名焉。虞者，乐也；夏者，大也，殷中也，周至也。志有所存，顾不见泰山。知屋漏者在宇下，知政安者在草野，知缠误者在诸子。○论衡者，铨轻重，立真伪，非苟论文饰奇丽，所以弘世俗也。○王充，会稽上虞人，字仲任。充书形露易观，文语不与俗通。石多玉寡，寡者为珍；龙少鱼众，少者为神。人有难充书繁重如此，充答云：文众胜寡，财富愈贫。世无一引，吾有百篇；人无一字，吾有万言，孰者可贵。充章和二年徙家避难，历年寝废。年渐七十，时可悬舆，发白齿落，俦伦弥索，贫无供养，志不虞快，乃作《养性》书六十篇。
　　正论五卷崔元始
　　见信之臣，括囊守禄。疏远之臣，言以贱废。是以王纲纵弛於上，智士伊郁於下。夫君政陵迟如乘弊车，若能求巧工，使茸理之，折则接之，缓则楔之，可复新矣。○世主莫不愿得尼轲以辅佐，及得之，未必珍也。○夫贞一之士不曲道以媚时，不诡行以邀名，耻乡原之誉，绝比周之党，必待题其面曰：鲁仲尼、邹孟轲，不可得也。命世之士常抑於当时，无不见思於后曰。以往揆来，亦何容易。○图王不成，弊犹足霸，图霸不成，弊将如何。农桑勤而利薄，工商逸而利厚，故农夫辍未而雕镂，女工投杼而刺绣。○上行下效，然谓之教。陈兵策於安平之世，譬令未病者服药。○昔人有慕让财之名，推田业与弟，俄而贫乏，反以威力就弟强贷，此不当也。○举弥天之网以罗海内之士，同类翕集而蛾附，计士频跟而胁从，党成於下，．君孤於上。马不素养难以追远，士不素简难以趋急。○叶公之好，攘羊虽可发奸，君子不贵也。○国不信道，工不信度，亡可待也。○无赏罚之君而欲世治，犹不着梳栉而求发治，不可得也。○术家曰：冬荣者，春必杀。里语曰：州郡记如霹雳，得诏书但挂壁。○洗濯民心，湔洗浮俗。
　　潜夫论十卷王符字节信
　　仁义不能月升，财帛而欲曰增，余所恶也。一犬吠形，百犬吠声。世之疾，此固已矣。○婴儿有常病，贵臣有常祸，父母有常失，人君有常过。婴儿病饱，贵臣伤宠，父母失於媚子，人君过於骄臣。○十步之间必有茂草，十室之邑必有俊士。攻玉以石，治金以盥，濯锦以鱼，濯布以灰。夫物固有丑，治好也。君之明者兼听，所暗者信。南面之大务，莫急於知贤。知贤之近涂，莫若於考功。○谚曰：曲木恶直绳，重罚恶明政。○欲知人将病不嗜食，欲知国将亡不嗜贤也。病非无嘉饥，病不能食，至於死。国非无贤人，君不能用，故速亡。理世不得真贤，犹治病不得真药。治病当得真人参，反得萝菔，服之增剧，非药无效也。先世欲赦，先遣马分行市里，听乎路隅，咸云当赦，是谓天赦，遂乃施行。○孝明帝尝问曰：今旦何故无上书者。左右曰：为反支曰也。帝曰：民庶远来诣阙，不可夺其日，使受章者无避反支。此明王，谓民爱日也。圣王之政，普覆兼爱，不私近密，不忽疏远，吉凶祸福与民同之。排帘障风，探沙拥河，无益於事，徒自弊耳。犹不命大将扫除丑虏，而州县兴兵不息也。○扁鹊治病审闭结而通郁滞，虚者补之，实者泻之。犹边境犬羊不可久荒，以开敌心。○一宅同姓相代，或吉或凶；一官同姓相代，或迁或免。成康居之而兴，幽厉居之而衰。吉凶兴衰在人，不由宅矣。师旷曰：赤色不寿，姓大者易灭。姓或有因官、因号、因居、因地者。司马、司徒、中行、下军，因官也。束门、西都、南宫、北郭，因居也。三乌、五鹿、青牛、白马，因地也。○季胜造父以善御事周穆王。穆王游西海忘归，徐偃作乱，造父王御者，日行千里以征之，王封造父於赵，因以得氏。昆弟世疏，朋友世亲，此人情也。富贵人争附之，贫贱人争去之。富贵交者，上有称举之用，下有货财之益。与贫贱交者，大有赈贷之费，小有假借之损。○夫官人有厂之恶，结驷过，士以谓荣，况实有益乎。处子有颜闵之贤，被褐造，门人以谓辱，况实有损乎。故富贵易为容，贫贱难得适。好服谓之奢僭，恶衣谓之困阪，徐行谓之饥矮，疾行谓之逃责，不候谓之倨傲，数来谓之求食，空造以谓无意，奉赘以谓欲贷，恭谦以谓不肖，抗阳以谓不德。此处子贫贱之苦酷也。凡今之人言方行圆，口正心邪。君上治世，先其本，后其未，慎其心，治其行，则奸慝不生。古训着三皇五帝，多以伏羲神农二皇，其一或云燧人，或云女娲。我又闻古有天皇地皇人皇，未可知也。
　　意林卷之三竟
　　＃１『灭』原缺，据文渊阁本增补。
　　＃２『曰』原作『国』，据文渊阁本改。
　　＃３『子』原缺，据文渊阁本增补。
　　＃４『琅琊兄子明』文渊阁本作『琅琊子明』。
　　意林卷之四
　　扶风马总元会编
　　风俗通三十一卷应助
　　序云：风者，天气有寒暖，地形有险易，水泉有美恶，草木有刚柔。俗者，含血之类，象之而生。百里不同风，千里不同俗。周秦常以八月遣辅轩使者，采异代芳言，藏之秘府。及嬴氏之亡，遗弃殆尽。蜀人严君平，有千＃１余言，林闻翁孺才者，有梗筑与扬雄注云：续二十七年，凡九千字。○张炼云：悬诸日月，不刊之书。余虽不才，敢比隆於斯人。神农者，神信也。农，浓也。其德浓厚若神。五帝，黄帝、颛顼、帝誉、尧、舜也。黄，光也。颛，专也。顼，信也。誉，考也。尧，高也。舜，推也，修也，言推德行，修尧之绪。三王礼号，缢云夏禹、殷汤、周武王。禹；辅也。汤，昌也。王，往也，言天下所归往。五伯，《春秋》云：齐桓、晋文、秦缪、宋襄、楚庄。伯者，白也，长也，言其咸建五长，功实明白。霸者，把也，言．其把持天下之政。○按秦昭王太后始临朝也，牧守长不宜数易。按《尚书》有考绩。孔子曰：如有用我者期月而已，三年有成。郑子产从政三年，民乃歌之。贤圣尚须渐进，况中才乎，数易岂不纷错道路也。○古制本无奴婢。奴婢皆是犯事者。奴者劣，婢者卑陋。○里语云：取官漫漫，怨死者半。昔在清平之世，使明恕君子哀矜折狱，尚有怨言，况在今时耶。应助，三国时人。此当时语。○光武车驾徙都洛阳，载素简纸，经凡二千两。董卓荡覆王室，天子西移，中外仓卒，所载书七十车於道，遇雨分半投弃，卓又烧炳观阁，经籍尽作灰烬，所有余者或作囊帐。先王之道几姻灭矣。○俗说：有功得赐金者，皆黄金也。按《孙子兵书》：日费千金。千金，百万钱也。陈平谏楚，千金赠二疏。金五十斤，并黄金也。或云一金，亦是一万钱也。○不养并生三子。俗说似六畜，妨父母。按《春秋·国语》：越王时，民生二子与之余，生三子与之乳母，遂灭强昊，何害之有。○不举父同月子。俗云妨父。按《左传》：鲁桓公子与父同月，因名子同生。○汉明帝亦与光武同月生。不宜归生。俗云令人衰。按人妇好以女易他男，故不许归。○封泰山，俗说岱宗上有金筐玉策，能知人年寿修短。武帝探得十八，因倒读之曰八十。按岱宗封者立石高一丈二尺，刻之曰：事天以礼，立身以义，事父以孝，成名以仁。四方之内，莫不师服。刻石纪号，着功绩也。其时武帝已年三十七，因何更得十八。若言倒读，神无福矣。余承乏东岳，忝素六载，数经祈杞，咨问长老，更上泰山者，云无金筐玉牒探寿之事。○东方朔是太白精，黄帝时作风后，尧时作务成子，后又生於越，在越作范蠡，在齐作鹧夷子，言其变化无常也。按：朔，滑稽之雄，俗人因以怪语附之，安得神耶。○彭城相表元服，父伯楚作光禄卿，於服中生子，自谓年长不孝，莫大於无后，故收举之。君子不隐其过，因以服作字。按元服名贺，母汝南人，祖名京，作侍中，安帝时生元服，百官来贺垂老而孙儿生，喜其嘉会，因名作贺，字元服。父伯楚历典三郡，早丧妻不肯娶，临终动子：便留葬，无取汝母丧柩。若亡者有知，往来不难，若无知，只为烦耳。清高若此，岂有服中生子而名作贺。汝南王叔汉父子方出游，二十余年不还。叔汉作尚书郎，有人告子方死於汝南，即遣兄伯三往迎丧，叔汉即发衰诏书，赙钱二十万。既而子方从苍梧还，叔汉诣阙乞纳赙钱，受虚妄罪。灵帝韶将相大夫会议之，博士任敏议云：凡人中寿七十，视父同侪，亡可制服也。子方在远，人指其处，不可验也。罪不可加焉。诏书还钱，复本官。○汝南张妙会杜士，士家娶妇，酒后相戏，张妙缚杜士捶二十，又悬足指，士遂致死。鲍昱决事云：酒后相戏，原其本心无贼害之意，宜臧死也。○汝南周翁仲妇产一女，会屠者妻产一男。翁仲妻密以钱易屠者之男。后翁仲作北海相，使见鬼主簿周光，与儿同祭先茔，主簿回谓翁仲曰：祭所但见屠儿弊衣鉴缕，持刃割肉。别有人带青绶，仿惶东厢不进，何也。翁仲乃持剑问妻，妻具陈其事，翕仲曰：凡有子者欲承先祖，先祖不享，何用。遂以车马送还屠家，乃迎其女。女已嫁卖饼人，取归适安平李文思。文思官至南阳太守。神不饮非类明矣，岂得养他人子乎。○陈留有富翁，年九十无男，娶田舍女一宿身死。后产一男。至，长女曰：我父娶一宿身亡，此子非父之子。遂争财，数年不次。丞相邮吉次云：老访儿无影不耐寒。其时八月中，取同岁小儿俱解衣试之，老翁儿独呼寒，日中行果然无影。遂以财与之。颖川有兄弟同居，两妇俱怀妊。长妇数月胎伤不言，知产期至，俱卧产房，候弟妇产得一男，夜盗之，因争三年不次。丞相黄霸殿前令以儿去两母各十步，叱两妇令争取之，长妇把持甚急，儿大啼，弟妇恐伤放之，长妇色喜，弟妇怆然。霸曰：此弟妇子也。即劾长妇，果然伏罪。○临淮有一人持一疋缣到市卖之，遇雨披之。后有一人求庇瘾一头之地，雨霁共争之。丞相薛宣央曰：缣直数百，何用纷纷。遂中断各与半，续察之，缣主称冤不已，后人有喜色，宣知其情，考而伏之。○周公乐曰勺，勺者斟酌先祖之道。武王乐曰武，功定天下也。舜乐曰韶，韶者绍，绍尧也。尧乐曰大章，章者彰也。帝誉乐曰五英，英者华也。刘向云：商，章也。物成就可章度也。角，触也。物触地载芒角而生也。宫者，中也；征者，祉也。物盛大而繁祉。羽者，宇也。物聚藏宇覆之。闻宫声使人温润而广大，闻商声使人方正而好义，闻角声使人齐整而好礼，闻征声使人隐恻而博爱，闻羽声使人善养而好闻。琵琶，近世乐家所作，不知谁也。以手琵琶，因以得名，长三尺五寸，法天、地、人与五行也。四弦象四时。○《易》云：利见大人。大人与圣人，其义一也。○《论语》云：君子上达。臧孙纥曰：后有达者将在孔丘乎。儒者区也，别古今贤愚。章家时以贾逵曰通儒，时人语曰：问事不休贾长头。礼云：草居五人，长者必异席。今呼权贵作长者，非也。○管子云：先生施教，弟子则之，非知古之道，是师者之称。诸生弟子，学者非一。故曰：诸先生者当如醒，学者譬如醉。言生俱醉，独有醒者祭酒。《礼》云：饮酒必祭尊其先也。孙卿在齐，最是师老，故三称祭酒士。《诗》云：殷士肤敏，髦士俊秀，雅士博达，列士有不易之分，处士隐居放言。《易》云：师贞，丈人，吉。非徒尊老，须德行先人也。《传》云：杖德莫如信者，其恩德可信杖也。○《礼》云：十尺曰丈，成人之长也。夫者，肤也。言其智肤敏，弘教也。故曰：丈夫。○《论语》云：匹夫匹妇。《传》云：一昼一夜成一曰，一男一女成一室。按古人男女作衣用二疋，今人单衣，故言疋。夫人当龙变起，不击乡里，若止系风俗，见善不徙，故谓之俗人。○《礼》言：简不肖。按：生子鄙陋，不似父母，曰不肖。今人谦辞，亦曰不肖。○方曰：人不事事而放荡，谓之无赖。不可恃，赖也。犹高祖谓太上皇云：大人以臣无赖也。○司徒中山祝恬，字伯休，公车征在，道得温疾，过友人谢着，着拒不受。至汲郡，止客舍，舍六七曰，诸生见恬转剧，欲告汲令。恬曰：友人尚不相容，汲令不相识，告之何益。死生命也，不须医药。诸生潜告汲令，令即汝南应融，闻之大惊，至疾所泣曰：伯休不世英才，当作国家干辅，何乃默止客舍，不遣人知。融遂躬御而归，亲自侍疾，疾渐损。融谓伯休曰；吉凶不讳，忧怖交心，已备凶具，对之悲喜。伯休停传舍数十曰遂去，拜侍中尚书令，又拜司隶，荐融自代，历典五郡，谢着不谓公府所取。○上古之时，草居霜宿，冬则山南，夏则山北。○彭城孝廉张子娇议云：若君臣不得相袭作名，周穆王讳满，至定王时有王孙满。○厉王讳胡，庄王之子名胡。○俗云：五月到官，至免不迁。今年有茂才除萧令，五月到官，破日日入舍，视事五月，四府所表，迁武陵令。余为营陵令，正触太岁，主簿，令余东北上，余不从，在事五月，迁太山守。○楚辞云：风伯飞廉也。按《周礼》：祀风师，箕星也，主簸扬，能致风气。戊戌之神作风伯，故丙戌曰祀於西北。○按《周礼》：雨师，毕星也。土中之众莫若水，故雨称师。丑之神作雨师，故己丑曰祀之。○桓帝元嘉中，京妇女作愁眉、啼粒、坠马髻、折腰步、齲齿笑。愁眉者细而折；啼糙者薄拭，眼下似啼痕；坠马髻，侧在一边；折腰步，足不在体；齲齿笑，若齿痛。此事并出梁冀。《传》曰：赵王好大眉，人间皆半额；楚王好广领，国人皆没项；齐王好细腰，后宫有饿死者。京师有胡服、胡帐、胡林、胡莹篌、胡笛、胡舞。按董卓时兵填塞是也。○灵帝宫中游西园，驾四白驼，躬自操辔。公卿仿效，价与马齐。○桓帝世谣言：直如弦死道边，曲如钩反封侯。梁冀欲树幼主，李固欲立清河王。梁冀遂奏，李固死于狱中，曝尸路边。如钩梁冀，如弦李固。千里草何青青，十月卜不得一曰生。此董卓字也。青青，暴盛之貌。秦汉以来，尊者号作官室，已前贵贱无别。○按世本弦作城郭。城，盛也。郭，大也。○按天子有外屏，令臣下屏气息。○搜搜，蕴也。薪蒸之所蕴积。○孙子云：金城汤池而无粟者，太公、墨翟不能守之。郡者，覃也。《左传》云：上大夫受县，下大夫受郡。至始皇方以郡监县，县平也。○传舍。按使者传言，乃得舍於传也。○南北曰阡，东西曰陌。○按《易传》上古有恙由，善与人作患。故人平居曰无恙。○城门失火，祸及池鱼。俗说池与鱼，人姓字，居近城门也。按城门失火，取池水，故鱼皆死。○狱自三王。制肉刑，始有狱。夏曰下台，周曰图圄。令人思警改恶。狱字二犬守，言无情状，犬亦得之囚。罪人置诸圆土，故囚字从口中人。罪字本从自辛苦忧之。、秦皇谓皋字似皇，故改作罪。○会稽多淫祀，家贫不得牛祀者，死作牛呜。太守第五伦严科绝之。○桂阳太守李叔坚少时作州从事，家有狗作人立，叔坚曰：此狗喻人，人行何害。叔坚作县令，解冠榻上，狗戴之而走，叔坚曰：此狗误触冠缨，冠缨挂其耳矣。犬复与人鳌前畜火，邻里告之，叔坚曰：狗能畜火，幸不须人。犬遂暴死，叔坚至大位。
　　商君书四卷
　　夫有高人之行见非於世，有独知之明见怨於人。螟蝼春生秋死，一出而民数年乏食。今一人耕，百人食，有甚於螟蝼矣。○农者少而游食众#3；游食者众则农息，农息则治荒。以强去弱者弱，以弱去强者强。○上世之士衣不暖肤，食不满腹，苦其心意，劳其四支。○古者民丛生而草处，乱乃#4立君。○蠹众则木折，隙大则墙坏。不胜而生，不败而亡，自古及今，未尝有也。○使见战如饿狼之见肉，则可用矣。○圣人制民也，如高下制水，如燥湿制火。
　　阮子四卷
　　渔人张网於渊，以制吞舟之鱼；明主张法於天下，以制强梁之人。立法以堤民，百姓不能干；立防以堤水，江河不能犯。防而可犯，则江河成灾；法而可干，则百姓成害。○不树者死无棺，不蚕者身无帛，不绩者凶无绩。君子暇豫则思义，小人暇豫则思邪。○高乌相木而集，智士择土而翔。○一盗不诛，害在穿寄；修誉不诛，害在词主。
　　正部十卷
　　凡人蒙蒙冥冥，学以启志，行以处身，进於道则成君子，非於礼则曰小人。君子之举，履德而荣光；小人之动，陷恶而伤刑。○皎皎练练，得蓝则青，得丹则赤，得蘗则黄，得涅则黑。○玉不琢，则南山之圆石。○穿窗之徒不避腰领，奔北之士不惮斧铁。○汉家穷天涯，究地沂，左汤谷，右虞渊，前炎楚，后塞门。祁连以北，黄山以南，碣石以东，合黎以西，莫不祖负来贡。○仲尼叔书，上谓天谈，下谓民语，兼该男女，究其表裹。○《淮南》浮伪而多恢，《太玄》幽虚而少效，《法言》杂错而无主，《新书》繁文而鲜用。○玉符云：赤如鹦冠，黄如蒸栗，白如脂肪，黑如淳漆。此玉之符也。言成雅训，辞作典谟，此人之符也。○山神曰璃，物精曰魅，土精曰绩羊，水精曰罔象，木精曰毕方，火精曰游光，金精曰清明。天下有道，则众精潜藏。○天以仙人曰子，众人曰刍狗。爱其子，私其寿；贱刍狗，听其夭。若不学，譬如无目而视，无腔而走，无翅而飞，无口而语，不可得也。○桀纣虽有天子之位而无一人之誉，犹朽株枯树逢风则仆。○明刑审法，怜民惠下，生者不怨，死者不恨。谚曰：政如冰霜，奸充消亡。威加雷霆，寇贼不生。
　　士纬十卷姚信
　　孔文举金性太多，木性不足，背阴向阳，雄悼孤立。丝俱生於蚕，铜等出於石。作缯则贱，作锦则贵，铸铃则小，铸钟则大。○经，渐车之水；历，绕轮之沙。趾迹高下，不可论。凡水温则成汤，寒则成冰，冰汤异气而水性犹同。蚕能投练，匪汤不绵。人性推移，盖此比也。琴瑟张而郑卫作，五色成而绮毅生。○孟轲驱世事於仁义之域，行者步中正之涂。若使南海无采珠之氏，昆山无破玉之工，则明珠不御於椒室，美玉不佩於桂宫。通语八卷输者，车之迹；橄者，舟之羽。身之须道，如此二物，毁彼者雷同而呜噪，称此者火燎而波骇。或问：陈蕃忠乎。答云：单车作讨贼之斧，直阶非乱世之资，知其忠，不如其智也。才贵精，学贵讲，质胜文石建，文胜质蔡邕，文质彬彬，徐干庶几也。
　　抱朴子四十卷
　　外篇二十卷，内篇二十卷。葛洪，字稚川。
　　清嘐芳醴，乱性者也，红华素质，伐命者也。○班狄不能削石作芒针，欧冷不能铸铅锡作干将。汉中起居注云：李少君欲去，武帝梦与同登嵩高山，半道有使者乘龙持节从云中来，云：太一请少君。帝曰：少君将舍我去矣。数日而少君死。久之发看，唯衣冠在焉。○以蚁鼻之缺，捐无价之淳，钧分寸之瑕，弃盈尺之夜光，朱公所以郁邑，薛灼所以永叹，犹人不学仙也。道卫乃令变形易貌，吞刀吐火，坐在立亡，·兴云起雾，召致蛇虫，聚合鱼鳌，入渊不溺，蹴刃不伤。○陈仲弓《异闻记》云：同郡人张广遭乱，有女四岁不能行，弃冢中，以数月粮与之。后三年乃还，欲收葬之，女犹坐冢中。问其故，女曰：粮尽以后，见冢角有一物申颈吞气，乃效之，转不复饥。寻看，乃大龟也。将女还食，食饮初，小腹痛，久乃习之。汤师蜘蛛而结网，金天据九鸦以正时，唐尧见莫荚而知月。○道能登虚，蹑影饮玉，醴食翠芝。○彭祖云：天上多尊官，新仙者位卑，奉事非一也。农夫得彤弓以驱乌，南城得衰衣以负薪，犹世人得仙丹而不贵也。○元君，老君师也。○世人唯竞，飞苍走黄，依荣逐利。○上士得道成天官，中士得道栖集昆仑，下士得道长生世问。○朱草茎如珊瑚，刻之汁流如血，以玉投汁中，丸之如泥，久即成水；以金投之曰金浆，以玉投之曰玉醴，服之长生。○石先生丹法：取乌未生毛者，以真丹和牛肉饴之，长毛，羽赤色，煞阴乾，服之，寿五百岁。○素颜红肤或#5其目，清商流征乱其听，此真理之德也。○龙渊以靡豁常新，斧斤以日用速弊。○寸蜻泛滥迹水之中，则谓天下无四海之广；芒竭宛转果核之内，则谓天下无八极之大。漏脯救饥，鸩酒止渴，非不暂饱，死亦及之。○贵明珠而贱渊潭，爱和璧而恶荆山，不知渊潭是明珠所出，荆山是和璧所生。○方今士有待次之滞，官无暂旷之职。景风起则裘炉息，世道夷则奇士退。○肉芝是万岁蟾除，头上有丹书八字。五月五日中时取之，以足画地则水流，带之左手则辟兵。○行山中，见小儿乘车马，长七八寸者，肉芝也。服之得仙。○千岁蝙蝠白如雪，住则倒悬，脑重故也。○千岁燕窠，门向北。○云英、云珠、云液、云母、云沙，服之用玉水。○成帝猎於终南山，见一人无衣，身生黑毛，合围取之，绝坑瑜岸有如飞乌，及得是妇人，自云：秦时宫人。关东贼至，秦王出降，惊走入山，垂当饥死，有老翁令食松实，遂不复饥。乃是秦王子婴宫人，至成帝二百许岁。人将还以谷食之，毛稍脱落，转老而死。○欲长生，服山精。山精，木也。○陵阳子仲服远志二十年，有子三十七人，读书不忘。○得圣人是黄老，世圣是周孔二人。○善围暮者谓之暮圣，故严子卿、马绥明有暮圣人之名。○彭祖自誉佐尧，历夏至殷。殷王遣宫女受房中之术，有验，乃欲杀之，以绝其法。彭祖知之，乃逃，七十年有人见于流沙。○欲得长生J腹中清欲，得不死，腹无屎。○里语云：人在世问，日失一日，如牵牛羊诣屠所，每进一步去死转近。○老君，姓李，名聘，字伯阳，长九尺，黄色，乌喙，隆鼻，眉五寸，住金楼玉堂。○鸡舌香、黄连乳汁治目中百病。○谚曰：无肥仙人富。道士虽能作金银，皆自贫。谚日：书三写，鱼成鲁，帝成虎。亦如神符，今用少验。白石似玉，奸佞似贤。鸾不挂网，麟不堕弈。○寸胶不能治黄河之浊，尺水不能却萧丘之热。穿舟以息漏，猛爨以止沸，不可得也。○若使素士行耕以蝴口，夜薪火以修业，则游夏不足多矣。○大厦既烧，取水於沧海，洪潦凌空，伐舟於长川，则不及矣。○臣犹手足，履冰执热不得辞焉。○高严将陨，非细缕所缀。龙门沸腾，非掬壤所遏。剑戟不长於缝缉，可以剿割牛马，锥钻不可剧割牛马而长於缝缉。材有大小，不可弃也。六军如林，未必皆勇。○仁者，政之脂粉；刑者，世之辔策。当杀不杀，大贼乃发。○钻端之火，口水可灭，鹊卵未乳，指掌可摩，及其乘冲台燎巨野，奋六翮凌朝霞，虽智勇不能制也。委辔荚而乘奔马於险途，舍拖橹而泛轻舟於江海，岂不险哉。金舟不能浚阳侯之波，玉马不任聘千里之迹。○或输自售之宝，或卖要人之书，或父兄贵显望门而辟命，或低头屈膝积习而见收。○语曰：举秀才不知书，察孝廉父别居。寒素清白浊如泥，高第良将怯如蝇。谚曰：古人欲达勤读书经，今世图官兔治生。余谓朋友之交不宜浮杂，面而不心。扬雄所讥明镜举则倾冠见，羲和照则曲影觉。周勃，社稷之臣，不能答钱谷之数。○识珍者必拾濯水之明珠，赏气者必将秽薮之芳蕙。自非悬鉴，谁能披泥抽沦玉，澄川攘沈珠。智大者盘桓以山峙，器小者蓬飞而萍浮。直绳，枉木之所憎；清公，奸慝之所俨。○文王之接吕望，桑阴未移而知其可师矣。玄德之见孔明，晷景未改而腹心以委矣。貌望丰伟者不必贤，形气廷徉者不必愚。○伯阶识绝音之器於姻烬之余，平子别逸响之竹於未用之前。威仪如龙虎，盘族成规矩。酒后体轻耳热，冠脱带解，迟重者蓬转而波偃，整肃者鹿勇而鱼跃，口讷者皆摇掌以谱声，不竞者皆裨胆而高发，以九折同蚁封，以吕梁同牛迹，禁之弥极，不可向也。君若畏酒如畏疾，憎醉如憎大病，则无荒沈之咎矣。民有穴地而酿酒，囊怀酒者，法轻利重安能令绝乎。管辖顿仰三斗而清辩绮柴，扬雄酒不离口而《太玄》乃就。慕恶者如宵虫之赴明烛，学恶者如轻埃之应飕风。○有斧无柯，无如之何。○以倾倚屈申者妍媚，以风格端严者田舍，岂不惑也。○穷巷诸生昤诵而向枯简，匍匐而守黄卷，低眉屈膝，趋事豪贵，毛成翼长，蝉脱泉壤，自乃轩昂，此碑碎之徒也。○昔西施以心痛卧於道侧，兰麝芬芳，人皆美之。邻女慕焉，人皆憎之，犹世人效戴叔鸾、阮嗣宗也。逢世所贵，则赛驴蒙龙骏之价。○狐白不可以当暑，龙艘不可以乘陆。○夫良将刚则法天可望而不可干，柔则象渊可观而不可入，去如收电可见而不可追，住如丘山可观而不可动。○春以长矛在前，夏以大戟在前，秋以弓弩在前，冬以刀盾在前。此行军四时应天法也。○太公云：从孤击虚，万人无余，一女子当百丈夫。○风呜叶者贼在十里，呜条者百里，摇枝者四百里。金器自呜，及焦器呜者，军疲也。气如惊鹿，败军气也。○雨露沾衣裳者谓润兵，不沾衣裳者谓泣军。军兵太一玉帐之中，不可攻也。○兵地生蟹者宜速移。○余尝闻嵇生曰：左太冲、张茂先可谓通人乎。君道答曰：通人者，圣人之次也，其间无所复容。余问班．’班云：吕氏望云而知高祖所在，天岂独开吕氏之目而掩众人之目耶。闱官无情不得谓贞，倡独不饮不可谓廉。○文王食子羹，佯不知，非甘也。○董仲舒学见深而天才钝。以蚌蜂是神龙者，非但不识神龙，亦不识蚌蜂。○王仲任抚斑固背曰：此儿必为天下知名。○五岭无冬陨之木，南海晋安有九熟之稻。○《老君玉策》云：松脂入地千年作狭苓，狭苓千年作琥珀，琥珀千年作石胆，石胆千年作威喜。○炙鼓使呜，绞弦令悲。实使鼓速穿弦早绝，磨刀杀马立可验也。○蚌蜂窠作蜡水，沫作浮石。○落星埚，谓昊时星落。○《汲冢书》云：黄帝仙去，其臣有夫彻者削木作黄帝之像，帅诸侯奉之。○食鹊胎，令人能夜书。○河伯，华阴人，以八月上庚日渡河溺死，天帝署作河伯。○鹅鬼。昊景帝有疾，召巫现。帝试之，乃杀鹅埋於苑中，架小屋施林帐，以妇人履着其前。巫云：但见一白鹅，不见妇人也。帝乃重之。○獗猴鬼。余友人胶永叔尝养一大獗猴，以铁锁锁之於肺问，犬啮杀经，百日许鬼，见者云：承尘上有弥猴，被疮流血。○余从祖得道，能分形座，上有一葛公与一谈话，又一葛公迎来送去。○余见二陆之文百卷许，似未尽也。方之他人，若江汉与演污也。嵇生云：每读二陆之文未尝不废卷而叹，恐其卷尽也。《陆子》十篇诚谓快书，其辞富者虽精思不可损也，其理约者虽鸿笔不可益也。观此二人，岂徒儒雅之士，文章之人也。○抱朴子曰：秦时不觉无鼻之丑，阳翟憎无瘿之人。陆君深识文章放荡，不作虚诞之言，非不能也。陆君之文，犹玄圃玉，无非夜光。却后数百年，若有干迹如二陆，犹比肩也。不谓疏矣。○孔郑之门，耳听口受者皆已灭绝，唯托竹素者可谓世宝。羁鞍仁义，缨锁礼乐。○余友人玄伯先生以儒墨作城池，以机神作干戈，上世之人。○冰结而不寒，资粮绝而不饥。○獭多则鱼扰，鹰众则乌乱。○盈丈之尾，必非咫尺之躯。寻仞之牙，必非肤寸之口。弥衡常云：孔融、荀强可与语，余人酒瓮饭囊。洪，字稚川，丹阳句容人，其先葛天氏。洪累遭火，典籍尽，乃负岌徒步，借书抄写，卖薪买纸，然火披览，所写皆反覆有字，人少能读之。性质容易，冠缨垢弊，或广衣大带，或促身修袖，或长倨曳地，或短不蔽膝，时人咸称抱朴之士，因以着书名焉。洪贫无仆童，篱落不修，常披榛出门，排草入室。洪性不干犯官长，不烦扰亲族。○稽君道作广州刺史，表洪参军，乃非所乐利，得避身於南地也。○洪不围暮棂蒲，见人博弈，了不观之。○洪年十五大作诗赋，自谓可行於代，至弱冠寻览，殊不称意，一时毁之。
　　意林卷四竟
　　＃１『千』原为『十』，据文渊阁本改。
　　＃２『言』原为『而』，据文渊阁本改。
　　＃３『众』原缺，据文渊阁本增补。
　　＃４『乃』原缺，据文渊阁本增补。
　　＃５『或』文渊阁本作『惑』。
　　意林卷之五
　　扶风马总元会编
　　周生烈子五卷
　　序云：六蔽鄙夫，炖煌周生烈，字文逸。张角败后，天下溃乱，一展苦之间，故着此书，以尧舜作干植，仲尼作师诫。○御马失节，其车是碎。御天下失节，四海失坠。桀纣是汤武之梯，秦项是大汉之阶。四逆不兴，则四顺不升。○贤哲不可以色貌诱之，犹张罗恤凤，施穿诱麟。伯乐相马取之於瘦，圣人相士取之於疏。听讼不如使勿讼，善断不如使勿乱。○理天纲，仗八柄，运元象，撮众有者，天子也。抚人物，参天意者，三公也。执公节，事修理者，士也。临死修善，於计已晚，事迫乃归，於救已微。有阶者易成基，无因者难成时。○鸠傅年翼，羔披豹皮，类似质违，表是裹非。人者天之舌，物者神之口。天高地厚，报应故晚。辞者主之弓弩，教者君之机关。○矜赏若春，重罚若秋。行礼若火，流教若水。让一得百，争十失九。
　　荀悦申鉴五卷
　　序云：夫道本仁义，五经以经之，草籍以纬之，前鉴既明，今又申之。故曰：《申鉴》。○君臣亲而有礼，百官和而不同，此治国之风也。○礼俗不一，庶人作议，此衰国之风也。君臣争盟，大夫争名，此乖国之风也。上多欲，下多端，法不定，政多门，此乱国之风也。以割下作能，附上作忠，此叛国之风也。小臣争宠，大臣争权，此害国之风也。上不访，下不谏，妇言用，内政行，此亡国之风也。○善禁者先禁身而后人，不善禁者先禁人而后身。三曰致武事，四曰禁数赦。○秦之灭学也，书朽於屋壁，义绝於朝野。学圣不至圣可以尽生，学寿不至寿可以尽命。○君子有三鉴：鉴乎前，鉴乎人，鉴乎镜。○下不钳口，上不塞耳，则有所闻矣。○思唐虞於上世，瞻仲尼於中古，乃知小道者足羞也。思伯夷於首阳，想四皓於商山，乃知秽妄者足耻也。存张骞於西极，念苏武於朔方，乃知怀安者足鄙也。
　　仲长昌言十卷
　　教化以礼义为宗，礼义以典籍为本。常道行於百世，权宜用於一时。高辛已往，则闻其人，不见其书。唐虞夏殷，则见其书，不详其事。周氏已来，载籍具矣。○后嗣愚王见天下莫与之违，奔其私情，骋其邪欲。君臣宣淫，上下同恶，目极角纸之观，耳穷郑卫之声，入则骋於妇人而不反，出则驰於田戈而不还，信任亲爱，宠贵后妃，命移运去不自知也。○建旗伐鼓，高烽明候，守边之猛将，非中国之良吏。和銮法驾，清道而行，便辟揖让，诸夏之威仪，非夷狄有也。○董贤之於哀帝无骨肉丝发之亲，又不能传其气类，定其继嗣，以丈夫宴接之欢自成胶漆也。○景帝显位，刺史者皆是宦臣子弟，犹如豺狼守肉，鬼魅待疾，曰：在天之内，在人之外。○人爱我，我爱之；人憎我，我憎之。○天下士有三俗：选士而论族姓阀阅，一俗；交游趋富贵之门，二俗；畏服不接於贵尊，三俗。天下之士有三可贱：慕名而不知实，一可贱；不敢正是非於富贵，二可贱；向盛背衰，三可贱。○天下学士有三奸焉：实不知详不言一也，窃他人之记以成己说二也，受无名者移知者三也。○知言而不能行，谓之疾。此疾虽有天医莫能治也。伺於我者何必可爱，异於我者何必可憎。智足以立难成之事，能足以图难致之功。。附者不党，疏者不遗。○妇人有朝哭良人，暮适他土，涉历百庭，颜色不愧。今公侯之宫美女数百，卿士之家侍妾数十，昼则以醇酒淋其骨髓，夜则以房室输其血气。○人之性有山峙渊停者患在不通，严刚贬绝者患在伤士，广大阔荡者患在无检，和顺恭慎者患在少断，端壳清洁者患在拘狭，辩通有辞者患在多言，安舒沈重者患在后时，好古守经者患在不变，勇毅果敢者患在险害。疏擢胸臆，澡雪腹心，使之芬香，皓洁白，不可污也。道德仁义天性也，织之以成其物，炼之以致其精，莹之以发其光，幽暗则巧人之所短，会同则述人之所长。负我者我又加厚焉，疑我者我又加信焉，难必相恤，利必相反。○事君不为君所知，忠未至也；与人交不为人所信，义未至也。父母不好学业，恶子孙学之可违而学也；父母不好士，恶子孙友之可违而交也。○英辞雨集，妙句云来。爱相攻，命之自然也。惬快以志，人情之所欲也。○嗽舌下泉，咽之名曰胎食。得道者生六翮於臂，长毛羽於腹，飞无阶之苍天，度无穷之世俗。北方寒而人寿，南方暑而人夭，如蚕，寒而饥则引曰多，温而饱则引曰少。汤契后，秦益后，益即皋陶子也。
　　典论五卷魏文帝
　　尧崩，舜避尧子於南河之南；舜崩，禹避舜子於阳城；禹崩，益避禹子於基山之阴，事见《史记》。如彼登山，乃勤以求高；如彼浮川，乃勤以求远。惟心弗勤，时亦靡克。○应场云：人生固有人心。答云：在亲曰孝，施物曰仁。仁者有事之实名，非无事之虚。称善者，道之母，草行之主。○序云：佞邪秽政，爱恶败俗。国有此二事，欲不危已不可得也。○桓灵之际，闱寺专命於上，布衣横议於下，千禄者婵货以奉贵，要名者倾身以事势，位成乎私门，名定乎横巷。由是户异议，人殊论，论无常检，事无定价，长爱恶，兴朋党。○夷吾侈而鲍叔廉，此其志不同也。张炼洁而陈遵污，此其行不齐也。○主与民有三求：求其谓己劳，求其谓己死，求其谓己生。○法者主之柄，吏者民之命。法欲简而明，吏欲公而平。○《诗》刺艳妻，《书》诚晨妇。司隶冯方女有国色，避乱扬州。袁卫登城见而悦之，遂取焉，甚宠之。诸妇教之曰：将军贵人重其志节，宜数涕泣示忧愁也。若如此加重。冯氏后每见术垂泣，术果以谓有心益宠之。诸妇乃共绞杀，悬之於厕，言其哀怨自杀，术以其不得志而死，厚加殡殓。袁绍妻刘氏甚拓忌，绍死未殡，刘氏杀其妾五人，恐死者有知，复能宠之，乃髡头黑面以毁其容。○上洛都尉王玫以功受封，其妻泣於内，恐玫富贵更取妻妾。○荆州牧刘表跨有南土，子弟骄贵，以酒器名三爵，上者曰伯雅受七胜，中雅受六胜，季雅受五胜。又设大缄於杖端，有醉者辄以划刺之，验其醒醉。然人形性同於庶类，劳则早毙，逸则晚死。○余喜弹暮，略尽其巧，少尝作赋。昔京师有束方世安张公子，尝恨不得与彼数子对之。○《太子篇》序云：余蒙隆宠，忝当上嗣，忧惶跟踏，上疏自陈，欲繁辞博称，则父子之问不文也；欲略言直说，则喜惧之心不达也。里语曰：汝无自誉，观汝作家书。言其难也。
　　魏子十卷
　　源静则流清，本正则末茂，内修则外理，形端则影直。天生君子所以治小人，天生小人所以奉君子。无君子则无畜小人，无小人则无以养君子。录人一善则无弃人，采材一用则无弃材。人皆易华岳以谓卑小，故登之而摧伤；难天以谓高大，故不升而无殃。○鼎以希出而世重之，釜铛常用而世轻之。○古有弟子病，师数往看之，师至弟子辄起，因劳而致死。师非不仁，．弟子非无礼，伤於数也。薄冰当白曰，聚毛遇猛火，虽欲远害，其势不可。梦虫在寥则生，在芥则死，非梦仁而芥贼，失於本不可也。○谚曰：己是而彼非，不当与非争。彼是而己非，不当与是争。○君子表不隐裹，明暗同度。○苦躬，富贵之梯阶。○仲尼无契券於天下而德着。古今善恶明也，镜照丑好而人不怨，法明善恶而人不恨。
　　人物志三卷刘邵
　　草之精秀者英，兽之将草者雄。张良是英，韩信是雄。
　　任子十卷名弈
　　学所以治己，教所以治人。○喜能歌舞，怒能战斗。○一人之智不如众人之愚，一目之察不如众目之明。○生於治，长於治，知世之所以治者，君子也。生於乱，长於乱，知世之所以乱者，君子也。若不知治乱之所因者，凡民也。○道德之怀民，犹春阳之柔天之圆也不中规，地之方也不中矩。○山必有阜，河必有曲。江汉束流，必有回复。○直木无阴，直士无徒，是以贤人直士常不容於世。○登泰山见天下之大，不察细者视远故也。处高位知人主之贵，不恤卑贱者意满故也。○治己审则可以治人，治人审则可以治天下。累世一圣是继踵，千里一贤是比肩。○水可乾而不可夺湿，火可灭而不可夺热，‘金可柔而不可夺重，石可破而不可夺坚。○谚云：富不学奢而奢，贫不学俭而俭。人情皆能，唯圣人能节之。木气人勇，金气人刚，火气人强而燥，土气人智而宽，水气人急而贼。○神龙不处网罟之水，凤凰不翔厨罗之乡。贤人不入危国，智者不辅乱君。○萧何守文法，曹参务无苛，相继作相，天下获安。武帝轻人命，重武功，饰宫室，厚赋敛，土地益广，德惠弥狭。○桓谭云：王者易辅，伯者难佐。
　　笃论四卷杜恕
　　水性胜火，分之以釜饭，则火强而水弱。人性胜志，分之以利欲，则志强而性弱。○考实性行莫过於乡闻，校才选能莫善於对策。杜氏始出帝尧，一在周为唐杜氏，汉世有杜周、杜钦、杜笃。○畿，字伯侯，《魏书》有传。畿长子理，字务仲，少而机察，故名曰理。少子恕，字务伯。○陛下谓：以今世无良才，朝廷乏贤佐，岂可追望前世之稷契，坐待后来之俊又，可能治乎。＇恕在河束坐卧，恒避父住处。恕子预，字元凯，《晋书》有传。
　　体论四卷杜恕
　　不动如山，难知如阴。人有厚德，无问小节；人有大举，无訾小故。隋侯之珠，不能无类。○夫人臣犹如土也，万物载焉而不辞其重，水读污焉而不辞其下，草木植焉而不有其功。夫行者荣辱之皂白。○君子居必选乡，游必择士。至人之治也，处国於不倾之地，积政於万全之乡，载德於不止之舆，行令於无竭之仓，使民於不争之涂，开法於必得之方。庶民水也，君子舟也，水所以载舟，亦所以覆舟。○恕性疏惰，但饱食而已，家有书传颇尝涉历，父忧行丧在礼多愆＇孝声不闻。后除中郎，又作黄门郎。同朝友人问余志，余答曰：见大臣论议，或党甲苦乙所亲，或党乙谤甲所亲。余处甲乙之问，幸无毁誉耳。
　　傅子一百二十卷
　　木大者发越，小者敷扬。土是人之母也，故人有恋土之心。买邻人价贵宅，宅可买，邻不可得也。○冠尧之冠，行桀之行，亦桀也。服桀之服，行尧之行，亦尧也。处市井之肆，服君子之服，在小人之中行贤哲之事，犹夜行佩珠玉也，亦灼然矣。蜘蛛作罗，蜂之作窠，其巧亦妙矣，况复人乎。黄金累千不如一贤。人而无廉，犹衣服之无杀，食味之酸咸。○郭林宗谓仇智季曰：子尝有过否。智季曰：暮饭牛，牛不食，搏牛一下。语曰：士非璧也。谈者谓价耳，谈者之口，犹爱憎之心。○智慧多则引血气，如灯火之於脂膏，灶大而明，明则膏消，灶小而暗，暗则膏息，息则能长久也。○雄声而雌视者，虚伪人也。气急而声重者，敦实人也。○蒙恬筑长城，人不堪苦，白骨山积，乃有歌曰：生男慎勿举，生女铺用铺。不见长城下，白骨相根柱。作黄金者，是方士取草屑合金烧之。故草屑燃，金落下。
　　太元经十四卷梁国杨泉字德渊
　　怒如烈冬，喜如温春。○鸾鹤凤子，养姓高峙，隐耀探林，不食滓秽。○内清外浊｀，弊衣曩玉。○十里九坎，牛马低昂。○天气左转，星辰右行，阴阳运度，报返相迎。○强梁者亡，掘强者折，大健者跋，大利者缺。激气成风，涌气成雨，浊雾成雪，清露成霜。
　　化清经十卷
　　浊者不信渊生之清而甘濯之浊矣。○动则虎发，静如鳞潜。若彼赫赫，若此洋洋。○将飞者翼伏，将奋者足局，将噬者爪缩，将言者口默，将文者且朴。
　　邹子一卷
　　欲知其人，视其朋友。羡华在田，良苗无所措其根；佞邪在朝，忠直无所容其身。○寡门不入宿，临饭不取尘，避嫌也。
　　成败志三卷孙毓字仲
　　水性虽能流，不导则不通；人性虽能智，不教则不达。学，犹植也，不学将落。○密者，天地之际会，成败之机要。故阴阳不密者，暑不能以成岁，楝宇不密，则九层不可以庇身。古今通论三卷王婴昆仑束南，方五千里，谓之神州。帝王之宅，圣人所生也。○仓颉造书，
　　形立谓之文，声具谓之字。字者取其华乳相生，在於竹帛谓之书。
　　中论六卷徐伟长作任氏注
　　倚立而思远，不如速行而必至；娇首而徇飞，不如修翼之必获；孤居而愿智，不如积学之必达。君子不恤年之将暮而忧志之有倦。道之於人甚简，遂没不言，彪殊异马迁也。○人之涉世，譬如弈棋，苟不尽道，谁无死地，但不幸耳。
　　唐子一十卷名滂字惠涧生昊太元二年
　　舟循川则游速，人顺路则不迷。○大木百寻，根积深也，沧海万仞，众流成也；渊智达洞，累学之功也。君子以道成冠，以道成舆，出门不冠则不敢行，行非舆则不可步。有父不能孝，有兄不能敬而论人父子之义、昆弟之节，犹弯弓而自射也。○人性苟有一孝，则无所不包，犹树根一植，百枝生焉。○或问：齐桓晋文优劣。唐子答曰：论功则桓兄而文弟，论德则文兄而桓弟。○大晋应期一举席卷，犹震霆摧枯，千钧压卵，无余类矣。○人多患远见百步而不自知眉颊，知眉颊者复不能察百步也。君子守真仗信－，遭时不容，虽有讪辱之耻，幽垢之谤，犹伤体毛耳。鹰年掌飞，凤凰远游；小人成列，君子探藏。谚曰：脂粉虽多，丑面可加。、膏泽虽光，不可润草。古人目短於自见，故以镜观形；心短於自治，故以礼自防。君子不以昏行易操，不以夜昧易容。○夫自有高世之名，必有负俗之累；有绝拿之节，必婴谤嗤之患。白骨拟象，鱼目似珠，遥听远望，无不乱也。○祸福相转，利害相生，如循环而运丸耳，其兆不可见，其端不可觉。○良将如山如渊，人不知其戚，亦不知其欢。○将勿离鼓旗，师之耳目。○暴至之荣，智者不居。守财不施，谓之钱奴。○佐斗者伤，预事者亡。
　　秦子二卷
　　欲显白於雪中，驰光於日下，不可得也。○颜彦先难云：有味如酽而不醉人，其味如黍，饮之则醉，何也。秦子曰：醉在小人，不在君子。吾欲锦中而纷表，不欲绣外而麻裹，犹论者宁匮於辞，不匮於理。○远难知者天，近难知者人。○因斧以得柯，因柯以成用。种一粟，则千万之粟滋；种一仁，则众行之美备矣。○缄虽小，入水则沈；毛虽大，入水则浮，性自能也。
　　梅子－卷
　　伊尹、吕望、傅说，箕子、夷齐、柳惠、颜渊、庄周、阮籍，易地而居，能行所不能行也。阮籍孝尽其亲，忠不忘君，明不遗身，智不预事，愚不乱治。自庄周已来，命世大贤，其惟阮先生乎。按其书晋人也。
　　物理论十六卷
　　欲定天下而任小人者，犹欲捕麋鹿而张兔置，不可得也。○忿飕焚衣，其损多矣。忿爨之熟，推饭而弃之，损益多。○语曰：上不正，下参差。古者所以不欺其民也，割剥富强以养贫弱，何异饿耕牛乘马而饱吠犬，弃干将而砺铅刃也。○《论语》，圣人之至教，王者之大化。《乡党》篇则有朝廷之仪，聘享之礼。《尧曰》篇则有禅代之事。夫文彩之在人，犹荣华之在草。○给事中与高堂隆、秦朗＇争指南车。二子云：古无此车，记虚言耳。先生曰：争虚空言，不及如试之效也。言於明帝。明帝诏使作之，车乃成。○翻车先生居在京师城内，有地作园而患无水可溉，乃作翻车，令童儿转之，其功百倍。天地成岁也，先春而后秋；人君之治也，先礼而后刑。救婴孩之疾而不忍缄艾，更加他物以至死也。今除肉刑者更众，何异服他药也。肉刑虽斩其足，犹能生育也。张仓除肉刑，每岁所杀万计；锺县复肉刑，岁生二千人也。○肉刑名者，犹乌兽登俎而作肉。○今有弱子当陷大辟，问其慈父，必乞以肉刑代之，苟可以生易死也。有道之君能不以此加百姓乎。蛇螫在手，壮夫断其腕，谓其虽断不死也。○曹义曰：挚驯驹以縿绊，御悍马以腐索。今制民以轻刑，亦如死也。○但知管子借耳於天下，不知尧借人心而后用其耳目。○昔燕赵之问，有三男共娶一女，生四子，后争讼，廷尉延寿奏云：禽兽生子逐母，宜以还母，尸三男子於市。○塞一蚁孔而河次息，施一车辖而覆乘止，立法令者亦宜举要。○《礼》云：继父服齐衰。○傅子曰：母舍己父，更嫁他人，与兄父甚於两绝天也。○又《制服》恐非周孔所制，亡秦焚书以后俗儒造之。○妄进者若卵投石，逃诛者若走赴探。○哗若春华之并发，馥若秋兰之俱茂。○树上悬瓠非木实也，背上被裘非脊毛也，此似而非。九曰养亲，曰饿之，岂得言饱多饥少，固非孝乎。谷马十日，一日饿之，马肥不损，於义无伤，不可同之一日饿母也。○汉末有管秋阳者与弟及伴一人避乱俱行，天雨雪，粮绝，谓其弟曰：今不食，伴则三人俱死。乃与弟共杀之，得粮达舍。后遇赦无罪。此人可谓善士乎。孔文举曰：管秋阳爱先人遗体，食伴无嫌也。荀侍中难曰：秋阳贪生，杀生岂不罪邪。文举曰：此伴非会友也。若管仲啖鲍叔，贡禹食王阳，此则不可。向所杀者犹乌兽而能言耳。今有犬啮一狸，狸啮一鹦鹊，何足怪也。昔重耳恋齐女而欲食狐偃，叔敖怒楚师而欲食五参，贤哲之忿犹欲啖人，而况遭穷者乎。○见虎一毛不知其斑，道家笑儒者之拘，儒者嗤道家之放，皆不见本也。止响以声，逐影以形，奸争流荡，不知所止也。○傅子曰：云孟轲、荀卿若在孔门，非唯游夏而已，乃冉闵之徒也。○积薪若山，纵火其下，火未及燃，一杯之水尚可灭也。及至火猛风起，虽倾河海不能救也。○秦昭王是积薪而纵火其下，始皇燃而方炽，二世起风而怒也。秦人视山束之民犹猛虎之睨草羊，何隔惮哉。○范蠡，字少伯，楚三户人也，使起灭吴已后，乘轻舟游五湖。王令人写其状，恒朝礼之，列仙云徐人也。○傅氏之先出自陶唐傅说之后。○玄字休弈，子哉字长虞，《晋书》有传。○楚汉之际，有好事者作世本，上录黄帝，下逮汉末，班固《汉书》因父得成。大孝养志，其次养形。养志者尽其和，养形者不失其敬。割地利己，天下俨之；推心及物，天下归之。以信接人，天下信之；不以信接人，妻子疑之。见疑妻子，难以事君。君子修身，居位非利名也，在乎仁义。○人皆知涤其器，莫知洗其心。君子审其宗而后学，明其道而后行。或云玄衡以善诗至宰相，张禹以善论作帝师，岂非儒学之荣乎。○傅子曰：学以道达荣，不以位显。吾观班固《汉书》论国体则饰主阙而抑忠臣，叔世教则贵取容而贱直节，述时务则谨辞章而略事实，非良史也。墨子兼爱，是废亲也；知丧，是忘忧也。○汉太宗除肉刑，匹夫之仁也，非天下之仁也。忍残人之体而忍杀人，故曰匹夫。伊尹耕於有莘，孰知非夏之野人。吕○不宝香便尚钓於渭滨，孰知非殷之渔者。遇汤武、文王，然后知其非也。面岐路者有行迷之虑，仰高山者有飞天之志。或乘马乘车而俱至秦者，所谓形异而实同也。○若谓黄帝后方有舟机，庖羲之时长江大河何所用之。经巨海者终年不‘见其涯，测虞渊者终世不知其底，故近者不可以度远也。○汉世贱辖车，而今贵之。○青与赤谓之文，赤与白谓之章，白与黑谓之龄，黑与青谓之敝，五彩谓之绣。○始皇冢令匠人作机弩，有人穿者即射之，以人鱼膏作烛。○逐兔之犬终朝寻兔，不失其迩，虽见麋鹿不暇顾也。○汉高祖度阔而网疏，故后世推诚而简直；光武教一而网密，故后世守常而礼义；魏武札乱以尚猛，天下修法而贵理。○形自正不求影之直而影自直，声之平不求响之和而响自和，德之崇不求名之远而名自远。○西国胡言：苏合香是兽。中国兽便而臭，忽闻西极兽便而，则不信矣。○必得昆山之玉而后，则剎璞无夜光之美。必须南国之珠而后珍，则隋侯无明月之称，始皇远游并海而不免平台之变，及葬骊山，寻见发掘。今有铅锡之蜓，虽欧冶百炼，犹不如瓦刀。有驽胎之马，虽造父驾之，终不及飞兔，绝景质钝故也。土不可作铁而可以作瓦。○相者曰：三亭九候定於一尺之面，愚智勇怯形於一寸之目。天仓金匮以别贫富贵贱。○光武凤翔於南阳，燕雀化作鹤鹤。二汉之臣，焕烂如三辰之附长天，长平之卒，磊落如秋草之中繁霜，势使然也。○长人数丈，身横九亩，两头异颈，四臂共骨。老人生角，男女变化，何益於贤愚耶。○岂有太一之君坐於庶人之座，魁呈之神存於匹妇之室。○傅子曰：诸葛亮诚一时之异人也，治国有分，御军有法，积功兴业，事得其机，入无遗刃，出有余粮，知蜀本弱而危，故持重以镇之若．。姜维欲速立其功，勇而无央也。○马先生绫机，先生名钧，字衡。天下之名巧也。绫机本五十综，五十蓑，六十综，六十签，先生乃易二蓑，奇文异变，因感而作，自能成阴阳无穷也。指南车见《周官》，亦见《鬼谷子》。先生作辩。上下者莫正乎位，兴国家者莫贵乎人，统内外者莫齐乎分，宣德教者莫明乎学。秉纲而目自张，执本而末自从。善赏者赏一善而天下之善皆劝，善罚者罚一恶而天下之恶皆除矣。世质则官少，时文则吏多。有虞氏官五十，夏后官一百，殷有二百，周有三百。国典之坠，犹位丧也。位之不建，名理废也。○以誉取人，则权势移於下而朋党之交用。以功进士，则有德者未必授而凡下之人或见任也。君子内洗其心，以虚受人，外设法度，立不易方。今人称古多贤，患世无人，退不三思，坐语一世，岂不惑邪。○人之性如水焉，置之圆则圆，置之方则方，澄之停而清，动之则流而浊。先王知中流之易扰乱，故随而教之，谓其偏好者，故立一定之法。龙舟整橄，王良不能执也；骥绿齐行，越人不敢御也，各有所能。构大厦者先择匠而后拣材，治国家者先择佐而后定民。○人之学，如渴而饮河海，大饮则大盈，小饮则小盈，大观则大见，小观则小见。○金以利用，钱以轻流，此二物饥不可食。○入粟补吏是卖官也，罪人以赎是纵恶也。○世富钱流，则禁盗铸钱；世贫钱滞，则禁盗坏钱。○天子之害，莫害於女饰，盈一头之饰，盈千金之价，婢妾之服亦重四海之珍。○公卿大夫刻石作碑，镌石作虎。碑虎崇伪，陈於三衢，妨功丧德，异端并起，撞亡秦之锺，作郑卫之乐，欲以兴治，岂不难哉。○赏不避疏贱，罚不避亲贵。贵有常名而贱不得冒，尊有定位而卑不敢逾。经之以道德，纬之以仁义，织之以礼法。既成而后用之，谓有孝廉秀才之贡，或千里望风承声而举。故任实者渐消，积虚者日长。○闻一善言，见一善事，行之唯恐不及。闻一恶言，见一恶事，远之唯恐不远。○悬千金於市，市人不敢取者，分定也。委一钱於路，童儿争之者，分未定也。○三皇贵道而尚德，五帝先仁而后义，三王先义而后乱。○鸿毛一羽在水而没者，无势也；黄金万钧在舟而浮者，托舟之势也。○拟金人铭，作口铭曰：神以感通，心由口宣。福生有兆，祸来有端，情莫多妄，口莫多言。蚁孔溃河，淄川倾山。病从口入，患自口出。存亡之机，开阖之术，口与心谋。安危之源，枢机之发，荣辱随焉。夫有公心，必有公道。○爱己者不能不爱，憎己者不能不憎。民富则安乡重家，敬上而从教；贫则危乡轻家，相聚而犯上。饥寒切身而不行非者，寡矣。我欲战而彼不欲战者，我鼓而进之，若山崩河溢，当其冲者摧，值其锋者破，所谓疾雷不暇掩耳，则又谁御之。昊起吮疮者之脓，积恩以感下也。《史记》云：昊起吮臃，昼战目相见，夜战耳相闻，得利同势，失利相救。陆田者命悬於天，人力虽修，水旱不时，则一年之功弃矣。水田制之由人，人力苟修，则地利可尽。○傅子曰：圣人之道如天地，诸子之异如四时。四时相反，天地合而通焉。且易不同，采金攻玉，涉艰难也。路不险，则无以知马之良，任不重，则无以知人之材。君子相见，非但兴善，将以攻恶。恶不废，则善不兴。疗暑莫如亲水，救寒莫如重裘，止谤莫如修身。善钓者不易渊而钓，君子不邻席而追道。○小人耻其面不如子都，君子耻其行不如舜禹。故小人贵明鉴，君子尚至言。○射以平志，御以和心，书以缀事，数以理烦。○利如激风之至，暴雨之集，不论是非，不议直曲，期於不穷，激放必胜。辩者，别也，言其善分别事类，非谓言辞捷给而凌善人也。○圣人蹈机掘杼，识成天地，使万物顺焉，人伦正焉。登高而建旗，则所示者广；顺风而奋铎，则所闻者远，非旌色益明，铎声远长，所托得地，而况富贵施政令乎。○良农不患坛场之不修而患风雨之不节，君子不患道德之不建而患其时之不至。○圣人之世不交游也，周道衰而交游兴。古之交也近，今之交也远。古之交也求贤，今之交也为名。取不由乡党，考行不本闺闽，多助者则称贤才，少爱者则谓不肖。○马必待乘而后致远，医必待使而后愈疾，贤者待用而后兴理。
　　意林卷之五竟
　　＃１『难致之功」原缺，据文渊阁本增补。
　　＃２『若」原缺，上原有『之」，不通，据文渊阁本增改。
　　
