大慈好生九天卫房圣母元君灵应宝签
　　经名：大慈好生九天卫房圣母元君灵应宝签。撰人不详。一卷。底本出处：《正统道藏》正一部。
　　大慈好生九天卫房圣母元君灵应宝签序
　　谨按九天玉枢宝经内天尊言：世人夫妇，其於婚合，或犯咸池，或犯天狗。三刑六害，隔角交加，孤阴寡阳，天罗地网，艰於嗣息，多是孤独。若欲求男，即诵此经，当有九天监生大神，招神摄风，遂生贤子。於其生产之时，太乙在门，司命在庭，或有冤愆，或有鬼魅，或有禁忌，或有凶厄致令难产，请诵此经，即有九天卫房圣母默与抱送，故能临盆有庆，坐草无虞。稽首大慈好生九天卫房圣母元君，高居九天之上，总职三界之中，宣太上好生之圣德，救阴阳生成之号令，上自后妃下及民妇，俱蒙救命，人物生成，录人间之善恶，察女子之贞邪。有德者奏闻玉京，敕神祇而护佑，书名仙籍，益算延年。有过者申告三官，付五雷斩勘之司，照依玉律施行刑，遭疾苦困危，魂系邓都，常沉苦海，永失真道。善者赐其贤子贤孙，不善者世遭苦厄，多诸忧恼。大哉圣母元君之功不可称量，好生之德，岂只保於一时之生产，恩可佑於终身。善恶二事必书录。举行世人，未知恭侍者少，有负元君恩德者多矣。今幸钦承敕命，颁降宝签九十九道九则妙理，无穷玄机，探奥昭天。省赏善之条，明雷府伐恶之令，怒责邪凶，劝其仁孝，露未萌之灾福，阐大道之慈悲，彰其善恶，示以吉凶。欲化人民，咸行善道，勿堕邪非。自女人及於苦爽，蒙於元君恩命，方始生成。鉴今奉命告下九天监生司，帅将神祇，依上大慈好生九天卫房圣母元君灵应宝签序遵行，外人问之信善至诚，恭奉圣母香灯，以祈福佑。切勿轻慢，自招罪责。帅将威灵不可轻杞，敬之者万灾不干，神明护佑。轻之者生遭疾厄，死受风刀，可不敬欤。
　　三天圣师敬赞
　　妙哉灵应九十九，玄奥真诠广圣慈。
　　为恐有情忘正念，故垂签语指群迷。
　　万郡生民俱有幸，千般巧计总为非。
　　人还肯信行忠孝，吾当亲奏宝鸾墀。
　　大慈好生九天卫房圣母元君灵应宝签
　　第一
　　天尊有敕救人民，帅将钦承阐圣灵。
　　幸喜庆缘逢道化，须当作善保全生。
　　解曰：天恩大降，普救人民。神明钦奉，道阐兴行。早宜作福，子母团圆。
　　第二
　　仁慈信善孝翁姑，守一存贞敬重夫，
　　吾今特赐临盆庆，更宜常服保胎符。
　　解曰：孝亲敬夫，名达天应。善力保全，皈依道法。常服灵符，临盆有庆。母子双全。
　　第三
　　增添喜气福来临，得子分明果善因。
　　好事既然从汝愿，须当恭敬奉堂亲。
　　解曰：产生贤子，宜孝堂亲。了还心愿，更有欣欣。
　　第四
　　万木呈芳色，千花逞艳容。电飞雷震怒，触目总成空。
　　解曰：花木娇美，偶逢风雨，一声长叹，可惜伤哉。
　　第五
　　常依正道天神佑，敬重翕姑将帅怜。
　　临盆坐草还欣庆，展开眉锁贺团圆。
　　解曰：平生和美，圣力扶持。宽心待时，子母团圆。
　　第六
　　好笑你惺惺，不信有神明。口强心自硬，只怕汝难生。
　　解曰：速宜忏罪，庶免凶忧。
　　第七
　　是非啾唧犯神明，动用机谋事不平，
　　莫道侍强无报应，此时汝自顾其身。
　　解曰：刚强逞俊，巧计多谋。光阴有限，回首何如。
　　第八
　　祖宗有德汝心慈，六甲分明报喜期。
　　十月满时还有庆，更宜修善谢神只。
　　解曰：积善之家，必有余庆。既行中正，产孕全生。更宜作福，上报神明，亦当修善，荐谢先亲。
　　第九
　　敬吾大道敬神明，恭奉堂亲及奉经。
　　日常善果今当应，天人着意保全生。
　　解曰：道化招彰，神明在佑。孝可达天，经能至道。胎产有庆，喜熙光荣。
　　第十
　　德行公勤达上苍，善果因缘应吉昌。
　　此日生时吾自降，更令帅将保贤良。
　　解曰：圣母亲降，神明佑护。焚香拜谢，喜炁非常。
　　第十一
　　一番欢喜变成忧，事到斯时不自由。
　　纵有机谋何处用，今生还遇夙生雠。
　　解曰：前事成空，今遇风冤。急宜解禳，可免悲伤。
　　第十二
　　聪明智慧笑他痴，蒙懂元来却胜伊。
　　任你身藏伏虎计，凭何妙策去搓移。
　　解曰：愚者可智，智者先行。
　　第十三
　　满门老幼喜欣欣，偶获奇材无价珍。
　　积善之家招此庆，广修善果报天真。
　　解曰：贵子当生，大修善事。拜谢天真，千里光辉。
　　第十四
　　多年忧闷番成喜，此去欢容笑语喧。
　　一子以奇犹有庆，还即两两锺袍鲜。
　　解曰：从前忧问，今日欣喜。一子以贵，又有贤即。
　　第十五
　　彩云终易散，好事未坚牢。多因缘分浅，何苦怨天曹。
　　解曰：孤阴寡阳，老叹无成。
　　第十六
　　一番桃李一番春，不敬公姑致此因。
　　万圣千真俱喜孝，省时犹可保全生。
　　解曰：几番得失，劳力无功。孝敬堂亲，可保全生。
　　第十七
　　杀生充口时间美，锦绣遮身欠久安。
　　秋声夜雨成空叹，可惜黄花满地斑。
　　解曰：损物伤生，自惹愆非。
　　第十八
　　慈孝天神佑，虔城罪业无。从今眉自长，笑捧小娇雏。
　　解曰：神明佑庇，可免灾危。更宜告宠，喜庆临身。
　　第十九
　　松竹年年翠色青，隐藏仙宇听锺声。
　　业债幸无君莫惹，早宜崇善诵真经。
　　解曰：道炁兴隆，宜奉真圣。春花秋月，恐误工夫。
　　第二十
　　因君孝奉在堂亲，住宅神祇动保伸。
　　又幸有心求我道，赐贤一子作朝臣。
　　解曰：德行神欣敬，心愿早宜还。更宜谢鳌府，报答住居神。
　　第二十一
　　汝既惺惺大似天，何须来此叩香烟。
　　善恶还君吾不管，笑伊惶急化金钱。
　　解曰：心强口硬，到此惶忙。善恶有报，岂容私庇。
　　第二十二
　　翁姑恩德比苍天，动用因何敢自专。
　　汝若悔新吾亦喜，惫时曲赐一英贤。
　　解曰：公婆至重，不宜怠慢。切宜小心，殷懃恭奉。至诚达天，可得贤子。
　　第二十三
　　楼头金鼓报三更，万象森罗月正明。
　　二女一男须记取，临盆有庆保安宁。
　　解曰：临盆有庆，坐草无虞。
　　第二十四
　　一九非三九，因缘是夙缘，寅申并甲午，喜庆两成全。
　　解曰：因缘会合，喜庆团圆。
　　第二十五
　　君家喜气在庚辛，好事多期亥与申。
　　卯牛相逢牛首旺，此时恭敬谢天真。
　　解曰：喜炁光辉，胎产有庆。
　　第二十六
　　一输红日正当天，万里清明庆福缘。
　　坐草无虞吾保佑，也须多献宝炉烟。
　　解曰：胎产无忧，宜谢天真。
　　第二十七
　　有犯坊隅土下神，因此妖邪敢近侵。
　　急须告土求司命，吾敕城隍保汝身。
　　解曰：胎产有厄，因犯土神。至心祈告，司命上神。
　　第二十八
　　日暖风和二月天，花开红紫柳含烟。
　　三春好景从君愿，一朵奇葩曲褴边。
　　解曰：风和日暖，花柳逗芳。产生贤女，有愿宜还。
　　第二十九
　　好四只为登高见，佳会须知在九边。
　　教君谓得神仙面，谁信重阳雪满天。
　　解曰：仙机隐显，造化无穷。胎产待时，喜气来临。
　　第三十
　　几声嘹呖鸿南飞，一曲凄清笛韵悲。
　　皓首慢然然巧计，空劳嗟叹别人儿。
　　解曰：十月桃花，终难结果。
　　第三十一
　　公公长叹问婆婆，皓首飘然怎奈何。
　　我等孤身谁送老，邻家儿女又嫌多。
　　解曰：老而无子，叹惜伤悲。
　　第三十二
　　花开花谢会结果，雨浸风摇未肯牢。
　　兼为本根无善土，致令见景坠花梢。
　　解曰：胎产不坚，子嗣难留。今生夙世，未有善因。
　　第三十三
　　志感神明佑，劳卿献宝婶。灾晦从今散，儿童共母安。
　　解曰：至诚神佑，宜献宝婶。灾晦已散，子母安康。
　　第三十四
　　人三语四恼心疑，牢把绳头展皱眉。
　　好事已成名与利，吉庆总然莫怨迟。
　　解曰：勿听闲言，妄服药剂。了还心愿，宽心待时。胎产无忧，事总平安。
　　第三十五
　　纱窗未睡月朦胧，画烛荧煌听晚锺。
　　衙将方才传戌亥，房中欢喜弄孩童。
　　解曰：胎产待时，老幼欣欣。
　　第三十六
　　只知富贵罔神灵，天律分明有甚情。
　　万斛金珠蝴蝶梦，一场名利火炉冰。
　　解曰：恃富欺贫，罔谩神明。灾厄将临，天神嗔怒。
　　第三十七
　　好事重阳后，佳音在午前。此诗方庆喜，老幼谢苍天。
　　解曰：胎产平安，待时而生。
　　第三十八
　　一轮明月照窗纱，二朵妖烧逞秀花。
　　魏紫姚黄虽好看，争如园内小奇葩。
　　解曰：群花空好看，小树结实多。
　　第三十九
　　春山秀丽多佳境，夜月澄清宇宙明。
　　冬冬再击楼头鼓，坐草婴儿正二更。
　　解曰：胎产不须惊，临盆正二更。
　　第四十
　　早斋却了未餐茶，房内佳人弄小牙。
　　堂上前姑欢喜道，这番喜炁显吾家。
　　解曰：胎产平安，数足方生。
　　第四十一
　　往年多逞千般计，今日方知万事虚。
　　梅花欲报江南信，寒之空传塞北书。
　　解曰：胎产不牢，作善保之。早宜改悔，祈免凶悲。
　　第四十二
　　春花色艳多无子，梅蕊飘香有秀英。
　　得失岂因君会等，忽然绝处却逢生。
　　解曰：用意栽花，秀而不实。偶因无心，却遇生成。
　　第四十三
　　境域城隍申社令，地神覆实告雷霆。
　　从前多少亏心事，九天元不顺人情。
　　解曰：神明举过，上达天真。
　　第四十四
　　五雷斩勘伐妖邪，太乙移文祸怎遮。
　　此际因君多妙计，何劳巧急告吾家。
　　解曰：自作自受，自心自知。
　　第四十五
　　灾厄将除晦渐消，云开月皎照良宵。
　　从今守待壬癸后，三七安和福自昭。
　　解曰：否极泰来，云收月皎。灾厄已去，好事将到。
　　第四十六
　　皎洁三更月，荧辉万点星。小童惊汝梦，婆妇笑声清。
　　解曰：一番喜庆，家春欣欣。
　　第四十七
　　汝既虔诚告，吾当泄露机。宝香添一灶，保佑小孩兄。
　　解曰：作福保胎，可获婴孩。
　　第四十八
　　灾殃纵有不须荒，吉曜将临福自昌。
　　吾救神祇专保庇，逢三遇九可安康。
　　解曰：灾不须荒，吉曜来临。神只保庇，自然安康。
　　第四十九
　　门庭有愿早酬还，方得家闻老幼安。
　　临盆有庆吾恩庇，此事须知应五三。
　　解曰：心愿早还，可保安康。圣恩庇佑，胎产有庆。
　　第五十
　　行藏故误犯天神，急可虔诚告斗真。
　　命运衰危犹可救，全凭善力保全身。
　　解曰：命运衰危，急宜告斗。更可作善。修福保安。
　　第五十一
　　灵符到处万神惊，宝驾临门庆俊生。
　　道炁灵堂真福庆，他时名望震雷霆。
　　解曰：使秀降生，道法兴行。九玄有庆，亲俗遇恩。
　　第五十二
　　此腹非俗子，清和俊秀胎。一朝名有望，依禄在莲台。
　　解曰：奇才降产，喜炁昭然。
　　第五十三
　　有一仙人到世间，借胎寄歇要君看。
　　积善之家招此庆，人钦俊德喜和安。
　　解曰：更直作善，可保团圆。
　　第五十四
　　爷婆顶礼拜苍天，夫妇虔诚进宝烟。
　　儿贵女荣从汝愿，只因慈孝庆团圆。
　　解曰：有愿早还，可保团圆。
　　第五十五
　　四七非三六，辰申应甲寅。锺声惊梦觉，得获俊儿婴。
　　解曰：孕生子不又忧，愿宜还有余庆。
　　第五十六
　　万两黄金贵，一炉宝篆诚。汝身吾右保，南北远山青。
　　解曰：宜作善事，了还愿心。
　　第五十七
　　千般斋供传恭敬，一灶真香表至诚。
　　善恶从行随影报，丹砂九转自今成。
　　解曰：至诚作福可招，喜庆有愿当还。
　　第五十八
　　富贵无千代，贫穷只暂时。花开终结子，叶长又生枝。
　　解曰：暂时忧闷，他日荣华。不宜欺善，心可平平。
　　第五十九
　　汝祖汝亲俱性善，卿夫卿妇亦和平。
　　层台时降金泥诏，上报天恩一卷经。
　　解曰：天恩已降，作福拜谢。
　　第六十
　　满园春色空妖艳，一朵秋香结秀成。
　　着意栽花应好笑，无心插柳自然生。
　　解曰：但作善事，自有好音。
　　第六十一
　　姚黄魏紫虽声价，嫩绿娇红未可夸。
　　直待雪霜零落后，江梅一朵逞奇葩。
　　解曰：否极泰生，终有子孙。
　　第六十二
　　浮津空积翠，篱菊谩堆金。宽心游雪景，忽遇一枝春。
　　解曰：专意未偕，无心自有。宽心守待，喜逐时来。
　　第六十三
　　春去夏过秋又到，梧桐叶落鸦南飞。
　　将谓一年无好处，梅花雪裹逞芳姿。
　　解曰：好事应迟，直须待时。
　　第六十四
　　宝鸭金炉尚有烟，月移花影二更天。
　　忽听有人传报喜，房中已产小英贤。
　　解曰：宜修善福，可招喜庆。
　　第六十五
　　心香一灶以诚虔，特敕仙童降此签。
　　孝敬堂亲吾所劝，汝还遵守得英贤。
　　解曰：圣意劝孝，可宜遵守。愿宜早还，产生佳子。
　　第六十六
　　阳孤阴寡是前缘，何敢无知怨上天。
　　满目奇花槐国梦，早宜修善免灾愆。
　　解曰：汝命孤独，何敢怨天。急宜修善。庶免灾愆。
　　第六十七
　　幸因宗祖多余庆，感格神明得保胎。
　　汝若所行能敬慎，必然坐草获婴孩。
　　解曰：当修善事，报荐先亲。了当旧愿，自无遭逵。
　　第六十八
　　娇花逞秀三春景，嫩蕊呈方二月天。
　　好笑一场无限喜，看时却是愆婵娟。
　　解曰：胎产平稳。
　　第六十九
　　何须多虑谩生疑，贵子生时本自迟。
　　宁心且待三七数，好事元来四鼓期。
　　解曰：产生平安，还生贵子。更宜修善，守待其时。
　　第七十
　　几番劳力几番空，好似花飘趁水束。
　　汝既虔诚求我佑，赐贤一子奉年终。
　　解曰：先忧后喜，作善招祥。
　　第七十一
　　只知口诵经和咒，动用欺心不孝亲。
　　行浊言清难准信，当头事到自扪心。
　　解曰：行短招殃，圣真责怪。咒诅愆非，急宜悔改。
　　第七十二
　　消闷三杯酒，求安一灶香。月在梅稍上，人来报弄璋。
　　解曰：求神了愿，自有祯祥。
　　第七十三
　　好笑今番巧，方知遇七生。梧桐方结子，早诵生神经。
　　解曰：诵经作善，可保平安。
　　第七十四
　　梅黄麦熟榴喷火，柳绿荷香笑已竿。
　　且喜临盆今有庆，神祇保佑得平安。
　　解曰：神只保佑，胎产平安。
　　第七十五
　　既有多聪慧，缘何至此危。平生亲作事，善恶不差移。
　　解曰：善恶之报，如影随形。
　　第七十六
　　海棠娇态看观赏，雨过妖娆亦可夸。
　　争似梅花多结子，一枝春色到君家。
　　解曰：胎产平安。
　　第七十七
　　一炉香透九重天，道炁兴隆表意虔。
　　最喜祖玄俱有庆，忽然尘俗诞真仙。
　　解曰：至诚恭敬，拜谢天真。胎产有庆，喜炁非常。
　　第七十八
　　燕语雕梁蝶舞枝，花开园苑柳垂堤。
　　佳音正在春三月，好事交君听晓鸡。
　　解曰：祈求平稳。
　　第七十九
　　金泥紫语降丹墀，宝篆沉烟舞凤旗。
　　多少殷恋方称意，笑看荣显老生儿。
　　解曰：天恩庇佑，称意荣显，更宜修善，莫怨乎迟。
　　第八十
　　鸡声三唱晓星明，红日东方渐渐升。
　　辰戌早交知报应，午卯元来得称情。
　　可解曰：胎产平安。
　　第八十一
　　金玉满堂宜保守，长命富贵庆良缘。
　　此时既遂平生志，谨慎行藏答谢天。
　　解曰：胎产平安。
　　第八十二
　　行藏善恶自家知，谁教贯良把行欺。
　　九天采访牒申报，不敬堂亲只爱儿。
　　解曰：轻慢大人，天神嗔责。急宜改过，免致愆尤。
　　第八十三
　　欲差帅将体行藏，社令城隍上表
　　夫妇所为俱不善，今因儿女始绕
　　解曰：所为不善，名到雷司。急宜改过，旧愿了还。
　　第八十四
　　因君不重祖亲神，儿女如何得称心。
　　似此谩餐千日素，一朝报应祸临身。
　　解曰：不孝有罪，阴谴将临。
　　第八十五
　　君要求儿须有法，依吾敬奉得贤郎。
　　父母公婆当孝养，更宜看诵玉枢章。
　　解曰：求子可孝，宜诵宝章。
　　第八十六
　　求子须当孝敬亲，方得神祇佑汝身。
　　孝子慈良贞与洁，恁时有子称人心。
　　解曰：求子当孝，修德招祥。
　　第八十七
　　只因俊慧逞惺惺，戏谑玄元慢宝经。
　　到此交卿知律令，无情道法不容轻。
　　解曰：轻慢道法，戏笑天真，灾谴难逃，急告急改。
　　第八十八
　　食斋持戒诵真经，孝敬堂亲睦弟兄。
　　任你所求吾俱允，赐贤贵子答虔诚。
　　解曰：行藏既善，所求称心。
　　第八十九
　　行藏不昧鬼神钦，有德无私感上真。
　　利众方知还利己，平心自有好收因。
　　解曰：平心正直，天神庇佑。
　　第九十
　　瘟疸疫毒上天行，为是凡民自犯刑。
　　有慢神祇并不孝，更兼刻剥害生灵。
　　解曰：灾不妄降，凡民有犯。
　　第九十一
　　夜月瑶琴三五弄，梅花角韵两三声。
　　阶下元戎传报子，更宜广诵玉枢经。
　　解曰：产固平安，诵经祈福。
　　第九十二
　　凛冽寒威万木枯，小桥雪冻酒难沽。
　　亭前一树梅花放，宜访仙坛告宝符。
　　解曰：芳春虚度，晚岁成功。
　　第九十三
　　秋成事了乐尧年，道果丝成谢上天。
　　千载风云今际会，一番喜色众家全。
　　解曰：胎产有庆。
　　第九十四
　　水畔逢佳子，溪边路始通。桃花仙洞口，人笑小桥东。
　　解曰：遇水逢山，佳音欢庆。
　　第九十五
　　人身难得，中土难生。假使得生，正法难遇。
　　解曰：厄难临身，急早告斗。大作善福，预告天尊。
　　第九十六
　　夫妇婚姻事，儿女骨肉情。要令从汝愿，诵礼玉枢经。
　　解曰：早还心愿，持诵宝经。礼告天真，请祈福佑。
　　第九十七
　　五男二女伊家庆，殿宇萧然我未安。
　　非吾贪好人间景，欲便凡民告与参。
　　解曰：圣意设化，欢募民心。便民祇告，会者获吉。
　　第九十八
　　人间个个要求儿，休坏吾前宝殿儿。
　　你能粒画儿童喜，他自争来作你儿。
　　解曰：不可损扼，宝殿小兄。宜添塑造，精巧粒严。引接小儿，自有喜庆。
　　第九十九
　　上天不负至诚人，好事相逢自有因。
　　美女佳儿俱可得，管教从愿称人心。
　　解曰：至诚感应，管称人心。
　　大慈好生九天卫房圣母元君灵应宝签竟
　　
