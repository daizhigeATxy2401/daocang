上清金真玉皇上元九天真灵三百六十五部元箓
　　经名：上清金真玉皇上元九天真灵三百六十五部元箓。简称《上元九天真灵玄箓》。撰人不详，约出於南北期末或睛唐之际。假托大上玉晨君授金明七真。一卷。底本出处：《正统道藏》正一部。
　　上清金真玉皇上元九天真灵三百六十五部元箓
　　金明曰：七真先以癸亥岁五月五日午时，受太上玉晨君上元灵录，於今九载。七真宝录以摄神气，未尝亏诞神文也。七真重以今太清五年太岁辛未五月一日午时，高上天宝玉皇降真於带岭琼宫之中，重为七真品定上元九天真灵玄录，官将位号於是正焉。
　　金明曰：是时高上天宝玉皇金口诀言，告於七真，言此上元九天真灵三百六十五部将军玄录天官者，皆非后学而为之也。其真即上元飞凝清真生灵妙气，而应自然明运，成为真人矣。服即自然五色飞天羽衣，形皆金刚，身长三千余丈。其所部官将者、齐服自然三色飞青羽仙之衣，常镇九天上元，以辅三十六真皇治也。所以法应天地四象，玉关难玑三百六十五正度之数也。亦法镇九晨三光七曜星宿，九宫八卦三百六十五度正位也。亦法天地四时三百六十五气之始也。中以法镇天人形斡，三百六十五关节脏腑之数也。上即主运天地正气；中即扶命天帝皇基、国君明祚，明三元御运，明化於贤劫也；下拯三界於群生，开真法门於大光，度天人於福桥，济八难於苦海，拔三涂於六道，救疾世於玄录，防天灾於灵官，度九息於神功，卫兆身於天兵，保福祚於历劫，禳十恶於天堂，拥毒鬼於神将，制众魔於天真，却众祸於灵吏，伏众精於天威，戳群妖於神力，灭水火於神智，消秽气於碧水，扫嚣尘於金风，保兆形於妙气，治百病於天医，镇兆关节於真精也。是以其功无所不周，无所不匝，法象天地人之度量也。常随明运下教，度人於季劫矣。保无为於将来也。其法当兴於灵龙之世也。尔时国君行道修德，是其运也。帝祚太平，是其功也。天人命不夭伤，是其福也。高上有言，当斯之隆，即是万道势讫，玄范是兴，大乘运行，则保兆天年，得以三元等矣。可谓自然之功、开度亦复不与为难者哉。今故序此篇，即以明之功乎。后贤至人信尚之士，可不奉而行焉。
　　上元真灵玄录
　　系清玄无极真上元始天尊，长明金真玉童治，左清真玄气九万九千九百九十九重流明玉天真人、右积阳真精元气八万八千八百八十八重金光宝耀真人、中玄生灵清妙无央真气百千万重玉玄金元真人、都领上景清虚生神妙气九亿九万九千九百九十九重气三十六洞天至真空玄丈人，金明七真子今领高上天宝玉皇三十六治，都监十方飞天神王，总司九天三元太极上下，周回四象，下布万灵，普告无穷诸天灵官，七真奉行正道，上元九天真灵百八十三部玄录，将军兵士将吏等，列位付授，当依法度某身中，安镇形干上中下三百六十五宫府，营卫某身游行，五方八极、五岳名山大泽、三河四海江淮济渍、乡亭九州符庙里社、虚空一切神祇，咸当奉承律令，助国扶命，制御群神，医治万兆，救度天人。某自受录之日，不得违科犯约，淫祀六天鬼神，无辜杀害，唯得依太真正典，祠家先人。若有犯淫盗不，背真入伪，为将军兵士将吏所伺札过之日，某及七祖长充风刀，万劫无原，一如真明勅令。
　　太无上元九天真灵元命十将军，官将兵士各十万人。
　　太无上元九天真灵度命十将军，官将飞仙龙骑兵士各十万人。
　　太无上元九天真灵防身十将军，官将兵士各十万人。
　　太无上元九天真灵度息十将军，官将飞仙龙骑兵士各十万人。
　　太无上元九天真灵营身十将军，官将兵士各十万人。
　　太无上元九天真灵左生气十将军，官将飞虎骑兵士各十万人。
　　太无上元九天真灵卫身十将军，官将兵士各十万人。
　　太无上元九天真灵右生气十将军，官将诛符破庙兵士各十万人。
　　太无上元九天真灵藏形十将军，官将兵士各十万人。
　　太无上元九天真灵中玄生气十将军，官将摄召龙天兵士各十万人。
　　太无上元九天真灵隐形十将军，官将兵士各十万人。
　　太无上元九天真灵消灾考召十将军，官将兵士各十万人。
　　太无上元九天真灵治病功曹十将军，官将兵士各十万人。
　　太无上元九天真灵制神考召十将军，力士各十万人。
　　太无上元九天真灵天医功曹十将军，官将兵士各十万人。
　　太无上元九天真灵考杀百鬼十将军，力士各十万人。
　　太无上元九天真灵扶命形景十将军，官将兵士各十万人。
　　太无上元九天真灵飞天白虎送章飞龙骑十将军，官将兵士各十万人。
　　年号太岁某月某日子朔，某郡县乡里王甲，年如干岁，今奉受上元九天真灵百八十三部玄录，将军兵士真官将吏等，即列位付度某身。将军兵士众官，各当依位罗列某形内宫府，周匝上下，营身辅气，魂魄形影一合前防后卫，左右制摄，威风万里，千妖万魔精灵鬼魅不正之神，莫不摧崩毒刃，咸来降化承真正道。若有疆徉不伏凶神逆鬼，悉付将军兵士扫荡，自今以去，行元布始，犹守某身。急急如上元九天真明律令。
　　卷内符并朱书。
　　金明七真子，奉行上元九天上灵百八十二部玄录，将军兵士天官将吏等，合太无上元九天真灵百八十三部玄录，都合三百六十五部，即以法象天地，九晨三光七曜星宿，四时五行九官六甲八卦，关玑正度游天三元之数，镇常於人之身。某今至心玄真，归命三尊，即理在可哀。七真子即日依科传授上灵玄录，将军兵士天官将吏，咸当依法镇守某形，上下游行五方八极、五岳名山大泽、三河四海江淮济渎、九州四域土地符庙、里社乡亭灵祇神爽，皆当奉承符命，制御十方，共相营卫某身，在在处处，咸遵奉行。若有凶神恶鬼，欲来中害者，将军兵士依法刑戮，不得稽留。某若违科犯约，淫盗祷祀六天鬼神，为天官所伺检纠，死受三官考掠之日，不得怨师咎道。一如九天真明律令。
　　太玄上元九天上灵元命十将军，兵士各十万人。
　　无上上元九天上灵飞腾天丁力士十将军，兵士各十万人。
　　太玄上元九天上灵开度生神十将军，兵士各十万人。
　　无上上元九天上灵飞腾诛符破庙金刚力士十将军，兵士各十万人。
　　太玄上元九天上灵开度生灵十将军，兵士各十万人。
　　无上上元九天上灵飞腾收魔伐杀力士十将军，兵士各十万人。
　　太玄上元九天上灵开度生气十将军，兵士各十万人。
　　无上上元九天上灵飞腾收神食鬼力士十将军，兵士各十万人。
　　太玄上元九天上灵周身耀电十将军，兵士各十万人。
　　无上上元九天上灵飞腾收精食毒力士十将军，兵士各十万人。
　　太玄上元九天上灵明威镇身十将军，兵士各十万人。
　　无上上元九天上灵飞天考召力士十将军，兵士各十万人。
　　太玄上元九天上灵阳神正气十将军，兵士各十万人。
　　无上上元九天上灵飞天郎吏飞符摄召力士十将军，兵士各十万人。
　　太玄上元九天上灵阴神正气十将军，兵士各十万人。
　　无上上元九天上灵飞天赤飘金军羽郎使者十将军，兵士各十万人。
　　太玄上元九天上灵保神护身十将军，兵士各十万人。
　　无上上元九天上灵飞天白虎送章仙龙十将军，兵士各十万人。
　　男女生弟子某，至心归命玄真，求受上元九天真灵三百六十五部玄录，七真子即依法列位将军兵士天官将吏，以次付度某玄录，并以飞玄三元延生灵符镇於玄录，以部制天官神兵，今以普告天地，五方八极九晨三光七耀诸天星宿、四时五行九宫六甲八卦、三官九府三界一切官属，皆当奉勅符命，共相营卫某身，保度三灾九厄，五毒八难，风刀水火五兵疾害，得免众苦凶祸，年命得与三元同等。千妖万魔咸归降化，百恶消亡。所愿同期天官神兵，长守某形三百六十五关阙宫府，历劫妙气长存。一如九天真明律令。
　　右上元三百六十五真灵玄录，男女生同得受也，更无别异耳。
　　某郡县乡里男女童子，年如干岁，即日贯玄卫身一将军玄录，奉行清真玄气。急急如勅律令。
　　无上九天玉仙大将军一人，官将吏兵十万众。金明七真子，今以童子一将军玄录，度某男女童子玄录。自今以去，某佩带玄录神符，天官吏兵咸共营卫，镇守某身，防灾辟恶，收妖斩邪，五方八极凶神逆鬼、天殃地祇、空中游猎众精魍魉、一切灵爽云消。诸天善神土地真官，皆当奉承符命，长相卫护。若有疆□鬼神欲中害之者，将军吏兵收斩，不得稽留。急急如九天真明律令。
　　某年号月朔日子时奉行。
　　右男女童子录文。
　　度治录吏兵仪
　　次登坛东向再拜，次三捻香，
　　次呜法鼓二十四通，次发炉。清玄无极真上三天玄元始炁无极大道太上老君、左右香官、飞仙驿龙乘骑捧香使者、飞天龙骑五帝侍香玉童玉女等，各二十四人出。上启虚无自然元始天尊，七真正尔烧香奉表，付度法事。愿得太上十方正真生炁，降七真等身中，所启径上无极大道至真玉皇御前。
　　毕，即再拜，长跪香案前，出官奉表付度。
　　谨出金明七真身中五体真官功曹使者，各二人出。
　　上元九天功曹官，各二人出。
　　上元九天升玄功曹官，各二人出。
　　上元九天正一功曹官，各二人出。
　　上元九天左玄真明功曹官，各二人出。
　　上元九天右玄太真功曹官，各二人出。
　　上元九天阳神正一功曹官，各二人出。
　　上元九天阴神正一功曹官，各二人出。
　　上元九天仙都治病功曹官，各二人出。
　　无上上元九天上灵飞天白虎送章仙龙骑吏官，各二人出。
　　谨出七真身中真官使者、仙都直真符吏、领仙郡官使者，各千二百人出。严庄整服，冠带垂缨，各整天真羽仪，罗列四面八方，营卫左右前后，流明曜电，扫除不祥，玄鉴玄奏，付度法事。今有某郡县乡里男女生等如干人，投辞玄真，至心归命三尊，求受上元九天真灵三百六十五部玄录，即日书写条例天官位号，依科玄录，若上刺当言以时刺，若付度即言以某时付度，即以某时拜请三元九天官付度。今重表上启无极大道元始太上玉皇、无上至真大圣天尊金阙玉帝陛下、仙都真官考召行状都官使者，伏愿真慈下降，玄察监度某等上元九天真灵玄录，皆当依位列度某等身中，安宫镇府，周匝营卫，左转九千万重，右转九千万重，防某等身，护某等命，光明映曜，威风万里。将军兵士天官将吏，与某同形，神洞内外。为是所履土地真官，注气监察，考召诸官军等，共相辅佐。当随功迁赏，不负效信，所启上御无极大道至真玉皇御前。
　　毕，再拜，便奏章。章竟，即重勅言奏章功。
　　金明七真重勅身中众真功曹天官、将吏兵士、都官使者、飞天白虎送章仙龙骑吏等，七真向出官言奏章表事，玄所部众真各回腾虚驾，还复宫府，安镇本位，营天辅地。回备七真身中百千万重天宫，正真各从朱门妙阙而还职位。七真所启上御道前。
　　毕，即再拜回案，向北长跪，重出官，玄即付度治录也。
　　金明七真重动身中五真郎吏、左右功平仙伯仙公、直真符吏、仙都玉郎、正一升玄功曹、考召都官，条检仙王使者、飞天乘骑、直真飞龙骑、腾龙驿呈飞仙羽骑，各三十六人出。严庄整服，列侍天仪，盖天弥地方位左右，依法领押监察，列付某等所受上元真灵三百六十五部将军兵士天官将吏，付度某等身中，安镇三百六十五关节宫府，周备亿千万重，勿令错误。营备某等与众真合同，七真所启径上无极大道至真玉皇御前。
　　毕，即读度录，天宫付授也。毕即勅录，次勅录符文，祝曰：
　　大道开真，正法堂堂，太无威风，无中发光，太无神功，功化十方，太玄真符，摄召神王，无上制御，万祸摧亡，九天扶命，六天敢当，诸天拥护，弥劫相防。急急如太上玉皇律令。
　　次勅度录水文，祝曰：
　　太上碧水涌天河，化为神气如天罗，飞洒如剑斩天魔，五方鬼兵，当者皆消，如风如火，灭精荡妖。急急如律令。
　　毕，度录，即言功，次三上香，回案东向，跪言功。
　　金明七真，上启无极大道无始太上至真大圣天尊，向所七真身中五真郎吏、左右功平仙伯仙公、直真符吏、仙都玉郎、正一升玄功曹、考召都官条检仙王使者、飞天乘骑、直真飞龙骑、腾龙驿呈飞仙羽骑等，监察付度某法事，以玄请举迁言功，各当加真高位天爵万重，皆如金简功偿受迁事毕，各回灵腾驾，还复玄宫金堂玉府，周镇三元，并如先位，须后召复出。七真所付度某等上元九天真灵三百六十五部玄录，将军兵士天官符吏，从今以去，与某等常相镇守，弥劫长存。七真启奏，上闻无极大道至真玉皇御前。
　　毕，即再拜复炉，竟使出，次复炉。
　　左右香官、飞仙驿龙乘骑、捧香使者、飞天龙骑等，当使灵坛上生自然金辉宝耀，玄映玉瑛金液之精，使某受道福庆自在，天下受恩，十方玉童玉女侍卫，香烟径奏七真所启无极大道至真玉皇御前。
　　右度录刺状章。
　　某郡县乡里男女生王甲，年如干岁。
　　右如干人今投辞，请受上元九天三百六十五部玄录，请给谨状。
　　某郡县乡里男女童子，年如干岁。
　　右如干人今投辞，请受无上九天玉仙一将军童子玄录，请给馑状。
　　钱二百，　薪五束。
　　右受三百六十五部玄录信物如左。
　　钱二百，　薪一束。
　　右受童子玄录信物如左。
　　清玄无极正一玄气系天尊，长明金真玉皇治，左清真玄气九万九千九百九十九重流明玉天真人、右积阳元气八万八千八百八十八重金玄宝光真人，中玄生灵清妙无央真气百千万重玉玄金元真人，都领上景清虚自然生神妙气九亿九万九千九百九十九重气、领三十六洞天至真虚玄丈人、领高上玉皇三十六真皇正治都监十方无纲玉司法王，金明七真子稽首再拜高上真威正气。谨案元科，今有男女生等，先蒙师真启拔，赐署天官治职，进叨上道三洞妙法，非分佩恩宝衔罔极大道洪泽。但某生长浊俗，命属三灾，为非染恶，习与性成，身心不谨，负越禁诚，罪积丘岳，过深渊海，自罹咎衅莫大之愆。伏闻大道慈真普育，恩备十方，海纳万流，恩沾三界，六道光润，无物不备。某等贪进忘退，无以自济，谨以投辞玄真，归命三尊，乞受上元九天真灵三百六十五部玄录，将军兵士天官将吏，永济长河之津。佩法之后，当依科奉行，不敢有违。七真见某等稽颡不止，即加署天官。谨依某等郡县乡里姓名年纪，即日逆刺上言章表天官位号，如前事状。伏愿无极大道无上金阙玉帝至真大圣，降动三天仙都署仙玉郎、九天真王监真度命使者，摄召天官，分别正位，克以今月某日付度某等，依法拜署，竭言上刺，奏御无极大道御前。金明七真稽首再拜白刺，上诣太元上九天金阙玉帝考召清真正气。
　　太岁某月日子时，金明七真於某郡县乡里白刺。
　　太玄上九天无上真明大众至真降遣。
　　右度录章仪。
　　清玄无极正一玄气系天尊某治气金明七真，稽首再拜高上真威正气，谨按玄科，今有男女生等如干人，投辞稽颡，求受上元九天真灵三百六十五部玄录。七真以今月某日，依科署某等天官列位，如前事状，逆刺表章，上御道前。伏愿无极大道至真大圣太上天尊，垂神玄监，慈真降下，开度某等得济苦海之难，永为身宝。愿勅九天高上玉皇监真使者、玄都仙皇监盟玉郎使者、十方飞天开度玉司神仙羽郎使者、无上三天金阙玉帝消灾道真公使者，一合来下，天真乘骑盖天弥地，流精电转，扫荡六天群非，摄召三界神官，共下监临，开度某等上元九天真灵三百六十五部玄录，将军兵士天官将吏，条列付度，永镇某等身中三百六十五宫室，元令失次。七真伏地，拜上纸章一通。恩惟无极大道无上金阙玉帝至真大圣，哀愍七真所表，随事分别清真玄气生灵神化之功，天真官属付度某等，常审营卫，流光电转，布在宫室，长为某等身宝。谨因直真符吏、飞龙乘骑飞天玉郎、送章飞真白虎神龙骑吏等，各千二百，驿章文上奏无上至真玉帝御前。金明七真稽首再拜以闻。
　　金明七真子，属金相洞明玉国九真乡上景金轮里。
　　泰清如法。
　　太岁年月日子时，於某里中拜上。
　　上元九天真灵出官仪
　　百姓救急请福上章通用。
　　次入静东向再拜。夜即北向言奏。
　　次长跪案前三捻香。毕即起立。
　　次呜天鼓二十四通。次发炉。
　　清玄无极真上三天玄元始炁无极大道太上老君、左右香官、飞仙驿龙乘骑、捧香使者、飞天龙骑、五帝侍香玉童玉女等，各二十四人出，上启虚无自然元始天尊，某正尔烧香，表奏某章，愿得太上十方正真生炁，降甲身中。所启径上无极大道至真玉皇御前。　
　　毕即再拜，长跪香案前，出官奏章。
　　谨出某真人弟子甲身中五体真官功曹使者，各二人出。
　　上元九天功曹官，各二人出。
　　上元九天升玄功曹官，各二人出。
　　上元九天左玄真明功曹官，各二人出。
　　上元九天右玄太真功曹官，各二人出。
　　上元九天阳神正一功曹官，各二人出。
　　上元九天阴神正一功曹官，各二人出。
　　上元九天上仙都治病功曹官，各二人出。
　　上元九天上灵飞腾天丁力士官，各二人出。
　　上元九天上灵飞腾诛符破庙金刚力士官，各二人出。
　　上元九天上灵飞腾收魔伐杀力士官，各二人出。
　　上元九天上灵飞腾收神食鬼力士官，各二人出。
　　上元九天上灵飞腾收精食毒力士官，各二人出。
　　上元九天上灵飞天考召力士官，各二人出。
　　上元九天上灵飞天郎吏飞符摄召力士官，各二人出。
　　上元九天上灵飞天赤飘金车羽郎官，各二人出。
　　无上上元九天上灵飞天白虎送章仙龙骑吏官，各二人出。
　　谨出甲身中真官使者、仙都直真符吏、领仙都官使者，各千二百人出。严庄整服，冠带垂缨，各整天真羽仪，罗列四面八方，营卫甲左右前后，流明耀电，弥天盖地，扫除不祥，神光朗焕某所住宫宅，玄鉴所启。今有某郡县乡里某甲男女生民，当随事口启言奏云。谨因甲拜请天官，上纸章一通，乞为某解释千愆万责，或某事云云。和怨扶对，消灾散祸，除凶灭徉，皆得剔然。某家所犯衰厄，咸蒙原赦，疾病差愈，百福庄严，所向利贞，悉得元吉。慈真降覆某家，合门受恩。甲今上启无极大道元始太上玉皇、无上至直大圣天尊金阙玉帝陛下、九老仙都君九气丈人、上灵仙都真官、考召行状都官使者、高上法王无上八元天师，愿勅下十方诸天八极五方，监察考召三元四始甲子诸官七十二官君、赤阳丙丁三十六诸官、天地山岳河淮济渍九江八海一切诸灵官属，当考召此间土地真官，注气社里邑君，各当奉勅符命，为某随事关启章闻，必使上达，不得拘留，致停公文。天神地祇，更相营卫。若有六天下官故气强□不正之神，於道断截章文，不使上达，天官吏兵即依仙都三天玄都正律，收付天一北太阴之狱，必使上启径奏无极大道至真玉皇御前。毕即再拜，便奏章。章竟，即重勅言功。
　　次言功
　　甲重动身中众真功曹天官将吏兵士、都官使者、飞天白虎送章仙龙骑吏等，甲向所出天官为某，为某，随事言奏章一通，露表事竟。愿某家因是功德，开度九玄七祖，於斯拔对五道，原赦十苦八难三涂之谪，存亡皆蒙济度，升天受福，南宫衣厨，自然庆流。某家门大小所疾除愈，或某事。解释梦想，真正为是。从来所为作祸精灵鬼魅、五方疫毒、云中游猎魍魉、浮游诸凶鬼伍，咸当从今灭爽，万祸不生，百福庄严，永享元吉。令甲所化者化，所治者愈，所伏者伏，咸共营卫。甲所部众真天官，各回腾虚驾，还复宫阙金城玉府，安镇本位，营天辅地，周备甲身中，有千二万重天官正真，各从朱门妙阙而还职位。甲所启上御无极大道前。毕即再拜。
　　次复炉
　　左右香官、飞仙驿龙乘骑捧香使者、飞天龙骑等，当使灵坛静室之上，内外自然生金晖宝耀，玄映玉映金液之精。某家福庆自在，天下受恩，十方玉童玉女侍卫香烟，径奏甲所启无极大道至真玉皇御前。毕即便出。
　　金明曰：七真受高上玄录，即金口所诀，以为立成仪典，并付度科格，共为此一卷也。玄录者，其运常随七真自然之运，以辅三十六真皇正治，御於贤劫，在乎兹也。十方天人，若不知万道势讫者，兆但看伪科罢除，即三洞莹发，真经洞明，焕彻清夷，光净日景，有若法镜矣。正道运行矣，法乘运功矣，即是洞经兴矣，法教於斯盛矣，万魔降矣。当尔之时，天不受祭，神不受祠，鬼不受食，妖精匿矣，淫害灭矣，六天正矣，野道伏矣。当尔之时，真为庆也，十方天人岂不乐哉。今粗述后篇而以证矣。传告后贤，勿析斯卷，以分别出外，更为卷轴也。有犯者获罪於风刀，可不慎之。若欲传授，但寻斯文，自不越宗矣，慎以自可戒之乎。玉皇真旨，自不可有违，七真经身，实不敢负圣教焉。
　　泰玄正真玄元清玄无极真上天君、真明天君、无上天君、太上大道君、亿千万重真玄生炁道君、太上老君、太上丈人、九老仙都君、百千万重道气君真天陛下。六十一字。
　　泰清玄元清玄无极真上天尊、真明大众天尊、无上金明天尊、上玄亿千万重仙玄生气无极大道天君、三元生气百千万重道气君、九老真仙丈人金明阙下。六十一字。
　　右二件不出此卷，读之未究，权置此耳。大章用后，小章用前也。
　　上清金真玉皇上元九天真灵三百六十五部元箓竟
　　
