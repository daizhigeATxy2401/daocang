玉清上宫科太真文
　　经名：玉清上宫秤太真文。撰人不详，约出於南北期。内载太真科律及诸天帝君名讳图像。一卷。底本出处：《正统道藏》正一部。
　　玉清上宫科太真文
　　违师忽道，　　攻师伐道，
　　嫉师拓道，　　惘师欺道。
　　当爱师重道，　当敬师尊道，
　　当承师信道，　当乐师归道，
　　当奉师参道，　当崇师贵道，
　　当念师存道，　当从师向道。
　　一条第一品，属上元明梵太明曹领真监仙考官，二十四万人主之。
　　慢经贱道，　　毁经忽道，
　　疑经谤道，　　破经坏道，
　　泄经露道，　　传经贱道，
　　窃经盗道，　　违经负道。
　　当崇经重法，　当尊经贵法，
　　当信经向法，　当爱经惜法，
　　当秘经宝法，　当传经昕法，
　　当盟经师法，　当从经求法。
　　一条第二品，属中元太阳曹监仙考官，二十四万人主之。
　　饮酒丧神，　　耽酒迷荒，
　　狂酒失性，　　因酒慎怒，
　　淫酒伤气，　　乱酒流荡，
　　作酒啼昤，　　迷酒恍惚。
　　当节酒养性，　当弃酒咽液，
　　当绝酒定神，　当制酒使常，
　　当慎酒检身，　当远酒念真，
　　当灭酒恭礼，　当写酒安心。
　　一条第三品，下元法令正仙曹考官，二十四万人主之。
　　淫色秽浊，　　骨肉交通，
　　爱他妇女，　　淫色过荡，
　　亡精丧气，　　贪浊矫慢，
　　耽味荣华，　　犯天禁忌。
　　当勤心洁己，　当六亲和睦，
　　当守真检行，　当自无邪视，
　　当爱精养神，　当恭心自敛，
　　当夷心自然，　当清白畏慎。
　　一条第四品，左官阳明正气曹考仙官，二十四万人主之。
　　恶口赤舌，　　诉论师道，
　　谗击无端，　　说人得失，
　　嫉人称己，　　斗乱天人，
　　走作是非，　　伤损神气。
　　当念口慈物，　当爱口惜言，
　　当检口慎过，　当发口念善，
　　当结口让义，　当善口和睦，
　　当吐口常善，　当宝口养神。
　　一条第五品，右官阴元考仙曹考仙官，二十四万人主之。
　　伤煞人命，　　残胎害孕，
　　弹射飞乌，　　煞害六畜，
　　飞鹰走犬，　　愿人死败，
　　残贼蠢动，　　夭伤华实。
　　当念人命，　　当念成长，
　　当念飞翔，　　当念其命促，
　　当念其无知，　当愿人成就，
　　当念大慈，　　当念繁茂。
　　一条第六品，中宫大正曹总仙考官，二十四万人主之。
　　夺人所爱，　　匿割珍宝，
　　偷盗万物，　　损割取与，
　　谋逆无道，　　规图君父，
　　招合凶党，　　掠夺无度。
　　当远劳去欲，　当洁心清白，
　　当守廉慎行，　当避嫌远疑，
　　当念忠谨，　　当尽节所奉，
　　当空寂安笃，　当无犯万物。
　　一条第七品，玄气始明曹正仙考官，二十四万人主之。
　　韬害忠良，　　愿人伤败，
　　发人阴私，　　持人长短，
　　面是心非，　　口美内恶，
　　欺诈巧便，　　华言无实。
　　当无伤万物，　当念天下平，
　　勿伤人阴事，　勿乘人之短，
　　当心面相应，　当内外和睦，
　　当念忠直，　　当外坚内实。
　　一条第八品，元气黄灵曹部仙考官，二十四万人主之。
　　秽慢三光，　　不敬神祇，
　　裸露五岳，　　便曲江海，
　　毁废靖祠，　　烧败圣文，
　　诛伐神灵，　　哂笑真仙。
　　当冠带出入，　当崇仰虚无，
　　当敬奉名山，　当精洁清流，
　　当愿道常存，　当贵天圣音，
　　当鬼神无怨，　当欣愿仙道。
　　一条第九品，始气洞明曹太仙考官，二十四万人主之。
　　太真文九条科，以检上真持仙行。小考三年生对万苦，中考灭身失仙品，大考九年风刀劫后失人道。小功见世光明，三界侍护，不枉遭夭横；中功万灵奉给，役召自然五帝，交友真人；大功道成，白日升天，上登天阙，逍遥上清。功过品目，如太真科文。
　　卷内符并朱书。
　　元始洞空自然高上王炁金阙上圣太皇皇曾天帝君。 
　　元始洞空自然高上王炁金阙上圣太明玉完天帝君。 
　　元始洞空自然高上王炁金阙上圣清明何童天帝君。 
　　元始洞空自然高上王炁金阙上圣玄胎平育天帝君。 
　　元始洞空自然高上王炁金阙上圣元明文举天帝君。 
　　元始洞空自然高上王炁金阙上圣上明七耀天帝君。 
　　元始洞空自然高上王炁金阙上圣虚无越衡天帝君。 
　　元始洞空自然高上王炁金阙上圣太极蒙翳天帝君。 
　　元始洞空自然高上王炁金阙上圣赤明和阳天帝君。 
　　元始洞空自然高上王炁金阙上圣玄明恭华天帝君。 
　　元始洞空自然高上王炁金阙上圣耀明宗飘天帝君。 
　　元始洞空自然高上王炁金阙上圣竺落皇茄天帝君。 
　　元始洞空自然高上王炁金阙上圣虚明堂曜天帝君。 
　　元始洞空自然高上王炁金阙上圣观明端靖天帝君。 
　　元始洞空自然高上王炁金阙上圣玄明恭庆天帝君。 
　　元始洞空自然高上王炁金阙上圣太焕极瑶天帝君。 
　　元始洞空自然高上王炁金阙上圣元载孔升天帝君。 
　　元始洞空自然高上王炁金阙上圣太安皇崖天帝君。 
　　元始洞空自然高上王炁金阙上圣显定极风天帝君。 
　　元始洞空自然高上王炁金阙上圣始黄孝芒天帝君。 
　　元始洞空自然高上王炁金阙上圣太黄翁重天帝君。 
　　元始洞空自然高上王炁金阙上圣无思江由天帝君。 
　　元始洞空自然高上王炁金阙上圣上揲阮乐天帝君。 
　　元始洞空自然高上王炁金阙上圣无极昙誓天帝君。 
　　元始洞空自然高上王炁金阙上圣皓庭霄度天帝君。 
　　元始洞空自然高上王炁金阙上圣渊通元洞天帝君。 
　　元始洞空自然高上王炁金阙上圣大文翰宠天帝君。 
　　元始洞空自然高上王炁金阙上圣太素禁上天帝君。 
　　元始洞空自然高上王炁金阙上圣太虚常融天帝君。 
　　元始洞空自然高上王炁金阙上圣太释腾胜天帝君。 
　　元始洞空自然高上王炁金阙上圣龙变梵度天帝君。 
　　元始洞空自然高上王炁金阙上圣太极贾奕天帝君。 
　　元始生於未天之先，於玄炁之中，混沌无形，一日九变。逮至上玄青炁生君，号为无形常存。
　　君生青炁之中，号曰无形常存，字轮天童子，在炁中一劫，生玄玄炁。
　　玄炁立后，至中元黄炁始分，轮天童子口吐此文於青阳之上，名开先生真文，直符吏三十六人。至三元立后，此文明於月宫。
　　轮天童子化生中元黄炁中，号曰无名之君，字观世音，在黄炁二劫，化生下始白炁。
　　中元熙立后，至中始炁又#1，观世音口吐此文於黄精之上，名通景度灵文，直符吏三十六人。至天元云分判，以校太上丈人。
　　观世音化生下始白炁中，号曰元始丈人，字开上明，在白炁中，此一神化为三号，在三炁混沌之中三劫，生清微天。
　　观世音后，至清微天天#2，开上明口吐此文於白炁之中，名灵飞通仙度劫文，直符吏三十六人。於清微天上，以校太上大道君。
　　清微天帝王清微天立，号曰元始天王，字混灵上精，则元始丈人之字，在清微天中，治玉清上宫一劫，化生禹余天。
　　清微天化生皇曾天，一名弥梵罗台霄绝飞天，云根之都玉清上文，精开真洞明玉宝，直符三十六人。
　　禹余天帝王禹余天立，号高圣玉晨太上大道，字巘椿，在禹余天中太玄都二劫，化生大赤天。
　　禹余天化生太明玉完天，一名郁悦那林昌玉台天，天立上精，化生九晖太晨洞真入无飞景玉符，直符三十六人。
　　大赤天帝王大赤天始立，号曰三天玉童子，元#3正贤，於大赤天中三劫，化生郁单无量天。
　　大赤天化生清明何童天，一名高桃冲龙罗天，天立上精，化生观灵元神飞天生仙玉符，〔直符〕吏三十六人#4。
　　郁单无量天帝王始立，号九天丈人，字开元，於无量天中一炁，上禅善无量寿天。
　　郁单无量天始立，化生玄胎平育天，一名碧落空歌余黎天，天立上精，化生总晨无极飞仙度世符，直符吏三十六人。
　　上上禅善无量寿天王始立，号九天真王，字上明，於无量寿天中二炁，化生上监天。
　　上上禅善无量天化生元明文举天，一名加摩坦娄于翳天，天立上精，化生沓曜抗根飞生度世神仙玉符，直符吏三十六人。
　　上监天王始立，号九霄太真丈人，字凝，於上监天中三炁，化生兜术天。
　　上监天化生上明七耀天，一名扶刀盖华浮罗天，天立上精，化生飞元玄景晨平度世神仙玉符，直符吏三十六人。
　　兜术天王始立，号九霄大真王，字明喘，於兜术天中四炁，化生不骄乐天。
　　兜术天化生虚无越衡天，一名渭耶渠初默天，天立上精，化生合晖晨命应灵仙玉符，直符吏三十六人。
　　不骄乐天王立，号万始先生洞浪澜，於不骄乐天中五炁，化生应声天。
　　不骄乐天化生太极蒙翳天，一名冲容育郁谷沙天，天立上清，化生洞微齐真晖晨玄景玉符，直符吏三十六人。
　　化应声天王，号景道皇上先生，字越，於化应声天中六炁，化生梵宝天。
　　化应声天化生赤明和阳天，一号单缘察宝轮法天，天立上精，化生玉盖度仙七龙姻隐符，直符吏三十六人。
　　梵宝天帝王，号八观高元虚皇紫景君，字导精，於梵宝天中七炁，化生梵摩迦夷天。
　　梵宝天化生玄明恭华天，一名梵元水行天，天立上精，化生太度世飞仙入元〔玉符〕#5，直符吏三十六人。
　　梵摩迦夷天帝王，号九皇紫天老，字置戍，於梵摩迦夷天中八炁，化生波梨答和天。
　　梵摩迦夷天化生耀明宗飘天，一名梵炁小微天，天立上精，化生神仙九保元玉符，直符吏三十六人。
　　波梨答和天帝王，始生赤精太真混元，於波梨答和天中一元，化生摩苛褥明天。
　　波梨答和天化生竺落皇笳天，一名梵行天，天立上精，化生神仙飞行洞元玉符，直符吏三十六人。
　　摩苛褥明天帝君王，号玉清高上虚皇，字开造，於摩苛褥明天中一元，化生阿波罗摩褥和天。
　　摩苛褥明，化生虚明堂曜天，一名梵天，天立上精，化生神仙度世通命玉符，直符吏三十六人。
　　阿波罗摩褥和天帝王，号玉清紫虚高上元皇，字基，於阿波罗摩褥和天中一元，化生阿卫亿罗天。
　　阿波罗摩褥憩天化生观明端靖天，一名太皓天，天立上精，化生神仙度世飞神玉符，直符吏三十六人。
　　阿卫亿罗天帝王，号玉清上皇玉虚之君，字明兰，於阿卫亿罗天中一元，化生太玄那首天。
　　阿卫亿罗天化生玄明恭庆天，一名水音玄沙天，天立上精，化生神仙度世飞生玉符，直符吏三十六人。
　　玉清上宫科太真文竟
　　#1『又』字疑当作『分』。
　　#2『天天』，疑当作『天立』。
　　#3『元』字疑当作『字』。
　　#4『直符』二字原缺，据上下文补。
　　#5『玉符』二字原缺，据上下文补。
　　
