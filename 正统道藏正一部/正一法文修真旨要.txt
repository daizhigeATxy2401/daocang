正一法文修真旨要
　　经名：正一法文修真旨要。撰人不祥，约出於南北朝。系早期天师道经典《正一法文》残本之一。一卷。底本出处：《正统道藏》正一部。
　　正一法文修真旨要
　　服日月光芒法大方诸宫青童君常治处，其上人皆天真高仙、太极仙公，上卿司命之所在也，有服日月光芒法，虽已得道为真，犹故服之，直存心中，有日象大如钱，在心中赤色，有九芒从心中上，出喉至齿问，即回还胃中，如此良久，临目存见，心中胃中分明讫，乃吐气，吐气毕，漱液，三十九过止，一日三为之，日出时食时午时行之，一年疾病除，五年身有光彩，十八年得道成真，日中行无影，辟百邪千灾之气，常存日在心，月在泥丸中，昼服日芒。夜服月芒，服月芒法如服日法，存月有十芒，白色从脑中下入喉，芒亦至齿，而咽入胃，一云日芒，常服月芒，从月一日至十五日已前服，十五日已后不服，谓十五日已后月臧光芒损天气，故言止也。又云月一日至十五日已前服日，十六日至月终服月也。
　　右此法方诸真人，法出《大智慧经》中篇，常能用之，保见太平。南极夫人所告，行此法日在心，月在泥丸之道，为省易得，旨须勤行，无令废息，除身三尸百疾，千恶万邪，是炼魂制魄之道也，日月常照形中，则邪鬼无得藏形，昔束海青童君传授，今故行之，吾即其人也，今以告子，子服，可密示有心者耳，行此道亦不妨行宝书，所以服日月法兼行有益也，仙人一日一夕行千事不觉劳倦，勤道之至，重生不可失矣。西城王君告杨君，今以示诸许。已上出《真诰》第三卷。
　　孟先生暮卧法
　　山世远受孟先生法暮卧，先读黄庭内景玉经一遍乃眠，使人魂魄自然制炼，常行此法，二十八年亦仙矣，是合万遍也，夕得三四遍乃佳，北岳蒋夫人云，读此经年限、未满，亦且使人无病，是不死之道也。出《真诰》第五。
　　恶梦吉梦祝
　　太素真人教始学道者辟恶梦法，若数遇恶梦者，一日魄祆，二曰心试，三日尸贼，此则厌消之方也，若梦觉，以左手箔人中，二七过叩齿，二七通开口以前，齿啄之微呎曰：
　　大洞真玄长炼三魂，第一魂速守七魄，第二魂速守泥丸，第三魂守心节度，速启太素三元君，某向遇不祥之梦，是七魄游尸来协万邪之源，急召桃康护命，上告帝君五老九真，各守体门黄阙神帅紫户将军，把钹握铃，消灭恶津，反凶成吉，生死无缘毕，又外必获吉应，而造为恶梦之气，即受闭於三关之下也，三年之后，唯神感应，乃有梦也，梦皆如见将来之明审也，无复恶梦不祥之想矣，若遇吉应好梦，而心中自以为佳，则吉感也，外觉当摩目二七遍，急闭目以手两掌从内向外摩之，叩齿二七而微呎曰：
　　太上高精三帝，丹灵绛宫，明彻吉感，告情三元，柔魄，天皇授经，所向谐合飞仙上清，常与玉真俱会紫庭毕，此大洞秘诀以传於世，始涉津流者矣。右出《大丹隐书》。
　　山源者，是鼻下人中之左侧，鼻下尖谷中也，旦日中暮常咽液三九过，急以左手第二第三指按之三九下，急按为痛按，非急速之急也。按了密呎曰：
　　开通天庭，使我长生，彻视万里，魂魄反婴，灭鬼却魔，来致千灵，上升太上，与日合并，得补真人，列象玄名，一日三遍，行之此法，常为人致灵彻视，杜遏万邪之道也。
　　明耳目诀
　　真诰曰，求道之要，先令耳聪目明，为事主也，且耳目是寻真之梯级，综灵之门户，得失击之，而立存亡须之而辩也，今抄经相示，可施用也。
　　道曰，常以手按两眉后小穴中三九过，又以手心及指摩两目颜上，以手旋耳行三十过，唯令数无时节也，毕辄以手逆乘额三九过，从眉中为始，乃入发际中，口咽液，多少无数也，如此常行，耳目聪明，二年可夜书，眉后小穴为上元六合之府，主化生眼晖，和莹精光，长珠彻瞳，保炼目神，是真人坐起之上道也，一名日真人，常居内经，真谚曰子欲夜书，常修起居，真人所以能旁观四达，使八遐照朗者，实常居之数明也。
　　青牛道士存曰月诀
　　青牛道士口诀曰，暮外时存曰，在额上，月在脐上，辟千鬼万邪，致玉童玉女来降万祸，伏走秘验。青牛道士即封君违也。出《神仙传》《五岳序》。
　　沈义口诀曰，服神药勿向北方，大忌也，亥子日不可唾正北方，亡精失气，臧损年命，药力如土，深可忌之。
　　乐巴口诀
　　行经山野及诸灵庙恶神祠字，存口中有真人，字赤灵丈人，侍以玉女二人，一女名华正，一女名摄精，丈人着赤罗袍，玉女二人，上下黄衣，所存毕，乃叱叱曰，庙中鬼神速来，使百邪诣赤灵丈人，受斩死众邪，却走千里，此是三天前驱使者捕鬼之法也。
　　服食忌并治病法
　　女仙程伟妻口诀曰，勿食血物，食血物使不得去三尸二乾肉犹可耳。
　　凤刚口诀曰，道士有疾当闭目内视，心使生火，以烧身及疾处，存之使精，如髻髭病即愈，於痛处存，加其火秘验。出《神仙传》。
　　序元气
　　真人曰，服胎息内气者，长生之术也。阴符曰，人无卫，命不长。又曰经冬之草，覆之即不伤，故知摄生之道，莫过乎元气，所以禽虫垫藏，不食而全者，盖息得其气也，天生万物，唯人最灵，百谷所以饴焉，元气所以播焉，人能将正性而合元气，少思寡欲，去智离形，然后可以示之熊经乌申，龟息鹤舞，非其人切秘之，故序其法，列之於后。
　　服气诀
　　凡服气先偃外闭口鼓顾腹，令气满口即咽，咽时作意蹙向后吞之，如食入喉，喉有三道．．一道气从藏中出，至口微出鼻，令满口，於其出息蹙断便咽，咽分为二道，津液存入两肾，气存入肠胃也，若上热下玲，即先服暖气，若下热上玲，即先服玲气。暖气者从五藏中出，鼓於口，久令气在口暖极热，咽此谓暖气也。若气液满於口便蹙咽下者，此名为玲气也，亦云秋冬宜服暖气。春夏宜服玲气，亦云於人体自候脏腑玲热而服也，初则仰卧得便之后，无问行住坐迹并得也，鼓气之时，牙齿须开咽时，牙齿须闭，令相着，若不相着，咽液及气不入，久服之后合口，即气自然下入肠胃，咽亦不费功夫，若不得法，元气不下，所觉咽入者，但少津液，若蹙气时，合牙齿相着，复不须起显，口中既不开通气反从鼻出，虽咽无益，须精审之。
　　凡服气候五更，食消尽则服之，至食时乃忘饥忘饥得力，得力之后觉饥则服气，腹中或呜，若腹中气相续则不呜，若腹中空气入，即呜亦无苦也，服气得力，则央定勿食。不断食亦随人所乐也。
　　凡服日月精华者，即须皆早朝，及夜半生气时，仍须天气晴明，只如内气但觉腹空，即服，不限时节，及行住坐外也，亦不论日服几度也，初服气至一七日，或五日有三两行痢，痢中或沫无沫，小便赤色亦不须怪，其中初服以脐下碳闷，不须疑怪，问时灯和香於静室，暂绝人喧，宽衣带从容，四体仰卧，小小闭气，想气从五藏中对两肾下贴着脊有二穴，气色白分为二道，从穴夹脊上至头，想气至发，照照良久，想气回至面下入五藏，又下至三星，三星人阴也然后下至脚涌泉了，即以两手心摩腹三二十转，及脐下百转了，从容四大，外少时自然舒畅，向来之闷都除也，洞微昔受诀於师，其用心之中，更自调适，无不效也，人之使手，不如使意，意者与气合一，意之所至，气无不应，洞微少小多疾，或淋或瘠，劳病之候至，多自得气术，疾都觉愈，七日已前少有变动，如前说十日已后勤为自然通流，方得安稳，亦须时时量事一两服，导引服气，常莫使欠，似不相续，即服之，服多或时噫气下泄，亦非异事耳。
　　凡服气后至七日，或二七日，或久远逢食，及酒并吃无妨，酒不得过度乱正气，若食饱不须服气，食尽则服，若不解服气，唯学存思，及以药绝谷，则未能久免，饥渴后忽食便死，所以然者，肠胃乾谧及九窍不通，所以至死，若服气之人，食无妨者，以腹中肠胃先开，故能受食，如渴饮汤水，用津液润之，并得取津液以舌拄上锷，及舌下左右转，则津液悉集，凡服气之人，先须内无攀缘，心与道契，然后服之，诸病易愈，如觉四体不调，存想病处，以气攻之即愈，道成之后，永无疾病，日觉轻健，可涉远行，如经历腥秽荤辛之处，虽不耐亦无损，能闭坐焚香，清冷避外秽尤佳，若以气断谷，见食心欲者，此乃执心不一，以致犹豫，如一向央定唯服元气，为事久后见食，亦无欲相。
　　凡服气道成，亦胜用药绝谷，毕竟体虚，服气至妙，久竟汤酒之类，亦自不须大小便并绝，若志士有公务，未能专一在道，服元和正气，余暇每一二时服三五十咽，令腹中常有元气在气海中，忽有疾，须用导引引出攻疾，立效自验可知。
　　凡服气虽服内气，亦须外气，外气者日月之精华也，早朝室中服青气也，黄庭云日月之光救老残，此之谓也。
　　服元气者非用时节，不论朝暮，得服则服，日月精华者，候天气晴和，日初出一丈己上高，并可服，向日拱手四揖，闭目存日中一道，光芒紫色，如线来至鼻口，想令满口中赤光色，咽三九，咽止，又四揖，若唯只服内气不佳，能兼服生气，生气者则此也，生气既服，与元气合一也，攻病速愈，若唯服内气，攻病者稍迟差也，若然兼日月精华，久服令人身灵，及有光彩也，闭气攻病，易行而速愈，其法於静室中正卧，有和香即烧尤佳无亦得也宽衣带、放身纵体，握固，徐徐长吐，细气出口两三度，以鼻引气入口，密闭口，用心念所患处，如漏漏相续，注之满十，又从一起，如是十十为百，小缩气，若身强无力，还闭目吐细气，五息然后起。
　　夫闭气攻病，令体中极热，汗出通流，即差都无患者，但放气通行，开其关节肢体，皮毛孔中悉令气出，如似烟雾，或似饭中气也，久久自见，若头中有疾，以手捻塞鼻孔，以气攻之即愈，但知人服内元气，不知服生气，生气者日月精华，及早朝束青气也，故元气在脾中，藉生气以相生也。
　　导引法
　　凡觉身体昏沈不通畅，即导引十九法：
　　第一两手更相扭捩，如洗手状。第二两手浅叉翻覆向胸。第三两手相捉，共按腔上左右同。第四两手相叉，叉重按左右腔，徐徐拔身左右同。第五如挽一石弓，余力左右同。第六作拳向前筑，左右同。第七如拓千斤之石，左右同。第八以拳却顿，此名开胸，左右同。第九大坐斜身偏倚，如排山，左右同。第十两手抱头，宛转脑上，此名开胁，左右同。第十一两手据地，缩身曲脊，向上三举之。第十二两手反槌背上，左右同。　　第十三大坐伸脚，用手相叉反掣。第十四两手据地，左右顾盼，此名虎视左右。第十五立地反拗，身向后三举之。第十六两手急相叉，以脚踏手中左右摇，左右脚更为之。第十七起立，以脚前后踏，左右同。第十八正坐伸脚当心，两手勾脚，上着膝上，以手按左右。第十九手直上指天，直下指地，左右同。
　　右十九势每日为之，补益延年无病，若不能尽为之，於中取好者常效一两般，则血液通流无病，当为之时勿当风，仍须闭气，每一服了，须吐故气，不令耳闻也。
　　察候四大
　　四大和调生之徒，不调病之徒，当以唇口察之，玲为风增，热为火增，谧为地增，滑为水增，声为风增，动为喘增，痒为气增，不声不喘为调和，或从外起，或从内起，由寒热劳逸饱实饥虚为外起，由名利喜怒声色思营为内起，宜以口吐气，以鼻纳气，其吐纳不急不速，自然绵绵而已，其出气有六种，所疗各异。
　　若玲以吹吐之，若热以呵吐之，若风痛以嘻吐之，若上气以呼吐之，若痰稍满以嘘吐之，若热劳倦以咽吐之。
　　心藏中病，若玲则吹气，若热则呼气出之，候夜梦见赤衣人，持刀杖或持火来怖人也。
　　肺藏病，遍身胸臆四肢烦疼，宜嘘气出之，候梦见美男女诈来亲附，或云兄弟妻子也。
　　肝藏病者忧愁不乐，悲思慎喜，头目烦疼，宜呼气出之，候梦见青衣人，持青刀杖来怖人，或作狮子虎狼，种种怖人也。
　　脾藏病，面上游风，习习遍身，痒闷疼痛，宜嘻气出之，候梦见小儿击砾恼人，掷物打人，或作旋风绕人也。
　　肾藏病，咽喉驻塞，腹满耳聋，宜咽气出之，候梦见有物骑黯无头面，噎覆人也。
　　右诸所摄养，皆须调和气息，每以人定静时，宽衣大坐，背倚软物，缓衣解带，放纵身体，应念性情，平等死生，无二欲，使心平，心平则气调，无损，故日能不以生为生者，是乃真於养生也。
　　察候形色
　　夫置镜者，所以自鉴形色也，形色若变，则退居静室，治黄庭经，集身神，拘三魂，制七魄，步七元，服元气也。夫人形之所存者气也，气之所依者形也，气全则形全，气竭则形毙，炼形保气，可以保其生也，未有有形而无气也，未有有气而无形也，形之与气，相须而成，岂非自然乎。
　　凡人赤欲如帛裹朱，不欲如赭。白欲如鹅羽，不欲如盐。黄欲如罗裹雄黄，不欲如黄土。黑欲如重漆色，不欲如地。苍青欲如苍璧之泽，不欲如蓝。
　　凡青色如草滋，黑如良，黄如视实，赤如师血，白如枯骨，此五者并为死人之状也。若青如翠羽，黑如乌羽，赤如鸡冠，黄如蟹腹，白如豚膏，此五者并为生人之状也。病人易差，可医也，凡病人两目黄色，起者立愈，病人面目俱赤者愈，病人面赤目青者死，面黑目青者不死，面黑目赤者不死，病人两颊颇赤团而不散者死，病人及健人色变如马肝，望之如青，近之如黑者死。病人口如不能开，而气出者死。病人足肿，两膝头大如斗者死。病人妄语错乱者死，热病不死。病人背青，人中反者死。病人面黄目青者死。病人面青，目无精光，齿黑者死。发乾如麻，耳聋者死。病人绝不言喉中作声者死。舌卷缩者死。发直多怒者死，须眉冲起者死。面白目白者死。面青唇黑者死。阴囊肿者死。又目匡陷者死。
　　病人有五绝，肝绝者目直视而脱光，目无所见；心绝者不欲见人，言语错乱，舌卷不能言；脾绝者食肉胭，破鼻虚张，而唇寨；肺绝者面白而声嘶，皮急毛焦鼻柱开；肾绝者发直耳焦，无所闻也。
　　五藏相乘
　　肝病皮黑目白，肺之乘肝，死於秋日入时。心病目黑舌黑，肾之乘心，死於冬夜半时。脾病唇青，肝之乘脾，死於春平旦时。肺病两颊倾赤目肿，心之乘肺，死於夏日午时。肾病面肿唇黄，脾之乘肾，死於四季月午后时。
　　察候日肝绝者目脱光无所见，八日死。心绝者一日死。汗出如珠，滞而不流，一日死。脾绝者食肉胭破唇寨，十一一日死。肺绝者失声三日死。肾绝者耳焦发直，无所闻，四日死。
　　行禁治病
　　夫道法救人疾厄，至於察候，不可不知。欲行禁治病，预令病人家早期天气晴和，盛洁室宇，绝喧静寂，道士到病人边焚香，子细察病人神气，若形候恶不堪治，亦须为存神行气加治，下三下印。至日中又往察神气微变吉否，若未回，又须一下禁。夜问又须候变否，若未变又须下禁。至明日早朝，往候神色不变，此命尽不可治也。
　　夫治病且须轻财，道有拯救之心，神灵必佑，真气必应，若动则心冀於财，无拯救之心，所行无效，祸反克身，道法符禁，救人疾苦，须频令道士讲论三十六部尊经，敷扬玄圣符禁等法，并量性分习学洞微，今谨依正一神仙三五秘诀，修行符禁之术，具列如后，十二辰三五大会显幽冥，禁诀者，道家睨卫妙法多端，万流渊隐，难悉兼通，若拯救危命，莫先於印，昔范蠡行之，乃使山岳崩颓，河海遏流，神威所慑，雷霆戢响，可以铄金磨玉，还气复魂，况於疗病者乎，但凡夫浅蔽玄卫，难精所以，今世修人，多有不效，良由学不研审，或心不专至也，李道化日，余不以疏懵，少习此法，印之难明，在於存思，若能精其呼吸，明其度数，则存思了然，神明备矣，尔乃冠盖带五神，步乾元亨利贞，必能尔者罕有不愈也，今聊将管识略图其次序以示同学，未能穷其要契者也。
　　七行气法，先须喷水解秽，左手执水碗，右手执剑，剑水相向，背建向破存面前，有一真官朱衣，身长一丈九尺，头戴录中九凤冠，口含水向前喷病人，室宇焕赫如朝霞，了以剑水相向，存七星斗在我头上，呈在水碗中，睨日谨请北斗七星之精降此水中，百掩之鬼速去万里，不去斩死，付西方白童子，急急如律令。五方各喷，次喷病人，行印去病人一丈，左手捻都监目，右手执印，当心向王立，第一先存我神，头戴天，足拄地，五色云气，覆我身。第二思五星在头上，各在方位，去头一尺。第三存面前，左日右月，去面九寸。第四存头上朱雀，左青龙，右白虎，足下八卦，神龟行印，玉童玉女侍卫左右。第五存思五色真气，大如丝，从五藏中出口，去头高一丈八尺，回绕头三雨。次思肝中三人，青衣青积，出立左心中，三人赤衣赤绩立前。肺中三人，白衣白帧立右。肾中三人，黑衣黑绩，立后。脾中三人，黄衣黄积，在丙地立，并左手持剑镶，右手持铁斧，次存见我头上七星呈头，指病人痛处，次存向来，头戴九凤冠，真官乘太阳赤气，禹步持印，印病人心一下，次印腹一下，次印痛处一下，想见毒气奔散而出了，然次存我身极闭气，禹步九迹，到病人所立，未印先口吸病人，三吸三吃三叱，次呜天钟六下，叩天磬六下，召则用钟，伏则用磬，次呎印曰：
　　天帝神印，印山成湖，印石成涂，印树树枯，印地地裂，印木木折，印火火灭，印水水绝，印上彻下，印表彻裹，印前彻后，印左彻右，印邪邪亡，印痛痛止，印病病散，印鬼鬼走，破除症结，流殃咎注，急自走去，正神安汝处，急急如太上老君律令，便下印须闭气良久，了然后举印退后，又祝曰：
　　男女生某乙，年若干岁，某月日时生，今身患某疾病，请臣救治，臣谨上请三部大将军，行印将军，治病将军，破邪将军，收魔将军，并请随印治病，救某人身中疾病，急急出叱，吾今以黄神越章之印，印心从心出，印腹从腹出，印肝从肝出，印肺从肺出，印肾从肾出，印脾从脾出，印头从头出，印背从背出，印胸从胸出，印腰从腰出，印手从手出，印足从足出，速出速出，急急如律令。印下又诵一遍，然后举印，又把印当心，呎曰：
　　南方之鬼，北方之鬼，东方之鬼，西方之鬼，中央之鬼，天鬼、地鬼、神鬼、男鬼、女鬼，沈尸毒注之鬼，当印者死，值印者亡，速出速出，下印又诵两遍，然后举印印，令病人吞三二道符，男服三符女服二符。夫行禁治病存想，皆存十方真气，行禁欲行，先约东病人三日断五辛，十二辰肉，但一切蟹肉酒鱼腥之属，并禁唯通些些乾鹿脯，能如此方可为下印，若不能如此，反损无益，用印了以香汤浴印，用新帛乾拭入匣中盛之。
　　此印不得将入丧家，产妇家，及血腥六畜胎乳掩秽之处，并不得将往也，若卒有夜梦惊怖，音声震响，动不如常者，即起大呼曰：
　　宅中七神司命宠君，何以令非常之鬼干犯黄帝子孙，收捕之付狱吏治罪，言讫，将印挂户上，还外须臾，自闻鞭罚之声，若人卒中辈恶尸鬼症，闷绝不止，心痛印心上立止，若人鬼语不止，印之如法即止，若人路行或入山野，过江波湖，或见狼虎熊熊之属，及侵害六畜，以印印其迹，虎走三十里乃止，逆印即来趣人，若水中蛟龙鱼龟虫兽蛇毒之类害人者，以争黄土为泥，印封之投入水中，即死，若奴婢逃走，即印其迹则还，若人卒中恶气，或死不知者，或行肢体中如锥刀刺者，以印闭气，按其痛上及心上，呎日邪气去正气住。
　　正一法文修真旨要竟
　　
