灵济真君注生堂灵签
　　经名：灵济真君注生堂灵签。撰人不详。一卷。底本出处：《正统道藏》正一部。
　　灵济真君注生堂灵签
　　第一　上吉
　　夜来吉梦时熊罴，嘉庆盈门立可期。
　　孔子释氏亲抱送，定是天上麒麟儿。
　　第二　中平
　　莫言弄瓦不堪夸，吉梦分明吋虺蛇。
　　异日结缡应贵显，沉香亭北一丛花。
　　第三　中下
　　君家瓜瓞远绵绵，祚胤由来降自天。
　　只恐临盆生阻滞，更须作福保安然。
　　第四　下下
　　风雨冥冥花倦开，开花未久点苍苔。
　　何须更佩宜男草，此事皆从前定来。
　　第五　大吉
　　奕叶流芳世泽长，双飞玉燕吋休祥。
　　日来会听喤喤泣，早挂桑弧射四方。
　　第六　下
　　璋不纯兮瓦不完，更堪平地起波澜。
　　若非早扣神明力，争似孤舟渡险滩。
　　第七　上上
　　一树梧桐覆苑墙，枝头鸑鷟已呈祥。
　　这回得个超凡物，头玉硗硗不可量。
　　第八　中平
　　将信将疑事更迟，阴阳奇偶未能知。
　　于今报尔分明道，近水芙蓉吐一枝。
　　第九　上吉
　　六甲蹉跎期已至，晨昏当见充问气。
　　临盆坐草两无虞，玉果犀钱须早备。
　　第十　中下
　　石上栽莲难结实，水中种菊怎开花。
　　假饶求得神明力，梦裹分明见虺蛇。
　　第十一　中平
　　春入园林雨露备，海棠先吐一枝鲜。
　　莫言空带宜男草，此事悠悠总在天。
　　第十二上　大吉
　　革故由来复鼎新，春风和气喜津津。
　　麒麟会掣黄金锁，来作君家廊庙珍。
　　第十三　下下
　　造物愆尤自不堪，何须赘卜女和男。
　　午前午后知消息，明月清风一担担。
　　第十四　平
　　万事悠悠属大钧，也须盥擢问明神。
　　分明说与中秋后，云散瑶空月一轮。
　　第十五　上上
　　玉燕分明飞入怀，凡情何必更疑猜。
　　亲朋早辩黄金贺，好个文章冠世材。
　　第十六　吉
　　郁葱佳气溢门庭，吉梦曾符太白星。
　　异日必然生贵子，莫言寒舍又添丁。
　　第十七　下
　　赋命由来有疾徐，何须计较实和虚。
　　为应记得先贤语，缘木求鱼不得鱼。
　　第十八　中平
　　碧桃红否斗芳菲，丹桂何曾见一枝。
　　吉事未来休指望，更烦宁耐待秋时。
　　第十九　中平
　　能将阴德积冥冥，玉树芝兰渐满庭。
　　继继承承兹有望，何须蜾赢负螟蛉。
　　第二十　下下
　　片云遮月已朦冥，花落寒风子不成。
　　乌鹊共栖仍共噪，吉凶全未见分明。
　　第二十一　中下
　　年来时运尚乖虞，谩说龙驹与凤雏。
　　欲问眼前休咎事，更须作福默相扶。
　　第二十二　中平
　　为问胞胎事有因，虺蛇已吋梦中频。
　　他时会见鱼轩贵，非是寻常箕篇人。
　　第二十三　中上
　　兰桂芬芬异众芳，谢庭从此好风光。
　　莫言结实成阴晚，造物安排不在忙。
　　第二十四　下下
　　不事阱锄独守株，守株待兔兔偏无。
　　笑他贪看中秋月，失却盘中照乘珠。
　　第二十五　中
　　果木逢春已发萌，更资雨露遂生成。
　　枝头佳实还君采，莫被风吹着一惊。
　　第二十六　上吉
　　彩凤一雏日载阳，羽毛渐次备文章。
　　等来此事非容易，因是君家世泽长。
　　第二十七　中平
　　笑他连日喜非常，弄瓦由来说弄璋。
　　但得初生如达易，下莞上蕈不惊惶。
　　第二十八　中上
　　积善之家庆有余，果然入海得明珠。
　　但防好事多修阻，力向神天作福扶。
　　第二十九　中下
　　昨梦红花插满身，今朝到此卜休祯。
　　分明为央狐疑意，在募由来帚畔人。
　　第三十　下下
　　晨昏何必太悬悬，只合悠悠信自然。
　　入海求珠珠未得，更逢川火石皮连。
　　第三十一　上吉
　　冥冥阴德默相扶，行尽崎岖见坦途。
　　不久须招田下力，早悬蓬矢与桑弧。
　　第三十二　中下
　　一输明月照深闺，欲梦熊熊梦转迷。
　　莫叹所求非所愿，更须阴力默扶持。
　　第三十三　上中
　　时若来兮事有绿，焚香何必问神天。
　　神天自合从人愿，早晚能招力上田。
　　第三十四　下下
　　力穑辛勤望有秋，悬知萸秆满田畴。
　　从今莫倦频看管，作耗仍防二尾牛。
　　第三十五　上中
　　采山果得连城璞，入水能求照乘珠。
　　玉果犀钱须早备，郁葱佳气已充板。
　　第三十六　中上
　　运去真金皆失色，时来铁树也生花。
　　于今渐得重重喜，不似从前空怨嗟。
　　第三十七　中下
　　三十年来命未通，劳心劳力总无功。
　　等闲一日游南海，拾得明珠在掌中。
　　第三十八　中平
　　向人嚅嗫莫能言，口裹含饴尚未吞。
　　吉事悠悠那可必，几回清晓与黄昏。
　　第三十九　下下
　　三虫食血事多端，阴害相连未得安。
　　纵使开花能结实，他时采摘不堪餐。
　　第四十　中平
　　阳乌展翅正南离，这事分明不用疑。
　　投燕悬铃双应瑞，也须祈祷保忧虞。
　　第四十一　中平
　　嗣续悠悠君莫猜，生来造物早安排。
　　眼前欲识刚柔理，昨夜阴精飞入怀。
　　第四十二　中上
　　有意栽花花不发，等闲插柳柳成阴。
　　于今剩得东风力，插柳栽花两称心。
　　第四十三　上中
　　君家华冑已逼遥，凤子龙驹信可招。
　　眼下欲明迟速意，不过两日与三朝。
　　第四十四　中中
　　东君取次布阳和，景物芳菲入兴多。
　　须向明神求保佑，兔教平地起风波。
　　第四十五　中平
　　下莞上蕈睡朦胧，梦裹分明蛇作龙。
　　此兆必然生贵女，鱼轩大后淑人封。
　　第四十六　上中
　　古来阴极复阳生，君子于今喜渐升。
　　梦断黄龟昤未就，已闻在薄喤喤声。
　　第四十七　上中
　　此兆由来地泽临，临时万事称人心。
　　几年想像熊熊梦，此日披沙剩得金。
　　第四十八　大吉
　　好事分明在眼前，安排玉果与犀钱。
　　过门谁敢题凡乌，头玉晓晓信可伶。
　　第四十九　中下
　　消息微茫未有期，却来此处十狐疑。
　　分明不是东林桂，月映荼藦花一枝。
　　第五十　下上
　　从来好事信多魔，采玉求珠枉自过。
　　昨夜后园看月色，分明月裹见姮娥。
　　第五十一　下下
　　日出三竿春雾收，青山漠漠水悠悠。
　　渔郎莫道无鱼觅，此处无鱼别下钩。
　　第五十二　吉
　　梨实分开见赤蛇，神灵降瑞到君家。
　　他时头玉桡桡长，裕后光前信可夸。
　　第五十三　上中
　　荏苒春光尚未过，阴阳交感气融和。
　　堂前汤饼多佳客，争献徐卿二子歌。
　　第五十四　下
　　淘沙浑未见黄金，争奈谋为不称心。
　　去去好求阴力助，石皮川火恐相侵。
　　第五十五　中上
　　累裀列鼎居华屋，不如有子万事足。
　　最好昆山一片玉，得来但看祖宗福。
　　第五十六　下中
　　心下迟疑喜又惊，一场好事未分明。
　　后园桃李将成实，只恐风吹结不成。
　　第五十七　下下
　　长江一望远悠悠，芦荻萧萧两岸秋。
　　夜半水寒鱼不食，渔郎空自下金钩。
　　第五十八　中中
　　朝来乾鹊噪前楹，报道阶前玉树生。
　　更赖阴功相护佑，免教坐薄喜还惊。
　　第五十九　上吉
　　作善由来降百祥，满堂欢笑弄圭璋。
　　明朝更有堪夸处，树穴探环知姓羊。
　　第六十　上中
　　事在心头君自知，祖宗阴隐暗相随。
　　鸠巢问说生佳鹞，虎穴宁无产豹儿。
　　第六十一　下
　　路上崎岖未坦平，蒙蒙烟雨晦前程。
　　为言速走多颠踬，何事优优缓步行。
　　第六十二　中上
　　焚香扣齿告神天，何似孳孳种福田。
　　眼下所求多遂意，果然火裹出红莲。
　　第六十三　下下
　　帘帏高卷迓阳春，争奈阳春未属人。
　　石上栽莲空望藕，劳心劳力又劳神。
　　第六十四
　　庭外逢春扫绿苔，好将桃李及时栽。
　　东君若果从人愿，到底还他一度开。
　　灵济真君注生堂灵签竟
　　
