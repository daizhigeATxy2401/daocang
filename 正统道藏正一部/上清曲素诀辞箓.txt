上清曲素诀辞箓
　　经名：上清曲素诀辞箓。撰人不详，约出於南北期。系纂集《尚素诀辞》、《豁落七元》、《河图宝箓》等六种上清经箓而成。一卷。底本出处：《正统道藏》正一部。
　　上清曲素诀辞箓
　　一名九天凤炁玄丘大书
　　太极左真人授
　　太上授左真人，以传东海方诸宫青童大君，使传上士宿有玉名，应为神仙真人者。佩之三十年，得见三元君，迎圣君於上清金阙。七百年听传二人。斋中香一斤，受毕，歃血金绢之誓，以代盟血登坛〔之〕约。
　　〔曲素〕#1诀辞
　　曲素以威六天之鬼，役众精之神，命五帝，制五岳，符川泽，召百鬼。
　　诀辞以摄名山之虎豹，御百川之蛟龙，使万鬼，驱万邪。
　　已上符，并朱书。
　　盟诀
　　白绢三十尺，白绢以保血液之券，以代曲素之歃血，不斋不盛解箓。素锦二十尺，素锦以保神仙之券，以为七百年三传誓，入疾入水入火入山〔入〕室带箓。金镮三双，金镮以保长生大度券，以为保心不滞之约，道士无此文，不得见三元君。香用九两，香以保通灵之券，以为冥灵之盟，又无以招摄六天之鬼者也。男受之北向，师南向。女受之南向，师北向。投书及祭，当口传於师诀。授时北向。男授之十年，又一斋投书。女授之十年，一祭。箓酒脯，列於一座室之中，请太清高真景灵真人，太上丈人宫奉戒。如受者对箓口传，不用文於绢镮香誓身。
　　太清高仙景云真人启天大箓，太上丈人下受五岳君，佩之去祸除殃，辟恶逐邪，扞众精，徙百禽，使鬼物，延年十年，还魂却老，安身长存。一名三天必生契。
　　九天丈人，领白素玉女官十人，布在弟子左右。
　　已上符，除随笔写定颜色外，余并系朱书。
　　九天凤炁玄丘真书，玄都丈人仙科，授佩三日，委以青帛、镮三双，香缯以盟授，传记太岁，不慢不欺，不恶不疾，行仁累德，存神念真，佩录者神仙也。
　　豁落七元箓
　　日景丹元黄书符
　　月景黄元青书符
　　岁星朱书符
　　荧惑黄书符
　　太白黑书符
　　辰星青书符
　　镇星朱书符
　　朱符朱书符
　　朱符朱书符
　　黑符黑书符
　　雌黄符黄书符
　　右此一条，掾书自佩。本以日月五星为七元，其外复五符，应是《消魔经》中符。但《消魔经》凡有四十九符，其经皆空处置，而各有广狭。今此亦有数枚，余皆零落。又一黄符，其经云是《真诰》中所出，云太极真人勑丰台北帝符，在玉马经上者，未详审尔。不然，七元符传世经中粗有施用法，而今是佩本，故无说谓。宜且依真〔诰〕，用杂色书杂彩上，受而佩之。勑丰台一说，符诰云：凡盛此符，以重紫之囊，佩之於头上矣。
　　上清十天召龙箓
　　已上符并朱书。
　　上清八威召龙箓
　　维某年某月朔某日，某州县某宫观受某法箓某岳真人姓名，恭诣上清大洞法师某君门下，拜受上清回车毕道玉情秘箓、大洞真经等，誓依玄科修行，救人接物，如违誓约，甘受冥考，以身谢天地水令三官，不敢怨恨。急急如太上玄科律令。
　　已上并朱书。
　　四时投山水简
　　立春甲寅
　　立夏甲午
　　立秋甲申
　　立冬甲子
　　已上四符，并青地朱栏朱书。
　　东方三十五海龙王奉迎。
　　南方三十五海龙王奉迎
　　西方三十五海龙丰奉迎。
　　北方三十五海龙正奉迎。
　　已上真文并符，并朱书。
　　〔上清河图九皇宾箓〕＃２
　　维某年某月朔某日，某州县某宫观授某法箓弟子某姓名，谨诣上清大洞法师某君门下，告盟奉授上情太玄诃图九星箓。
　　维某年某月朔某日，某州县某宫观授某法箓某岳真人某姓名中恭诣上情大洞法师某君门下，拜授九星隐讳长生不死之符。不得有违真科，一如太上玄都律令。
　　阳明太尉府九百二十品九亿万诸灵官、飞龙骑吏、绣衣使者、玉童玉女，各九亿万人。
　　阴精上宰府五百五十品九亿万诸灵官、飞龙骑吏、绣衣使者、玉童玉女，各九亿万人。
　　真人司空府七百七十品九亿万诸灵官、飞龙骑吏、绣衣使者、玉童玉女，各九亿万人。
　　玄冥游击府八百品九亿万诸灵官、飞龙骑吏、绣衣使者、玉童玉女，各九亿万人。
　　丹元斗君府七百二十品九亿万诸灵官、飞龙骑吏、绣衣使者、金童玉女，各九亿万人。
　　北极太常府七百四十品九亿万诸灵官、飞龙骑吏、绣衣使者、金童玉女，各九亿万人。
　　天关上帝府九百品九亿万诸灵官、飞龙骑吏、绣衣使者、金童玉女，各九亿万人。
　　辅天尊玉帝府九百九十品九亿万诸灵官、飞龙骑吏、绣衣使者、金童玉女，各九亿万人。
　　弼天帝真人府九百九十品九亿万诸灵官、飞龙骑吏、绣衣使者、金童玉女，各九亿万人。
　　符朱书。
　　上清紫纹交带箓，一曰回车交带，亦谓毕道券，又云元始大券。
　　九星内讳隐秘之名如左：
　　九星讳名并朱书。
　　右九皇内讳，受者秘之，真诀江口相传#3。
　　九开星图，及步时存思，并晨起夕卧，皆先叩齿九通，阴咒星名：
　　第一太星精，名玄枢。愿弟子身得飞仙，乘空驾浮。
　　第二元星精，名北台。愿弟子身得飞仙，游行洞室。
　　第三真星精，名北极上真。愿弟子身得飞仙，得治三玄。
　　第四纽星精，名旋根。愿弟子身得玉名，列为飞仙。
　　第五纲星精，名天平，愿弟子身得飞仙，登行上清。
　　第六纪星精，名命机，愿弟子身得飞仙，名书太微。
　　第七关星精，名玄阳，愿弟子身得飞仙，得使玉童。
　　第八帝星精，名高上玉皇，愿弟子身得飞仙，登后圣之台。
　　第九尊星精，名太微帝君，愿弟子身得飞仙，名入丹瑶玉房。
　　右九祝毕，又叩齿九通。修行随意，秘而慎之敬之，勿妄传之。如法奉行，真道自成矣。
　　太岁
　　保举
　　监度
　　度师
　　上清曲素诀辞箓竟
　　#1据《上清高上玉晨凤奎曲素上经》补。
　　#2此标题系整理者据文义补。
　　#3此句原作『真诀名口不传』。
　　
