枕中经
　　经名：枕中经。撰人不详。三篇同卷。底本出处：《正统道藏》正一部。
　　枕中经
　　老君曰：大道无形，常居杳冥。随机化物，以应精诚。子能寂念，受吾真经。能受持一者，口净身清。然后诵之，万恶不生。可以治病，可以延龄。百邪不仟、群魔束形。所以然者，一切有情，受吾真黑，及得长生。今更於中，固炼身形。恒净三业，澄止六情。自然五神，守护三一。长存坐卧，安稳魂魄。康宁旦夕，两时三遍。诵经耳聪目明，身强体轻，一如后文，子当谛听。
　　老君曰：身中有三万六千神，左三魂，右七魄，身有千二百形影，体有万二千精光。五脏六腑，二十四神。子常念之，勿令离身。有病三呼，即降其真。
　　老君曰：子欲过度三灾九厄，应作是言。我以天为父，地为母，吾居其中，常如赤子。日为功曹，月为主簿。雷公使者，在吾左右，风伯雨师，在吾前后。六甲直符，周雨围绕。青龙扶吾左，白虎扶吾右。朱雀导吾前，玄武从吾后。北斗覆吾头，天罡指吾足。腾蛇在吾手，为吾灭殃咎。吾居丹房中，太一为吾偶。左三右七，戴九履一。二四为吾肩，六八为吾足。吾居中宫，以为腹实。今劫千鬼万神，各还本乡。当吾者死，背吾者亡。速出奔迸，隐匿深藏。天丁力士，斩杀不祥。急急如律令。
　　老君曰：临外之时，当出兽自卫其身。青龙出吾肝，在吾左。白虎出吾肺，在吾右。朱雀出吾心，在吾前。玄武出吾肾，在吾后。汝等四兽，磨牙利齿，在吾左右前后。辟却众邪恶鬼，远去千，里，不得妄来干吾玉房。令吾寝外安稳，无恶梦寐。急急如律令。
　　老君曰：都念即毕，即当还神。肝主藏魂，肺主藏魄，心主藏神。脾主藏志，肾主肾。青龙还吾肝，白虎还吾肺，朱雀还吾心，玄武还吾肾。黄龙镇吾脾，以为腹实。众邪恶鬼，不得下居。急急如律令。
　　老君曰：还神既毕，即呜天鼓三十六通，咽液主十六过。即闭气从一至十，心间数之，满九便止。当存赤气从口中出，状如火光，轮行四布，周徧室中。定即内想，自然安洼其中。常能如是，永无疾病。千妖万魅，莫之敢干。与道合真，长生久视。子孙昌乐，富贵日兴。金车入门，仕宦高迁，禄位三公。心忠志孝，辅弼帝君。急急如太上女青诏书律令。
　　枕中经竟
　　
