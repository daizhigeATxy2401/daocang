太上金华天尊救劫护命妙经
　　经名：太上金华天尊救劫护命妙经。撰人不详，约出於宋元。歌颂金华天尊奉玉皇之命救人劫难。一卷。底本出处：《正统道藏》正一部。
　　太上金华天尊救劫护命妙经
　　金华天尊勅，延真救劫经。至真无极道，虚皇最上尊。
　　避隐恒救劫，时因壬运兴。三昧九真相，大洞起超明。
　　驱除凶悖气，真道救群生。劫期生死会，善恶运当分。
　　元皇玉帝勑，较录普天民。善则超三界，魔王来敬迎。
　　有过沉九地，万劫历幽冥。诸天同考较，分毫无隐容。
　　时遇清虚降，搜究万仙真。元华真大道，末劫小人轻。
　　聪明颐者废，敬信遇之成。青莲栽满地，攀采污泥中。
　　圣凡皆有分，焉论贵何贫。有缘须敬授，遇必证金身。
　　普天闻正道，俱下寄凡尘。争取金天号，皆寻不坏因。
　　所以阴阳否，天昏地翳腾。六洞精魔出，九天祆怪生。
　　六合成既济，水火自交并。混混浑一体，各各内寻真。
　　火煅真精灼，凶邪悖逆倾。阴阳纯粹子，精灿结真人。
　　元一成舍利，杂秽化为尘。其中灵应实，诛斩万魔群。
　　七帝承元命，轴关下紫庭。破武廉文禄，巨贪为帝真。
　　五德真光射，妖魔自不神。霹雳南丹胜，破军北极真。
　　西方白帝子，东界护生君。中央天元号，击电灭祆氛。
　　天威同太岁，雷贲万亿神。飞羽金身现，躬鞭护吉人。
　　天罡驱秽恶，万万斩邪形。武祖金华勑，八卦助神兵。
　　乾元坤应德，震巽霹雳风。艮压祆魔碎，离烧百怪凶。
　　兑泽通万里，坎吉护天民。天罡并昊勑，诵佩祸无因。
　　有缘人得遇，急急速勤行。无缘必见毁，准备化黄尘。
　　神应急如电，授者慎莫轻。诵持心不退，阖户见清平。
　　目前壬辰道，陆地得登云。愚迷全不悟，毁谤妄招凶。
　　执闭痴心客，犹罪殢华文。此是天元法，万劫再难逢。
　　遇者超三界，永不降凡尘。生灭俱无异，方崇救劫经。
　　闻命无上语，稽首礼慈尊。无碍无为体，坦荡度刀兵。
　　稽首七元天星君，速来救劫护天民。
　　稽首破军天星君，速来救劫护天民。
　　稽首天罡大星君，速来救劫护天民。
　　稽首霹雳大仙君，速来救劫护天民。
　　稽首庚辛白帝君，速来救劫护天民。
　　稽首壬癸黑帝君，速来救劫护天民。
　　稽首甲乙青帝君，速来救劫护天民。
　　稽首丙丁赤帝君，速来救劫护天民。
　　稽首中央黄帝君，速来救劫护天民。
　　稽首救劫众将军，速来救劫护天民。
　　稽首太岁保生兵，速来救劫护天民。
　　稽首五方雷贲将，速来救劫护天民。
　　吾乃青莲子，元皇道祖孙。天罡来扶我，七帝护吾身。
　　八卦为神力，万祸化为。登山通猛宇，渡水引阴从。
　　出行天命护，入阵九光军。顺我成真道，违我灭逆形。
　　急急金华勑，昊天玉皇文。　　
　　太上金华天尊教劫护命妙经竟
　　
