四圣真君灵签
　　经名：四圣真君灵签。撰人不详。一卷。底本出处：《正统道藏》正一部。
　　四圣真君灵签
　　降灵劝世格言
　　矫妄求荣，名誉不扬。克剥致富，子孙受殃。行思布德，福禄来翔，寡欲薄私，专命尔长。毋欺暗室，毋昧三光。正直无私，赤心忠良。天地介祉，神明卫旁。延生度厄。必济时康。我言能依，百病消洋。
　　凡祷之时，先念乡贯某处，某人为某事上启，天蓬大元帅真君，天猷副元帅真君，诩圣保德真君，真武灵应真君，天地神祇，万物皆知。吾今卜课，善恶扶持，凶应凶兆，吉应吉期，判断生死，决定无疑。
　　□□　第一签　下下　守旧
　　晓来昏去苦营营，只见金资不见人。
　　纵使畜藏为朽腐，直须将久花为尘。
　　飞龙变化喜逢时，此日升腾果遂期。
　　谋望求财多吉庆，求官进位更无疑。
　　猛烈将军斩上阙，岂容小意动干戈。
　　直须拜谒金门下，上下王侯气色和。
　　圣意云：逐利哀一晨，弃真就妄。积不能散，反报其谤。且守其常，不宜谋望。公讼莫兴，婚姻必旺。病者迟痿，出行阻障。动作不及，无门可向。
　　占秋吉，春冬不吉。脱货吉。公讼无事，买卖出入无利，纵有轻微，见人费力。病五十以下，难久淹。年少宜早得，在床迟无妨。犯土，瘟疮不妨。暴病，少者七日得汗，大命吉。婚相克，夫入舍凶。占头疋人口凶。求医学艺业不吉，走失。早晚见迟难。寻借物多无少。有迁移凶，只宜守旧家宅。人口有土，并禁忌不宁。修福保之，生产宜快，迟难求官升职，大吉。脱货便脱，文书未定，迟不成。托人虚诳。买货便买，谋事成事。有阻，种田无收。见贵人便见，迟不济。针灸选好日吉。惜花还值雨，爱月黑云生。筵前无一事，犹若是非争。
　　□□　第二　大吉　动用取进
　　早觅安身保利宜，精依古法莫逾时。
　　革除所弊人常愿，果协心怀享大提。
　　虎出大林须动众，众人见了却忧疑。
　　虽然未解伤人意，亦主虚惊事可疑。
　　山居岂有喧哗客，只好修心办已高。
　　万事於中且宁耐，用心烧炼只徒劳。
　　圣意云：循规守矩，如法立身。久静思动，常切精勤。迁移吉利，谋运从心。结亲和合，病者从轻，百事畅怀，公讼欣欣。圣签之守，所欲利亨。
　　占婚姻吉。置货财轻，脱货吉。移居吉。公讼无事，家宅人口平安，求官迟升职名分。宜快病。宜作福，老者难，少者或好或恶。服药有阻，痘疮不稳。出行远宜少人吉。行人至，如不到两月方归。失物在宅内，宜早寻，迟不见。人口失吉。久后见行人，不到一二日有信。脱货、脱事便脱，后迟，孕难生，生女。修福　　日下生。求医入学吉。托人用事二人方吉。交易吉。文书有阻，吉。借物三人吉。买头疋，田宅，快利。
　　有缘重欢庆，枯杨半树开。向前求吉事，晚日称心怀。
　　□□　第三　中平　否极泰来
　　用尽殷勤望有功，反为怜怨惨愁容。
　　须愁宝货多虚耗，何苦区区不守中。
　　否极从今喜泰来，龙泉磨拂旧尘埃。
　　莫言守已无他望，闭户深居也获财。
　　居官必有人谗佞，得职终须后职高。
　　只好在家安守道，自然家内遇英豪。
　　圣意云：时运大谬，不能守常。殷勤用尽，反受其殃。失物招祸，动作不良。凡事求用，早计潜藏。大主损财，宜守其常。
　　占买物，田宅，人口、头疋难。见货快买，再去添价，不卖有利，病老少。若不应时，先凶后吉。宅神不宁，婚姻克夫。费力不成，种田费力。无收守旧，脱货好。公讼事难，谋事成事难。旧基业好，新难去。失人口头疋，难寻。产孕生分娩难。子母凶，宜作福生男。托人用事不济，有阻。文书不济，损财。迁移不利。借物无交易，兴贩不利。守旧还逢吉，更张劳见危。鼎身亏一足，烹饪但随时。
　　□□　第四　中平　谨守
　　莫言小疾沸须忧，日月适巡不易留。
　　能向道中图早计，庶几危厄获全收。
　　劳心费力欲成功，待得花开一阵风。
　　须得东君轻借力，望中别有一枝红。
　　风催闪电雷为使，水中绞龙旱有妖。
　　二物若能俱不避，依时顺节足为高。
　　圣意云：谨微守己，一心事神。旧愿早还，免受其殃。公讼不利，莫占婚姻。出行宜止，在路迈巡。财货平平，病者纵免。凡合天道，先暗后明。
　　占病，有道愿先凶后吉。久淹不妨，年老难。痘疮宜保福，产难宜快，先凶后吉。买卖微，见人宜快，有二三种田早收，迟无。说货快，婚姻不吉。入舍过房凶，出行心动，身不动，行人二三日至。如不至，迟公讼吉。破财买头疋快成，迟难。求官升职，名分迟，不遂。买物田宅宜快，迟不成。走失，目下见；如迟一日，不见。成事勾当宜快，迟更变，家宅人口不利。保福安，托人用事宜。贵人迟，不成。交易难成，兴贩宜快。迁移凶，借物便借，有人组。文书目下见，迟不成。求医学业，迟难。安居且虑危，深情有别离。未能求善果。先仿预损枝。
　　□□　第五　中平　利益动用
　　好将心意共图谋，利益源源合所求。
　　休向此中忘善果，保全衰朽浪中舟。
　　行船风顺去无疑，利涉江津正遇时。
　　万里长城知可到，所谋遂意事如期。
　　二人商贾求财利，便好登途离本地。
　　三五七朝到长安，货物交关莫守市。
　　圣意云：最宜交易，同心共谋。若占老病，危厄孤舟，婚姻叶吉，谋望可求。疾者进退，不解无忧，行人即至，讼不拘留。田蚕吉利，家道优游。
　　占财，买卖置货好，合伴不吉。公讼无事，婚姻吉。种田有收，出行吉。行人早晚至，求官升职，利病。三五十以用无妨，四十以上进退宜快，保福。痘疮平稳，老者主死。买田宅、人口、头疋吉。家宅老危少安，托人用事快吉。迁移大吉。走失迟见，谋事成事，三二日宜快干，迟不济。产孕，双日得平安吉。脱货，有利便脱，兴贩吉。文书交易不成。
　　輀作本成軏用，须凭巧匠裁。重山成锦绣，花落又重开。
　　□□　第六　大吉存心卦利益动用
　　欲求文墨作基图，何用怀疑设计谟。
　　但要存心公且正，自然交易利赢余。
　　鸳鸯阻隔两分飞，谋望求财未得时。
　　守旧却宜休改革，如今进退尚迟疑。
　　安居正好村注内，若欲迁移不为虑。
　　若逢孤势也安然，利益变财那可对。
　　圣意云：凡动文墨，公讼无失。凡在谋望，百事安吉。问亲和合，契书进入。公讼得理，疾病不卒。动作徙心，万无一失。
　　占财求轻微，见谒耐心。财不少，买货吉。脱货吉。烦事小心，公讼吉。种田薄收，出行宜快。行人即至，病老不妨。少者三二日好，久淹难。痘疮平息，婚姻好。和谐入舍俱吉利，家宅人口平安。交易便成，迟难成。买田宅人口大吉。谋事成事，先难后易。产平息，生男贵吉。求官升职，大利。迁移吉利，托人用事先难后易，文书有气相，吉利。
　　鱼化龙时变，休言霖雨开。碧云重见喜，霖雨一声雷。
　　□□　第七　上上　佳泽卦二奇动用
　　才发精神叩上穹，沉痾顿瘥有神功。
　　非论长幼沾佳泽，运用如耕遇岁丰。
　　枯木逢春色欲华，顿然枝盛长萌芽。
　　时人莫得为柴斫，若待春深又吐花。
　　正去浙东求买卖，江西便说有新茶。
　　涮东买卖且休去，买得茶来锦上花。
　　圣意云：内秉精专，感格易求。虽处忧捺，奚用多忧。病者渐痒，宿疾亦廖。福自天佑，从人所修。长幼安吉，讼不拘留。营谋有望，耕布全收。
　　占财，有三四分，置货勾陈，脱货迟，公讼吉，移居吉，脱事吉，托人用事，迟成。交易走失，难寻，出行吉，行人一二日至，病老少无妨，宜祷上苍吉。痘疮平息吉，买头疋、田宅、人口吉，婚姻吉，谋事成事。勾当有小人无妨，破财吉。家宅人口平安，兴贩言。产平和，求官吉。
　　未达公卿位，青云可布随。春光无限好，映日照瑶池。
　　□□　第八　下下　否赛守旧
　　艰难基址倦扶持，役役贵污不见机。
　　畜产损伤为小失，更於人口致忧疑。
　　因见渔舟上逆滩，渔舟泊此且盘桓。
　　前滩过了由闲事，更有后滩过更难。
　　心中用事意难为，汝若为之吉自亏。
　　正是失财行道处，波澜汕涌没明珠。
　　圣意云：素有祖业，不自守持。贪心无厌，徒役机关。镃产致损，家眷伤悲。所谋莫望，病者瘥迟。讼者失理，动涉迍危。但宜守旧，莫外思惟。
　　占财，买卖轻微，置货财稳求事不成，公讼有主张，移居吉。脱货迟，种田看时节。出行凶，行人二三日至。如不至，财有失。灾病老凶，少淹滞不妨。痘疮难迟瘥，交易不利。婚姻初婚无坊，重婚不中。求嗣凶，讼先难后易。买田宅、人口、头疋凶，谋事勾当准，兴贩不吉。失物难寻，人口灾晦不吉。产孕艰难，托人用事难成，求官升职名分迟。
　　财宝逢时变，如何事不归。手指斜阳日，孤舟未肯休。
　　□□　第九　上上　享福出尘
　　久思去故与维新，恰遇亨嘉志豁伸。
　　人宅泰然无别虑，韬光晦述出埃尘。
　　兰芳春景香堪爱，菊吐秋香又更佳。
　　乾坤各自为情意，不解束风次第开。
　　两头事意问如何，只好随缘恐惧过。
　　且守时来不多久，虽然不大也摩呵。
　　圣意云：否极泰来，将伸其志。久宅安乐，出尘拔萃。所作所谋，为无不遂。守旧平平，几成自坠。交易无阻，田蚤周备，更改动用，必获如意。
　　占求财，更改则吉。置货吉，脱货吉，移居吉，公讼吉。诸事少成，种田三二收。婚姻初婚吉，重婚平平，求嗣吉。出行吉，行人二三日至。病老者难，少者久淹，亦难。痘疮析福吉，公讼吉，置田宅人口头疋吉。利谋事，成事宜快勾当。有失物便寻，迟不见。求官升职，不达。家宅人口平安，借物休言。产孕平稳，文书迟吉。交易迟不成，托人用事恐不成，兴贩大吉。
　　累月多逢雨，光华始晚晴，举头天上看，昏月渐分明。
　　□□　第十　上上　吉祥
　　美誉洋洋袭吉祥，门庭嘉庆喜非常。
　　凤凰呈瑞何由致，德行光荣世代昌。
　　不论平地与山尖，无限春光总被沽。
　　探得百华成蜜后，为谁辛苦为谁甜。
　　黄榜招贤胆气谐，正宜春色入门来。
　　得官终是为官显，不若家问稳得财。
　　圣意云：君子道长，小人道消。求名得遂，显达皇朝。孕生贵子，后庆丰饶，投书献策，栖占先标，常人所占，未可图超。依稀守旧，幸免灾妖。
　　占财，君子贵，人有小人，轻微置货吉。脱货便脱，移居吉，公讼吉。种田看时节，平平交易便成，迟不济。家宅人口平安，出行吉。小人守旧，行人一二日至。病老少艰难，痘疮亦然。婚姻，君子贵人初，重婚吉，入舍求嗣吉。小平兴贩吉，买田宅、人口、头疋，君子吉，小人难。文书贵人吉，小人不利。谋事成事，君子罐显，小人元用产，君子生贵，小人主离，借物，君子吉，小人无用。失物慢慢寻，迁移吉，求医学业吉，托人用事吉，小人不济，求官升职除授吉。
　　做事好寝心，安身日渐。荣残花如旧，色前朵足丰盈。
　　□□　第十一　上上　勤持动用
　　莫伤踪迹久尘沦，幸有真儒席上珍。
　　守节不应常遁晦，伫看砥砺喜通津。
　　囚人出狱争讼了，却买甜瓜上酒楼。
　　偶见故人同畅饮，酒钱还了又相酬。
　　去时事意何能速，若奔长安三日程。
　　不若在家听消息，事须自己见光荣。
　　圣意云：怀才抱艺，久困尘埃。时将得路，亨达有谋。最宜图望，不可能徊。婚姻平稳，公讼无失。不宜守旧，恐有卑摧。
　　占财，儒士买卖有十分，置货财轻，脱货好脱，移居不吉。公讼吉，诸事阻节。行人三二日至，如不至，有实信，出行吉利。病者差三五日不妨，久淹有善愿，痘疮吉。婚姻吉，入舍求财吉。公讼宜和，买物、田宅、人口、头疋有阻准成。产孕生贵子平稳，诸事成事宜快，迟难勾当。托人向前吉，家宅人口平安。文书有气相，交易宜快迟不成。迁移、兴贩吉。求医、求官升职名分吉。借物宜快有人破。
　　自有必中意，何人若得知。龙飞方见涧，霖雨正当时。
　　□□　第十二　下下　污行不明
　　污行欺心昧彼苍，鬼神常切守行藏。
　　若教慢易能缴福，不向人间别善良。
　　杨花风卷无消息，恰似襄王一梦中。
　　夜静月明风细处，空飘零落惹芳丛。
　　可知笑杀人问客，昨见他贫却有钱。
　　若不用心终不得，须知已后得周全。
　　圣意云：内外倾欺，鬼神不佑。凡事动作，必惧凶咎。若谋若为，举难成就。消谴谢过，庶禳容咎。举动未遂，且宜守旧。此签大吉，百事皆谬。
　　占财，买卖置货吉，脱货好有财。公讼吉，移居不吉。帮四、二十六、四十八、三十四，用事出行主有灾。行人三二日到，如不至，在外有事。病老少，犯土并咒愿，出宗在外，有家先求之，新愿早还，迟难保。痘疮凶，保息吉。婚姻入舍大凶。求达升职名分不达。买田宅人口头疋不吉，谋事成事勾当俱不利。产孕难，家宅人口不宁，宜保福。托人为事不济，人物难寻。
　　通达翻为厄，忧疑亦紧怀。奈河迍未过，析福免凶灾。
　　□□　第十三　中平　坚勤守旧
　　立性恭勤不慢神，与人交易自均平。
　　如何动得冤怜报，孰若收心且守成。
　　花开结子喜逢时，赖得春工造化机。
　　求望所谋皆遂意，衣锦还乡事可期。
　　事意长时时意长，中问一段最高强。
　　依时可用无心慢，衣锦还乡拜父娘。
　　圣意云：素怀敬信，不慢於神。行止公正，不欺於人。人将归怨，反累其身。何如求静，且守其真。不宜谋望，守旧惟新。
　　占财，平置货不吉，动用不吉。公讼不吉，种田看时节。出行不利，行人未至。病不问老少，久淹宁公耐时，急难脱，析福保佑。痘疮亦然。婚姻入舍，求嗣平平。走失耐心后见。买田宅、人口、头疋，宜迟成。求官升职有名分，家宅平安，谋事成事，勾当耐心，亦不宜快。产孕安心平难，借物不济。求医学艺耐心，迁移不利文书迟见。
　　碌碌心无定，耕田力上轻。待时方可用，云散月重生。
　　□□　第十四　下下　不宁
　　是非无别闹啾啾，诉讼殷恋不慢休。
　　财散人离多坎坷，全身远害省责求。
　　龙蛇混杂卒难禁，未得风云变化鳞。
　　一日腾云归北海，那时方得现龙身。
　　闻知路险去为难，你道为难却不难。
　　便好登途涉水去，周回事已得平安。
　　圣意云：是非交结，论讼争先。人离财散，损失难蠲，莫贪动作，庶保其全，远行不利，婚姻无缘。病者未瘥，祈祷苍天。守常安分，可兔灾迍。
　　占买卖，置货不吉，脱货好。公讼无事，病者破财，犯土修福保佑。种田未收。行人便至，出行不利，恐有灾。失物难寻不见，交易不利。婚姻不利，买田宅人口头疋不利。文书不气相，借物不济。家宅人口不宁，求官升职未达。迁移不利，托人用事不利。产孕子母或有或亡不利。
　　忧若为言非，昏昏路正迷。佳人井吊水，篮管是空归。
　　□□　第十五　上上　守节岁德
　　事宜素定合天机，休听师巫说是非。
　　遵正不依他大道，自然门户发光辉。
　　月满今宵离海边，时人感仰丽春天。
　　清光烁处群星退，君子营谋便得官。
　　去年曾在此闲居，今日因来作故闲。
　　便好求财居福禄，亚人已被恶人驱。
　　圣意云：人心积善，久滞未通。求神问卜，妄冒尤空。坚正守节，莫厌迍蒙。大器晚成，时当过逢。进取谋运，所事亨通。病者自瘥，莫外是空。
　　占财，买卖吉，脱货吉。种田迟薄收，买田宅人口头疋迟吉利。出行待签日交节，行人初一、初八、十五、二十三至。托人用事先难后易。病伤寒，不问老少迟痉交节令。痘疮宜保福平稳，阴人占病不好。婚姻迟有人破，重婚入舍，求嗣迟吉。公讼吉，走失交节见，不见有信。谋事成事撞节日成，迟有少无多。迁移迟利，文书迟有。求官升职除授了，交节完备。产孕交节日，生贵子。家宅人口平稳，借物迟有些小。
　　玉石未分明，忧心更转疑。前逢通大道，花发应残枝。
　　□□　第十六　下下　守分
　　履危陆险逢饥虎，涉水行舟溺怒涛。
　　守分安闲灾可度，且於恩德报劬劳。
　　油烛点灯灯易灭，才挑得起又衰微。
　　长心挑尽空劳力，何似抽身早去归。
　　求财所用知真趣，识得之时大有财。
　　三日价高无四日，依然平地一声雷。
　　圣意云：忘本逐末，酷恣贪求，陆行遇虎，水泛沉舟。且宜守旧，报得有休，苔谢上穹，久病渐痒。百事不宜，忘得添忧。知过必改，得度春秋。
　　占财，买卖独行凶，置货不好，脱货吉。公讼无事，交易成后口舌。出行凶，行人便至，若一二日不到，主有凶不祥之事。迁移不利，老者久淹，少者宜修善，保无事求祖先。婚姻入舍不利，家宅人口宜保佑凶。托人用事不成，生物不见，知信也难寻，有口舌。产孕难，宜保佑。求官升职名分不达。
　　欲吉过重山，家乡转可悲。横舟相对月，凄惨有谁知。
　　□□　第十七　下下　待时向善
　　忧危灾厄所从来，谋事迪遭更破财。
　　稚弱不忧成久滞，耆年惟恐起悲哀。
　　当初得意翻成失，今日忧危事不危。
　　若遇贵人相举援，千年枯木再生枝。
　　此事为时急似风，一朝两日任西东。
　　若行三日愁来到，立便行时方可从。
　　圣意云：四隅造作，伤犯土府。勿罹灾危，久而未苏，不宜老病，小口无虞。速当禳谢，次第而苏。求谋迟遂，婚姻徐徐。百事赠蹬，莫若荣枯。
　　占买卖，目下有利，买货吃物大吉，脱货好。田种苗而不秀，出行凶。行人在外多日，到迟有阻。病老少，犯土速求先亡，老者难保。疸疮迟，可求七十二候。走失离寻，文书不遂。初婚迟成，重婚凶入舍。求嗣迟吉，借物少有，兴贩不利。占讼吉，买田宅人口俱不利。迁移不利，谋事成事不济。产孕宜快，迟难保佑。托人用事成，求官升职。见贵人吉，针灸宜迟亦好。
　　叆叆乌云起，求名未得名。四隅伤土禁，作福保安宁。
　　□□　第十八　中平　随缘
　　时当挚敛最宜收，运用随缘莫外求。
　　老病久痾宜保庇，事於梅腊得优游。
　　养汝原来岁月深，开笼不见意况沉。
　　想应只在秋江上，明月芦花何处寻。
　　守分安闲事可宜，求财利益报君知。
　　於中平善君多喜，一日丰盈正及时。
　　圣意云：谋望宜春夏，秋冬事总休。祈求延老病，在路兔迟留。凡事谋望，春夏可求。秋冬如用，事事总休。老者向病，祷祝宜修。久行祈佑，庶兔迟留。事宜时用，祈福免忧。
　　占财货，春夏吉，脱货随分。种田有收，公讼春夏无事，秋冬不利。病久淹，春夏轻，秋冬老者难，少者轻。宜求福，有善愿。痘疮春夏吉，秋冬不利。出行便动，行人春夏三日至秋冬有阻。婚姻入舍，求嗣上半年吉，下半年不利，有灾。文书不利，兴贩不利。买田宅、人口不利，失物难寻。家宅不利，借物上半年有，下半年无。托人用事，上半年吉，下半年不利。迁移春夏吉。产生贵子，秋冬生无妨。谋事成事，脱货便脱，置货春吉。
　　自此常逢吉，家丰应保扶。腊时好遇得，方可得良图。
　　□□　第十九　上上　良木逢春
　　百昌生土正逢春，暖律潜回态度新。
　　若也运为当此景，好看久垫奋芳辰。
　　云行雨施正春深，谋望求财总遂心。
　　争讼见官多得理，贵人喜庆自相寻。
　　休听人来讼短长，虽然得也不高强。
　　别行佳贶为宜利，有日光阴大吉昌。
　　圣意云：除旧而新，生理向荣。谋望有就，求选成名，行人通达，公讼无刑，秋冬若阻，百事沉吟。春夏占吉，用事亨通。孕妇平稳，不阻忧惊。
　　占财，贸卖春夏间，有置货春吉，十二月好，余月不用。脱货迟，公讼无事。种田，春种秋收轻微。借物春有，余月无用，出行吉，行人春占，起身余月，迟不动。病老少，春夏十月吉，余月迟难。文书正、二月、十月吉，余月迟。婚姻初婚吉，重婚不利，求嗣宜快。家宅人口平安，春十月吉，余月不中。谋事成事，正、十月有财气，余月不称意。托人用事，春、十月吉，余月无用。产孕春生贵子，秋冬不利。
　　重重霖雪裹，嫩柳遇春时。谋望皆如此，黄金色有辉。
　　□□　第二十　下下　危难空亡
　　逐急求神强秉诚，此诚那解格神明。
　　临危只恐危难保，望事应知事不成。
　　有舟无楫难撑载，更被漂流向海中。
　　嗟叹世人应不得，误人如此走西东。
　　有人用事事难成，事已成时便去程。
　　汝若求之终不吉，求之占得则安宁。
　　圣意云：人心怠慢，淫污渎神。占危厄险，占病沉吟。谋事难就，婚姻难成。独宜崇福，保庇其就。公讼失理，交易伤情，欲行求吉，速达上穹。
　　占财，少置货吉，脱货便脱。公讼阻滞，婚姻吉。诸事成，种田休种。病冒渎家神，有阻隔沉重，宜析福，久淹未安，先重后轻，防再添病，出行不利，行人未至。买田宅、人口成，也不长久，不利。走失难寻，托人无事。文书透空，家宅人口不宁。借物无，求官升职，见贵人不就巧。
　　□□　第二十一　下下　守旧淹滞
　　美玉明珠不易求，盖因承庆合前修。
　　能知寿天真消息，碌碌怀忧空白头。
　　馄化为鹏海浪翻，阴阳交泰太平间。
　　庶人蓦有凌云志，平地雷声振垫还。
　　眼前光景事艰难，每日寻思改旧颜。
　　买卖求财财已远，用之心下莫心寒。
　　圣意云：积善有庆，吉庆门庭。积恶致祸，祸及门庭。理合自然，何必沉沦。嗣续难存，行藏不吉。百事莫建，且守君心。
　　占财，买卖旧货好，脱不利。种田秀，向不实。出行不利，行人至病。不问老少，目下一二日好，如迟难，疸疮亦然。婚姻吉，求嗣不利。交易难成，公讼吉。买田宅、人口、头疋不利，失物难寻，谋事成事不吉。生产难，借物不利，学艺不利，求官名分未达。迁移不利，托人用事不利，文书未遂。
　　明月暗云浮，前程莫远途。求财多损失，灾病未能苏。
　　□□　第二十二　大吉　后吉
　　行艺惇修学问精，性从澄水自渊明。
　　久怀至宝宁无价，得价方知价不轻。
　　凤凰飞出林间去，展翅飞来伏众禽。
　　一旦身荣朝上阙，四方钦羡尽闻名。
　　跨马长途紧着鞭，一朝两日便朝天。
　　京华作个逍遥客，早到为官信有缘。
　　圣意云：素勤学识，时运未亨。久淹困危，谋运未能。时将旧达，枯木向荣。何须远虑，万事皆成。公讼利泰，所作称心。求谋遂意，出入咸亨。
　　占财，买卖时下便见些小，置货财轻，脱货迟。行人至，公讼吉。出行不利，病老幼，沉重不妨，疸疮平稳，种田秀而不实，婚姻求嗣不利。买田宅、人口、头疋宜，逢家宅人口平安。谋事成事，宜迟后方吉。失物迟久后见，借物迟吉。兴贩吉，迁移迟好。产孕生男好，聪明吉。求医学业迟好，求官升职远大吉利。文书十分气象迟亦好，交易宜快迟不利。
　　改革初逢变，光浮道合通。文书策驿禄，得达庆年丰。
　　□□　第二十三　中平　时阻之象
　　物是人非莫系怀，恐成冤讼反相催。
　　虽然心地明如镜，争奈时迍福未来。
　　种得桃株满院东，花开遭雨又遭风。
　　当初指望收桃吃，等到如今只是空。
　　神仙妙用事何如，汝若为之绝世奇。
　　道果圆成丹炼就，金门升入正当时。
　　圣意云：时迍运骞，多是多非，尽劳心力，谁念忧疫。切宜守旧，且待於时。先凶后吉，谋望稽迟。求婚远遂，讼者无危。百事宽制，何用忧疑。
　　占财，买卖越迟利高，置货好，脱贷应迟好。诸事守静稳，出行平，行人未至。心动身不动有阻，公讼宜劝和无事。病老伤寒不访，久淹沉重，痘疮保福。买田宅，人口宜迟吉，家宅人口平安。失物难寻，谋事成事先难后易。迁移吉，求官名分未达大吉。文书未遂迟后成，借物便有，托人宜迟。
　　有意望明月，团圆还又缺。用意又芳菲，终身宜热绝。
　　□□　第二十四　上上　利益受福
　　人豪财旺吉神扶，动作从心自有孚。
　　慷慨直须探虎穴，继承当见获龙珠。
　　明月当空处处辉，朗然照耀破昏迷。
　　所谋显达家门吉，此去荣华正及时。
　　若言此事又须嘉，事托他人路已差。
　　早早修心向山去，免遭世事乱如麻。
　　圣意云：值性刚豪，好向隆高。神明协赞，利益持操。行藏众伏，论讼无劳。孕生贵子，万种滔滔。病者即愈，望言不遥。求谋成就，迁职升高。
　　占财，买卖名爵之家有十分，常人无置货，拳用脱货迟。婚姻入舍，主一人性急心硬，一时难开口，后成长远吉。文书吉，出行官富吉。平人不利，行人未至。病老幼受痛瘥迟无事。借物无，谋事成事，先难后易。走失难寻，交易成就好。兴贩向前吉利，求官升职名分利。托人用事，先难后易。
　　□□　第二十五　下下　无灾不宜
　　运值凶灾福未饶，遁逃形迹莫轻佻。
　　行商坐贾宜循旧，好看机谋只秀苗。
　　求成未遂如君意，欲望青云路转赊。
　　守宁心旧方是吉，他时必定见荣华。
　　一朝事意实堪夸，久后为之必富华。
　　有败有成多少事，瓜虽大也苦甜瓜。
　　圣意云，时迍命赛，身宜潜逃。从教勉强，不务坚劳。出行遇盗，老者徒劳。耕种失望，婚姻叨叨。只宜守旧，莫怀持操。
　　占财，买卖值货不用脱货迟。种田有苗无收，病者不安，疸疮凶。出行不利，行人至。兴贩不济，迁移不利。婚姻口多不成，公讼不吉。交易难成不稳。买田宅，人口、头疋是本身旧基业利，如不是无益。谋事成事不利，成也不久。失物难寻，借物有成无多。产孕难存不妨，托人用事完备。家宅人口少安，文书气象不遂。求官升职，除授不久长。
　　□□　第二十六　中平　公正无私
　　天灾胶戾数当然，徒秉精诚格上天。
　　善果业缘应默定，不容私意保安全。
　　安居旺相进钱财，天上生云地震雷。
　　禄位迁高光显达，荣华富贵入门来。
　　守道依稀大有财，便宜动用不须猜。
　　若於此内占官事，不到州时也到台。
　　圣意云：天灾种种，忍受无虚。神明正直，岂有阿谀。痘不须药，邪不信巫。公讼宜达，早固难谋。谋为莫动，婚姻未如。且宜守旧，庶兔区区。
　　占财，无利置货不好，脱货迟。种田半收，婚姻入舍求嗣不吉。病犯北斗，并善愿老少，多日难脱，值寒十八日得汗，老者死边过。出行不利，行人至。迁移不利，公讼不吉。宜和买田宅，人口，头疋不利，文书吉，恐不遂。家宅人口不宁，谋事成事未遂。学艺业不利，求官升职名分未遂。走失难寻不见，产孕艰难，托人不济，交易难成，借物全无。体作蓬莱客，孤舟忌远行。富贵天上定，无风恶浪生。
　　□□　第二十七　下下　向善
　　设网张罗意气专，纵横驱策遍中原。
　　只知利己责污出，岂料言旋祸及门。
　　家宅惶惶主不宁，盖缘先祖作灾迍。
　　且宜作福求禳度，更谢家门伏侍神。
　　事虽平善见财迟，远涉江山利少微。
　　久见十方真有利，更多多也不须提。
　　圣意云：人心巘崄，物在宁笼。只知被害，安能守旧。百事不吉，莫避其凶。目前须暇，善事宜崇，病者致重，论讼无功。凡事宁耐，守之则通。
　　占财，买卖宜快，置货好，脱货好。种田无，高低不利。公讼吉，出行吉。行人一二到，如不到迟病老少，宜告斗并善愿吉，疸疮平。初重婚入舍求嗣大吉，产孕生男，女虚惊。兴贩吉，买田宅人口头疋有损无益。谋事成事休踌蹰便成，求官升职名分宜快。迁移吉，文书便至，托人用事快成，走失不见，家宅人口平安。户开重轮载，逢牛忌损财。忧危犹未出，孝服又重来。
　　□□　第二十八　中平　谨守
　　灾哀萌动事无伤，更与堤防作善良。
　　莫向亲姻求久计，图谋机巧也寻常。
　　贵人接引喜逢新，官灾口舌离门庭。
　　病人此去身安健，谋望求财尽变更。
　　托人去干心中事，早早回头望故乡。
　　只好保安於自己，贵心必定见灾殃。
　　圣意云：小灾渐明，未致伤人，谨微宜早，莫慢因循。公讼失理，病者沉沦。婚姻中一，图望成尘。独宜崇福，善获惟新。
　　占财，买卖宜早收平，种田无收。出行不利，行人未至。迁移不利，病宜服药。作善事吉，公讼吉。婚姻入舍求嗣吉，克妻不到头。买田宅人口头疋不利，脱货便脱，兴贩不利。文书早干，借物透空。交易难成，托人用事不利。家宅人口，祈福保佑。桥下水流去，炉中烟袅长。保扶宜作福，禳告免灾殃。
　　□□　第二十九　上上　亨通得财
　　踪迹沉埋辄变通，霈恩嘉贶籍师宗。
　　一朝获福当权握，余庆源源世代隆。
　　阴阳道合事通亨，还如人在月中行。
　　琴瑟调和门户吉，荣华富贵日自生。
　　十年窗下读诗书，黄榜招贤信息催。
　　马快如风行二日，若行三日不相知。
　　圣意云：久凶向吉，久闭渐通。承恩在上，权握雄雄。诉讼得理，谋运得中。婚姻利益，喜气重重，病者迟痒，交易自从。不宜守旧，恐惨愁容。
　　占财，买卖忙有三五分；置货帮用，脱货便脱。种田便种吉，出行宜快。行人至，兴贩吉利。病老少迟瘥，公讼不吉。婚姻吉，迁移宜快吉。借物宜快便有，家宅人口平安。谋事成事贵人助力，求官升职得贵人主张除授。走失便见，文书有气象吉。产孕生贵子，若女是金星吉。交易快成有利息，托人用事遇贵人。穿井定方位得地泉吉利。
　　碧玉先天染，蓝田气象新。相逢在朝野，不久过江来。
　　□□
　　第三十　下下　空亡
　　狱讼缠绵志未伸，伤财劳力谩嚚嚚。
　　善缘早计崇遐福，莫待迁延苦累人。
　　花正吐时连夜雨，月当明处被云遮。
　　记言桃李休相笑，一日云开自有时。
　　可知此内事须防，此日云阴见吉祥。
　　汝若占知三四日，便能速疾预才良。
　　圣意云：缠绵狱讼，失致伤财。更宜作善，兔致凶灾。谋望不就，婚姻失倍。百事不宜，商贾空回，移徙动作，必致灾危。病者迟滞，恐有悲哀。
　　占财，买卖宜快，迟不济置货吃物用。种田不宜早。婚姻入舍，求嗣不利，迁移不利，出行不利，逢盗贼别日再占。此卦少可用，行人未至交易，口多有人主张兴贩不利。托人用事难成，文书无气象。公讼无事宜和，病者有愿宜早还。作善事免於人口灾，官府成事快。买田宅、人口、头疋不利。脱事便脱，谋成事不利。借物不定准，家宅人口宜作善事。产孕作善事保，求医艺不利。买卖脱货不利，求官升职，成也不利。诸事不吉。
　　前有二牛尾，交加事有争。何时方免厄，见鼠始安宁。
　　□□　第三十一　大吉　正直
　　奉公执法不辞劳，从此洋洋气格高。
　　自是行藏合天理，岂容纤羽坏持操。
　　心事冲冲常不乐，待得方安又不安。
　　所作施为全未遂，恰如明月在云间。
　　此事中平难得成，事已成时难称心。
　　若占官事终须没，商贾求财利益轻。
　　圣意云：正直合理，不务敞斜。公讼得众，天福延遐。纵有小厄，岂动疵瑕。动为合吉，常赴亨嘉。出入通泰，乐更荣华。
　　占自己钱。本有三五分，置货用，脱货便脱，种田有收，公讼无事，出行吉。行人未至有信，失物不见。家宅人口平安，婚姻莫信人言有益吉，再婚有疾。求嗣利病老少，不妨田宅人口头疋主，有必一小损失成吉，课事成事得权吉。孕生贵子交易用力成好，托人用事有阻后利，迁移守旧吉。求医兴贩大吉。借物快有，后有小失。求官升职有阻后吉。
　　才是忧危室，鸥鹏有变成，鹏飞十万里，不久遇苍天。
　　□□　第三十二　上上　岁寒无忧
　　拭泪频嗟远信沉，谩劳古卜觅佳音，
　　莫将怪梦成忧虑，松相坚贞自有心。
　　众星侵月事须防，小口灾临主祸殃。
　　若也知之能喊半，预先作福谢穹苍。
　　安居欲别去门坊，买卖占求在远方。
　　托佛靠神方可吉，事须社庙及神堂。
　　圣意云：久客天涯，戚属伤嗟。徒倾思念，人自安嘉。谋猷叶吉，畜产有嘉。婚姻和合，公讼堪夸。先凶后吉，百事无差。病者无虑，福寿延遐。
　　占财，买卖有三二分，置货好，脱货好。种田有收，公讼吉，无事病，老少沉重。少者宜作善事，不妨婚姻，入舍求嗣好恐不成。家宅人口有小失，不宁宜作善保。买田宅人口有小失后成。谋事成事向前有小失，无妨借物，无多求医艺业吉利。孕平稳吉，文书利失物寻见，迁移吉利。求官升职得除兴贩吉利。
　　烟波一叶舟，行船遇顺流。资财从远得，出入好经求。
　　□□　第三十三　大吉　承庆出尘
　　蓊郁云烟气象新，门庭叶吉喜如春。
　　怀耽定获承家庆，商贾须逢异宝珍。
　　新磨龙剑快锋铓，劲气冲牛孰敢当。
　　况又提持今在手，英雄猛烈陪寻常。
　　早朝占得方为吉，饭后求之必不嘉。
　　万事只宜如此句，名扬四海有人夸。
　　圣意云：德盛崇福，吉祥恺悌。谋为不吉，为谋不利。婚姻和合，行商济济。孕生贵子，不宜迁移。灾祸不生，内外和美。凡事称意，有吉有喜。
　　占财，轻本大称意，置货好，脱货好。种田宜迟，公讼吉。迁移大吉。病老少，春轻秋冬沉重，有善事，星辰不顺。婚姻宜快迟不成。家宅人口平安，走失京中寻有自家繁。兴贩迟有利，买田宅人口迟成吉。文书迟成，孕生男稳大吉。谋事成事勾当向前，宜快成迟不利。脱事忍耐好求医业，快不济迟好。托人用事迟吉，脱货越迟有利。
　　空布重之雾，樽迭满泛尼。重令将久去，果熟应生花。
　　□□　第三十四　上上　佳音革故
　　立宅安坟值吉神，便宜兴建莫沉吟。
　　行商坐贾求谋遂，事不须谋得好音。
　　病龙行雨值虹霓，有疾占身事不宜。
　　变化升腾须有日，且宜守旧待明时。
　　可知一日事宜为，一日之过不要图。
　　事若不宜知不吉，枉教君子费工大。
　　圣意云：革故鼎新，迁坟葬茔。年月叶吉，吉曜加临。更宜商贾，利益快心。婚姻遂意，无谋自成，公讼有望，所作称心。百事快怀，永保元亨。
　　占财，轻买卖宜快，置货好，脱货迟。宜快种田，宜早有收。兴贩大吉，出行宜快，行人一二日到，不至迟，家宅人口不利。交易宜快迟不济，婚姻宜快迟费力。公讼无事，买田宅人口宜迟不济。谋事成事勾当宜快，迟难成。求医业稳，文书宜快吉。求官升职，迁移吉利。失物难寻，托人用事有贵人吉。移居不移。相逢渐有涯，额事称心怀。人称心上事，花落又重开。
　　□□　第三十五　中平　莫求莫动
　　方隅神杀不堪修，旧业安然莫外求。
　　冢墓动土尤可畏，急於崇福获洪休。
　　鹤呜霄汉气冲天，九万程途咫尺间。
　　官禄日升财禄进，安居吉庆度时光。
　　一回去了一回多，又再求之色更和。
　　二十中间占得此，定知财物满山河。
　　圣意云：兴工动土，恶杀临方。不意用宜，守旧为强，葬埋更忌，恐致灭亡。先若少犯，祈谢安康。公私不利，虑有灾殃。急於崇善，可获吉祥。
　　占财，买卖置货好，脱货便脱。公事吉，守旧三十一、第四、第十，用事出行不利，行人不至在外有阻。入舍求嗣不利。病老少，犯土并墓神，沉重宜禳谢，痘疮求七十二候。谋事成事不利，交易难成。求医业不成，脱事难。失物难寻，知信不见。迁移不利，有小人欺弄。公讼不利。有灾，田宅人口有损无益。兴贩不利，求官升职名分不利。
　　何处排歌声，分飞是至亲。一边一阳照，方免泪如倾。
　　□□　第三十六下下从旧
　　碌碌就迷每慢藏，一朝无计护猖狂。
　　资财散尽重求福，何不当初莫损伤。
　　鱼翻桃浪当三月，此时方喜变龙身。
　　求官得禄须为定，百事无忧吉庆新。
　　偶逢旱岁种低田，水若来时稻不完。
　　见说虫蝗消息事，虚惊已退得完全。
　　圣意云：不自守法，常切息慢。火盗一至，所威倾散。虽悔莫及，徒然嗟叹。出行有失，婚姻不求。病讼多难，好作善事。神明吁赞，难保兴贩。
　　占财，买卖宜就巧忙折本，置货不好，脱货吉。种田秧不济，散种有三二分。出行达盗火不吉，行人至，如不至有阻。病伤寒，七八日得汗，过日难，宜求家堂祖先土地，吃药好。婚姻不利，交易不成，有人破。公讼失理，供物有人破。迁移不利，脱事不利。谋事成事凶。产子母有损，宜保福。田宅人江不利，文书不利。托人用事，置货脱货，俱不利。
　　惆怅事忙忙，劳心梦一场。丧事方出户，浪过免灾殃。
　　□□　第三十七　下下　守静
　　福有基兮祸有胎，惟人所召得从来。
　　操心不善罹凶变，多幸全身也损财。
　　渡水无船岂可过，波涛凶浪势嵬峨。
　　出入不依如此句，进之不得退无他。
　　平生为客走途中，买卖求财那件通。
　　食物用刀君可买，须知宜利急西东。
　　圣意云：平生毒害，福少祸多。今罹凶横，我将奈何。所谋不及，问亲不和。公讼失理，兴贩不磨。最宜守旧，何必波波。
　　占财，买卖不济，置货掣用，脱货吉。种田不利。病者不吉，伤寒、疮疸，保佑有救。出行不利。产难，祈福保佑。迁移不利，借物无。兴贩折本，公讼不利。文书不利，买田宅人口主损失凶。求官升职不遂。
　　何处生荆棘，佳人信渐疏。断弦声韵绝，家宅更仿虚。
　　□□#1　第三十八　中平　因穷
　　疾病厌厌谩可怜，医巫徒费保安全。
　　齐心恳告俱成妄，何不潜思答上天。
　　红日当天照破云，无幽不烛众人倾。
　　君子进身须显达，荣华家宅又安宁。
　　买物之时物价高，便宜出卖莫叨叨。
　　虽然才利无多子，枉费工夫走一遭。
　　圣意云：灾祸缠绵，岂料其源。净愿不还，难保安全。医巫造说，浪费其钱。速宜崇善，以苔上天。先忧后喜，先难后易。可以作福，神能保庇。
　　占财，置货莫买，脱货好。种田少收。病老不吉，有天愿咒诅，星辰不顺，添病不好。出行不利，行人至。产孕难，公讼不吉缠绵。婚姻不利，迁移不利。买田宅人口不利，家宅人口宜作善事。求医艺不利，失物难寻不见。求官升职不利，宜快脱事不济。借物先难后易，托人用事先难后易。
　　八刀犹未了，暗箭射阴人。伤人还及己，福去祸来侵。
　　□□　第三十九　中平　防辱
　　莫说英雄祸不侵，壮志遭辱恐难禁。
　　回头改过非为过，坦道经求好访寻。
　　忽入深山去路迷，不如归去致狐疑。
　　进退出行俱不利，切须防损暗中欺。
　　货物虽迟气色高，且宜守旧阅英豪。
　　有人领袖方为吉，及后钱财旺似刀。
　　圣意云：每盗强梁，轻欺良善。恶债难擒，遭辱被遣。一且改过，祸灭祸荐。先凶后吉，皆由方便。此签非吉，速达旧愿。
　　占财，买卖置货吉，脱货吉。种田无收。出行不利，行人有阻。托人用事不济，病者不吉宜保佑。婚姻不吉，产宜保佑。谋事成事宜更改，成也不利。公讼宜和，买旧宅人口不利。文书不利，迁移不利。求医艺不利。求官升职，托人再抚人成。借物不利，失物宜快迟不见。残花枝渐发，月缺再重圆。改过神人赞，相逢事必完。
　　□□　第四十　中平　后吉
　　中怀毒害少慈人，幽显将恢不孝刊。
　　能向道心知革故，镃基有继在门庭。
　　鸿鹄摩天只自然，未逢时至致灾迍。
　　此日升腾还自在，翱翔直上九霄云。
　　闻知事已实堪夸，此去登门必见华。
　　汝若托人终不吉，空言世事乱如麻。
　　圣意云：平生毒害，不和六亲。既化幽显，能向此心。誓天悔地，革故鼎新。占病渐减，谋运得通。若婚与讼，终就和平。移凶就吉，庆吉门庭。
　　占财，宜迟有利，置货好，脱货好。种田先难后易，婚姻不吉。病者少，有愿伤寒七日得汗，如迟宜作福。家宅人口平安，迁移吉。走失急寻，久远只在家内。文书迟，兴贩吉。借物迟利，托人用事上紧吉。交易迟成利，产孕迟吉。
　　有无相逢否，先防迍塞灾。回心归正道，免损段头财。
　　□□　第四十一　中平　谨守莫动
　　客路茫茫古驿荒，不堪开眼致参商。
　　只宜守旧朝昏度，庶保怡怡禄有常。
　　落花流水两无情，家宅忧疑主不宁。
　　小口阴人招疾厄，切须急祷旺中神。
　　虽然宝出海中者，便下番舟走一遭。
　　到了不知何处去，依然空手赤身回。
　　圣意云：出行谋望，害己损财。且宜守旧，保尔无灾。公事和了，疾病久怀。不宜动土，恐有悲哀。常惊怪梦，百事低回。
　　占财，无旧有货好守。种田薄收。病不问老少，多凶少吉。宜告斗，婚姻不吉，公讼宜和。出行自己有小失，行人至。田宅、人口，头疋不利，文书不济。借物不成，失物难寻。产孕求保，买货脱货不利。托人用事宜守旧，交易难成。
　　见喜变为忧，占身反作怜。出入防损失，灾讼未能休。
　　□□　第四十二　大吉　欲醒
　　久钝思磨醉欲醒，顿思更变未原情。
　　冰消雪散和风至，垫者潜升枯者荣。
　　游鱼出水戏波间，跳跃优游莫等闲。
　　喜遇泰来通万事，更於险难胜於前。
　　兵势休言出世奇，阵中成败少人知。
　　战胜中间还有损，争如不战自相如。
　　圣意云：久淹如醉，多能频遇。垫不久闭，雷声徐徐，冰消雪散，和风自至。百事如意，综迹伸舒。病讼宜福，保尔无虞。所谋大吉，不可踌蹰。
　　占财，买卖春首有财，余月不中，置货好，诸事吉。种田收。出行宜快，恐去不成，行人三二日至。婚姻吉，先难后易。迁移吉利。病老少，春瘥快，余月迟。托人用事宜快，脱事宜快。家宅人口平安，求官升职吉利。
　　昏昏醉欲醒，久困渐通亨。否极时逢泰，勾萌尽发生。
　　□□　第四十三　中平　应天
　　役役人生七十稀，阴阳淫疾速求医。
　　天曹修短皆前定，不与尘几取次知。
　　日出扶桑万里明，贵人喜庆自通亨。
　　求财谋望从心意，若问求官定得名。
　　自古人才志气高，於中有事不交爻。
　　机关不漏一些子，顷刻成名耀大曹。
　　圣意云：老者悲伤，少者无疑。宜作善福，庶保怡怡。公事平稳，谋望稽迟。动作平平，莫特巧机。
　　占财，轻置货好，脱货好。种田薄收，出行少者安，老者危，行人至。迁移快吉。病老者重少者，有天曹并善愿早还无妨，痘疮主尖。交易宜快。初婚不吉，重婚宜快吉。公讼宜快和，文书迟成。田宅、人口、头足俱不利，借钱· 无多。谋事成事宜快成。产孕平稳，宜保佑吉。兴贩快利，家宅人口老者危少者安。托人用事吉，求官升职冬分成。脱事宜快迟难，走失难寻。
　　西山日渐落，无色似黄昏。屈指伤悲处，图谋空断魂。
　　□□　第四十四　上上　合天
　　否泰相仍理自然，合乡刚毅合苍天。
　　灾衰有命今冰释，降福禳秾志愈坚。
　　乌云遮月暗朦胧，暗昧门庭事未中。
　　只宜守旧方为吉，直待云开万事通。
　　今日来占此意中，速来速去您西东。
　　虽然财物无多子，照耀清光满眼红。
　　圣意云：为人公正，穷达如常。不介凶次，岂不余殃，行藏通泰，降福禳禳。吉人天相，获福吉昌。灾害渐退，声誉扬扬。所为吋吉，永保安康。
　　占财，有三分，置货好，脱货好各吉。种田好收。病老少，伤七八日得汗迟瘥。交易成，出行吉，行人未至。家宅人口平安，婚姻宜快迟难成。买田宅人口头疋，宜快迟难成有益。文书吉利，谋事成事宜快迟费力。求医艺利，求官升职宜快。产孕吉，公讼吉。
　　当年挂布衣，今日却坡绯。脱去尘几吉，祖玉见光辉。
　　□□　第四十五　大吉　屈伸
　　风有因缘岂暂成，那堪占卜觅佳音。
　　经求负贩情无外，晦者斯先屈者伸。
　　风雷鼓舞播乾坤，万物萌芽自此伸。
　　君子求谋皆遂意，庶人人口进家门。
　　此意占之得吉祥，於中求事见时亨。
　　虽然小辈来侵闹，大道身躯自吉昌。
　　圣意云：占亲利益，夙气寅缘。经求谋望，财物绵绵。公讼得理，病者迟痿，动为合吉，家宅安全，行人通泰，人月团圆。
　　占财，有五六分，置货吉，脱货吉。迟种田吉，婚姻大利，出行利，行人迟，公讼吉，田宅、人口、头疋迟成。脱事吉利，谋事成事不称意。产孕吉利，求官升职名分不达。借钱有三分，脱货后无价，动用吉。
　　欲识前途事，文书正好求。忧危成吉兆，终日自然休。
　　□□　第四十六　中平　易脱有财
　　山川悠远历艰难，聚散须知反掌间。
　　近涉争知经久利，秋深冬首称心颜。
　　螣蛇入梦主忧疑，防慎家门有贼欺。
　　将来革故方为吉，进退如今未遇时。
　　求财於我事如何，守货占财守利多。
　　大放心怀长久去，自然瑛玉有人磨。
　　圣意云：经求涉远，贪心无厌。财物聚散，少得十全。秋冬有望，春夏休言。一切谋运，事亦如然。病者自痒，讼者留连。若求安泰，宜谢苍天。
　　占财，买卖劳心置货好，秋冬吉，脱货快。种田不完全，婚不吉。出行秋吉利，行人至。公讼难，借物秋冬吉。病老少，春夏得，秋方瘥，多凶宜善事，秋冬病瘥迟。买田宅、人口、头疋，秋冬吉，春夏凶。谋事成事，秋冬吉，春夏不吉。家宅人口，秋冬吉。兴贩、文书、产孕，秋冬俱吉。求官升职，秋冬吉。托人用事难成，脱事上半年不利，下半年吉。交易秋冬吉，余月不中。
　　禾粒方好去，用意望云梯。谋望皆好用，云开月正辉。
　　□□　第四十七　大吉
　　素秉精诚格至神，行藏时获吉来临。
　　图谋若也瑜邪径，不误从前道合真。
　　密云无雨天边暗，却主忧疑亦不坊。
　　更慎小人来害己，家门暗昧事须防。
　　求财意欲一亨通，争奈才人西复东。
　　三五中间虽实有，事当并定一遭空。
　　圣意云：好善获吉，积恶就凶。纵当正道，福不须求。公讼泰定，占亲无忧。所谋皆就，出路忧疑。百事遂意，无有迟留。
　　占财，买卖正道无利，邪道大旺，置货好，脱货好。种田大收，公讼不吉。病老少，有阻犯土，并祈福保佑不妨。婚姻吉利，诸事吉利。出行吉，行人三日至。
　　见立未安坟，传书用破心，几回遭险浪，今日遇知音。
　　□□　第四十八　中平　阴阳
　　阴阳匹偶不徒然，勉强求神积善缘。
　　念念孰知遵大义，好於财物保安全。
　　宝剑新磨益见光，东西照耀倍寻常。
　　从前自有根基在，润色增明声播扬。
　　欲望平生富益和，怎知好事却多魔。
　　只宜守旧安居吉，自有凌云志气多。
　　圣意云：求谋大吉，缘法夙契。若有机谋，事恐难济。资财善保，公事莫易。若占家宅，且须谨忌。病者不妨，行者迟滞。
　　占财，买卖少有，置货好，脱货好。求医业名分不成。公讼不吉，破财不妨。病者善愿无妨。出行不中，行人未至。失物后见，婚姻迟晚大吉。种田薄收。　　占事须防多阻滞，求名问卜事难量。要卜守旧多安稳，自有荣华禄位昌。聚四发成女，须忧事不中。早园能备禄，家眷免灾凶。
　　□□　第四十九　上上　破星
　　石中有玉谁能别，沙裹藏金不易淘。
　　穷达在时须有得，何须怀抱只徒劳。
　　群鸦集噪可为奇，防慎阴人口舌危。
　　退步之时方可得，不然事绪主忧疑。
　　迟中求事可须迟，长久光阴事莫疑。
　　财货久长难可守，守之事意实提携。
　　圣意云：自负才能，未遂其至。操持坚固，何须不济。病者自瘥，讼不久滞。谋运向前，进取得贵。百事皆通，英风不坠。
　　占财，买卖迟有四五分。种田宜劳力有收。失物便见，婚姻宜快成吉。病有愿便还，少者好老者不中。脱货宜迟有利，忙无利不中。公讼宜和无事，行人便至，家居吉。诸事吉。
　　门望渐声高，文书得坚牢。称心方可得，入海钓鱼惊。
　　四圣真君灵签竟
　　＃１『魉魑』底本无，据上下文补。
　　
