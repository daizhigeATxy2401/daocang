长春真人西游记
　　经名：长春真人西进记。二卷。底本出处：《正统道藏》正一部。
　　长春真人西游记序
　　长春子盖有道之士。中年以来，意此老人固已飞升变化，倡云将而友鸿蒙者久矣，恨其不可得而见也。己卯之冬，流闻师在海上，被安车之征。明年春，果次於燕，驻车玉虚观，始得一识其面。尸居而柴立，雷动而风行，真异人也。与之言，又知博物洽闻，於书无所不读。由是日益敬，闻其风而愿执弟子礼者，不可胜计。自二、三遗老，且乐与之游，其余可知也。居无何，有龙阳之行。及使者再至，始启途而西。将别，道众请还期，语以三载。时辛巳夹锺之月也。迨甲申孟陬师至自西域，果如其旨，识者叹异之·。自是月七日，入居燕京大天长观，从疏请也。噫，今人将事行役，出门彷徨，有离别可怜之色。师之是行也，崎岖数万里之远际。版图之所不载，雨露之所弗霖。虽其所以礼遇之者，不为不厚，然劳惫亦甚矣。所至辄徜徉容与，以乐山水之胜。赋诗谈笑，视死生若寒暑，於其胸中曾不蒂芥。非有道者，能如是乎。门人李志常，从行者也。攘其所历，而为之记。凡山川、道里之险易，水土、风气之差殊，与夫衣服、饮食，百果、草木、禽虫之别，集然靡不毕载。目之日《西游》，而征序於仆。夫以四海之大，万物之广，耳目未接，虽有大智，犹不能遍知而尽识也，况四海之外者乎。所可考者，传记而已。仆谓是集之行，不特新好事者之闻见。又以知至人之出处，无可无不可，随时之义云。戊子秋后二日，西溪居士孙锡序。
　　长春真人西游记卷上
　　门人真常子李志常述
　　父师真人长春子，姓邱氏，名处机，字通密，登州栖霞人。未冠出家，师事重阳真人。既而住墦溪龙门，十有三年。真积力久，学道乃成。暮年还海上。戊寅岁之前，师在登州，河南屡欲遣使征聘。事有龃龉，遂已。明年住莱州昊天观。夏四月，河南提控边鄙使至，邀师同往。师不可，使者携所书诗颂归。继而复有使自大梁来，道闻山 东为宋人所据，乃还。其年八月，江南大帅李公、彭公来请，不赴，尔后随处往往邀请。莱之主者，难其事，师乃言日：我之行止，天也，非若辈所及。知当有留不住时，去也。居无何，成吉思皇帝遣侍臣刘仲禄县虎头金牌，其文日：如朕亲行，便宜行事。及蒙古人二十辈，传旨敦请。师踌躇问，仲禄日：师名重四海，皇帝特诏仲绿瑜越山海，不限岁月，期必致之。师曰：兵革以来彼疆此界，公冒险至此，可谓劳矣。仲禄曰：钦奉君命，敢不竭力。仲禄今年五月，在乃满国兀里朵得旨。六月，至白登北威宁，得羽客常真谕。七月，至德兴，以居庸路梗，燕京发士卒来迎。八月，抵京城。道众皆曰：师之有无，未可必也。过中山，历真定，风闻师在 东莱。又得益都府安抚司官吴燕、蒋元，始得其详。欲以兵五千迎师。燕等曰：京东之人，闻两朝议和，众心稍安。今忽提兵以入，必皆据险自固，师亦将乘柠海上矣。诚欲事济，不必示也。从之，乃募自愿者得二十骑以行。将抵益都，使燕、元驰报．其师张林。林以甲士万郊迎。仲禄笑曰：所以过此者，为求访长春真人，君何以甲士为？林於是散其卒，相与接辔以入。所历皆以此语之，人无骇谋。林复给以驷骑。次潍州，得尹公。冬十有二月，同至 东莱，传皇帝所以宣召之旨。师知不可辞，徐谓仲禄曰，一此中艰食？一公等且往益都，俟我上元醮竟，当遣十五骑来，十八日即行。於是宣使与众西入益都，师预选门弟子十有九人，以俟其来。如期骑至，与之俱行。由潍阳至青社，宣使已行矣。问之张林，言：正月七日，有骑四百，军于临淄，青民大骇。宣使逆而止之，今未闻所在。师寻过长山及邹平。二月初，届济阳，士庶奉香火迎拜於其邑南。羽客长吟前导，饭於养素庵。会众会曰：先月十八日，有鹤十余，自西北来，飞呜云问，俱 东南去。翌日辰已间，又有数鹤来自西南，继而千百焉，或颉或顽，独一鹤拂庵，盘桓乃去。今乃知鹤见之日，即师启行之辰也。皆以手加额，留数日。二月上旬，宣使遣骑来报，已驻军将陵。蚁舟以待，明日遂行。十三日，宣使以军来近。师曰：来何暮？对以道路榛梗，特往燕京会兵， 东备信安，西备常山。仲禄亲提军取深州、下武邑以辟路，构桥於滤沱，括舟於将陵，是以运。师曰：此事非公不克办。次日，绝滤沱而北。二十二日，至泸沟。京官、士庶、僧道郊迎。是日，由丽泽门入，道士具威仪，长吟其前。行省石抹公馆，师於玉虚观。自尔求颂、乞名者日盈门。凡士马所至，奉道弟子，以师与之名，往往脱欲兵之祸，师之道瘾及人如此。宣抚王巨川楫上诗，师答云：旌旗猎猎马萧萧，北望燕山度石桥。万里欲行沙漠外，三春遽别海山遥。良朋出塞同归鸦，破帽经霜更续貂。一自玄元西去后，到今无似北庭招。师闻行宫渐西，春秋已高，倦冒风沙，欲待驾回朝谒。又仲禄欲以选处女偕行，师难之曰：齐人献女乐，孔子去鲁。余虽山野，岂与处子同行哉。仲禄乃令曷刺驰奏，师亦遣人奉表。一日有人求跋阁立本《太上过关图》，题：蜀郡西游日，函关 东别时。群胡皆稽首，大道复开基。又以二愒示众，其一云：杂乱朝还暮，轻狂古到今。空华空寂念，若有若无心。其二云：触情常次烈，非道莫参差。忍辱调猿马，安闲度岁时。四月上旬，会众请望日醮於天长。师以行辞，众请益力。曰：今兹兵革未息，遗民有幸，得一衬
　　真人，蒙道瘾者多矣。独死者冥冥长夜，未沐荐拔，遗恨不无耳。师许之。时方大旱，十有四日，既启醮事，雨大降，众且以行礼为忧。师於午后赴坛，将事，俄而开霁。众喜而叹曰：一雨一晴，随人所欲。非道高德厚者，感应若是乎？明日，师登宝玄堂传戒。时有数鹤自西北来，人皆仰之。焚简之际，一简飞空而灭，且有五鹤翔舞其上。士大夫咸谓师之至诚动天地。南塘老人张天度子真作赋美其事，诸公皆有诗。醮竟，，宣使刘公从师北行。道出居庸，夜遇群盗于其北，皆稽颗以退。且曰：无惊父师。五月，师至德兴龙阳观度夏，以诗寄燕京士大夫云：登真何在泛灵植，南北 东西自有嘉。碧落云峰天景致，沧波海市雨生涯。神游八极空虽远，道合三清路不差。弱水纵过三十万，腾身顷刻到仙家。时京城吾道孙周楚卿、杨彪仲文、师谓才卿、李士谦子进、刘中用之、陈时可秀玉、昊章德明、赵中立正卿、王锐威卿、赵防德辉、孙锡天锡，此数君子，师寓玉虚日，所与唱和者也。王观逢辰、王直哉清甫，亦与其游。观居禅房山之阳，其山多洞府，常有学道修真之士栖焉。师因契众以游。初入峡门，有诗云：入峡清游分外嘉，群峰列岫戟查牙。蓬莱未到神仙境，洞府先观道士家。松塔倒县秋雨露，石楼斜照晚云霞。却思旧日终南地，梦断西山不见涯。其地爽恺，势倾 东南，一望三百余里。观之东数里，平地有涌泉，清玲可爱。师往来其问，有诗云：午后迎风背日行，遥山极目乱云横。万家酷暑需肠热，一派寒泉入骨清。北地往来时有信， 东皋游戏俗无争，耕夫牧竖堤阴让坐。溪边浴罢林问坐，散发披襟畅道情。中元日，本观醮。午后传符授戒，老、幼露坐，热甚，悉苦之。须臾，有云覆其上，状如圆盖，移时不散，众皆喜跃赞叹。又观中井水可给百众，至是瑜千人，执事者谋他汲。前后三日，井泉忽溢，用之不谒，是皆善绿天助之也。醮后，题诗云：太上弘慈救万灵，众生荐福藉群经。三田保护精神气，万象钦崇日月星。自揣肉身潜有漏，难逃科教入无形。且遵北斗斋仪法，南斗北斗皆论斋醮，渐陆南官火炼庭。八月初，应宣德州元帅移刺公请，遂居朝元观。中秋夜，有《贺圣朝》二曲。其一云：断云归岫，长空凝翠，宝鉴初圆。大光明，弘照亘流沙，外直过西天。人问是处，梦魂沈醉，歌舞华筵。道家门，别是一般清朗#1，开悟心田。其二云：洞天深处，良朋高会，逸兴无边。上丹霄，飞至广寒宫，悄掷下金钱。灵虚晃耀，睡魔奔进，玉兔婵娟。坐忘机，观透本来真，任法界周旋。是后天气清肃，静夜安闲。复作二绝云；长河耿耿夜深深，寂寞寒窗万虑沈。天下是非俱不到，安闲一片道人心。其二云：清夜沈沈月向高，山河大地绝纤毫。唯余道德浑沦性，上下三天一万遭。朝元观据州之乾隅，功德主元帅移刺公因师欲北行，创构堂殿，奉安尊像。前后云房洞室，皆一新之。十月间，方绘祖师堂壁，画史以其寒，将止之。师不许，曰：邹律尚且回春，瓦圣贤阴有所扶持邪。是月，果天气温和如春，绝无风沙，由是画史得毕其功。有诗云：季秋边朔苦寒同，走石吹沙振大风。旅疡翅垂南去急，行人心倦北征穷。我来十月霜犹薄，人讶千山水尚通。不是小春和气暖，天教成就画堂功。寻阿里鲜至自斡辰大王帐下，使来请师。继而宣抚王公巨川亦至，曰：承大王钧旨，如师西行，请过我。师首肯之。是月北游望山，曷刺进表回，有韶曰：成吉思皇帝劫真人 邱师。又曰：惟师道瑜三子，德重多方。其终曰：云轩既发於蓬莱，鹤驭可游於天竺。达磨东迈，元印法以传心。老氏西行，或化胡而成道。顾川途之虽阔，瞻几杖以非遥。爰答来章，可明朕意。秋暑，师比平安好，指不多及。其见重如此。又劫刘仲禄云：无使真人饥且劳，可扶持缓缓来。师与宣使议曰：前去已寒，沙路绵远，道众所须未备。可往龙阳，乘春起发。宣使从之。十八日，南往龙阳。道友送别，多泣下。师以诗示众云：生前暂别犹然可，死后长离更不堪。天下是非心不定，轮回生死苦难甘。翌日，到龙阳观过冬。十一月十有四日，赴龙岩寺斋。以诗题殿西麻云：杖华欲访山中客，空山沉沉淡无色。夜来飞雪满岩阿，今日山光映天白。天高日下松风清，神游八极腾虚明。欲写山家本来面，道人活计无能名。十二月，以诗寄燕京道友云：此行真不易，此别话应长。北蹈野狐岭，西穷天马乡。阴山无海市，白草有沙场。自叹非玄圣，何如历大荒。又云：京都若有饯行诗，早寄龙阳出塞时。昔有上林鞋履别，今无发翰梦魂思。复寄燕京道友云：十年兵火万民愁，千万中无一二留。去岁幸逢慈诏下，今春须合冒寒游。不辞岭北三千里，皇帝旧兀里多，仍念山 东二百州。穷急漏诛残喘在，早教身命得消忧。辛巳之上元，醮於宣德州朝元观，以颂示众云：生下一团腥臭物，种成三界是非魔。连枝带叶无穷势，跨古腾今不奈何。以二月八日启行，时天气晴霁，道友饯行於西郊，遮马，首以泣曰：父师去万里外，何时复获瞻礼。师曰：但若辈道心坚固，会有日矣。众复泣请：果何时邪。师曰：行止非人所能为也。兼远涉异域，其道合与不合，未可必也。众曰：师岂不知，愿预告弟子等。度不获已，乃重言曰：三载归，三载归。十日，宿翠姘口。明日，北度野狐岭。登高南望，俯视太行诸山，晴岚可爱。北顾但寒沙衰草，中原之风，自此隔绝矣。道人之心，无适不可。宋德方辈指战场白骨曰：我归当荐以金录，此亦余北行中一端因绿耳。北过抚州，十五日， 东北过盖里泊，尽丘埋咸卤地，始见人烟二十余家。南有灵池，迤迩东北去。自此无河，多凿沙井以汲。南北数千里，亦无大山。马行五日，出明昌界。以诗纪实云：坡陆折迭路弯环，到处盥场死水湾。尽日不逢人过往，经年时有马回还。地无木植唯荒草，天产丘陵没大山。五谷不成资乳酪，皮裘毡帐亦开颜。又行六七日，忽入大沙陆。其迹有矮榆，大者合抱。东北行千里外，无沙处绝无树木。三月朔，出沙陆，至鱼儿滦始有人烟聚落。多以耕钓为业。时已清明，春色渺然。凝冰未浮，有诗云：北陆祁寒自古称，沙陆三月尚凝冰。更寻若士为黄鹄，要识修馄化大鹏。苏武北迁愁欲死，李陵南望去无凭。我今返学卢敖志，六合穷观最上乘。三月五日，起之东北，四旁远有人烟，皆黑车白帐，随水草放牧。尽原阳之地，无复寸木。四望唯黄云白草，行不改途。又二十余日，方见一沙河，西北流入陆局河。水濡马腹，傍多丛柳。渡河北行三日，入小沙陆。四月朔，至斡辰大王帐下，冰始浮，草微萌矣。时有婚嫁之会，五百里内首领，皆载马湩助之。皂车毡帐，成列数千。七日见大王，问以延生事。师谓：须斋戒而后可闻。约以望日授受。至日，雪大作，遂已。大王复曰：上遗使万里，请师问道，我曷敢先焉。且谕阿里鲜：见毕东还，须奉师过此。十七日，大王以牛马百数，车十乘送行。马首西北，二十二日抵陆局河。积水成海，周数百里。风浪漂出大鱼，蒙古人各得数尾。并河南岸西行，时有野莲得食。五月朔，一争午，日有食之。既众星乃见，须臾复明。时在河南岸，蚀自西南，生自东北，其地朝凉而暮热。草多黄花，水流东北。两岸多高柳，蒙古人取之以造庐帐。行十有六日，河势远西北山去，不得穷其源。西南接鱼儿滦驿路，蒙古人喜曰：年前已闻父师来。因献黍米石有五斗。师以斗枣酬之，渠喜曰：未尝见此物，因舞谢而去。又行十日，夏至，量日影三尺六七寸，渐见大山峭拔，从此以西，渐有山阜。人烟颇众，亦皆以黑车白帐为家。其俗牧且猎，衣以韦义，食以肉酪。男子结发垂两耳，妇人冠以桦皮，高二尺许，往往以皂褐笼之。富者以红销其末，如鹅鸭，名曰：故故。大忌人触。出入庐帐，须低回。俗无文籍，或约之以言，或刻木为契。遇食同享，难则争赴。有命则不辞，有言则不易，有上古之遗风焉。以诗叔其实云；极目山川无尽头，风烟不断水长流。如何造物开天地，到此令人放马牛。饮血茹毛同上古，峨冠结发异中州。圣贤不得垂文化，历代纵横只自由。又四程，西北渡河，乃平野。其旁山川皆秀丽，水草且丰美。东西有故城基址，若新街衢，巷陌可辨，制作类中州。岁月无碑刻可考，或云契丹所建。既而地中得古瓦，上有契丹字，盖辽亡士马不降者，西行所建城邑也。又言西南至寻思干城，万里外回纥国最佳处，契丹都焉，历七帝。六月十三日，至长松岭后宿。松括森森，干云蔽日，多生山阴涧道问，山阳极少。十四日，过山度浅河。天极寒，虽壮者不可当。是夕宿平地。十五日晓起，环帐皆薄冰。十七日，宿岭西，时初伏矣。朝暮亦有冰，霜已三降，河水有斯玲如严冬。土人云：常年五六月有雪，今岁幸晴暖。师易其名曰：大寒岭。凡遇雨多雹，山路盘曲，西北且百余里。既而复西北，始见平地。有石河，长五十余里，岸深十余丈。其水清玲可爱，声如呜玉。峭壁之问，有大葱，高三四尺。涧上有松，皆十余丈。西山连延，上有乔松郁然。山行五六日，峰回路转，林峦秀茂，下有溪水注焉。平地皆松桦杂木，若有人烟状。寻登高岭，势若长虹，壁立千仞，俯视海子，渊探恐人。二十八日，泊窝里朵之 东，宣侠先往奏禀皇后，奉旨请师渡河。其水东北流，弥漫没轴，绝流以济。入营，驻车南岸。车帐千百，日以酝酬湩酪为供。汉夏公主皆送寒具等，食黍米斗，白金十两，满五十两，可易面八十斤。盖缅出阴山之后二千余里，西域贾胡以崇驰负至也。中伏，帐房无蝇。窝里朵，汉语行宫也。其车舆亭帐，望之俨然。古之大单于未有若此之盛也。七月九日，同宣使西南行五六日，屡见山上有雪，山下往往有坟墓。及升高陵，又有杞神之迹。又三二日历一山，高峰如削，松杉郁茂。西有海子，南出大峡，则一水西流。杂木丛映於水之阳，韭茂如芳草，夹道连数十里。北有故城曰：曷刺肖。西南过沙场二十里许，水草极少，始见回纥决渠灌麦。又五六日，瑜岭而南至蒙古营宿。拂旦行，迤逦南山，望之有雪。因以诗记其行：当时悉达悟空晴，发松初来燕子城，抚州是也。北至大河三月数，即陆局河也，四月尽到，约二千余里，西临积雪半年程，即此地也，山常有雪， 东至陆局河，约五千里，七月尽到。不能隐地回风坐，道法有迥风、隐地、攀斗藏天之术，却使弥天逐日行。行到水穷山尽处，斜阳依旧向西倾。邮人告曰：此雪山北，是田镇海八刺喝孙也。八刺喝孙，汉语为城。中有仓凛，故又呼曰：仓头。七月二十五阵，有汉民工匠络绎来迎，悉皆欢呼归礼，以彩幡华盖香花前导。又有章宗二妃，日徒单氏，日夹谷氏，及汉公主母钦圣夫人袁氏，号泣相迎，顾谓师曰：昔日稔闻道德高风，恨不一见，不意此地有绿也。翌日阿不罕山北镇海来谒，师与之语曰：吾寿已高，以皇帝二诏丁宁，不免远行数千里方临治下。沙漠中，多不以耕耘为务，喜见此问秋稼已成。余欲於此过冬，以待銮舆之回，何如。宣使曰：父师既有法旨，仲禄不敢可否。惟镇海相公度之。公曰：近有劝，诸处官员如遇真人经过，无得稽其程，盖欲速见之也。父师若需於此，则罪在镇梅矣。愿亲从行。凡师之所用，敢不备。师曰：因绿如此，当卜日行。公曰：前有大山高峻，广泽沮陷，非车行地。宜臧车从，轻骑以进。用其言，留门弟子宋道安辈九人，选地为观。人不召而至，壮者效其力，匠者效其技，富者施其财。圣堂方丈， 东厨西应，左右云房，无瓦皆土木，不一月落成，榜曰栖霞观。时稷黍在地，八月初霜降，居人促收麦，霜故也。大风傍北山西来，黄沙蔽天，不相物色。师以诗自叹云： 邱也东西南北人，从来失道走风尘。不堪白发垂垂老，又踏黄沙远远巡。未死且令观世界，残生无分乐天真。四山五岳都游褊，八表飞腾后入神。八日，携门人虚静先生赵九古辈十人，从以二车，蒙古驿骑二十余，傍大山西行。宣使刘公镇海相公又百骑。李家奴，镇海从者也，因曰：前此山下精截我脑后发，我甚恐。镇海亦云：乃满国王亦曾在此为山精所惑，食以佳撰。师默而不答。西南约行三日，复 东南过大山，经大峡中。秋日，抵金山东北，少驻，复南行。其山高大，探谷长板，车不可行。三太子出军，始辟其路。乃命百骑挽绳县辕以上，缚轮以下。约行四程，连度三岭。南出山前，临河止泊。从官连幕为营。因水草便，以待铺牛驿骑，数日乃行。有诗三绝云：八月冻风爽气清，那堪日暮碧天晴。欲吟胜盘无才思，空对金山皓月明。其二云：金山南面大河流，河曲盘桓赏素秋。秋水暮天山月上，清吟独啸夜光球。其三云：金山虽大不孤高，四面长拖拽脚牢。横截大山心腹树，干云蔽日竞呼号。渡河而南，前经小山，石杂五色。其旁草木不生，首尾七十里。复有二红山当路。又三十里，咸卤地，中有一小沙井，因驻程抱水为食。傍有青草，多为羊马践履。宣使与镇海议曰：此地最难行处，相公如何则可。公曰：此地我知之久矣。同往，咨师，公曰：前至白骨甸，地皆黑石。约行二百余里，达沙陆，北边颇有水草。更涉大沙陆百余里， 东西广裹，不知其几千里，及回纥城方得水草。师曰：何谓白骨甸。公曰：古之战场。凡疲兵至此，十无一还，死地也。顷者乃满，大势亦败。于是遇天晴昼行，人马往往困毙，唯暮起夜度，可过其半。明日向午，得及水草矣。少憩，俟哺时即行。当度沙岭百余，若舟行巨浪然。又明日辰巳问，得达彼城矣。夜行良便，但恐天气黯黑，魑魅魍魉为祟，我辈常涂血马首以厌之。师乃笑曰：邪精妖鬼，逢正人远避。书传所载，其孰不知，道人家何忧此事，日暮遂行。牛乏，皆道奔之，驭以六马，自尔不复用牛矣。初在沙陆北，南望天际，若银霞。问之左右，皆未详。师曰：多是阴山。翌日，过沙陆，遇郊者再问之，皆曰：然。於是途中作诗云：高如云气白如沙，远望那知是眼花。渐见山头堆玉屑，远观日脚射银霞。横空一字长千里，昭一地连城及万家。从古至今常不坏，吟诗写向直南夸。八月二十七日，抵阴山后。回纥郊迎，至小城北，酋长设蒲萄酒及名果大饼浑葱，裂波斯布人一尺。乃言曰：此阴山，前三百里，和州也。其地大热，蒲萄至伙。翌日，泌川西行。历二小城，皆有居人。时禾麦初熟，皆赖泉水浇灌得有，秋少雨故也。西即鳖思马大城，王官、士庶、僧道数百，具威仪远迎。僧皆赭衣，道士衣冠，与中国特异。泊于城西蒲萄园之上阁。时回纥王部族劝蒲萄酒，供以异花、杂果、名香。且列侏儒技乐，皆中州人。士庶日益敬。侍坐者，有僧、道、儒。因问风俗，乃曰：此大唐时北庭端府，景龙三年，杨公何为大都护，有德政。诸夷心服，惠及后人，于今赖之。有龙兴西寺二石，刻在功德，焕然可观。寺有佛书一藏。唐之边城，往往尚存。其 东数百里，有府日西凉。其西三百余里，有县日输台。师问曰：更几程，得至行在。皆曰：西南更行万余里即是。其夜，风雨作。园外有大树，复出一篇示众云：夜宿阴山下，阴山夜寂寥。长空云黯黯，大树叶萧萧。万里途程远，三冬气候韶。全身都放下，一任断蓬飘。九月二日西行，四日宿轮台之 东，迭屑头目来迎。南望阴山三峰，突兀倚天。因述诗，赠书生李伯祥生相人，诗云：三峰并起插云寒，四壁横陈远涧盘。雪岭界天人不到，冰池耀日俗难观，人云，向此冰池之问观看则魂识昏昧。岩深可避刀兵害，其岩险固，逢乱世坚守，则得免其难，水众能滋稼穑轧，下有泉源，可以灌溉田禾，每岁秋成。名镇北方为第一，无人写向画图看。又历二城，重九日，至回纥昌八刺城。其王畏午儿与镇海有旧，率诸部族及回纥僧皆远迎。既入，斋于台上。洎其夫人劝蒲萄酒，且献西瓜。其重及秤，甘瓜如枕许，其香味盖中国未有也。园蔬同中区。有僧来侍坐，使译者问看何经典，僧云：剃度受戒，礼佛为师。盖此以 东，昔属唐，故西去无僧道。回纥但礼西方耳。翌日，并阴山而西。约十程，又度沙场。其沙细，遇风则流，状如惊涛，乍聚乍散，寸草不萌，车陷马滞，一昼夜方出，盖白骨甸大沙分流也，南际阴山之麓。瑜沙又五日，宿阴山北。请朝南行，长圾七八十里，抵暮乃宿。天甚寒，且无水。晨起，西南行，约二十里，忽有大池，方圆几二百里，雪峰环之，倒影池中，师名之日天池。泌池正南下，左右峰峦峭拔，松桦阴森，高瑜百尺，自巅及麓，何啻万株。众流入峡，奔腾汹涌，曲折湾环，可六七十里。二太子扈从西征，始凿石理道，刊木为四十八桥，桥可并车。薄暮宿峡中。翌日方出，入· 东西大川。水草丰秀，天气似春，稍有桑枣。次及一程。九月二十七日，至阿里马城。铺速满国王暨蒙古苔刺忽只领诸部人来迎，宿於西果园。土人呼果为阿里马，盖多果实，以是名其城。其地出帛，目曰秃鹿麻，盖俗所谓种羊毛织成者。时得七 东，为御寒衣。其毛类中国柳花，鲜洁细软，可为线，为绳，为帛，为绵。农者亦决渠灌田，土人唯以瓶取水，戴而归。及见中原汲器，喜曰：桃花石诸事皆巧。桃花石，谓汉人也。师自金山至此，以诗记其行云：金山 东畔阴山西，千岩万壑钻深溪。溪边乱石当道外，古今不许通轮蹄。前年军兴二太子，修道架桥彻溪水，三太子修金山，二太子修阴山。今年吾道欲西行，车马喧阗复经此。银山铁壁千万重，争头竞角夸清雄。日出下观沧海近，月明上与天河通。参天松如笔管直，森森动有百余尺。万株相倚郁苍苍，一乌不呜空寂寂。羊肠孟门压太行，此斯大略犹寻常。双车上下苦敦撷，百骑前后多惊惶。天池海在山头上，百里镜空含万象。县车 东马西下山，四十八桥低万丈。河南海北山无穷，千变万化规模同。未若兹山太奇绝，磊落峭拔加神功。我来时当八九月，半山已上皆为雪。山前草木暖如春，山后衣袅玲如铁。连日所供胜前。又西行四日一；至苔刺速没辇，没辇河也。水势深阔，抵西北流，从东来截断阴山，河南复是雪山。十月二日，乘舟以济。南下至一大山，北有一小城。又西行五日，宣使以师奉诏来，去行在渐迩，先往驰奏，独镇海公从师。西行七日，度西南一山。逢 东夏使回，礼师於帐前，因问来自何时。使者曰：自七月十二日辞朝，帝将兵追算端汗至印度。明日遇大雪，至回纥小城。雪盈尺，日出即消。十有六日，西南遇板桥渡河。晚至南山下，即大石林牙，大石，学士林牙，小名，其国王辽后也。自金师破辽，大石林牙领众数千走西北，移徙十余年，方至此地。其风土气候，与金山以北不同。平地颇多，以农桑为务。酿薄萄为酒，果实与中国同。惟经夏秋无雨，皆疏河灌溉，百谷用成。 东北西南，左山右川。延裹万里，传国几百年。乃满失国，依大石士马复振，盗据其土，继而筹端西削其地。天兵至，乃满寻灭，等端亦亡。又闻前路多阻，适坏一车，遂留之。十有八日，泌山而西。七八日，山忽南去，一石城当途，石色尽赤，有驻军古迹。西有大冢，若斗星相联。又渡石桥，并西南山行五程，至塞蓝城，有小塔。回纥王来迎入馆。十一月初，连日雨大作。四日，土人以为年，旁午相贺。是日虚静先生赵九古语尹公曰：我随师在宣德时，觉有长往之兆，颇倦行役。尝蒙师训，道人不以死生动心，不以苦乐介怀，所适无不可。今归期将至，公等善事父师。数日示疾而逝，盖十一月五日也。师命门弟子葬九古于郭 东原上，即行西南。复三日，至一城。其王亦回纥，年已耄矣。备迎送礼，供以汤饼。明日又历一城。复行二日，有河，是为霍阐没辇。由浮桥渡，泊於西岸。河桥官献鱼於田相公，巨口无鳞。其河源出 东南二大雪山问，色浑而流急，深数丈，势倾西北，不知其几千里。河之西南，绝无水草者二百余里，即夜行，复南望大雪山，而西山形与邪米干之南山相首尾。复有诗云：造物峥嵘不可名， 东西罗列自天成。南横玉娇连峰峻，北压金沙带野平。下枕泉源无极润，上通霄汉有余清。我行万里佣开口，到此狂吟不胜情。又至一城，得接水草。复经一城，回纥头目远迎，饭于城南，献蒲萄酒，且使小儿为绿竿舞刀之戏。再经二城，山行半日，入南北平川，宿大桑树下，其树可荫百人。前至一城，临道一井，深瑜百尺，有回纥叟驱一牛挽输鲈汲水以饮渴者。初帝之西征也，见而异之，命镯其赋役。仲冬，十有八日，过大河，至邪米思干大城之北。太师移刺国公及蒙古、回纥帅首载酒郊迎，大设帷喔；因驻车焉。宣使刘公以路梗留坐中白师曰：顷知千里外，有大河，以舟梁渡，土寇坏之，况复已及深冬，父师似宜来春朝见。师从之，少焉，由 东北门入。其城因沟岸为之，秋夏常无雨。国人疏二河入城，分逵巷陌，比屋得用。方筹端氏之未败也，城中常十万余户。国破而来，存者四之一。其中大率多回纥人，田园自不能主，须附汉人及契丹河西等。其官长亦以诸色人为之。汉人工匠杂处城中。有冈高十余丈，算端氏之新宫据焉。太师先居之，以回纥艰食，盗贼多有。恐其变出，居于水北。师乃住宫，叹曰：道人任运，逍遥以度岁月，白刃临．头，犹不畏惧，况盗贼未至，复预忧乎。且善恶两途，必不相害。从者安之。太师作斋，献金段十，师辞不受。遂月奉米缅盐油果菜等物，日益尊敬。公见师饮少，请以蒲萄百斤新作酿。师曰：何必酒邪，但如其数得之，待宾客足矣。其薄萄经冬不坏。又见孔雀、大象，皆 东南数千里印度国物。师因暇日，出诗一篇云：二月经行十月终，西临回纥大城塘。塔高不见十三级，以砖刻镂玲珑，外无层经，内可通行，山厚已过千万重。秋日在郊犹放象，夏云无雨不从龙。嘉蔬麦饭蒲萄酒，饱食安眠养素慵。师既住冬，宣使洎相公镇海遣曷刺等，同一行使臣，领甲兵数百，前路侦伺。汉人往往来归依。时有算历者在旁，师因问五月朔日食事。其人云：此中辰时，食至六分止。师曰：前在陆局河时，午刻见其食既。又西南至金山，人言巳时食至七分。些二处所见各不同。按孔颖达《春秋疏》曰：体映日，则日食。以今料之，盖当其下，即见其食既，在旁者则千里渐殊耳。正如以扇翳灯，扇影所及，无复光明。其旁渐远，则灯光渐多矣。师一日故宫中，遂书《凤栖梧》词二首于壁，其一云：一点灵明潜启悟。天上人问，不见行藏处。四海八荒唯独步，不空不有谁能睹，瞬目扬眉全体露。混混茫．茫，法界超然去。万劫输回遭一遇，九玄齐上三清路。其二云：日月循环无定止。春去秋来，多少荣枯事。五帝三皇千百祀，一兴一废长如此。死去生来生复死，生死输回，变化何时已。不到无心休歇地，不能清净超於彼。又诗二首，其一云： 东海西秦数十年，精思道德究重玄。日中一食那求饱，夜半三更强不眠。实迹未谐霄汉举，虚名空播朔方传。直教大国垂明诏，万里风沙走极边。其二云：弱冠寻真傍海涛，中年遁迹陇山高。河南一别升黄鹊，塞北重宣钓巨鳌。无极山川行不尽，有为心迹动成劳。也知六合三千界，不得神通未可逃。是年闺十二月将终，侦骑回，同宣使来白父师，言二太子发军，复整舟梁，土寇已灭。曷刺等诣营谒太子，言师欲朝帝所。复承命云：上驻跸大雪山之 东南。今则雪积山门百余里，深不可行，此正其路。尔为我请师来此，听候良便。来时当就彼城中，遣蒙古军护送。师谓宣差曰：闻河以南千里，绝无种养。吾食须米缅蔬菜，可回报太子帐下。壬午之春正月，把榄始华，类小桃，俟秋采其实，食之，味加胡桃。二月二日春分，杏花已落。司天台判李公辈请师游郭西。宣使泊诸官，载蒲萄酒以从。是日天气晴霁，花木鲜明，随处有台池楼阁，问以蔬圃，憩则藉草，人皆乐之。谈玄论道，时复引觞。日反方归，作诗云：阴山西下五千里，大石 东过二十程。雨霁雪山遥惨淡，春分河府近清明。邪米思干大城，大石有国，时名为河中府。园林寂寂乌无语，花木虽茂，并无飞禽，风日迟迟花有情。同志暂来闲睥睨，高昤归去待升平。望日，乃一百五旦，太上真元节也。时僚属请师复游郭西，园林相接百余里，虽中原莫能过，但寂无乌声耳。遂成二篇，以示同游。其一云：二月中分百五期，玄元下降日迟迟。正当月白风清夜，更好云收雨霁时。市地园林行不尽，昭一天花木坐观奇。未能绝粒成嘉遁，且向无为乐有为。其二云：深蕃古迹尚横陈，大汉良朋欲褊巡。旧日亭台随处列，向年花卉逐时新。风光甚解留连客，夕照那堪断送人。窃念世问酬短景，何如天外饮长春。三月上旬，阿里鲜至自行宫。传旨云：真人来自日出之地，跋涉山川，勤劳至矣。今朕已回，亟欲闻道，无倦迎我。次谕宣使仲禄曰：尔持诏征聘，能副朕心，佗日当置汝善地。复谕镇海曰：汝护送真人来，甚勤，余惟汝嘉。仍敕万户播鲁只斗甲士千人卫过铁门。师问阿里鲜以途程事，对曰：春正月十有三日，自此初发。驰三日， 东南过铁门。又五日，过大河。二月初吉，东南过大雪山，积雪甚高，马上举鞭测之犹，未及其半。下所踏者，复五尺许。南行三日，至行宫矣。且师至，次第奏讫。上说，留数日方回。师遂留门人尹公志平辈三人于馆？以侍行五六人同宣使辈，三月十有五日，启行。四日，过碣石城。预传圣旨，令万户播鲁只领蒙古回纥军一千，护送过铁门。 东南度山，山势高大，乱石纵横。众军挽车，两日方至山前。泌流南行，军即北入大山破贼。五日，至小河，亦船渡。两岸林木茂盛。七日，舟济大河，即阿毋没辈也。乃 东南行，晚洎古渠上。渠边芦苇满地，不类中原所有。其大者，经冬叶青而不凋。因取以为杖，夜横辕下，辕覆不折。其小者叶枯春换。少南，山中有大实心竹，士卒以为戈戟。又见蜴晰，皆长三尺许，色青黑。时三月二十九日也。因作诗云：志道既无成，天魔深有惧。 东辞海上来，西望日边去。鹦犬不闻声，马牛更递铺。千山及万水，不知是何处。又四日，得达行在。上遣大臣喝刺播得来迎，时四月五日也。馆舍定，即入见。上劳之曰：佗国征聘，皆不应。今远瑜万里而来，朕甚嘉焉。对曰：山，野诏而赴者，天也。上悦，赐坐。食次，问：真人远来，有何长生之药以资朕乎。师曰：有卫生之道，而无长生之药。上嘉其诚实，设二帐於御喔之 东以居焉。译者问曰：人呼师为腾吃利蒙古孔，译语谓天人也，自谓之邪？人称之邪？师曰：山野非自称，人呼之耳。译者再至曰：旧奚呼？奏以山野四人事重阳师学道，三子羽化矣。唯山野处世，人呼以先生。上问镇海曰：真人当何号？镇海奏曰：有人尊之曰师父者、真人者，曰神仙者。上曰：自今以往，可呼神仙。时适炎热，从车驾庐於雪山避暑。上约四月十四日问道，外使田镇海、刘仲禄、阿里鲜记之，内使近侍三人记之。将及期，有报回纥山贼指斥者，上欲亲征。因改卜十月吉。师乞还旧馆，上曰：再来不亦劳乎。师曰：两旬可矣。上又曰：无护送者。师曰：有宣差杨阿狗。又三日，命阿狗督回纥酋长以千余骑从行，由佗路回。遂历大山，山有石门，望如削蜡。有豆石横其上若桥焉。其下流甚急，骑士策其驴以涉，驴遂溺死，水边尚多横尸。此地盖关口，新为兵所破。出峡，复有诗二篇，其一云：水北铁门犹自可，水南石峡太堪惊。两崖绝壁搀天耸，一涧寒波滚地倾。夹道横尸人掩鼻，溺溪长耳我伤情。十年万里干戈动，早晚迥军复太平。其二云：雪岭皑皑上倚天，晨光灿灿下临川。仰观峭壁人横度，俯视危崖梧倒县。五月严风吹面玲，三脸热病当时痊。我来演道空回首，更卜良辰待下元。始师来觐，三月竟草木繁盛，羊马皆肥。及奉韶而回，四月终矣，百草悉枯。又作诗云：外国深蕃事莫穷，阴阳气候特无从。才经四月阴魔尽，春冬霖雨，四月纯阳绝无雨，郎早弥天旱魑凶。浸润百川当九夏，以水概田，摧残万草若三冬。我行往复三千里，三月去，五月回，不见行人带雨容。路逢征西人回，多获珊瑚。有从官以白金二镒易之，近五十株，高者尺余。以其得之马上，不能完也。继日乘冻宵征。五六日，达邪米思干，大石名河中府。诸官迎师入馆，即重午日也。
　　长春真人西迸记卷上竟
　　#1【朗】原作『暗J，据文义改。
　　长春真人西游记卷下
　　门人真常子李志常述
　　宣差李公东迈，以诗寄东方道众云：当时发轫海边城，海上干戈尚未平。道德欲兴千里外，风尘不惮九夷行。初从西北登高领，即野狐岭，渐转东南指上京。陆局河东畔，东南望上京也。迤迩直西南下去，西南四千里到兀里朵，又西南二千里到阴山，阴山之外不知名。阴山西南一重大山，一重小水，数千里到邪米思干大城，即绾於故宫。师既还绾，绾据北崖，俯清溪十余丈。溪水自雪山来，甚寒。仲夏炎热，就北轩风外，夜则寝屋颠之台。六月极暑，浴池中。师之在绝域，自适如此。河中壤地宜百谷，唯无祷麦大豆。四月中麦熟，土俗收之，乱堆於地，遇用即碾，六月始毕。太师府提控李公献瓜田五亩，味极甘香，中国所无，问有大如斗者。六月问，二太子回。刘仲禄乞瓜献之，十枚可重一担。果菜其赡，所欠者芋栗耳。茄实若粗指而色紫黑，男女皆编发，男冠则或如远山，帽饰以杂彩，刺以云物，络之以缨。自酋长以下，在位者冠之。庶人则以白么斯布属，六尺许，盘於其首。酋豪之妇缠头以罗，或早或紫，或绣花卉识物象，长可五六尺。发皆垂，有袋之以绵者，或素或杂色，或以布帛为之者。不梳髻，以布帛蒙之，若比丘尼状，庶人妇女之首饰也。衣则或用白毡，缝如注袋，窄上宽下，缀以袖，谓之衬衣，男女通用。车舟农器制度，颇异中原。国人皆以蝓石铜为器皿，问以磁，有若中原定磁者。酒器则纯用琉璃，兵器则以缤。市用金钱，无轮孔，两面凿回纥字。其人物多魁梧有膂力，能负戴重物，不以担。妇人出嫁，夫贫则再嫁。远行瑜三月，则亦听他适，异者或有须髯。国中有称大石马者，识其国字，专掌簿籍。遇季冬，设斋一月。比暮，其长自到羊为食，与席者同享，自夜及旦。余月则设六斋。又於危舍上，跳出大木如飞檐，长阔丈余，上构虚亭，四垂缨络。每朝夕，其长登之，礼西方，谓之告天。不奉佛，不奉道，大呼昤於其上。丁男女闻之，皆趁拜其下。举国皆然，不尔则奔市。衣与国人同。其首则盘以细么斯，长三丈二尺，骨以竹。师异其俗，作诗以记其实云：回纥丘墟万里疆，河中城大最为强。满城铜器如金器，一市戎装似道装。剪镞黄金为货赂，裁缝白毡作衣裳。灵瓜素档非凡物，赤县何人构得尝。当暑雪山甚寒，姻云惨淡。师乃作绝句云： 东山日夜气蒙鸿，晓色弥天万丈红。明月夜来飞出海，金光射透碧霄空。师在馆，宾客甚少，以经书游戏。复有绝句云：北出阴山万里余，西过大石半年居。遐荒鄙俗难论道，静室幽岩且看书。七月，载生魄，遣阿里鲜奉表诣行宫，禀论道日期。八月七日，得上所批苔，八日即行。太师相送数十里，师乃曰：回纥城东新叛者二千户，夜夜火光照城，人心不安，太师可回安抚。太师曰：在路万一有不虞奈何。师曰：岂关太师事。乃回。十有二日，过碣石城。十有三日，得护送步卒千人，甲骑三百。入大山中行，即铁门外别路也。涉红水涧，有峻峰高数里。谷 东南行，山根有盥泉流出，见日即为白盥。因收二斗，随行日用。又东南上分水岭，西望高涧若冰，乃盥耳。山上有红盥如石，亲尝见之。东方唯下地生盥，此方山问亦出盐。回纥多饼食，且嗜盥，渴则饮水。冬寒，贫者尚负鉼售之。十有四日，至铁门西南之麓。将出山，其山门睑峻，左崖崩下，涧水伏流一里许。中秋抵河上，其势若黄河，流西北。乘舟以济，宿其南岸。西有山寨，名团八刺，山势险固。三太子之医官郑公途中相见，以诗赠云：自古中秋月最明，冻风届候夜弥清。一天气象沉银汉，四海鱼龙耀水精。昊越楼台歌吹满，燕秦部曲酒肴盈。我之帝所临河上，欲罢干戈致太平。诉河 东南行三十里，乃无水，即夜行。过班里城，甚大。其众新叛，去尚闻犬吠。黎明饭毕，东行数十里。有水北流，马仅能渡，东岸憩宿。二十二日，田镇海来迎。及行宫，上遣复镇海问曰：便欲见邪，且少憩邪。师曰：入见是望。且道人从来见帝，无跪拜礼，入帐折身叉手而已。既见，赐湩酪，竟乃辞。上因问：所居城内，支供足乎。师对：从来蒙古回纥，太师支给。迩者食用稍难，太师独办。翌日，又遣近侍官合住传旨曰：真人每日来就食可乎。师曰：山野修道之人，唯好静处。上令从便。二十七日，车驾北回。在路屡赐蒲萄酒、瓜、茶食。九月朔，渡航桥而北。师奏：话期将至，可召太师阿海。其月望，上设喔斋庄，退侍女左右，灯烛伟煌，唯阁利必镇海、宣差仲禄侍於外。师与太师阿海、阿里鲜入帐坐，奏曰：仲禄万里周旋，镇海数千里远送，亦可入帐预闻道话。於是召二人入。师有所说，即令太师阿海以蒙古语译奏，颇惬圣怀。十有九日清夜，再召师论道，上大悦。二十有三日，又宣师入喔，礼如初。上温颜以听，令左右录之，仍劫志以汉字，意示不忘。谓左右曰：神仙三说养生之道，我甚入心，使勿泄於外。自尔扈从而 东，时敷奏道化。又数日至邪米思干大城西南三十里，十月朔，奏告先还旧居，从之。上驻跸于城之东二十里，是月六日，暨太师阿海入见。上曰：左右不去如何。师曰：不妨。遂令太师阿海奏曰：山野学道有年矣，常乐静处行坐。御帐前军马杂还，精神不爽。自此或在先，或在后，任意而行，山野受赐多矣。上从之，既出，帝使人追问曰：要秃鹿马否。师曰：无用。于时微雨始作，青草复生。仲冬过半，则雨雪渐多，地脉方透。自师之至斯城也，有余粮则惠饥民。又时时设粥，活者甚众。二十有六日，即行。十二月二十三日，雪寒，在路牛马多冻死者。又三日， 东过霍阐没辇，大河也。至行在，闻其航桥中夜断散，盖二十八日也。帝问以震雷事，对曰：山野闻国人夏不浴於河，不洗衣，不造毡。野有菌，则禁其采者，畏天威也，此非奉天之道也。常闻三千之罪，莫大於不孝者，天故以是警之。今闻国俗多不孝父母，帝乘威德，可戒其众。上悦曰：神仙是言，正合朕心。劲左右纪以回纥字。师请褊谕国人，上从之。又集太子诸王大臣曰：汉人尊重神仙，犹汝等敬天，我今愈信，真天人也。乃以师前后奏对语谕之，且云：天俾神仙为朕言此，汝辈各铭诸心。师辞退。逮正旦，将帅医卜等官贺师。十有一日，马首遂 东，西望邪米思干千余里，驻大果园中。十有九日，父师诞日，众官灶香为寿。二十八日，太师府提控李公别去，师谓曰：再相见也无。李公曰：三月相见。师曰：汝不知天理，二三月庾 东归矣。二十一日，东迁一程，至一大川。东北去赛蓝约三程，水草丰茂，可饱牛马，因盘桓焉。二月上七日，师入见奏曰：山野离海上，约三年回。今兹三年，复得归山固所愿也。上曰：朕己 东矣，同途可乎。对曰：得先行便。来时，汉人问山野以还期，尝苔云三岁。今上所谘访，敷奏讫，因复固辞。上曰：少俟三五日，太子来，前来道话，所有未解者，朕悟即行。八日，上猎东山下，射一大豕。马踏失驭，豕傍立不敢前。左右进马，遂罢猎还行宫。师闻之，入谏曰：天道好生。今圣寿已高，宜少出猎。坠马，天戒也。豕不敢前，天护之也。上曰：朕已深省，神仙劝我良是。我蒙古人骑射，少所习，未能遽已，虽然神仙之言在衷焉。上顾谓吉息利苔刺汗曰：但神仙劝我语，以后都依也。自后两月不出猎。二十有四日，再辞朝。上曰：神仙将去，当与何物，朕将思之，更少待几日。师知不可遽辞，徊翔以待。三月七日，又辞。上赐牛马等物，师皆不受，曰：柢得驷骑足矣。上问通事阿里鲜曰：汉地神仙弟子多少。对曰：甚众。神仙来时一德兴府龙阳观中，常见官司催督差发。上谓曰：应干门下人，悉令镯免。仍赐圣旨文字一通，且用御宝。因命阿里鲜河西也为宣差，以蒙古带、喝刺八海副之，护师东还。十日，辞朝行。自苔刺汗已下，皆携蒲萄酒珍果，相送数十里。临别，众皆挥涕。三日，至赛蓝大城之东南。山有蛇两头，长二尺许，土人往往见之。望日，门人出郊，致奠于虚静先生赵公之墓。众议欲负其骨归，师曰；四大假躯，终为奔物。一灵真性，自在无拘。众议乃息，师明日遂行。二十有三日，宣差阿狗追饯师於吹没辈之南岸。又十日，至阿里马城西百余里，济大河。四月五日，至阿里马城之东园。二太子之太匠张公固请曰：弟子所居，营三坛，四百余人晨参暮礼，未尝懈息。且预接数日，伏愿仙慈渡河，俾坛众得以请教，幸暮。师辞曰：南方因绿己近，不能迁路以行。复坚请，师曰：若无佗事，即当往焉。翌日，师所乘马突东北去，从者不能挽。於是张公等悲泣而言曰：我辈无绿，天不许其行矣。晚，抵阴山前宿。又明日，复度四十八桥。绿溪上五十里，至天池海。东北过阴山后，行二日，方接元历金山南大河驿路。复经金山东南，北并山行。四月二十八日，大雨雪。翌日，满山皆白。又东北，并山行三日，至阿不罕山前。门人宋道安辈九人，同长春玉华会众、宣差郭德全辈远迎。入栖霞观，归依者日众。师下车时，雨再降，人相贺曰：从来此地经夏少雨，纵有雷雨，多於南北两山之问。今日沾足，皆我师道瘾所致也。居人常岁疏河灌田圃。至八月，床麦始熟，终不及天雨。秋成则地鼠为害，鼠多白者。此地寒多，物晚结实。五月，河岸土探尺余，其下坚冰亦尺许。斋后，日使人取之。南望高岭积雪，盛暑不消。多有异事，少西海子傍，有风冢，其上土白垩多，粉裂其上，二三月中，即风起南山，岩穴先呜，盖先驱也。风自冢问出，初旋动如羊角者百千数。少焉合为一风，飞沙走石，发屋拔木，势震百川，息于巽隅。又东南涧后，有水磨三四，至平地，则水渐微而绝。山出石炭。又东有二泉，三冬暴涨如江湖，复潜行地中，俄而突出，鱼虾随之，或漂没居民，仲春渐消，地乃陷。西北千余里，俭俭州出良铁，多青鼠，亦收床麦。汉匠千百人居之，织绫罗锦绮。道院西南望金山，其山多雨雹。五六月问，或有大雪，深丈余。此地问有沙陀，出肉薇蓉，国人呼日峻眼。水，日兀速。草，曰爱不速。深入山阴，松皆十丈许。会众白师曰：此地深蕃，太古以来，不闻正教，唯山精鬼魅惑人，自师立观，迭设醮筵，日一望作会，人多以杀生为戒，若非道化，何以得然。先是壬午年，道众为不善，人拓害，众不安。宋公道安昼寝方丈，忽於天窗中见虚静先生赵公曰：有书至。道安问：从何来。曰：天上来。受而视之，止见太清二字，忽隐去。翌日，师有书至，魔事渐消。又坚者罗生横生非毁，一日堕马观前，折其经，即自悔曰：我之过也。对道众服罪。师 东行，书教语一篇示众云：万里乘官马，三年别故人。干戈犹未息，道德偶然陈。论气当秋夜，对上论养生事，故云，还乡及暮春。思归无限众，不得下情伸。阿里鲜等白师曰：南路饶沙石，鲜水草。使客甚繁，马甚苦，恐留滞。师曰：分三班以进，吾徒无患矣。五月七日，令宋道安、夏志诚、宋德方、孟志温、何志坚、潘德冲六人先行。十有四日，师挈尹志平、王志明、于志可、鞠志圆、杨志静、蓦志清六人次之。饯行者夹谷妃、郭宣差、李万户等数十人，送二十里，皆下马再拜泣别，师策马亟进。十有八日，张志素、孙志坚、郑志修、张志远、李志常五人又次之。师 东行十六日，过大山。山上有雪，甚寒，易骑于拂庐。十七日，师不食，但时时饮汤。东南过大沙场，有草木，其问多蚊虻。夜宿河东。又数日，师或乘车。尹志平辈谘师曰：奚疾。师曰：余疾非医可测，圣贤琢磨故也。卒未能愈，汝辈勿虑。众愀然不释。是夕，尹志平梦人曰：师之疾，公辈勿忧，至汉地当自愈。行又经沙路三百余里，水草绝少，马夜进不息，再宿乃出。地？临夏人之北捶，庐帐渐广。马易得，后行者乃及师。六月二十一日，宿渔＂肠关，师尚未食。明旦，度关而东。五十余里丰州，元帅以下来迎。宣差俞公请泊其家，奉以扬饼。是日辄饱食一馋而设斋，饮食乃如故。道众相谓曰：清和前日之梦，验不虚矣。时已季夏，北轩凉风入坐。俞公以奋纸求书，师书之云：身闲无俗念，乌宿至鹏呜。一眼不能睡，寸心何所萦。云收溪月白，黑爽谷神清。不是朝昏坐，行访扭捏成。七月朔，复起。三日至下水、元帅夹谷公出郭来迎二馆於所居。来瞻礼者，无虑千人，元帅日益敬。有鹦鸦三七，夕日，师游郭外，放之海子中，少焉翔戏於风涛之问，容与自得。师赋诗曰：养尔存心欲荐庖，逢吾念善不为肴。扁舟送在鲸彼裹，会待三秋长六梢。又云：两两三三好弟兄，秋来珊翼未能成。放归碧海深沈处，浩荡波澜快野情。翌日乃行。是月九日，至云中。宣差总管阿不合与道众出京以步辇迎归于第，楼居二十余日，总管以下，晨参暮礼。云中士大夫日来请教，以诗赠之云：得旨还乡早，乘春造物多。三阳初变化，一气自冲和。驿马程程送，云山处处罗。京城一万里，重到即如何。十有三日，宣差阿里鲜欲往山东招谕恳求与门弟子尹志平行。师曰：天意未许，虽往何益。阿里鲜再拜曰：若国王临以大军，生灵必遭杀戮，愿父师一言垂慈。师良久曰：虽救之不得，犹愈於坐视其死也。乃令清和同往，即付招谕书二副。又闻宣德以南诸方道众来参者多，恐随庵困於接待，令尹公约东，付亲笔云：长行万里，一去三年。多少道人，纵横无赖者。尹公到日，一面施行，勿使教门有妨道化。众生福薄，容易转流。上山即难，下坡省力耳。宣德元帅移刺公遣专使持书至云中，以取乘马奉师。八月初，东迈杨河，历白登、天城、怀安，渡溃河。凡十有二日，至宣德。元帅具威仪出郭西远迎。师入，居州之朝元观，道友敬奉。遂书四十字云：万里游生界，三年别故乡。回头身已老，过眼梦何长。浩浩天空阔，纷纷事杳茫。江南及塞北，从古至今常。道众且云：去冬有见虚静先生赵公牵马自门入者，众为之出迎，忽不见。又德兴安定亦有人见之。河朔州府王官将帅及一切士庶，争以书疏来请，若辐辏然，止回答数字而已。有云：王室未宁，道门先畅。开度有绿，恢弘无量。群方帅首，志心归向。恨不化身，分酬众望。十月朔，作醮於龙门川。望日，醮於本州朝元观。十一月望，宋德方等以向日过野狐岭见白骨所发愿心，乃同太君尹千亿醮于德兴之龙阳观，济度孤魂。前数日稍寒，及设醮，一一夜三日，有如春。醮毕，元帅贾昌至自行在，传旨：神仙自春及夏，道途匪易。所得食物切骑，好否。到宣德等处，有司在意馆谷否。招谕在下人户，得来否。朕常念神仙，神仙无忘朕。十二月既望，醮于蔚州三馆。师於龙阳住冬，日一夕常往龙冈，闲步下视。德兴以兵革之后，村落萧条，作诗以写其意云：昔年林木参天合，今日村坊褊地开。无限苍生临白刃，几多华屋变青灰。又云：豪杰痛吟千万首，古今能有几多人。研穷物外闲中趣，得脱输回泉下尘。甲申之春二月朔，醮於缙山之秋阳观。观在大翮山之阳，山水明秀，松萝烟月，道家之地也。以诗题其盘云：秋阳观后碧岩深，万顷烟霞插翠岑。一径桃花春水急，弯环流出洞天心。又云：覃山一带碧嵯峨，上有草仙日夜过。洞府深沈人不到，时闻岩壁洞仙歌。燕京行省金紫石抹公、宣差便宜刘公以下诸官，遣使者持疏恳请师住大天长观，许之。既而以驿召，乃度居庸而南。燕京道友来迎於南口神游观。明旦，四远父老士女，以香花导师入京。瞻礼者塞路。初师之西行也，众请还期，师曰：三载归，三载归。至是果如其言。以上七日，入天长观，斋者日千人。望日，会众请赴玉虚观。是月二十五日，喝刺至自行官传旨：神仙至汉地以清争道化人，每日与朕诵经祝寿，甚好。教神仙好田地内爱住处住。道与阿里鲜，神仙寿高，善为护持。神仙无忘朕旧言。仲夏，行省金紫石抹公、便宜刘公再三持疏，请师住持大天长观。是月二十有二日，赴其请。空中有数鹤前导，幸西北而去。自师寓玉虚，或就人家斋，常有三五鹤飞呜其上。北方从来奉道者鲜，至是圣贤欲使人归向，以此显化耳。入会之众，皆稽首拜跪，作道家礼，时俗一变。玉虚井水旧咸苦，甲申、乙酉年，西来道众甚多，水味变甘，亦善绿所致也。季夏望日，宣差相公剖八传旨：自神仙去，朕未尝一日忘神仙，神仙无忘朕。朕所有之地，爱愿处即住，门人恒为朕诵经祝寿则嘉。自师之复来，诸方道倡云集，邪说日寝。京人翕然归慕，若户晓家谕，教门四辟，百倍往昔。乃建八会於天长，日平等，日长春，日灵宝，曰长生，曰明真，日平安，日消灾，日万莲。师既归天长，远方道人，继来求法名者日益众。尝以四颂示之，其一云：世情无断减，法界有消磨。好恶萦心曲，漂沦奈尔何。其二云：有物先天贵，无名不自生。人心常隐伏，法界任纵横。其三云；徇物双眸眩，劳生四大穷。世间浑是假，心上不知空。其四云：昨日念无踪，今朝事亦同。不如齐放下，度日且空空。每斋毕出，游故苑琼华之上。从者六七人，宴坐·松阴，或自赋诗，相次属和。问因茶罢，令从者歌《游仙曲》数阕。夕阳在山，澹然忘归。由是行省及宣差剖八相公以北宫园池并其近地数十顷为献，且请为道院。师辞不受。请至于再，始受之。既而又为颁文膀，以禁樵采者。遂安置道倡，日益修茸。后具表以闻，上可其奏。自尔佳时胜日，师未尝不往来乎其问。寒食日，作春游诗二首。其一云：十顷方池问御园，森森松梧罩清烟。亭台万事都归梦，花柳三春却属仙。岛外更无清绝地，人问唯有广寒天。深知造物安排定，乞与官民种福田。其二云：清明时节杏花开，万户千门日往来。岛外茫茫春水阔，松问猎猎暖风回。游人共叹斜阳逼，达士犹嗟短景催。安得大丹冥换骨，化身飞上郁罗台。乙酉四月，宣抚王公巨川请师致斋于其第。公关右人也，因话咸阳终南竹木之胜，请师看庭竹。师曰：此竹殊秀。兵火而后，盖不可多得也。我昔居于墦溪，茂林修竹，真天下之奇观也。思之如梦，今老矣，归期将至。当分我数十竿，植宝玄之北轩，聊以遮眼。宣抚曰：天下兵革未息，民甚倒悬。主上方尊师重道，赖师真道力，保护生灵，何遽出此言邪，愿垂大慈以救世为念。师以杖叩地，笑而言曰：天命已定，由人乎哉。众莫测其意。夏五月终，师登寿乐山巅，四顾园林，若张翠喔。行者休息其下，不知暑气之甚也。因赋五言律诗云：地土临边塞，城池压古今。虽多坏宫阙，尚有好园林。绿树钻钻密，清风阵阵深。日游仙岛上，高视八弦昤。一日师自琼岛回，陈公秀玉来见。师出示七言律诗云：苍山突兀倚天孤，翠柏阴森远殿扶。万顷烟霞常自有，一川风月等闲无。乔松挺拔来深涧．’异石嵌空出太湖。尽是长生闲活计，修真荐福迈京都。九月初吉，宣抚王公以荧惑犯尾宿，主燕境灾，将请师作醮，问所费几何。师曰：一物失所，犹怀不忍，况阖境乎。比年已来，民苦征役，公私交罄，我当以观中常住物给之。但令京官斋戒，以待行礼足矣，余无所用也。於是约作醮两昼夜。师不惮其老，亲梼于玄坛。醮竟之夕，宣抚喜而贺之曰：荧惑已退数舍，我辈无复忧矣。师之德感，一何速哉。师曰：余有何德，所梼之事，自古有之，但恐不诚耳。古人日至诚动天地，此之谓也。重九日，远方道众咸集，或以菊为献。师作词一阕，寓声《恨欢迟》云：一种灵苗体性殊，待秋风玲透根株。散花开百亿，黄金嫩，照天地清虚。九日持来满座隅，坐中观，眼界如如，类长生，久视无凋谢，称作伴闲居。继而有奉道者，持实纸大轴来求亲笔。以《凤栖梧》词书之云；得好休来休便是，赢取逍遥，免把身心使。多少聪明英烈士，忙忙虚负平生志，造物推移无定止，昨日歌欢，今日愁烦，至今日不知明日事，区区着甚劳神思。一日或有质是非于其前者，师但漠然不应，以道义释之。复示之以颂曰：拂拂拂，拂尽心头无一物。无物心头是好人，好人便是神仙佛。其人闻之，自愧而退。丙戌正月，盘山请师黄筹，醮三昼夜。是日天气晴霁，人心悦泽，寒谷生春。将事之夕，以诗示众云：请曲乱山深，山高快客心。草峰争挺拔，巨壑太萧森。似有飞仙过，殊无宿乌吟。黄冠三日醮，素服万家临。五月，京师大旱。农不下种，人以为忧。有司移市，立坛恳梼，前后数旬无应。行省差官责疏，请师为祈雨醮，三日两夜。当设醮请圣之夕，云气四合，斯须雨降，自夜半及食时未止。行省委官，奉香火来谢曰：京师久早，四野欲然。五谷未种，民．不聊生。赖我师道力感通上真，以降甘澎。百姓会曰：神仙雨也。师苔曰：相公至诚所感，上圣垂慈，以活生灵，吾何与焉。使者出，复遣使来告曰：雨则既降，奈久旱未沾足何，更得滂沱大作，此旱可解，愿我师慈悲。师曰：无虑，人以至诚感上真，上真必以诚报人，大雨必至。斋未竟，雨势海立。是岁有秋，名公硕儒皆以诗来贺。一日，有昊大卿德明者，以四绝句来上。师复次韵苔之，其一云：燕国蟾公即此州，超凡入圣洞宾俦。一时鹤驾归蓬岛，万劫仙乡出土丘。其二云：我本深山独自居，谁能天下众人誉。轩辕道士来相访，不解言谈世俗书。其三云：莫把闲人作等闲，闲人无欲近仙班。不於此日开心地，更待何时到宝山。其四云：混沌开基得自然，灵明翻小大桩年。出生入死常无我，跨古腾今自在仙。又题支仲元画得一、元保、玄素《三仙图》云：得道真仙世莫穷，三师何代显灵踪。直教御府相传授，阅向人问类赤松。又奉道者求颂，以七言绝句示之云：朝昏忽忽急相催，暗换浮生两鬓丝。造物戏人俱是梦，是非向日又何为。师自受行省已下众官疏以来，悯天长之圣位殿阁，常住堂宇，皆上颓下圯，至於窗户阶砌，毁撤殆尽。乃命其徒日益修茸，坛漏者补之，倾斜者正之，断手于丙戌，皆一新之。又创修寮舍四十余间，不假外缘，皆常住自给也。凡遇夏月令，诸斋舍不张灯，至季秋稍亲之，所以预火备也。十月下宝玄，居方壶。每夕召众师德，以次坐，高谈清论，或通宵不寐。仲冬十有三日夜半，振衣而起，步於中庭。既还坐，以五言律诗示众云：万象弥天阔，三更坐地劳。参横西岭下，斗转北辰高。大势无由遏，长空不可韬。循环谁主宰，亿劫自坚牢。丁亥自春及夏，又旱。有司祈梼屡矣，少不获应。京师奉道会众，一日请师为祈雨醮。既而消灾等会，亦请作醮。师徐谓曰：我方留意醮事，公等亦建此议，所谓好事，不约而同也。公等两家，但当殷恋。遂约以五月一日为祈雨醮，初三日为贺雨醮。三日中有雨，是名瑞应雨。过三日虽得，非醮家雨也。或曰：天意未易度。师对众出是语，万一失期，能无招小人之訾邪。师曰：非尔所知也。及醮竟日，雨乃作。翌日，盈尺。越三日，四天廓清以终。谢雨，醮事果如其言。时暑气烦燠，元帅张资胤者，诸师游西山，再四过勤，师赴之。习日斋罢，雨后游 东山庵。师与客坐于林问，日夕将还以绝句示众云：西山爽气清，过雨白云轻。有客林问坐，无心道自成。既还，元帅第，楼居数日，来听道话者，竟夕不寐。又应大谷庵请，次日清梦庵请。其夕大雨自北来，雷电怒合， 东西震耀。师曰：此道之用也。得道之人，威光烦赫，无乎不在，雷电莫能匹也。夜深客散，师偃息草堂。须臾风雨骇至，怒霆一震，窗户几裂，少焉收声，人皆异之。或曰：霹雳当游至，何一举而息邪。有应者曰：无乃，至人在兹，雷师为之霁威乎。既还，五月二十有五日，道人王志明至自秦州，传旨改北宫仙岛为万安宫，天长观为长春官，语天下出家善人皆隶焉。且赐以金虎牌，道家事一仰神仙处置。小暑后，大雨屡至，暑气愈炽。以七言诗示众云：褥暑黑天万里遥，洪波拍海大川潮。嘉禾已见三秋熟，旱魑仍闻五月消。百姓共听生有望，三军不待令方调。皇由道化行无外，暗赐丰年助圣朝。自琼岛为道院，樵薪捕鱼者绝迩。数年，园池中禽鱼蕃育，岁时游人往来不绝。斋余，师乘马日凡一往。六月二十有一日，因疾不出，浴於宫之 东溪。二十有三日，人报巳午问，雷雨大作，太液池之南岸崩裂，水入东湖，声闻数十里，电鳌鱼鳌尽去，池遂枯涸。北口山亦摧。师闻之初无言，良久笑曰：山摧池枯，吾将与之俱乎。七月四日，师谓门人曰：昔丹阳尝授记於余云，吾没之后，教门当大兴，四方往往化为道乡。公一正当其时也。道院皆劲赐名额又当住持大宫观，仍有使者佩符乘传，勾当教门事。此时乃公功成名遂，归休之时也。丹阳之言，一一皆验，若念符契。况教门中勾当人，内外悉具，吾归无遗恨矣。师既示疾于宝玄，一日数如偃中，门弟子止之。师曰：吾不欲劳人，汝等犹有分别在，且偃寝奚异哉。七月七日门人复请曰：每日斋会，善人甚众，愿垂大慈，还堂上以慰瞻礼。师曰：我九日上堂去也。是日午后，留颂云：生死朝昏事一般，幻泡出没水长闲。微光见处跳乌兔，玄量开时纳海山。挥斥八弦如咫尺，吹嘘万有似机关。狂辞落笔成尘垢，寄在时人妄听问。遂登葆光堂归真焉。异香满室，门人捻香拜别。众欲哭，临侍者张志素、武志据等遽止众曰：真人适有遗语，令门人宋道安提举教门事，尹志平副之，张志松又其次，王志明依旧勾当，宋德方、李志常等同议教门事。遂复举似《遗世颂》毕，提举宋道安等再拜而受。黎明，具麻服，行丧礼，奔走赴丧者万计。宣差刘仲禄闻之愕然叹曰：真人朝见以来，君臣道合。离阙之后，上意眷慕，未尝少忘。今师既升去，速当奏闻。首七之后，四方道俗，远来赴丧，哀恸如丧考妣，於是求训法名者日益多。一日提举宋公谓志常曰：今月上七日，公暨我同受师旨，法名等事，尔其代书，止用吾手字，印此事已行，姑泌袭之。继而清和大师尹公至自德兴，行祀事。既终七，提举宋公谓清和曰：吾老矣，不能维持教门，君可代我领之也。让至于再，清和受其托，远迩奉道。会中善众，不喊往昔。戊子春三月朔，清和建议为师构堂于白云观。或曰：工力浩大，根储鲜少，恐难成功。清和曰：凡事要人前思，夫众可与乐成，不可与虑始。但事不思已，教门竭力，何为而不办。况先师遗德在人，四方孰不瞻仰。可不劳行化，自有人赞助此缘，公等勿疑。更或不然，常住之物，费用静尽，各操一瓢，乃所愿也。宣差便宜刘公闻而喜之，力赞其事，遂举鞠志圆等董其役。自四月上丁，除地建址。历戊、己、庚，俄有平阳‘、太原、坚、代、蔚、应等军道人二百余，责根助力，肯构是堂，四旬告成。其问同结兹缘者，不能备纪。议者以为，缔构之勤，虽由人力，亦圣贤阴有以扶持也。期以七月九日，大葬仙师。六月问，霖雨不止，皆虑有妨葬事。既七月初吉，遽报晴霁，人心翕然和悦。前一日，将事之初，乃灶香设席，以严其祀。及启枢，师容色俨然如生。远近王官、士庶、僧尼、善众，观者凡三日，日万人，皆以手加额，叹其神异焉。继而喧播四方，倾心归向，来奉香火者，不可胜计。本宫建奉安道场三昼夜，预告斋旬日。八日辰时，玄鹤自西南来，寻有白鹤继至，人皆仰而异之。九日子时后，设灵宝清醮三百六十分位，醮礼终，藏仙蜕于堂，异香芬馥，移时不散。临午致斋，黄冠羽服，与坐者数千人。奉道之众，又复万余。既宁神，翌日大雨复降，人皆叹曰：天道人事，上下和应。了此一大事，非我师道德纯备，通于天地，达于神明，畴克如是乎，谅非人力所能致也。权省宣抚王公巨川，咸阳巨族也，素慕玄风，近岁又与父师相会于燕，雅怀昭映，道同气合，尊仰之诚，更甚畴昔，故会兹葬事，自为主盟。京城内外，屯以甲兵，备其不虞。罢散之日，略无惊扰。於是亲榜其堂曰：处顺，其观曰：白云焉。师为文，未始起弃，临纸肆笔而成。后复有求者，或辄自增损，故两存之。尝夜话谓门弟子曰：古之得道人，见于书传者，略而不博，失其传者可胜言哉。余屡对汝众，举近世得道之士，皆耳目所亲接者，其行事甚详，其谈道甚明。暇日当集全真大传，以贻后人。师既没，虽尝口传其药，而后之学者，尚未见其成书，惜哉。
　　长春真人西游记卷下竟
　　长春真人西游记卷下
　　门人真常子李志常述
　　附录
　　韶书
　　成吉思皇帝劫真人邱师，省所奏应韶而来者备悉，惟师道瑜三子，德重多方。命臣奉厥玄熏，驰传访诸沧海。时与愿适，天不人违，两朝屡诏而弗行，单使一邀而肯起。谓朕天启，所以身归。不辞暴露於风霜，自愿跋涉於沙碛。书章来上，喜慰何言。军国之事，非朕所期。道德之心，诚云可尚。朕以彼酋不逊我伐用，张军旅试临。边陲底定，来从去背，皇力率之故。然久逸暂劳，冀心服而后已。於是，载扬威德，略驻车，徒重。念云轩，既发於蓬莱，鹤驭可游於天竺。达磨 东迈，元印法以传心。老氏西行，或化胡而成道。顾川途之虽阔，瞻几杖以非遥。爰苔来章，可明朕意。秋暑，师比平安好，指不多及。
　　圣旨
　　成吉思皇帝圣旨道与诸处官员，每邱神仙应有底修行，底院舍等，系逐日念诵经文告天，底人每与皇帝祝寿万万岁者，所据大小差发税赋都休教着者。据邱神仙底应系出家门人等，随处院舍都教免了差发税赋者。其外诈推出家、影占差发，底人每告到官司，治罪断按主者奉到。如此不得违错。须至给付照用者，
　　右付　　神仙门下收执
　　照使所据神仙应系出家门人，精严住持院子，底人等并兔差发税赋，准此。
　　癸未羊儿年三月御宝日
　　宣差阿里鲜面奉成吉思皇帝圣旨：邱神仙，奏知来底公事是也，嘿好。我前时已有圣旨文字与你，来教你天下应有底出家善人都管着者。好底歹底，邱神仙你就便理会，只你识者，奉到如此。
　　癸未年九月二十四日
　　宣差都元帅贾昌传奉成吉思皇帝圣旨：邱神仙，你春月行程别来，至夏日。路上炎热艰难来，泌路好底铺马得骑来么，路裹饮食广多不少来么，你到宣德州等处官员好观你来么，下头百姓得来么，你身起心裹好么。我这裹常思量着神仙你，我不曾忘了你，你休忘了我者。
　　癸未年十一月十五日
　　请疏
　　燕京行尚书省石抹公
　　谨请
　　真人长春公住持天长观者
　　窃以必有至人而后可以启个中机，必有仙阙而后可以待方外士。天长观者，人问紫府，主上福田。若非真神仙人，谁称此道场地。仰惟长春上人，识超群品，道悟长生。舌根有花，木香胸襟，无尘土气，皇人天之眼目，乃世俗之津梁。向也乘青牛而西迈，不惮朝天。今焉奉紫诏而南回，正当传道。幸无多让，早赐光临。谨疏
　　癸未年八月　日
　　又
　　宣抚使御史大夫王
　　敦请
　　真人师父住持燕京十方大天长观者
　　窃以应变神龙，非蹄涔所能。止无心，野鹤亦何天不可飞。故蒙庄出游，漆园增价。陈搏归隐，云台生光。不到若辈人，难了如此事。伏惟真人师父，气清而粹，道大而高。已书绛阙之名，暂被玉壶之谪。以千载为旦暮，以八极为门庭。振柱史之宗风，提全真之法印。昔也三朝之教主，今兹万乘之国师。几年应诏北行，本拟措安於海内。一日一回辕南迈，可能独善於山 东。维太极之故宫，皇大燕之宏构。国家元辰之所在，远近取则之所先。必欲立接人之基，莫如宅。首善之地，敢辄伸。於管见冀少驻，於霓旌万里云披，式副人天之望。四方风动，举闻道德之香。谨疏
　　癸未年八月　日
　　又
　　燕京尚书省石抹公
　　谨请
　　邱神仙久住天长观
　　窃以时止时行，虽圣人不凝滞於物，爰居爰处。而君子有怛久之心，於此两端，存乎大致。长春真人，重阳高弟，四海重名，为帝者之尊师，亦天下之教父。昔年应聘，还自万里，寻思于今日接人，久住十方天长观。上以祝皇王之圣寿，下以荐生灵之福田。顷因讥察於细人，非敢动摇於仙仗。不图大老，遂有遐心。况京师者，诸夏之本根，而远近取此乎法则。如或舍此而就彼，是谓下乔而入幽，辄敢坚留幸不易动。休休莫莫，无为深山穷谷之行。永永长长，而作太极琼华之主。谨疏
　　丙戌年八月　日侍行门人
　　虚静先生赵道坚，冲虚大师宋道安，
　　清和大师尹志平，虚寂大师孙志坚，
　　清贫道人夏志诚，清虚大师宋德方，
　　葆光大师王志明，冲虚大师于志可，
　　崇道大师张志素，道真大师鞠志圆，
　　通玄大师李志常，颐真大师郑志修，
　　玄真大师张志远，悟真大师孟志稳，
　　清真大师蓦志清，保真大师何志清，
　　通玄大师杨志静，冲和大师潘德冲。
　　特旨蒙古四人从师护持
　　蒙古打，喝刺·八海，
　　宣　差　阿　里　鲜，
　　宣　差　便宜使　刘　仲禄。
　　
