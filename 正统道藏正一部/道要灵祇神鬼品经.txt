道要灵祇神鬼品经
　　经名：道要灵祇神鬼品经。一卷。不着撰人。底本出处：《正统道藏》正一部，参校版本：敦煌写本：一、P . 2395，二、S. 3370召，三、S. 986，四、P．2432，五、P．2753 六、3297，七、P . 3356 ，八、S. 1728 （简称敦煌本）
　　总序灵祇
　　《灵宝无量度人经》云：中斗大魁，总监众灵，劫制地祇，侍卫送迎，拔出地户五苦八难。
　　《洞真上清隐书龙文经》云：太上道君元始天王，同还大有之宫，游宴妙庭之绾，凝紫云，诵七宝，敷丹霞，列玄台，众华采灿，光烂玉虚，彻映诸天，香溢十方，焕烂朗馥，不可称宣，尔乃集会无极灵祇，爰及蠕动，莫不欢喜。
　　灵只神品 
　　《洞神三皇经》云：神明者，豫知未萌，名曰神矣；耳目聪明，名日神矣。
　　《太平经》云：夫神者，因道而行，不因德也。故用道者与神明，用德者与神谋，道之与德更明思，神与人者内相恃，皆今可睹。
　　又云二古者，神圣真人皆能守道，清静之时，且食诸神皆呼而与其语言，比若今人呼客矣。
　　又云：天地四时五行，众神更直人命录，可不敬重，念报其恩。不欲为善，事反天神。天神使风雨不调，行气转易，当寒反温，当温反寒。
　　又云：大神比如国家忠臣，治辅公位，名为大神。大神有小私，天君闻知，复退矣，故不敢懈怠。小神者，安得自在。
　　又云：四时之精神，犹风也，水也，随人意而为邪正。人正则正，人邪则邪，故须得其人乃可立事也。不得其人，道难用也。夫水本随器方圆，方圆无常，风气亦随人治为，善恶无常。此即其明戒也。天地之神与风气影响随人，为明戒耳。
　　《老子观身太清中经》云：八卦天神下着於人，常卫太一，为八方使者，主八节之日上计校定天下吉凶。乾神，字仲尼，号伏戏。坎神，字大象子。艮神，字非先王。震神，字小曾子。巽神，字大忧侯。离神，字文昌。坤神，字扬擢，耀王号日女娲。兑神，字一世。人常以八节日存念之，吉。《太上女青鬼律》云：甲子十日一旬，凶神姓玄，名玉冲，甲戌十日一旬，凶神姓恒，名捧。甲申十日一旬，凶神姓既，名闺音盈。甲午十日一旬，凶神姓本，名满。甲辰十日一旬，凶神姓恒，名坚子。甲寅十日一旬，凶神姓苏，名造音落。
　　右六甲凶神主恶逆煞事。
　　《太上八素真经》云：第一之戒，不得不敬於天，不得谓天无神，呼地无鬼。
　　魔正品
　　《太上太霄琅书经》云：束华青童曰：魔有数种：有天魔、地魔、鬼魔。今古？六天大魔王者，是天地之大魔王，其宿世有大功德，故得为此魔王，与帝释比德共执事於天地人，上属太上玉京，为天帝之下官耳，其余无所不制。夫人学道，先经小魔试，道成时大魔王皆临，大试过，便保举上登玉京台。
　　《升玄经》云：太上曰：有八男子、十一女人，初闻此经，生不信，意从座而退，为天魔异道惑乱其心。
　　力士品
　　《洞渊经》云：守堂力士录人名字，付考官，考官考煞人精神，令人气力啜怀，魂魄游扬，遂致死亡。天下有力士名乌玄，四十九万人，游行国界，若有三洞法师转经之处，三五之人一二护之，不令有恶。
　　空神品
　　《升玄经》云：太上咒曰：东极虚空，天神地祇，龙鬼乃至，下极虚空。天神地祇，龙鬼等谛听吾命，是善男子道陵，今以建意於将来，世作大法师，护度一切，汝等便於今日宜当建意，率领官属殷懃覆护。
　　社神品
　　《老子天地鬼神目录》云：京师社神，天之正臣。左阳右阴，姓黄名崇，本扬州九江历阳人也，秩万石，主天下名山，大神社皆臣从之，河南社神，天帝三光也，左青右白，姓戴名高，本冀州渤海人也，秩万石，主阴阳相运，咒诅取人及人命，故终也，诸社神天封之，各自主督，天下血食鬼邪，无大无小，莫有不伏者。
　　《三皇经》云：豫州社姓范名礼，雍州社姓修名理，梁州社姓黄名宗，刻州社姓张名豫，扬州社姓邹名混，徐州社姓韩名季，青州社姓殷名育，兖州社姓费名明，冀州社姓冯，名迁稷姓戴名
　　高。
　　右九州上应天九星之根，九宫所在，领九州为常人能忆九州之社，一天之稷呼其姓名，问其是非，皆白兆吉凶，可使之赏善罚恶，救济苍生也。
　　山神品
　　《仙公请问经下》云：欲入山居幽处，宜先受经，业恭肃事师修诸善功，以伏山神。山无大小，皆有神灵，山大则神大，山小则神小。神坏，人亦不立也。人不解至法，不知修善立功，此何以能久山栖乎？
　　《老子天地鬼神目录》云：太山狱丞，姓君，名后。阳山狱丞，姓朱，名兆。雨山，天之井也，姓夏，名泽，治在会稽南山，号日泄公，得治已五百年。袁山君，天之都吏，姓袁，名章，治在昊郡阳羡南山，秩三千石，得治已七百二十年。越山君，天之从事，姓许，名松。鄞县东山神，姓吕，名承，本广汉人，秩六千石。故是蜀郡太守死，天封之，得限食鄞县，治已五百一十年。章安山神，姓煦，名遂，本自县民，无秩，相白衣，年七十死，从天帝左将军侯食，其山号日煦，渐有功，得血食，治已七百七十二年。郯县黄山神，姓昊，名女动，称地限食，候官血食，治已得七百二十年。东方蜀山神，姓千，名季举。南方刘山神，姓刘，字伯。西方九铜山神，姓箕，字起阳。北方昆仑山，天之中也，地之母也，神姓汤，字大卿，父子山神，姓周，字仲诸。大毅山神，姓武，字幼文。满车山神，姓傅，字幼思。摔公山神，姓皇，字太初。皖公山神，姓皇，字仲曾。放公山神，姓皇，字元台。潜公山神，姓皇，字幼林。越汉公山神，姓陈，字景元。尼浦山神，姓陈，字少思。西塞山姥，字女胜。樊山姥，字女娥，宫亭本名铜铤山。庐匡君，在中道要灵祇神鬼品经总序灵祇治庐，庐君名俗，字君孝。满山君，姓吕，名冀，字叔谌。生时为师，治在娄县南山。柯山君，姓冯，字子夷，叔父故是那哪，今治在本县西也。
　　水神品
　　《仙公请问经下》云：水皆有神，八海则有神王居焉，江湖河济，皆有神也。又龙治其清渊。河伯、水官，各有宫殿府寺，亦七宝调喙悉诸仙人之下宫也。
　　《老子观天太清中经》云：河伯神名曰冯夷，号无梁使者。
　　《老子天地鬼神目录》云：河政　　公，字青曾，一名有。河上公，字定明。河阳公，字定陵。河阴公，字定胜。河
　　持法公，字少恒。南海公，字少明。北海公，字永昌。一名水昌。东海公，字四易。一名西易。河伯，字端仲。一名崇仲。涛中君，字流相。四水君，字伯行。沟渊君，字泉刑。一名泉棕。水泽君，字扶牲。河仙君，字伯阳。一名河阳。大河使君，字定安。钩河君，字女仓。食河姥，字少首。太河父，字元效。东河胡君，属侍北斗。束海神，姓辱，名牧。主驾飞龙，号曰天帝公，秩万石，得治已七百五十年。西海神，姓冯，名修，主驾小鱼，号日地太一，秩万石。南海神，姓句，名大，主驾水鲤，号日地天公，秩万石。北海神，姓河，名伯，主驾蛟龙，号日地天一，秩万石。益津河侯，姓周，名欧。束海马衔君，治在束
　　海中，与河伯共参事束东父。北湖姥，姓帛。孳湖姥，姓皇，字幼女。
　　灵祇鬼品
　　《太上太真科上经》云：凡鬼无精粗，至满七世，善恶各绝。善鬼升上鬼仙录中，恶鬼经履刀山剑树火擭之考，骨骸烂尽，方入溟泠地狱，万劫无生。
　　《授仙道经》云：四方铁围山，山外甚广。太上老君怜愍好生，故成铁围山。隔断诸恶鬼，不使来害人。
　　《道德经》云：以道莅天下，其鬼不神。非其鬼不神，其神不伤人。
　　《洞渊经》云：道言自伏羲以来，壤军败将，举众形残，刀兵枉死，万万为群，或有灵尸，骨节分张，身首他处，不得集聚，或有身无头，有足无手，有口无目，千千万亿，游托自守，依山倚水。与云中李子敖浮游云问，来往海滨，束西南北，乘风驾雀，捉人鸡犬，妄令作妖，妖魅横生，求其血食。又云：又都卢那鬼，身长三丈，目纵口横，耳长六尺，手捉铁棒，专行人问打杀恶人，仍有六万九千鬼，或为大乌。乌行之处，令人悉病，病便至死。有三万六千恶鬼，鬼名天池，从者三万，常行世问枉杀良人。至壬午年，复有三万九千赤鬼，鬼名大头，来下杀人。山林之鬼名江子都，领二千九十万鬼，常伺杀人小口，托作老人，来入人宅，惊人鸡犬。复有赤积小鬼三万九千众，仍入人宅中，取人六畜。复有大运青鬼，长三丈，四十九万人。手持赤棒，棒煞万民，有善人信法者，不近之。又云：有大雷鬼，名九昌，领八万小鬼，手持赤棒，来入中国，煞其恶人，行三十六种病，病煞恶人。有八十万赤尾鬼，名多河，一头三尾，身长九尺，两手持水，令人寒热，行九十种病，病煞恶人。又有大目鬼，长三寸，千千为群，与赤鸟百万来下，入人家。煞人。复有三十六种草鬼，煞人，人有入草中取菜食，其白草根枝茎叶有鬼毒，毒名生如，生如兄弟百万人，气能煞人，病人之时。十日、一月入人四肢百节中。当黄赤鬼，长三寸七分也。山中女鬼，名罗翁，翁妃女将二十万，女鬼亦入山林水之边，伺取杀人。又有一女鬼，名石姜，其形甚丑，身长一丈，黑面目纵，通身赤黄，身体臭秽，人不用见之，见之者远走避之，道士先有无量功德，应仙入山修炼，当敬三天圣人，当奉师三事者，一，教令受经敬师，不诽谤人；二，教供养一切道士，勿作妒心；三，教不与俗人交通。不从此三事，天人责之，鬼亦兴妖，仙道难固。
　　又云：有八万鬼，名乌涂伦那，长七丈，千万为群，复有大赤鸟，乌如车轮，飞来食人。人有奉三洞之经行人问者，此疫乌悉死矣。复有八千九万赤面鬼，鬼名明真，各将三万九千小鬼。鬼悉持赤棒，棒煞恶人。复有三万白头鬼，鬼名千轮。千输身长三丈，面黑头白，万万为群，当下三万九千种病。又有三千六十鬼，种种煞人。有害鬼三万，石鬼十万，木鬼二万，水鬼三千六十万，土鬼六十万，虫鬼十六万，悉能煞人也。所以能煞人者鬼，悉附以此物之上，煞人。入水死，入山石死，斩树木死，食寅气死，起土土死，入草虫伤，悉非正气也。道士自今以去，劝化万姓，愚人男女，令悉奉道之人，鬼不近。不者，大驱除之，日恐鬼兵来诛，子耳又有八千黑目鬼，鬼长六寸，托鸟而飞，来在水中，或因风雨来着人。人死复有三万九千沙鬼，鬼长三寸，其色赤白，因水长便着人，复有八十万大漯鬼，鬼名大头，其主亦尔如，各领三万鬼贼入恶人宅中，令失火，火不可救。复有大鬼，鬼名崩周。十方大鬼，鬼名季子、央兄、桃姜，壬午之年各领十二万来中国，煞恶人。又有八万九千黑面大鬼，鬼名赤头，身长二丈二尺。四十九万人导群，每诈称皇帝之神，恐人家亲将一切无籍之鬼、世问魍魉男女之殃、头罗丁勒，南阳叶公、石母大子、云中李子，敖三天捺无着之鬼，千兆亿来入人宅，取人小口、老妪、男子，令天下人疾病死亡，村村有之，门门皆死，鬼兵屯聚，集人邻陌，捉人六畜、乌兽，作其光怪，令人遭口舌、刑徒囚狱，田蚕不收，触事凶凶。
　　《太上女青鬼律》云：自后皇天元年以来，转生百巧，不信大道，五方逆煞，疫气渐兴，虎狼万兽，受气长大，百虫蛇魅，与日而甚，日有千鬼，飞走乱行，不可禁止，大道不制，天师不劫，放纵天下，凶凶相逐，唯煞中民，死者千亿，后有道士男女生官，见吾秘经，知鬼姓名，皆保元吉，万鬼不干，高天万丈，大鬼百鬼，中皇姓模名天，是六万鬼之主，住在太山东南角。水中诸死人所皈鬼，亦上天对问考罚，月一上。上古以来，有三万六千鬼。又南乡三老鬼，五道鬼，鬼姓车，名适，主诸死人录籍，考计生人罪恶，皆属之此鬼。在太山西北角，亦有宫，属太山，有召一还，此鬼是天煞唯关文书。
　　东斗三台鬼，姓角，名车。
　　南斗三台鬼，姓殡武殿，名温夫。
　　西斗三台鬼，姓车，名球音求。
　　北斗三台招摇大鬼，姓伴，名玩。
　　中斗三台鬼，姓王，名咸。
　　右五斗煞鬼姓名主煞人。
　　大云中无名鬼，长三万六千丈。
　　天云中游行鬼，名扰音忧僖音熙子。
　　天云中二十八宿直煞鬼，名成子。
　　右三鬼天阴阳鬼主煞人。
　　东方青帝直符鬼，名伯神子，一名杲古老切子。
　　南方赤帝直符鬼，名泰伯子。
　　西方白帝直符鬼，名伯和子。
　　北方黑帝直符鬼，名泰衣子。
　　中央黄帝直符鬼，名伯溪子，一名泰渊。
　　右五方直符鬼，常煞人六畜，生作光怪。
　　北斗主煞一鬼，上下乌衣，长七千丈，姓昊名还临。子太一主煞，无刑无名鬼长一丈六尺，赤绩赤衣，服天三五考煞鬼，名慧於戒切，长丈七尺，白衣赤积，天帝常司过鬼，姓阪音反名斑。
　　子夜听人语，逆知人心。
　　甲子日，鬼名元光。
　　乙丑日，鬼名邮音丙郭音章。
　　丙寅日，鬼名剧音昭昌。
　　丁卯日，鬼名子方。
　　戊辰日，鬼名生进。
　　己巳日，鬼名傅直专切令扶变切。
　　庚午日，鬼名柴方。
　　辛未日，鬼名音五故切文。
　　壬申日，鬼名石松。
　　癸酉日，鬼名倚晷音执。
　　甲戌日，鬼名甲光。
　　乙亥日，鬼名返五官切。
　　丙子日，鬼名留遐。
　　丁丑日，鬼名王眸音谋。
　　戊寅日，鬼名却心。
　　已卯日，鬼名遥子。
　　庚辰日，鬼名耳子。
　　辛巳日，鬼名元声。
　　壬午日，鬼名冲。
　　癸未日，鬼名历厨。
　　甲申日，鬼名琊以奢切。
　　乙酉日，鬼名聂下。
　　丙戍日，鬼名离狼董切。
　　丁亥日，鬼名石命之蛇切。
　　戊子日，鬼名证方。
　　己丑日，鬼名旨都。
　　庚寅日，鬼名芩音琴。
　　辛卯日，鬼名棘扶北切。
　　壬辰日，鬼名茎苦黠切。
　　癸巳日，鬼名辈方。
　　甲午日，鬼名麻子角。
　　乙未日，鬼名不扶向。
　　丙申日，鬼名右公。
　　丁酉日，鬼名入进卿。
　　戊戌日，鬼名石丸高。
　　已亥日，鬼名珠夫子。
　　庚子日，鬼名季方。
　　辛丑日，鬼名运以是切。
　　壬寅日，鬼名罗结。
　　癸卯日，鬼名健木。
　　甲辰日，鬼名索良。
　　乙巳日，鬼名畾扶笔切芳而勇切。
　　丙午日，鬼名挺秾奴道切。
　　丁未日，鬼名矣伍。
　　戊申日，鬼名挺刘。
　　己酉日，鬼名戴劫。
　　庚戍日，鬼名总夫。
　　辛亥日，鬼名安悬。
　　壬子日，鬼名道子。
　　癸丑日，鬼名唱适古活切。
　　甲寅日，鬼名别状。
　　乙卯日，鬼名天暗音荫。
　　丙辰日，鬼名天述他计切。
　　丁巳日，鬼名天横。
　　戊午日，鬼名耳注音本。
　　已未日，鬼名嗯乌诀切。
　　庚申日，鬼名义径力之切。
　　辛酉日，鬼名义呼。
　　壬戌日，鬼名这夫音拳。
　　癸亥日，鬼名进都腊切高敌。
　　甲子六十日，直煞逆鬼六十人，人身无头，赤毛无衣，有耳无目，飞行千里，共导三尸凶逆不孝，煞害天民，人随日忆知
　　其名，鬼不敢近人。
　　太和之鬼，无身有头，头长三尺，目大三寸，耳广七寸，眉广五寸，口广三寸，鼻大二寸，鬓长三尺，发长一丈，呼吸吞吐之成云子，行见者其名子碑，三呼之形自见，众鬼从者皆自弭伏，子形勿以金钱着身。其有光鬼逆见之，不避人，有钱在身，不可鬼知，子解藏之水，行见者呼河汾，其亦作水鬼，易形为乌形，如乌大子煞之勿告人，三年后行来出入，山海永无怖畏，大吉。
　　五污音乌之鬼，名截逍子。
　　石舀之鬼，名水连。
　　土志之鬼，名客臾志音志。
　　博石之鬼，名月迩。
　　搏木之鬼，名汝远。
　　百虫之鬼，名遐通莫号切。
　　空流之鬼，名活规。
　　江逢之鬼，名逆鳞子。
　　汉明之鬼，名启赀。
　　昌利之鬼，名堪坋。
　　五色之鬼，名后向。
　　太玄之鬼，名居集。
　　男淫之鬼，名戴文。
　　女淫之鬼，名截亥。
　　屋食之鬼，名摇子。
　　食器之鬼，名后服。
　　圊厕之鬼，名须天。
　　井鬼，名琼。
　　鳌鬼，名壤干。
　　屐鬼，名干远。
　　床鬼，名芳子，一名扶。
　　禽盖鬼，名晏。
　　魔种鬼，名乩古兮切。
　　鼓音鬼，名乱。
　　笙应鬼，名讲。
　　坩玩鬼，名欠雉。
　　圩筥鬼，名赤子。
　　戟半音棚之鬼，名耳禽。
　　刀鬼，名剑子夫。
　　甲铠之鬼，名子贤。
　　马牛车鬼，名如贤子。
　　千岁白骨鬼，名远世。
　　百岁白骨儿，名音世。
　　五十年鬼，名总琴。
　　天狱鬼，名瑾生子。
　　天鞭鬼，名容夫元。
　　重光鬼，名恸。
　　犬马鬼，名赐。
　　盟威正一之气女青鬼律役使天下邪魅，助道兴化，勒鬼真名主者，明加切正，使天下道气宣布，邪逆宾伏，子知鬼名姓，鬼自趋走，不敢害人。子常念之，慎勿违犯。
　　道上将军，名侯夫。
　　道下将军，名逸车。
　　天逆鬼，名丈迅玄。
　　地逆鬼，名见精子。
　　右四鬼，主风雨时随之作害，人行来道路，遭大风雨，呼四鬼名，恶气不敢加。
　　吉凶鬼，名谨。
　　世逆鬼，名孨子脔切耳。
　　右二鬼，是古死人败家或俗师不正之鬼，害人百行，子知其名，鬼自伏住，不敢动。
　　天正鬼，名迭大结切坚。
　　地正鬼，名枔立曰琴水。
　　右二鬼，是宅中死煞守鬼，常住人堂中屋梁上，夜伤害鸡犬、六畜，子知其名，伏住不敢动，不害人，宅中有福德，此鬼护之，外客殃煞，不敢过宅。
　　申之年，后穆高。
　　右二鬼，人家住屋下梁柱头鼻，朝或暮有灵，主妨人，子知其名，鬼不害人。
　　令精华，是补坐。
　　右二鬼，人家宅中有铜金钱精主
　　作此鬼，鬼或变能作人形，居宅不安，
　　呼之即吉。
　　巴良、赦姑、殷各。
　　右三鬼，是人屋中四壁角中鬼，主人夫妇无道，不顺阴阳。此鬼白直符，直符白奏事，除人生籍，子知其名，鬼不敢动。
　　天载、苠音旻向许两切。
　　右二鬼，是门伯户丞，白日为神福，至暮作鬼，子知名，以人定时於门户左右呼其名三，掌手反首持两耳二过，此鬼即止不敢作害。
　　斧金木和、铠钾粗。
　　右二鬼，是人家宅上有树或竹林为乌白鹭群乌所依，皆有邪魅，子知其名，三呼之，鬼知人不可干，不过七日、九日，鬼自死。不煞鬼者，夕间中唤之，鬼伏住不害人。
　　尘发汰音大垢音娠、若无紫吁喜俱切、方遘险恋。
　　右三鬼，是世问癫痫煞人之鬼，其赤衣服乌冠绩，主收人魂，子知其名，有疾即差，鬼不敢干。
　　乘华载、辟气途付。
　　右二鬼，是女人月水之鬼，常食阴阳血味。女子月水来日，夕存之，呼名，鬼不敢害人。鬼长三尺上下，青衣。
　　语忘、敬口唯鼻切。
　　右此二鬼，主女临产。女子产生时，不可不呼此鬼名，呼即不害人。鬼长三寸三分上下，乌衣。
　　鼎精华。
　　右此一鬼，主害人田蚕，蚕女鬼夫。立春日平旦时可立向西北方三咒曰：天皇清明，长远上多神阴不反与汝马姑来我宅，使蚕大得千万倍。田亩收千亿斛，丝天中下，稻地中出，劲华为我使叱咄，急煞百伤，小魅何狼碎。
　　适进径力追切、百逍。
　　右二鬼，是旦夕扫除鬼，令人失财，子知名，可月日平日一向西北三呼名，咒曰：石未子石未子，太一汝为我使，何物逆鬼令速出。
　　东方青气鬼，主姓刘名元达，领万鬼，行恶病；南方赤气鬼，主姓张名元伯，领万鬼，行热毒之病；
　　西方白气鬼，主姓赵名公明，领万鬼，行注气之病；
　　北方黑气鬼，主姓钟名士季，领万鬼，行下痢之病；
　　中央黄气鬼，主姓史名文业，令万鬼，行恶疮肿病；
　　右五方鬼，主案此文书随病呼姓名，病即差矣，灾祸皆消。
　　善爽鬼品
　　《太极真人飞仙宝剑上经》云：夫有萧邈之才，有绝众之望，养其浩然，不荣贵者既终受三官，书为善爽之鬼。
　　《太上太真科经》云：学道之士，受法行持，傥有犯戒，急宜改革，虽不都原，可得善死，闻见真经，鬼中立功，进
　　登鬼仙者，皆号灵人，精进遂游三清。
　　苦魂鬼品
　　《明真科经》云：无极世界，男女之人，生世恶逆，咒诅善人，叫唤神鬼，质誓三官，死受恶对，魂鬼囚徒，流曳三官五岳之中，一日三掠，痛毒难言。
　　《太上太真科经》云：恶者背法，死归混瞑，谓之为鬼，受苦阴司。
　　又云：学道之士，有罪不改，改而重为，为不永俊，叛戾师道，或事邪群，或无所事，间任邪心，死而无悔，此属六天，冥冥若魂，未有免期。
　　精魅鬼品
　　太上女青鬼律云：
　　山精之鬼，长一尺，名濯肉。
　　树精之鬼，名群夭一名式。
　　石精之鬼，名煾於巾切内子。
　　虎精之鬼，名健子。
　　蛇精之鬼，名侧音戚石圭。
　　狩精之鬼，名皛何乌切子。
　　猴精之鬼，名马痢侧亮切子。
　　狐精之鬼，名连音代午。
　　铁精之鬼，名医顿。
　　金精之鬼，名困兑。
　　木精之鬼，名倚震。
　　火精之鬼，名附离。
　　水精之鬼，名托坎。
　　土精之鬼，名乘川。
　　气精之鬼，名矫乾。
　　魍魉精邪之鬼。
　　千妖万魅之鬼。
　　天地水三官转道逆魅之鬼。
　　狐狸老精自号之鬼。
　　宅中魔邪恐怖人之鬼。
　　右鬼，皆游× 行世问，承人衰陈，伺候有恶，助作凶灾，兼造祸害，侵犯中伤，改形易象，随气凌人，学士知之，立功建德，启告太上，一切收治，年初章奏，列名断之，众鬼逃亡。
　　树木鬼品
　　《太上女青鬼律》云：掘树之鬼，名连不智。大树之鬼，名方域。小木之鬼，名转其。传木之鬼，名汝远。木榴之鬼，名呜赈。
　　山鬼品
　　《太上女青鬼律》云：大山之鬼，名弓强。小山之鬼，名和邮。山室之鬼，名启削。山都之鬼，名天王。盖山之鬼，名柱往。
　　水鬼品
　　《太上女青鬼律》云：河伯鬼名达，九江鬼名活，三河鬼名建，四渎鬼名候。
　　土鬼品
　　《太上女青鬼律》云：地清土公名元，地赤土公名赤，芳元，地黄土公，名克，元地白土公名述，本地黑土公名放，要土民。
　　饿鬼品
　　《太上真科经》云：科曰：人生於世，扰扰蠢蠢，正如小虫。生竞贪食，死为饿鬼，吞火啖炭，尸祥浮游，还家觅食。
　　瘟鬼品
　　《太上女青鬼律》云：东方青气瘟鬼，名高远；南方赤气瘟鬼，名士玄；西方白气瘟鬼，名伯桑；北方黑气瘟鬼，名文遐，中央黄气瘟鬼，名君。太黄奴第六鬼名诛女；第七鬼名陵。七鬼祖父名梁州，祖母名交成，父名延年，母名出中，
　　右五鬼，鬼兄弟父母合九祖，父母人形能飞，随月行毒，以诛恶人。
　　正月瘟鬼，名惟；二月瘟鬼，名星；三月瘟鬼，名刘；四月瘟鬼，名存；五月瘟鬼，名参音齐；六月瘟鬼，名徉；七月瘟鬼，名幸；八月瘟鬼，名怀；九月瘟鬼，名晨；十月瘟鬼，名卑．一十一月瘟鬼，名赢；十二月瘟鬼，名坚。
　　右十二月瘟鬼，各随其月放逸。子日瘟鬼，名根；丑日瘟鬼，名荡；寅日瘟鬼，名怡；卯日瘟鬼，名疑；辰偶瘟鬼，名厄；巳日瘟鬼，名爱；午日瘟鬼，名悟；未日瘟鬼，名奴长；申日瘟鬼，名木；酉日瘟鬼，名石；戌日瘟鬼，名志；亥日瘟鬼，名忧。
　　上来疫病，民人并顺。刘元达等毒害五方，不行道戒，皆被其灾，行善清修，存道遵教，能知鬼名，皆共降伏。法应去者，各自远迸；应留者，却其凶党，更相约劲，不犯善人。
　　蛊鬼品
　　《太上女青鬼律》 云：第一蛊鬼，名释渠；第二蛊鬼，名鬼高；第三蛊鬼，名礼高；第四蛊鬼，名成晏；第五蛊鬼，名不祥；第六蛊鬼，名乌悟；第七蛊鬼，名绿支；第八蛊鬼，名育夷；第九蛊鬼，名石午。
　　右九蛊之鬼，行诸妖媚，蛊乱天人，与五瘟鬼、大黄奴等，共行毒气。
　　道要灵祇神鬼品经竟
　　
