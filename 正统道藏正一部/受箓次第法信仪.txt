受箓次第法信仪
　　经名：受箓次第法信仪。一卷。底本出处：《正统道藏》正一部。
　　受箓次第法信仪
　　初受道法信
　　银镮一双，细纸一百张，刀一口，笔两管，朱砂一两，墨一挺，青丝五两，细席一领，薪十束，米一硕二□，绢一百二十尺，锦囊一盛箓。
　　受四部禁气法信
　　大刀一口，命米两硕四□，薪一百束，绛纹七尺五寸，银镮一双，白素四十尺，纸一百张，墨一挺，香十两，书刀一口，朱砂二两。
　　受二十八宿、及诸箓等法信
　　金龙六头，银镮八枚，命缯年加一尺，镇钱一千二百文。
　　受治职法信
　　米五□，薪一束，章纸一百张，笔两管，墨一挺，书刀一口，单衣一领，黑帻一枚，履一緉，饭贤二十四人。
　　受道德经法信
　　银镮一枚，青丝一百二十尺，手巾布一丈五尺，朱砂一两，刀子一口，白绫五十尺，刺板十二片，长一尺一寸、阔五寸锦囊一盛经。
　　受紫虚箓法信
　　紫纹八十一尺，五方彩各四十尺，金镮五枚，刀子一口，香五斤，手巾五枚。
　　受洞神三皇法信
　　白绢四十尺，金二两，银二两，真丹二两，米五□，薪二束，手巾九枚，刀子九口，黄素四十尺，银镮一双，金镮六双，绛纹四十尺，紫纹四十尺，朱砂五两，碧线五两，黄布八十一尺，黄纸一百张，金刀子一口，笔一管，净罂一枚，盟盘一枚，东方青纹九尺，南方绯纹三尺，西方白纹七尺，北方皂纹五尺，中央黄纹一丈二尺，席一领，金龙五枚，香一斤，佩版二片长一尺二寸、阔五寸、外厚二分、内厚二分版衣紫纹七尺，青丝四条，朱蜡一两，锦囊一盛箓。
　　受灵宝真文法信
　　金钱二万四千，质二十四气朱砂一两，上金九两，上质九天五色纹缯各四十尺，请五老上真本命纹缯二十四尺，青纸十张，金镮二十四枚，金龙九头，内三头，各连九剑，投简用中盟龙一头，镇龙五枚，香二斤青丝四条，神策杖一枚，长短等身，八节元空，一左一右，穿作五孔，以根为头杖中五色符各方二寸，杖衣绛纹盛杖足，余五尺版衣绛纹，长一丈三尺佩版三片，长一尺二寸、外厚三分、阔二寸四分、内厚二分谒版一十五枚，各长一尺二寸、阔一寸二分朱蜡一两。
　　受五符法信
　　金镮三双，手巾一枚长五尺，绢三疋，银二两，镜五面，九寸者五方彩各一疋，佩版二片，大小与三皇同版衣绛纹七尺，青丝线四条，朱蜡一两。
　　受上清法信
　　上金九两，明镜五面，青罗九十尺，绛纹四十尺，白纹四十尺，黄纹四十尺，青纹四十尺，紫纹四十尺，本命纹缯随年加一尺，绯罗巾五尺，香炉五枚，香合五具，香案五具，大席五领，青丝绳九尺，金镮十四枚，镇龙三枚，玉龙三枚，玉鱼三枚，玉人四枚，金人四枚，金鱼三枚，绢五疋，朱砂一两，佩版二片，版衣碧纹七尺，朱蜡一两，青丝线四条，谒版十七片，投版三片。
　　受毕仙券法信
　　金镮三双，上金九两，明镜五面，香一斤，五方彩各一疋，本命纹缯年加一尺，笔一管，刀子一口，手巾一枚，墨一挺，米一硕二□，薪十束，席五领，细纸一百张，绢五疋，金童仆一人五尺五寸。
　　受法职位次第
　　正一法位：
　　清信道士，十戒弟子，箓生弟子，正一盟威弟子，系天帅某治、太上中气左右某气、正一盟威弟子，正一盟威弟子、三五步纲元命真人。
　　受七星箓
　　北斗七元真人。
　　受都功版券
　　门下大都功。
　　受道德法位
　　金钮弟子，太上高玄法师某岳先生，太玄都太上三宝弟子。
　　受洞神法位
　　洞渊神咒九天法师小兆真人又称洞渊神咒大宗三昧法师小兆真人洞神弟子，洞神太一金刚毕券弟子。
　　受升玄法位
　　灵宝升玄内教法师。
　　受洞玄法位
　　灵宝弟子，洞玄弟子，太上灵宝无上洞玄弟子某岳先生。女曰仙姬
　　受五符法位
　　洞神三皇内景弟子，太上灵宝无上洞神弟子。
　　受河图法位
　　太玄河图宝箓九官真人。
　　受洞真法位
　　上清弟子，上清大洞弟子，上清大洞三景弟子某岳真人。
　　受毕道法位
　　上清玄都大洞三景弟子某真人。
　　用印法
　　封真文策，上用元始印，下用五老印，皆字首向外。
　　封杖，上用元始之章印，下用五老之章印。
　　封三皇版，以九老仙都印，紫衣上下并同，以印向外。后同
　　封五符策，以三天太上印。绯衣
　　封上清策，以十回之印。碧衣
　　命系气籍
　　正月、二月生命，系九气天君、青天领籍。
　　四月、五月生命，系三气天君、丹天领籍。一云赤天
　　七月、八月生命，系七气天君、素天领籍。
　　十月、十一月生命，系五气天君、玄天领籍。一云黑天
　　三月、六月、九月、十二月生命，系一气天君、黄天领籍。一云梵气天君
　　八景内音云：某於某气天者，正月、二月，受法於九气天中。四月、五月，受法於三气天中。七月、八月，受法於七气天中。十月、十一月，受法於五气天中。三月、六月、九月、十二月生，受法於一气天中。一云梵气天中
　　寅卯生人，青帝领籍。
　　巳午生人，赤帝领籍。
　　申酉生人，白帝领籍。
　　亥子生人，黑帝领籍。
　　辰戌、丑未生人，黄帝领籍。
　　金刚童子箓中召气
　　正月生，东上夷平气长生气君召。
　　二月生，中夷素饕气君召。
　　三月生，九夷下元历气君召。
　　四月生，南八蛮上元素历生气君
　　五月生，中元三阳观机沥气君召。
　　六月生，下元历度三阳乐生君召。
　　七月生，西上戎上仙真明君召。
　　八月生，中戎中仙真神气君召。
　　九月生，下戎下仙真阳气君召。
　　十月生，北上狄和明气君召。
　　十一月生，北中狄练仙气君召。
　　十二月生，北下狄练神真文气君
　　右已上，如不知生月，即男从正月，女从十月为定。
　　寅卯生人，青帝，东岳太山命，系九气天东斗领籍。
　　巳午生人，赤帝，南岳衡山命，系三气天南斗领籍。
　　申酉生人，白帝，西岳华山命，系七气天西斗领籍。
　　亥子生人，黑帝，北岳恒山命，系五气天北斗领籍。
　　辰戌、丑未生人，黄帝，中岳嵩高山命，系一气天中斗领籍。
　　正月生人，四月胎，丹天降真。
　　二月生人，五月胎，丹天降真。
　　三月生人，六月胎，黄天降真。
　　四月生人，七月胎，素天降真。
　　五月生人，八月胎，素天降真。
　　六月生人，九月胎，黄天降真。
　　七月生人，十月胎，玄天降真。
　　八月生人，十一月胎，玄天降真。
　　九月生人，十二月胎，黄天降真。
　　十月生人，正月胎，青天降真。
　　十一月生人，二月胎，青天降真。
　　十二月生人，三月胎，黄天降真。
　　星属
　　子生人，属第一阳明星。
　　丑亥生人，属第二阴精星。
　　寅戌生人，属第三真人星。
　　卯酉生人，属第四玄冥星。
　　辰申生人，属第五丹元星。
　　巳未生人，属第六北极星。
　　午生人，属第七天关星。
　　正月、二月生，青天度气统真。
　　四月、五月生，赤天度气统真。
　　七月、八月生，素天度气统真。
　　十月、十一月生，玄天度气统真。
　　三月、六月、九月、十二月生，黄天度气统真。
　　右已上，填八景紫虚箓，及紫虚表，并同用。
　　仙召
　　正月生，被微清气君召。
　　二月生，被玉理通气君召。
　　三月生，被中玄曜气君召。
　　四月生，被下玄微明化气君召。
　　五月生，被左官历气君召。
　　六月生，被中官左历气君召。
　　七月生，被左官历气君召。
　　八月生，被中夷化气君召。
　　九月生，被中辟万道气君召。
　　十月生，被上始明历气君召。
　　十一月生，被上始明历气君召。
　　十二月生，被始明道气君召。
　　右件召，与金刚童子箓通用。
　　灵召
　　正月生，被东上夷君召。
　　二月生，被东中夷君召。
　　三月生，被东下夷君召。
　　四月生，被南上蛮君召。
　　五月生，被南中蛮君召。
　　六月生，被南下蛮君召。
　　七月生，被西上戎君召。
　　八月生，被西中戎君召。
　　九月生，被西下戎君召。
　　十月生，被北上狄君召。
　　十一月生，被北中狄君召。
　　十二月生，被北下狄君召。
　　右件召气，诸治并同用。
　　上清谒版文十七片，长一尺
　　郁单无量天玉郎门下。
　　禅善无量寿天玉郎门下。
　　梵监须延天玉郎门下。
　　寂然兜术天玉郎门下。
　　波罗尼密不骄乐天玉郎门下。
　　化应声天玉郎门下。
　　梵宝天玉郎门下。
　　梵摩迦夷天玉郎门下。
　　波黎答和天玉郎门下。
　　南岳上真紫虚元君魏夫人门下。
　　玄师杨真人门下。
　　侍帝宸许先生门下。
　　太极真人徐法师门下。
　　太上玄一第一真人门下。
　　太上玄一第二真人门下。
　　太上玄一第三真人门下。
　　太上正一真人三天法师门下。
　　真文谒版十五片
　　东方无极太上灵宝天尊、东乡诸灵官座下，洞神弟子某乙，稽首再拜谒。已后十方，并五真人准此
　　道德刺版文十二片，九行界
　　某府、某县、某观，正一弟子某乙，年若干岁，请受老子《道德经》。
　　上清玄都大洞三景弟子，奉行三洞法师臣某乙稽首再拜，白刺。
　　右牒，府县宫观年名，所请经法，具如前件，明日卯时付授。谨以今时，先白版刺请某官兵马，至时监临。臣某乙稽首再拜，白刺诣。
　　太岁某月、某朔某日、臣姓，某府县观，今於某处宫观中，白刺其官门下某官如后：
　　天官、地官、水官、青帝、赤帝、黄帝、白帝、黑帝、司命、司录、司非、司危。
　　诸治名目
　　阳平治，左平气，金。鹿堂治，右平气，木。
　　鹤鸣治，左长气，金。漓沅治，右长气，土。
　　葛瑰治，左都领气，火。更除治，右都领气，水。
　　秦中治，左领神气，水。真多治，右领神气，金。
　　右八治，上品，无上治。
　　昌利治，左都监气，土。隶上治，右都监气，土。
　　涌泉治，左监神气，木。具山治，右监神气，金。
　　稠粳治，左监察气，水。本竹治，右监察气，木。
　　蒙秦治，左领功气，火。平盖治，右领功气，土。
　　右八治，中品，玄老治。
　　云台治，左监功气，火。浕口治，右监功气，木。
　　后城治，左都气，土。公慕治，右都气，金。
　　平刚治，左贡气，水。主簿治，右贡气，金。
　　玉局治，左察气，水。北邙治，右察气，土。
　　右八治，下品，太上治。
　　《三师五保名讳形状居观方所次第经》云：非师不度，非师不仙。又云：先存三师，然后行道。凡欲读经讲诵，行道烧香，入室登坛，皆先礼师存念。次当起愿，开度九祖，及以己身，此法不遵，真灵不降。礼师须知方所，存念则审识形容。受道之时，师当指授。故自正一已上，至乎洞真，参受三师名讳、形状、住观方所，具列如左。
　　三师讳
　　大明某年、某岁、某月、某朔、某日，某子，某州、某县、某乡、某里、某观，正一盟威弟子，系天师某治、太上中气某气、正一盟威弟子，三五步纲元命真人、北斗七元真人门下大都功金钮弟子、太上高玄法师某先生，太玄都太上三宝弟子、洞渊神咒九天法师小兆真人、洞神弟子、洞神太一金刚毕券弟子、灵宝升玄内教法师、灵宝弟子、洞玄弟子、太上灵宝无上洞玄弟子某岳先生，洞神三皇内景弟子、太上灵宝无上洞神弟子、太玄河图宝箓九宫真人、上清弟子、上清大洞弟子、上清大洞三景弟子某岳真人，上清玄都大洞三景弟子某岳真人，姓名，年若干岁，本命，某子，某月生。今於本府县某观中，奉受正一及三洞经法，请三师名讳如左：
　　度师，上清玄都大洞法师，姓名，年若干岁，次形赤。
　　籍师，上清玄都大洞法师，姓讳，年若干岁，次形赤，唐色，少有髭。
　　经师，上清玄都大洞法师，姓讳，年七十二，次黄白色。
　　临坛三师名讳
　　上清玄都大洞法师姓名。
　　上清玄都大洞法师姓名。
　　上清玄都大洞法师姓名。
　　五保师名讳
　　上清大洞三景弟子姓名。
　　上清大洞三景弟子姓名。
　　上清太洞三景弟子姓名。
　　上清太洞三景弟子姓名。
　　上清大洞三景弟子姓名。
　　右三师五保，皆是师之同学、高德、亲知，或上足弟子、后彦英才，同为署辟，更相奖劝，敬之如师，号曰三师。奉献巾刀，以其拂拭尘垢，断割缠缚，解释烦恼之罗，破除障滞之网，义存解脱，逍遥净明。浅识末学，忽叨此箓云：弟子某甲，谨依师法，受三师名讳如前，终身存念，不敢违犯。违者，七祖同受风刀，稽首再拜。
　　凡写师讳，经、籍、度师等，皆须具所属州县观、年、姓名、形状、法位，临坛三师、五保，不用年几，亦须具法位。
　　上将军一人，偏将军一人，中将军一人。
　　右男女受取此三将军，男则取左，女则取右，常例也。
　　填三将军箓中君召
　　子生，中玄三气君召。丑生，下玄三气君召。
　　寅生，泰始三气君召。卯生，上始三气君召。
　　辰生，中始三气君召。巳生，下始三气君召。
　　午生，泰元三气君召。未生，上元三气君召。
　　申生，中元三气君召。酉生，下元三气君召。
　　戌生，泰玄三气君召。亥生，上玄三气君召。
　　右三将军箓，随人所属召，十二月生召，同此用之。
　　上清儭版文五行界
　　大明某年、太岁某甲、某月、某朔、某日，某甲，某处、某观道士某乙，年若
　　干岁，谨拜受蓬莱高上真书玄成青天上皇，昔以传宁封，佩此真策，横行江河四海，群龙卫从，水精震伏，一名蓬莱太玄之札，一名九流真书。北陵丈人，以授马皇，致龙来乘而升天。
　　三皇儭版文五行界
　　大明某年、太岁某甲、某月、某朔、某日，某甲，某处、某观道士某乙，年若干岁，今奉受太上本文三皇符传，以劾召万神某，为君游行天下名山大川，群灵司迎，出入天门，上谒真人，如九老仙都符信。
　　五符衬版文五行界
　　大明某年、太岁某甲、某月、某朔、某日，某甲，某处、某观道士某乙，年若干岁，今奉受三天太上八威神策，以召伏山精龙虎，入山林，波江海，履刀兵疫毒，千灾万害，不得加某乙身。
　　真文儭版文师文有符者是
　　大明年、月、朔、日、某辰，灵宝某帝真人某乙，佩元始上三天、太上大道君制六天、总八威策文，召天下神，摄地束灵，封山呼云，制河上龙，承师某帝先生某君元始之章。
　　下版弟子文
　　某府、某州、某县、某观弟子某乙，年若干岁，某月生。太岁某子、某月、某朔、某日、某辰，谨於某气天中，请太上灵宝八威策文。
　　天师治仪上
　　十三世孙、梁武陵王府参军张辩撰。
　　治名气
　　第一阳平治。主金
　　上治角宿，在蜀郡繁县。
　　第二鹿堂治。主木
　　上治亢宿，在蜀郡繁县。
　　第三鹤鸣治。主金
　　上治氏宿，在蜀郡临叩县。
　　第四漓沅治。主土
　　上治房宿，在蜀郡繁县。
　　第五葛瑰治。主火
　　上治心宿，在蜀郡繁县。
　　第六更除治。主水
　　上治尾宿，在广汉郡阳泉县。
　　第七秦中治。主水
　　上治箕宿，在广汉郡绵竹县。
　　第八真多治。主金
　　上治斗宿，在蜀郡新都县。
　　右上八品，无上治
　　第一昌利治。主土
　　上治牛宿，在广汉郡雒县。
　　第二隶上治。主土
　　上治女宿，在广汉郡阳泉县。
　　第三涌泉治。主木
　　上治虚宿，在广汉郡绵竹县。
　　第四具山治。主金
　　上治危宿，在犍为郡南安县。
　　第五稠粳治。主水
　　上治室宿，在犍为郡南安县。
　　第六本竹治。主木
　　上治东壁宿，在犍为郡南安县。
　　第七蒙秦治。主火
　　上治奎宿，在越隽郡都县。
　　第八平盖治。主土
　　上治娄宿，在犍为郡江阳县。
　　右中八品，玄老治。
　　第一云台治。主火
　　上治胃宿，在巴西郡阆中县。
　　第二浕口治。主木
　　上治勖宿，在汉中郡江阳县。
　　第三后城治。主土
　　上治毕宿，在汉中郡南郑县。
　　第四公慕治。主金
　　上治觜宿，在汉中郡南郑县。
　　第五平冈治。主水
　　上治参宿，在犍为郡南安县。
　　第六主簿治。主金
　　上治东井宿，在犍为郡艾道县。
　　第七玉局治。主水
　　上治毕鬼宿，在蜀郡成都县。
　　第八北邙治。主土
　　上治柳宿，在京兆府长安县。
　　右下八品，太上治。
　　太上以汉安二年正月七日中时，下二十四治，三八应天二十四气，合二十八宿，付天师张道陵，奏行布化。受者，上厨，饭贤二十四人。
　　左平气一，阳平鹿堂右平气。
　　左长气二，鹤鸣漓沅右长气。
　　左都领三，葛瑰更除右都领。
　　左领神四，秦中真多右领神。
　　左都监五，昌利隶上右都监。
　　左监神六，涌泉具山右监神。
　　左监察七，稠粳本竹右监察。
　　左领功八，蒙秦平盖右领功。
　　左监功九，云台浕口右监功。
　　左都气十，后城公慕右都气。
　　左贡气十一，平冈主簿右贡气。
　　左察气十二，玉局北邱右察气。
　　右阴阳二十四气官祭酒位号，同日付道陵。气唯二本，宛同如上，余三本从长气以去，各各颠倒，不可校理。今定以宛同为是，故加朱笔记识次第，并各以次配治。於其下竟，寻阴名属女，阳号主男，男则左平，女则右平，积旧相害，斯传为元，何以严诸。出官仪云：男女气二十四，明男女共兹十二，左右倍之，为二十四耳。事据有所，幸无疑难。或云：阳平得左平，鹿堂得右平，岂有男受鹿堂，反无阴名，女佩阳平，越任男号哉。斯理决非，其典他仿此。
　　第一刚互治。主火
　　上治星宿，在汉阳县界。
　　第二白石治。主金
　　上治张宿，在汉阳县界。
　　第三钟茂治。主水
　　上治翼宿，在涪口县界。
　　第四具山治。主土
　　上治翰宿，在广阳县界。
　　天师以建安三年《太真科》云元年正月七日，出下四治，付嗣师，嗣师付系师，以备二十八宿。受治，饭贤十八人。《大真科》云：在外名别治，在内名备治，足二十四，备二十八也。别治与三八别也。
　　第一漓沅治，主金配昌利治。
　　第二利里治，主木配隶上治。
　　第三平公治，主水配涌泉治。
　　第四公慕治，主土配稠粳治。公慕名，同下八第四治。
　　第五天台治，主木配本竹治。
　　第六濑乡治，主水配蒙秦治。
　　第七樽领治，主水配平盖治。
　　第八代沅治，主金配云台治。
　　天师以建安元年十月五日日出时，下八品配治，付嗣师，嗣师传付系师。受治，饭贤十四人。一本云＋四人，一本云十二人，一本无饭贤。若承前来云，次而降十四数，允十二，恐误。而四本并有石室，无樽领，无石堂，《太真科》亦无石堂，而有樽领，今定取樽领为是也。寻斯并配中八，而独阙具山，越及云台偏配其中以来，可领阙一，弥生其感焉，而不见在郡县疑逐配，所在未详也。
　　第一峨媚治，主金在蜀郡。
　　第二青城治，主水在蜀郡。
　　第三太华治，主木在京兆长安。四本作木叶，误也。《太真科》亦位太华。
　　第四黄金治，主木在蜀郡曲阳县。
　　第五慈母治，主金在成都郡。
　　第六阿逢治，主火。
　　第七平都治，主水在健为郡。
　　第八吉阳治，主土在魏郡邺县。
　　右八品，系师所立，以建安三年十月五日布。受治，饭贤十二人。此名游治次第，今与《太真科》参同为定。而仪或云：吉阳第七，平都第八，没为非。
　　左领诀一，峨媚右领诀。
　　左宣威二，青城水右宣威。
　　左功平三，太华右功平。
　　左廉平四，黄金右廉平。
　　左行教五，慈母右行教。
　　左威仪六，阿逢火右威仪。
　　左承气七，平都右承气。
　　左建仪八，吉阳右建仪。
　　右十六官祭酒，系师所立。唯二本次第，宛同如上，三本已复，颠倒难详。寻此官既系师所立，还应以配系师所布峨媚等治。今各注治於下竟，若配治，当用前都监以下气，别当用监功以下气。可各复依次第配也。
　　都合四品、四十四治。按治仪式，从早至尊，先游治一次、别治二次、配治三次、三八正治四次，四品治也。《太真科》所列：第一别治、第二游治、第三配治、第四同治。推科而言，便是游治尊於别治，此非也。何以知之？游治系所立，别天所付，付以备宿春秋之义。子不先父，安有孙立。而尊乎祖哉，斯决非也。定依戎释之旨，毕游尊别，是真得矣。
　　功平职，主天地气数，与师并位，统领诸治，摄知鬼职。
　　本命符
　　元治青帝真符东岳先生某乙，年若干，本命某某月生。
　　元始青帝真符青书赤地
　　元始赤帝真符朱书黄地
　　元始黄帝真符黄书白地
　　元始白帝真符白书黑地
　　元始黑帝真符黑书青地
　　腾天藉地符
　　三皇版符黄地版衣紫纹七尺
　　上清版符黄地版衣碧文七尺
　　五符版符白地版衣绛文七尺
　　真文版符黄地版衣绛文一丈二尺
　　真文儭版符黄地
　　策杖内符朱地青符
　　黄地朱符
　　白地黄符
　　黑地白符
　　青地黑书
　　受箓次第法信仪竟
　　
