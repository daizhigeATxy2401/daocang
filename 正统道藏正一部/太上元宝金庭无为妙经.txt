太上元宝金庭无为妙经
　　经名：太上元宝金庭无为妙经。一卷。底本出处：明《正统道藏》 正一部。
　　太上元宝金庭无为妙经
　　太虚章第一
　　道言：无形合虚，中有万物，而行二仪，是谓太虚。故虚中无，无中有，有生一，一生二，二生三，三生万物，是谓太始。太虚者，神运也，神运而万物生。太始者，神化也，神化而万物形。生而无托，形而无为，吾不知其至妙之理如是，孰谓天地之大，未易其法焉。西王母曰：道至大，包天地不见其道也。吾将欲出天地，观无形之道，造真虚，斡至妙之机，何能若是。故神人者，欲观天地之外，莫若无形；造八妙之虚，莫若神化。无形之形，神化之化，可谓道也。
　　妙化章第二
　　道言：道可为哉，以妙用为用，真虚为体。故生者观是以生，死者观是以死。刚柔因地道以为材，阴阳法天道以为达。然后万物不喻而化，五行各遂其性，皆由元为之道，合自然之数也。圣人体妙以观天下。天下自然而化者，乃顺性命而行焉。观天地之心，其妙得天下心。天下心是为得民。得民而归之，若赤子之归乳母。作天下法者，法得自心焉。西王母日：以一心而观天下，天下惟一心耳，以众心而观天下，天下惟众心也。尽心以观民心，民心以息心；保心以己心，天下皆己心也。心心自妙，观观自化，治天下以无乱，治四体以图安，后世行之，孰不安归天下也。
　　自然章第三
　　道言：名无名者，神化也；生自然者，妙用也。天下之妙有象，有阴阳之妙，有寒有暑。圣人得自然之道，体天地，算阴阳，法寒暑，行炁运，男女以精神交，四时迟疾移。以天地之外自然之道观之，故凡脱而入圣之化，而入神之移，而化天地。真人之机，乃形外之法。孰无形之妙而化无形，无形复有形。若欲以无形入有形，以有形为之，皆自然之道也。西王母曰：自然之道，炼炁全真，出生死门，至虚无之中，复以至神就形，移化往来，合运观圣，应机之道，仍不可迩边之。且既出死生，入无有形，何谓复形躯也？盖全无，神何以知；全有，神何以离？自然神化，全有全无，神圆不散。然证於物形，出入何复物焉。故日：圣人不迹，真人无迹。
　　太微章第四
　　道言： 道有不可言，道有可言。不可言则大，可言则小。不可言者，能生死万物，移神易妙。可言者，万物由之生死，天地由之造化。故真人之道得太微之理，然不可以形言。不可以言，则惟观天地之言者。天之道有短有长，惟短者更短，长者不复长也。且太始之右，日长人大，年长物盈，今世短耳，民轻耳，短运耳。天之度，三百六十五历，喊之则合，加之则弱。西王母曰：大微者，天道盈亏之法也。天道渐短，地道渐长，君繁离，民饥薄，天道常若不及，则等差之运，以天长地短，天远地近，阳衰阴极。常知太微之道，是以整肃阴阳，观天地人也。
　　神游章第五
　　道言：神游者，八天之表，八阳之极炁，纬天之星，经河之度，是以五运太上元宝金庭无为妙经化形。天道以善应无。无言之妙，真人将天地之真机。是以八表周旋，可游而互形器也。夫人之神，由圆定，以全至，可游之妙非卫之为可，皆自然之理也。西王母日；吾尝受黄帝以神游之妙。神游者，乘火龙以御天也。真人神熙全，阴阳备，形体胖，声迩殊，以指开天门，放朱印之光，神自度焉。复入大门，其指自下，且神圆能出，自觉中问不拘，神与身离，心指天门，发两眉问及印堂之光，神自出焉。若止出天门，不开印堂，则出不返也。朱官之印乃心，尚有神出魂不出也。朱宫之印，心之留魂未死，神自有身焉。
　　御炁章第六
　　道言：炁者有形无形之物也；聚而为形，散而为风，动而为运，结而为物。使真人御炁者，保炁以炼骨，骨轻则无聚。积精以全神J 神化而炁乘。御炁之道，先轻身也。若欲轻身，以不死为心，而休劳渴贪欲先焉。先身而行，炁始乘焉。身离而全神，炁自御焉。西王母日：御炁之卫，以身则劳而难成，以神自然则可致。古人有服炁轻骨，服药以轻身，故身骨轻，炁可御，入水不溺，入火不焚也。其道先服药以绝粒为上，服炁以无心为最。真人以身轻，身乃松相狭苓之类也。服熙者，乃子午既济之炁也。服药以为虚空，虚空为身，炁之致也。
　　太一章第七
　　道言：天常清，地常宁，皆太一之道也。故事贵有始，则有常。有常则无生灭。无生灭则天地不为之．贼，而称太一也。天有太一，万物生焉。人有太一，五行用焉。一者天之至精，不浊不重，至清至灵，生生真府，则四象明焉。西王母日：太一者，元祖也。养之不穷，用之不竭，能生万物，乃炁之祖宗，造化之基也。人既入五行八卦之妙，复见太一，而知天地阴阳不为己盗，而左右周旋皆自己有也。兵之不劫，利之不诱，可谓至一也。形得一以不劳，神得一以大全。故一者，始则观大江之水，泛泛不绝，溢于心源则决沧海之波，浩浩不止，流於神府。然后神移形全，神全形滋也。
　　无为章第八
　　道言：无为无不为，有为有以为。神能移化，夺其真炁，能呼吸阴阳，外忘饥寒，内忘升降，以自得为心，以虚无为行。故日：无为。夫无为者，当无有为之用，以有为为本。为有本，以五行为先，为天地者，有为於众手，无为於拱手。配五行者，有为於四象，无为於无象。拱手者，圣人垂衣裳而天下治。无象者，真人全神而形自安。西王母日：学至於损，道至於无为，极致矣。观无所观，住无所住，行无所行，用无所用，虽天地之大，不为大，阴阳之妙，不为妙。真人入至静之境，虚无之方，可谓无为也。故无为有机为不绝，无为失机而自灭。
　　生神章第九
　　道言：五星聚天市而圣人生，五行配地炁而万物形，故天地之道皆有常数也。人之有五星聚於中府，至秀之炁而亦生内圣人。五行配地炁，而亦物形焉。人之内有五行，既聚神府，见玉华，五行降中央而主。真人者，乃人之真也。一日胎仙，二日真形，三曰真子，四日胎真，皆一也。· 能为己之形，能言己之事，无所不知，无所不通，出入生死，提挈天地，故曰神也。有是为真人也。西王母日：神者，保形先知，保命不死，出入天门，为己之内身，依拘变化，与身等俱，此乃胎中之真也。内坎离交媾生胎，胎生内外灵，故能不死出形，无生而入生也。
　　玉华章第十
　　道言：人常无心，常无常形，天地动静。然有能常久者，以其得一也，有神在焉。夫人有心，既流浪生死，出没爱欲，则散而不见。能守一全真久久，行定神之道，则可见焉。西王母曰：人之有心，为帝之府，其神乃玉华君也。定神绝念，无梦觉惊悸而生，久久行之，可以应天地之机君，鬼神之事，无不洞达晓了，故为内圣人。古之真
　　人，以此为师，度不测之危，济还泉之鬼，悉合上升三界，采天地幽冥，迹阴阳微隐，尽自得之。神生因五行全体，化生而升於丹室，南极坐于曲江也。凡身中八星三元之神，日夜朝礼，若有一神不朝，皆谓未然之祸住削冥籍也。
　　合体章第十一
　　道言：五行聚，夫妇配，夫妇配，真成真。十月始生，降为真子。真子者，神全也，内身也。出入天地之外，造化八极之表，往来周天，分星步日，披云霓迩，采河汉源，归于变化之物，故日合体。西王母日：形中无形，与形合体，故人能长生。形甚大，以无故大。形甚众，以无故众。有者可以量，有者可以见。夫无形之形，化亿万身亦不为众也。无形附有形，有形为之宅。有形附无形，无形为之主者。诸主故不死。其历星步者，以是身出天门，至牛斗而往天市，知天下未然之事。
　　全形章第十二
　　道言：不死之道故曰全形。全形之道故在炼形。真人既能炼五行，配合阴阳，交媾坎离，则老返，状如婴儿，然后复於丹田，而自有炁。若明升于绛宫，化成自光，能遍满身。当夜幽视之中，有万神朝礼，则形不为之盗。西王母日：形无形，能长生；炁无炁，能不死。形无者，不以形为形也。炁无者，炁所成也。凡人之炁散而不化，真人之炁化而不散。
　　坎离章第十三
　　道言：阴中有阳，阳为至阳；阳太上元宝金庭无为妙经中有阴，阴为至阴。夫北方为阴，其神水，能生万物，乃炁之祖，诸阳之元。夫南方为阳，其神火，能化万物，乃形之宗，诸阴之交也。坎能全精保炁而不枯，离能定神炼真而不昧。知之至妙，谓之真人。西王母日：阴阳之精，坎离也。定神正性，由心不珠，保精养炁，固炁不竭。夫水庾之则流，壅之则腐；火奋之则燥，亭之则明。故圣人导其水，使自地户上升灌泥丸，复下华池入绛宫。其火使心不为物所拘，常有若无，不为动者，则久久长而精神不散耶。
　　交媾章第十四
　　道言：坎男离女，黄婆嫁娶，金母木公，媒妁相通。且交媾之道，在五行配合之际也？五行者，交媾也。五行既聚，金木互用，然后坎男离女遇而媾也。四象往来，通好也。五行相聚，配合也。西王母日：男女相遇，当五十之期。五十者，男年三十，女年二十，乃天地数之合也。男子象天道，坎行一，本宫有水。女子象地道，离应二，本官有火。坎见三，木通火耗。离见四，金言水之情。坎见五，黄婆引之以升。离见六，水引之以降。坎见七＇火见成人而交。离见八，木饰之以根。坎见九，金母而交会。离见十，土为配形。此五行往来之数。存神至真，水火自灵也。
　　五行章第十五
　　道言：天之五纬，地之五经，人之五行，乃自然之物也。惟四象聚中，金丹光伟？阴阳交合，二仪配形，始有升降。夫金盈生水，水始化，故曰炁水也。炁水者，动而升则炁，静而形则水。水有大利，能生万物，故水为万物之精也。水成则火聚，然后龙行其先，虎行其后，四象合一，五行聚焉。西王母日：炁静而神定，乃坎离成。坎离成，然后金木分。金木分，然后五行运。五行运，然后中央聚。火发于下，水灌于上，丹成鼎热，以昼夜为周天，十二时为十二月，二十四炁以时分之，故象天地，作阴阳，法出自然。故曰：金丹养之三年，自为真人。冬至阳生进火，夏至阴生退火，进退各一十二两。
　　得地章第十六
　　道言：二炁上下，三宫升降，然后五行配合，聚于中洲也。五行之合，先本其地。夫水生於金，坎运兑生，进火。火生於木，离运震先，行水。夫水非金不成，火非木不行，黄道於中，五行聚焉。得地之术，平炁调水，定息养火，使上下亦不相离，得三百六十之功，然后入静，长生之法，自此始也。西王母日：生养之道，莫非务本；种植之利，莫若得地。得地者，三田平，四象和也。三田平者，谓三丹平，名不动，以观四象自然之炁，是谓得地也。得地者，真人之道也。五行之能，五恶十毒，皮无寒苦，肌无溃忽，五兵之敌，亦血不濡也。血不出是神定。
　　三官章第十七
　　道言：上有泥丸，中有神府，下有沧海。三宫者，乃生死之由，皆能生死人。夫欲长生，当知其神。得其神，用其法。上元泥丸者，乃精之泉源。泥丸不开，则精不散而神不离。中元绛宫者，乃神之舍宇。绛宫不动，则精不驰而神不疲。下元丹田者，乃真水之根蒂。丹田不振，则精不漏而神不死。一死谓之脑漏入精，二死谓之神移入肾，三死谓之精泄神散。欲其长，长使上下不相舍。西王母曰：上丹田之府，乃诸阳之府。阳之至精，聚于天池。天池者，脑中丹田之府，乃生命之根，元炁之所也。若欲精神不散，当守泥丸不动。欲泥丸不动，当守其心。心静而万物毕矣。故曰：火炼泥丸，固之不泄；火引泥丸，漏之神死也。
　　二炁章第十八
　　道言：二炁调运，四象含光，体化元妙，动容周旋，左右上下，引水火往来，养金丹胎宝，以金为鼎。金者，炁也。以木焚之。木者，力也。内有八卦四象五行，自然之物也。周天之卦，自然之数也。惟二炁引水火之法，先务调和。西王母日：二炁者，金木也。金色白，其德威，其神虎，故肺之炁乃日白虎也。木色青，其德柔，其神龙，故肝之炁乃曰青龙也。若不得二炁，则坎离不生。坎离不生，则配合无象。故调炁养龙，往来于天地门。天门者，泥丸也。地户者，尾闲也。然后积炁以养龙。故炁积成水，水中生龙。龙行虎顺，升降上下，而引水火也。
　　夺运章第十九
　　道言：天有五运，地有六气，以生万物，以成造化。人能知天地之运，则长生不死。若欲当知其炁。夫天之五运，五行之炁；地之六气，六甲之灵。知五行六甲，不为天地之盗者，乃为真人。以真人者，夺天地之运，服八节之炁也。震，束方木，宜养肝。离，南方火，宜养心。兑，西方金，宜养肺。坎，北方水，宜养肾。束南巽，宜养胆。西南坤，宜养胃。西北乾，宜养大肠。束北艮，宜养小肠膀胱。此夺天地之运，不为之盗也。西王母日：春夏养阳，秋冬养阴。养阳以水，养阴以火。五行以二炁，呼者出阴，吸者入阳。存是五行正炁，木长火锐，金方水散，然出入成为数，以节养之，亦曰服八节旺炁。久久行之，不饥渴。
　　御风章第二十
　　道言：天地有阴阳之炁，运行四时而为寒暑。故寒者阳藏而阴发，暑者阴伏而阳升。天地有寒暑之候，人亦有寒暑之候。天运之自然寒暑有疾迟之差，人运无反复阴阳之变也。天地阴发而阳藏，故大寒气多翳而多结，故冬降霜雪之宜也。天地阴伏而阳升，故大暑多结，故夏雨多沸骤。人能体之，使阴胜暑，阳胜寒，则云可乘，风可御也。
　　忘形章第二十一
　　道言：忘形者，炁所聚；炁者，形所用。既有形，非炁莫生。养形之道，以炁先焉。今既有形，但为炁所拘耳。人皆以炁为本，形不为炁累耳。故真人者有形能忘，是为真道。忘形者，炼炁合形，与物无着，故炼炁而神定。神定炁正，炁正而无寒暑。无寒暑而形、不拘。形不拘而形可忘也。西王母曰：形者炁之宅，炁者神之用。炁全神正，有内真炁。故形不着炁，炁不为形所拘也。其妙至半夜运五行全炁上下升降，若混沌形，至三千日炁能离形，故形可忘也。离形者，神出也。神出者，由炁以行神炁。炁动然后形无形也。
　　元炁章第二十二
　　道言：炁治则疾不生，炁完则神自灵也。治炁，治五脏四肢之不顺也。若腹中病，当接目上下，左使之右，右使之左，然后伏外，曲两手于心下，当少项，利自愈。五脏不足，向五方存色，纳之则愈。全元炁之法：存元海中升其炁，使上下流转不定，经三十日，形自离。欲元其炁，自小转大，日加之，则四十九日充满其形，形充无炁，则神自正也。西王母曰：元炁者，炼炁也。以火先自丹田流转不定，至子初三百六十功，至午初又自心而下，又行三百六十功，则炁元也。一功者，一遍也。
　　人室章第二十三
　　道言：真人养形，莫若炼炁。炼炁莫若定神。定神莫若入室。入室者，养神安定之法也。夫冬则温，夏则清。冬无用火，夏无用风。居必正席，室必南向。先治外邪不干，然后内邪必不起也。治者，使邪炁不干，而形自安也。西王母日：入室之术，室可方圆六丈，束西置牖，南立户，高一丈二尺。坐处令方圆八尺，安厚毛球，夏则上又置席，左右置几。令安坐，下垂足，下床自坐，下长一尺二寸，使起居左右皆不为倦，然后於四安。四安，青白之帐，勿安五色，恐久令人目盲。户外檐当使见白，然后形安，炁不为所伤也。
　　服炁章第二十四
　　道言：炁者，至大至灵，化天地，育万物，然不见其边，而物物皆是。不雕刻而万物成，不提挈而万物生，聚而为体，散而为风，天不知炁之为天，地不知炁之为地，人不知炁之为人，万物不知炁之为万物，鬼神不知炁之为鬼神，万象不知炁之为万象。若知炁所化，则不知炁之所盗耶。天运之为外，人应之而天不为盗其寿。地载之于下，人应之而地不为盗其体。万物见之而应，不为盗其炁。能知炁者，乃知阳之所生也。西王母日：炁之在天，冬至而生一阳，万象应焉。炁之在地，夏至而生一阴，万物应焉。炁之在人，子初诸阴会而一阳生，一阳生，生於真水。午初诸阳会而一阴生。一阴生，生於真火。生真水，炁在肾，肾炁不可动。生真火，炁在心，心炁不可动。炁之所在，存而应之。
　　定神章第二十五
　　道言：人之神者，心为之室，血为之禄，炁为之本，四体五藏为之使。夫神之在身，由舍之有生。舍之有生则成，无生则败。且舍之新，若无生，门户不闭，尘秽四入，豕鼠耗其基，乌雀穿其穴，亦渐至屿坏。舍之圬，若无生，门户摧塌，尘秽溢满，豕鼠败其基，乌雀翻其盖，则欲不朽，无由也，立至崩坠。人之神全炁正，亦易定也。定神之道在守心，守心在绝念，绝念在休欲，然后心正。心正然后神定。西王母日：定守之道，知安知足，使饥寒不逼，无妄想执缚，以熙上升至心而养之。当夜半时，不以正坐，但平两手，使四体安休，绝妄想，存心中有己身坐。行之七月，神不衰老，神定炁正，常如婴儿，神自灵也。
　　绝念章第二十六
　　道言：念者，人起心意者。人有常欲，人离心一念，神动天地，搜迹阴阳，无所不往，无所往者，是欲也。知见欲作，习而成之者也。念者，虚无中网，广大无着，游心不停，神不息，炁不正，体不安，久之令人血衰、骨败筋弱而精竭，然死而不化，其魂尚往来，亦不还上复生，故为魍魉者耶。故真人绝念者，为不为，未来思念为觅相，物来而应，事至而变，可作而作，不可则止，故死神不为魍魉耳。西王母日：人生念相，作之有凶。人若无念，亦不知觉。绝念者，不为贪着声色，使神不役也。至人之术，在守心不动。守心心法，平旦起，整衣冠，入室，南面拱手坐，回视其心若白玉，行之四十九日神定。
　　休欲章第二十七
　　道言：少思寡欲，天地不覆，息虑忘机，阴阳合宜。凡世之士欲好生，当先习心。习心在欲作不作，欲动不动，然未至无至，无为之损。故真人先养身，后养心。养心然后欲无欲，是知天下神，故不死。非唯不死，故不老。王母日：人有心则病，无病则生。知非，故不作。天地有蠹而天地不变，故不死。知非而非之，鬼神不盗，天地不夺。故长夜半守丹田元炁，如月能至，心屏绝欲，行之七日光昭一其身。知天下非，不作无益，心自神通。日：天地水火风，五行金木水火土，合成真，如垒仰之高峰，触之则散，击则破，复欲成功，岂易致哉。
　　太上元宝金庭无为妙经竟
　　
