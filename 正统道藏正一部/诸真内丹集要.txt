诸真内丹集要
　　经名：诸真内丹集要。玄全子集。三卷。底本出处：《 正统道藏》 正一部。
　　诸真内丹集要卷上
　　海天秋月道人玄全子集
　　老子函谷关记#1
　　始青之下日与月，两畔同升合为一。出彼玉池入金室，大如弹丸色如橘，中有佳味甘如蜜。沙门得之以禅定，黄衣得之以超逸。子若得之慎勿失，既往复之身将灭。升於幽关三曲折，入彼命门形不惫，渊乎探兮难致请。日月本是乾坤精，万象森罗尽着明。前三五兮后三五，五六三十复还生。生兮灭兮周十二，十二中分二十四。二十四气复推迁，卦象爻铢都在此。水银一味分为二，匹配阴肠成既未。既未复还为夫妻，始觉壶中有天地。红铅黑锡大丹头，从红入黑是真修。黑中取精赤取髓，解取赤黑药无比。取赤入黑保长生，用黑入赤天仙矣。颠倒两般总成还，火龙变化成天仙。学道之人自思己，贪财好色莫相传。函谷关头梁山口，吾今镌石留此言。
　　锺离正阳真人还丹歌
　　一母产两子，一男复一女。男是阴之宗二女是阳之主。阴来阳既住，不失本宗祖。脾磨食自消，将得归厚土。学者亦如麻，达者自今古。见龙不识龙，逢虎不识虎。龙不在东瞑，虎不在西虏。若向一源求，昭昭知藏否。若向东西觅，有目亦如瞽。阳在阴之胞，阴在阳之肚。男白女还赤，自然成夫妇。种麻即收麻，种黍即收黍。向铅不识铅，白头多辛苦。恍恍复惚惚，二物难可觊。杳杳复冥冥，三姓似亲倡。情交是众药，气合无言语。烧铅汞自乾，亦如猫伏鼠。
　　张紫阳真人石桥歌
　　吾家本住石桥北，山锁水关森古木。桥下涧水彻昆仑，人饮泉时馨香馥。吾居山内实堪夸，褊地尽种不谢花。山北穴中隐猛虎，出窟哮吼生云霞。山南潭底藏蛟龙，腾云降雨天蒙蒙。二兽有时斗一场，玄珠飞伏见祯祥。景堪美，吾暗喜，自斟自酌醺醺醉。醉弹一曲无弦琴，琴裹声声教仔细。可煞醉，勿人知，昏昏默默恰如痴。仰观造化工夫妙，日迁西出月东归。天是地，地是天，反覆阴阳合自然。识得五行颠倒处，指日升霞归洞天。黄金屋，白玉橡，金童玉女侍卫前。南辰北斗分明布，森罗万象见无边。无昼夜，要绵绵。聚散周天火候全。欲知金丹端的处，寻师诀破水中铅。水生火，火生水，水火须分前后队。要辨升沈识主宾，铅银朱汞方交会。有刚柔，莫逸意，知足常足归本位。万臣齐贺太平天，惫时国富民安喜。此个歌，好推理，同道之人知此意。后来一辈学修生，即是存想并行气。在目前，甚容易，日用之中自家底。纵饶先辈五十年，问你从前学甚事。此一门，有滋味，服得之人妙难比。先可去病后延年，用火烹煎变阳体。学道人，自思己，休被旁门小法制。只知眼下吓他人，不觉自身暗憔悴。劝后学，须勇志，莫徒抛家任他地。妙道不离自家身，岂在千山并万水。莫因循，恣贪鄙，火急寻师觅玄旨。在生若不学修生，未必来生甚胎裹。既有心，要终始，人生大事惟生死。皇天若负道人心，沈我三涂为下鬼。
　　马自然金石纸阁
　　大海东头红日轮，青山几度碾为尘。百年三万六千日，一日死生多少人。九转灵丹非五金，若无神授恐难寻。欲知母子真仙诀，炼药先须学炼心。何必烧丹学驻颜，闹非朝市静非山。时人欲觅长生药，对境无心是大还。速养丹田速养神，好将阴德济生民。此身不向今生度，更向何生度此身。欲得长生调伏心，莫观往事与来今。但向静中神气合，何愁不到大仙林。
　　纯阳吕真人玄牝歌
　　玄牝之门号金母，先天先地藏真土。含元抱一赖生成，一气绵绵亘今古。华池神水天地根，炼之饵之命长存。自古神仙无别法，皆因玄牝立其根。玄牝之门人罕识，想肾存心馒劳力。神仙破尽诸旁门，往往愚迷犹自执。借问如何是玄牝，婴儿初生先两肾。两肾中问一点明，逆为丹母顺成人。一阳萌处急下手，黑中取白无中有。一时辰内管丹成，九载三年徒自守。世人若识真玄牝，不在心兮不在肾。穷取生身受气初，莫怪天机都泄尽。
　　又纯阳真人大丹歌
　　三清宫殿隐昆巅，日月光浮超紫烟。池沼泓泓翻玉液，楼台迭迭运灵泉。青龙乘火铅为水，白虎腾波汞作铅。欲得坎男求匹偶，须凭离女结因绿。黄婆说尽千般计，金鼎开成一朵莲。烈女擎乌当左畔，将军戴兔镇西边。黑龟却伏红炉下，朱雀还柄华阁前。然后澄神窥见影，三周功就驾云饼。
　　又性命歌
　　炼金丹，不达性，此是修行第一病。只修真性不修丹，万劫阴灵难入圣。达命基，迷祖性，恰似鉴容无宝镜。寿同天地丈夫儿，把握阴阳为本柄。性命全，玄又玄，海底洪波渡法船。生擒活捉蛟龙首，始知匠手不虚传。
　　李仙君金丹赋
　　道本无象，丹生自然。既飞腾而见宝，遂服饵以登仙。擒二物於炉中，名为龙虎；锁五行於洞裹，别是山川。昔人游希夷之乡，抱正一之术。欲寿之长远也，比於天地；欲身之坚固也，同於金石。於是采汞之质，炼铅之实。缎以大火，进则盈而退则虚；藏之中官，采有时而用有日。由是西海庚辛之髓，东方甲乙之精，吐粹孕秀，开花发英。观其体则合同而异，究其妙则凝结而成。离女坎男，匹配而终须不死；日乌月兔，往来而自得长生。八卦旁罗，九宫森布。三百六旬，有变迂之节气，二十八宿，无袭踱之轨度。汞伏铅而铅伏汞，难穷造化之源；阳生阴而阴生阳，孰辨推移之数。杳杳冥冥，中含太清。自无质而生质，本无名而强名。知其机者，能盗化工之用；味其理者，但惜真元之精。炼以九还，能超凡而入圣；吞之一粒，解返老以为婴。嗟夫，古骤今驰，朝奔暮役。家家之白雪轻弃，个个之黄芽抛掷。素景去而不能驻，红颜改而难再泽。思南柯之梦觉，富贵难凭；念北郁之冢高，功名馒立。彼有炼朱砂而为紫粉，缎黑锡以取玄霜。或餐霞而饵相，或辟谷以休粮。举曰至药，诚非古方。何异绿木求鱼，木愈高而鱼愈失；钻冰取火，冰益深而火益亡。殊不知身者气之宫，气者神之府。以真气而续真气，则神不散；以真精而补真精，则形有主。自然白骨生肉而枯骸还魂，可以追赤松而继彭祖。
　　天来子青龙歌
　　天来本是清闲客，幼读儒书崇仕节。不因宿世有仙绿，争得真师传妙诀。传妙诀，话无多，临行付我壶中歌。歌中不说常人语，教集神仙不死科。药一味，无根无．始先天气。敷陈奥旨有丹书，《悟真篇》与《参同契》。《参同契》，说仙方，后汉真人魏伯阳。托易立言明大药，留为万古丹中王。日月精，天地髓，包括金丹玄妙理。言微文淡道幽深，不遇真传难拟议。《悟真篇》，分明说，长生不死天仙诀。紫阳祖师悯将来，为他更把天机泄。人已老，乌空啼，啼过北郁山更西。《沁园春》曲伤心处，下手速修犹太迟。要修行，求大道，莫认三峰招业报。三千六百尽旁门，除却金丹皆妄造。扬大道，播玄风，振作西南一代宗。若问仙翁真的派，原来自号紫阳筑。昔仙翁，遭配谴，邂逅杳林传释兔。毗陵嗣后付泥丸，玉蟾耜祖名既建。叹尘世，镜中花，人生能有百年华。要复本来真面目，五行无处觅根芽。觅根芽，须趁早，莫待自身铅汞少。一年过了一年稀，水流花落人空老。人已老，要修行，何须持戒与看经。但毋拣择除憎爱，平等施心道自亨。要修行，甘忍辱，唾面自乾无报复。我若亏人祸自延，人还亏我翻成福。求大道，体刚金，患难忧虑勿动心。富贵贫穷天已定，失无得有任浮沈。要修行，有功课，学道先须学打坐。若还枯坐又徒然，画饼充饥终受饿。学大道，置丹房，室要探明地要良。地若不良神不守，纵饶真种也亏伤。要修丹，须结友，同志三人互相守。若无同志一般人，大药难成金汞走。学大道，要知音，丹头须用水中金。若非积行并阴德，走褊天涯没处寻。要修行，待时至，得遇师传毋造次。深藏切莫向人夸，恐惹殃魔妨大事。学大道，要家门，全藉温和养至真。土德厚时丹德厚，但言忧道不忧贫。若忧贫，难辨道，丹道成时都不要。湖四海任遨游，自有行厨供禄料。学修真，混俗处，不在抛家弃妻女。四时衣饭要人供，尤忌朝昏避寒暑。丹成后，可出家，洞府名山阅岁华。露宿风餐游海岛，云鞋月杖骯天涯。要修行，休惹债，酒色财气谁不爱。常人爱着损精神，我若爱时无障碍。我爱酒，有仙友，不用方升并曲斗。雪山一味好酝酬，倾入葫庐频到口。我爱色，与人别，不向洞房深处歇。烟花堆裹隐神仙，灵山会上寻迦叶。我爱财，有道来，不买佳人美貌才。买个婴儿并姥女，终朝清净坐台丹。我爱气，有威势，不似项王争霸位。东洋海底斩蛟龙，西华山头诛虎儿。龙能吟，虎能啸，捉虎擒龙有关窍。恐君不信问观音，龙女献珠明道妙。龟能飞，蛇能舞，隐在北方号真武。阴阳混作水火精，仙圣降归为道祖。性之根，命之蒂，同出异名分两类。合归一处结成丹，还为元始先天气。命之蒂，性之根，元始巍巍太上尊。取来炼作长生药，一粒教君性命存。日之精，月之华，隐在西南离坎家。捉来锁在乾坤鼎，翡翠云生罩紫霞。月之华，日之精，玉兔金乌两曜明。西去东来无定向，二弦合处大丹生。阳神魂，阴神魄，魂魄相藏互室宅。要寻魂魄到乾坤，仍向坎离翻日月。阴神魄，阳神魂，识者先从戊己门。戊己门中有真土，须凭玄牝立其根。水向铅，只一味，不是精神不是气。元来即是性命根，隐在先天心坎内。君不见，上天途，修丹无障要阴扶。请观晋伐旌阳令，拔宅飞升世岂无。又不见，蓬莱路，三千行满乘云去。昔日唐朝吕洞宾，至今犹自寻人度。
　　天来子白虎歌
　　欲捞北海波心月，先缚南山岭上云。若也有人知此意，便堪飞乌见元君。半输月照西江上，一个乌飞北海头。月落乌沈寻不见，广寒宫内倒骑牛。玄牝之门镇日开，中问一窍混灵台。无关无锁无人守，日月东西自往来。铅鼎光生影射帘，江山白雪落纤纤。瑶池宴罢归来晚，偷得蟠桃一颗甜。采药要明天上月，修丹须识水中金。月无庚气金无水，纵有真铅枉用心。不死谷中亲下种，无根树上自开花。结成一颗浑沦果，吞入丹田似火霞。人生七十古来稀，卦气将终莫可追。下手速修犹太晚，无常临限悔来迟。富贵贫穷命有无，修行辨道暗乘除。人生不作神仙倡，枉做男儿大丈夫。道祖玄天圣诰文，分明龙虎是全真。谁期一日青山梦，六合中藏万古春。巍巍六道本无情，一气才分万化生。同出异名为道本，异名同出是丹名。白玉城头运玉液，黄金鼎内种金莲。一时火足丹成易，十月霜飞药要坚。山头虎啸风生处，海底龙吟浪起时。虎啸龙吟交战罢，风恬浪静产婴儿。青龙跨火翔朱雀，玄武饥吞白虎金。颠倒坎离由戊己，抽添须藉丙和壬。半斤真汞半斤铅，正值中秋月上弦。若遇子初休要采，如逢望远不堪言。视之不见未为盲，听尔无兮乃谓聋。若解见他如见己，听如不听是真聪。玉兔东沉翻作热，金乌西出反生冻。自知颠倒玄中妙，莫较人前短共长。颠生倒，倒生颠，生个婴儿没姓名。要识婴儿谁氏子，先天先地混元精。奇器生成果妙奇，包含万象合天机。星辰日月随机转，倒过乾坤也不知。上德无为无所作，下德为之有以为。若要道生居上德，须从下德造根基。偏见休夸广究参，未明根本莫高谈。真本真根乾坤是，识得方知道不难。
　　刘海蟾真人还丹破迷歌
　　传闻世人有金丹，学者如麻达者难。不在水，不在山，元来只是在人问。咫尺还丹人不识，子后午前气裹觅。扣齿击鼓数千般，要觅金丹转见难。闭目藏睛犹定思，口内出时听不得。将为此法便上天，元来痛痒不相干。百日行气不见功，只到老死一场空。圣人行气自消息，身命不从气裹得。闭气肚大面又黄，馒将行气劳心力。何人行气得升天，甚人行气得延年。千人行气千人死，烹炼金液不如此。神仙大道只凭丹，还可以住千年。三十六气安神法，子后午前无住歇。又叹愚人爱参禅，一绿一会斗巧言。言尽口诀难免死，真个佛法不如。此真个佛法便是道，一个孩兄两个。抱二气成合一粒丹，更於何处觅神。仙真铅真汞真龙虎，不识刀圭到处。取会法，一句言，便知铅汞识金丹。若金丹要会非难会，人心狡猾生朦昧。眼前观着不认真，认着行气恨子身。妄识行气几时通，金丹百日便成功。三田长得黄芽在，万年之中身不坏。子后当行四个功，阴阳相下总相通。外取阴来阳有裹，颠倒思量全在己。左手捉着青龙头，右手挈住白虎尾一时入口渐甘甜，方知此物能香美。只此便是水中金，妙达玄门具个理。
　　诸真内丹集要卷上竟
　　＃１此标题有误。应为『 纯阳真人金掖还丹歌』。
　　诸真内丹集要卷中
　　海天秋月道人玄全子集
　　王母口诀
　　饮食不止身不轻，声色不止神不清。思虑不止心不宁，心不宁兮神不灵，神不灵兮道不成。其要妙者，不在乎瞻星礼月，苦体劳形。所贵者湛然方寸，无所营营，神仙之道乃可长生。又云除垢止念，静心守一。
　　太上内观正诀
　　生不生为体，
　　如生者是人心，心者有三心，过去、未来、见在者是也。过去心生者名为思，未来心生者名为想念，见在心生者名为逐境。此三心者，昼夜不停，劳神损气，丧人之真灵，昧元初之法体。轮回万劫，皆是三心，古往今来，谁能得脱。若要得离，悟父母未生之前本来面目，有个甚么，非心非念，物我两忘，自然合道。故曰生不生为体也。
　　灭不灭为用。
　　灭者诸欲不生，万绿齐断，心念两忘，为之灭也。不灭者，是人之真性。真性者，道之用。道者，性之体。体用分明，应物不昧，头头脱
　　洒，性显心亡。故日灭不灭为用。
　　体用得真常，
　　得真常者，每日不问断是也。
　　真人自无梦。
　　无梦者，时时在道，自然无梦也。
　　前念为宾，
　　宾者，客也。心者，名为客来休接待，便教过去是也。
　　后念为主，
　　为主者，知念拨念是也。
　　念起不着，
　　不着者，就路还家，本无根绪。《 清净经》 云：内观其心，心无其心；外观其形，形无其形；远观其物，物无其物。三者既悟，惟见於空。非色非象是也。
　　前念为念，
　　前念无风起浪也。
　　后念为照，
　　照者是水，水落还源。
　　除垢止念，
　　止念灭不灭用也。
　　照心守一。
　　守一者，常德如始，得意忘言是也。
　　唯灭动心，
　　常知常觉。
　　不灭昭一心。
　　不灭照心，定慧圆明也。
　　照心不灭，
　　照心不灭者，在欲无欲，居尘出尘也。
　　体若太虚。
　　体若太虚者，视之不见，听之无声。
　　注云：离种种边也。
　　但凝空心，
　　空心者，内外无着也。
　　不凝住心，
　　内观其心，心无其心也。
　　动则用照，
　　百花林内过，一叶不黏身。
　　不依一法，
　　父母未生已前，非心非法，有甚不是也。而心常住。
　　内想不出，
　　外想不入。
　　沉空寂而无照，
　　忘无可忘，无可亡心也
　　动被物牵。照而无寂，
　　则知其动，不处其静，认识神为主，转物不离故也。
　　寂昭一两全，
　　清静合道也。
　　洞合道源。
　　明明朗朗，神定熙冲，熏蒸百脉，无所不至，遍满周天也。
　　寂照两泯，
　　人牛不见，超证无方也。
　　清风满轩。
　　正达无为，返本还元。
　　有生不生，
　　万绿齐断也。
　　有化不化。
　　浩劫常存。
　　生者不能生，
　　身如枯木，心似寒灰。
　　化者不能化，
　　性住命停也。
　　故能常生常化。
　　常生者，阳之黑。常化者，是五谷之精，阴得九阳真熙，乃自化也。
　　无时不生，无时不化。
　　无时不生者，是心火时时下降。无时不化者，得肾水刻刻上升。冲和熙透，遍满周流，得观内境，常无问断。炼精化熙，炼熙成神，炼神合道。经云：知之修炼，谓之圣人也。
　　玄元口诀
　　黑铅红汞大丹头，从红入黑是真修。黑中取精赤取血，解取赤黑药无比。
　　用赤入黑保长生，用黑入赤天仙矣。
　　一是铅，又为君。二是汞，又为臣。若铅不真，其汞难亲。若汞是亲，不失家臣。青腰使者，赤血将军。和合两性，异族同群。白汞作脑，黄芽为根。化铅为粉，炼汞为尘。阴居阳位，阳数阴匀。月盈日反，寒暑区分。开设法像，赫然有文。惟吾此道，天地长存。
　　鼎器歌
　　圆三五，寸一分。口四八，两寸唇。长二尺，厚薄均。腹三脐，坐垂温。
　　阴在上，阳下奔。首尾武，中间文。始七十，终三旬。内一百，善调匀。
　　阴火白，黄芽银。来去游，不出门。渐成大，情性纯。即归一，还本源。
　　至一周，甚辛勤。密防护，莫迷昏。途路远，甚幽玄。若达此，会乾坤。
　　子午沾，诤魄魂。得长寿，入仙村。乐道者，寻其文。谛思之，不须论。
　　金丹火候秘诀十二句
　　日月本是乾坤精，卦象周回甚着明。前三五兮后三五，五六三十复还生。
　　生兮灭兮周十二，十二中分二十四。二十四气互推迁，卦象爻炼都在此。
　　水银一味分为二，变化阴阳成既未。既未却配为夫妻，始觉壶中有天地。
　　纯阳真人云：大哉一十二句，契合五千余言。始初本性，乃元宗元相之至神，主命之一灵也。命蒂之根源，即先天也。无形之至精，保性之一气也。精神即性命之本始也。此一灵真性，益为心所昧也。纯一之命，皆因身所役也。若能全身而命基永固，心澄而性本虚灵。命不得性而安能保守，性不得命而未可长安。性命本一，变动为二。今之学者各执一边，若要成全真大道，无非性命合一，欲得性命合一，直须心清意静，心意清静则万法自然归其根也。今几世之人，不能全其性命，而了其大道者，何也？益因心逐物移，性被物转，意慕色而命为色丧。出此二境者，着小衍而有动有作，执邪法而妄修妄为，须有金丹药物之名，抽添探运之字，万种千般，总为异号耳。若知金丹无相，药物无名，火候无时，抽添无作，能如此者，莫执一法，休着一边。赤洒洒不存一毫，露堂堂灵光普照，始达自然之路，方入大道之门，便知无为而为，是名不探之探。假如养命不知性，如谷中神；见性不全身，如阴鬼无光。若能性真命全，名称道德之仙。
　　〔金液还丹歌诀〕
　　金液还丹仙华流，高飞天翔登天丘。
　　赤黄之物成须臾，当时雌雄分乱珠。
　　可以腾变致行厨，灵人玉女与我俱。
　　出入无问天同符，其精凝霜善沉浮。
　　汝其慎敬必来游。
　　几欲修真养性，行道纪形，结黑成神，始终无穷者，莫先乎静。故性静以为定，神静以为变，黑静以为生。将静之时－，反听内观，心不妄念，口不妄言，形不妄动。无色之色为之见，无声之声为之闻，无味之味为之甘，不言之言为之教。神景为之降，福德为之臻，和气为之应矣。子欲静神，先须沐浴斋戒二十五日，然后精炼己身，魂魄和平，乃可入室。入室之后，或丹蛇来注子心，或王母来降，或道身应见，此皆身中之神试子耳。但勿惊怖，有问勿对，有所伤犯亦勿为惧。但安心定意，其物自去。经二十五日、四十五日、八十五日、一百五日、一百二十五日、一百五十日、一百八十日、并有神来，皆是试子。但安心勿对，不能为害。若生怖惧，为试不过，则失道矣。戒之慎之。一百八十日后，室内自明，安危存亡，无不预知，身中官府，一一皆见。二百八十日后，万病皆除。一年之后，瘢痕皆灭。千日之后，形神俱妙，与圣合真矣。
　　金丹证验
　　一者，下大工夫，须是谨守百日，处於静室，外无所着，内无所思，身如槁木？心若寒灰，万缘顿息，与太虚同体，以灵光为用，昼夜殷恋。三五日问，自然心定黑和，喜悦无穷，谦弱恭顺於人。圣人言五日一候也。
　　二者，忽然觉心火下降，肾水上腾，五脏生津，百脉通流，心经上涌，鼻闻异香，舌生甘津，已绝饮食，昼夜无寝。
　　三者，坎离交媾，精黑逆行，乃得百关开通，四肢百脉和气流行也。
　　四者，夜问如昼，隔墙见物，预知人事，上见天堂，下见地狱，物不能碍，乃是灵光所至。
　　五者，夜问丹田为生，前通黑院，后通密户，顶上红霞缭绕，眉问涌出圆光，眼中睛明流溢。不得为怪，此是药力所至也。．
　　六者，智神踊跃，自歌自舞，口发狂言，着撰诗词。不能禁止，乃是三尸所使，若不守之，前功俱废也。
　　七者，或喜或悲，逢人谈笑，论玄说道，亦是三户鬼惑乱也。
　　八者，虽是百关开通，其中五谷黑未除，阴黑未尽，疾病未消。修行之人，须要与天盟誓，精心百炼，断绝爱念惶贪，除去人我，与物无私。正念见前，内外如一，夺天地之正气，抽阴换阳。
　　饮食或多或少，鼻中流浊不止，口中臭秽，腥躁呕逆。腹中常常升降，雷呜电激，风云发泄，前后俱升。
　　炼谷如银膏，弹丸相似。肠胃中炼出恶物，臭秽不常。次漩下，如酥酪油腻，馥鼻异香，诸人皆闻也。小便漩下五色朱砂。此是盗得万物也。若不谨守，黑有走失。心若懈息，体弱心虚，三尸齐起，六耗皆来，扰乱心神。静坐生疑，惧怖不安，睡外惊悸，恶境无穷矣。
　　处於静室，大忌臭秽、诸般香味、余杂之黑。又忌生玲硬物、咸美辛酸之物。若不避之，五脏之真黑却有损坏也。
　　若五脏黑生，升降无滞，百脉流通，元气充腹，自绝饮食，不饥不渴，渐觉困闷，不得为怪。七巳已后，气力转加，神清黑爽，昼夜无寐，直得万神柄寂，黑归元海，饮食自进矣。
　　既食五谷，大忌诸味，有损生黑。为初漱之黑，不能敌谷黑也。
　　忽然染疾，邪黑攻心，三焦不和，五炁不生，三关闭塞，饮食臧少。寒暑有时，进退不常，口中酸涩，上又不降，下又不升。心肺之问，积聚成血，忽然逆吐出紫黑血三两碗，其病渐退。
　　津液忽然上胖，而降下重楼，顷须咽之，异香甚美，洗涤三焦，五脏六腑、百关神穴，尽皆玲珑，自然冲畅。三田返复，银河朗朗，珍珠迸涌，万病自消，此填补天损也。
　　每年食五谷，口中常觉香味，心神和悦。一着循环，百脉皆顺，四时安泰，自然合天地运动阴阳之数，日月往来间隔之期，昼夜返复，不失其数也。
　　耳内风吼，心中惊恐，雷轰电掣，周身火起，锻炼金精，群阴溃散，三尸灭迹，丹田黑和，中宫神聚。内不见性，外不见形，恍惚之问，如猫捕鼠，杳冥之内，似鹏攫兔，其火过清冻也。
　　饮食臧少，渐生赢黑候，或生或下，脐腹疼痛，两脸如锥刺，六腑如裂帛声。此是脏腑宿疾，药力攻击，一时发动，常是焦渴。以甘草汤服之，切忌诸般也。
　　五神不清，胸膈含闷，心中恍惚，睡外不安，不得为怪。但要专心守之，细细而退下恶臭异物，其病渐退也。
　　偶尔百关通利，万神聚会，五黑皆融，归於元海，自然俱定，呼吸不从口鼻，脉息不在寸关，此真大定也。若定得百刻全功，便是大罗神仙矣。
　　成生疾身体，如火气蒸烧四大，日夜问迷闷不省，百节酸疼，痛如敲碎，火气烧炼，筋骨如绵，偶尔间汗出无事，此真脱也。
　　只得水火同炉，五黑俱一，四大无阴，纯阳流注，金液炼形，形神俱妙，与道合真，五行无用，神游仙界，物外逍遥。
　　真炁满足，自然无阴时，后神光罩体，百脉冲和，乐声千派，已绝阴魔，是谓修真之应验也。
　　行处自有圣贤差委，金书紫诏时有到来，身在凡而心在圣也。
　　金丹类名
　　运入中宫，谓之钻簇五行。
　　一身心不动，谓之降伏龙虎。
　　龙吟则精凝，虎啸则黑固。谓之保固灵根。
　　以精黑喻龟蛇，以身心为龙虎，打成一片，谓之和合四象。
　　以性摄情，谓之金木并。以情御黑，谓之水火交。
　　炼精化黑，黑化神，神化虚，谓之三花聚鼎。
　　举心动念，谓之玄牝。心中之性，谓之砂中汞。身中之黑，谓之水中金。分》 
　　外境不入，内境不出，谓之固济。
　　寂然不动，谓之养火。虚无自然，谓之运用。
　　存诚笃志，谓之守城。降伏内魔，谓之野战。
　　洗心涤虑，谓之沐浴。端坐习定，谓之采取。
　　抽坎中之阳，补离中之阴，谓之抽添。
　　四大五行不着处，谓之玄关。
　　天地未判之先一点灵光，谓之真种子。
　　神居乾宫，黑居中官，精居坤宫，谓之三官。
　　归根之窍，复命之关，虚无之谷，谓之三要。
　　身为炉鼎，心为神室，铅汞为药物。
　　身中上而炎者，谓之火，精中之黑也。
　　砍一身中下而润者，谓之水，黑中之液也。
　　惩忿则火降，窒欲则水升，谓之既济。不能惩忿则火上炎，不能窒欲则水下降，谓之未济。
　　真铅谓之婴兄，肾中精。真汞谓之姥女，心中血。
　　胎息谓之黄婆脾中涎。
　　情性谓之夫妇。
　　元神历劫不坏，如金之坚，愈炼愈明，谓之金丹。
　　九乃金之成数，情属金，情来就性，谓之九还。
　　七乃火之成数，神属火，炼神还虚，谓之七返。
　　心澄意定，性寂神灵，二物成团。
　　三元辐辏，谓之成胎。
　　爱护灵根，如龙养珠，如鸡抱卵，谨谨护持，勿令差失。毫厘有差，前功俱废。
　　阳神出壳，谓之脱胎。
　　归根复命，还其本初，谓之超脱。
　　打破虚空，谓之了当。
　　诸真内丹集要卷中竟
　　诸真内丹集要卷下（？）
　　
