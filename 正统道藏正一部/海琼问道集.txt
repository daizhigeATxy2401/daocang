海琼问道集
　　经名：海琼问道集。一卷，白玉蟾迷，留元长编集，出於南宋。底本出处：《正统道藏》正一部。
　　海琼问道集序
　　读韩昌黎桃源之句，则起神仙渺茫之念；读白居易海山之辞，则起兜率归去之思。人心无根，随语生智。噫！吾闻之神仙可以学得，不死可以力致，非曰能之，愿学焉！幼时业爱，修仙鞭心于兹，不觉壬子又丁丑矣！人间岁月如许，头颅皮袋又安以顿哉！天贷其逢，而於道有可闻之渐。是年春遭遇真师海琼君，姓白讳玉蟾，或云海南人，疑其家於襄沔也。时又蓬发赤足，以人鏖市，时又青巾野服，以游宫观，浮湛俗间，人莫识也。自云二十有一矣，三教之书，靡所不究，每与客语，觉其典故若泉涌然，若当世饱学者，未能也。真草篆隶，心匠妙明，琴棋书画，间或玩世。所与交者，尽时髦世彦，虽敬慕之者，不可得亲随。身无片纸，落笔满四方；踏遍江湖，名满天下，其从之如毛也。时人多见其囊中曾不蓄铢铜粒黍以自备，或醉甚辄呼雷，或睡熟能飞章，或喜或怒，或笑或哭，状如不慧，或亦出言与休咎合，观其济世利人之念，汲汲也。彻夜烧烛以坐，镇日拍拦以歌，晨亦不沐，昼亦不炊，经年置水火於无用。称其耳啧目眸，或对客以牙宣为辞，未审厥旨也。无酒亦醉，睡醒亦昏，诸方士夫刊其文，碑其言，多矣！今多瞋少惧，与世甚相违，故慕之而针芥欤！荷相授以九鼎金铅砂汞之书，太乙刀圭火符金液之诀，紫霄啸命风霆之文，元长自惟曩者获罪於天，失身堕世，何以得此，誓糜躯以修之焉！期不负所学矣！谨集间酬警悟之一二，以锓诸木，使四海同志之士，有所启发也。白君得之於陈泥丸，陈得於薛道光，薛得於石泰，石得於张平叔，张得於刘海蟾，刘得於吕洞宾。况人皆知其为人，而读其书也，吾何赘以叔哉！紫元子留元长稽首再拜序。
　　海琼问道集
　　经名：海琼问道集。一卷，白玉蟾迷，留元长编集，出矜南宋。底本出处：《正统道藏》正一部。
　　海琼问道集
　　海琼白玉蟾作
　　龙虎赋
　　奇哉！九转金液七返大还丹，诚神气之陀罗兮，性命之众甫。擎阿耨之元兮，职达摩之华勋。身砂而心汞兮，出日而入月，青龙白虎朱雀兮，荧惑居癸而浴渺；位丙绛官天子兮，御黄庭之奥壶。慈兮悲兮，威惠而武文。天一坎地二离兮，乾坤互南北；真铅先天之气兮，可为七十二石之冠。刚弱中外而雌雄条理兮，金火含受金水之事，初九未神变兮，天心抱阳和。木汞生东辰之体兮，金精长西戌之胚，巽毕复而乾毕剥兮，春秋而仁义，冬夏而界度。亶娄上下釜兮，砂汞所配，感之神室。张虚危翼兮，金不绽而土不轻；潜藏飞跃兮，往来上下无爻位，而归乎太极兮，以包囊众石。有无隐显兮，水金为丹，本日精灭坎离兮；浮沉而消息。金公索坎实兮，姥女叩离虚，金戮木兮而水珍火，黄帝坚旗於金乡兮，金木火化为明窗尘。混沌之金火兮，宝精终一九，一斤十六两兮，三百八十有四铢；震爻膺阳筹兮，水翠玄而金赭黄，山河大地以凝虚兮，精液混丹砂而融真。墨铅变素朱汞莹碧兮，金华蒙鸿而洞虚。水一火二而土五兮，濡英金而飞精水，天地至精兮，以戊己运天符，十二斗枢而十二锺律兮，流汞日之魂。黄金月之魄，玄图未渐剥兮，阳精为毕方之父，坤变震於初而变兑於再兮，日月既合璧，而上弦平如绳。三五三阳既圆兮，圆明现东甲，蟾蜍视卦节兮，兔魄吐生光。乾初变於巽，而再变於艮兮，月明辛而现丙。周回五六，而东北丧朋於乙地兮，土与木金和为液，而复象禅。雷辰神室兮，中五运而外八卦，阴符阳火兮，陆旬化鸡子而五岳峙潜，枢顶乾金而踵坤水兮，阴阳禀自然而中和流素，津灵户黑，铅炼真土兮，泉窟白金生水银。亥末阳动，而曦驭行南陆兮，五星连珠而金砂呼吸。日月之迟速，紫微十六华盖星兮，三台摄调燮之星，以责统录，日火合五行之精兮，炼中宫之土；月金受六律之纪兮，入北方之水。火是药之父母兮，药是火之子孙，水土金兮六十日先后存亡，金汞抵角兮鼎室抗衡，土母召四方之和兮，乾动应三光。金火精气而光耀一室兮，何水涸而火殒；龙虎之气相交兮，金木之情契合，情性交结兮温养子珠。水者玄华而土者金母兮，丹室结流珠，而黄黑混水土之元精，紫华敷腴而黄液荡漾兮，神药未遂，金生水。炼铅为白金兮，白金为神室，神室有金水兮，火色变凝而黄举。水火凝中府兮，金液不飞；火灼金华兮，轻烟薄雾以寂。白金为有而火气为无兮，炼汞兆神两虚无兮，水火抱粹而日月怀冲。黑铅兮金精玄水，而包坎汞，黄芽现白药兮，红苞金，为水母兮华池泛真，素坛炉鳌有神室，而委曲关堤。金土合汞兮，自然而神化矣！
　　乌兔经
　　猗夫！金液大还丹之妙，堪舆琴厥冲寥，沈骨其虚。晨霄旋昂左，暮壤转酉右。日宫跃兔，月府翔乌，姹女骑赤龙，金公踞黑虎。砂孕汞，铅缄银，四象铃其极，五运宰乎土，黄婆衣腓霓，丁前服青霞。黑白分玄牝，华池发玉醴，赤子产玄珠，红炉烹刚金。苍龟其足赤，白蝓其背黑，玉萝秀神谷，金粟萌丹田。钵特摩花开，提婆云叶落，南箕招摇坎，北杓玄纪离。天局日月复，荧惑建六虚，风轮水火姤，漭荡胎三画。二三乳哺备，五六周九九，蝗飞夏雪，草茂冬炎。阳刚武城池，阴柔文珠珍，兔鸡浴兰芷。蟾曦化戈矛，偃月炉天罡，朱砂鼎昆仑，乾元乾屯蒙，坤用坤否泰。嫦娥配罗喉，阳黎妻月孛、清浊泥中辨，浮沉火内寻，主宾相刑德，生克互恩害。二八两重弦，二七九之乾，杀机杀乎艮，钻研隶乎震。太一胎戊己，万物皆风月，铁锡铜鍮银，化生紫芙叶。或问芙叶中，灵馨熏烟衢，元始天尊霜，太上老君樱。已矣夫！
　　玄关显秘论
　　一言半句便通玄，何用丹书千万篇？人若不为形所累，眼前便是大罗天。若要炼形炼神，须识归根复命，所以道归根自有归根窍，复命还寻复命关。且如这个关窍，若人知得真实处，则归根复命何难也。故曰有人要识神仙诀，只去搜寻造化根。古者虚无生自然，自然生大道，大道生一气，一气分阴阳，阴阳为天地，天地生万物，则是造化之根也。此乃真一之气，万象之先，太虚太无，太空太玄，杳杳冥冥，非尺寸之所可量，浩浩荡荡，非涯岸之所可测。其大无外，其小无内，大包天地，小入毫芒。上无复色，下无复渊，一物圆明，千古显客，不可得而名者。圣人以心契之，不获已而名之曰道。以是知即心是道也。故无心则与道合，有心则与道违。惟此无之一字，包诸有而无余，生万物而不竭。天地虽大，能役有形，不能役无形；阴阳虽妙，能役有气，不能役无气，五行至精，能役有数，不能役无数；百念纷起，能役有识，不能役无识。今夫修此理者，不若先炼形，炼形之妙，在乎凝神。神凝则气聚，气聚则丹成，丹成则形固，形固则神全。故宋齐丘云：忘形以养气，忘气以养神，忘神以养虚。只此忘之一字，则是无物也。本来无一物，何处有尘埃。其斯之谓乎！如能味此理，就於忘之一字上做工夫，可以入大道之渊微，夺自然之妙用。立丹基於顷刻，运造化於一身也。然此道，视之寂寥而无所睹，听之杳冥而无所闻，惟以心视之，则有象，以心听之则有声。若学道之士，冥心凝神，致虚守静，则虚室生白，信乎自然也。惟太上度人，教人修炼，以乾坤为鼎器，以乌兔为药物，以日魂之升沉应气血之升降，以月魄之亏盈应精神之衰旺，以四季之节候应一日之时刻，以周天之星数应一炉之造化。是故采精神以为药，取静定以为火，以静定之火而炼精神之药，则成金液大还丹。盖真阴真阳之交会，一水一火之配合，要在先辨浮沉，次明主客，审抽添之运用，察反覆之安危。如高象先云：采有日，取有时。刘海蟾云：开阖乾坤造化权，煅炼一炉真日月。能悟之者，效日月之运用，与天地以同功。夫岂知天养无象，地养无体，故天长地天，日光月明，真一长存，虚空不朽也。吾今则而象之，无事於心，无心於事。内观其心，心无其心；外观其形，形无其形；远观其物，物无其物。知心无心，知形无形，知物无物，超出万幻，确然一灵。古经云：生我於虚，置我於无。是宜归性根之太始，反未生之已前。藏心於心而不见，藏神於神而不出。故能三际圆通，万绿澄寂，六根清今，方寸虚明。不滞於空，不滞於无，空诸所空，无诸所无，至於空无所空，无无所无，净裸裸，赤洒洒地，则灵然而独存者也。道非欲虚，虚自归之，人能虚心，道自归之。道本无名，近不可取，远不可舍，非方非圆，非内非外，惟圣人知之。三毒无根，六欲无种，顿悟此理一归於虚无。老君日：天地之问，其犹素钥乎！虚而不屈，动而愈出。若能於静定之中，抱冲和之气，守真一之精，则是封炉固济，以行火候也。火本南方离卦，离属心，心者神也，神则火也，气则药也，以火炼药而成丹者，即是以神御气而成道也。人能手搏日月，心握鸿蒙，自然见素钥之开辟，河车之升降，水济命宫，火溉丹台，金木交并，水土融和，姹女乘龙，金翁跨虎，逆透三关，上升内院，化为玉汞，下入重楼，中有一穴，名曰丹台，铅汞相投，水火相合，才若意到，即如印圈契约也，自然而然，不约而合。有动之动，出於不动，有为之为，出於无为。当是时也，白雪漫天，黄芽满地，龙吟虎啸，夫唱妇随，玉鼎汤煎，金炉火炽，雷轰电掣，撼动乾坤，百脉耸然，三关透彻，玄珠成象，太乙归真，泥丸风生，绛宫月明，丹田烟暖，谷沼波澄，炼成还丹，易如反掌。七返九还，方成大药，日炼时烹，以至丸转，天关地轴，在吾手中。经云：人能常清争，天地悉皆归。则是三花聚顶，五气朝元，可以入众妙门，玄之又玄也。更能昼运灵旗，夜孕火芝，温养圣胎，产成赤子，至於脱胎神化，回阳换骨，则是玉符保神，金液炼形，形神俱妙，与道合真者也。张平叔云：都来片饷工夫，永保无穷逸乐。诚哉！是言。盖道之基，丹之本，龙虎之宗，铅汞之祖。三火所聚，八水所归，万神朝会之门，金丹妙用之源，乃归根复命之关窍也。既能知此，则欲不必遣而心自争，心不必澄而神自清，一念不生，万幻俱寝，身驭扶摇，神游恢漠。方知道风清月白，皆显扬铅汞之机；水绿山青，尽发露虎龙之旨。海南白玉蟾，幻从先师陈泥丸学丹法，每到日中冬至之时，财开乾闭巽，留坤塞艮，据天歪，持斗柄，谒轩辕，过扶桑，入广寒，面鹑尾，举黄钟，泛海搓，登昆仑，佩唐符，撼天雷，游巫山，呼黄童，召朱儿，取青龙肝，白虎髓，赤凤血，黑龟精，入土釜，启荧惑，命关伯，化成丹砂，开华池，吸神水，饮刀圭，从无入有，无质生质，抽铅添汞，结成圣胎，十月既满，气足形圆，身外有身，谓之胎仙。其诀曰：用志不分，乃可凝神，灰心冥冥，金丹内成。此子之所得也。如昔施肩吾之诗曰：气是添年药，心为使气神，能为神气主，便是得仙人。惟此诗简明通玄。玉蟾因阅而诵之，自然到秋蟾丽天，虚空消陨之地，非枯木寒灰之士，不能知此。子既得此，不敢自默，太上玄科曰：遇人不传失天道，传非其人泄天宝。天涯海角，寻遍无人，不容轻传，恐受天谴。探虑大道无传，丹法湮泯，故作《玄关显秘论》，盖将晓斯世，而诏后学，以寿金丹一线之脉也。复恐世人，犹昧此理，乃复为之言曰：以眼视眼，以耳听耳，以鼻调鼻，以口缄口，潜藏飞跃，本乎一心。先当习定凝神，惩忿窒欲。惩忿窒欲则水火既济，水火既济则金木交并，金木交并则真土归位，真土归位则金丹自然大如黍米，日复一粒，神归气复，充塞天地。孟子曰善养吾浩然之气者，此也。肝气全则仁，肺气全则义，心气全则礼，肾气全则智，脾气全则信。若受气不足，则不仁不义，不礼不智不信，岂人也哉？人能凝虚养浩，心广体胖，气母既成，结丹甚易，可不厚其所养，以保我之无欤！学者思之，敬书以授留紫元云。
　　海琼君隐山文
　　玉蟾翁与世绝交，而高卧於葛山之巅。客或问：隐山之旨，何乐乎？曰：善隐山者，不知其隐山之乐，知隐山之乐者，乌必择木，鱼必择水也。夫山中之人，其所乐者，不在乎山之乐，盖其心之乐，而乐乎山者，心境一如也。对境无心，对心无境，斯则隐山之善乐者欤！问曰：隐山之旨固如是，山中之隐者，岂不知山中之味乎？曰：山中之味，山中之乐也，隐山者知味乎道，而不知味乎山也。吾将以耳闻目见者为子谈之。客曰：唯唯。曰：隐山者，不可以山之乐而移其心，不可以心之乐而殢其山。山自山也，心自心也，隐者且不日古何如人，今何如人，彼山如是，此山如是，有如是隐山之人，有如是隐山之时，又有如是隐山之趣。其时也圣贤胥会，其人也崇尚道德，其趣也修炼形神也耶。吾恐如此知，如此见，必不逮古人者，十常八九焉！山中之隐者，非曰必林峦而为山，非林峦而不为山，然其人人自有所隐之山也。其清虚寂静，高爽探幽者，此人之山者，山其心也；其是非宠辱，贫富贵贱者，此人之市者，市其心也。今人以为大隐居郾，小隐居山者，不无意也。自名利之习炽，以物欲之事攻，则厌闹思静也，自恬适之兴满，修进之念冷，则嫌静思闹也。若夫人能以此心自立，虽园林之僻者，亦此心也，市井之喧者，亦此心也。不必乎逃其心之喧，适其心之欲，喧不必乎乐其境之胜，疾其境之不胜。知如是山，乐如是心，谓之真隐焉！欲隐山者，善隐心也，无事治心谓之隐，有事应迩谓之山；无心於山，无山於心也。是故先须识道，后隐於山，若未识道而先居山者，见其山必忘其道；若先识道而后居山者，造其道必忘其山。忘山则道性怡神，忘道则山形蔽目。是以忘山见道，人间亦寂也；见山忘道，山中乃喧也。法法虚融，心心虚寂，何城市之可喧？何山泽之可静？山静而心常喧者，莫市之若也；市喧而心常静者，莫山之若也。喧而不喧，静复何静？语默无非山，动静无非市，恬淡息於内而不乱，萧散扬人者，殆犹鱼鸢之飞跃天渊也。适其所乐而已矣！其乐非耳目之乐而后乐，非情识之乐而后乐，乐者在心，不可以形容，不可以知见。心之乐者，隐者之乐也，於山无预也。以清净为道场，以恬退为法事，以安乐为眷属，不欲与世交，不欲与物累。其修身也，不事乎百骸，其养形也，不溽乎五味。视死之日，如生之年，执有之物如无之用。其安禅也，云溪烟珑，其经行也，月洞风林。有麋鹿以为朋，有松竹以为邻，有春韭秋嵩之富，有晨霞晚露之贵。语其衣也，编草而纽蒲，缉茅而缀蕙；语其食也，炊参而模苓，饭松而饲桧。饮石骨之玲泉，哺山肝之腴泥，行枯木之前，坐古岩之下，住深林邃谷之间，卧松幽石之上。日则长啸于泉云之幽，夜则孤眠於烟霭之探。其寒暑也，心暑乎道而不知夏之暑；心寒乎道而不知冬之寒。知冬之寒，则冰霜洌其肤而不变松梧之容；风雪冻其形，而不改山石之操。知夏之暑，亢阳沥其汗而不生恼热之心，炎火炽其於外而不动。逍逼山谷，放旷丘廛，游逸形仪，寂静心腑。吾恐市廛之下，声色闱关，尘劳胶扰，五色得以盲吾眼，五音得以聋吾耳，五欲得以汨吾心。始乎入吾之心，吾心之所不可入，则日以之动摇，夜以之倾撼，吾心无所守，则必徇乎事之所夺，任乎物之所营。然则山野之间，亦如市廛，何也？闲花野草，可以眩人自；幽禽丽雀，可以瞶人耳。子非隐其心而欲隐於山，可乎？古先贤哲隐山之意，固如是；隐山之事，则不然。世俗趋於利，风教溺於欲，沉醉乎名利之乡，梦寐乎人我之域，出生入死而不知，贷罪赂福而不觉。是圣人之所忧，故圣人之所隐也。圣人所忧，不在乎心之忧，而忧其人；圣人所隐，不在乎山之隐，而隐其心。故刍狗乎含灵之形，而金玉乎含灵之性，是非质其形於山之外，而亦妙其性於山之内。惟圣人知之。子欲闻山中之味，山中之旨乎？夫山之为山，人之为人，人亦不欲必乎山而后隐，山亦不欲必乎人而后存，存乎山，隐乎步，而不起煎烦之念，茅庐竹舍，草毡松炉，不可以为寒；茂林修竹，冷风寒泉，不可以为暑。笑傲烟霞，偃仰风雨，乐人之所不能乐，得人之所不可得。有叶可书，有花可暮。其为琴也，风入松；其为酒也，雨滴石。其宁心有禅，其炼心有行，视虎狼如家豚，呼熊兕如人仆。其孤如寒猿夜号，其闲如白云暮飞，不可以朝野拘其心，不可以身世阱其志。以此修之谓之隐，以此隐之谓之山。其为山，非世问之所谓山；其为人，非世间之所谓人。人与山俱化，山与人俱忘。人也者，心也；山也者，心也；其心也者，不知孰为山，孰为人也。可知而不可以知知，可见而不可以见见，纯真冲寂之妙，则非山非人也。其非山非人之妙，如月之在波，如风之在竹，不可得而言也。客日：请事斯语，当从先生游。日：子为谁？客曰：紫元子也。
　　常寂光国记
　　玉蟾翁笑傲乎风月清虚之都，住持乎溪山寥落之境，朝餐红霞，暮饲紫雾，四大怡怡然，一性申申然。不知春秋之欲寒暑我，而日月之欲阴阳我，似醉似梦，若佯若蹶。天无医云，晨曦眩目。俄而竹洞风冷，乌云閟彩，微雨清尘，山昏水暮，乌飞鱼伏。未几阴霭朗霁，天气可人，温然如春，凄然如秋。彩云翔碧霄之南，中有人焉，冠逍遥自然之冠，履如理实际之履，衣虚无湛寂之衣，食禅悦法喜之食。十目不可睹其形，四聪不可闻其声，须弥庐山不能高其身，萨婆若海不能广其意。其步趁也，白云流水；其语默也，翠竹黄花。已而有言曰：我无位真人也，子知之乎？世尊与蝼蚁共胎，兜率洎铁围同境，子可罢司听之臣，黜职视之吏，可以形影相吊於无阴阳地。翁诺。犬块其心，枯木其形，乃与真人会。恍若曾邂逅，契若未交处。真人与翁。仗一切无念之杖，张大用现前之盖，且行且憩，罔测昼夜，约十万八千余里。始乎历五蕴之山，泛六欲之海，离无明之乡，出贪啧之域。忽之一方，真人曰：此大慧明天常寂光国，戒州禅那县，无何有乡，涅盘里也。真人乃是国之君。真人之居，心空之殿，解脱之楼，真如之亭，寂灭之台，圆觉之宫，真观之堂。其国地无尘泥，天不晦显。国中君臣父子，圣凡含识，同形同相，无姓无名。其庄严不可称，其受用不可量。真人拥五明之辂，驾七宝之舆，辟虚争光明之藏，坚神通自在之幢，翕与真人游乎知见峰之下，有幽玄洞，慈忍江，功德林。四娣久之，涉菩提之园，无相之圃，八还苑囿，四处垣塘，巡三摩之林，步四谛之山。真人欲还，乘般若船，渡平等海，不弹指问往复。无际真人揖翁宴坐于清争之轩，敞六通户牖，严万化增庭，焚五分之香，献六味之饥，荐八自在之茗，酌八功德之泉，呈五眼之珠，示一真之印，设作止任灭之纲烛，见闻知觉之灯。真人俄而隐。翁回首，遂失其所在。翁愕然有省，焕然有失，告诸天人：彼真人者，媲我形，类我志，我非寤寐，我非酗酩，我宁遗其所真，执其所妄乎！乃喟然长吁曰：吾即真人也，真人即吾也。吾将逝矣！乃命管城先生，墨松使者，令陶泓白起等记，紫元子书。
　　金液大还丹赋
　　学道之士必修金丹
　　身木欲槁，心灰已寒，愿飞升於玉阙，必修炼於金丹。乾马坤牛，卫丁公於神室；坎乌离兔，媒姹女於真坛。绛阙散郎，清朝闲士，使扶桑青龙，奋翅出火，而华岳白虎，飞牙入水。天炉地鼎，三关造化之枢机；月魄日魂，一掬阴阳之精髓。铅裹藏土，汞中产金，龟乃子爻，蛇乃午象；兔为卯畜，鸡为酉禽。四象五行，不离乎戊，三元八卦，当资厥壬。朝既屯，暮既蒙，六爻有象，夜必复，昼必姤。万物无心，由是三性会合，攒簇元宫，二气升降，盘旋黄道。惟一味水银，才变黑玉，故七返朱砂，乃成红宝珠。橘琼榴，交梨火枣，普天白雪，翩翻紫府之清飙，满院黄花，隐映丹田之瑞草。吾知夫抽添何物，采取何地，生杀有户，缺圆有时，以浮沉为清浊之本，以问隔明动静之基，养正以抱一，持盈而守雌，举世无人能达此者，终日兀坐不知所之。恩生害，害生恩，房踱见昂。主中宾，宾中主，斗度回箕。尝谓大道无言，内丹非术，玄珠垂象，而阴裹抱阳德，婴儿结胎，而雄中含雌质。君臣之间，先后悔吝；夫妇之外，存亡凶吉。丁位之心，癸位之张，甲宫之女，庚宫之毕。刑德生旺，虽有否泰，沐浴潜藏，初无固必，药材斤两。东西南北以归中，火候城池，二八九三而为一。如是则乌极河车，百刻上运，华池神水，四时逆流。荣卫寒温而鹑火鬼井，精神衰旺而玄枵斗牛，子母亟盖，身化心化，兄弟填箎，福修慧修。六画动爻，见晦朔望弦之变；二至改度，有蝗虫水旱之忧。真人宇宙，妙纵横溪；山归掌握，左军右军，自古仁义，大隐小隐，从今宫角风悄悄，月娟娟，片云孤鹤，而长啸一声。编书以遗后学。
　　金液大还丹诗
　　乌兔乾坤鼎，龟蛇复姤坛，世间无事客，心内大还丹。
　　白虎水中吼，青龙火裹蟠，汞铅泥药艳，金木雪花寒，
　　离坎非心肾，东西不肺肝，三句穷七返，九转出泥丸。
　　道闽元枢歌
　　君不见
　　一粒金丹何赫赤，大如弹丸色如橘，人人分上本圆成，夜夜灵光满神室。
　　神室即是此灵台，中有长生不死胎，元君谓之偃月炉，炉中药物象三台。
　　来时一父对一母，到后三男及三女，朝屯暮蒙有君臣，尽姤夜复分宾主。
　　青衣姹女骑青龙，却将白虎与金翁，三花烂煜神霄府，双鹤徘徊太一宫。
　　都来金木水火土，几多生老病死苦，但教仁义礼智信，自然宫商角征羽。
　　自子至巳震兑乾，自午至亥巽艮坤，坎离本是交会宫，卯酉乃其出入门。
　　房虚勖星直四季，二分二至有启闭，若观混沌未分前，思量造化真儿戏。
　　谁知金液大还丹，只在当人日用间。为君说破修丹旨，闹非城市静非山，
　　丹头本自生前结，真净妙明光皎洁。在外即非砂与琉，在内即非精与血，
　　火药元来一处居，看时似有觅时无，教君终日默如愚，炼成一颗如意珠。
　　大冶真金色不变，争奈尘埃寻不见，生来死去几万遍，所以如今用修炼。
　　分明一未水中金，但向华池着意寻，八两金兮八两水，一物浮兮一物沉，
　　攒簇五行在庚甲，四象五行要和合。夜半金乌入广寒，白如酥兮黄如蜡，
　　金精木液本虚无，嫩时须采老时枯。炽则坤火略埋藏，冷则巽风为吹嘘，
　　定裹一静而一动，静中一照而一用。风吹杨柳是真铅，雨洗桃花是真汞，
　　三关轧轧紫河车，九鼎灿灿黄金砂，紫府乌龟餐白雪，丹田朱凤啄黄芽。
　　地下海潮天上月，以此消长应圆缺，此则抽添进退机，便是虚空造化骨。
　　水源清浊要须知，相生相克有幽微。夺得天机大造功，年中之月日中时，
　　及至打教成一块，试问时人会不会。不增不减何抽添，无去无来何进退，
　　盈亏衰旺自有时，刑德临门有偶奇。若到丹成须沐浴，守城野战要防危，
　　温养婴儿惟藉母，七返九还须识主。一爻刚兮一爻柔，一候文兮一候武，
　　片饷工夫炼得成，一年火候始胎婴。九遡九回为九转，雷声震动鬼神惊。
　　炼丹工夫只十月，渐采渐炼渐凝结，三年九载方老成，子子孙孙千百亿。
　　昔日因看《龙虎经》，於中龙虎转难明，歌诗契论都寻遍，到底金丹学未成。
　　嘉定丁丑春三月，有一道人蓬其发，授我袖中一卷书，读之字字金丹诀。
　　道人去后杳难逢，北海苍梧有底踪，貌其形状以问人，人言此是白蟾翁。
　　堪嗟世上学仙者，泥象执文皆认假，岂知一物常相随，圆险陷兮赤洒洒，
　　得诀归来试炼看，龙争虎战片时问。九华天上人知得，一夜风雷撼万山，
　　侬家本住螺江上，明月清风无尽藏。等闲作此《大道歌》，要与时人为榜样，
　　未说修丹便得仙，且图形固得延年，那堪或有冲升分，渺渺白鹤登青天。
　　海琼问道集竟
　　
