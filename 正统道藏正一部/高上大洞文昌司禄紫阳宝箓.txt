高上大洞文昌司禄紫阳宝箓
　　经名：高上大洞文昌司禄紫阳宝箓。撰人不详，约出於明代。假托文昌帝君降授符图神咒。三卷。底本出处：《正统道藏》正一部。
　　高上大洞文昌司禄紫阳宝箓卷上
　　某贯居住奉道信士某词称：本命某年某月某日某时建生，上属北斗某星君主照，即日虔诚恭诣度师教主天师大真人门下，拜受《高上大洞文昌司禄紫阳宝箓》一部，皈身佩奉，誓以钦崇正教，律己修身，增益才华，开明鉴识，断除魔障，斥逐邪妖，显擢科名，进登禄位。受佩之后，不敢轻泄玄文，怨咎道师，如负盟言，一依文昌上宫科法律令。
　　文昌九天开化品
　　尔时，九天开化主宰澄真正观宝光天尊，於重光赤奋若之岁、日躔鹑尾月、望东壁之辰，降于蜀都宝屏山中，和诚应之楼，玄会玉虚之坛，告鸾府侍仙真人刘安胜曰：吾昔奉上帝玉敕，职掌桂籍，兴文儒而擢贵品，进贤德而佐明时，故得掌隶天曹，秩专司禄，校录地府，位司定贵，诠量水府，职在进贤，应三府选举，吾总隶焉。其选举之岁，吾同三元三官、五方五帝、三辰五斗、列曜众星，参统三微，研较气运，敕天曹定命定贵都司、天府岱岳地府北酆水府扶桑帝君，集会九天开化文昌大都督府，考定九州分野，合升选擢魁名品箓、三禄三贵三贤高下，仍较其祖宗父母族属己身世代历劫，有无大功阴隐孝行，及有无积衅冤债结恶遗殃，谴罪冢讼，咒诅业根，苦本魔基，并五行命运所得，定方数算，悉皆注定。若世代有大功阴隐孝行，德基丰厚，虽命运衰蹇，以功行胜之，即与添禄加年，升入贵选，进登禄籍；若功隆德厚，而冤债殃讼未息者，则先令注禄入品，名登贤籍，俟福盛罪灭，方得受禄；若命运合得名秩克贵食禄，而无阴德大功、忠孝百行者，即当退禄削贵，落籍销名，以俟建乃立德积善集庆，方与注入贵籍，增禄成名。其或文儒贤士，知命悔过，进德修业，运气贵而阴功微，业缘缚而冤债累，鬼邪窒其进取，妖魔障其灵鉴者，吾当授以《文昌上宫大洞宝箓》，消诸魔障，启沃身心。
　　此文昔秘於元始玉清圣境浩劫天宫金阙玉房云锦之囊，授之於玉宸大道君，太上老君授受於紫微帝君暨太一元君，次传於圣祖轩皇，嗣於帝尧、大舜、神禹。禹授於刘月，月授於王经，经授於彭太极，太极授於邓元，元授於刘谊，谊授於刘洞真，洞真授於王远，远授於彭晓，晓授刘希岳，希岳授於兰公翘，公翘授於彭德直。由是万圣千真，皆获受度。宿缘积庆者，求师传受，必当诚恪投陈，遵依科格，金缯法信，以固约盟，其授箓之师，必经佩持三洞四辅九天金箓之人，方可依科付度，如德秩尚微，功勋未着，不可妄称师范，轻泄灵文。持受此箓，依按修行，可以解累世冤结，可以止冢讼宿殃，断绝恶业地根，摧伏魔基苦本，夺灵鉴之神潜匿，晦文业之鬼遁逃，乱性之妖灭形，障贵之邪挫首。若命运凶衰，定分卑浅，得此秘文，敬而勿怠，精勤香火，存念经诀，上消天灾，下禳地祸，增延禄算，断绝邪魔，神性清明，文华秀发。若命运未贵，文业未舒，遵奉宝箓，依按修持，惟务济人，馘毒治病，救及三百六十人者，积成大功，高升禄秩，注入贵品，进在贤籍，当辅佐明时，得为至贵之臣，禄及子孙，光荣族属。若能修持经箓中妙行法门，常令身心清净，神炁精明，年齿既高，当得太阴炼形，得尸解之道，不堕轮转，升入仙都，位为真人。凡清信之士，受吾箓者，吾即奏上玉帝金阙，注录三元曹府禄贵贤籍，使其身心究竟不昧，应入贵籍，辅佐明时。所有九天较定天曹地府水府三禄三贵三贤科品，宣传于后：
　　上元天曹岳府司禄，分一科三品：
　　一司　　天禄科。
　　上品紫微天官，中品太微斗官，
　　下品少微星官。
　　二司　　人禄科。
　　上品王公卿侯爵，中品方伯监牧爵，下品百官散秩爵。
　　三司　　幽禄科。
　　上品岳府官僚，中品邓都官僚，下品扶桑官僚。
　　中元地府邓都定贵，分三科三品：
　　一司　　上贵科。
　　孝行上品，守节中品，阴德下品。
　　二司　　中贵科。
　　仁慈上品，康义中品，德行下品。
　　三司　　下贵科。
　　贤达上品，祖德中品，文学下品。
　　下元水府扶桑进贤，分三科三品：
　　一司　　上贤科。
　　至孝上品，大忠中品，慈仁下品。
　　二司　　中贤科。
　　康义之贤上品，礼法之贤中品，
　　智度之贤下品。
　　三司　　下贤科。
　　笃行之贤上品，才学之贤中品，分定之贤下品。
　　已上科品，并以较录世人，如入科品者，即与注禄定贵，进在贤籍。吾当遣演谱仙官，翊赞善功，开明神鉴，仍遣储佐列神，断除魔障，授之天章玉文，镇护身田，兆祥应寝，降中皇真炁启沃身心，敕安志益慧之神，安定百关，开聪导明，进其才华，通其灵鉴，一如文昌科法律令。
　　文昌天演谱系品
　　帝君圣诰
　　金阙上相检校太师、混元内辅三清上圣大都督府、都统三界阴兵行便宜事、管天地水三界狱事、收五岳四渎真形虎符龙券、总诸天星曜、判桂禄嗣籍、上仙英显元皇真人、司禄职贡举真君、洞照通真先生、编修飞仙列籍、掌混元造化轮回六道救苦救难慈尊、玉清内境清净道真、身见紫云岩，手持如意杖，统御万灵普济诸苦、大仁大孝大圣大慈无上不骄乐天帝、都总混天诚心接物万天教主、随愿慈应天尊、九天定元保生扶教开化主宰长乐永佑灵应大天帝君、掌五湖四海总十二河源水府运使、澄真正观注禄定籍、宝光慈应治世显道、保安拔罪、更生永命、扶善济苦、消劫行化纯一显应天尊。
　　帝君张姓讳亚，上应张翼二宿，生於周初昊会之地，以二月三日圣诞。
　　混元父母，天地同根。胞胎骨肉，一炁分身。纲维造化，洞照无垠。宣弘大道，济佑彝伦。灵光下降，百福来臻。斥除邪障，正炁长存。
　　急急一如文昌律令！
　　显庆慈佑储真衍庆天尊，大圣长生寿母元君，
　　照德积庆慈懿储祥元君，昭懿冲和洞妙元君，
　　嗣德文昌衍庆真君，文昌静应天君，
　　昌德文昌司禄真君，文昌嗣庆天君，
　　淑真妙靖文昌万寿天君，圣宫懿淑四宫夫人，
　　文昌积庆真人，文昌积庆天君，
　　文昌袭庆真人，文昌袭庆天君，
　　灵山大神张忠嗣，蜀北门山神张仲子，
　　剑山大神张勋，蜀剑山神张孝仲，
　　金马山神张烈，赵王刘如意，
　　文昌绍应侯，文昌昭应公，
　　文昌承应公，文昌宝灵公，
　　文昌了喜夫人，文昌妙应夫人，
　　文昌柔贞公主。
　　右圣官曹治八十一仙官，领兵随箓度。
　　文昌储佐列神品
　　佐神英惠公，　　显应协惠夫人，
　　神嗣济美公，　　神嗣济惠公，
　　赞福夫人，　　　靖顺夫人，
　　文昌兴国大太尉，文昌左右二太尉，
　　文昌左右二将军，文昌如意大将军，
　　文昌左右二丞相，文昌左右二仆射，
　　文昌左右二太史，文昌三公九卿，
　　文昌六曹尚书，　文昌御史大夫，
　　文昌上将真君，　文昌次将真君，
　　文昌贵相真君，　文昌司命真君，
　　文昌司禄真君，　文昌司中真君，
　　文昌司贵真君，　文昌司文真君，
　　文昌定武仙官，　文昌定贵仙官，
　　文昌魁星仙官，　文昌解星仙官，
　　文昌应瑞仙官，　文昌降寝仙官，
　　文昌贡举仙官，　文昌检阴功仙官，
　　文昌定予夺仙官，文昌增福禄仙官，
　　文昌四直功曹，　文昌传奏功曹，
　　文昌掌桂籍童子，文昌应寝大将军，
　　山王明化侯夫人，主八景瑶华院仙官。
　　凤凰柜土地灵应侯。
　　右储佐列神，严肃威仪，分真降灵，卫护兆身，一如律令。
　　剑门山神白圭，　　　西陲飞越山神廉玠，
　　西域雪山神白辉，　　剑门山神公元长，
　　青黎山神昊肩，　　　白龟山神义敏，
　　大岷山神卫廉，　　　青城山神希夷公，
　　岷山洞天神彭元，　　岷山山神何机，
　　大峨山神曹英，　　　小岷山神虞观，
　　峨眉山神李善猷，　　巫山山神王玄父，
　　分樟山神张炜，　　　都大总部山神王秀水，
　　石犀龙洞李若水，　　灌口太守潭龙神刘成之，
　　西蜀都城隍韦皋，　　益州社令神杜其昌，
　　西蜀剑南社长邓文，　西蜀都社神杜宇，
　　西蜀西镇社公章，　　凤凰山神独孤正，
　　蜀里域神段秀，　　　岷山龙神勾盘恬，
　　灌口伏龙潭神蹇灶，　青衣龙神景伯仁，
　　越巂山神萧福，　　　北门山神张叔和，
　　西海龙神白龟悯，　　洞庭龙神景渊，
　　君山山神唐丰，　　　昊海水神彭暹，
　　蜀里域神虞奇叔，　　邛州里域神孙和叔，
　　蜀检孝神崔瑄，　　　婆娑巴王神轩安行，
　　检孝土地神白致一，　汉水邑里土神康潮王，
　　苴饶邑神公孙长，　　巴西邑神和来孙，
　　白马邑神栢之坚，　　苴邑神苏公长，
　　七曲山神全礼。
　　右七曲凤凰诸山佐顺龙神四十五部，各领兵度。
　　文昌天章玉文品
　　南斗文昌斗章
　　太极妙化，真文玄机。掌天天文，护地地图。理水水府，三元共敷。紫庭大告，天地咸敷。如意在心，玉压同居。此文隐语，三才并居。礼乐既作，混沌已舒。大罗透彻，乘景蹑虚。上智有学，训之下愚。急急一如玉文轮掌律令！
　　应宝摄妖玉文　此玉文佩眼陆坛立应丁甲日以檀香降刻之
　　子上冲午，为之端门。申宫加酉，出入为尊。辰来求戌，魁罡正元。卯上通寅，天元地轮。丑内寻巳，闱辟两全。未中得亥，伏逆相存。
　　右隐诀秘咒，出文昌三炁至真之文，得之者，宜斋心炼炁，拾妄从真，绝口是心非之无诸邪想，自然增益聪明，文华奋发，越章天印，可以佩受，宝而敬之，辟恶除邪，消诸魔障。
　　文昌天心玉文　上天所宝秘之玄都万神侍卫三界奉行
　　文昌上宫，越章玉文。上制天根，中检星辰。下察地水，通幽彻冥。开仁去钝，辟斥妖氛。剪却三尸，馘灭九虫。魑魅潜藏，旱涝无迍。受持不怠，白日同升。
　　文昌中皇生炁品
　　中皇九道司命生炁符图
　　人生受命，禀质性根不一，或英华文明者，宿缘之庆，顽愚迷钝者，宿业所致。考功行者，百仅一二，进玄机者，千无二三。如皈心向道，参文究玄，当佩生炁符图，诵豁落真言，自然感召文昌，仙官神吏卫护兆身，增益智慧，词藻焕烂，进禄成名矣。
　　子丑生人趋文慕玄，敕天罡八学灵官附身心。
　　寅生人学文进玄，　敕威烈北府真官附身心。
　　卯生人通文究玄，　敕定神养锐位仙伯附身心。
　　辰生人向学入玄，　敕安惠叶文真人附身心。
　　巳生人习经耽玄，　敕仁济威广仙郎附身心。
　　午生人学经博玄，　敕宝益定光太史附身心。
　　未生人笃学明玄，　敕太华六行尚书附身心。
　　申生人进鸾升玄，　敕元命总辖真卿附身心。
　　酉生人习文趋玄，　敕东华绣衣使者附身心。
　　戌亥生人明经演玄，救文昌义济王附身心。
　　立春前后管乾　 　立夏前后管离　 
　　立秋前后管巽　 　立冬前后管坎　 
　　已上通玄究微之士，不可不考其源。方知禀受，贵贱等差，命分深浅，方寸湛然。功生愧负，则所求无不如意，切宜详之。
　　文昌生炁合形总真元命豁落真言
　　唵哩哩哪，啊息吸吽吽，诃诃魁啊，魒口半菩提哚。适洞咤喃，唧虚空巡，腔辜顶越，轰轰霓霓。闪闪烁烁，光文华清，定意疾缚，七星窍尧。近都黄神，摩诃般若，定丁都律，吐纳真元摄。混元真伯，通悟玄机。一如律令！ 
　　文昌定志益慧品
　　文昌司禄定贵安神益慧神咒
　　东河之阳，西林之南，有神王华，受命元皇。
　　主镇文昌，贵司之男，八会振文，九光明儒。
　　太一定策，玉女辅书，龙女十千，文房佐躯。
　　太吏百万，定心握枢，使我一身，与灵通明。
　　道合乘时，万章洞辉，谒帝埏文，仰契皇经。
　　使我策宣，坐致升平，吉日受符，披章行功。
　　八威助胆，龙曜飞空，十聪益慧，豁落除蒙。
　　意宁志显，万化疏通，神予之鉴，天佑之文。
　　贵宜乘之，禄宜与增，使我大成，文华益昌。
　　撷蓝龙姬，保宣正阳，一诵玉章，九天开光。
　　万化洞启，神明主张，使我神功，高致忠良。
　　一如律令！
　　右玉章是名九天开化安神益慧神咒，乃元上浩劫大洞之文，言无韵丽，曲无华宛，深不可测，妙不可言，下世莫能闻，凡浊莫能传，秘之紫阳玉笈云锦之囊。昔九龙始祖三元太素道君，於元始天尊前主盟请佩，而传於上元夫人、云华夫人，使下教世问，通儒贤士，诚恪佩诵，即得文彩昭明神予之鉴，高登贵选，佐助皇猷，广振文风，宣扬正化，永为身宝，准教奉行。
　　高上大洞文昌司禄紫阳宝箓卷上竟
　　高上大洞文昌司禄紫阳宝箓卷中
　　据某贯居住奉道信士某词称：本命某年月日时建生，上属北斗某星君主照，即日虔诚恭诣度师教主天师大真人门下，拜受《高上大洞文昌司禄紫阳宝箓》一部，皈身佩奉。誓以崇敬帝真，遵依科戒，进修文业，积习善功，悟太上之玄机，消除魔障，登文昌之贵籍，显达科名，济世安人，保身利物。有违科约，以身谢天地水三官，一如玄科律令！
　　文昌简阅宝图品
　　夫文昌宝图，乃自混沌初分，太元高上玉皇之炁结而成文，丹霞碧云自然成章，出於元始天王，同出而异名，閟於上清龙罗玄鸾之台，安紫阳九光凤华之阙，文昌皇人玄元道君夫子为文昌图阙帝主，命此宝图生化文儒贤士，辅佐圣统王道，使英俊文物世代克昌，佩受之士即得玄炁降神，文华清秀，才识通明，心光自然无所不至，百千障碍不能壅蔽，当有侍图金童玉女、天官神吏等三百六十人随符护身，子宜敬奉焉。
　　文昌侍图金童三百六十人度，
　　文昌侍图玉女三百六十人度，
　　文昌侍图天官三百六十人度，
　　文昌侍图神吏三百六十人度，
　　文昌三五定命吏三百六十人度，
　　文昌三五定心吏三百六十人度，
　　文昌三五定志吏三百六十人度，
　　文昌三五定意吏三百六十人度，
　　文昌三五定聪吏三百六十人度，
　　文昌三五定慧吏三百六十人度，
　　文昌三五定胆吏三百六十人度，
　　文昌三五和神吏三百六十人度，
　　文昌三五合神吏三百六十人度，
　　文昌三五通达吏三百六十人度，
　　文昌三五开鉴吏三百六十人度，
　　文昌三五通识吏三百六十人度，
　　文昌三五却邪吏三百六十人度，
　　文昌三五除障吏三百六十人度，
　　文昌三五生炁吏三百六十人度，
　　文昌三五文章吏三百六十人度，
　　文昌三五开性吏三百六十人度，
　　文昌三五注禄吏三百六十人度，
　　文昌应寝吉神吏三百六十人度，
　　文昌佐贤龙女吏三百六十人度，
　　文昌辅文玉女吏三百六十人度，
　　文昌辅文水吏玉妃一人度，
　　文昌黄神玉印太一使者八人度，
　　文昌越章环天玉女八人度，
　　文昌八景瑶华院印力士一人度，
　　文昌主剑神王玉女八人度。
　　右文昌宝图玉符，给付弟子某拨隶金童玉女仙官神史，如遇三元日，斋心沐浴，投诚醮祭，以求吉寝，进名科品，一如盟约信受奉行。
　　文昌司禄玉符品
　　上元天曹司禄真君一人，
　　上元天府司禄真君一人，. 
　　上元天府司天禄吏八十一人，
　　上元天府司加天禄吏八十一人，
　　上元天府司人禄吏八十一人，
　　上元天府司加人禄吏八十一人，
　　上元天府司天爵吏八十一人，
　　上元天府司加天爵吏八十一人，
　　上元天府司人爵吏八十一人，
　　上元天府司加人爵吏八十一人，
　　上元天府司幽禄吏八十一人，
　　上元天府司加幽禄吏八十一人，
　　上元天府司幽爵吏八十一人，
　　上元天府司加幽爵吏八十一人。
　　右司禄玉符，给付弟子某佩受修持，崇奉文昌司禄真君，诵咏大洞紫阳玉章，自然感召仙官神吏，增益智慧，通才辅文，进登禄位，一如盟言。
　　文昌定贵金简品
　　始青天开化主宰定贵真君，
　　太青天开化主宰定贵真君，
　　始丹天开化主宰定贵真君，
　　太丹天开化主宰定贵真君，
　　始素天开化主宰定贵真君，
　　太素天开化主宰定贵真君，
　　始玄天开化主宰定贵真君，
　　太玄天开化主宰定贵真君，
　　中央大梵天开化主宰定贵真君，
　　中元地府定上品贵人吏三十六人，
　　中元地府定中品贵人吏三十六人，
　　中元地府定下品贵人吏三十六人，
　　中元地府定帝圣贵人吏三十六人，
　　中元地府定王爵贵人吏三十六人，
　　中元地府定公爵贵人吏三十六人，
　　中元地府定侯爵贵人吏三十六人，
　　中元地府定伯爵贵人吏三十六人，
　　中元地府定男爵贵人吏三十六人，
　　中元地府定子爵贵人吏三十六人，
　　中元地府定郎官贵人吏三十六人，
　　中元地府定大夫贵人吏三十六人，
　　中元地府定父母封爵吏三十六人，
　　中元地府定官爵官吏三十六人，
　　中元地府定荫子贵吏三十六人，
　　中元地府定封妻爵吏三十六人，
　　中元地府定富贵全籍吏三十六人，
　　中元地府定贵族官吏三十六人，
　　文昌掌禄籍判官主簿书列定上品贵人一千二百人随箓度。
　　右定贵金简，真君仙史依科传授，付弟子某敬奉修持，当得书名金简，注上中元定贵籍中，列字上品，荣身享禄，显达功名，忠孝君亲，流泽后裔，一如盟约奉行。
　　文昌进贤玉策品
　　下元水府进上科上品贵人吏从一百二十人度，
　　下元水府进上科中品贵人吏从一百二十人度，
　　下元水府进上科下品贵人吏从一百二十人度，
　　下元水府进中科上品贵人吏从一百二十人度，
　　下元水府进中科中品贵人吏从一百二十人度，
　　下元水府进中科下品贵人吏从一百二十人度，
　　下元水府进下科上品贵人吏从一百二十人度，
　　下元水府进下科中品贵人吏从一百二十人度，
　　下元水府进下科下品贵人吏从一百二十人度，
　　下元水府进贤女吏神妃从一百二十人度，
　　下元水府进贤龙女神妃从一百二十人度。
　　右进贤玉策，水府官吏龙女神妃卫护，受箓弟子某精勤佩奉，进德立功，上佐皇猷，垂名昭世，一如盟科奉行。
　　文昌消魔金篆品
　　护国消魔金篆中功曹神吏
　　第一功曹辅兴领将一万人度，
　　第二功曹荀明领将一万人度，
　　第三功曹费陟新领将一万人度，
　　第四功曹庞玠领将一万人度，
　　第五功曹鲁镠领将一万人度，
　　第六功曹宋炳领将一万人度，
　　第七功曹高逸领将一万人度，
　　第八功曹赵橹领将一万人度，
　　第九功曹赵期领将一万人度，
　　第十功曹王石领将一万人度，
　　右消魔金篆，功曹仙史一合下降拥护，弟子某镇卫心田，开明真性，进贵进禄，克亨克通，以太和真炁止讼消殃，以大洞仙兵摧魔斥恶，解释冤仇业债，断绝苦本地根，文德日昌，才名显达，进登贵籍，辅佐明时，一如文昌科法律令。
　　文昌元纲演化品
　　紫微上宫文昌太极都督灵章，上可保制劫运，宣化天机，中可以飞鸾演化，济世安民，下可以保身护命，度厄延年，得悟之者，证圣成真矣。
　　文昌东壁璇玑品
　　东壁图书琼瑶玉文
　　五运合景，东壁图书。先天先地，合璧连珠。正真生炁，运合化车。修文偃武，洞达玄都。少微处士，君子多居。臣今学谱，愿入仙衢。澄真正观，如意宝书。
　　唵鬼亨鬼晢魒鬼沓鬼禽鬼音鬼甫，急急一如溥天大元帅口敕律令！
　　右东图书琼瑶玉文，上应九天自然之道，为文昌府玄秘之文，得之者，开明神鉴，进益才华，星宿垂光，降祥生熙，灭诸障得，消诸不祥，一如大洞文昌科法律令。
　　文昌宫曹骑卫品
　　文昌大洞宝箓建节大将军天驺甲卒
　　神吏一万人度，
　　文昌大洞宝箓监功大将军天驺甲卒
　　神吏一万人度，
　　文昌大洞宝箓骑卫大将军天驺甲卒
　　神吏一万人度，
　　九天开化，浩劫文昌。一炁周流，玄造翕张。万神奉令，赫奕飞扬。玉符金篆，收灭瘟黄。吞魔食鬼，怪孽消亡。威振宇宙，万劫难当。随吾敕召，青律有常。毋违盟誓，立见神光。急急一如文昌律令！
　　治正执正吏百二十人度，
　　消魔按魔吏百二十人度，
　　收瘟食瘟吏百二十人度，
　　收魔食魔吏百二十人度，
　　收毒食毒吏百二十人度，
　　收鬼食鬼吏百二十人度，
　　收神食神吏百二十人度，
　　收炁食黑吏百二十人度，
　　收邪食邪吏百二十人度，
　　收精食精吏百二十人度，
　　收妖食妖吏百二十人度，
　　收怪食怪吏百二十人度，
　　收歹羊食群吏百二十人度，
　　收虫食虫吏百二十人度，
　　诛邪破庙吏百二十人度，
　　治病神医吏百二十人度，
　　驿马上章吏百二十人度，
　　飞龙骑吏百二十人度，
　　右宫曹建节监功骑卫大将军天驺甲卒收邪驱瘟神史，护卫弟子某身有光明，心生灵鉴，灭诸邪障，驱部不祥，瘟疫无侵，怪妖削迹，应诸求祷，随愿克成，佐治皇风，敷扬正化，一如文昌主宰紫阳金格，宣令奉行。
　　弟子某即日虔诚恭诣度师教主天师大真人门下，拜受太上经箓，皈身崇奉，受佩之后，不敢始勤终怠，轻泄灵文，如负盟言，一如玄科律令
　　高上大洞文昌司禄紫阳宝箓卷中竟
　　高上大洞文昌司禄紫阳宝箓卷下
　　据某贯居住奉道信士某词称：本命某年月日时建生，上属北斗某星君主照，即日虔诚恭诣度师教主天师大真人门下，拜受《高上大洞文昌司禄紫阳宝箓》一部，皈身佩奉行持，端冀开明真性，通悟本心，弗措於学问辨思，勿非於视听言动，进修德业，超益才华，名成而赞辅皇猷，禄遂则宣明正化，致君於唐虞之上，济民於成康之时，封及祖宗，泽垂后裔，誓勤修奉，永佐升平，如或背盟，一依九天主宰元降律令？
　　文昌苍天育神品
　　应春分四阳之炁
　　东方青霄主宰文昌大洞紫阳玉章第一
　　紫阳开玉笈，元始出金章。洞辟青华府，昭明太一光。苍晶回七宿，万炁赞文昌。颉明颛佐命，通济永无疆。
　　此玉章，每旦调声正炁诵之九过，生育元神，名登贵品。
　　东方苍天开化主宰青霄育神功曹一人、吏六人、大洞天驺甲卒兵万人度。
　　文昌阳天辅文品
　　应立夏六阳之炁
　　东南方碧霄主宰文昌大洞紫阳玉章第二
　　大洞回风振，龙威六气宣。紫阳敷玉策，定贵下三元。辟斥阴魔障，开
　　明正性传。斯文垂宝运，通济永无愆。
　　此玉章，每旦平心正炁诵之九过，辅益文学，名进贤科。
　　东南方阳天开化主宰碧霄辅文功曹一人、吏六人、大洞天驺甲卒兵万人度。
　　文昌炎天明真品
　　应夏至一阴之炁
　　南方丹霄主宰文昌大洞紫阳玉章第三
　　九华敷妙炁，太一辅丹元。开化明天斗，灵光灼至贤。帝心符宝策，神性合龙编。会集中和景，斯文保大全。
　　此玉章，每旦颐神调炁诵之九过，开明真性，颖悟良能。
　　南方炎天开化主宰丹霄明真功曹一人、吏六人、大洞天驺甲卒兵万人度。
　　文昌朱天通玄品
　　应立秋三阴之炁
　　西南方景霄主宰文昌大洞紫阳玉章第四
　　建辉凝八野，景策辅中皇。丹田舒灵炁，云华胁智光。欹卢翦魔力，真宰启天章。文华资大业，通济永弘昌。
　　此玉章，每旦调神理炁诵之九过，通彻玄机，神光自生。
　　西南方朱天开化主宰景霄通玄功曹一人、吏六人、大洞天驺甲卒兵万人度。
　　文昌昊天人贤品
　　应秋分四阴之炁
　　西方玉霄主宰文昌大洞紫阳玉章第五
　　紫阳敷太昊，华质自资深。月母生金后，玄天益帝心。太真歌舞翮，牝牡合重阴。文道由昌盛，彤芝茂玉林。
　　此玉章，每旦平心正炁诵之九过，入登贤籍，克悟大道。
　　西方昊天开化主宰玉霄入贤功曹一人、吏六人、大洞天驺甲卒兵万人度。
　　文昌幽天立德品
　　应立冬六阴之炁
　　西北方太霄主宰文昌大洞紫阳玉章第六
　　北号名幽幽，文豪枕太霄。上天开大化，紫极正魁杓。元父生壬好，文昌发洞谣。九龙宣贵籍，妙用益玄寥。
　　此玉章，每旦调神正炁诵之九过，建立德基，才猷超迈。
　　西北方幽天开化主宰太霄立德功曹一人、吏六人、大洞天驺甲卒兵万人。
　　文昌玄天应贵品
　　应冬至一阳之炁
　　北方紫霄主宰文昌大洞紫阳玉章第七
　　玄一弘元始，灵通大妙神。弘文翊昌运，启武镇魔军。翕合生神秀，英姿与日新。颛阳参大化，通济辅天人。
　　此玉章，每旦调声平炁诵之九过，上应贵选，神助文捷。
　　北方玄天开化主宰紫霄应贵功曹一人、吏六人、大洞天驺甲卒兵万人度。
　　文昌变天进禄品
　　应立春三阳之炁
　　东北方琅霄主宰文昌大洞紫阳玉章第八
　　变羡昆仑顶，三神覆北酆。琅霄专主宰，开化翊成功。大洞阳符质，清生化紫彤。胶修流梵宝，通济永昌隆。
　　此玉章，每旦平心理炁诵之九过，进擢禄司，扬名济世。
　　东北方变天开化主宰琅霄进禄功曹一人、吏六人、大洞天驺甲卒兵万人度。
　　文昌钧天成功品
　　应四季二阳五阴、二阴五阳之炁
　　中央神霄主宰文昌大洞紫阳玉章第九
　　太极钧天母，中央镇斗枢。八元生一炁，九道会中书。应化文华盛，开明帝德余。斯文新大业，通济利皇居。
　　此玉章，每旦调声正炁诵之九过，行修功显，万愿克成。
　　中央钧天开化主宰神霄成功功曹一人、吏六人、大洞天驺甲卒兵万人度。
　　右大洞文昌紫阳玉章九品，每旦平心定志，调声正炁，稽首恭礼文昌司禄真君几前，各诵九过，自然感彻诸天，当得九霄定贵司禄功曹仙史天驺甲卒下降，翊卫兆身，灭除障碍，进文达德，显名着功，辅佐皇风，宣行大化，一如紫阳律令！
　　文昌应寝八图品
　　虚靖天师曰：此文乃无上天曹文昌司禄真君九天开化主宰，於先劫拜三元太素道君、上元夫人、灵华上宫夫人传授，此箓号《文昌司禄辅文应寝紫阳宝箓》，昔秘於玉清大有金阙玉房之中，紫阳云锦之囊，敕九天储福尊神侍卫，天驺甲卒护箓司命司禄真君，予夺司都天大丞相予司夺，司定贵成功司九霄功曹官吏等，卫护玄文，明取儒士，以应时选，赞翊皇猷，佐运升平，历世宝之。受此文者，不虚其传，必先形诸寝想，或日见异瑞为征兆，乃受箓之报也，若得寝应，必登贵品矣。
　　司禄谱云：已上八图寝应，或显见於朕兆间，或示像於寝寝中，皆为奇瑞，必获贵选。略述十征，以见先兆。
　　唐德宗时，姚炜乃崇之后，力学能文，壮志未谐。一日得遇方士贺达，即知章之玄孙也，授以斯箓。未授间，炜寝枕中有白猫，及授箓开阅，果有玉猫应之征，是年登第，后至侍从。
　　蜀广政中，绵州高庆孙，寝乘牛扣角，因与玉局观道士胡道远语及此寝，道远贺曰：君今年必中解科，盖刀牛者解字也，寝此为瑞。果如其言，遂中高选。
　　唐昭宗时，士人朱涣者，文学俊秀，受此箓於宗人朱道元，寝斩五虎，次年登第，官至清近。
　　宋太宗景德中，周良辅受此箓於莱州道士刘若拙，寝逐群鹿，为鹿所践，毙路中，寝惊，其年登科，官至帅臣。
　　神宗时，眉州苏轼，得此箓於乡东墓颐山处士黄若水，其父洵，寝见书笋中有大鬼头，惊而觉，其年轼兄弟俱登科名。
　　苏轼之次子迨，一夕寝击三人立死，以为不祥，语其兄迈，迈贺曰：奉庆三元之选，必吾弟也，果如其言。
　　洪州黄庶字亚夫，寝黑犬护其足，盖庶受此箓於齐先生坐下，以为吉兆，当年登第，官至太中大夫、大理寺丞。
　　晁公武，字子正，上元夜寝击死同斋三士人，被官吏缚之有司，及至狱，见其兄公愬字子西，已先缚在狱，惊觉而不言。因到利州宝峰遇鲁道士，遂出示此箓，览至应寝图，有怒击三人应之征，遂设醮受此箓，后伯仲果中高第。
　　庞武太师，未遇时，游洛西凤林庵，有道士蒙吉者与之饮，是夕酒酣，宿於庵中，寝为白马所啮，甚痛，及觉，以语吉。吉曰：公得八图之应，乃出此箓示之，就以传授，其年登科，不十五年，官至执政，父子皆为太师。
　　建炎末，邛州刘浩然，少读书谋进取，寝司禄真君授以文昌之箓，既觉，录以记之，遂诣龙虎山拜谒於三十代天师，求受此箓，天师取以示之，天师曰：此箓非子成名，子当传之，度及三贵，受讫不能详其言。绍兴中，浩然行三洞法箓，符药灵显，能出神拜章，逆知人未来休咎，为当时士贵所称。隆州虞允文字彬父，闻其名而扣之，浩然谓允文曰：君中年荣贵，必至执政，可以受箓，扶文进业，允文曰：何箓可受？浩然乃以此箓授之。后一年，允文在跨鳖斋中，寝击三人卒而流汗，及披箓中，见有此征，次年果策名在三元之魁，后为宰相。
　　凡贤士名儒受箓之前，先得寝征，便当拜师求受此箓，则以迎合天意，必获功名之报。若犹豫生疑，不能信奉，则予夺司之神，伐人之灵鉴，削人寿禄，终无成也。若受箓之后，有此寝征，皆当成名，寝应於受箓之前为上寝，应於受箓之后者次之。若敬奉此箓，则辅文进业，生九道文昌之炁，使宿昔冤讼自雪，祖宗殃注不胤，神不能夺其鉴，魔不能障其才，猷命运之，凶躔不能加既，恶煞不能肆其威，定志开心，有神益慧，科名显达，禄及子孙。若轻慢灵文，妄示非人，则三官鼓笔，罪报不轻。
　　高上大洞文昌司禄紫阳宝箓卷下竟
　　请箓法词
　　高上大洞文昌司禄紫阳宝箓法词
　　维某年月日，具乡贯居住奉道弟子某人本命某年月日时建生，上属北斗某星君主照，即日虔诚恭诣度师教主天师大真人门下，拜受《高上大洞文昌司禄紫阳宝箓》一部，敬奉修行。伏以玉篆琼书，实胚胎於太极，金台桂籍、悉隶属於文昌。蕴妙凝玄，含精毓秀，故造化生成，默而有应，於阴阳消长，合以无为，自流形符张翼之精，累弘教翊君臣之道，由是功高金阙，司禄籍於天曹，贵掌瑶图，示铨衡於人爵，昭垂妙范，统制文纲，黜陟无私，古今有赖。伏念某生逢昭代，际遇真风，稽首投诚，愿佩九天之秘典，进文益智，冀通一贯之微言，志早遂於青云，盟有同於白日，仰希付度，俯谨修崇，某下情无任恳祷之至，谨词。天师门下据弟子某赍持质信诣道自陈，求受《高上大洞文昌司禄紫阳宝箓》一部，终身敬奉，及请真师宝讳符图经诀，依按修行，即日告盟天地，立誓三官，破券分环，依科传授，给付如后：
　　箓一部上中下三卷
　　九天开化品，天演谱系品，储佐列神品，天章玉文品，中皇生炁品，定志益慧品，简阅宝图品，司禄玉符品，定贵金简品，进贤玉策品，消魔金篆品，元纲演化品，东壁璇玑品，宫曹骑卫品，苍天育神品，阳天辅文品，炎天明真品，朱天通玄品，昊天入贤品，幽天立德品，玄天应贵品，变天进禄品，钧天成功品，应寝八图品。
　　仪式
　　盟真合同环券一封。
　　正一修真旨要节目。
　　祖玄真三师宝号
　　祖师九天开化主宰慈应大帝大慈更生永命天尊。
　　玄师天府掌水陆都转运使总桂禄二籍孚泽大帝。
　　真师大成至圣文宣王文昌皇人九天玄圣道君。
　　经籍度三师法讳
　　经师上清三洞经箓南曹真士玉府上卿都天大法主嗣汉四十二代天师张正常。
　　籍师上清三洞经箓太极执法真宰灵宝领教真人都天大法主嗣汉四十三代天师张宇初。
　　度师上清三洞宝箓灵宝领教玄化真人南曹执法仙宰都天大法主嗣教四十四代天师张宇清。
　　临坛师法名
　　监　　度　　师，
　　保　　举　　师，
　　证　　盟　　师，
　　右伏以文昌秘典，掌九天司禄之铨衡，大洞灵章，阐七曲真仙之治化，云篆五文而开廓，金书八角以垂芒，昭昭乎帝御所临，洋洋乎神明如在，修之则贯通至理，悟之则超契玄微。惟以进文业於身，惟以显功名於世，称扬莫尽，蕴奥难名。某诚意正心，修身谨行，遵承圣训，未能寡过而寡尤，皈奉真宗，曷悟常清而常静。伏愿禄登桂籍，名上蕊宫，一念通真，彻明经之旨趣，三元定贵，列上品之科名。恪谨盟言，永为身宝，倘违初志，甘伏宪章。
　　高上大洞文昌司禄紫阳宝箓法词竟
　　
