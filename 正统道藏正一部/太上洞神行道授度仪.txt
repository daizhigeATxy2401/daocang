太上洞神行道授度仪
　　经名：太上洞神行道授度仪。撰人不详，约出於南北期。辑录五种洞神三皇斋仪。一卷。底本出处：《正统道藏》正一部。
　　太上洞神行道授度仪
　　宿启法
　　向北方再拜长跪，叩齿三＋六通。
　　具位小兆真人臣某，谨上启九天太上道君、太上丈人、九老仙都大神、九炁丈人、三皇真君、八帝尊君、玄君仙官、太玄真神、三十六天灵司官君、璇玑玉衡七星摇光君、三台紫宫北极天尊、天一太一君、太微玄神华盖上灵、二十八宿中外灵官、五岳八山四渎九源洞天阳台神州仙府震水大泽天后内宫九天九地无极世界一切众神。今谨有辞读辞讫云：今谨因朝礼之次，宿启以闻，唯愿诸神，鉴临管护，禳灾降福。谨清斋洁己，期灵皇真，忏谢罪过九祖以来恶根恶对，愿得赦除，愆谪解脱。三官告下北帝，削落赤简，过度厄难，克保安宁，荷福元元，受帝之恩。毕，叩头三十九下，又再拜。
　　言功法
　　向北方再拜，长跪，叩齿六通。
　　具位小兆真人臣某，谨上启九天太上道君、太上丈人、九老仙都大神、九炁丈人、三皇真君、八帝尊君、玄都仙官、太玄真神、三十六天灵司官、璇玑玉衡七星摇光君、三台紫宫北极天尊、天一太一君、太微玄神华盖上灵、二十八宿中外灵官、五岳八山四渎九源洞天阳台神州仙府震水大泽天后内宫九天九地无极世界一切众阵。谨为甲乙某事，行道所请众神，鉴临斋所，管卫勤劳。今既事毕，愿各还宫室，随功受赏。谨因朝礼，奉辞以闻，清斋洁己，期灵皇真，忏谢罪过，九祖以来恶根恶对，愿得赦除，愆谪解脱。三官告下北帝，削落赤简，过度厄难，克保安宁，荷福元元，受帝之恩。毕，叩头三十九下，又再拜。
　　次烧香，叩齿二十四通，咒曰：
　　香烟之女，上白皇君，小兆真人甲乙，清斋绝尘，期灵五通，上愿成真，灭祸生福，上升三人。
　　次咏阳歌一首，一周而出。
　　清角阳歌梵，飘飘激十方。青青万卉曜，携我造九重。西弦抗音调，感悟东王公。
　　洞神行道仪
　　向北烧香一周，叩齿二十四通，咒曰：
　　香烟之女，上白皇君，小兆真人甲乙，为某种事云云，清斋绝尘，期灵五通，上愿成真，减祸生福，上升三天。
　　北向天皇，再拜长跪。
　　具位小兆真人臣某谨上启：太元三玄空天甲子元建天皇真君、太浩元阴凝天，今为某事云云，故沐浴清洁，招真降灵，上愿帝王身康国宁，下乞某身福祚无穷，七世父母解脱愆罗。唯愿皇君，乞蒙照临，垂神下盼，鉴察丹心。叩头三十九下，又再拜。
　　次向西南地皇，再拜长跪。
　　具位小兆真人臣某，谨上启三元素虚玉天甲申元建地皇真君、南和三太非隆，今为某事云云，故沐浴清洁，招真降灵，上愿帝王身康国宁，下乞某身福祚无穷，七世父母解脱愆罗。唯愿皇君，乞蒙照临，垂神下盻，鉴察丹心。叩头三十九下，再拜。
　　次东北向人皇，再拜长跪。
　　具位小兆真人臣某，谨上启七微浩郁虚天甲寅元建人皇真君、上非昌子南丹，今为某事云云，故沐浴清洁，招真降灵，上愿帝王身康国宁，下乞某身福祚无穷，七世父母解脱愆罗。唯愿皇君，乞蒙照临，垂神下盻，鉴察丹心。叩头三十九下，再拜。
　　向北方九天九拜，
　　向西方九天九拜，
　　向南方九天九拜，
　　向东方九天九拜。
　　次咏阳歌九首，三周。
　　清角阳歌梵，飘飘激十方。青青万卉曜，携我造九重。西弦抗音调，感悟东王公。
　　元洞启运首，始阳萌万芽。和风振琼条，高林耀云罗。勾芒劝农业，日月焕东遐。仙贤游玄圃，飞梵起鸣笳。
　　控景太霞室，齐轮九天庭。众仙抗飞梵，阳歌时时鸣。自非灵人亿，焉能礼化贞。
　　惠和阴阳歌，二仪禀半炅。栖憩志飞仙，不乐时所牵。未觉凌虚远，超超已高玄。悟叹驰竞子，不知养命根。
　　郁已盛阳茂，吟咏南金梁。融风拂林表，朱凤引来翔。鸣梵乘虚起，逍遥奏九章。
　　结驾素林秀，命节叩金钟。凤吟八音和，真华耀王容。阳歌仙房上，飞箫兼来从。吾我自相韵，谁能明契中。
　　游浪嵩岳杪，苕苕戏松。零零高仙客，窈窕咏阳歌。齐声九弦唱，息合妙音和。
　　明灯续长夜，玄炅照幽堂。飞梵凤林表，清风拂玉珰。阳歌交来唱，四轩曜朱光。
　　列列广寒庭，辽辽燕仙室。玄冥唱阳歌，八景披云出。绪沐合阳精，长梵诵太一。自非笃志贤，安能好遥逸。
　　向北方再拜长跪，叩齿三十六通。
　　具位小兆真人臣某，谨上启九天太上道君、太上丈人、九老仙都大神、九炁丈人、太元三玄空天甲子元建天皇真君、三元素虚玉天甲申元建地皇真君、七微浩郁虚天甲寅元建人皇真君、八帝尊君、玄都仙官太玄真神、三十六天灵司官君、璇玑玉衡七星摇光君、三台紫宫太极天尊、天一太一君、太微玄神华盖上灵、二十八宿中外星官、五岳八山四渎九源洞天阳台神州仙府震水大泽天后内宫九天九地无极世界一切众神。今为某事云云，谨清斋洁己，期灵皇真，忏谢罪过，九祖以来恶根恶对，愿请赦除，愆谪解脱。三官告下北帝，削落赤简，过度厄难，克
　　保安宁，荷福元元，受帝之恩。毕，叩头三十九下，又再拜。
　　次烧香，叩齿二十四通，咒曰：
　　香烟之女，上白皇君，小兆真人甲乙，清斋绝尘，期灵五通，上愿成真，灭祸生福，上升三天。
　　次阳歌一首。一周而出。
　　清角阳歌梵，飘飘激十方。青青万卉曜，携我造九重。西弦抗音调，感悟东王公。
　　洞神三皇醮祭仪
　　依经采录，以为要用，备同志者共修。先於子申酉三处布坐，香火、燃灯、几案、龙彩旛，及本命三柈九杯、酒脯果饼等物，如法安置。若王公大人为重事求恩福者，自依经戒。若庶民贫素之士，随丰俭之宜，唯当尽心竭力，以为精至。
　　初入，依次烧香一周，北向叩齿二十四通，咒曰：
　　香烟之女，上白皇君，小兆真人某，清斋绝尘，期灵五通，上愿成真，灭祸生福，上升三天。
　　向北方天皇，再拜长跪。
　　具位小兆真人臣某，今故沐浴清洁，招真降灵，谨设微礼，奉请太元三玄空天甲子元建天皇真君、太浩元阴凝天，愿垂神下降，鉴察丹心。又再拜。
　　向西南地皇，再拜长跪。
　　具位小兆真人臣某，今故沐浴清洁，招真降灵，谨设微礼，奉请三元素虚玉天甲申元建地皇真君、南和王太非隆，愿垂神下降，鉴察丹心。又再拜。
　　向东北人皇，再拜长跪。
　　具位小兆真人臣某，今故沐浴清洁，招真降灵，谨设微礼，奉请七微浩郁虚天甲寅元建人皇真君、上非昌南丹，愿垂神下降，鉴察丹心。又再拜。
　　次酌酒向天皇君，再拜长跪。
　　具位小兆真人臣某，谨重启天皇真君、太皓元阴凝天，今为某事云云，敬设微礼，愿为醉饱，赐垂救护，得蒙恩福。上愿帝王身康国宁，下愿某福祚无穷。叩头三十九下，又再拜。
　　向地皇西南，再拜长跪。
　　具位小兆真人臣某，谨重启地皇真君，南和王太非隆，今为某事云云，敬设微礼，愿为醉饱，赐垂救护，得蒙恩福，上愿帝王身康国宁，下愿某福祚无穷。叩头三十九下，再拜。
　　向人皇东北，再拜长跪。
　　具位小兆真人臣某，谨重启人皇真君、上非昌子南丹，今为某事云云，敬设微礼，愿为醉饱，赐垂救护，得蒙恩福，上愿帝王身康国宁，下愿某福祚无穷。叩头三十九下，又再拜。
　　酌酒向天皇，再拜长跪。
　　具位小兆真人臣某，谨启天皇真、太皓元阴凝天，上劳神驾，鉴临微礼，乞赐恩福，得如所愿，不敢稽留，谨再拜奉辞。
　　向地皇再拜，长跪。
　　具位小兆真人臣某，重启地皇真君、南和王大非隆，上劳神驾，鉴临微礼，乞赐恩福，得如所愿，不敢稽留，谨再拜奉辞。
　　向人皇再拜，长跪。
　　具位小兆真人臣某，重启人皇真君、上非昌子南丹，上劳神驾，鉴临微礼，乞赐恩福，得如所愿，不敢稽留，谨再拜奉辞。
　　次烧香，叩齿二十四通，咒曰：
　　香烟之女，上白皇君，小兆真人某，清斋绝尘，期灵五通，上愿成真，灭祸生福，上升三天。咒毕，收柈撤坐。
　　授度仪
　　立坛式
　　坛方三丈，高下随人。开三门，天皇门在子，地皇门在申，人皇门在寅，各施榜题之。亦可随人多少大小作之。栏纂灯火，以意消息。出入当从人皇门行，若露文讫，遇风雨，可於室中度事。
　　天皇镇坐，彩用皂缯一十八。地皇镇坐，彩用白缯一十八。人皇镇坐，彩用青缯一十八。本命彩随年数，天子用疋数，王公用丈数，庶民用尺数。天子用紫纹，自他用缦，随方色，悉置人皇案上。金龙三枚，庶民用环。青缯旛三枚，各长三尺。朱书三皇内文於其上，令如旛法。竹竿长一丈，悬之於三皇之位。几案香火三具，以安龙彩等物及三皇经。前件坛中所须，通为国为民，大灾重厄，求恩请福，行道授度，悉用如此施置。受经者信用白绢四百尺，贫者四十尺。
　　行道毕，师徒外坛，叩齿二十四通，咒曰：
　　香烟之女，上白皇君，小兆真人某，清斋绝尘，期灵五通，上愿成真，灭祸生福，上升三天。
　　次向北再拜呼：
　　太元三玄空天甲子元建天皇真君、太皓元阴凝天。
　　次向西南再拜呼：
　　三元素虚玉天甲申元建地皇真君、南和王太非隆。
　　次向东北再拜呼：
　　七微浩郁虚天甲寅元建人皇真君、上非昌子南丹。
　　次以所受经首二尺，及盟文舒之於案上，俱再拜。弟子南向伏，师北向长跪。
　　具位小兆真人臣某，上启太上元君、仙都大神，三皇真君，今欲授某郡县乡里某三皇宝文，未知可否，伏须告命。
　　便伏一时，须无风，便起再拜。弟子又伏，师长跪读盟文讫，共噏丹水，朱笔共画一於盟文之下。讫，弟子持信伏。师执经跪，叩齿二十四通，心存三宫各一真人，如婴儿之状，不着衣，口吐紫炁以熏经。徐而咒曰：
　　太上之天文，传说天地初，皇人宣玄旨，是为至真书。贤者今奉受，志愿升太虚。毕，弟子再拜，置信案下。受经毕，又各再拜。
　　次咏阳歌三首，巡行一周。
　　清角阳歌梵，飘飘激十方。青青万卉曜，携我造九重。西弦抗音调，感悟东王公。
　　元洞启运首，始阳萌万芽。和风振琼条，高林曜云罗。勾芒劝农业，日月焕东遐。仙贤游玄圃，飞梵起鸣笳。
　　控景太霞室，齐轮九天庭。众仙抗飞梵，阳歌时时鸣。自非灵人亿，焉能礼化贞。
　　次还天宫，北向再拜，长跪叩齿三十六通。
　　具位小兆真人臣某，上启九天太上道君、太上丈人、九老仙都大神、九炁丈人，三皇真君、八帝尊君、玄都仙官太玄真神、三十六天灵司官君、璇玑玉衡七星摇光君、三台紫宫北极天尊、天一太一君、太微玄神华盖上灵、二十八宿中外灵官、五岳八山四渎九源洞天阳台神州仙府震水大泽天后内宫九天九地无极世界一切众神。谨与某等对斋行道，授度事讫，所请众神鉴临斋所，管卫勤劳。今既事毕，愿各复诸天位，加品帝秩，随功受赏，谨上启闻。便再拜。
　　次咒曰：
　　香烟之女，上白皇君，小兆真人某，清斋绝尘，期灵五通，上愿成真，灭祸生福，上升三天。
　　次咏阳歌一首而出
　　清角阳歌梵，飘飘激十方。青青万卉曜，携我造九重。西弦抗音调，感悟东王公。
　　朝礼仪
　　北向烧香，叩齿二十四通，咒曰：
　　香烟之女，上白皇君，小兆真人某，清斋绝尘，期灵五通，上愿成真，灭祸生福，上升三天。
　　次北向天皇，拜拜长跪。
　　具位小兆真人臣某，谨朝太元三玄空天甲子元建天皇真君、太皓元阴凝天，今为某种事云云，故沐浴清洁，招真降灵，上愿帝王身康国宁，下乞某身福祚无穷，七世父母解脱愆罗。乞蒙皇君垂神下盼，鉴察丹心。叩头三十九下，又再拜。
　　次向东北人皇，再拜长跪。
　　具位小兆真人臣某，谨朝七微浩郁虚天甲寅元建人皇真君、上非昌子南丹，今为某种事云云，故沐浴清洁，招真降灵，上愿帝王身康国宁，下乞某身福祚无穷，七世父母解脱愆罗。乞蒙皇君，垂神下盻，鉴察丹心。叩头三十九下，又再拜。
　　向北方再拜长跪，叩齿三十六通。
　　具位小兆真人臣某，谨上启九天太上道君、太上丈人、九老仙都大神、九炁丈人、三皇真君、八帝尊君、玄都仙官、太玄真神、三十六天灵司官君、璇玑玉衡七星摇光君、三台紫宫北极天尊、天一太一君、太微玄神华盖上灵、二十八宿中外灵官、五岳八山四渎九源洞天阳台神州仙府震水大泽天后内宫九天九地无极世界一切众神。谨清斋洁己，期灵皇真，忏谢罪过，九祖以来恶根恶对，愿得赦除，愆谪解脱。三官告下北帝，削落赤简，过度厄难，克保安宁，荷福元元，受帝之恩。毕，叩头三十九下，又再拜。
　　次烧香，叩齿二十四通，咒曰：
　　香烟之女，上白皇君，小兆真人某，清斋绝尘，期灵五通，上愿成真，灭祸生福，上升三天。
　　次诵阳歌一首而出
　　清角阳歌梵，飘飘激十方。青青万卉曜，携我造九重。西弦抗音调，感悟东王公。
　　洞神三皇之法，通灵使鬼，役召万神，安国宁家，匡济兆民，学士修行，可以升仙度世。但先师以来，经不备足，至於授度，亦多阙略。今依经撰录符图玉文，登坛授度，以为身宝。其中经文，率多征召之法，乃是玉文之辞说，世亦罕能施用。故可自后抄集，以为全备。学者多贫，卒难周辨，若能具足登坛者，最是令法。
　　太上洞神行道授度仪竟
　　
