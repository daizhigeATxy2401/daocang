高上神霄宗师受经式
　　经名：高上神霄宗师受经式。撰者不详。一卷。底本出处：《正统道藏》正一部。
　　高上神霄宗师受经式
　　上圣开图，明华散蔼。真元经粹，妙范流芳。粤在浩劫赤明之初，元始之尊乘赤混太元灵积生之炁，应化於东方始青诸天，与十方天真大神、上圣高尊、妙行真人，无鞅数众，演说《灵宝度人》神霄众经，并以授於玉宸太上道君。因命天真皇人并上清诸真人，总其元义，开品分条，共为六十卷，以应六甲之数，皆以无量度人为首。其经既成，简奏虚皇，遂使藏于紫微上宫，仍今付於神霄玉清真王君，秘於东极华堂琼室之内，至於后劫，方当下传。逮其炎宋，兴隆太平，炁至时际，吉会神霄，真王当降世间，以为人主。遂举其弟青华帝君，代领神府之任，真王受天明命，绍承丕祚，统御九有，协和万邦，显彰道化，阐神元风。政和壬辰之后，青华时来密会禁掖，神明齐契，天人相通，所以告於期运者焉。於是，真王飞神达变，洞合紫清，乃以神霄琼室所秘《灵宝真经》六十卷。又以昔侍元始，同登郁罗，观览三元灵光玉网之炁，而成《高上神霄玉清秘箓》三卷，尝於上皇年间详考於玉晨之手，定格於紫微之房，亦在神霄历劫禁重，今并当出。乃遗左右仙卿仙吏，将其经箓，着以人间之义，易以世俗之迹，置设科式，宣扬於志节之士。若其得遇此道，勤而修之，皆是夙简元名，形绘帝轩三华，炼骨五辉，内缠克保，为壬辰受度之人，学真之士，万劫之中，际遇此时，是为难也，可不勉之者哉。
　　玉清虚皇元始天尊为祖师。
　　上清玉宸元皇道君为宗师。
　　高上神霄玉清真王长生大君为真师。
　　已上高上神霄大道三师。
　　《高上神霄太上洞玄灵宝度人经》六十卷：《太上洞玄灵宝度人上品妙经》、《清微金科上品妙经》、《禹余玉律上品妙经》、《大赤灵文上品妙经》、《玉宸大道上品妙经》、《太一元精上品经》、《日精阳明上品妙经》、《月华阴景上品妙经》、《离合五行化体上品妙经》、《断绝胎根闭塞死户上品妙经》、《腾曜二景五星上品妙经》、《扶桑青阳上品妙经》、《素景曜灵上品妙经》、《五方正炁上品妙经》、《五行顺治上品妙经》、《天地八维安镇国祚上品妙经》、《求延劫运保世升平上品妙经》、《飞神召灵上品妙经》、《降真召灵上品妙经》、《十方圣境上品妙经》。
　　明体贯炁品：《九霄高玄上品妙经》、《九宫仙籍上品妙经》、《八景神合上品妙经》、《玉明运度上品妙经》。
　　赤符丹光品：《紫光丹灵上品妙经》、
　　《碧落空歌上品妙经》、《炼黑变仙上品妙经》、《神变炁化上品妙经》、《生化胎根断除邪秽上品妙经》、《回骸起死上品妙经》、《长生久视上品妙经》、《三晨光曜保命延生上品妙经》、《降真延寿上品妙经》、《保胎护命上品妙经》、《消禳国君王侯世土上品妙经》、《太一神变五福护国禳兵上品妙经》、《七星除妖上品妙经》、《神符除难上品妙经》、《洞神禳灾上品妙经》、《祈禳水旱上品妙经》、《消除灾疫保命延年上品妙经》、《除禳水火漂溺上品妙经》、《解禳山谷瘴疠上品妙经》、《消除病疠跛病上品妙经》、《显瑞符应上品妙经》、《阴阳化生上品妙经》、《五行备足生灵寿域上品妙经》、《安镇九垒土妖不祥上品妙经》、《祈求嗣续庆延门阀上品妙经》、《蠲化水火灾疠上品妙经》、《玄明洞渊上品妙经》、《南宫延生上品妙经》、《北都除殃上品妙经》、《斩馘不祥上品妙经》、《斩灭五行邪怪上品妙经》、《追度上世亡魂上品妙经》、《解释幽牢上品妙经》、《济度死魂上品妙经》、《化尸受形上品妙经》、《永断轮转上口叩妙经》。
　　已上经题，各有《太上洞玄灵宝无量度人上品妙经》字。
　　《高上神霄灵宝度人经》六十一卷，并出於神霄东极华堂琼室之中。乃历劫禁秘永传经也。得遇此道，保己则登升三境，为人则劫灭百痾，功德协着，克度神霄，后当获补，宰制治化之官矣。世人受诵，修奉如法，即得福庆无量功验之应，各如本经所载者。
　　高上神霄玉清秘箓
　　《神霄玉清秘箓》按太微科格，与洞真齐妙，亦上清之标冠矣。可辅於大洞之品，而受佩如法，随其学功，各如本箓所言。
　　解注
　　混元上德皇帝《道德》二经之义，乃宋徽宗道君皇帝御制是也。《南华真经逍遥游真义指归》，乃宋徽宗道君皇帝御制是也。
　　补注
　　李玉德解《灵宝度人经》义，真王君制序，右解注真义。高上神霄真玉说《五
　　方天中好生不杀颂》，右出神霄东极华堂妙济经科之中，诵之解脱物命天枉之祸，修好生不杀之功焉。政和御制《金箓中科仪》，右科仪为国修斋设醮、祈禳福佑，《大洞招真通微妙章》、《步虚玉清乐》、《上清乐》、《太清乐》、《散花乐》、《白鹤引右招真通微妙章》、《受天明命歌》、《金阙始青步虚歌章》、《高真道德步虚歌章》、《尤道太微步虚歌章》、《夏祭地祇降格出现记》、《高上神霄真王长生大帝降生记》、《上清玉书真符照验诸记》、《冬祀天真降临示现品记》。右诸真记神霄纪圣秘箓，乃述长生大君同青华帝君，前后飞神临降禁掖，昭示灵化之事。神霄玉府东西二台掌治诸仙卿秘传，右诸传，乃纪述诸仙卿修真得道、掌领神霄职任之事。右神霄内府所存三洞四辅，有自古以传者，或多见於世间，有历劫未传禁秘宝经一千二百卷，分为六等一十二品，列为上中下三卷，藏于东西华堂。自太平启运壬辰庚子之后，渐当降显。有得备上一经法者，称神霄王天洞景法师虚元统化真卿，道成得为玉府上相上宰真伯之任。有得备中一经法者，当称神霄洞化法师保度合明真卿，道成得为东西二台仙卿仙侯之任。有得备下一经法者，当称神霄元化法师灵妙通元真卿，道成得为东西二台仙官长吏九宫真宰之任。其法服：玉清云台宝冠，紫灵翠玉之簪，飞云郁霭绿光之帔三十六条，褐黄裳飞青之裙，朱阳之履，洞灵碧瑶之珪，三炁交晖玉佩，震耀消魔之剑长三尺六寸，蹑九炁之坛。若三阶之中，或得上经、中经、下经卷帙朱备，或兼三洞在世一二经法，当称为神霄太平辅化弟子，道成得为诸天仙真之任，或亦补为神府散官仙吏之职，但未得专处高清玉天之贵，不能必掌神符上司之权焉。其法服：素玉三华碧冠，或三素元冠，紫精水玉之簪，素紫之被三十六条，碧褐黄裳绿青之裙，黄华瑶简朱履，玉佩，五炁丹精之剑，长三尺二寸，蹑三光八纬之坛。一若有受其经法，三阶俱备，道成则登三天高皇道君之位，与诸圣齐伦者矣。非拜表上章朝真阅箓行事，其法服不可辄服，灵官检察堕道之功。
　　高上神霄宗师受经式竟
　　
