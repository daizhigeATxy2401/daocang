太上助国救民总真秘要
　　经名：太上助国救民总真秘要。宋元妙宗编。十卷。底本出处：《正统道藏》正一部。
　　目　录
　　序
　　卷一　上清北极天心正法序并驱邪院请治行用格
　　卷二　上清北极天心正法 斗下灵文符咒
　　卷三　祛除劳瘵 众病符诀并天蓬诚邪真法
　　卷四　上清隐书骨髓灵文上
　　卷五　上清隐书骨髓灵文中
　　卷六　上清隐书骨髓灵文鬼律玉格仪式下
　　卷七　辅正除邪考召法
　　卷八　太上正法禹步 斗纲掌日诀法图文
　　卷九　传度立狱生天台汇盖 斗灯推占诀法
　　卷十　上清北极驱邪院行遣公文式
　　太上助国救民总真秘要序
　　臣窃闻太上开化，运真气以育群生。正一传宗，阐明威而显幽隶。然则神章妙典，虽遇时而当出。元科真律，实戒之於妄传。恭承仁圣，在上受天宝命，阐扬至道，可谓至矣。近又建宝箓之宫於都城，设传度之坛於禁近。拯济符药，保安黎元。受厚惠者，日有千人。向真风者，十瑜八九。裒访仙经，补完遗阙。周於海寓，无不毕集。继用校伟秘藏，将以刊镂，传诸无穷，俾天下洽於淳古，人民敦於性命，可谓道炁纯全之运，太平万世之时也。臣夙遭幸会，叨居羽属，游历四方名山灵岳，寻访师法。三十余年，粗得众要，备其施用，敢不激励于其时者哉。臣曩寓南阳，遂尝以符水拯其疾苦。仅及数年，仕民获效者，不可胜数。一旦叨承韶旨；遣赴阙门，继蒙命号诰锡之宠，自揣何功上报天泽。臣於前岁七月，被旨差入经局，详定访遗及琼文藏经，开板符篆，因得窃览经录。殆至周遍神章宝篆，靡所不有，独於救世治疗符法，适时可施之术，殊为隐阙，未有完显备用之文。臣不敢惜其所闻，忘其浅陋，辄以所授符法秘用口诀，分为十卷，名曰《太上助国救民总真秘要》，缮写成编，冒昧上进，庶以少裨圣志，搜扬道法万分之一，且获资於后学，少益见闻，亦愚臣在道之至愿也。
　　政和六年闰正月十五日，臣妙宗谨序。
　　太上助国救民总真秘要卷之一
　　洞幽法师元妙宗编
　　上清北极天心正法序并驱邪院请治行用格
　　臣闻天心之法，北极中斗之法也。北极者，天之中极，万象之所会。北斗者，天之中斗，万炁之所禀。故为天之心，则其法本之於此也，同出乎正一之宗，为劾治之枢辖。自昔饶君夙着《阴功简》在天意，神付真箓，受诀紫霄，嗣系递传其法，遂明之于世。若乃致召福祉，祛息邪戾，统辨阴阳之理，分隶幽显之情，事靡不备，法用简要，莫大於斯。近世高行之士，助天行化，辅国救民，尤尚此法。其於施用，功验或鲜者，盖由传受不该於精博，学之未详於至术，道力罔周，神奇难备，徒萦名实，反何益之於事哉。臣谨将本法兼秘授口诀，摭集符印，步纲蹑斗，旁通之要，尽其隐奥，阐未明之旨，略已见之文，贵在行持，曲达元妙，庶於流演，津利无涯矣。
　　按律，天心正法太上秘诀，凡传授，须按年限，告明科典之式，真灵报应之验，乃可施用，不许妄授，违擅科禁，犯者不唯神气不行，又有幽显考罚，殃咎非轻。其传度自有典仪，具於后卷，学者宜以此审知耳。
　　祈求禳请
　　一国家祈求雨泽，或久晴不雨，或螟蝗灾虫为害，人民灾伤，妖星照临分野，或边寇侵境，阵敌临克，蛟龙水怪漂荡人物，倾覆舟船，如此等类，事无巨细，并用飞奏上天，请天兵诛灭，及申诸天星府，五岳四渎四海九江龙神，牒本属城隍，山川道路合属地分，及六丁六甲，云雷两部。须得当任掌首灵司，或民庶投状，称说某界内为某事，已於某处开建道场，坛席恭俟。感应后，当修设大醮，以谢天恩。具状保奏差来吏兵，还治进爵加秩，以为效信。务要精诚，克彰灵应，若或懈慢，则四司弹紏，三官考录，有违天科，罪当不赦。
　　癫邪鬼祟
　　一治癫邪鬼祟，先取本人诣实文状，据其事理，合用申行去处。先札付本家司命五道土地，次牒所属州县城隍，或奏本部兵将收捉，或用奏上天，建立天狱，收捉鬼祟。凡申发文字及差兵将，先用赏设讫，方给帖牒关引等付之案，令奉行，次给符水与病人吞佩。蒙恩之后，再用赏兵，及修设斋醮谢天，以答灵贶。其斋醮法，信量贫富，丰俭为之。如委实家贫，不能办者，师为代备之。若富者蒙恩之后，鄙吝财物，不修报谢，有昧兵将之功，即反招殃咎，难以禳解。
　　山魈精怪
　　一山魈精是五行不正之精，诈称贤圣，私通妇女，起水放火，抛掷砖石，引弄六畜，变现光怪，依附生形，昼夜游走，惊惧人口，一切怪异。先详看状词，情理切害者，咸依上条，飞奏上天，申某岳借兵，或牒本处城隍。其所用法，信赏，一如上例。
　　传尸复连
　　一断绝传尸复连，解咒诅等，并先取本人状词，称为某人所患某疾，本家曾於某年月日某人，因此疾亡，或后来又因此疾亡几人，须一一具亡过姓名，或曾作甚功德，追荐未退，即当飞奏上天，及申东岳，乞移牒地府，给假差人，押赴某处，生天台，露迹显现，听受经法。当建黄箓道场几昼夜，沐浴化衣，设食受戒，焚龙童子，传太上救苦真符，拜奏章表，立名追荐。斋毕，差四直使者斋券验坛牒，押亡人下地府，计会功德司，及生天案官吏，与依例受生。后赏兵讫，下盖法，永断后患，及付符水与病人吞佩。若频梦先亡来为祸害，附着人体，指说事理，若非外鬼，当须功德荐助生界。凡系同亲尊长，及从房骨肉为祟，亦用追悼，可得存亡共济，患害不兴。事讫谢兵，一如上例。其咒诅，如有因此死者，量力贫富，合作功德。拔赎讫，次行申奏，止绝咒诅之处。干击符庙，不得举行，须管永远断绝。
　　遣治瘟疫
　　一发遣瘟部鬼神，伤寒热病，豆赤眼，口疮五疟，寒热狂邪泻痢等病，服药不退，祈禳不应者。先取本人事状，诣实申牒，札付所属，或飞奏上天。令修醮谢罪，忏雪过犯，方给符水吞佩。牒十二年王收摄先行，毒药毒气不得传染。家门仍以灵符镇断，及下盖法，永远不患瘟病。仍须赏兵，饯送瘟部鬼神远去。事平之日，醮谢上天，以答恩佑。
　　祈请嗣息
　　一祈求嗣息，若人婚娶多年，不生男女，或乳产不育，或多女无男，或幼年早夭，盖为六害相刑，或值孤辰寡宿，或先缘积恶，嗣续难成。凡似此类当具夫妇生年月日时，飞奏上天，及申监生注生案，仍申东岳，特与注一男与某人。仍付符与吞佩，须令预作功德，及修圣像之事，伺候感应。蒙恩之后，当设斋醮，以谢上真所赐之恩。
　　禳谢灾病
　　一禳灾悔过，连年灾害，困苦床枕，药食不疗，祈告无验，或值星曜照临，或冤邪克害，或犯土司禁忌，或先缘见世业报所撄，是致上天谴责#1，下鬼诉诬。若欲祈禳，皆先首悔，修斋设醮，拜表投词，冀圣道哀悯，赦其过咎。
　　破不正符庙
　　一破诸不正神庙，谓非国朝祀典之神，依草附木，或盘泊泉池之中，野怪山精，侵人害物，横求血食，兴作疾病，一切不祥之事。若有状词投告，当申东岳，飞奏上天，差天兵收擒诈乱邪神，及焚毁祠宇，按律治罪。若私有香烟之祠，有福德及一方之民者，取众保乡人等文状保明，申奏上天，乞赐遣赏，许令重立祠庙，今人承奉。依治鬼律，应正庙系国家祀典之神，不得曲邀祭享，私受血食厌祷，令人咒诅，枉取生人魂魄禁闭，使人入投水火，自欲残刑性命，不务生理，多生公讼。一切疾病，所作不利，耗失家财，许人陈状详委，是实申奏，候报应施行。若生人误有触犯，牵及神理，鉴证猥事，致生灾难，亦许首谢，不得刑害居民性命至死。若有干冒，虽系流，仍听求谢也。
　　杂类邪气等
　　一鬼怪杂类辄行邪气，败坏人酒醋之类。或犯禁忌，家宅 不宁。发掘古墓，伏尸为害。六畜作怪，生子自食。虫鼠怪呜，雌鸡夜啼。蛇蚁流毒，入宅为害。刀抢棒剑，妄作声响。夜行见鬼，心生恐怖。鬼开闭人门户，敲打什物，陈设杯器饮食，使人持刀投井自缢，使人或哭或歌，忧悲不乐。使耗散家财，借人衣物，放火烧宅。呼人姓名，鬼炁入人心腹，恶梦鬼魅惊魇，寝寐不宁。使人多公事口舌，夫妻不和，产乳难生。使人田蚕荒耗，种莳不丰，经商亏折，万事不遂。或新屋内鬼神聚集，旋风入宅，狐狸乱鸣，大木无风倒折，釜鸣并溢，家事器物，辄自行动。小儿夜啼，不宜男女。奴婢多走，牛马瘟疫死伤。白日鬼物见形，怪声光影千幻。万妖侵生，蠹物之事，卒述难穷。今略举此数例，庶知法中有律制伏，事无巨细，皆有法度。其或调理无凭，涉於虚诳者，不在行遣之限。其蒙恩之后，所用赏兵醮谢之礼，并须随力供给，不可全阙科仪。神明不远，在人耳目之前，苟有不生信心，轻毁侮黩，罪延先世，祸及子孙，灾害锋起，悔何可及。
　　右以上录出法中条例，备此数门，品贯详明，了然可解，标为图像，显於人庶。凡有患请治者，按行而不疑。不信轻黩者，讲闻而知悔。此则代天济物的，不可苟求於货财。彼或请命投诚，切勿违慢於科律。应诣当院投状，及请乞符水者，并详此知悉。
　　太上助国救民总真秘要卷之一竟
　　#1『责』原作『贵』，疑误，据上下文义改。
　　太上助国救民总真秘要卷之二
　　洞幽法师元妙宗编
　　上清北极天心正法斗下灵文符咒
　　存变遗治诀
　　凡辟除瘟疫，治危病，断传尸疰气，制伏狂邪鬼神，破不正符庙，并先精洁焚香，步纲毕，变神，默以虔告上清北极大帝后，便步斗纲，念斗咒，至破军上，念天纲大圣咒，弹却斗诀后，以天丁诀，直至而行。次依四季殿朝玉皇上帝。录其因依，节略事情，依式上奏，候玉皇敕旨。却往某人家，指挥二神将，随后至某人家门外。用变神句呼神将，同用上帝及天丁诀，存带去人为四直功曹，六丁六甲将军，当界土地毕，后点取随身要用诀目耳。
　　北斗七星局邪诀
　　存北斗星覆镇头上，以纲柄指向前。存两手肘膊胸，为一座斗星毕，后步北斗七王入门，从贪狼步起，以纲柄指向前。至厅上坐。存己身为北极驱邪院使，左手执都天大法主印，右手仗三昧火铃剑。如三天正一真人服饰。交泰冠，鱼鬣服，乌爪朱履。左右存四大天王，八大金刚，十二大神，子丑寅卯辰巳午未申酉戌亥，十二时神。六丁六甲将军，当直日时二功曹，然后据事依法行持。
　　变神诀
　　凡行持遣敕，并先变神，掐本师诀，存为驱邪院使，天师服饰。二神将，日时功曹立於左右讫，次用上帝诀。次变神诀，念咒。次遣用掐上帝诀，两手俱作，叩齿三十六通。次步纲如常法，微祝曰：
　　授太上法箓弟子，具位谨召年神月将六甲吏兵，今日今时，直符箓中神将，统兵助法神将一千兵马，直日六丁骑吏兵马，一合下来。行神布气。又叩齿七通，咒曰：结变神印，念变神咒。
　　吾非凡之身，头似黑云，发如乱星，左目如日，右目如月，鼻如火铃，耳如金锺。上唇雨师，下唇风伯。牙如剑树，十指如功曹。敕吾左肋岷山君，敕吾右肋庐山君，敕吾左足左雷将军，敕吾右足右电将军，敕吾脊骨泰山君，三十六禽，二十八宿，并应吾身，急急如律令。 
　　识法中圣像
　　北极五灵老君，玄冠羽服焕然。如望日轮中有帝王、仿髴左右侍玉女，策之徐徐，而侍从如帝姓遐讳明。
　　上台真君，身长一丈，面黄，吐黄气，散发道装，浅黄之衣，手执玉圭，乘三素玄云，顶中有黄炁。名虚精。
　　中台真君，身长一丈，面白光，吐白炁满天下，道装白衣，执白圭，乘白云，顶中有白炁。名六淳。
　　下台真君，身长一丈，面青有光芒，气如丝，射暗立青气中，道服青衣，执青圭。名曲淳。
　　贪狼星君，身长一丈二尺，如旷野鬼帅，披发，面色青赤，左手拄白棒，右手按前。
　　巨门星君，如美妇人，披缨络，戴五色花冠，执通明宝扇，青衣女子侍从。
　　禄存星君，如二十美丈夫，花貌，披草衣，执纸笔，正面立。
　　文曲星君，披发，执文字，骑五色云龙，颜如妇女。
　　廉贞星君，独髻，骑白龙，戴七宝冠。从者四人，各执戟，随武曲。
　　武曲星君，象头人面，仗剑，披缨络。从者四人，各执戟随从。
　　破军星君，猪头人面，手持欢喜团，披白素衣，口吐赤炁，光明夺日，立斗柄头。
　　辅星，冠冕服，执简，如世宰辅之服。
　　七元星君，皆道装黄衣，乘黄云，白圭，顶中出玄气。
　　弼星，绯衣，同七星。长一丈，执圭，出五色云气。天刚大圣上帝封为婆罗王，乃七元之领袖。身长百尺，着素罗，披发，左手叉腰，右手仗剑，跌足丁立，面紫色。顶中出气两条，一青一白，於青白中，复有赤炁如丝以诀取之。
　　真武，身长百尺，散发，金锁甲冑。足踏五色灵龟，又名螣蛇八卦之龟。按剑，立眼，如电光。凡用真武符，即取气，以为功曹注入笔头墨砚中，后以斗诀书之。左右执旗戟共九人，同乘黑云。
　　天丁力士，绯衣大袖，弁冠，执戟。姓句，名民子。
　　神将，皂衣，绯抹额，如神人。统兵仗剑，助法执戟，或作将军状。本师诀句之，咒曰：
　　北帝有将，职主驱邪。神通广大，利爪长牙。威动天地，气若云霞。统领吏兵，驱使夜叉。后拥剑戟，前走雷车。威风戛地，走右扬砂。功赏正道，收捕精邪。为祸等鬼，尽底擒拏。急急如律令。出将居左。
　　北帝有将，职主驱瘟。上承圣旨，下救生民。德合天地，威动乾坤。脚踏沧海，头戴昆仑。后有力士，前拥三军。驱雷走火，剑戟如云。辟开人路，浍塞鬼门。夜杀恶鬼，日吞五瘟。一切祸鬼，捉赴帝君。寸斩无赦，碎如微尘。急急如律令。出将居右。
　　功曹，戴冠，朱履，仗剑。以本将日辰诀句之。
　　土地，白襕衫，裹幞头，着靴，身长三尺二寸。以本师诀句之。
　　子日直符，鼠头人身，黑衣持镶。
　　丑日直符，牛头人身，黄衣，执如前。
　　寅日直符，虎头人身，着青持。者，戟上有赤芾。
　　卯日直符，兔头人身，着青持。
　　辰日直符，龙头人身，黄衣持。
　　巳日直符，蛇头人身，赤衣持戟，有绋。
　　午日直符，马头人身，赤衣持戟。
　　未日直符，羊头人身，黄衣持戟。
　　申日直符，猴头人身，白衣持枪。
　　酉日直符，鸡头人身，白衣持枪。
　　戌日直符，狗头人身，黄衣持枪。
　　亥日直符，猜头人身，黑衣持镶。
　　已上直符同岳兵、勇猛鬼神，带甲持戟。
　　天界直符，焦公奴。
　　地界直符，郑元喜。
　　空界直符，张元伯。
　　驱邪院使，张天师。披白鱼鬣服，交泰冠，足蹑朱履，左手持都天大法主印，右手仗三昧火铃北斗神剑。
　　传教，谭先生。松形鹤体，戴华阳巾，衣紫鹤氅，字凌虚。
　　传教，饶先生。眉目疏秀，形仪长五尺余，举止端雅，衣鹤氅，华阳帽。
　　东岳差来补充统兵神将一员，裹朝天幞头，皂绣金花袍，红罗抹额，碧玉束带，金锁甲，苍龙皴纹靴。身长十二丈，执铿钢长剑，乘赤马，拥红绣旗，主统吏兵，护卫正法。若遇有救应，收擒鬼贼，诛伐行事。乃主通传教令，明白约束，激励部伍，克敌克胜。若有使令，即时受事。事毕，明通报应。
　　助法神将，持黄钺斧，乘白马，拥黄绣旗，衣冠甲冑，等同统兵神将，并齐心协志，统摄吏兵，卫护法师。若有救应，收擒鬼贼，诛伐等事，皆同谋虑。通传教令，整肃兵威，制胜料敌，有所使令，明作报应。二主将，十亚将，二十兵头部伍，五龙神，五岳主，精兵一千人。一规仪使，二主簿官，十二曹使，四直功曹，一土地。
　　亚将十员，形貌不一，各长一丈，冠带兜鍪，黄金甲，手执弓矢戈剑，各五色旗，乘马。二主将驱率所部兵众，拥敌收擒诛伐，听主将击励兵阵，务要威猛。
　　兵头部伍长二十员，银兜鍪，锁甲，操利器。身长九尺五寸，或乘或步，常佐十亚将驱策部伍，震动威猛，救应勤劳，务功立事。
　　防御五龙神祇，应五人，常制御龙神，防护道法。若本院有所祈祷雨泽， 助国利民，主驱发引龙，务降时雨。若本院有收擒精怪诛伐，则破荡窟穴，夷灭宫庙，摧裂山泽，扫荡邪精，流布旺炁，治怪除妖。
　　左右震奋力士二人，掌立斗狱，躬亲护卫。
　　九狱主九人，本院有囚禁鬼神，系勘之事，各率神兵，坚固紧切，不得透漏，现露踪迹声色形状，明使报应，解狱交付主者。各要执持器杖枷械，系缚鞭扑之具。
　　精兵一千众，各长九尺，衣杂彩衣，铜兜鍪，铁甲，各执器仗弓剑，并五人为伍，五伍为两，四两为一亚将所管，二两为一兵头部伍长所管。皆以英杰勇锐猛捷，收擒鬼贼，制伏精怪。若鬼魅凶狂，敢行抗捍，则各整器械，尽力诛斩，务立功勋。亚将部伍长明教令，无使懈慢。
　　直坛规仪一员，冠古大夫冠，衣古大夫服，佩剑，搢笏，履舄。纠察将吏兵众，务令整肃。常有规仪。若遇救应收擒，举觉将吏兵众，有功者举赏，犯者无赦。
　　兵府行司主簿一员，从事四员，掌握兵籍名数。凡将吏兵众，诛伐救疗，录功画过，画一申闻机宜，许置同赞长，副审而行之。
　　随兵从事八人，主随主将，掌职庶事。有职备使，未有常任。随事使令，通传号令。
　　当直年月日时使者四员，以精兵协佐，机宜谨密，句呼鬼神，通传号令，奉受文诰，进发表章，关文状牒，明通报应，无辄稽迟。
　　直坛土地一员，以行司所到处土地，充主管界内鬼神，本院有关告，通传教令，句集搜捉邪祟，传递关牒。行司所主，隔绝凶恶小人，虎狼毒蛇，厌秽不祥，伏尸注炁，检察遏绝，无不叮咛。
　　监兵厨主吏一员，掌本院饮食羞膳。凡宴飨庖馔，务在精洁，驱逐鼠蚁蝇虫猫犬诸秽。若有鬼贼偷藏及有亵污，仰立显威灵，务令惊畏。职各有任，故莫可阙。
　　发功曹法咒
　　敕某日当直功曹使者，谛听吾言。吾奉上天敕命，佐天行化，助国救民，治病除妖，剪邪立正。使汝上天，为吾径赴天曹。使汝入地，为吾直往地府。使汝入水，为吾径入水府。三界之内，应有邪祟鬼神，不问高下，速就逐处收捉。吾今治病除妖，更莫住滞。明承牒命，无辄故违，禀救奉行。急急，吾在坛前卓剑相待。右手掐四指根，如抛剑在目前。
　　发土地咒
　　天灵地灵，天地交并。承帖土地，不得留停。速去速来，吾在坛前卓剑相待。
　　书符诀
　　凡书符，先须告三界直符使者，今关告符中所请。符中诸大圣众，愿降威光，灌注符笔。凡欲为人书符行法，及自修真，步纲履斗，皆须随阴阳日行用，若不依此，少验无灵矣。
　　阳日、甲丙戊庚壬。
　　阴日，乙丁己辛癸。
　　凡欲书符，便用斗诀。三台星形，逐星落笔，取炁灌注笔中。
　　上台，顶出黄炁。
　　中台，顶出白炁。
　　下台，顶出青炁。
　　凡书符，三台星用三台咒，敕字墨书玉皇诀。日月并天刚大圣字，并用朱书，念天帝释章咒，语尽笔尽。七星，朱书，念拆斗咒。黑杀大圣，一依前咒语书。三清敕墨书，用诀书之。聻字，念天蓬咒，天蓬诀，语尽笔尽。煞字，用上清诀。鬼字，用斗诀。七缚七煞。念咒，各想真炁。
　　凡书符行法，先静其心，更勿杂想。坐建向破，可存本师在前，传度之师。祖师在后。祖师上清大帝，有天蓬、天猷三十六员大将，侍卫祖师大帝。存自身为驱邪院使，如天师状，戴斗，前足踏刚星，后足踏魁星，取日月天刚真炁入口中，后逐法尽吹之，次第而取，不得差乱。其炁，太阳真炁，火色。太阴真炁，银色。天刚真炁，赤色。
　　右书符，取炁，并用前法。
　　三光正炁及祝笔咒
　　月君七缚咒
　　唵嚩□啰□啰婆娑萨诃。
　　日君七煞咒
　　唵嚩□啰军挐利娑诃。
　　天刚正炁咒
　　天帝释章，佩带天刚。五方凶恶之鬼，何不消亡。飞仙一吸，万鬼伏藏。天刚大圣，收入鬼心。念日月天刚咒，并各取正炁入符中。
　　祝笔咒搯斗诀念之
　　天刚大圣，北斗尊星。诛斩凶恶，灭迹除形。魔王畏惧，胆碎心倾。救民疾苦，大赐威灵。治病去祸，回死作生。天符到处，断绝妖精。降临真炁，圣威奉行。急急如律令。
　　三清敕诀
　　敕王清敕   敕上清敕　用三清诀弹　敕太清敕　却后再取
　　凡驱灭强邪猛鬼神风，狂怪恶瘟疫传尸，即用三清敕。小事，只依常式书之。
　　三台星形图内聚形并朱书
　　北斗星形
　　四天闭黑浊炁混凝常持钺斧手把天丁威尚一呼瞻碎心倾灵君巡检听察寻声九州社令一一呼名诛锄凶恶获罪不轻凶恶者死慈善者生斩头截足杵碎其形鬼妖荡尽人道安宁治病驱邪符到奉行急急如律令
　　天刚符
　　天刚大圣符，为国禳灾。日月失度，慧星昼出。旱涝虫蝗，瘟疫流炽。凶恶鬼神入境，出见丑恶怪形，入人宅舍，抛砖掷瓦，使风放火，迷惑生人。即书天刚大圣符真形，存破军星正炁，如法取而书之。
　　凡有上件事，书此符者，依此法书。预前一日夜，备置香花酒果，供养天刚大圣，并露纸笔墨於香案前。至晓，可屏绝外念，清静身心，依法书篆此符。余皆仿此。
　　散形
　　天字式
　　玉清上帝 上清大帝 太清大帝 玉皇上帝
　　刚字式
　　天刚大圣 北斗尊星 诛戬凶恶 灭迹除形 魔王畏惧 胆碎心倾 救民疾苦 大赐威灵 治病却祸 回死作生 天符到处 断绝妖精 降临真炁圣威奉行急急如律令
　　大字式
　　圣字式
　　乾 元 亨 利 贞邪不干正 六甲 六丁 天丁 力士 五雷 使者 风伯 雨师执符而行急急如律令
　　敕字式
　　玉清上帝 上清大帝 太清大帝 四大天王 五部火轮都法主金木水火土五星尊神 六甲六丁将军 七元尊神 左辅右弼星君 八大金刚人 九天元君 十方护法神王 玉皇上帝敕 
　　煞字式
　　北极大帝 天蓬都元帅三十六员大将 天官尊神 地官尊神 水官尊神 天煞神君 地煞神君 水煞神君 年煞神君 月煞神君 日煞神君 时煞神君无却无道鬼神皇天不容地府不受
　　鬼字式
　　天帝释章 佩带天刚 五方凶恶之鬼 何不消亡 飞仙一吸 万鬼伏藏 天刚大圣收入鬼心 存见上天 节度破军尊星真形取无吹入符中
　　聚形
　　三光符
　　散形
　　天帝释章 佩带天刚 五方凶恶之鬼何不消亡 飞仙一吸万鬼伏藏 开天门 闭地户 留人门 塞鬼路 念月君七缚喝七遍取炁 念日君七煞咒七遍取炁 天帝释章佩带天刚五方凶恶之鬼何不消亡飞仙一吸万鬼伏藏天刚大圣收人鬼心取炁
　　聚形
　　真武符
　　散形
　　开天门 闭地户 留人门 塞鬼路 □□□□□□□ 月至十二月神将 角亢氐房心尾箕井鬼柳星张翼轸 奎娄冑昴毕觜参斗牛女虚危室壁 子辛子寅子惠子真子邻子戊子庚 拽煞鬼神君 五炁 灵龟 吞魔 食鬼 念月君七缚咒七遍取炁 念日君七煞咒七遍取炁 天帝释章佩带天刚五方凶恶之鬼何不消亡飞仙一吸万里伏藏天刚大圣收人鬼心取炁
　　聚形
　　遣符法
　　右真武真形，护身镇宅，驱制鬼神邪魔，解冤咒诅，治瘟病伏尸鬼疰。依存变书之，想见符使，披发跣足，黑衣，乘黑云，二十八宿从之。咒曰：
　　玄武符使，大逞威灵。救民疾苦，断绝邪精。搜捉凶祸，辟灭其形。收魂附体，七魄安宁。护身去祸，永保长生。众神凛凛，敕到奉行。急急如律令。
　　次用雷公局发符，闪目三度，存为雷电光明，霹雳打破病人家住宅，化为神仙宅，金阶玉殿，人皆为神仙，并无凡物。
　　祭造法印式
　　昔先师所受真人北极驱邪院并都天大法主印二面，可以雷震枣木，用六丁六甲日，至诚焚香，斋戒洁净，命匠开之。却以甲子夜，星月明焕，於华盖上，用枣汤二十四盏，时果二十四楪，茶酒香等，先具闻奏呈样，仍献钱马等，上驱邪院法主，开印入印圣众，天丁力士，五雷使者，风伯雨师，六丁六甲，飞符走印将吏，监印掌印尊神，捧印童子，印中圣众。
　　北极驱邪院印样
　　都天大法主印样
　　驱邪院印并都天大法主印，各方一寸八分，以金玉为之，雷震枣木亦得。召六丁六甲使者，结界守护。置讫，以红朱傅印面上，先闻奏上天，次申东岳及关合属，去虔照会，方得使用。
　　敕印咒凡祭印使印，先诵之
　　北极神印，佩带真灵。三师下降，依吾旨陈。神印一下，福寿来臻。邪魔皈正，道炁长存。急急如律令。
　　开印咒
　　天印灵灵，玉皇上帝敕行驱邪，法主监印，天丁力士捧行。邪道闻知胆碎，病人见即安宁。凶逆为祸者灭，慈善为福者亨。急急如律令。
　　使印咒
　　天帝神印，印山成湖，印后成途，印树树枯，印地地裂，印木本折，印水水绝。印上彻下，印外彻裹，印前彻后，印左彻右，印邪邪止，印鬼鬼灭，印病病除，印痛痛散。破除鬼炁，流殃墓注。急自走去，正神来居我处。急急如律令。
　　入印咒
　　天丁力士入天印，猛裂邪魔化作尘。急急如律令。
　　合墨法
　　细墨二两，辰砂桃油柳油椿油烟各一分，以少许清酒煮，皂荚子胶溲和之，五月五日午时作之。咒曰：
　　六甲六丁，神墨灵灵。五老真炁，北方化生。玄元道本，诛斩邪精。人神清净，鬼妖灭形。发符奏牒，奉命速行。急急如律令。
　　祝砚水法
　　四大开明，天地为常。三光神水，辟除不祥。书符杀鬼，伏吾□□。双星守护，七灵通光。邪神翼伏，万炁混康。急急如律令。
　　朱墨笔咒
　　太阳俱照，阴鬼当衰。神朱明日，光露太微。我今所化，万鬼俱摧。七炁成斗，三炁成台。三星俱照，符到速追。笔为神剑，墨为戈戟。笔法治病，万邪俱伏。急急如律令。取太阳炁流注其口，念咒存想毕，磨墨。
　　磨墨法
　　先右转四十九转，念十二时辰，二十八宿，日月贪狼，至破军。次左磨七转，念□□□□□□□。讫，取各星真炁，吹入砚中。
　　收笔并祭法
　　以六丁六甲日，或五月五日系之，共十二管，长七寸一分，用紫毫三副，上应三台。以甲子日夜，星月分明时，沐浴更衣，行持烧香。用表烧献天刚大圣，钱马向华盖上，用腊茶十二盏，搯本师诀，存六丁六甲从天门出，乘黑云下降，化笔为六甲六丁神将。咒曰：
　　天丁力士，六甲六丁。聪明正直，操恶最灵。魔神畏惧，邪鬼心倾。佐天行化，扫荡妖精。助吾道法，救护群生。敕下神笔，速降威灵。书符杀鬼，灭迹除形。上帝敕下，急急奉行。
　　收水并祭法
　　先用本师诀，次用上帝诀，二咒同使。
　　每月天德月德日，六甲六丁日，及婆罗王下降日，遇天雨降，收入瓶中，逐月华盖上，望天刚大圣，天德月德，五帝龙君，醮祭。静心斋洁，存圣众从天门乘黑云降下，化入水中，用本师诀。汤茶十二盏，钱马等，诵咒罢烧之。先化土地一分，次化丁甲，钱马祭笔，亦如之。咒曰：
　　天德月德，五帝龙君。上天节度，破军尊星。统领神将，六甲六丁。神通第一，威猛最灵。救下神水，救度群生。书符篆箓，收斩妖精。治病除祟，杳绝其形。急急如律令。
　　化钱咒
　　变神为本师，右手搯仗剑诀。
　　无为法象，用火为得。烧化钱财；云香馥郁。唯愿神仙，留恩降福。第三度云：大道神仙，留恩降福。其钱马文字，并一齐排定烧之。
　　北帝符
　　此诸符旧本，与天心法兼行，今以附录於此。
　　散形
　　飞仙大圣 玉清圣境原始天尊 上清真境太上道君 太清仙境太上老君 玉皇大天帝 北极大帝 紫微大帝 左辅右弼相君 上元天官 中元地官 下元水官 上台虚精 中台六淳 下台曲生 六玉皇殿前四＋万兵 天蓬大元帅 七元尊神 正月至十二月神将 北极大帝身披龙服平天冠坐 十二时神将 五千万兵阳先仰阴先复 华盖七星 贪巨禄文廉武破 天刚大圣印敕 甲乙丙丁戌己庚辛壬癸 真武大圣卓剑相待
　　聚形
　　太上旃檀九狱符
　　散形
　　正月至十二月神 中宫大圣 飞天捷疾 十二时辰将 天刚大圣 七政将军 九天使者笔住鬼神住 贪巨禄文廉武破 子辛字寅子惠子邻子戊子庚 上元唐将军 中元葛将军 下元周将军 乾坎艮震 巽离坤兑 开天门 闭地户 留人们 塞鬼路 一转六神藏二转四煞没三转动天地四转转天开五转邪无路六转鬼消灭 天不容地不受一切逆天无道鬼神赴阴雨狱中受死 天蓬大将从酆都山下来收无道鬼贼 
　　聚形
　　凡篆此符，先依式步斗，取刚炁，存三师，中宫旃檀大将，九狱符吏，当界土地，里域真官正神，及某身中法箓吏兵，左右围绕三匝。讫，默奏曰：为某人甚事，仗侍香功曹通奏，径达上帝，乞降斗刚真炁，助臣笔法，驱邪辅正，与道合真。
　　次存斗刚炁入笔，敕笔咒：神笔灵灵，与神交并。神笔一下，万鬼自刑。急急如律令。用七星印并功曹印。
　　九狱官咒
　　公　星　崔　陈　曹　马　张　夏　侯
　　右九狱官，收捉断头落角逆天无道一十五种不正为祸鬼神，赴吾阴狱中受死。取天刚炁，吹入符中。
　　次念旃檀神王咒
　　唵嚩药叉炎奢炎奢那阎炎舍耶毗奢来也哆啰哆啰旃茶旃茶摩竭虎竭万来耶敕敕敕勒勒勒朴勒朴旃持唬持唬吽钹连嚩诃。
　　次念七星咒
　　北斗七星，吾召汝名。凶神伏尸，土鬼潜形。八旺随吾所行吏兵，速出护吾之身。急急如律令。
　　次念天蓬咒
　　天蓬天蓬，九元煞童。五丁都司，高刁北翁。七政八灵，太上浩凶。长颅巨兽，手把帝锺。素枭三乘，严驾夔龙。威剑神王，斩邪灭踪。紫炁乘天，丹霞赫冲。吞魔食鬼，横身饮风。苍舌绿齿，四目老翁。天丁力士，威南御凶。天驺激戾，威北衔锋。三十万兵，卫我九重。辟尸千里，祛却不祥。敢有小鬼，欲来见状。镬天大斧，斩鬼五形。炎帝烈血，北斗燃骨。四明破骸，天猷灭类。神刀一下，万鬼自溃。急急如律令。已上咒念毕，各取本炁，吹入符中。
　　火铃符
　　散形
　　太一真人 左青龙右白虎前朱雀后玄武 灵宝真人玉皇上帝八百万众 念二十八宿角至轸 □□□□□□□ 上元唐将军 中元葛将军 下元周将军 仰天 覆地 金木水火土五行尊神取炁 念天宿星君 贪巨禄文廉武破 子辛子寅子惠子真子邻子戊子庚 五星尊神天印敕
　　聚形
　　真武大圣符
　　散形
　　二十八宿星君 □□□□□□□ 金木水火土五星尊神 臭肉并皆内 是由光父 臭肉内柔和 子由先生腐烂息子曰蛇流火星血玄武行宫殿神鸟蛮使者急急如真武大圣勅 八卦神君一切无道鬼贼急去 上元天官 中元地官 下元水官 日月星辰灭鬼天刚神煞鬼河魁神斩鬼 贪巨禄文廉武破
　　聚形
　　止小儿夜啼法
　　用一小火，烧残柴尾，长六寸，削尖。烧处去灰皮，面南变神，搯本师诀，取南方火星真炁，吸入口中一炁，吹於柴尾上。再吸闭炁，书下二十字於其上，令於床下，向月破上钉之。切防动触。
　　我有拨火杖，将来作门将。捉着夜啼鬼，彻晓终不放。有符，口传心授。
　　止头痛法
　　用三光符，贴太阳穴。然后取天刚炁，三度呵之，立瘥。
　　破臃毒法
　　搯斗诀，默念三光咒七遍，取三光炁呵之。三度，自然消散。毒蛇毒物，所伤亦同。
　　治赤眼法
　　先变神，搯本师诀，取二光炁，灌注水中。然后喝一声，搯斗诀，念咒曰：唵嚩日利夜□咤，你是李公仲，缘何来我家。急急如律令。三度念之，三次喝之，将水含洗眼。
　　住疟子法
　　先变神为张翼二星官，身长百尺，披绿云帔，执碧玉圭，居南方，专管疟鬼。疟鬼祖名，形如黑忧等鬼。用斗诀，书此六字於纸钱上，令三拂病人，於门外烧之，存求符人为本日日神功曹，便面北烧香，重书斗中七星名，令病人吞之。立差，仍书将，於男左女右手中指上系之。仍押法师花字於符上，候不发，以纸钱将符於门外烧之。仍用桃枝煎汤，下三光符尤佳。存念张翼二星官，收断疟鬼祖名，形如黑忧等鬼。念二七遍。
　　催生符并可断鼠
　　用栢木长四寸，大三指，向天门上置笔，望破烧香讫，立以双足，并先开前，谓之开天门。次开后，谓之闭地户。巽上坐，向乾方，把昴星诀及太阳诀。存自己在北斗口中，取巨门星紫色真炁，下灌符笔，一炁书之。挂於房合之中，其孕妇未当临产之时，勿得令见，盖恐动胎耳。符样：
　　若催生，以三寸方圆纸书符，存见四凕使者，裹拳脚朴头，皂巾抹额，着绯大袖之衣，布列煞鬼雷电火车，以符自咬定，默咒七遍，咒曰：
　　天地合，日月合，人鬼合。一炁念之。
　　次存符兵雷电火车与符入腹中，以新汲水吞下。男左女右，手中握出。
　　许真君咒水治病咒
　　南招摇，北玄武。东老君，西白虎。天上翁，地下母。五方神水，启录降临。敕先诵过咒一万遍，母用时，只咒七遍。凡咒，先握雷公局，一炁念三七遍。取五方炁并天刚炁，灌入水中。如遇一切病患，可施此术，施布大功。更以三光符同用，甚妙。
　　雷公局
　　仰左手，合右手，以左手第四指钩右手第三指，右手第二指压左手第四指，左手第三指钩右手第四指，左手第五指背压右手第四指背，中节右手第五指钩左手第五指，左手大指搯左手第二指中节，右手大指搯子文。
　　太上助国救民总真秘要卷之二竟
　　太上助国救民总真秘要卷之三
　　洞幽法师元妙宗编
　　祛除劳瘵众病符诀并天蓬馘邪真法
　　治劳瘵说文
　　夫尸虫传症之患，始自疗疾，而起於嗜欲。嗜欲不已，而至丧逝。然虽早殁，其如天限未尽，而皆为枉夭，冥司未有拘管，未受输回，是以魂爽滞留，无由超脱，遂化为阴邪之气，传染骨肉，大率无他，欲依托生炁而已。其虫食人精血枯悴，以至於五脏传遍，而流痉不已，往往举族由此倾陷，益可伤痛。其病之甚，药饵不能疗，针灸不能及，假使桑公在世，华佗#1再生，则曷能起之也。惜乎，生民非辜，枉遭陷溺。由是上天哀悯，而道法出焉。经云：其疾日月尚浅，关节未过者，可以治之？如已过关者，救治弗痊，遇治兹法，则绝后来之患。应救度，须令病家缕细具状，述患人从初得疾日月处所因依，及亡者入梦勾连邪鬼妖怪之事。凡欲行持，惟在诚恪，所有科法供献贽真，请炁之仪，量力厚薄，随分等降出之。若贫寒之家，或法师出备。自富之家，宜按科法以备醮礼，上答天恩。行法之师，切戒贪为己用，所得科物，一以充香火焚诵之用。二则，济山林寒栖尘世穷困之人，但合规仪，亦不可鄙惜财货，轻慢秘术，泄黩上圣，则招谴责。条宪昭昭，诚可慎之。今以经验众符，备列于左。
　　断尸疰日吞符卷内符并聚形，并朱书
　　杀传疰之虫灭尸鬼符
　　右符篆毕，用净素合盛以净水，安在病人前。将符别令一人持符，投在水中，不令动着，七日内符沈，则疰鬼疰虫自死，病顿愈矣。若符不沈，而浮者，其瘵迟安。神验，不传非人。
　　太上紫庭符
　　凡书紫庭符，先烧香，步刚斗呎，所患事理，存见五方金木水火土五真君在案前，各出身光，化炁入砚中，变砚为黑龙池，黑为戈戟，笔为神剑，然后磨墨四十九转，左磨之，默念天蓬神咒，吹炁入砚中。次右磨四十九转，默念二十八宿，十二月将，七星名，八卦神君，吹炁入砚中。次想砚中光明夺日。然后搯玉皇诀，咒笔曰：
　　天圆地方，六律九章。神笔一下，万鬼消亡。急急如律令。
　　咒笔，则卓笔三卓，或画三画於案上。而书符，谓阴日，则昼。阳日，则卓也。
　　散形
　　一炁混成 二仪交泰　一土　二水　三火　四金　五木 天圆於天门上起笔 地方自地户上起笔 雷火 雷火 六丁居左 白虎力傍 天丁力士 斩鬼不祥山精伏尸传疰消亡 转雷火二动转天地明三转三将军四转四圣人五转五狱助六转万病灭七转七星佐八转八方摄玉皇上帝敕
　　聚形
　　右於别纸上，书此符同前。第一断疰，日吞符，一处烧服。如欲服者，先洒扫一净室，男左女右，置灯一盏，备油半跳子。至夜静，将符於针头上穿定，烧作灰。於净盏中焚香，祝病人姓氏生月年纪，并得患因依，所告符中真圣。次以法水同符灰一处调，吞之。令病人面向本命方坐，不得言语。令一二人相伴，须臾，患者或似梦寐中见鬼物来辞别，当问姓氏。或只见虫自身中，即速捉虫，内油跳中煎之，送长流水中，永绝传染矣。
　　咒水治劳法杂病通用
　　太一之水祖且良，举水入口续神光。大肠涉沥至膀胱，荡涤五脏入胞。百病除愈邪鬼亡，上合天地体轻强。急急如律令。
　　右咒水朝向太阳，夜望刚星，默念七遍，吸炁吹入水中，调符追虫用之。患人虫出后，每日早晚须服三光并五雷等符，取下五脏中积聚恶物。过一月后，一向平复，亦常戒喜怒嗜欲，及诸生玲油腻之物，尤妙矣。
　　五雷灵符
　　臣妙宗昔年遇人，常授五雷等符，二十余年。治救危笃疾患，及妇人鬼胎鬼炁，腹中癖块，横生死胎，一切邪病，活全困苦者，不可胜纪。伏遇圣上，奉道秘法，不敢隐藏，谨徧类之於此，流传后学，慎宜宝之耳。
　　散形
　　开天门 闭地户 留人门 塞鬼路 穿鬼心 破鬼肚 一转雷火动二转霹雳发三转动天地四转四圣人五转五狱助六转万病灭七转七星佐八转八方摄想南方雷火吸入口中吹在符上 雷雱震雯想南方炎帝驾万里火车取火炁吹入符中然后念六星盖之□□□□ □□□服符时以桃叶心或桃仁各七煎汤面南吞五丸五脏恶物悉皆取下
　　散形
　　病　在　心　上　出　笔　向　上　病　在　心　下　出　笔　向　下
　　通目见鬼神符
　　右符，以未行持前，书此三道。行持或醮时，吞一道。行持或醮罢，吞二道。先念咒七遍，然后吞之。纵未见形，亦能闻鬼音响也。咒曰：日是吾父，月是吾母，五星是吾兄。吾行神符，摄收鬼神。急急如律令。
　　又符
　　此符，收醮之后，於灯下，用朱书纸上，烧为灰，置水椀中，用洗眼，令静立，见鬼神。以水洗耳，则闻鬼神言语。若被鬼神所害，先用此符，大验胜矣。用咒同前。
　　阴符应符下可书，阳日书阳符，阴日书阴符
　　聚形
　　中宫大圣 飞仙捷疾 阳狱狱鬼地界人界收摄五方断头折是不正鬼贼速通吐 上元唐将军 中元葛将军 下元周将军
　　散形
　　阳符
　　散形
　　中宫大圣 飞仙捷疾 阳狱狱鬼地界人界收摄五方断头折足不正鬼贼速通吐 上元唐将军 中元葛将军 下元周将军真武大圣卓利相
　　聚形
　　天一灵符
　　散形
　　天一贵神 天地水三官 太上老君 中黄老君 吾有大兵十万 □□□□□□□ 日月星辰煞尸鬼 二十八宿煞尸鬼 九府鬼官煞尸鬼 九曜虚辰煞尸鬼 九宫八卦煞尸鬼 二十八宿角至轸宿出笔 左青龙　右白虎　前朱雀　后玄武　四转出笔　各存本色真炁吹入符中
　　聚形
　　火铃符此已下并系杂治符
　　散形
　　灵宝天尊 太上老君 百万神 左青龙 白虎 前朱雀 后玄武 上元唐将军 中元葛将军 下元周将军 十八宿 □□□□□□□
　　凡书火铃符，存变身火，以至满室。如给与人，亦想火光，而前去临。烧灰法，水调下，或戴此符，除一切邪祟。用之书符，咒曰：
　　太上火铃，炎帝之精。光霞掣电，明耀三清。流火万里，鬼贼灭形。神印一着，灰灭邪精。三五将军，豁落吏兵。平天忧地，诛鬼不停。飞符走印，头戴五星。掷火前杀，万鬼千精。六天故炁，付与天丁。五灵真老，是吾本师。无碍神通，万灵同归。恶鬼绝灭，不祥者追。中皇九道，威布四维。伏匿故炁，不遗纤微。五瘟七疰，吾能毅之。何神敢逆，何鬼敢窥。酆都戮形，北斗斩死。神印才下，万鬼消糜。急急如律令。
　　北帝符
　　散形
　　上元唐将军 中元葛将军 下元周将军 金木水火土 □ □ □ □ □ □ □ 角亢氏房心尾箕 斗牛女虚危室壁 奎娄胃昂毕觜参 井鬼柳星张翼轸 开天门 闭地户 留人门 塞鬼路 穿心鬼 破鬼肚
　　聚形
　　凡篆北帝符，以庚申甲子夜，面北烧香步斗，取刚炁书之。即诵咒曰：
　　天圆地方，六律九章。神笔一下，万鬼消亡。急急如律令敕。默念七遍，呵笔头，再咒之。咒曰：
　　黄元六甲，万神遣灵。精气辅我，神仙佐形。急急如律令。
　　诵讫，以朱书。但一切邪炁伤寒，鬼炁鬼胎，小儿惊啼，以桃柳心煎法水，烧符成灰，以法水调下，临外服之。凡给符与人，即念北帝通神咒曰：
　　深底帝涂酥叉、阿若密帝乌都叉、深耆叉、波赖牵叉、耶弥若叉、乌都叉、勾罗帝祁么叉。
　　沥血符
　　散形
　　玄武大圣 天官 地官 水官 左青龙 右白虎 开天门 闭地户 留人门 塞鬼路 玉情大帝　上清大帝　太清大帝　北极紫微大帝侍从天仙众 天蓬大元帅　天猷副元帅　翊圣保德真君　真武灵应真君 布横梁 竖玉柱 刺鬼心 破鬼肚 折鬼足 天大圣 笔行鬼神行笔住鬼神死 □□□□□□□ 叱咤大神 迷魔神将 天煞地煞　年杀月杀　日杀时杀　三十六杀　上帝敕杀一切无道鬼贼急急如律令 
　　一转六神藏二转四煞没三转雷火动四转　四转雷火杀五转霹雳声六转山鬼死七转收一切赞无道鬼神正炁住邪炁去
　　大火铃符
　　散形
　　东拂子大火 西衢耶尼火 闭地户 留人门 塞鬼路 北郁丹空火 南胆炎天火 青火南赤火西白火北黑火中央黄火 十二蜃 十八宿火 北极大帝七元星君部领天兵五雷兵众六调鬼魔大火
　　聚形
　　凡书大火铃符，先如前法行持，步七星纲，搯玉皇诀，存想各方大火炎炎，下灌朱笔砚中。成符，安在为怪处镇之，立验矣。
　　铁扇子符
　　举意如见太阳，左手捻功曹印，步乾元纲。然后，想书案为坛，纸为帛，练墨为百药，笔为利刀。取北斗七星各色真炁，吹入砚中。然后磨墨，左磨十二转，用十二月将，右磨十二转，用十二时神，共二十四转，应二十四炁。咒笔书符，咒曰：
　　天圆地方，六律九章。神笔一下，万鬼消亡。急急如律令。
　　散形
　　开天门 闭地户 留人门 塞鬼路 穿鬼心 破鬼肚 一转收城隍 二转收土地 三转收三代家先 四转收年月日时四直 五转收五虚六耗 六转收六丁六甲 七转收七齐八座 八转收八方无道鬼神 九转收九州分野之鬼上元唐将军急捉鬼中元葛将军急缚鬼下元周将军急斩鬼
　　聚形
　　又咒曰：
　　太上神刀杀，震动三千界。法水流入心，万病自然差。淘宾奴是汝之父，毕杨奴是汝之母，速作速作，汝若不作，吾差天兵到来，伐汝祖父，虚遭六尘。□□□□□□□。急急奉上帝敕。发诀出炁。
　　追魂灵符
　　散形
　　开天门 闭地户 留人门 塞鬼路 □□□□□□□ 太阴太阳 二十八宿 贪巨禄文廉武破 五炁灵龟天魔食鬼取各色真炁注人符中
　　聚形
　　炁杀灵符搯北帝诀
　　散形
　　太字 天刚大圣七炁 曳字 煞字 鬼字 阴日字 阳日字 日敕字 阳日敕字巳上书之按分形年诀各取本炁
　　聚形
　　咒曰：
　　炁杀灵符，镇宅安龙。驱遣五瘟七痉行病之鬼，新死故亡雌雄注射传尸复连，山魑泉石倚草附木，应有一切不道鬼神，闲殃虚耗，准太上符到，速去他方。急急如律令。取北斗真炁吹之。
　　催生符
　　北 敕 急 出 
　　每道收东方太阳炁吹入，搯龙诀，从寅上点至申，落至戌，挑申，即是也。咒曰：
　　日出灵光，遍照十方。育缨合富，上合太阳。变女为男，女即边强。百神安稳，寿命延长。监生在前，司命在后。手把符出，速生速生。急急如帝君律令。取三光炁吹符。
　　催生并下骨鲠符用斗诀
　　如催生，变神为监生大神。如下骨并腹内诸般病患，变神为驱邪院使。
　　散形
　　开天门 闭地户 留人门 塞鬼路 穿鬼心 破鬼肚□□□□□□□左七辅
　　聚形
　　书符毕文咒曰：
　　吾今敕汝身，立为监生童。为吾传符到，子母速分离。急急如上帝敕。咒笔发符，想来人为催生童子，把符去，看人接符，用左右手，知男女。如吞符时，用顺流水，面北吞之。发符时，用雷公诀发之。
　　火轮符
　　於火日午时篆，如不能候得火日，但用阳日。
　　变神为天师，左手结金枪印，面向太阳，念无量无定极真君。向日，以金枪写火字一个，念南方火德荧惑真君。又写一火字，念万应赤帝真君。又写一火字，又念三真君一遍。鼻引日中三道火炁，来在心中
　　散形
　　乾坎 艮震 巽离 坤兑 一真君 念二真君 每一笔念火轮将百
　　聚形
　　以绊纸朱书，发符亦念三真君，存太阳并南方火炁炎炎，下注符中。
　　天蓬救治法
　　按天蓬神，即北帝下将也。经云：天蓬本形，是北斗第九星也，即金眉老君化身，伏魔救护众生，无间男女，悉可奉之。常以月五及二十五日，是天蓬大圣下日。此日，即以清水一碗，剑一口，香一炉，案一张，如法焚香。白胶亦得煎栢汤，饼百花五果，随意供养。若三元日，即击七星灯，坛纂花果供养。
　　若是行禁之时，先须握固，暝目存神，叩齿，鸣天鼓三通。当临目存思，五藏五炁变为· 五神，左青龙，右白虎，前朱雀，后玄武，头中七星，足下麒麟。三台之形，天刚所向，三历鬼道，结伏魔印，破邪鬼矣。若启请之时，先存左日右月，北极大帝玄冠羽服，七星真君朱衣赤绩。次存北斗斗中，真人玉女，三元将吏，从空玄之中，应应身形。次存天蓬金头大圣，四面八手，身长五十丈，着金甲，手持剑戟帝锺神印，兵三十万骑。雷师电师，仙童玉女，羽仗赫然，各持金剑，从空降临前后讫，然后焚香启请。欲念天蓬神呎，先叩齿三十六通，次捐天蓬交鬼目，目在左手中指第二节上。搯讫咒曰：
　　天蓬天蓬，九元煞童。五丁都司，高刀北翁。七政八灵，太上浩凶。长颤巨兽，手把帝锺。素枭三乘，严驾夔龙。威剑神王，斩邪灭踪。紫气乘夭，丹霞赫冲。吞魔食鬼，横身饮风。苍舌绿齿，四目老聂。天丁力士，威南御凶。天驺激戾，威北衔锋。三十万兵，卫我九重。辟尸千里，祛却不祥。敢有小鬼，欲来见状。镢天大斧，斩鬼五形。炎帝烈血，北斗然骨。四明破骸，天猷灭类。神刀一下，万鬼自溃。
　　言杀字，日常持念，不须念杀字，恐有所伤鬼神，念万遍，功成矣。凡诵此咒，四言一啄齿，以为常节，此是修真之科。若昼夜而诵，不必一一啄齿。若有鬼难，依法端坐，一依四言一啄齿，或先啄七啄，诵之三遍，更啄七啄，陈恳心愿，为祟之鬼，皆眼暗盲烂而身死。此咒，北帝秘之。
　　若世人得此咒法，常能行之，制御诸恶，添神益炁延年，却祸度厄禳灾，救护生人，无有枉横。男女长幼，可以行之。修诵者，当须倾心专一，不得杂事诸法邪卫并安同室，此皆六天恶神。黩犯灵直，或笑誧神咒，以似常文，天蓬作怨，能令人癫狂，自投水火，考延填墓，迭流一门，殃咎七祖，不可不慎，勿轻真秘矣。
　　天蓬追鬼法并符
　　凡有人来请法师，先取来人炁三通，足下步斗，起至斗口，后点丑地斗，至未上发，存斗口盖头，存斗杓指前。出门，存一天官！下令先去，却从辰上发天兵，戊上发地兵。后行三十六步，次发一斗，发五岳并．三光等兵马将兵，兼发城隍土地桥梁五道，后到患家门裹，用小功曹局一道，次用立牙历毒印，点子午斗。如迫鬼神不至，即发密存黑海，用系铁鼓印，存台按为神龙。又先存天地水三官，次城隍土地，后发五岳府君等兵马搜补。书符时，先取天刚炁，伏在心上，化身为天蓬大将严驾，夔龙在左，六甲六丁神在右，并六大直符使祗候。想笔为剑，纸为铁板，磨墨念天蓬咒五遍。每遇念毕，取天刚炁一口，吹入墨内。毕后书符，笔尽方成符。
　　散形
　　上元唐将军 中元葛将军 下元周将军 严驾夔龙 蓬大将铁柱锁 天蓬大将怒觑鬼 天蓬大将长钉钉鬼眼 天兵马使 条毒龙长千尺 条毒蛇长千 大将横剑斩鬼脚 乾坎震艮巽离坤兑为祸鬼神急去不去者付吾魁刚之下死敕
　　聚形
　　天蓬三十六将符口诀并序
　　大唐时，麻姑山昔麻姑於此山得仙，故号麻姑山中有一人，姓邓名紫阳，焚修道典。於此山中，修酆都之术，在此山洞之中五载矣。日夜修持，略无懈怠。诵天蓬神咒，无时暂舍。时遇上元之夜，天色晏然，月明如昼。紫阳焚香启奏，愿降真灵。依前诵念，忽天降一书，素绢黑文，光明数道，飞入室中，瞥然不见。紫阳嗟叹，莫测涯际，遂定意於盘石之坐。暝目之间如寐，见一神人带甲仗剑，告紫阳曰：吾是北天六丁使者，奉上帝敕，赐尔黑篆神符三十六道，内有二字，禁其施用，备载於此也。
　　天蓬三十六符，今鲜有行者。世虽有文，然见其多是三十六单字，亦不得其秘文合形之妙诀。臣昔授此文，并有合形，特异於世之有之者，施而用之，殊显灵效，谨具于录。
　　天篷天篷
　　此是天蓬大元帅真符。五星降青色真炁，注符笔。想北斗第可以诛符破庙，禁录一切凶猛鬼神，伏岁连尸，妖精怪异雌雄之病。若但至诚存想书符吞带，千鬼万怪，见者灭形耳。
　　九元杀童
　　此是天杀大将军。存想北斗第六星降黑色真炁，注笔成符。去除邪魔疾病癫狂风走者。书此符吞带，即去除邪鬼魍魉，逃遁远离。
　　五丁都司
　　此是六丁大神将。存北斗第五星紫色真黑，注笔成符。可以制伏疟鬼五痫之病。但书符吞带，其病立差。
　　高刀北翁
　　此是北斗七元。想北斗第七星黄色真炁，注笔成符。欲见王候尊官，但书带之，贵人见，无不钦爱也。
　　七政八灵
　　此是三杀大将军。存北斗第四星青色真炁，注笔成符。止五瘟瘴疠及赤眼头疼等。但书符吞贴，即获大验矣。
　　太上浩凶
　　此是太上浩凶神将。存北斗赤色真炁，注笔成符。军阵斗敌，但书带佩，即有强兵战胜之力。自在驱役邪魔鬼神，摄录山精妖魅。
　　长颅巨兽
　　此是海龙王，收摄三精鬼神。存见北斗第四星赤色真炁，注笔、成符。制伏虎狼蛇虫蜂竭，一切毒虫蜇咬疼痛脓血者。但书损处，贴吞立差。
　　手把帝钟
　　此是五岳大神将。存见北斗第二星黄色真炁，注笔成符。不计官私，佩者大吉。
　　素枭三乘
　　此是三千大魔八景大神将。存想北斗第三星黄色真炁，注笔成符。佩者不被恶魔恼乱，恶心向者，悉皆归顺，不能加害，返当贻咎，冤横永消，干试不犯也。
　　严驾夔龙
　　此神常在玉皇上帝处使之，凡间不得驱策，同用之，返为殃害。
　　威剑神王
　　此是威南大神。存北斗第五星青色真炁，注笔成符。可以制客死之鬼兼伏尸。若与人为患者，但书此符吞贴，其鬼祟忤者，见符当走十里潜形。
　　斩邪灭踪
　　此是常在上帝玉皇前使用，下方不得驱策，返招殃祸。
　　紫炁乘天
　　此是北帝镇录神王。存北斗第五星白色真炁，注笔成符。欲求官禄，事无不应。若佩之，无恶梦，令人形神皆安，元气镇体，疾恶不侵，长保利贞也。
　　丹霞赫冲
　　此是玄都大神将。想北斗第七星紫色真炁，注笔成符。但书佩带，可以破散盗贼人行恶心，返归善矣。
　　吞魔食鬼
　　此是黑杀大神将。想北斗第七星黑色真炁，注笔成符。可以缚贼禁船，辟除颠魔，及除埋葬故墓伏尸之鬼，男祥女□凶恶之鬼。
　　横身饮风
　　此是二十四大神将。存想北斗第五星白色真黑，注笔成符。可以破树木精魅石精鬼怪，但书符贴镇，皆不敢为患，悉皆败藏。
　　苍舌绿齿
　　此是日月大神王。想北斗第二星紫色真炁，注笔成符。可以辟除官私口舌，一切横祸，并可消弭也。
　　四目老翁
　　此是四目老翁大神王，领百万众。想北斗第六星赤色真炁，注笔成符。可以疗诸邪炁，鬼胎症癖癖之炁，及一切肿脓疼痛。书之吞贴，立效矣。
　　天丁力士
　　此是天丁大神将。想北斗第六星真炁，注笔成符。可以制伏凶魔，遍身邪炁，疼痛头昏。书之吞贴，立有神验。
　　威南御凶
　　此是上清威南大神将。想北斗第七星黄色真炁，注笔成符。可以伏百鬼，令男女孝顺。
　　天驺激戾
　　存天驺大神怒目震睛。想北斗第三星紫色真炁，注笔成符。可以呼五岳之神，收捉邪鬼，祛摄妖氛也。
　　威北衔锋
　　此是威北之神。可想从北斗下降，次存北斗第八火车之炁，注笔成符。治小儿邪炁之疾，吞服佩带，护身大吉。
　　三十万兵
　　此是三十万大神将兵士，皆随从天蓬大元帅左右侍卫。可以宾伏万魔众行恶意相向。但书带佩之，无患。
　　卫我九重
　　此是北极帝君。想北斗第七星黄色真炁，注笔成符。诸庙灵神睹佩符者，悉皆避之。若度虚危险厄，切宜佩之。
　　辟户千里
　　此是太玄杀大神将。想北斗内赤色真炁，注笔成符。可以除灭疫瘴。若夜行佩之，去除恐怖，镇卫形魂也。
　　祛却不祥
　　此是天丁吏大神将。想北斗第六星黄色真炁，注笔成符。可以破除男女不祥之鬼，并鳌井之神宅神作诸祸患。带贴，立免矣。
　　敢有小鬼
　　此是五帝之兵。存月中光炁，直注笔中成符，随炁书之。可以疗百虫毒所伤，及疮廊等。但书在水椀中，用水洗之，疮疥即差。
　　欲来见状
　　此是三洞六官真君。想北斗第六星黄色真炁，注笔成符。辟除心腹胀满，鬼炁鬼胎，气促疼痛，宿食不消。
　　镢天大斧
　　此是天蓬大元帅手下，持金斧斩杀诸恶鬼神。想北斗第二星青色真炁，注笔成符。可除骨节疼痛
　　斩鬼王形
　　此是北帝狼戾大神将。想月华真炁，注笔成符。可以斩杀万怪千精，并一切恶梦。书之吞贴，立差。
　　炎帝烈血
　　此是四明炎帝，南方乘车而来。日光真炁，注笔成符。可以疗积年肿疮，虫蛆恶毒，蜂虿所害，颠魔疾病，汤火所伤，打折扑损。吞贴立差。
　　北斗然骨
　　此是北极大帝使者，用火烧百鬼骸骨。存北斗第五星黑色真炁，注笔成符。若被咒诅及毒药伤害，但书符吞佩，其药毒立吐出，咒诅消散。
　　四明破骸
　　此是四明功曹使者。存北斗第二星青色真炁，注笔成符。可以辟除蝗虫鼠耗等，如有此灾，书符贴於竹竿上，虫鼠立绝。
　　天猷灭类
　　此是天猷大神将。存北斗第五星青炁，注笔成符。可追捉虚空飞走鬼神及飞鸟作怪。书符镇之，立灭。
　　神力一下
　　此是大黑杀神将。存北斗赤炁，注笔成符。辟除五兵、万鬼、古庙之神。书而镇之，走散远离。本庙如当归伏，即有报应。
　　万鬼自溃
　　此是三十六将，举戈齐征千万重。又存太微黑杀真炁，注笔成符。可以禁制不从我者，万种鬼神及妖精，皆悉败散。
　　诸学道之士，若遇此圣文真法，直须仰重志口，依此逐字存想真炁书之，即通灵圣，大有神验。密用修之，勿得曲轻慢，不许妄示非道之流，恐生轻易，贻於损害之祸矣。
　　太上助国救民总真秘要卷之三竟
　　＃１『佗』原作门『他』，疑误，据上下文义改。
　　太上助国救民总真秘要卷之四
　　洞幽法师元妙宗编
　　上清隐书骨髓灵文上
　　骨髓灵文，唐叶法善天师所传，出自汉正一天师之遗法也。功验神奇，莫可拟测。旧以九符常甩传授，其余隐秘，莫不闻见。臣昔於九符之外，复得十符，谨续本文之次，别成中卷，稍阐元纲，以广妙用也。其於条律，自如旧本，载之于后云耳。
　　火铃骁将飞捷符
　　卷内聚形符，除阴符黑书外，余并朱书。
　　散形
　　玉清上帝拨开天门 圆地方随吾笔走直入魁刚左阴魁右阳魁左七转唐宏 葛雍 周武 金木水火土周天列宿星君 贯雷三尺大龙王太一迅雷飞符使抛天掷地乘火云 乘天制剑迅烈风雷上张天罗下布地网今日直符太清天吏三官使者赴某处收捉邪鬼
　　聚形
　　太乙奔星收邪符
　　散形
　　金木水火土□□□□□□□ 金金灵灵随吾笔行 六甲六丁三官四将入 严驾夔龙 缚成铁柱动其迹 左青龙从某魂取青龙气 右白虎从某魄取白虎气 三台载吾咄咄
　　聚形
　　右此二符欲书，先望天刚在何位，并用黄绢，阳日墨书。阳日朱书，步天星，取天刚气，左手结紫微印，右手擎符。咒曰：
　　天刚七星，三天神兵，翻天撼地兵。三天大魔王，玉清侍御，飞符使者，从天降下，从吾太上真符，今日今时，随此神符赴某处家何事，追捉邪鬼。今日功曹直符，北帝斩鬼吏兵等，侍吾左右。用引一道同去矣。执符从天门上步斗，至天魁止，地户上步到天刚，覆身再入（８Ａ４０）上，面（８Ａ４１）烧符为灰，叩齿七遍，又念前咒，左手握符灰，右手仗剑，倒移三步，至纲上立，喝符使功曹往某处，不得住滞，以气吹剑，一指所往方上，然后以水噀之。此法可达天门－，五岳四渍，江河淮济，无所不通。可用一丈二尺黄绢书，常用不必也。凡用须如法，大验，无术可加，故此二符为首。
　　撼山符
　　散形
　　此天为父 此地为母 日月五星是吾使 天官地官水官 春雷夏雷秋雷冬雷 飞风走石大神王 翻天撼地兵千万 左队火车轰辟历 队火车飞急电笔指山山岳动 二笔毒龙海水浑 山震木撼百谷沸腾何物敢当不复顺 □□□□□□□
　　聚形
　　大锁龙符
　　散形
　　天尊上帝敕 玉皇上帝敕 五雷飞骑 天地水三官 日太阳君月太阴君 三天步吏兵 五天雷火将一条铁柱长千尺炎火天丁谨护持但系水妖当此死 铁台交加严雷火车缚龙敕龙吐水复敕 铁骑奔冲截海源当吾符者形不全上帝敕流金火铃大力天丁可付水帝承上文何敢不从今日布炁九道尽塞
　　聚形
　　右此上二符书，当於月建上步斗纲，然后看天刚在何处，取气闭息，气逆行，舌柱上腭，捻左手中指中节，不得离，於斗口上书符，捻诀目。咒曰：行上清无极大道法主，某谨召水官地官，某界土地官表道使，河侯山祇，某处某事，吾谨敕此符，闭逐三江，注游五海地界水界中，或有妖怪港越水府，不时兴作，残害下民，吾使丁亥丁丑甲戌甲申神将，统翻天撼地兵，随此神符，一下乃定，一依吾告指挥。叩齿二十四通，下笔便书撼山符。以绯绢一丈二尺，书此符时，高叱於某山，山当振动，鬼神奔走。知镇龙神怪异，以铁板一尺二寸，书篆锁龙符，安岸壁上，则物不能过。如投入湖潭，龙怪冲符者死。
　　上清飞暴捉神符
　　散形
　　三台星用三台咒，在第二卷。
　　右眼月阴日先书右左眼日阳日先书左 太清王帝敕取太阳真平天大魔王炁入真炁入 九天大统兵飞仙骑史天丁力士急捉 左元太乙日月星三官独守将一炁计剑二气记星北斗七元星急电急风雷大赤冲入天布阵六甲张弓法注万星捉缚妖凶 井鬼柳随吾笔走背逆者缚逆道者斩首斗罡浩炁治吾身口急律令
　　聚形
　　右书此符，先自本命上起斗，变神为上清法师，再於斗口内，返步至刚。用白绢一丈二尺，朱书，取刚炁，存入朱笔中，掐中指第一节，烈火烧香祝：
　　奉请三天门下三师，及兵吏九天大统兵太一真官，日月真境平天大魔王，天丁力士六甲布阵，使五雷君云中飞符，捷疾使速速急急从天门降下，从地涌出，上张天罗，下布地网，炎雷火车，风威刮地。随此神符，速赴某处，收捉为祸之鬼或妖精之类，当见吾前，无令住滞，急急如律令。
　　书符时，先咒三遍。发符时，咒一遍。此符与火铃飞捷符一法用之。
　　阳符
　　散形
　　太阳君某日直符 阳日左转七转念□□□□□□□凡此七字掐日君诀 清微天禹余天太赤天 飞雷气史承刚炁六丁付付笔行 转六神藏二转四杀没三转动□□四转河魁五转正阳炁灭一切不祥之鬼
　　聚形
　　阴符
　　散形
　　太阴君某日直符星二十八宿南斗杀童随君笔 □□□□□□□阴日右转七转掐月君诀 阴直狱使 一转动霹雳二转动星光三转动将军四转动鬼神赴吾笔下死
　　聚形
　　右此一符，分阴阳日。假令甲子日为阳日，用阳符。使乙丑日为阴日，用阴符。可灭万怪。仍依法步斗戴刚，阳日朱书，阴日墨书。凡磨朱墨，阴日取月气，阳日取日气。咒曰：
　　天道魁张，使阴驱阳。阴阳真炁，赴吾魁刚。吾符一着，万鬼潜藏。发符阳日，搯日君诀，念日君名字七遍。阴日播月君诀，念月君名字七遍。存真炁灌注神符，驱逐鬼炁邪精。符贴镒面上，鬼神悉灭形矣。
　　上清倒海致雨符
　　源公尸行九江九河此八字，书在符脚下。
　　右此一符，欲书致雨，先行闻奏及九江水帝，就近河源泉穴。若天时有雨，即自阴灵报应。若天时无雨，即指射河潭湫湖之类，别具事由，飞奏祖师上清大帝、昊天玉皇上帝，伏乞特降敕命，指挥某处河源官吏，伺候投符，立便拯救施雨，布散某处，封部取足，某尺为定。伏乞允臣所奏施行。仍申天地水三官，牒雷雨电部天丁力士，行雨龙王，风伯雨师，且述奏闻，兼札子付某处，指挥有水去处，分明开坐，伺候，投符证验，立便施行。仍建道场三日，或建五日。关奏了，当於人退后，取朱砂一两，随日研细，净笔一管，铁叶一片，长一尺二寸，阔四寸，依法步纲取炁了，返斗倒行，立月建上，便朱书，不得添臧。书讫，以黄绢封之，用都天法主印印之，具全衔位，押字不出名。又别写引一道，掐天丁诀，念变神咒讫，句天丁力士来，吾为某处久愆雨泽，已具奏闻。今指定某处湖潭，如别有，逐旋指射。定令下雨。今乃差汝随符投落某处，急使计会行雨龙部众，取某日时，降雨施布，不得住滞。书符讫，面读。指挥罢，投於水中，莫不应时雷雨张布。其行遣不得差误，文字，并用都天法主印印之。
　　上清大力缚龙符
　　散形
　　漫天大鬲罩地铁山 铁山之元当吾所步 左力天丁流金火铃掩暴缚杀四海沸腾太乙元君日澄奔火铁索助吾力 左元无何君禹余天老君步力天丁右骑史 乾坎艮震巽离坤兑书缚字时念天官是吾使地官是吾使水官是吾使九江九河是吾使敕当元痕水河某港寄小水不取天时败害物命六丁缚汝手六甲筹汝足汝不受缚天丁割汝腹
　　聚形
　　右此一符，用栢木或铁板，长一尺二寸。亦先变神，请召符中官君直符三官，具陈某事，安排朱砂净笔，立在天门，望斗步纲，返倒两次，入斗口中，下笔便书，仍须闭气书符，分付与天丁力士。搯天丁诀，句具某事，欲往某处江河潭湖之内，句当某事，或驱或缚。发符了，便奏祖师上清大帝，吴天玉皇上帝，依臣所行。须奏状，开说分明，不得错误，就便札付所行遣河海官吏，及牒九江水帝。具说事体讫，再步斗，呼召天丁，捧文字发符，弹诀目。如是投符，仍须急令人奔走，恐雷声海水惊人也。
　　识符使形状法
　　飞捷符使，顶冠骑龙，仗剑金甲，着绯衣。使入病家，及驱遣鬼邪，除去伏尸也。
　　收邪符使，披发仗剑，着皂衣甲。可使入水府泉源，遣祸逐鬼。若贴人本命上，则夜间赶人精神也。
　　锁龙符使，三目，披发，银甲，乘金翅乌朱雀之气。可使锁断水妖水怪，伏垫蛟龙鱼怪之类。置符之处，水怪等并不敢冲犯。
　　撼山符使，四目八手，骑火龙，乘黑云，从官将吏兵三千人。可使穿地撼山，五岳大山，风雨摧折，不可妄用此符。
　　捉神符使，披发，带金甲，目有火光，手把斩妖剑，乘火云，走如飞雷。可使捉鬼神石铜山精，莫不裂碎。
　　阴符使，裹朴头，仗剑，着皂绣衣。乘符魄随逐兵吏，驱断鬼怪，莫不尽灭。
　　阳符使，裹朴头，仗剑，着紫绣衣。乘符魂随逐兵吏，断诸惊怪魇魅，立便消除。作两像篆，此乃天之告命之文，天之真信，三光之灵文也。缚龙符使，此一符，乃太一元君铁索锁怪之秘文者也。用之看下文，不可妄传此符也。
　　太上助国救民总真秘要卷之四竟
　　太上助国救民总真秘要卷之五
　　洞幽法师元妙宗编
　　上清隐书骨髓灵文中
　　五狱符
　　五狱符者，用金木水火土五行之炁，以结狱，禁摄邪祟奸恶鬼灵。各随时之旺相所主，而书符建狱，可以考驱征应也。
　　土狱符
　　朱书黄纸先以钉钉於狱内，然后布灰。
　　凡作土狱书此符，先想见符使绯抹额，皂巾朱衣，执铁棒，自空而降。次存笔为黄龙，口吐光炁，而成其符。欲下笔，先念咒七遍，又念土星名七遍。而书符临煞笔，又念土星名三遍，念三缚字七遍。咒曰：
　　唵□啰钵竦那夜野大陁阿孽帝灵啼帝唬啰耳呀提唵伊醢娄醢煞煞婆诃取炁。土星名军咤利。此是土星名讳。三缚。书符煞笔，念此二字。
　　木狱符
　　朱书青纸上，置於狱内，然后布灰。
　　凡作木狱符，存岁星自东而来，降下化为青炁，灌顶中而入后，想自己顶星冠，着青衣朱履，左手执青圭，右手书符，想笔作青龙，口吐光炁而成符。欲下笔，先念咒七遍。
　　太上治书此字，念太上老君敕，取炁吹。七统书此字，念七星敕，取炁吹。煞鬼书此字，念天煞地煞年煞月煞日煞时煞。便取天刚炁吹，各七遍。急召。书此念：急召天下一切无道鬼神，东方青灵神炁摄。取炁吹。
　　火狱符
　　墨书此符赤纸上，置於狱内，然后布灰。
　　凡作火狱符，先存南方真火之炁，自南方而来，如练入眼中，灌注遍身，火发光焰。又想身成三头四臂，后想笔为火龙，口吐光炁而成符。欲下笔，先念咒七遍，后书符。咒曰：
　　唵叮啰檀曩呾啰夜野尾钵咤吽婆诃。取炁。煞笔念南方丹灵神炁摄。念七遍取炁。
　　水狱符
　　朱书此符黑纸上，置狱内，依法行持
　　凡作水狱符，先存北方玄真之炁，自北方而来，如练入耳中，灌注遍身。玄光之炁，霭霭然忽变身为天丁，左手仗剑，右手书此符，想笔为黑龙，口吐光炁而成符。欲下笔，先念咒曰：
　　辰星见祥，万鬼伏藏。天帝召汝，孰敢隐藏。一切凶妖，赴狱见形。急急如律令。煞笔念北方玄灵神炁摄。七遍取炁。
　　金狱符
　　朱书此符於白素上，置於狱中，然后行持。
　　凡作金狱符，先存白光之炁，自西方而来，如练入鼻，灌注遍体，如月之光华，忽变形为太白星，冠素服。左手搯追鬼诀，右手书符，想笔为白龙，口吐光炁而成符。欲下笔，先念咒七遍。咒曰：
　　太白皓灵，收摄邪凶。不正之鬼，天地莫容。金虎扬威，摧灭妖锋。一切隐恶，神吏追穷。急急如律令。煞笔念西方素灵神炁摄。七遍取炁。
　　右此五符立狱，并先安符於中间，次逆步二十八宿，丁纲而绕之。凡起此狱，亦书此符，烧与病人吞服，依五行水一火二之数用之。
　　建五狱法
　　凡立五狱，申奏文字，并依天心法天狱法式施行，方位同前用之。狱圆阔三十六寸，以符安狱中心，符上罗细灰，厚二分。内水狱，用三斗大净新盆一只，不侵漏者，盛净水七分，用大明照子一面照上。朱书山精野怪符一道，符在口后。着在盆心。点长明灯一椀，浮水面上。油尽再添。盆上横法剑一口，用皂罗一匹，皂绢亦得。五方纸钱共一束，步马五匹，系於空中，去盆上地面相离四十九寸。如木金土火狱，只用照子放灰上，灯一盏，虚架照上。剑卓灯旁，彩随方色，余依式。
　　立五狱榜式
　　北极驱邪院榜：晓示承帖神将大判官等。
　　当院於今月某日某时，具状飞奏
　　上天，及申东岳，牒都大城隍，乞差神将判官吏兵等，收捉某人家为祸邪祟鬼贼，赴此狱中显现踪由，分明报应，仰干系等神吏知委，以凭申解者。
　　右晓示承帖神将大判官吏兵等众，各知委。
　　太岁某年某月　　　日时
　　榜。
　　法师半衔　　　　押。
　　狱样图
　　建狱毕烧追鬼符符在天狱式
　　建狱启祝
　　凡建狱毕，然后焚香变神步七星纲，如前法。陈述建狱因依，搯都监诀，默召城隍，丐本家司命，五道土地；邻近社庙等神，分明指挥神将吏兵等，责勒近限，须管於限内，收捉为祸邪鬼，上狱显现踪由，分明报应。以凭申解，不令懈慢，稍有不依，今来指挥应干系等神，一例申送泰山根究，知情断罪，禀此奉行。
　　立狱祝，与天狱咒同用。狱内验鬼迹，亦同本法。如经两日，未见报应，依法再申牒，催促施行。
　　召山精野怪符
　　此符用朱书，搯玄武诀，想身为真武，披发，手仗三昧火铃神剑，足踏龟蛇。搯天丁诀，召天丁力士，四直神将，想在左右。先发诀，抛斗，以纲在前，指有鬼神处，后至案前咒曰：
　　吾佩太上印，速赴此间，行神布炁，断鬼除妖。四直使者，六丁六甲，为吾急召，速赴坛前，吾在此间卓剑相待。急急如律令。念咒毕，想六甲六丁及四直神将符使吏兵，遍往搜罗，驱赴坛下。符用朱书。
　　散形
　　金
　　火　土　水
　　木
　　阴斗名 二十八宿 吞魔食鬼收捉一切邪道
　　聚形
　　此符追召山精野怪。建五狱，可书照上。
　　追风法
　　凡人或有路中逢恶风，此夭恶神之所作也。如与人为祸，即搯天丁诀，想身为天丁力士，结天刚斩鬼印，想四直神将驱定为祸邪怪，抛阴斗罩定，以金刀诀印斩之，其风分为两段。再以阴斗罩金刀印斩之，其风自坠，或分散下，必有血。
　　驱雨法并符
　　凡少雨旱，先於壬癸子丑日作醮。先五十六步纲仗剑，想身为天丁力士，朱衣赤舄，向当日辰上呼功曹，及先掷此符於所在江河中，其雨自作耳。此符朱书铁板上，作之。
　　拜章法
　　凡行符治病，驱逐强恶之患，必须斋沐，严庄净衣，设坛置醮，上章行事。仍先吞解秽符：
　　右书符时，静心向王方闭炁，啄齿三通，以朱篆二道。篆毕一符，烧投沐浴水中洗身。以朱内净水盏中吞服，洗荡五藏，洁涤内外邪秽之炁耳。
　　次掐三台诀，诵咒，书都匠符，随诀诵三台名虚精、六淳、曲生毕，次诵咒曰：
　　天地运用，日月之精。光彻四海，能斩邪精。斩妖去病，身有光明。神水既作，万祸灭形。急急如律令。咒毕，即握笔书符。
　　阴阳日都匠符二道
　　刚日朱书
　　柔日墨书
　　右二符，阳日，以朱书阳日符。阴日，以墨书阴日符。每书，用其日符二道，一符烧之成灰，净水调服，一符铺拜章案。下书时，勿令杂人见之。
　　伏章法
　　凡上章朝天，法师具法服，就案步斗纲，身在斗口，放章案上。先存己身为驱邪院使，伏地冥心，存二童子执剑持印，并龙虎朱雀玄武在其前后左右，日月之华映照两目，五星在头，青黄白三色之炁绕身，九色圆光出於项后，内外洞彻，即见上元唐真君执符居前。左，中元葛真君，执戟居前。右，下元周真君，执节居前。中，直使功曹，左右使者，金童玉女。章中从事，身中五体，真官神将君吏，箓中法中神将官吏，金刚力士等，布列围绕前后。次存己身驾丹琼车，乘赤红之云，自西北而升。初入刚风世界，见日月交映，黄道坦直，入五色云中，过天门。次经欲界无色界，过种民之天，皆有七宝琼林，森森然夹道，灵风振之，自成音韵。过黄道，比有紫云成盖，遥见金阙门，题之太清太极宫。当去阙百步下车，留侍卫官将不进，唯与旬中玉女，捧章玉童，赍章函前引，急趋入阙门。次入金阙第二重，题之太上三天门下，即不入此门。次向西，下诣太元都门。入门之北，天枢院，见大殿下，谒正一张天师，拜陈上章之因。天师称善，即自殿门东出，回步北向，诣凤阙下。少顷，见玉童一人，朱衣黑冠，自门而出，就捧章玉童手中接章函，入进太上御前。次有领仙侍郎引见。
　　太上戴九德之冠，着九色云霞之帔，正殿而坐。左右二真人侍立，群真翊卫。太一朱衣，在太上前览章文，又自密陈章中之意。
　　太上宣太一，於太清玉陛下书依字，即於玉殿右阶，付今日直官曹官毕，即拜辞。
　　太上次出辞天师，即与向来门下官吏抃跃还车。经历所来威仪如初，至案前称以闻，再拜兴。
　　太上助国救民总真秘要卷之五竟
　　太上助国救民总真秘要卷之六
　　洞幽法师元妙宗编
　　上清隐书骨髓灵文鬼律玉格仪式下
　　凡十门。共一百一十五条。
　　道法门二十七条
　　诸行法官，乃阳行阴报，并依式岁考功绩，如能止邪抑非，治困拯危，度死超生，含灵受赐，解除冤仇者，依仪迁职。如傍循私曲，随曲随恶长奸者，许三官紏察，以闻当议，重行黜责。
　　诸发遣文字，危急行札子，限当时。谓病笃，会问阴府天曹，命数延促之类。次紧牒城隍，限一日。次申东岳，立狱催鬼神，限二日。常程给限，并不过三日。辄有留滞半日，杖一百。涉私故，徒一年。情重者，加一等。在道阻节者，以其罪罪之。
　　诸应管东岳差到神将吏兵，三年一替，一年一替者听。并具劳绩过犯，报本岳考察赏罚。仍於去替一月前，预差替兵。愿留再任者，关本岳。应替不替，不应替而替者，杖一百。有故者，勿论。
　　诸神将被命报应，稽迟者，杖一百。缘事害人，受赂者，徒二年。天兵将吏，仍具所犯因依奏闻。
　　诸行法事，有不便者，不得擅行改易，即时奏请，以俟报应，谓如遣鬼不去，即符使不灵神之类。违者徒二年。非行法官，辄干预者，徒三年。
　　诸差使鬼神不任职，误取生人魂魄，或令发狂致疾者，流二千里。因而害人性命，加二等。毁法不遵者，处死。
　　诸行法官所至，许带符印。随行在处，称行司。应有须索呼召将吏等，辄违戾者，徒一年。干仙班者，具事因奏闻。
　　诸承受文字遗坠者，获时经驱邪院自陈，检会别行，仍责限追寻，不获者，杖一百。限内寻获，与免罪。
　　诸鬼神应送所置，辄违而不往者，流三千里。累犯者，处死。
　　诸神将吏兵等，因追摄鬼祟，残害受赂者，徒二年。若隐庇纵令逃避者，以犯人罪罪之。若罪人在坛显验通露后，忽因事身死者，具将吏所责情状奏闻。
　　诸神将名山大川城隍社令，及三品神众，凡遇承受驱邪院文字，并须验认印记，严谨护持，速具报应，辄有轻易者，徒二年。
　　诸鬼神等，受驱邪院发遣，经宿不离当处者，一日徒一年，十日加一等，罪止徒三年。
　　诸邪祟经驱遣，而六甲土公司命等神，辄隐藏不发去者，徒三年。因而害人性命者，流三千里。天曹降旨留住者，勿论。
　　诸民人有事，告诉行法官，受接不行，虽行而苟简，及妄入鬼神罪目者，杖一百。不候告，而别指事故行遣者，非。
　　诸当职之神，辄与民人妇女私通者，流三千里。情理重者，奏裁。如地分鬼神犯者，加一等。
　　诸鬼神无故害人性命，及偷盗人间财物，不受咨恳，被捉者，处死。所属城隍土地等，故纵者，同罪。失觉察者，杖一百。
　　诸被使鬼神不即时往干者，杖一百。紧切事干人命，徒二年。因而至死，流三千里。受敕符，违而不去者，处死。
　　诸蝗虫旱济天霜雪雹害民稼穑，本地分神众不能救济，驱邪院差将吏同力止绝，违者，杖一百。事干天曹时行年灾，许具章表奏闻。
　　诸神将吏兵，应使而不使，不应使而使者，一人杖一百，十人加一等，罪止徒三年。
　　诸救济民人疾苦，合用干碍神鬼，呼召辄不到者，流三千里。虽到而不协心搜捕干捷者，徒二年。天府差干他事者，勿论。
　　诸天行疫疾，令人患疮肿走痛之类，隶十二年，王统行所主神鬼，受驱邪院遣除，事合遵禀天曹拘收者，即时报应，具奏上界，违者，杖一百。
　　诸山川土地司命城隍，受命搜捕邪祟，辄有违滞故纵，於经历地分害人者，直送东岳处断。主者失觉察，杖一百。
　　诸提举城隍社令有过者，具奏北极，取旨三官紏察。关驱邪院施行。
　　诸方境内，遇年灾大疫，损伤人民、牛马畜兽之类，被告，即关年王神收毒，仍奏知上界，违者，杖一百。
　　诸囹圄久淹受苦之人，所犯非辜，实负冤屈，诸处雪理不明，即委当处城隍岳神显谕推勘，官吏省悟实情，立为与决，违者，徒一年。如囚人实犯阴谴者，勿论。
　　诸神将天丁兵吏，辄离行法官者，杖一百。遇有急阙，许於近便神祠差借，共不得过五百人，干办讫，犒赏推恩，申奏所属录功。
　　诸鬼神承受天符委干，稽留不行，五日杖一百，十日加一等，罪止徒三年，有缘故者，具奏天府。
　　太甲门二条
　　诸林谷妖异，累害人者，处死。所部鬼物，非过干累及者，送东岳处分。应干经历地分不觉察，杖一百。同情犯者，罪亦如之。
　　诸林木散大，为人钦仰立祠，祈祷无福报者，并除之。因立祠而不为害，善能兴福於人，听以有无功绩奏闻，违者，杖一百。
　　太戊门一十条
　　诸地炁所产育养之物，遇灾年，须出生地毛，如鬼神无故出入，别兴风雨，因而损伤稼穑，害及人命者，并流二千里。仙官拘执六地犯者，具奏天府。
　　诸神鬼盗人财物。满千钱者，流二千里。不满千钱，徒二年。若常住供献之物，不以多寡，灭形。
　　诸地分主首，故纵邪祟，於部下为害者，关日游神吏腾报，违者，杖一百。
　　诸掌文字管摄邪魔，差当日功曹将吏承受，有稽迟投，至不明磨擦损污者，杖一百。私拆封角视者，徒二年。奏书有漏泄遗坠者，流三千里。
　　诸鬼神，妄摄人魂者，流三千里。因而致毙者，死。
　　诸神鬼，呼召不至，辄违慢不恭者，徒三年。诸神鬼，非摄受於人世，不得与生灵混处，违者，杖一百。天府谪仙者非。如妄假名目，侥求祭祀者，徒二年。切害者，送东岳处置。拒捕者，死。
　　诸鬼神，无故在人家潜伏，妄兴妖祟为害，经宿不去者，杖一百，五日加一等，罪止徒二年。神命不去者，死。
　　诸人间染疾，旬月淹延不退，梦与鬼魅交通者，委所居地祇具事状，申东岳诛灭。违者，杖一百。
　　诸驱邪院官，行天符，委山川地主收捕鬼祟，不即力干，违慢者，徒一年。
　　正一门四条
　　诸称水者，不以大小浅深，善能滋养稼穑而不随时者，许九江水帝，察其功过保奏，违者，杖一百。
　　诸龙神，在江河湖潭湫水有所王者，谓之主，正则祠之。若因大风雨，无故非理出游，害人稼穑者，徒一年。妄邀祭祀者，徒二年。掌水司引水，因漂溺田屋苗稼，被害及五十家已上者，流三千里。不及五十家，徒三年。灾年时，行地分变异者，勿论，仍具表以闻。　　
　　诸龙神鬼，主江河污流去处，若故曲邀舟车祭祀者，徒二年。妄兴风雨，翻陷田屋，至伤人命，一人流三千里，十人处死，十人已上灭形。干涉湖潭，主首并同罪。本地分不紏者，罪亦如之。
　　诸隐伏鬼神，合起雨泽，不急救旱苦，水主一同情隐，不为放露者，并徒三年。
　　亡祟门六条
　　诸亡者，有怨於生人，曾经地府陈理，未结绝，而擅於人家作妖异，克害他人，侥求功果为报。虽非损人命，而动烦立狱，仇对平人者。关地府灭形。
　　诸无道邪祟，隐显形影，放火撒血，引弄家属之类，惊犯生人者流三千里。至害性命者，死。
　　诸鬼祟放火，在人居室或笼柜中，烧爇财物舍宅，及十户者，死。不及十户，徒三年，送酆都重役。地分知情，故纵不紏者，流三千里。
　　诸伏尸鬼怪，古物精妖，一切无名之鬼，妄托不系籍身死，辄停世间不去者，徒一年。妄假威势，曲求祭祀，陷害生人，流二千里。地分主者，知而不紏，同罪。
　　诸鬼祟，伤害生人，因追捉藏伏者，徒三年。拒捕，辄与吏兵斗敌者，死。
　　诸孤露无主邪鬼，假於新死故亡之便，缠绕生人，有所求者，流二千里。伤人命者，灭形。委是家亲眷属，逐时有阙祭祀，因而作祟者，以肴馔祭飨，善功为报，化谕遣退。若受祭飨福力后，依前为害生人者，送东岳，於下鬼籍中拘系。
　　国祀门五条
　　诸国家，不载祀典神庙，妄兴妖孽，诳惑人民，辄为祸福者，流三千里。曾伤人命者，灭形。
　　诸鬼神，虽不载祠典，而能福及於民者，当考功绩，以闻推恩。若自矜其功，捷便妄以妖异。於人兴疾疫，须求祈祷，而不退者，徒三年。至伤人命者，流三千里。及十人者，死十人已上，灭形。
　　诸里社本界神祠，水陆二路，见系阳界灵威，该在祀典，不得受人间曲祀，及不得受人厌咒生命，违者，紏察，申三官当议，重行黜责。
　　诸祀典福神，有害於人间者，具所犯，奏取敕裁。
　　诸朝列功臣名贤，因立庙祠后，有害於民者，立便遣之。违而不去，关东岳，并具所犯奏闻。
　　飞奏门二条
　　诸急切飞奏，限两时报应。上天急切，与地狱仙官行报者不同。若违时不报，或因腾奏有失者，并杖一百，仍许再奏，候报施行。如驱邪院误报，因而违者，勿论。
　　诸奏书，紧切，限一日。次紧，限三日。常程，限七日。报应并谓奏上天者。皆用引札，通落须经历地分护送出界，辄邀难拘滞者，一日杖一百，二日加一等，罪止徒三年。若情理切害者，并具事因奏闻。
　　玉格正条十六条
　　诸应本院官法服，星冠朱履，非行持伏鬼魔者，不得披戴，违者，徒一年。不因法中事仪，以劳鬼神者，徒二年。
　　诸应本院官法职，乃上清玉籍补充，统摄三界邪魔。所授正法中诰箓，并以黄花帛上，朱墨间写，装严卷轴。给付讫，本师告谕戒行勤切，应系法中秘语灵文，口传心授，不得隐落，违者，三官纠察。
　　诸行法官，若善能传授正法，与有道之士，行持救济生民，有感格者，岁许具表章奏陈当议，不次推恩。
　　诸应选人材，可保奏而不奏，不可奏而奏者，并徒一年。未经奏陈，辄传印诀者，罪亦同上。百日内，本师自觉。举限内，不首陈罪，亦如之。
　　诸应奏名后，不依师旨，及有违背事仪者，徒一年。情理切害者，本师具实告奏，先灭一身，后罪九族。
　　诸应有道士，告传正法，以救民人。主师图其财利，辄生难阻者，杖一百。妄授货者，一匹徒一年，十匹加一等，罪止徒三年，仍降两资法职。不满一匹，杖一百。馈送酒食，亦同。
　　诸行法官，每岁拯救危笃病，及二十人，转一资。二十人已上，依仙班格升职，功行迁转法位，奏闻。若人间告诉，不为度理，画即救济，并妄迁补法位，不实者，并徒一年。
　　诸奏名人未奏，诈称法职者，徒二年。已奏，而报应未下，保举审察不当，即议重奏。不俟报，而妄称师弟，各徒二年。
　　诸新补本院法官，习篆天符、星斗印诀、纲步之类，以金玉香木板书。习了画时，以香水洗脱，弃於长流水中，违者，徒一年。
　　诸以正法妄传非人，而希求财利，或得财而中悔不传者，并徒二年。未得财同。假以他法，影应为正法传之者，徒三年。
　　诸以正法鬼律示非人，或假借倩人传写，侮玩不恭，与非行法人持论，泄漏诀目者，徒三年。以法示玩鬼神者，徒一年。故令他人以法陷鬼神者，徒二年。至死者，流三千里。不具威仪精洁观读者，流二千里。
　　诸奏上清表章词文，关直日功曹，通落东岳文状，付沿路土地收捕鬼祟，差本院神将吏兵，告奏事定，轻重行遣。如合奏而不奏，不合奏而奏者，已上并杖一百。
　　诸正法天书秘录符篆，传授与人者，许誊写，故本藏之名山大川龛岩石匣中。法官敕诰符文，经转资，尽将已前所授者，皆焚化，置之江湖中，止得留见任官文书。如不烧化，以故法衣裹复，投於江河内。篆符替下，笔墨朱纸砚水，道冠法服，诸般应替之物，尽火化，沈向水中，或埋在洞府石室之内，并以诀法藏之，违者，徒一年。
　　诸传度正法听，以甲子、庚申三元、八节、五腊、本命日，奏名跪受剑印诀目，笔砚朱墨法具，皆祭而甩之，镮券质信器具金银等物，鉟镕售钱置供献，拯济贫人，不得入己侵使，违者，徒三年。
　　诸行法官，急速去世者，预显异境，此乃上天告命，遂使卒然而去。无灵异者，即是有司追取，证对不明事宜。令嗣法亲眷，速以符诰敕牒法服，谓其行法之师，先所受本法诰敕之文，并本身所服阶品之冠服也。焚为灰，投长江关水官，递与其人幽司遵行，违者，徒二年。
　　诸法官，功行果满被召者，法体二上三下，如蛇虫行耳，似有风声。目无神光，天柱不起，天鼓不鸣，便穴肾堂皆痛，神炁自涌泉穴出顶门，即便以诰箓符印函藏一处，更新衣法服，端坐遗嘱嗣法亲眷讫，蜕去前，有瑞云仙仗迎引，直赴洞府，受仙官，领职治事。若法体觉知不能支持，当处土地宠助嗣法亲眷，依上法函藏，违者，流三千里。情理重者，处死。
　　仪三＋五条
　　诸应正法鬼律文篆，并以香箧彩囊巾笋贮之。遇检阅，存神冥目，结界入静，方得开卷，不得过五行，秘之，慎勿令鬼神盗观。
　　诸善民，能驱邪辅正，实有济物之功者，收录奏名，传度正法，补职受位。
　　诸应院中法具，谓如剑印、笔墨、朱砚、冠履、法水之类。未经奏祭，并不得擅便私用。
　　诸应传度弟子，肘步投师。师升坛说戒，露刺饮丹，分镮破券，以誓盟言。次与诀目符文，宣示真诰，跪受官职印剑之类。师启白上真，落三尸於四体，释万罪於九玄，关报所属行持，上合天心。
　　诸应神将吏兵，谓东岳差到者。明受报应，到院讫，以酒食钱马犒设。常守本职，准备驱用，不得私使。
　　诸行法官，经过有神祠处，掐天丁诀，鸣天鼓，集身中灵官护法将吏随行，以布威仪，神自畏伏。
　　诸行法官，早朝取服，旺气作用。奏书设醮，不得烧檀乳香。
　　诸应世间人命，禀天注寿禄。如经本院拯救，所病不起，即是数尽劫终，此即不可行移文字，必为虚设。
　　诸应拯济世人，行遣文理，不得繁杂，止可直言至诚之事，仍声说前人性命，系系天司，夺禄灭算，乞不在今来所陈之限，明乞报应。
　　诸受披诉狂邪妖怪者，法官变神，受词押印遣行。
　　诸应醮设，许奏三清玉帝表章等，非时不得辄有亵渎。焚奏表章，先以镇信同化，差功曹直符赍送。
　　诸应醮奏於三清玉帝位，傍列采访使者一位，余位不得近帝座。
　　诸应入静烧香行事修写法中文字，先以斗盖，勿得杂视。
　　诸被告诉致死，而来呼煞，以盖镇之。
　　诸应治牛马六畜瘟疫者，问所损过数，牒年王神驱之。
　　诸应授质信，量其至诚，收售之价钱为三分，许用一，置供献一，施贫者一，即赡道。
　　诸立狱治病移文字，不伏者，并摄囚治之。
　　诸魅乱发魇，心肾虚困者，以符录吞佩镇之。
　　诸应治小儿惊叫夜啼，委家宠、檐神、四天王、飞天、捷疾神，以三光符治之。
　　诸应行法官，逐日拯救世人，合用赡道之费，无受民贿，自然上天赐禄，遇阙即上章表，言诚自有阴助，更无乏少。如辄受民物，则世用不扶。
　　诸人家灶铺营业，被邪厌闭者，以三光符遣神治之。
　　诸应修造营茸之类，牒太岁安抚所辖土公等神，无令兴害。
　　诸应有怪异居於陂塘堤岸，以至修筑不常，非时为害损坏者，委当处土地驱逐离彼，仍以三光符镇之。违而不去者，依法断遣。
　　诸遇瘟疫流行，人罹疾苦，依格札付委土地等神外，牒年王神收回毒气。合飞奏者，本院官禹步变神，默言口章以闻。
　　诸孤民，不宜男女，贫穷无嗣息，先以法退三刑六害星，仍以箓佩。
　　诸应世人，所居不利，阴阳不和，上下克害，连年困笃，累岁迍邅者，授之以正箓。
　　诸应治事，量其轻重行持，不得妄动神将吏兵。如接押词状，画时行遣，勿入鬼神之罪。
　　诸应传度正法，以法中用日，设醮一座，名曰传度醮。奏献钱马一百二十分，以章酿仪。中圣位，列献如数，内减半。奏者从之，告报天地，授举官保明状讫，依法付嘱符诀官诰真箓之类，关报东岳，割移名籍，附天曹。原赦九族，出离幽冥，超升生界。登坛节次行事，并依本法。
　　诸应驱邪院行法官，并称都大，统摄三界邪魔事。初补右判官，次右大判官，次左判官，次左大判官。已上并谓同管句院事。次功格高者，升入仙班，补为都天大法主，同判院事。次加九天金阙大夫，谓一年内，救民二十人。 凶岁早潦枯槁，刻日应祷升祷者。次水部尚书，次木部尚书，次土部尚书，次金部尚书，次火部尚书，已上谓岁做数，过二十人者。次或救大害功行优甚者，递相转补。次紫微宫使日直元君。谓岁终助国除灾，安宁境土，遣鬼兵阴助帝祚太平。又一年内，能驱灭分野蝗虫灾怪，持法除去者，加九天金阙御史。又一年可发志愿，自於名山建立坛场，投词献章，上祝人君万岁，实有应验者，加金阙上仙侍中。又一年自了性理，出於物外，提拔群迷，出离五苦，亲诣南曹添注，主圣臣贤，九族生天，万物受恩者，加紫府上相，次玄都大相，次太玄上相，次太极上相，次金阙上相。又一年通证大道无穷，不执文字，指喝有验，能治江河湖海蛟龙作害，山崩派决，实有利国济民，馘除大孽之功者，加无极上相。已上自日直元君，至无极上相，计九位迁职者，合授上清九等大箓，方许入此宪格。余职并依诸仙官，以三元为首。洞神已下，转行初下元一品仙官。次知北极驱邪院使中元一品仙官，判北极驱邪院。次上元一品仙官，判酆都使。已上有功行果满，次第迁转，身登金阙，侍列三清。
　　诸应发三清玉帝北斗三光符行事官，变神上奏，具所请事因称臣。今准式付发遣，愿如臣言。祝毕，即便给直符使，符到奉行。
　　诸应行法官，出入常存领六丁、四直土地、监印力士等神随行，以法嘱之，无令失事。
　　诸行法官，朝上帝，驱瘟邪，断怪祟，须先戴三台北斗，变为驱邪院使。
　　诸朝见上帝，元正日登黄金殿，春登瑠璃殿，夏登宝珠殿，秋登白银殿，冬登水晶殿。
　　诸朝上帝，奏请毕，即诣天枢院，部领四天王，十二大神，八金刚，六丁六甲，天蓬天猷元帅，火铃将军，五雷风雨神，直出天门。
　　诸立狱，须奏闻申泰山，具事仪称述，己於某月日於某方，立建天狱，奏上帝，言五斗狱。
　　式八条
　　诸篆天文符录，以天德月德水，六甲六丁笔，黑帝墨，太阳灵朱，五龙宝砚，一如传度法诀，收取奏讫方用。
　　诸应伏凶猛鬼神，切要委曲神将，仍左右拾局邪诀入，以左右斗盖之，己身宣敕云：汝过罪疏之，吾以救民为心。
　　诸应奏醮为民禳灾，先奏星宿真君科状，后坐称弟子禳灾集福，延龄命素，代厄衣禄，虔诚置备，知鉴达诚。
　　诸应上清纲步念斗咒，至天刚住，便弹却印诀，却用天刚印指出。若以符中咒，唯步斗，以贪狼星起之。
　　诸祭神，以春夏秋冬四季，六甲等日祀之。春六甲，夏六丙，秋六庚，冬六癸日，於门户外，以斋果香枣汤三分，供养三界。直符四直功曹一位，土地先化土地钱，后具述情意云：吾奉玉皇敕，佐天行化，助国救民。凡行符法，断绝为祸邪祟，治病扶危，作福祈祥，皆凭使者通达上下诸位圣众。今日资备酒果钱马，以伸醮礼，伏望使者恩慈，大布威光，特垂灵佑。次三上酒，化钱念咒。
　　誓功曹文
　　吾闻夙修大道，今作至神，莫不以功行居先，救民是切，故显幽赴冥，出水入火，变见千途，威通万状，荷戈挂甲，负鼓擎锺，出没纵横，来去无碍，邪魔闻之胆碎，疾病见之安宁。吾以正法降魔，用汝威灵，佐助收伏鬼祟，断绝祸原，福及良民，功归善道。今以祭礼，略报神勋，少谢功勤，用答灵威，深劳戮力，伏请各各醉饱。
　　誓神将文
　　汝等各宜醉饱酒食，整肃威仪，具严天戒，祇威帝命，奋威武之柄，致平定之功，嘉绩有成，明敦响答。奉启东岳差来神将兵众，素韬神武，夙蕴机谋，闻望清严，仪德英伟。响应镇岳之命来，专讨伐之权震动，则凶魅灭形眦眶，则风云变色，灵戈所指，大恶无前。辅国救民。济时利物。推心事道，宜莫好功。当院早膺仙诰，素被道庥。误叨天吏之权，惟藉至神之佑。上则镇身保命，学道事天，资我身真，冀膺天爵。中则显扬圣化，昭布阴功，推此威灵，愿成绩绪。下则救人利物，治病祛邪，诛翦凶妖，兴隆福泰，庶使累成善效响应，幽微德着。而汝等同分其利，功成，则汝等共享其荣。尽举当世之便宜，共望正法之超冠。利而不害，威而有惩。凡事亏中失顺，害物违天，致讨行诛，芟邪辅正，以终功而胜凶德，以神化而胜奸谋。某何以当人，孰能御，惟尔有神，辅我大道。急急如律令。
　　诸应神将吏兵，以法诀付嘱，常当守护行持正法，榜之本院晓谕。
　　北极驱邪院当院见管神将吏兵等，系奉玉帝敕命，差拨赴本院护法行化，助国济民，救度群品，咸归正道。切虑不知本院有天印，方一寸八分，或方二寸一分，或方三寸，或方五寸，管辖天兵百千亿万。垓印篆一毫一纹，容隐三十六万。垓兵将随吾印转，邪魔闻之胆碎，病者见之安宁。
　　上帝赐之，力士捧擎，从吾所行印中兵将，百千万亿垓，来往如风，无形无迹，变化不穷，隐吾印中。召之则至，或见大身徧满虚空，头戴须弥，肩担日月，手把帝锺，足踏夔龙。或见小身入微尘中，於丝发内，现大威通，护持正法，千变万化，救度有情，不自伐功。玄妙之力，道法无穷。切恐所管神将吏兵等，不知有此法令，故意违慢，遣汝受罪。不轻当院，今将天兵将吏，岳兵将吏，分屯番次，准备缓急使唤。如闻当院呼召，急须速至。如不系当番，或不呼召，并仰潜隐六合之内，自隐自伏。具下项：
　　一天兵将吏等，常切准备呼召，如不呼召，不得擅离天界。
　　南斗天兵三千六百人。
　　黑煞神兵五万人。
　　四轮正一部兵将。
　　放光一部兵将。
　　天丁众神。
　　力士众神。
　　金刚众神。
　　大明众神。
　　飞龙骑吏一千人。
　　斩龙骑吏一千人。
　　决龙骑吏一千人。
　　统兵助法神将二员。
　　一泰山差到兵将，仰分作两番，每一日一替。参随当院行法官出入，遇有急速干事，不在此限。仍只得於本院安泊，无辄慢易。仍委自统兵助法神将，常切提辖。
　　统兵神将一员。
　　助法神将一员。
　　马步兵若干人。开东岳关到人数。
　　右件兵将神吏等，今出榜晓谕，仰详前项指挥，遵依奉行。如稍有违，必无轻恕。汝等有功，即当赏犒。具奏上界，赐之恩果。的无虚示，各宜知悉。
　　某年月　　日。
　　具法位　押。
　　太上助国救民总真秘要卷之六竟
　　太上助国救民总真秘要卷之七
　　洞幽法师元妙宗编
　　辅正除邪考召法
　　序
　　夫考召之法，出於正一之道，故有三五考召之箓。官将吏兵，本文备载。又按《金琐流珠》，作考召法师，须於明师受本经箓。自有三元五行将军，六甲七星玉女经图。又考召者，为考鬼召神之事，当发心助国安邦，救治百姓。又受考召正法之师，比世天官，亦同大郡守之任，身法不轻，百日一思巡，巡检世之妖神鬼祟精邪，令不为祟。十日一存用，思存用法观世界，恐有恶精邪神蛟龙鬼精，妄为祟害，及天地毒炁浊乱於人。又恐风雨不时。此等事外，即自理身，常令魂魄俱正，正炁常行，精神明盛，可以长生。又云，夫为考召法思巡，游天下十方世界，救度人物，常行平等。为国治家及身救济人物，着功於天地之间，行德闻於玉京之上者，功满，则上帝使仙使迎之，上补为大仙真之位，白日上升自人皇行之，逮至栾巴之后，得道高真，於施持用者，莫可能纪。窃以学者，世乏宗师，事失原本，不能遵正真之大体，执偏末杂施之小术，故随名假用，往往失之於鄙陋，道隐小成，岂足贵之於道者哉。若不叙其本而辨其末，则元机妙赜愈霭昧而不明。琐细绪余，擅见闻於专业，使学者岂得推穷於玄奥，博该通於极致乎。谨以古法考召纲要之旨，叙之於前，旁助杂术，编之於次，庶乃别其源流，以明於本末者也。
　　考召六种功德
　　后圣君告天师曰：此考召法，通於人，以成功德，有六种。
　　第一能与治邪注疾病，收捉诛斩祟妖。
　　第二能与人勘天曹地府，年命长短，贫富贵贱。
　　第三善能与人禁断公私冤对相害。
　　第四能与人夫妻男女生命相克者，令不相克，永世相宜，出得金木之灾，水火之害，从顺无碍。
　　第五能与人解除公私咒诅，冤鬼害神，生人死鬼，图谋口舌之害，皆能消之，彼此无害。
　　第六能除天地灾害，风雨不时，四炁不正，毒龙凶神，淫水淫旱，瘟毒鬼炁。若非正天行者，此法能除之。
　　又告天师曰：此六等之法，是太上大道君，结习天地正真之炁为符箓，一千三百八十一阶具足，即今为考召大法。如此者，是大道上妙，救人济物之大法，能行不欺，不妄立取。上真此法，功满三千，白日拔宅，家口鸡犬，共得升天。
　　立坛存师诀
　　按正一考召仪曰：夫考召法，是考鬼召神也。须安坛立纂，建狱开门，引绳系坛，及狱开四门，禁步结界。以香案明灯，於上中夜，禹步步於中心，丁字绕外，结界敕水讫，即西向立，存三元考召正一法师李尊师，存纲头大度师李惠举尊师，存时亦可小声呼其名也。紫衣飘飘，具冠剑，乘九色师子，紫云从西北而来，绕坛三匝，心存礼三拜。即与臣禁坛。又领阳兵往天曹人间，共臣身中，箓兵同心并力，为某家，或为恶鬼，或为治某事。尊师又领阴兵，助身中箓兵，入地狱及水中，或於坟墓中，捉祟害。某家鬼贼来到坛中，勘问所由，开启闻奏。
　　口奏式
　　追捉臣某，谨依天科行法，愿阳师阴师如无阳师，则存代作本师身，即掐天师诀，令天师降真炁，下身中。佐臣行兵布炁，放水发火，遣三元大将军师子猛兽，与臣同心并力，共击破某山某庙某贼凶囚，宅舍恶鬼营窟，悉令溃败，瓦碎火烧水荡，捉取精祟，腰斩令除，病疾差愈，某事即遂。任意此下添事作辞亦得。
　　考召思吏兵诀
　　凡行考召，先思存师於身之前放大光明，兵士自光明中涌出，领三元三将军，五德将军五人兵马百千万人。亦可存六甲十二神将大力天丁罗列围绕彼人屋宅，及用备卫把截自己门户，每一门，差一十六人立两边，执刀枪，一如行军布列行阵。严敕讫，即又存师及臣领兵巡前件，人门户上下，然后结界禁祝，行符牒追捉。
　　存思治病诀
　　凡存师治疾病，於光明中涌出兵士，罗海截地，绕天搜狱，与某拔出某人三魂七魄，女人十四魄，得离鬼庭之中，附着本身，令疾病即时差愈。搯三师诀，在左手第五指第一节是也。本师诀，第二指第三节是也。天师诀，第二节是也。
　　思存行考召诀
　　凡考召，思师出兵，一一如法。即存二十八宿罗列於身上。次三将军吏兵，三元备具，三元兵将具足也。即搯三将军诀。诀在左手大指第一节心是也。毕，即向案边坐，依仪读文，即召鬼神，考问作祟者名字，判付收禁。如是顽恶，后上赤章，请天兵诛斩鬼神。令疾病速差，及某事速遂毕，即答恩效，上谢师尊。
　　考召存祝护身救人诀
　　考召法师，常能朝旦入静室中，佩带符箓，握诀步纲蹑斗，吐炁为紫云，先盖自己身，令鬼神不能返害。讫次治病，即存盖彼病人之屋周匝四面，及患者身，以五方兵阵，使之围绕彼人身家，令应验立在，须臾而成，即搯都监诀，存北斗七星盖头，三台覆背，上以□星指之其方。咒曰：
　　太上传教，后圣流行。天师亲受，九千万兵。巡察十方，布炁三清。神无凶党，鬼无妖精。人鬼各居，不得有争。行祸者死，行福者生。祸福吾知，随手分明。左指三灭，右指四倾。勿犯吾道，吾道甚平。有罪无赦，无罪自宁。天赐吾法，令吾按行。莫犯吾威，威猛七星。饮汝血，食汝精，一切坦平，吾道不刑。一切毒害，吾道令行。急急如律令。
　　咒毕，又闭炁禹步，左手持道父，父者阳也。男以左手持之。忽起於手中，如人头戴莲花冠，紫服，渐渐从手中上到心前，如自身长短。却存身长九尺，四边兵将四象，各各罗列分明。右手搯鬼目，神目，以朱涂之。左右手相对於心前，或存身为考召法师，或为考召使，即叩齿三十六通，咒曰：
　　天明明，地灵灵。吾为考召主，先天地始生。巡为天地使，立为天地兵。祸恶逢自灭，福德见自生。非但禁虎狼，兼亦摄五兵。神龙不敢神，邪鬼不敢灵。指山山为崩，指水水为竭。指石石走转，指日月为明。吾身行坐处，卫从十万兵。随吾手指者，风火电光生。急急如律令。
　　三元将军真讳
　　上元将军唐，讳宏。
　　中元将军葛，讳雍。
　　下元将军周，讳武。
　　五德将军真讳
　　东，青龙将军，讳孟章。
　　西，白虎将军，讳监兵。
　　南，朱雀将军，讳陵光。
　　北，玄武将军，讳执明。
　　中央，勾陈将军，讳黄庭。
　　凡行考召法，救治生灵，清净身心持戒积行。受佩符录，并如前说。应治疾患，令患家周细具状，陈得病缘由，为祟之因，至於年甲，逐一诉说。然后依法行持，考治救疗。事涉稍大，仍作坛，念净天地北帝神咒三七遍。解秽驱氛，约束神祇。启祷天真，叔陈事理。惟在志诚，成就功德。一有鬼祟妖精怪魅处，先用北帝普天罩法拘罩鬼神，不令逃窜。
　　次立坛布法。
　　次握诀叩齿，召神将吏兵，驱摄鬼神。
　　次用咒法，照现邪形。
　　次用符法，驱荡邪炁。
　　次使吏人勘问为祟根源。
　　次或奸邪恶鬼未伏者，即立狱禁止。
　　次如天心法，申奏帖牒。
　　次搯斗，盖藏患家。
　　次戒家神营护。
　　北帝普天罩法
　　法灵灵，动天地，移星辰，拨天关，转地轴，驱山岳，罩鬼神，吾法非凡之法。三清正道，上至八极，下入九泉。东连扶桑，西彻耶尼。南抵海门，北到酆都。太玄煞炁，横天乱地。上鬼不得下，下鬼不得上。吾上张天罗，下布地网。天鬼不令下界，地鬼不令露形。巡游四世界，恶鬼皆在吾罩中。谨请三五大将，五湖大将，三元大将，豁落大将，三师门下吏兵，北斗魁中吏兵，河掾吏兵，雷电吏兵，南斗煞鬼使者，北斗炎炉使者，天驺甲卒，威剑万丈高击。大鼓大威力士，五眼三眼。六臂天丁，铜牙铁爪。电目六睛，九头八角，朱发蓝身。金枪银甲，遍满虚空。青龙白虎，朱雀胜蛇，猛恶巨兽，飞枭钩索。天蓬豁落，大力飞天魔王，五方金刚，五方力士，五方吏兵，五方夜叉，五斗下营，八方云合。五湖七泽，五岳七庙，二十四治坑坎洞穴，等等列阵，步步排兵。山林树木，细细搜寻。何神不伏吾罩下，无鬼不在吾网中。顺吾者昌，逆吾者亡。慈善者生，凶恶者死。急急如太阴北帝律令勑。
　　右法行持之时，先存心火炎绕一身，澡炼形神。乃想身为考召使，威神赫怒，吼声如雷。便丁立南向，以两手结天罗地网印，出炁似霹雳，即急念前咒毕，吸炁吹入印中，望行法处抛印。祝之：
　　炁化成铁，网如黑云。暗雾弥纶天地，罩定邪鬼之方。其罗网印，以左手三指四指五指，句右手三四五指。右手大指，搯左手大指甲下，以左右手二指开。念咒毕，即二指相搯，撒向病家。然后行持，诸法禁治。
　　照鬼现形法
　　先令患人立地户上，合眼少时。次法师用鉴子一面，右手执擎，左目於鉴内存书符一道。毕即放鉴於案上，便双手结师子印，加鉴面符上。然后法师持鉴，於自身心前合定。念咒曰：
　　天神地祇，万灵同归。合明天帝敕摄，谨请八方追鬼捷疾使者，速捉为祟邪鬼现形摄。
　　次呼神名曰：
　　唵判祟唵判祟判居轮判居轮取判取判锡利锡利嚧嚧。捉鬼来，捉鬼来，速捉来，速捉来。急急如律令。谨请当坊日游使者，追鬼摄。谨请当坊土地，追鬼摄。谨请当坊五道使者，追鬼摄。念毕，将鉴向北照一照，复念咒一遍，再照再念，三照三念。咒毕，便将鉴令患人吹炁入鉴内，令开眼看鉴内，见是何鬼祟，或精怪，或家亲，或外鬼，悉是一一见之。
　　存鉴内符咒
　　天皇，地皇，人皇，天人皇，地人皇，人人皇，唵皇帝君咤利，当境土地力士摄。天阳地阴，鬼神无处藏。左青龙将军斩鬼，右白虎将‘军斩鬼。天丁钉鬼，地丁钉鬼。头戴华盖，脚踏魁刚。乾坎艮震，巽离坤兑。黄头将，赤头将，青头将，药叉将，旃檀将，火轮将，火头将，大力天丁将，无量无定极真君，南方荧惑真君，万应赤帝真君，火轮帝君，火输帝君，火轮帝君。
　　鉴内符式卷内聚刑，并朱书
　　右法净身，存变为北方阴神。阴神，乃九天玄女也。右手持明鉴，左手搯第二指第一节目，想鉴中出五色圆光，彻照一方之地，无物不鉴。逐一作法，摄召为祸鬼神，不得逃匿，悉皆出现於法鉴之前。
　　水照法
　　水官斩鬼地官斩鬼天官斩鬼
　　逢水水尼　逢地地尼　逢天天尼　万水不流斩煞无道　之鬼送在南山脚下　受死急急如律令
　　右法以右手中指，於空中写前山水二字，随手念上咒字成咒，尽以右手从空撮入水中，水用净盆盛之。次令患人吹炁入水中。咒曰：当直日功曹使者，十二时神，速摄此间土地、里域正神，追捉为祟病人邪鬼，急急现形。敕摄。咒毕，再令患人吹炁入水中，见何等鬼怪，一一分明直说，不得容隐。吾行太上之法，务在制鬼救人。急急如律令。
　　暗处照鬼现形法
　　谨请天真天洞六甲阳神，六甲阴神，四直使者，驱魂使者，急驱冤魂炁处现形。急急如律令敕摄。
　　右先令患人低头合眼，念前咒一遍，吹患人顶门。却引炁至黑处，如此吹炁三口，令患人觑黑处，有祟是何人。如却要赴患人体，再念前咒一遍，不念黑处现形字，却念急驱冤魂，速赴病人，借口通传。其祟即时赴体通传。
　　控缚鬼法
　　谨请上清三天力士，八杀将军，急急为吾控缚邪鬼，不得走失。急急如律令。
　　右法面北正心，左手搯第二指寅上，念咒吸炁三口，吹病人身，即自控缚。
　　十二神将捉鬼枷缚考责法
　　谨请登明神将，河魁神将，从魁神将，传送神将，小吉神将，胜先神将，太一神将，天刚神将，太冲神将，功曹神将，大吉神将神，后神将。
　　右法变神为天一贵神，头戴三台北斗，面向西地立，足踏丁纲，以左手搯亥上起，周匝至子为诀目，召神将称：急速为吾追捉病人某身中祟病鬼神，不以庙社灶君宅神，凶死恶亡精灵，妖怪之鬼，应曾作害病人者，一一追收，立附患人身体，受吾正法，考问通说因依姓名，远则六合八荒之间，近则不离家舍内外，须管追到。急急如律令。
　　右此法，以六甲日亥时，祭醮於星辰之下，用青布一匹，缝作四方净巾，下用净席衬布，用时花、净果、枣汤、清醴、灯烛十三分荐献，具词祭之。自亥时供养、周戌时一昼夜，读词祷祝，启愿通灵治身救人之意。仍祭处周回，以茅香煎汤洒净，不令杂人鸡犬触之。祭毕，取祭物自饮食，余者散於流水中，不可与他人。若有疾病急难，祷祝贵人而召之，立有报应。其神将各各统领兵吏，为人救苦。切在志诚，如法行持，慎不可轻试也。
　　大力天丁追捉邪魔恶鬼法
　　先立坛，选真武下降日，受持祭醮。用净席一领，以净洁黄土铺地，高半寸，令平后，舒净席，在土上上安香四炉，时果鹿脯清酌四分，列之四方，然灯烧香。法师整服临坛，卓剑於坛上，北向朝礼太上老君，北极大帝，四圣真君，诸位神将吏兵。次存北帝在法师顶上，於空悬之中，披玄龙之服，戴平天冠，蹑皂履，佩剑，俨苦彩画仪像，卫以四圣。然后召大力天丁四位神将，各领吏兵，从天降下坛场，歆受醮享。次读祭文，委曲祝之，凡三祝三上香酒，但不拜。祭毕，即收摄位牌，於神将堂供养。后有摄召，一如下文，具威仪如左。
　　东方大力天丁追鬼神将温玉，着青衣大袖，戴青帻，赤面，手持双刀。
　　南方大力天丁捉鬼神将李公达，披赤文大袖，头戴赤帻，面色赤黄，手执铁棒。
　　西方大力天丁缚鬼神将吴天安，身着金甲，头冠素帻，面色黄白，手把铁索。
　　北方大力天丁考鬼神将刘武真，身着皂衣大袖，头冠黑帻，面目青黑，执戟。
　　右各依其方，召请祭醮后，有邪神恶鬼作法，请召追捉考问，使之立有灵验。
　　北斗布炁治百病法
　　若治疾病，行法之师北向，令患人当前。法师存贪狼星君身长十丈，着素罗之衣，披发，口吐青炁。想毕，问所疾之因，随声吸病人炁。次念贪狼唵，取贪狼青炁，吹於病人痛处，用右手收之后，念咒曰：
　　委委冥冥，甲乙丙丁，天地所生。神不反养，鬼不反生。急急应吾口，急急应吾声。急急如律令。念毕，再结印收之，病即时愈矣。
　　北帝劈鬼胎鬼块邪炁法
　　先面北，存身为六丁，右手持铁斧，左手掐第三指第二节六丁诀，不得辄动，动则不灵。次存地为酆都黑狱，以香焚左右。次屈左足，跪右足，净斧一柄，放於面前。次令患人面南对法师立或坐，以右手划地，书田字。
　　田字式
　　开天门 闭地户 留人门 塞鬼路 穿鬼心 破鬼肚
　　次重念咒，书田字咒曰：
　　谨请大黑天神，六通斩急煞摄。咒尽字成，便令患人咳嗽一声，取炁吹於田字中心，急以右手持净斧，随炁劈之，即时鬼胎鬼块鬼炁消散。
　　三官搜邪符
　　散形
　　上元赐福天官 中元赦罪地官 下元解厄水官 左青龙 右白虎 上朱雀 下玄武 三五将军 手执螣蛇长万丈口吐火万里烧杀一切无道邪鬼摄
　　聚形
　　右符存身为考召法师，祝笔墨后书之。
　　祝笔咒
　　三毛留布，天下所尊。乾坤定位，万鬼敢存。左阳右阴，北斗魁刚。诛邪斩鬼，馘灭凶殃。神笔一落，万鬼伏藏。急急如律令。吹炁於笔上。
　　祝墨咒
　　神墨灵灵，月中真精。书符禁鬼，邪魔灭形。病身吞带，永保康宁。急急如律令。吹炁於墨上。
　　右咒笔墨毕，向五方默念咒书之。若有鬼邪处，令烧作灰，水调，涂病人心上，或佩带，亦得辟诸邪魅鬼神。
　　五斗战鬼符　
　　散形
　　子辛　子寅　子惠　子真　子邻　子阵　子戊　子庚 □□□□□□□ 角至箕宿 井至轸宿 奎至参宿 斗至璧宿 十二月神将 太阳君 太阴君
　　聚形
　　右此符依前法书篆，若有鬼人，将符在头上，即战，无鬼不战也。
　　拷鬼法
　　奉请北斗灵官下一尊神，号曰无面目大将军，九天圣母摄拷鬼，速通灵。急急如律令。
　　右诵咒三遍，面东北，取玄色真炁，吹在杖子上，倚在病人身上。存想四力士打拷鬼祟，速令通名。
　　钓鬼法
　　天刚大神，与吾拼钓六丁将军，速与加刑。急急如律令。
　　右念三遍了，取天刚炁，吹在患人顶门上，高声云：拼钓起。
　　捉控六甲法
　　凡行法，须先祭醮六甲神将，及识六甲神仪，使用驱捉邪鬼，呼之立至。祭时，用黄纸十二束，马十二匹，酒果十二分，於庚申甲子或丁甲日祭之。
　　第一神将通宝灵，在吾前。
　　第二神将文化通，在吾后。
　　第三神将灵宝贵，在吾左。
　　第四神将灵通辨，在吾右。
　　第五神将宋保义，在吾上。
　　第六神将黄圣夷，在吾下。吾行百步，神将相随。吾行万里，在吾左右前后。急急捉控鬼神，不得疏慢。急急如律令。
　　杖子拷法
　　乌东赤帝神五雷使降灵，手执决龙杖，拷鬼速通名。急急如律令。
　　右面北，左手搯天丁诀，右手把杖子，念咒三遍，取天刚炁，吹在杖子上。存天丁力士持杖子打拷，令通姓名。
　　山字照鬼法
　　天圆四噀，冤魂上驱。六丁六甲，天丁力士。天洞天真勅，速疾驱来见。急急如律令。
　　右以左手结山字印，以手帛子蒙印面，向东北念咒三遍，取玄色真炁，吹在病人顶门上。令病人合眼咳嗽声，随声取炁，吹於印上，令病人开眼视之，即见为祟鬼也。如要附身，令病人再合眼，以右手搯剑诀，赶入顶门，再念追鬼咒曰：
　　青青灵灵，立降飞魂。附入病身，通说姓名。急急如律令。念之三遍，取天刚炁三口，吹於病人顶门上。令抱头枷下着，自然枷下通传也。
　　太阳针法
　　天地太阳，月角神光。灌荡尸疾，邪炁消亡。急急动杀摄。
　　右以雷震枣木造针一枚，长三寸六分。临治疾时，香上度过，右手握针，左手掐第三指甲下，仰手於心前，瞻望太阳，一炁念前咒三遍，吸炁吹於针上。针诸疾痛疾病，无不应验。
　　天刚罩凶邪狂病法
　　若有狂邪乱走叫笑奔人者，急认活曜天刚所指之方，叩齿三通，以左手大指搯第二指甲下，闭炁，想见天刚大圣，散发，身披素衣，跣足仗剑，空中顶出九色圆光，炎火绕剑烈烈。
　　见毕，以右手向空书符一道，随手咒曰：
　　天刚灵灵，收摄鬼神勑。一炁念之三遍，吸炁喷邪人，邪人即自伏，或缚首而求罪。乞，去其符，具如后。
　　咒枣治百病法
　　用香水净洗枣，不拘多少。凡遇三七日，於净室内或功德前，焚香礼拜毕，面北立，先将枣搯开，念咒曰：
　　臣谨请昊天玉皇上帝，速降火龙摄。念咒毕，存想真武真君，取青色真炁，吹枣上。凡治百病，以咒水嚼下，无不应验。
　　北帝肘后七星布炁法
　　其法以甲子庚申本命日，及三七日夜正旦等日受持。用净麻索一条，如三指大，以净木梳通，令匀净。更用五色丝线二十五条，或五条亦得，将四字古老钱一文，以左手同线左搓作索子，穿古老钱，结一结，念咒一遍。咒曰：井星井星，金星金星。魂迷魂迷，魄魂魄魂。奉请南方真火，护助弟子吊法。急急如律令。次日日初出时，再如前受持。受持毕，每用时，於钱眼内穿过，於肘后叩之。每禁疼痛等，取炁一口，以手紧系之，立验。若禁制鬼神，断除邪怪，镇压凶宅，以物句挂於正堂及鬼神显应来路上，其鬼立去。佩带不得入神庙，并忌妇人鸡犬杂物触之。
　　天师考灶纂鬼法
　　用木一尺二寸，作三级为坛，化作三台星。存身为考召法师，外踏七元纲至灶前。下纂时，先令家长把纂，师自於地上书鬼字一个，念开天门，闭地户，留人门，塞鬼路。绕鬼字转三转，念唐葛周三将军急上。急便令家长将纂於灶上打三下，便自接取，想二使者打到灶君，使去鬼字上下纂，打七下，念□□□□□□□后，於纂头上结狱印，一道牢头纽鬼印，存追打灶君，纽在狱中，却用付狱纽鬼印。存再纽定灶君，然后戒灶君曰：
　　咄咄咄，汝是张喏之子，上帝封汝为灶君，合保护家门，何得放入外鬼，为祸搔扰宅舍，立须发遣远去，若不遵吾言，当申奏上帝北帝，牒天曹，莫言不道，急急发遣外鬼，速去不得久停，罪有归处。三日起纂，烧钱与阿钵罗二使者。如用纽鬼印，先念日月二君咒，然后踏天刚。大圣太阳太阴，愿降毫光，本色真炁，入臣纽鬼印中。
　　纽鬼印
　　辰，辰上挑出。艮，中指中节。寅，
　　阴日右手，阳日左手，交加样下。
　　禁鬼火牢法
　　其上，於东南地户上，用细灰先布一重平地，圆三尺六寸，开南门。又灰一重，开北门。其鬼驱自北门入，其南门，以灰书火字於门口，后闭牢门时，亦使灰书火字闭之。
　　火牢图
　　立火牢咒
　　谨请南方火铃神将，火铃吏兵，从天降下，为吾闭定狱门，驱缚邪鬼，戮加考刑。急急如律令。咒毕，吸炁吹入牢内。法师置牢之时，先存身为朱陵大帝，左手搯三指甲下，足蹑丁纲而咒之。如鬼邪凶恶，加以当日考鬼人数多者，或有未了邪祟之事，即驱入火牢焚之。
　　锁门法
　　天杀皇皇，地摄正方。千邪万鬼，谁复敢藏。飞步一吸，万鬼灭亡。左魁右□神圣摄。锁着不管走透，神将疾锁。吾奉北帝勑。
　　此法若人来投状，称有邪祟作害，法师先变神，接押了，候发遣。投状人出门，法师随手结锁印，三步丁纲，呼神将，取天刚炁，向西北念三遍。再取日脚炁吹印，往患人住处方位，默言：神将疾与锁着，不管稍有走透。想四直六甲力士往彼围定，锁下鬼祟。
　　北斗入门护身法
　　北斗七星，吾召汝名。凶神伏尸，土鬼潜形。八王所随所出地兵，千里谨护吾身。急急如律令。
　　右法师至患家，入门行数步，存身为真武，披发仗剑。四直使者，天关地轴，仪仗随从。以左手结斗印，默念法三遍。至患人家厅上坐，令驱患邪人出来，勘问子细施行。
　　四灵捉鬼法
　　钟真子景，降冤列圣。急急四灵，三昧降真。四位神将，速捉冤魂。急急如律令。
　　右令患人当面立，令合眼。次法师面北，左手搯卯文，念法三遍，取四方炁各一口，吸水少许，同炁噀患人面上，喝神将疾捉鬼付体。身战，是验也。
　　又捉法
　　谨请南方真君，在於丙地，急降真火，入吾水中。天猷天杀，助吾咒力，助吾道法，速捉鬼神。急急如律令。
　　右面南，左手搯斗诀，右手搯子文。持净水一椀，吸太阳真炁一口，念法三遍，取四方炁各一口，吹於水内。次想南方火炎连天，一炁吸入口中，吹於水内，如此作法三遍。次令患人服之，即时战也。如不欲驱考，即不得将法水令吃，即法师自吸，喷於暗处，令患人看之，问见何鬼祟。
　　缚鬼法
　　奉请北帝，酆都之神。北帝灵君，助吾圣法行，索捉缚邪精。谨请天狱大神，缚法降临天狱，铁纽搐缚鬼手，疾疾速速，与吾搐缚。急急如律令。
　　右面北作恶，以两手结缚鬼印，念法三遍，取炁三口，吸水少许，噀患人面上，喝神将抱头缚着。如便缚起时，只云紧缚。
　　枷鬼法
　　谨请年直，月直，日直，时直，六阴甲子，六阳甲子，三阳会首，九州社令，四力士，八金刚，十二时辰使者，且令与吾把鬼枷下，吾奉北帝勑。凡鬼祟捉下后，问不语时，法师面北，左手搯鬼目，念前法，书枷鬼符一道，咒尽笔尽。再念法，将符烧为灰，吹於患人头上，喝云：枷下。
　　枷鬼符式
　　又法
　　奉请北斗七星，天刚大神。左驱六甲，右驱六丁。丁卯速令鬼丁追魂，四大神州捉枷，疾付鬼身，鬼付人身。铁枷既到，力重千斤。急急如律令。
　　右用此法，於就近城隍灵庙处借枷，即先望北念法三遍，左手搯日辰诀，吹往借枷处方位。复以两手结枷鬼印，念法三遍，吸炁，吹放於患人项上。想神将枷鬼，喝：疾。
　　五斗拷鬼法
　　奉请五斗正炁，北帝令行，要辨祟神。即加宪刑，急拷鬼身。吾手下四力士，八金刚，天刚大将，天丁力士，天狱大神，疾速拷鬼通名。急急如律令。
　　又法师面北，执刑子三条，念法三遍。取五方炁各一口，吹於杖子上。将一条放患人背上，两条靠两腿。再念法一遍，吸天刚炁一口吹之，喝神将打。
　　又法
　　谨请北方黑杀真炁降灵，手持铁杖，拷鬼通名。拷鬼除根，打鬼断形。天转地裂，人生鬼灭。法到奉行，急急如律令。
　　此法用杖子同前，取天刚炁吹之。
　　压鬼法
　　谨请大力天元大力将，大力天光大力将，大力天冲大力将，大力大同大力将。急急如律令摄。
　　右法师面向天门，左手结山字印，右手执纸笔，念法三遍，取炁一口，吹印於纸上。再结印，念法书上字一个，咒尽笔尽。吹印放字上，将在患人背上，喝神将压下。
　　又法
　　泰山揭底摧，压鬼莫延迟。巨灵透入耳，鬼魅化作泥。急急如律令。
　　右法师面东，两手结山字印、念法三遍，取炁。想见巨灵神擎泰山，猛放患人头上。
　　李尊师扑鬼法
　　谨请天灵天地之神，金木水火土通灵大力鬼王，行法□□□□勇士，金甲将军，法力力士，左右把下，李真君用剑在手，行法捉邪。急急如律令。
　　右法师面北作恶，左手结斗印，右手搯子文，念法三遍，取炁三口，吹患人面上，喝神将把下。如教打，自打。教扑，即自扑也。
　　烧鬼法
　　谨请南方丙丁将，火铃将，天刚火神火龙大将，火轮大将，烧鬼大将，急速与吾烧鬼。急急如律令。
　　右法师面南，双手结火输印，念法三遍，吸炁吹印於朱盏朱笔上。后以皂纸一片，以左手搯小火印，书火轮符於患人背上，令烧。书符并烧符，各念后段咒。
　　火输符
　　心中七转念二十八宿
　　谨请东方太阳君，二请南方火德君，三请西方火山神，四请北方大火输，五请中央降真火。吾手中执定大火轮，烧鬼身不存。急急如律令。一炁念之，咒尽成符。
　　四渎冰祟法
　　奉请四渎源君，九江大神，摄力冰魂，急速疾冰。急急如律令。
　　右法师面北，以右手搯子文，执净水一椀，念法三遍，吸炁吹於水内。再念法一遍，望北吸水炁一口，吸水噀患人，喝神将，疾与吾冰。患人战，是验也。　
　　照鬼法
　　谨请登明神，促地神，驱魂大神，军急奉灵追魂大将军，须管照真形，与吾所降者，为吾所显者。急急如律令。
　　右法师先面北，将纸一片，念法三遍，取炁吹纸上，令患人捻作纸脚两个，一左一右，於油内蘸过。再念法一遍，吹於纸脚上，令亲人然灯，扶患人於房内照之。法师袖内结铁棒印。照之，众人皆可见，为祟鬼也。
　　追土地法
　　谨请北方黑帝神，急速追某家土地，吾奉三清之勑。闻之勑到，身委重刑。众神侍立，不敢离位。速追赴坛下。急急如律令。
　　右法师面北，念法一遍，取炁吹於地上，云：追某家土地来随。次书追土地符一道，烧为灰。以左手搯地雷诀，丑文是也。念法一遍，吹符灰云：速追来，候处分，神将权押祟在一边。再念法，吸水少许，喷患人面，喝神将驱土地赴患人体，分明报应。唱喏述意。勘同了，便却令神将押归本处，常切巡护，再驱祟来勘问。门丞街道土地，并同一法追之。
　　追土地符
　　黑杀灵，黑杀圣。追土地，聚摄庭。急急如律令。先面北念法一遍，取炁吹於笔上，再念法书之，咒尽符成。
　　追魂法
　　谨请北帝大神，九天玉女，六丁六甲，天魔大王，左魂神将，右魄神将，速追真炁，速付真形。急急如律令。
　　右法师向东，念法三遍，取炁三口，吹於患人身上。次将黄纸二片，朱笔一管，念法一遍，取炁吹纸笔上。以左手结六丁印，书追魂符二道。以针签定，以纸灯烧为灰，用法水调下。如患大段，不省人事。牙关噤硬，心头热未绝者，急以符水灌於耳内，令一人将照子一面，於耳边打，高声叫姓名，少时即活。当书追魂符时，念后咒。
　　追魂用
　　谨请六丁六甲神，六丁六甲将，赐五灵文。追元辰，在东北。怎去得，许昌摄。念咒书符，咒尽笔尽。
　　移降法
　　奉请飞腾七降，赴体通名。急召腾魂使者，速来腾魂。急急如律令。
　　右此法为患人瘦弱，不禁驱考，即别唤一人，令与病人相对立。先令患人吹炁，令立者人吸之。两人并令合眼，法师面北，念法三遍，取炁吹患人头上。复念法一遍，吸患人炁，吹於代人身上，喝：疾赴体。
　　又法
　　奉请黑路天神，与吾赴身，吾奉北帝勑。
　　右此法为小儿患语言不得，法师先令妳子抱孩儿，当面立吸孩儿炁一口，合眼。法师以两手结金枪印，向北念法三遍，取炁三口，望面吹之。喝神将速驱赴体。加赴体，精神与常不同也。　　
　　抹块法
　　谨请六通大圣，大力天丁，助吾通灵，同共搜捉邪炁。入笔不得动作。吾奉上帝勑。
　　右先问病人块大小，令自以手紧捉定块，将厚纸一片於卓子上。以左手结金枪印，右手执笔，存笔为金枪，纸为病块。向天门上念法三遍，吸炁吹入笔中。次以左手搯卯文，纸上书田字一个。念开天门，闭地户。留人门，塞鬼路。穿鬼心；破鬼肚。用此咒书田字。令病人咳嗽一声，随声吸炁，吹於卯文上，紧搯定，以笔抹田字。先从天门上抹至东南，问减多少，再取黑抹之。并须逐笔念法吸炁抹之。
　　治小儿惊吊法
　　斩腰截手，劈腹剜心，六丁下刀。
　　右法师将墨笔一管，念法一遍，取天刚炁，吹入笔中。次以左手结金刀诀，以大指压四指五指，直二指三指。念法上一句，於孩儿手心书月字一个。第二句书刀字一个。再取太阳炁，呵顶门上。如眼稍下，急令洗去字。
　　手内字式
　　男先书左手女先书右手
　　治小儿妳癖法
　　勑吾中宫顺土地精咩魂绝摄。
　　先问癖大小，次将纸一片厚者，令一人以手捉定癖块，须令小儿哭一声，吸炁念法三遍，吹於纸笔上，依病癖大小，画之於纸上。以左手结金刀诀，念法一遍，吸炁吹於纸上，急裂作两三段。再念法取炁，细裂之，立效。
　　治吹妳法
　　左青龙，急消灭。右白虎，急消灭。
　　右令患人面西，向法师立，不拘远近。如患左妳，令自捉定，咳嗽三声，逐声吸炁，念法吹於法师手上，自寻左妳，三次摄之。如患右边，则七次为之。
　　九天玄女飞针法
　　神针灵灵，上合太清。三涂苦疾，病见自惊。针合天曹，天曹亦知。再合地府，地府须闻。吾奉太上老君勑，针教不得再施，病教不得再发。急急如律令。
　　右此法先须用火日，采桃木东南第一枝直者，长一尺二寸，即时面向北，念法七遍，取天刚炁吹之后，以红罗袋子收之。如用治患时，令患人对法师立，可离一丈远，近问患甚处疼痛，令自以手搯定。次法师以左手结金枪印，右手持针，安於卯文上搯定。左手叉腰，右手当胸，念法七遍，取天刚炁，吹於针上。令患人咳嗽一声，吸炁念法一遍，吹於右手卯文上。以针左转三转，右转七转，念法，想病处进针。
　　四圣布炁法
　　谨请天蓬，天猷，黑杀，真武，禁武，斩杀吽。
　　右先令患人面向西南立，次法师焚香，变神为驱邪院使。以两手搯子文，退步步七星纲。阳人，以左脚乘纲指之。阴人，以右足丁纲指患人。法师定身暝目，默念法一遍，想见四圣从空而降，急吸炁，望病人吹之，令病人鼻中吸炁咽之，却於口中吐出邪炁。呼吸不得令自己耳闻之。治教四人，献钱马四分，以封状具述治教人事意，谢恩甚不可阙。
　　破祟录
　　□□□□□□□。
　　法宝及真武圣敕摄。
　　奉请罗天大将广明鬼王。
　　　 　 
　　具患人乡贯，生年月日时。
　　法师具半衔。
　　复现箓
　　勑法赵公明，劫法将来似鬼形。
　　步临临，步临临，临步临，临步临，勑摄。
　　具患人生年月日时。
　　法师具半衔。
　　右此二箓，先令病家子细具状，方与书之。书时，先焚香，启祝状内事意毕，后搯五岳三涂诀书之。逐符取鬼门炁，同诀吹入其破祟箓，令到家将纸钱一千贯烧之。复现箓，令安病人头边，卧褥下。候少时，鬼祟即自显现形影，或赴体通说姓名也。
　　五狱三涂诀
　　以左手搯卯文，云：磨针。次摇中指上节，云：嚩啰。次搯四指中节，云：红杏。搯中中指近掌文，云：墨黑。次搯中指中节，云：灵宝。次搯卯文，云：都功成切角镇。次搯辰文，云：兴生独隶可韩聚魂公都聚魂摄。取炁挑入符中。
　　祭醮法中神将法
　　此是杂法中别诀，人亦用而多验。附之于此。
　　凡祭告法中诸神将等，遇三七日、甲子、庚申日夜，备钱马酒果香灯，宿蒸饼一枚，以皂绢旗一面，竹刀二张，杖子三条，辰砂二钱，净醋半盏，於诤室中排备。从人定后，启请祝白。再三上香酒，候至三更，尽收钱马旗杖等烧之，蒸饼砂醋等，法师食之。后於供养处，宁心暝目，端坐或卧亦得。少顷，见一人裹帽着衫，系腰带来，共法师论话，或有忘记，即行追降法，即便自然省记也。凡献钱马，逐一具状，开牌位献之。
　　捉将崔舒宣。　　　缚将卢机权。
　　枷将窦杨捶杨光。　黄头将陈镇。
　　蓬头将刘仲。　　　牢头将杨政。
　　五方追鬼将赵公明。
　　左右急捉将姚端。
　　火轮将宋无忌。　　考鬼将邓行文。
　　斩头沥血将刘炎。　药叉将陈守忠。
　　灵官五郎马胜。
　　禁蝎法
　　若蝎毒螫着人者，急搯左手第二指第二节，念咒吹之痛处，以禁之，其痛即止。咒曰：
　　八威吐毒，急急如律令。
　　又法诀目同前
　　天蝎祈水毒灭。日望太阳，夜望斗纲，取炁一口，吹符上，即於符上，吸炁一口，咽下，其痛即止。
　　右念前咒，书符贴之，立差。
　　太上助国救民总真秘要卷之七竟
　　太上助国救民总真秘要卷之八
　　洞幽法师元妙宗编
　　太上正法禹步斗网掌目诀法图文
　　按禹步纲斗掌目之诀，为道之大要，法之元纪也。步纲者，乘於正气以御物。诀目者，主於神机而运化。修仙炼真，劾召制伏，莫不资之於此矣。法书旧本，虽载其略，举用之阙者，亦为不少。今以所授，总而备之。庶少该博，法家之妙，尽於施用之功也。
　　禹步斗纲诀
　　夫禹步者，法乎造化之象，日月运度之行也。一月三交，一交三旬，三旬者，三盈数也。一时三交，三交者，九旬也。是以一步一交，一交三迹，三步九迹，象一时也，并足象天交也。先举左足者，春秋之步也。先举右足者，冬夏之步也。春秋之孟者，阳辰也。冬夏之孟者，阴辰也。故生杀制御用春秋收藏积聚用冬夏也。又云：男当用春秋，女用冬夏也。又云：三步九迹者，法步三元九炁也。又十二迹者，法於律吕也。又十五迹者，法三五之数也。因用制宜之术，存乎法诀之轻重。然而称禹步者，云大禹治水以成，厥功盖天。真授此步诀，以制神召灵，遂因名为禹步耳。凡步蹑之诀，存身为驱邪院使，正一法师，三元五德将军，吏兵功曹，师子白鹤，侍卫森列。仍先念洗身咒，按经法，能以神存心步，尤为妙用，不必於形迹履践也。经曰：禹步是禹受於太上，而演天纲地纪。出为禹步，求真禁百物，人神龙鬼恶兽蛇毒之虫等，伏而勿杀。拒而不伏者，诛之。其理有并五斗作三步九迹，或十二迹，或三十五迹，或一十五迹。又有顺倒返三匝之诀，列之于后。如步七星，即从第一至第七，谓之顺行。却从第之倒行。复从第一至第七，谓之返行。地户，从地户上天之义也。
　　三步九迹法
　　经曰：初为飞天纲蹑地纪禹步，翻为九迹，亦中斗数也，顺倒返三匝。三遍履，不如三纲三度作步。若欲急速得力，但三步履旧纲，左右各一遍，男重左，女重右。左右讫，更须重。遍亦则是三逼。
　　十二迹禹步法
　　三五迹禹步法
　　蹑地纪飞天纲法
　　右禹步飞天纲蹑地纪，并须倒返三遍为之。
　　经曰：行阴功助国护身救人者，先蹑地纪三遍讫，即飞天纲三遍，即散变三步九迹步，转天关击止之。如恐不止，即十二步禹步一遍，又或步一十五步。存上中下三将军兵众及六甲诸神等，转天关以指之。如是三度，万事自消，亦不苦损阴灵物命。若六度为之，所制立可陨灭，禁其妄行，损人功德。
　　经曰：步此有所制灭，并搯左右刀支诀。在左右手第五指第三节上。若治凶人，搯恶人刀支。在右手第五指第三节上右边。右主杀，左主生，不可妄行，切须察其理。治恶鬼，摘鬼刀支。在左手第五指第三节下。
　　经曰：凶神毒龙妖鬼，妄行狂风暴雨，伤损人物，不论水陆，须步蹑天纲地纪各三遍，散为禹步九迹，或十二，十五迹，或三返为之。先九步，却返纲头，再为十二步，又返为十五步讫，左右配衣，左手把□星指之。转天关，举手指之三或六或九，三度，毒妖自止。六度，则致损病。九度，必死灭。虽为禁杀非道，亦不可不慎其理也。度其妖祟，止则放，不可便杀。若人物不安，水旱妖星，皆可禁治。
　　右天纲地纪三五禹步众图，事甩甚大，自各有经诀。今略明其标要，所贵法家，知其奥‘妙之阶梯，识元真之阃阈也。
　　登步洗身咒
　　吾以日洗身，以月炼真。仙人辅我，日月佐形。二十八宿与吾合并，千邪万秽逐水而清。急急如律令。
　　天地交泰禹步法
　　凡登禹步，先咒曰：
　　吾是洞中太一真，头戴七星步四灵。手执金剑巽上立，迤通巡行直至坤。地户巽宫须结界，直至天门谒帝君。三步九迹登明星，三灾九厄离身形。急急如律令。
　　凡禹步讫，念咒曰：
　　乾尊曜灵，坤顺内营。二仪交泰，六合利贞。配天亨地，永宁肃清。应感元黄，上衣下裳。震登艮兴，坎顺离明。巽旺兑生，虎步龙骧。天门地户，人门鬼门。卫我者谁，昊天旻苍。今日禹步，上应天纲。鬼神宾伏，下辟不祥。所求如愿，应时灵光。急急如律令。
　　右步咒毕，如法随心行事。
　　交乾禹步法
　　诀曰：
　　坎双艮只步交乾，震上双行兑亦然。坤只离单双步巽，三台归去便朝天。
　　右步毕，一结紫微印，乾上化身乘白鹤，飘飘至天门朝帝君，述心事奏达，乞赐敕命如愿，又再从天门返步归巽。於诤室坛上，逐日子午时登坛，禹步亦可，披发仗剑，步向乾上，入坛心正坐，瞑目咒曰：
　　乾元亨利贞，日月蔽吾形。万灾不能干，寿与天同龄。急急如律令。
　　又咒曰：
　　吾是道门行法之主，水火刀兵不能及吾，疾病盗贼不能及吾。吾与日月同光，所行万事吉昌。急急如律令。
　　右步咒毕，如法行事。
　　既济禹步法阳日可用
　　未济禹步法阴日可用
　　右二步法，咒并同前。
　　步火铃斗诀斩摧一切凶神
　　火铃神咒
　　太上神铃，炎帝之精。光霞电掣，明耀三清。流火万里，鬼无逃形。神印一着，灰灭邪精。三五将军，豁落吏兵。平天戛地，诛鬼不停。飞符走印，头戴五星。掷火前杀，万鬼千精。六天鬼贼，付与神丁。五灵真老，是吾本师。无碍神通，万灵同归。恶鬼绝灭，不祥速追。中皇九道，威布四维。伏匿故炁，不遗纤微。五瘟七疰，吾能杀之。何神敢逆，何鬼敢亏。酆都戮形，北斗斩尸。神印一着，万鬼消糜。急急如大帝真君律令。
　　左手把印，右手把剑，念火铃咒七遍，一星一咒。步相似北斗，初左步贪狼，次巨门右步，次禄存左点，次文曲左步，次廉贞右步，次武曲左步，次破军右步。禄存星，勿令步履星上。七星步，一步存一星，如金色於足下，七步只同也。将印印有疑之处也。印上一一涂好朱砂雄黄也。
　　步三台七星斗法凡救治事，可步此斗
　　入斗步法有所启祝遣勑之事，用此斗
　　凡步此斗，先念咒曰：我是天目，与天相逐。精如雷电，光耀八极。明彻表裹，无物不伏。急急如律令。
　　凡步斗，入斗内。有所启祝遣敕，并如本意施行。如欲解秽治疾行事，即念净天地咒。
　　洞中玄虚，晃朗太元。八方威神，使我自然。灵宝符命，普告九天。乾罗答那，侗罡太玄。斩妖缚邪。杀鬼万千。中山神咒，元始玉文。我诵一遍，却鬼延年。按行五岳，八海知闻。魔王束首，侍卫灵真。凶秽荡净，道炁长存。急急如律令。
　　又咒曰：
　　清清之水，日月华开。中有北斗，内隐三台。神水喷噀，祸去福来。急急如律令。
　　又咒曰：
　　吾左目为日，右目为月。日为将军，月为司马。五使喷水治秽，无不除者。扫除凶妖、辟除五恶。百秽之鬼，速走万里。急急如律令。如治病解秽毕，使出斗禹步，念禹步咒。至病人所念天蓬杀鬼等咒，以法水贲治之。
　　凡步斗行事毕，出斗咒曰：
　　五行相催，刚剑持威。六甲辅我，三台辟非。天回地转，阴阳开辟。长生度世，日月同辉。急急如律令。
　　步豁落斗法
　　步豁落斗咒诀
　　斗要妙兮，十二辰。承天纲兮，威武陈。炁仿髴兮，如浮云。七炁度兮，上应天。知变化兮，有时日。入斗宿兮，度天关。六甲律兮，持合乙。履天英兮，乘天任。傍天柱兮，拥天心。从兹度兮，过天禽。傍天辅兮，望天冲。入天内兮，出天蓬。斗道要兮，刚柔济。添福禄兮，留后世。出幽冥兮，千万岁。急急如律令。
　　右此斗如详度，临时有所施为。步毕，随意别念咒法。
　　步三摄纲法
　　三摄纲，乃北神三摄纲，诛一切精邪鬼魅，瘟黄之鬼。
　　步雷火斗法
　　一转搯寅。二转搯辰。三转搯午。四转搯子。五转搯申。六转搯酉。七转搯戌。八转搯亥。
　　步三才纲法
　　凡咒敕水，并召存三元五德将军，握固步此纲。
　　三步丁字纲法凡取剑水，用此纲步。
　　步霹雳解咒杀鬼纲法
　　先搯左手无名指甲下，乃北斗交脚，手收游魂，诛鬼灭形。
　　步纲敕水杀鬼都官咒
　　谨敕咄叱，赤身童童，烧破天公。天是吾父，地是吾母，日是吾兄，月是吾姊。吾左行青龙，右行白虎，前使千里之纲，后使白阳之剑。吾召五方五龙，入吾水中。召五方乌利，并入吾水中。收付一切凶人恶鬼，盗贼虎狼，欲相谋害者，收付天刚之下，无令动作。急急如律令。
　　关闭七步铁盖纲法
　　搯左手中指上节，闭四山三转，收鬼山精社庙入九泉下，即以铁盖盖之。后搯四指根归位。
　　指掌飞五斗法
　　夫治病驱邪，拘魂制魄，藏神庇身，立狱追鬼，盖宅护民，以至法师降伏神鬼邪魔，魍魉精灵，妖怪魑魅之属，皆须自先飞捻五斗缠身，保固己形，安藏魂魄，然后施行诸法，制劾邪魔。若斥逐鬼邪，患者稍安，明见祟已远，则宜以飞五斗围卫患者之身，亦以周回先炷名香，务令盛洁，无诸秽炁，亵渎斗星。若病人魂神久为死者，勿引去住身形。倏经符法驱遣，日下不来作害者，悉以飞捻五斗而盖庇之。若立狱召鬼，镇宅安人，俱以飞捻五斗之诀，布匝其方，切须依按图书，明解指节，三叩齿，逐斗闭炁，默念星名，而飞捻之。
　　飞捻南斗法：
　　飞捻北斗法：
　　飞捻东斗法：
　　飞阴阳中斗法：
　　阳日左手，阴日右手为之
　　飞捻西斗法：
　　阳日雷火斗法：
　　阴日雷火斗法：
　　禁治掌目诀图：
　　都天法主印诀
　　。四指须藏五爪。朝奏及存变用。
　　玉清诀。中指中节。拜章表，及天仙兵马，指挥行瘟使臣用。又云上帝诀，玉帝诀，并同此用。
　　上清诀。中指上节。句上清兵马。又中指甲下。问病。
　　太清诀。中指下节。
　　北帝诀。中指与二指并搯大指中节。化身为北帝，指挥三界鬼神，入庙破庙等用之。
　　天师诀。大指搯二指第一节。
　　本师诀。大指搯二指根。句神将吏兵，并功曹土地等用。
　　紫微诀。小指从四指背过中指，句定大指，搯四指第三节，中指搯掌心横文，又名伏邪印，又名狱印。局邪於胁下。
　　日君诀。第二指上节。念日君咒，存太阳取炁用之。
　　月君诀。第四指上节。念月君咒，存太阴取炁用之。
　　明堂诀。第二指第二节。
　　天纲诀。第二指甲下。指挥鬼神取纲炁押字等用。
　　天丁诀。中指根。句天丁用。
　　又天丁诀。以四指从中指背入二指，搯大指根，大指搯小指根；以小指句大指；直却中指。若局邪祟於胁下。
　　五雷诀。大指搯四指根，余四指伏藏。行兵发雷电，当前噀水书符。发文字，开天门，灯点入病家用。
　　丁甲诀。大指压中指，搯乾上第四指，压大指。句丁甲用。
　　都监诀。大指搯乾上，压二指三指，却以四指五指压大指。统领兵马用。
　　变神诀。以小指从四指背入，用中指句定，再以大指搯中指中节，直二指。从胸前来面上。
　　局邪诀。小指从四指背入中指，句搯掌心横文，大指压中指；曲转大指头压定二指。
　　句功曹诀。搯二指中节。句之立至。
　　收瘟诀。大指压二指三指，搯乾亥二位。入瘟家指挥行病使臣用之。
　　搯斗诀。开天门，四指根。闭地户，一指甲。留人门，中指根。塞鬼路，中指甲上。从鬼户邪入天门，巡三指根上二指甲。
　　枷鬼诀。大指搯小指根。又诀用二指三指相叉，四指五指亦相叉，中心开穴，大指搯寅上。
　　禁鬼诀。搯四指第一节。同入瘟用之。
　　金刀诀。大指压二指三指，搯亥上，直伸小指。令鬼通传。
　　发兵诀。大指压三指，搯四指甲下。凡发兵马及起发去处等用。
　　四山诀。中指搯掌文，大指压中指，余指甲直。过海擒捉鬼神用。
　　日辰诀。正月寅，二月卯上，余仿此日搯正时上。凡句十二月十二时功曹用。
　　追鬼诀。曲二三指，大指搯四指中节。立狱追鬼用。收游魂，在四指上节，存四山火发，收聚鬼贼。
　　金丁诀。中指搯大指中节。
　　开印诀。大指甲挑中指甲。
　　入印诀。大指於中指甲内挑入掌。
　　引鬼神赴狱诀。放却金城诀，却移中指搯掌心，大指却压四指，搯小指中节。
　　金城诀。中指搯大指中文。
　　驱百怪诀。左手大指甲下，以右手大指甲搯之。
　　驱蝗虫诀。中指第二节。
　　乘云诀。第四指第二节。
　　杀鬼诀。自寅搯辰上挑出。
　　右件诀目，并以左手为之。
　　入庙诀。二指搯大指根。
　　破庙诀。二指搯大指中节，又搯小指根。
　　驱病诀。大指径一指根。入病家用。
　　缚鬼诀。大指搯二指中节。在神将收鬼。
　　白虎诀。大指搯二指。甲丁入山林逐虎用之。
　　青龙诀。大指搯中指中节。渡江河用。
　　追魂诀。大指搯中指根。追家亲用。
　　勘鬼诀。大指搯中指甲下。问怪异狂邪用。
　　卓剑诀。大指搯四指根。遣发功曹用。
　　解龙诀。第一指第二节，乘毕放之。
　　右件诀目，并以右手为之。
　　七星本诀
　　第一□星文。在左手第二指第二节上。
　　第二□星文。在左手第二指第一节上。
　　第三□星文。在左手第三指第一节。
　　第四□星文。在左手第三指第二节。
　　第五□星文。在左手第四指第二节。
　　第六□星文。在左手第五指第二节。
　　第七□星文。在左手第五指第三节。
　　五行主五等诀
　　木诀。在左手第二指第二节下。玉诀，第二正节。
　　火诀。在左手第三指第三节左边，王诀节之正中。
　　土诀。在左手第四指第三节。
　　金诀。在右手第四指第三节，玉诀下半米。
　　水诀。在左手第三指第一节，王诀节上半米。
　　殟鬼刀支目。在左手第四指第三节搯之，鬼自死。
　　龙蛟刀支目。在左手第三指第三节上右边，丝线急缚之，妖怪死自降也。
　　地心刀支目。在左手大指对根节左边，常朱墨涂之。
　　地心小刀支洞门目。左手掌心近臂直纹，谓之地毕诀，又名洞天诀。
　　杀鬼刀支诀。在左手第五指第三节右边，急搯之，血欲出，善也。搯左边，则放之也。
　　破贼刀支诀。东方以木人刀支。南来以火。西来以金。北来以水。四季来以土。刀支辰戌丑未为四季。搯此刀支，以掌手自搯讫，又随方色涂之。木刀支以黄金白色。金刀支以火赤色。水以土黄色。火以水。黑色土以木青色涂之。
　　降七魔斩二鬼刀支诀。在左手大指，捻第二指甲已上。
　　破五苦八难九厄百病刀支诀。金命人，搯火刀支，木命人，搯金刀支，水命人，搯土刀支，火命人搯水刀支，土命人搯木刀支。
　　三官杀鬼诀。搯左手第三指中下。
　　招星诀。在左手第四指第一节。见星入所在分野，欲呼之，则搯此诀目。
　　天师书符存功曹神将法
　　左手大指为阳炁功曹。凡书奏天曹符文，存之为主。
　　左手二指为地户功曹。凡书厌土杀土炁符文，存之为主。
　　左手三指为中主功曹，主管五岳。凡书符禁一切山川精邪，及书五岳四读符文，存之为主。
　　左手第四指为迎送功曹。书一切人和合佩厌，及覆符之存文为主。
　　左手第五指为百会功曹。管一切汤火炉灶，蛟蜃龙鱼等，书厌符文，存之为主。
　　左手大指下虎口纹。主书断一切虎狼符存之，闭炁书之。
　　左手大指中纹，主书辟瘟疫，及断诸灾障毒炁，精邪伏尸等符，存为大杀神。
　　左手第二指近掌纹节，主书厌官府口舌利市，百虫怪异等符，存为无上天师。
　　左手第二指中节，主书死丧，防四邻刑害，修造等符。
　　左手第二指上节，主书厌狗犬，妇人难产，胎衣不下，子死腹中等符。
　　左手第三指近掌文，为堤防使者。主他人咒诅符，与被厌人吞之。
　　左手第三指中节，为横纲使者。主书升坛，谒贵人，取索，和合等符。
　　左手第四指近掌文，为聪明目。书厌夜眠污睡咬齿，及小儿夜啼，魂神不安等符。
　　左手第四指中节，为平目。主书野兽入宅，诸般怪异等符。
　　左手第五指近掌文，主书一切疼痛肿疖符。
　　左手五指中节；为制伏神使。主书一切虫鼠蝇蚝符。
　　左手五指上节，为大力士使者。主书厌船筏，酒酢等符。
　　凡行步问病，治邪入庙，渡江入山书符，并须搯诀目。发行问病，步纲入门，存左右二使者，二十八宿，在身四周，四直四灵，在前后。想身为天蓬，搯左手中指中文。入山中行，存青龙白虎在左右，日直时直在前后。步斗纲，搯左手亥上。入山入庙破庙，存所授箓职，想天蓬身长五十丈，领兵士万万亿众，捕鬼使者，天丁力士，北帝敕神祠大将一百二十人，令行入庙后，搯大指第一文，为破庙目，第二文为入庙目。过渡江河，存想天地水三官在前，四直在后，本录中吏兵在左右搯右手中指第二节。制伏大虎用法，取炁，搯左手辰下为大虎目，则虎伏，目不敢视也。凡伏恶鬼，存身为天蓬，闭目伏印，想天蓬咒内，三十六将列在前后，监兵孟章列兵前后，陵光执明建节，持幢句陈穹隆立在臣身中。步七星，行发印驱病逐鬼，搯卯上，为伏鬼目。发符牒斩鬼，存身本箓天官，执符牒在手，步纲，呼吏兵，敕北帝、南斗、大元杀童，北帝敕斩鬼玄武使者，授吾符牒，准此奉行。先发牒，行准前发牒目，次搯右手掌心下文，为斩鬼目。如恶人战斗，存身为周武将军，身长九十六丈，天冠赤帻，绛章丹衣，手执玉阳之节，领兵三十万众，执符步纲。搯左手中指第三文，为战阵目，降伏五方鬼神凶怪，存身披发仗剑。步纲，用雷师电师印，都天法主印。次搯左手掌心，取天刚炁，北斗盖头，四灵在前后。次搯大指下节下，为魁中五星。入病人家，存身为天医，令左右吏童侍药，真童随吾所行。捐右手寅上为病目，凡人生恶心，多行咒诅，用符厌，已病生，不知求医无差，但依吾法步斗，望天刚取炁书符，与着病人。搯右手子上，为翻咒诅目，则咒之人反着，而百术不解。
　　太上助国教民总真秘要卷之八竟 
　　太上助国救民总真秘要卷之九
　　洞幽法师元妙宗编
　　传度立狱生天台盖斗灯推占诀法
　　天心正法符券
　　夫版符者，以版为之，上书符咒。铁券者，以铁叶为之，上以雌黄为地，朱书券文。又或有以黄花缯帛为之，上书符券言，不必用铁，止以铁为坚确之意。案乎古法，各有意义，大体表其诚信永坚固而已。今且以所授旧法，列如后式。
　　铁券样
　　镂以铁叶为之，方圆三寸，同封於版符内。卷内符，并朱书。
　　版符券文式
　　以栢木为之，厚二分，高七寸，阔九寸。
　　维某年岁，次某某月，朔某日某辰，本贯。
　　大明国某州郡某乡里某宫观道士，某人本命某甲日时生，即日虔心奉诣
　　上清大洞法师某君门下，传授
　　上清北极天心正法斗下灵文，版符铁券，助国救民，行持
　　道法，拯拔众生苦难，断绝邪精，去除瘟疫，洞济幽冥者。
　　呢曰唵吽吽。众神稽首，邪魔皈正。敢有恶逆，化作微尘。急急如上帝律令敕。
　　券文
　　一卷：传法弟子某，所施大道仙法，救治众民疾苦，常行正直，动合天心，慎勿邪谄，妄行欺滥。
　　一卷：传法弟子某，凡所施为，将身比身，孝养二亲，恭事师长，治救贫寒老病孤幼，见之即救，慎勿贪取。
　　一卷：传法弟子某，行持天法仙符，一依正教，志心严洁，慎勿轻泄漏慢，不敢不取师旨妄传他人，苟有所违，临事不神。
　　牒：前件弟子某，性本清虚，钦崇大道，志究仙法，愿指群迷。事须给版符铁券，镇身护命，延年益算。谨请四大天王，天龙八部，九天元君，八大金刚，十方护法神王，六丁六甲神将，天丁力士，五雷使者，风伯雨师，五岳四渎洞府名山，三界一切明神，常切卫护。
　　本人行持
　　太上道法，救民疾苦，驱瘟剪邪，尽副愿望，准此奉行。
　　保举师具位押。
　　监度师具位押。
　　度师具位押。
　　先度师具位姓名。
　　版券封面题式
　　版符铁券，给付传法弟子某人，镇身护命行持。
　　传度师具位押。
　　道法助国救民，剪邪立正，准此奉行。急急如律令。
　　版券背面题式
　　保举师具位，某君保举。
　　监度师具位，某君监度。於某年某月某日拜授。
　　真文契文式
　　以黄素，高一尺二寸，阔一尺八寸造。
　　新授法人补驱邪院官诰式
　　敕三台门下：
　　据驱邪院某官姓某，乞保奏某人，禀性纯素，守善存心，每崇奉於
　　高真，常归依於
　　大道，颇有助国救民之志愿，欲传受天心正法符箓，保护身命，佐
　　天行化，利济群生。某人年甲若干，某月日
　　时生。上属
　　北斗某星君，躬俟
　　俯报者。
　　保举师具位臣姓某。
　　监度师具位臣姓某。
　　传度师具位臣姓某。
　　惟三天正法，万道同师。矧吾言之易行，岂汝心之难勉。宜补北极驱邪院右判官，同句院事，准
　　式以
　　闻。
　　右牒奉
　　上清玉帝
　　敕，符到奉行。
　　某年月日。
　　度师具位臣姓某。　　　　　诰行。
　　补职后得报应谢表式
　　臣某言，臣闻大道无形，育包万化。上德不宰，运斡三元。庶汇咸彰，最灵居首。不二之法，非离乎本。守一之要，盖出於诚。自顾凡材，获参仙品。臣诚惶诚恐，顿首顿首，恭惟
　　太清大帝，
　　祖师上清大帝，
　　玉清大帝，开天御历执符，为九百九千九亿万之道君。辟地赤明龙汉，乃十号十真百灵源之经宝。三天正法，五帝真符，布化降祥，垂光应物。臣居凡贱，叨奉至猷，获脱尘寰，喜厕仙籍，敢不上遵天戒，下尽人情，救苦为心，报恩是切。谨具表谢，冒渎
　　天威，下情无任望
　　圣激切，屏营之至。臣某诚惶诚恐，顿首顿首，谨言。
　　太岁某年月日具全衔臣姓名上表。
　　立天狱法
　　凡建立天狱，先须依方所建，置净室一间，并须紧密，扫洒洁净，然后建狱。
　　辨方诀
　　正月在子五九同，二月十六兔园中。
　　三七十一马栏内，四八十二入鸡笼。
　　凡建狱，先须变神，后三步丁纲，存左右有捧剑印青衣二童子，自身为驱邪院使，戴交泰冠，披鱼鬣服，右手仗三昧火铃剑，左手执都天法主印。於建狱室中，步七星纲，令人随步插竹子。后用左纽诽绳一条，逐星击之。先写追鬼符两道，一朱篆，一墨篆。以纸钱伍，帖於狱前。烧符，存追鬼符使。如急脚之状，便掐追鬼诀，诀在第八卷。咒曰：
　　天狱灵灵，上帝敕行。都天法令，授命严行。收捉邪鬼，无辄容情。急急如律令。
　　用纸一条，朱书云：泰山差来承帖神将，应捉到为祸鬼神，并赴此狱。复於此文上，写法师衔位一行，下押花字。又於押字上，写准上帝敕。念前天狱咒，次以上帝诀，天丁诀，贴於天狱竹子上。存黑绢作黑云叆叇，化北斗作黑暗狱天狱。八星阳日用石灰，阴日用炭灰为之，各阔七寸。武曲星下立狱，圆阔一尺二寸，用青竹九茎，各长四尺九寸。星并狱，各以细灰为之，以竹子逐位标定。乃以竹为直狱将吏。以皂帛九条，各长九寸，阔一寸二分，於竹子头星下七寸系定，朱书八星名於皂帛上。日闭夜开，慎防动触，并不用灯烛。如治病，以纲指病人卧房。余所杂事，即以纲指月建。如经两宿，天狱上未见踪由，即依前行文字，催承帖神将，於立狱房门上，贴天狱二字大书。事有报应，未报应，相度施行，一依阳道公法，不顺人情。立狱不得令人见，只常自己出入。驱邪院五狱主，直坛土地，亦须先烧钱马。
　　追鬼符式
　　写时，向月建。烧时，祝之曰：所有为祸邪祟，速就原头捉涞。
　　狱内验鬼迹法
　　若是狂猛凶恶鬼神，即见本相。如是阴沉之鬼，只露踪迹。如是命当终亡，即病人本命星下，狱上现双迹，乃追魂使者报应也，宜详之。急罢狱，若似鸡迹，是客亡。似人迹，大小五通。似猫鼠狐狸迹，山精。似人手足，鹰大猛恶山神。似蛇蟮迹，灶神佛像土地坛席鬼。若似鹅鸭迹，有血点者，伤亡鬼。若贡起者，庙宇僧院神灵为祸。如刀挑起，成小迹多者，本家修造触犯。如骡驴牛马迹，大者，家蛊毒。小者，邻蛊毒。如布索拖拽痕者，自缢鬼。如蚁迹杂乱者，伏尸痨鬼。似小指两头一般大小，冢墓注鬼。小者，山林陂池，触犯为祸。
　　罢天狱法
　　变神为驱邪院使，令鬼神先赴星坛显现讫，依公以状，申解东岳，及以帖付神将管押，前去岳下出头，逐一封角文字。了毕，供养钱马，便指挥二神将，仰处分泰山差来神将，及城隍下神将，速於天狱中，交领某家为祸鬼神，於案前伺候指挥。想见领到，即便指挥。依位赐酒食钱马讫，即将管押鬼神文帖公引发付了，一面令人拆狱焚之，砂灰并送江河内。申解状式具别卷在第十卷。
　　建生天台法
　　详投状，词理分明，依状施行。如不着实指定因由，即海行文字申岳，乞指挥差神将同本属城隍，被咒家司命五道，逐村社庙灵坛，乃至内外，子细察探，是何色人，以何师巫，在何鬼庙，许何物色，枉杀良民，未能解释。当院於本人家建生天台，未审前件去处，仰神将就彼管押赴台。候到，即时行遣，存见本人冤魂，默言云：弟子某，与汝先有冤恨，汝何故牵缠，於阴司为祸至此。见今某卧疾，今吾为汝广为斋醮，经文钱马资荐，令汝就此台生天。今后须管改心易行，更莫似前执对。若不禀此指挥，历劫冤对，不能托化。如不听吾言，当禁汝入斗狱，碎汝形影，化为微尘。急急如律令。
　　依法存变了，即出牒引，交付与神将，押去东岳。仍关沿路土地，递相防送，直至府君殿下，乃告府君指挥，速报司勾除冤报，捷疾取下词状，放令生天。其生天台，於生炁方，上用甘松沉檀酒水拌砂，为之三层，下阔二尺，高三寸。中阔一尺五寸，高二寸。上阔一尺，高七寸。上层用鉴一面，安当心。中层四角，安灯四盏。台前点七星灯，以柄指病人房。台上一签书云：生天台三字。又用卓子一只，列时果香灯茶酒供养。卓子后，用一牌，阔三指，高六寸，上书云：
　　稽首祖师上清大帝。牌用孚檐木造。后再三祝白事意。伏乞
　　祖师上清大帝，特降敕旨，依臣所奏施行。
　　生天台样
　　下盖法
　　先具状飞奏上帝，申北斗七王并泰山，乞降指挥本属城隍，差神将，同某人家司命土地等神，专切巡护系盖人口，一年之内，无诸灾害。行遣了毕，状式具后卷。后用铁柱一枝，若手大指大，长一尺二寸，象十二月。上刻七节，象北斗七王宫，存为金阶玉室宝殿。用一小净瓶盛符，用铁一片，长七寸，阔二寸，上篆三光符镇之。
　　铁柱样
　　铁版符样
　　符用黄绢一尺二寸，上篆三台，下篆北斗七星，象七王宫，分各逐本属星下，书弟子姓名，年月日时。
　　绢符样
　　绢符盛於瓶中，并系盖人随年钱。以一大瓶到入盖下，小瓶选逐月华盖方上，掘地深一尺二寸，埋之。华盖方在卷后。然后变神，步七星纲，用天丁诀，从贪狼起，至破军下禁。其步纲念咒曰：
　　北斗灵灵，斗柄前星。贪狼操恶，食鬼吞精。巨门垣赫，照耀光明。禄存奔雾，统摄符兵。霞冲文曲，光彻廉贞。威灵武曲，真人辅星。天纲大圣，急急如律令。下钱并符入瓶中。
　　下盖念咒曰：
　　天为我盖，地为我载。北斗悬星，为我衣裳。吾藏弟子某人几口，在北斗七元之内，流火之庭，干不能侵，支不能伤。为我者，太阳。不为我者，减亡。急急如律令。
　　下禁埋瓶，插铁符於前，安铁柱於后。即存四天门王镇四角，存系盖人在七王宫。次想城隍下兵围绕巡护。讫，叩齿而退，候年终开盖，即备酒食钱马，献符中圣众，三台北斗，本命星辰，随力备醮，答谢恩佑。仍犒赏巡护神将兵众，当境土地，逐一具牒状，发遣回岳交还。候交领兵将讫，明乞报应。
　　敕字延生灯式
　　敕字四十九盏，延字三十六盏，生字二十四盏。
　　凡治瘟疫狂邪病患，醮谢并点此灯，常点辟瘟延寿。并各用石灰作痕，后安灯点之。先步七星纲，诵咒曰：
　　北斗七星，玉真仙灵。贪狼巨门，保臣长荣。禄存文曲，使臣聪明。廉贞武曲，保臣长宁。破军辅弼，护臣身形。常居吉庆，永保福龄。注上生籍，除落死名。神清炁洁，洞达幽冥。御邪摄鬼，群妖摧倾。学道修真，我愿合成。七元扶卫，飞升紫庭。急急如律令。
　　从用五雷诀，闪目三转，作电光满室，挑发诀，即诵发灯咒曰：
　　上帝有敕，发点斗灯。七王来降，照护众生。左右辅弼，亲见威灵。天蓬元帅，统领天兵。五雷使者，六甲六丁。玄武大圣，台中三星。去病除祸，诛斩妖精。三魂辅体，七魄安宁。违敕者死，禀敕者亨。延生一点，身宅光明。急急如律令。
　　然后点灯，如人病患淹延，医治不可者，宜点此灯。先用净油六十四两，木一两，甘草一两，脑子一分，桃枝一两，每条长九寸。雄黄半两，朱砂半两。已上除朱砂外，一时入油中浸七日，向长生上，以大黑煞符守护，三光符封瓶口，候日数足，取出去药，将油入净盏中，盏绿四周用朱砂涂，令厚。从病人本命星上，闭炁步纲，如前点之，以斗柄指病人卧房。不得甩纸橙点，宜用松明发之。不得泄气，如其夜，患人本命灯先死，便与家长言：不可救也。或明耀，复有飞蛾投之，人安鬼伏也。如蛾活灯死，鬼盛人衰。切在临时详之，或暗不灭，则知人命不妨，止是病未安也。
　　点灯占住宅灾福
　　宜於六会夜，如前法安排醮祭。占之事，灯明则吉，暗则凶。若有青色，须有伏尸。赤色，忌血光灾。白色，有丧服或外孝。黑色，有病及官事。求家神司命吉。黄色，有瘟炁。焰长明者，吉。成轮光者，凶。暗而复明，主有凶恶。
　　华盖法
　　正月子方。二月丑方。三月寅方。四月卯方。五月辰方。六月巳方。七月午方。八月未方。九月申方。十月酉方。十一月戌方。十二月亥方。逐月在其方地，谓之华盖，上建立盖并生天台，点延生灯也。
　　紫微七政总天活曜天刚法
　　天刚所临，一切凶神恶煞，悉皆畏避，不敢当也。
　　七星日夜转青天，魁在头兮刚尾边。一日时中十二时，十二时中常戌起。诀曰：
　　但每夜戌时，以戌上刚。如月建上，一时移一位。周而复始，万年亦同用之。
　　又古天刚法
　　月月常加戌，时时起破军。
　　太阳未过宫前，起亥。太阳过宫后，起戌。常以月建上，以亥戌起，到正时，即便见天刚行度。
　　推太阳方
　　正九出乙入庚方，二八寻兔入酉刚。　三七上甲入辛位，四六生寅到戌乡。
　　五月入乾从艮出，十月巽身入坤方。　十一十二居辰上，此是天心合太阳。
　　推太阴方
　　正九先从丑位通，二八还归子水宫。　三七亥方四六戌，五月西天正归东。
　　十一十二居辰上，顺数加时退一官。　后见太阴临照处，此是月光取炁同。
　　入式坐端法
　　入式之法妙通玄，月将加时位上端。　便视何神同一位，用起人元建日干。
　　克者为元从旺断，五行之内审须看。　辩其神将详凶吉，方察来人见的端。
　　动者为客不动主，神将为财定克看。　主克财兮财不动，财克主兮竞争官。
　　客克主兮来索物，主克客兮客不欢。　加到本乡财不动，相生听喜物团圆。
　　二木为爻财难得，二土俱比迟晚间。　二金相克都无顺，二火为灾百事残。
　　二水皆须为大吉，水来入火妇难安。　金入木乡口舌起，火入金乡有迍邅。
　　木来入土为刑狱，土来入水竞注田。　上克下时从外入，下克上时向外边。
　　常取寅申为贵客，子午卯酉酒食筵。　巳亥定须来索物，辰戌斗讼竞留连。
　　丑为铜铁金银类，小吉妇人酒食残。　四位相生万事吉，内中刑克不须言。
　　此是孙宾真甲子，天地移来掌内传。
　　推病状法
　　问人年纪病根源，月将加时命上传。　见木便言风气病，酉金气满肺相连。
　　逢火内外皆生热，见水冷病在腰间。　遇土有刑生疮肿，相生病体易为安。
　　要见鹰盘寻好丑，贵神位上共同看。
　　又法
　　占病之法要须论，月将加时位上明。　四仲即言病苦疾，常须四孟是天行。
　　四季定之长病患，唯看刑克辨浮沉。　克金为喘克土胀，克水还为多难迍。
　　克木即为肝家病，克火应长心裹连。　此是神仙真妙诀，孙宾十法不令传。
　　定病人生死法
　　来人方上辩生死，贵神月将同用此。　贵神与将若相克，定知病重卒难止。
　　人元方位更伤残，昏沈应是难疗治。　命与财伤气木金，此文秘奥通仙旨。
　　定病人生死鬼限法
　　甲子巳午九宫传，乙庚丑未八由年。　丙辛寅申七行位，丁壬卯酉六行言。
　　戊癸辰戌五行位，巳亥四杀本根元。　年命得日支干上，在何宫宿所相连。
　　一坎二地三在雷，四风中五不堪言。　六丁伴寻过七宅，九火仙人度八山。
　　立春艮旺在山头，八节随卦顺行流。　旺相胎没无余事，囚死非中夜可愁。
　　就中休废兼逢鬼，便排棺椁赴荒丘。
　　除法
　　水一，火二，木三，金四，土五，六七八九十，黑红青白黄。
　　天除一，地除二，人除三四，时除四五，行除五六，甲除六七，星除七八，卦除八九，曜除九，不尽者是算寿，并鬼之数，随位辨其衣服色目也。
　　推取伏尸法
　　伏尸之法不为难，此法元来有妙玄。　月将加时知去处，鲁都之下伏尸安。
　　乙庚胜先寻方位，丙辛二日在坤边。　戊癸功曹鲁都吏，丁壬亥上傍於乾。
　　甲己之日小吉下，鲁都之下是枯泉。　鲁都戊己伏尸隐，克鲁之处取应难。
　　课祟是何神法
　　人来课祟求神意，月将加时方上觅。　亥为爷娘北岱神，巳上灶家相为祟。
　　子为沟龙玄武神，午为汤妨心中撇。　丑为伏尸河伯神，未为中官或自缢。
　　寅为刀兵树龙神，申为口愿功德祟。　卯为客死外亡人，酉为佛像产死鬼。
　　辰是天心家宅神，戌为触犯家土地。
　　推病祟图
　　凡看病，但问来人，其患人在何方位，外地如在兑上，即知是家神少女。其余皆仿此，临时书符行牒，或札子行遣驱逐也。
　　行符吉凶时辰法
　　甲乙日在寅卯。丙丁日在辰巳。戊己日在午未。庚辛日在申酉。壬癸日在戌亥。
　　右已上日，治病行符不可去，大凶。
　　行符治病法
　　来人请符定时辰，月将加时问病人。传到命中看克王，建时运炁细推寻。但俱亥上为正月，逆位分明十二神。病人命上无相克，依时符水得安宁。
　　十二月行符杂忌法
　　正二三四五六七八九十十一十二
　　大煞　戌巳午未寅卯辰亥子丑申酉
　　小煞　丑戌未辰丑戌未辰丑戌未辰
　　天狱　卯寅丑子亥戌酉申未午巳辰
　　地狱　戌酉申未午巳辰卯寅丑子亥
　　天魂　丁丙乙甲癸壬辛庚丁丙乙甲
　　地魄　癸壬辛庚丁丙乙甲癸壬辛庚
　　天贼　酉寅未子乙乙戌卯甲丑午亥
　　月德　丁坤壬辛乾甲癸艮丙甲巽庚
　　月煞　丑戌未辰丑戌未辰丑戌未辰
　　右凡每月内，值大煞小煞月煞，书符行符并凶，宜厌怪煞狐枭吉。凡往病家，忌於矣。地狱方上入门，并病人不可在狱方上向师治病。凡人命与天地魂同者，其日不书符，亦不遗符，犯之杀人。其天魂地魄方上当月，不钉符入地，犯者，田蚕死亡，百事皆凶。假令丁癸甲庚生人，正四月及丁癸日，不为人书符，亦不与丁癸生人符，是其例也。
　　凡月德方上，宜移病人林在上，治之，吉。
　　四季天一所在方
　　春卯。　　夏午。　　秋酉。　冬子。
　　凡书符，下照在贵人方上，大吉。或设天一座，各依方色气数，置符上礼之。春九，夏三，秋七，冬五。度讫，付人神验。
　　太上助国救民总真秘要卷之九竟
　　太上助国救民总真秘要卷之十
　　洞幽法师元妙宗编
　　上清北极驱邪院行遣公文式
　　按法科，凡有事端，关牒灵祇，申奏神真，最为纲要。文式典则，不可不备。今以应系合用行遣之式，修定开，贵无阙悮云耳。凡因事应合行遣文字，此更不一一具载。如有不备者，并比类格式，随意叔事，发用施行。
　　传法人投状式
　　某州县村郭坊市弟子姓某。
　　右某谨赍法信，开是何物色。罄竭精诚，
　　投诣
　　上清法师某乙门下，誓愿乞传授
　　北极天心正法一部，志愿助
　　天行化，佐国救民，治病扶危，断绝邪魔。行持已后，并依师指，不敢妄传非道之士，及恃此违昧
　　大道，稍敢有违，乞先灭一身，后罪七祖。乞申奏
　　七元高真，
　　东岳圣帝，乞赐
　　慈念，许与传授。谨状。
　　某年月　日具位姓某　　　　状。
　　诸应弟子求保举师状式
　　某州县乡坊村里保姓某。
　　右某昨於某年月日具辞，躬诣
　　上清法师某人门下，求授
　　天心正法一部，志愿助
　　天行化，佐国救民，治病扶危，断绝邪祟。已蒙许赐，克日奏名，奉命依法访寻有道名师，保举传授。窃念某生身幸处於中华，存心久栖於象外，寻师屡访於知己，倾诚始遇於
　　明人。比者，伏惟
　　某门下，得法至精，兴扬
　　大道，救民及物，拯济殊深。某谨投
　　门下，愿求保举。傥蒙
　　收录，则某敢不坚心克志，镂骨铭骸，至愿修行，上报提拔之赐，不胜幸甚。谨具状告
　　闻，伏候
　　法旨。
　　国号某年月　日。具位姓某　状。
　　诸应弟子投师传法辞式
　　某州县乡坊村里保姓名。
　　右某本命年月日时生，所属
　　北斗某星君，谨赍金九两，金环一对，命素一端，以代质信。青丝四两，以代剪发。丹砂七两，以代敌血。棒诣
　　法师某人门下，求授
　　天心正法，意欲助
　　天行化，为国救民。以某窃观浮世之数，常忧危脆之身，愧除害以不能冀，兴利而无术，操修既怠，惶恐且深，岂期多劫而来，以罄今辰之会。伏闻某人，不掩玄都之路，特扬
　　太上之风，抱行持一法之心，增光道教，垂拔度群生之手，拆破尘笼，厥持枯朽之根，上赖栽培之力，其於行已，岂敢为非。苟忘教育之恩，甘受沈沦之苦。轮回得度，竭志奉修，元运相逢，尽心报答。伏望
　　某人大开慈造，少鉴微诚，尘渎之辞，
　　乞垂悯念，下情无任望恩之至。谨辞。
　　国号年月　日。
　　法师为弟子启表状式
　　具法师全衔臣姓名。
　　右臣今据某州县坊郭弟子某乙投状陈述，及赍法信之仪，诣臣门下，乞传授
　　北极天心止法，志愿助
　　天行化，佐国安民，救病济苦，断绝邪魔。行持已后，并依师指，不敢妄传非道之人，及恃此违昧
　　大道，稍若不依此言，甘当先灭一身，及罪七祖。乞申奏外，依格传授者。臣已审详其人，实谓禀性纯素，守善存心，每崇奉於
　　高真，常归依於
　　大道，颇有救民之志，愿欲传授正法，及三光北斗天刚大圣真武黑杀天符。臣乞收补某乙充某官，并
　　呈奏
　　北极驱邪院印式，及给付符文诀目，依格付度。臣今未敢专擅，谨先具誊录事状奏
　　闻，伏乞
　　太清大帝，
　　祖师上清大帝，
　　玉清上帝，特降
　　勑命，指挥泰山所属，给遣神符兵吏，付某乙院内，佐助道法。乞赐
　　圣慈，许臣传授，依法付度，以期报应。
　　冒黩
　　天聪，臣诚惶诚恐，稽首顿首，谨奏。
　　某年月　日。具法师全衔臣姓名
　　状奏。
　　奏表关引式
　　北极驱邪院关某日当直功曹使者。
　　今月某日时，发奏状一通，纸角封印，皮筒重封，全赴
　　天枢院通落者。
　　右今关付某日当直功曹使者，准此
　　指挥，疾速依例传递，前去通落，在路不得稽迟。损污揩磨，封头不明，一切不虞，罪不轻恕，无致慢易，不得有违。故关。
　　某年月　日时。关
　　都天大法主判北极驱邪院事　　　押
　　申泰山状式
　　都天统摄邪魔归正具全衔姓名。
　　当院今月某日，据某州县坊郭弟子某乙，赍心信投告当院，乞传授
　　北极天心正法，辅正驱邪，佐
　　天行化，救民疾苦，断绝鬼祟，志愿行持者。
　　右某已先具录事状，闻奏
　　上帝，并收补某乙充某官，仍给付符文诀目，及驱邪院印式，依格传度。行去讫，谨具申
　　东岳天齐仁圣帝，伏乞
　　圣聪，俯赐
　　指挥，遍行告示三界内城隍大王，并所隶正法，曾用官典，按分，及五岳四渎，名山大川，宫观里社，山川灵泽，一切神明，豫令知委。某乙授法领职，后来或为人治病除邪，切须佐助道法，收捕鬼祟，无纵慢易。并乞依例抽差神通广大威猛神将二员，神兵一千人，发遣往新授法职某乙院内，统辖助法。指使其某乙，合用都天大法主印，及本人亲书花押。某已给付，行使去讫，今头连印文一本在前，伏乞照会。其印文，即
　　不与诸处符印相同，修其文篆，一归真道。此去某人，应有申报状牒文字。
　　伏望
　　验认印文施行，所贵不致伪冒。谨状。
　　某年月　日具位姓　名　　　状。
　　凡申泰山状发引式
　　北极驱邪院。
　　今月某日时，发实封申状一纸角，往东岳天齐仁圣帝御前通落者。
　　右出引，付泰山沿路土地，速疾资前件文字，递相转送，前去通落，不得稍有住滞，揩擦损污疏虞，如违，罪有所归，必定根究施行，的无轻恕。
　　某年月　日时引。
　　北极驱邪院使　　　　　　押。
　　凡奏表申天枢院状式
　　北极驱邪院
　　今月某日，发实封奏状一通，为某州县乡坊某乙某事，须至申上者。
　　右件奏文，候到日，乞不以诸处章表为
　　类，伏望径为通
　　奏，谨具状申
　　天枢院。谨状。
　　某年月　日具位姓　名　　　状。
　　祈雨奏状式
　　具法师全衔臣姓某。
　　右臣据某州县某乙陈状，为某处苗稼乾损，举家骨肉晓夕忧惶，供输官中租赋浩大，无从出纳，一家良贱，恐罹饥荒患难，性命不存，乞行救济。臣已即时审察，委於甚年月内，阙雨至今。入事，伏望
　　祖师上清大帝，
　　太清大帝，
　　玉清上帝，圣慈，特依臣所奏，乞赐
　　动旨下所属，委六丁六甲，雷公电母，风伯雨师，天丁力士，五方龙王，速为行布雨泽，救济民苦。臣已於某处，起建挣醮，以祈报应，谨录状奏
　　闻。谨奏。
　　某年月　日具位全衔臣姓名状奏。
　　牒雨部式
　　北极驱邪院　牒云雷雨部六丁六甲神众。如逐位行牒，为佳也。
　　当院据某人状，一如前式，节略事宜。须专行遣者。
　　牒具如前，当院已具事因，闻奏
　　上帝，及於某处启建醮筵，祈乞报应外，今请云雷雨部，六丁六甲神众，速於本地分大降雨泽，普济民田，救接苗稼，无令损伤人命，幸不住滞。谨牒。
　　某年某月某日牒。
　　具法师全衔姓　　　　押。
　　治伏尸邪魅所挠札子式
　　北极驱邪院：
　　某处某乙患某事，今仰起遣本人家，自前伏尸客亡，山邪鬼魅，古电土拢，及先死伏尸传尸，山精木客，社庙猎神，一切为祸患祟，速离本人家舍，任便往别处栖止，即不得准前，在此别致祸患，侵害生民，速令患人魂魄附身，所病消散。如受此
　　指挥后，依前容令作祟，其应干神吏等，并与邪祟鬼一例，重行黜责，关报东岳，永失生路。
　　右札付某乙家所属司命，五道土地，　社庙等处神吏，准此。
　　某年月　　日押。
　　治时瘟疫疠札子式
　　北极驱邪院：
　　某处某乙家，患时疫病作，深恐损伤人命，仰行瘟使臣，立便收摄某乙家患人。今日已前，身中八万四千真神，并五脏六腑神君，及荡散某乙自前所受毒药毒炁，各令三魂七魄归体，平复如常，应是邪魔速离本人家舍，无令更有留滞。或本人家中，合有命终之人，明系天司勾灭，仰具刺状开破，仍直申当完照会。若系命终之人，天司切要追摄，即仰一面具此因依，回报差来使者，但称已准驱邪院指挥拘留，即不得一例勾取。仍委自司命五道等神，分明告知，无令损失人命，须议指挥。
　　右札付行瘟使臣，准此。
　　某年月　　　日押。
　　断绝传尸劳鬼所式
　　北极驱邪院　牒上　东岳某案。
　　准。贵岳差到神将报应，解鬼神以此言。为某处某乙患某事，服药作善，消禳未退，称有传尸劳鬼缠绕勾连，无由安乐，急须披告，乞赐救护者。
　　牒当院已於某乙家建立天狱，及具状奏闻外，伏请
　　指挥差神将，同本属城隍将吏，司命五道神众，立便往本人身，一追取应系作祸邪鬼，并传尸复连之鬼，速押赴天狱，显见踪迹，守待施行。仍下地府，候当院罢狱结断了日，即依品例，於生界托化，无致勾连。谨牒。
　　某年某月某日牒。
　　具法师全衔姓　　　　　　押。
　　转牒行往逐处经由道路式
　　北极驱邪院转牒自某州某县某路界山林道路。
　　当院今月某日某时，起发往某处，干系某事，自当所至某处，通计多少里数，切虑地祇等不知当院出入，兼道路所隐虎狼鬼物及邪精侵害，须至专行转牒者。
　　牒具如前，今牒某州界，自此州至某处，一路逐程山林符庙泉源窟穴陂池之所，本属地祇社庙灵祠等，准此指挥，常切铃辖郭下所统鬼神邪精，务要潜息，不得当截道路，有妨当院往还。经游应系辖下鬼神，当令在路严切祇候当院使役，不得辄然怠慢，如稍有违，应系道路承受指挥等灵祇，立当申送
　　泰山，重行勘断，的不虚行。故牒。
　　太岁某年某月　　日　　时牒。
　　朱批事因依。
　　具法位姓　　　　　　押。
　　右发此一道，差本处土地斋行，逐程转递。
　　帖土地等神拘管鬼邪式
　　北极驱邪院帖某处土地司命，五道合干等灵祇。
　　当院据某家状称，某月日具述事件，鬼神千变万化，妖怪山精五通群鬼作阵，无术制伏，并须子细开坐。切虑向去及目下，别致人命，须议专行指挥者。
　　右帖付前项某处土地司命五道等神，准此。指挥看观，见患人是何鬼邪，因何动作，致此变化，兴祸生民，应系出入经游地分，一面把截，不管走失。已牒本属城隍，更差神将同共收捉，须管败获，伺侯当院到来，置狱勘问因依，别有行遗。如稍有走透，及不公其地分干系等神，立当具同罪。因依
　　闻奏，送
　　泰山决配施行，不管时刻住滞。
　　太岁某甲子某年某月某日帖。
　　下朱批。
　　具法位　　　押。
　　右句土地当面发遣，如地远，差神将或日直功曹将去，叮咛指挥，或要发遣，便内说发遣前去，要令人显现知委，次牒城隍。
　　牒城隍救治式
　　北极驱邪院　牒　某处城隍。
　　当院据州县乡里居住某人投状，称为某事，便须子细说事，不得漏落，须议专行公文者。
　　牒具如前，当院据本人情理，具状申
　　东岳外，事须牒本属某处城隍，候到，请详前项牒内事件，径差神将，带领合要吏兵，就往某处某家如置狱，真言差神将勘问。如起发，言起发某家，邪源候勑，格断遣者。勘会，问为祸邪源，从初因依，勒令在狱显现本相踪由，以待别作行遣。谨牒。
　　太岁　年　月　日　时牒。
　　下朱批。
　　具法位　　　押。
　　牒送邪祟赴城隍式
　　北极驱邪院　牒　飞处城隍。
　　当院据某州县居住某人投状，称某人患何疾及鬼邪等，当院今住本处勾问，遂得前项某人身中鬼邪招伏因依，真他所说，须至专行公牒，就彼所断遣者，准
　　勑条诸鬼神。具因依，开坐条贯断遣。
　　牒具如前事牒。
　　某处城隍候到，请依降
　　劫条，依公断遣讫，请牒
　　五道都案物收，仍请报应施行。谨牒。
　　太岁　年　月　日　时牒。
　　下朱批。
　　具法位　　　押。
　　牒城隍及邻近神祠
　　假借神将吏兵式
　　北极驱邪院　牒　某庙灵祠。
　　当院据某州县乡里某入状投，称有某事。当院今看详得状内事理，次第显现有鬼神如此动作。具述状内子纳，事理。今当院合用下项兵吏等，须至专行假借神将某员，神兵某千，须至公牒者。
　　牒具如前，除当院具耿飞奏，乞降
　　勑命指挥外，事须牒某处灵相，候到，请详前项牒内事由，径差大将管押神兵某千，赴某方上建坛之所会集，收捉妖怪。仍叮咛指挥差来神将，依例管押前来，赴当所究气，收捉邪精鬼贼。何候了日，别具公文，开坐申奏，推行赏秘。护牒。
　　太岁　年　月　日　时牒。
　　下朱批。
　　具法位　　　押。
　　盖奏状式
　　具全衔臣姓某。
　　右臣某，据国号某州县某人状投，称将带家眷等，虑向去各人行年不正，别受灾厄，防保无门，乞赐盖覆护，愿获平宁。臣遂依式将某人等，共计几人，年命，於本家某方上下盖，申寄
　　北斗七王宫，并申泰山，计会本属州县城隍，同差神将干击等神，巡护系盖人口，一年之内，管获平安，无诸灾祸，候年终满日，别行开盖。今具某人等年命，寄盖宫分如后：一人弟子某，本命甲子，某月日时生。寄入
　　北斗第一贪狼天门王宫。六＋甲子生煞算属甚星，次第寄。臣以依前项施行讫，外谨具状飞奏，伏乞
　　太清大帝，
　　祖师上清大帝，
　　玉清上帝
　　天恩，特降
　　勑命指挥，许依臣所奏施行。冒渎圣聪，臣诚惶诚恐，稽首顿首，死罪谨奏。
　　太岁年月　日全衔臣姓某状奏。
　　申北斗七王宫状式
　　北极驱邪院，
　　当院据国号某州县某人状投，称将带家眷，深虑各人此去年庚不正，别受灾厄，乞赐盖卫护，愿获平宁。当院遂依式将某人年命，於某处方下盖，具事由飞
　　奏，并申泰山，请计会本属城隍，差神将同干系等神，巡护系盖人口，一年之内，管获平宁，无诸灾祸。今具某人等年命，寄盖宫分如后。
　　一人弟子某，本命丑亥生，行年几岁，寄入北斗巨门少卿王宫。
　　右具如前，当院已具前项事理，施行去讫，谨具状，申
　　北斗七王宫，伏乞
　　圣慈，特降
　　恩命指挥，谨录状。
　　上谨状
　　太岁年月　日　全衔姓　某　状。
　　申泰山请神将来防护盖状式
　　北极驱邪院，
　　当院据国号某州县某人状投，称将带家眷，虑恐各人行年不正，运值灾星，别受灾厄，无门防保，乞赐盖，卫护各人身命。一年之内，乞护平宁，无诸横祸，愿赐清吉。候年终满日，别具醮礼，开上答
　　天恩者。
　　右具如前，除当院已依式於甚处某方上，建立一座，具状飞奏，及申寄北斗七王宫分外，谨录本人事由，申东岳天齐仁圣帝，伏乞
　　指挥，计会本属州县城隍大王，抽差有心力，能勾当威雄大将各一员，先请取索差来神将结罪事状，入案后，便请疾速发遣，前来某处某人家，同住宅家神司命，五道土地，十二禁忌干系等神，不住日夜，常切巡护系益人口几名，一年之内，管获平宁，无诸灾咎，出入清吉，动止安居，候年终满日，别具醮礼，开，答谢。
　　圣恩。及乞指挥州县城隍，常切就便四季提举，无致神将等息慢，容庇邪道，与民为害。如稍故违，便请捡录元状施行。所贵邪道静绝，民庶安居。然乞某等，今去身庚通泰，运限光明，永远康宁，不逢灾难。谨录状。
　　上谨状。
　　太岁年月　日。全衔姓　某　状。
　　开发遣神将牒式
　　北极驱邪院，
　　当院先於某年月日，具状申
　　泰山，请计会贵庙，据差来神将，在某家防护系盖人口，即无阙事。今来年限过满，须至发遣者。
　　牒具如前，当院今据检会前项神将，在某人家防护系盖人口，即无阙事。除已帖元差来神将回还外，谨录回牒，报
　　闻候到，请
　　指挥收入本直，仍旧管役。谨牒。
　　太岁　年　月　日　牒。
　　具法位全衔姓　　　押。
　　替统兵助法神将兵众式
　　北极驱邪院，
　　当院先於某年月日，具状申
　　贵岳，抽选到统，兵助法二员神将，部辖神兵一千，前来辅佐行持道法，助国救民，治病除妖，剿邪立正。今已一年当满，须至专行替换者。
　　右具如前，当院今检会神将二员，神兵一千，在当院指使，并无阙事，谨具状申
　　东岳泰山天齐仁圣帝。伏乞
　　指挥，选差足神通，有威力神将二员，一员充统兵神将，一员充助法神将，神兵一千，前来当院，对替元差来神兵。乞赐先取下神将结罪事状，入案后，乞指挥日后专切随逐当院出入，辅佐行持
　　道法，一一票听指挥使唤。凡是收擒邪祟，剿截民祸之际，各仰大逞威力，显现神通，收擒凶恶。如王民疾患，速令平复。即不得时暂辄离左右，无今神兵怠慢。候年满日，别行替换。并仰神将到日，分明影响报应，以凭拘管，无令有失规仪。谨录状。
　　上谨状。
　　太岁年月　日　全衔姓　某　状。
　　设祭吏兵晓示式
　　北极驱邪院，
　　当院取今月日时，赏设岳下差来统兵助法神将，神兵一千或当替，者，或新差来。酒食钱马如为人行事，即具施主名，云实蔽者。实设者。
　　右具如前，事须晓示前项神将兵众，各令知委，至时齐集，无令有失规仪。
　　某年月　　日。
　　具半衔　　　　　　　押。
　　诸神司合用牒帖引札目
　　五岳圣帝法师请乞事，用申本院用牒。沿路土地传递公文，用引帖。
　　地府水府主者并当院，用关牒。年直功曹传递文字，用关引帖。六丁城隍太岁，并用牒关。
　　当界土地本家司命，用引帖札子指挥。
　　名山福地文字，并关六甲六丁通进。
　　监守鬼神，用东岳神将。
　　广脱亡魂，牒地狱道。
　　计会久病，牒天曹案。
　　举行功德，牒校量案。
　　计会鬼神，牒五道都案。
　　计会大厄，牒生证见案。
　　迁陟功德，牒司命添禄寿案。
　　勾卒死人，牒张都案判官。
　　伤寒难得汗，牒发汗案。
　　阳道受罪，牒传录事。
　　伤寒难得解，牒发汗案。
　　计会寿数，牒注命案。
　　放生计会，牒生命案。
　　死经三日未冷绝，牒还魂案。
　　赦罪计会，地府案判官。
　　计会道经数，牒鬼仙案。
　　亡财失帛计会，掠剩案。
　　乞资算数，牒短命案。
　　亡过资荐功德，牒地府保形案。
　　见在功德计会，天道案。
　　计会年病，牒行病案。
　　计会生死，牒蒿里都案。
　　人口并没，牒李都案判官。
　　计会亡人，牒六道内案。
　　凡注福注寿，天上授福，司命注禄。夫寿绿添财帛等，并须酌量事理轻重，条制可否，方可与行遣计会。凡刀山，镬汤，灰河，剑树，拔舌，磨碓等狱判官，亦看生存行何德行，方可施行。仍须详度品秩高下，公文务合宜，则凡文官七品已上，并属天曹霍判官。武官七品已上，并属天曹李判官。
　　四渎水帝
　　九江水帝，江渎广源王。
　　九江水帝，河渎灵源王。
　　淮水上相，淮读长源王。
　　济水上卿，济渎清源王。
　　太上助国救民总真秘要卷之十竟
　　
