翊圣保德传
　　经名：翊圣保德传。三卷。宋王钦若编慕。底本出处：《正统道藏》正一部。参校本：《道藏辑要》本。
　　翊圣保德传卷上
　　宋开府仪同三司同中书门下平章事上柱国太原郡开国公王钦若奉劲编集
　　翊圣保德真君。建隆之初，凤翔府整屋县民张守真，因游终南山。忽闻空中有召之者，声甚清彻。守真惊惧四顾，无所见，默行悚听，约数里，又闻语云：汝若先行，吾即在后。如是者数日，守真莫能测。既还其家，又闻室中曰：吾受命降灵，汝何为顽梗如此，不听吾言。吾若不为宋朝大事，当已粉碎汝矣。守真方异之，而且惧，因日：未审是何星辰，如此临降。守真性本愚态且昧，神祇愿勿凭凌，必无事奉。乃曰：吾是高天大圣玉帝辅臣，授命卫时乘龙降世。但以非正直之士无以奉，吾教汝有异骨，不类常流，汝可虔心奉吾道训也。守真曰：窃闻在男日巫，在女曰现，守真虽处凡庸，耻为兹类。又曰：吾上天之神，非鬼魅也。五岳四渎，吾能役使。汝若回心入道，勤奉香火，当令汝应大国之征命，受真主之恩遇，岂同巫现之辈耶。守真曰：神人既若此教导，敢不虔事。乃设酒肉之撰以祀焉。又闻言曰：吾是神人也，汝何为以膻秽读我。以汝未晓，不欲罪汝，此后但以香荼及素食、鲜果为供。吾虽不食饮，汝之意也。守真稽首而谢。又日：吾为汝天上之师，汝别有人问之师，可但访高士，以求度焉。守真乃礼古楼观先生梁荃为师，度为道士。遂於所居之侧，择隙地，出家财，构北帝宫，内立殿以事神。旦暮崇奉，颇极精至，神谓之曰：观汝虔心，称吾教导，贞洁之士，可以驱邪。吾先将诲汝剑法，俾汝为民除妖。后当令汝结坛，俾汝为国祈福。守真再拜，日：守真本实凡庸，粗怀愚直，当绿夙生奉事，乃致今获归依，愿以至心，永奉灵德坛仪、剑法，恭俟灵训。真君日：剑法有三，但以铜、铁、锻为利刃，吾目一视便可用也。有疾之人，俾汝挥击，邪气销铄，其人无损。或地祇作孽，水族生妖，分野为灾，国家翰虑，当以上剑治之。或山泽之怪，飞走之雄，震骇闻阎，侵毒黎庶，当以中剑治之。或魑魅之徒，夔魅之辈，挟邪暴物，作祟害人，当以下剑治之。守真曰：三剑之法，己闻命矣，结坛之仪，伏俟指教。真君日：结坛之法有九，上三坛则为国家设之，其上日顺天兴国坛，凡星位三千六百为普天大醮，旌旗、鉴剑、弓矢、法物，罗列次序，开建门户，具有仪范。其中日延祚保生坛，凡星位二千四百为周天大醮，法物、仪范，降上坛一等。其下日祈谷福时坛，凡星位一千二百为罗天大醮，法物、仪范降中坛一等。傥非时祷祀不及，备此三坛。亦当精洁词章，鲜异花果，扣鼓集神，恳祷而告。去地九尺，焚香以奏，亦可感应也。中三坛则为臣寮设之，其上日黄录延寿坛，凡星位六百四十。其中日黄录臻庆坛，凡星位四百九十。其下日黄录去邪坛，凡星位三百六十。此三坛所用法物、仪范各有差降。下三坛则为士庶设之，其上日续命坛，凡星位二百四十。其中日集福坛，凡．星位一百二十。其下日却灾坛，凡星位八十一。所用仪范，量有等差。此九坛之外，别有应物坛，或六十四位，或四十九位，或二十四位，法物所须，各以差降。士民之类，可量力而为之。如臣庶，上为帝王祈佑，当作祈谷福时坛，凡一千二百位。或为父母师尊禳灾祈福，当为醮设坛，随宜增益也。守真拜而受之，自尔多有征验，不能备纪。乾德中，太宗皇帝方在晋邸，颇闻灵应，乃遣近侍宝信币、香烛＇，就宫致醮。使者斋戒焚香，告日：晋王久钦灵异，欲备俸缙，增修殿宇。仍表乞劲赐官名。真君曰：吾将来运值太平君，宋朝第二主，修上清太平宫，建十二座堂殿俨。三界中星辰，自有时日，不可容易而言。但为吾启大王，言此宫观，上天已定增建年月也，今犹未可。使者归以闻太宗，惊异而止。太祖皇帝素闻之，未甚信异，遣使资香烛清词就宫致祷。因召守真诣阙备询其事，守真具言之，且曰：非精诚恳至，不能降其神。仍以上圣降灵事迩，一一闻奏。太祖召小黄门长啸於侧，谓守真日：神人之言，若此乎。守真曰：陛下傥谓臣妖妄，乞赐按验，戮臣於市，勿以斯言亵渎上圣。诏守真止於建隆观，翌日，遣内臣王继恩就观醮设，移时未有所闻，继恩再拜虔告，须臾，真君降言日：吾乃高天大圣玉帝辅臣，盖遵符命降卫宋朝社稷，来定遐长基业，固非山林魑魅之类也。今乃使小儿呼啸，以比吾言，斯为不可。汝但说与官家，言天上宫阙已成玉铄开，晋王．有仁心，晋王有仁心，凡百余言。继恩惶惧不敢隐，具录以奏，因复面言，神音历历，闻者兢悚。太祖默然异之，时开宝九年十月十九日之夕也。翌日，太祖升遐，太宗嗣位。寻召守真於琼林苑为周天大醮，作延祚保生坛。醮罢，真君降言於内臣王继恩日：吾有言，汝当为吾奏之。日建隆元年奉帝言，乘龙下降卫人君。扫除妖孽犹闲事，纵横整顿立乾坤。国祚已兴长安泰，兆民乐业保天真。八方效贡来稽首，万灵震伏自称臣。亲王祝寿须焚祷，递相虔洁向君亲。吾有捷疾一百万，诸位灵官万亿#1人。若行忠孝吾加福，若行悖逆必诛身。赏罚行之既平等，天无氛秽地无尘。爱民治国胜前代，万年基业永长新。继恩录之於简，翌日，以闻太宗，览之惊异，稽首谢日：家国之幸，宗庙之庆，虔荷上圣赐以格言。命缄藏於内殿。寻遣内供奉官王守节，起居舍人王龟从就终南山下筑宫，方卜地於终南镇，真君忽降言於龟从等曰：此地乃修建上帝宫阙之地，不可易也。於是乃定凡三年宫成，中正之位列四大殿，前则玉皇通明殿，次紫微殿，次七· 元殿，次则真君所御殿。束麻之外，有天蓬、九曜、束斗、天地水三官四殿，西应之外，有真武、十二元辰、西斗、天曹四殿，又有灵官堂、龙堂、南斗阁，并列星宿诸神之像，坚锺经二楼，斋道堂室，靡不完备。建碑以纪其事，题日：上清太平宫，一如真君预言之制。命常参官一人监宫，择道士焚修。每岁三元及诞节、上本命日，并遣中使致醮，杞神之夕，上望拜焉。岁或水旱、或国家将举事，卒致祷焉。初宫成，真看忽降言谓王龟从等日：汝奉诏修宫，勤则至矣。然何为不开日月华门，不画八小殿壁，阶墀璧梵亦未严备，唯求速成以冀恩宠。然上天亦不掩尔功，亦不赦尔罪。守节、龟从颇切惊惧，然已奏讫，役不及增备，惟稽首析谢而去。至阙，皆获增秩，赐白金千两。既而守节染疾而亡，龟从殁於兵刃。此乃不掩功、不赦罪之戒明矣。太平兴国初，太宗皇帝亲征太原，真君忽降言於守真日：官家已临汾晋，非久克复城池，汝当令监官臣等设醮，以谢胜捷於上帝。守真等曰：国家大事，乞俟捷音。真君曰：上天已定胜负也。瑜旬，而王师告捷。监宫等以闻帝，遣内臣卢文寿资内库、香药、御署、词章诣宫，陈醮以谢上帝。是夕，真君降言曰：官家设此大醮，上帝与诸天皆喜，国祚延远，过於有唐。兴国六年，守真以乾明节诣阙朝贺，召见因面奏曰：圣真下降，俯为昌朝，乞降诏加号，以灵既上。允其奏，寻下诏日：太平宫神受命上穹，降灵下土，芯芬致荐，胎飨有征，大庇斯民，屡垂丕既。宜加美号，以答神休，其封神为斓圣将军。诏命至宫，守真焚香以告，真君忽降言曰：汝当上问官家，所言翊圣者，翊於何圣。守真数日疑惧，不敢答复。降言曰：汝但驰奏官家，不罪汝。守真遂具章以闻，太宗览之，召近臣谓之日：玉皇辅臣，所辅翊者，上帝也。当以此意报守真，令启白也。既而内臣传命到宫，守真诣殿，焚香以告，真君日：此意是也。七年守真复诣阙朝贺，真君忽降言日：吾有言，汝当闻於官家，日大道兴，阴谋灭，诸天众圣皆欣悦。宋朝社稷甚延年，太平景运初兴发。君上端心显明哲，爱民治国常须切。万年基业永长新，金枝玉叶无休歇。守真得之，到阙以闻，诏赐守真紫衣，号崇元大师。自后每遣使醮告，真君或有言，守真皆密以闻。至道初，忽降言谓守真日：吾建隆之初，奉上帝命下降卫时，今基业已成，社稷方永。承平之世将继有明君，吾已有期，却归天上，汝等不复闻吾言矣。傥国家祈祷，但严洁焚香，北面告吾，虽不降言，当授福卫护宗社。又日：汝遇吾下降至今三十五年，勤亦多矣。上帝已有符命授汝，为五土之主。此限满日，升汝仙官，汝亦不久住也。自是不复降言。明年闰七月十六日，守真谓门人等曰：吾已领符命，今将去矣。言讫而化。既而圣上嗣位，崇奉之典，率遵旧式，洎受元符，封泰山，建玉清昭应宫。於宫中宝符阁之西北隅，作凝命殿，殿后为凝命阁，以奉真君。大中祥符七年，诏日：诞敷宝命，仰荷於至神，昭报殊征，虔增於懿号，盖为邦之大典，庇民之深旨也。而况翊宣元化，表式众灵，司阴隐於含生，播明威於福地。当王基肇启，固降治而已，彰泊文考，续承复先，期而斯应。由是亟营珍馆，备荐徽章。蒙介福於无垠，佐鸿图於累盛。顾惟眇质，绍抚绵区，属典礼之交修，实棋祥之杳委。缅怀幽赞，敢息钦崇。是用益以丕称奉之茂，则式达至精之恳，庶申祗答之文。期克享於寅恭，永保宁於品汇。爰颁成命，俯告宰司。深体予怀，共宣其事。斓圣将军，宜加号日：翊圣保德真君。
　　翊圣保德传卷上竟
　　#1『亿』 字原作『该』，据《 道藏辑要》 本改。 
　　翊圣保德传卷中
　　宋开府仪同三司同中书门下平章事上柱国太原郡开国公王钦若奉劲编集
　　真君之降世也，或时有所授人，即传录。而岐雍之民，有物魅妖怪为害之极者，皆投诚致告，则守真祈祷，奉教而往，无不怯珍。凡所灵验，不可胜纪。今录其传闻者云，守真尝朝礼至玉皇大殿，睹其额曰：通明殿，不晓其旨。因焚香告日：通明之谊，窃所未喻，敢祈真教。真君曰：上帝在无上三天，为诸天之尊，万象群仙，无不臣者。常升金殿，殿之光明，昭一於帝身，身之光明，照於金殿。光明通彻，无所不照，故为通明殿。诸天帝君，万灵侍卫，仙众梵佛，悉来朝谒。仰视其殿，惟见大光明中，上帝俨然，仙班既退，光明褊散诸天焉。有王叟者，年七十余，少事戎帅，老而退居终南镇。胆气怪诞妄之事，则扼腕切齿。自真君之始降，未甚信。向洎目睹灵异，饮然归仰。自后常日二时赴宫，焚香伏拜，虽风雨霜雪，未尝暂旷。一日，忽告守真启殿门，瞻礼焚香，且泣曰：老夫本怀刚气，幼事军门，不信邪魔，常守正直。百生有幸，得遇上真。今已衰耗，大期将至。所愿归全之后，得在左右，以备驱使为万足矣。真君降言而许之。未几，叟无疾而终。瑜旬，守真忽於真君殿侧，闻空中有呼其名者，曰… 我铁轮将军也，汝何以略不见录。守真仰而问曰：真君左右四将军，常侍殿中，守真常所虔事，未知铁轮将军是何星辰名位。空中又曰：我即王叟也，曾有至愿，乞侍左右。今蒙收录，使掌铁输，位在四将军之下。汝今后或有醮祭，勿忘吾名也。真君尝谓守真日：吾每巡游周天，有诸位灵官、捷疾吏兵数逾百万，彗孛、妖珍知吾骑从所至，皆屏迹远避，岳镇海读可以麾召，而世之物魅邪怪，岂足数耶。吾念汝正直，付汝剑法，俾汝为民救患禳灾。汝宜精勤，无或懈息，积功於民，加惠及物。上天所鉴，当录汝名。若慢道轻教，不守虚寂，自有阴责矣。吾若一怒，万物立为埃尘，汝其可当乎。然汝每有责罚，乃有五小将军怒汝不专勤耳，汝自宜致恭於彼。汝所兴念，彼各豫知，不可欺心，贻汝祸患。守真尝一日从容焚香，虔诚问曰：守真睹释氏之教，言天上天下无如佛者，未知三清之上，品位何若。愿赐真语，以镯蒙滞。真君降言曰：佛，即西方得道之圣人也。在三清之中，别有梵天居之。於上帝，则如世之九卿奉天子也。守真曰：其教流演颇盛於世，又何理也。真君曰：教流中聚，帝之念也。守真曰：道释经典并垂於世，未审崇奉何者，即获其福。真君曰：《 太上道德经》 ，大无不包，细无不纳。修身炼行，治家治国。世人若悟其指归，达其妙用，造次於是，信奉而行，岂惟增福，一咏无所不至矣。释氏之四十二章经，制心治性，去贪远祸，垂慈训诚，证以善恶，亦一贯於道矣。奉之求福，固亦无涯。至于周公孔子，皆列仙品，而五经六籍，治世之法，治民之术，尽在此矣。世虽讽诵，多不依从。若口诵而心随，心随而事应。仁义言行，礼智之道，常存于怀，岂惟正其人事，长生久视之理亦何远矣。守真又尝启请云：终南山中赤谷神祠者，近乡之人多所祈祀，屠牛、击豕以为飨饥，酒乐喧沸，民氓鼓舞。若斯之事，其获佑乎。真君曰：终南山皇名山地、皇福地，人凡境圣，今古皆然。兴邪致妖，杀命祈福，以兹俟佑，斯亦远矣。既而草窃潜匿於其下，捕贼者积薪焚之，祠宇煨烬，寂无灵异。建隆末，长安进士刘顽，颇有文学，出於流辈。尝诣宫再拜恳祷日：顽欲知将来位秩高卑，愿赐灵诰。真君降言日：天赋汝文性，不赋汝禄位。汝若学道退闲，当犹延永，若妄求进，身虑促汝寿等也。顽闻之，不悦而退。后三载，果无成而卒。雍熙中，华山希夷先生陈搏，卒於张超谷石室中，世多传其羽化。．守真朝礼之，次因焚香启告日：华山陈搏近卒，时人谓之尸解，未审其人功行证仙阶乎，敢希上真略赐指谕。真君降言日：搏之炼气养神，颇得其要。然及物之功未至，但有所主掌耳。端拱中，知凤翔府比部郎中高凝枯，尝诣宫致礼，既去，真君忽降言於监宫李铸日：高凝枯行亏忠信，死非久矣。铸窃志之，俄而凝枯秩满还京，为三司判官。铸闻之，乃复焚香启告日：高凝枯今为此职，又何福耶。真君降言日：死将至矣。数月而凝枯卒。吏部尚书宋白，乾德中，家于整屋有弟小，字曰：岐哥。年十余岁，为狐魅所惑，号呼无度，举动失常，忽力敌数夫，家人莫能制。医砭之辈至者，必遭凌扑。白因斋心遣所亲诣宫致梼，恳求卫护，真君降言曰：汝去，吾当令守真往彼。守真受教而往，方至其家，坐於客馆，而岐哥已觉伟惶失次，家人遽出迎拜。守真具问之，因厉声呼其名，须臾，岐哥自拌其首，从中唯唯而出，至守真前，战汗悚息。守真呵责，移时鬼乃露形，叩头伏罪。守真以卫戮之，应手而毙。岐哥仆地良久而苏，即获平愈。真君尝忽谓守真日：山下李靖庙中，有狐鬼数十，盘泊於彼，本方地神适有驰报。虑其为妖害民，汝可速往逐之。守真禀命，仗剑而去。须臾，坐於庙前震呼数四，俄而狐鬼数十悉出，遍列於前，惶惑惊怖。守真乃责之日：此上真下降之地，汝辈岂宜杂处。今未欲戮，汝可速返林莽，无以血污吾灵剑。鬼等相顾，狼狈匍匐而散。守真自往至还，曾不移时。有寓宫道士王德渊问其所适，守真具道之。德渊曰：自此至彼，往复二十里，何其速耶。守真日：我离庙时，以剑挥下庭树低枝在地，汝可验也。德渊俟晓跃马而观焉，果於庙前闻腥秽之气，不可近，得断枝而还，始再拜，称异。时又有妖狐数百，在邓州城中，颇为怪异。守真闻之，因焚香致告，具道其事，愿奉教往彼除之。真君降言曰：此狐妖辈，尝於长安南山中，化形为菩萨之状，诱彼居民舍财为供。其问回心归善，亦十有八九。上帝以此故，授其符命，俾为邓州土地。亦有数于周公孔子，皆列仙品，而五经六籍，治世之法，治民之术，尽在此矣。世虽讽诵，多不依从。若口诵而心随，心随而事应。仁义言行，礼智之道，常存于怀，岂惟正其人事，长生久视之理亦何远矣。守真又尝启请云：终南山中赤谷神祠者，近乡之人多所祈祀，屠牛、击豕以为飨饥，酒乐喧沸，民氓鼓舞。若斯之事，其获佑乎。真君曰：终南山皇名山地、皇福地，人凡境圣，今古皆然。兴邪致妖，杀命祈福，以兹俟佑，斯亦远矣。既而草窃潜匿於其下，捕贼者积薪焚之，祠宇煨烬，寂无灵异。建隆末，长安进士刘顽，颇有文学，出於流辈。尝诣宫再拜恳祷日：顽欲知将来位秩高卑，愿赐灵诰。真君降言日：天赋汝文性，不赋汝禄位。汝若学道退闲，当犹延永，若妄求进，身虑促汝寿等也。顽闻之，不悦而退。后三载，果无成而卒。雍熙中，华山希夷先生陈搏，卒於张超谷石室中，世多传其羽化。．守真朝礼之，次因焚香启告日：华山陈搏近卒，时人谓之尸解，未审其人功行证仙阶乎，敢希上真略赐指谕。真君降言日：搏之炼气养神，颇得其要。然及物之功未至，但有所主掌耳。端拱中，知凤翔府比部郎中高凝枯，尝诣宫致礼，既去，真君忽降言於监宫李铸日：高凝枯行亏忠信，死非久矣。铸窃志之，俄而凝枯秩满还京，为三司判官。铸闻之，乃复焚香启告日：高凝枯今为此职，又何福耶。真君降言日：死将至矣。数月而凝枯卒。吏部尚书宋白，乾德中，家于整屋有弟小，字曰：岐哥。年十余岁，为狐魅所惑，号呼无度，举动失常，忽力敌数夫，家人莫能制。医砭之辈至者，必遭凌扑。白因斋心遣所亲诣宫致梼，恳求卫护，真君降言曰：汝去，吾当令守真往彼。守真受教而往，方至其家，坐於客馆，而岐哥已觉伟惶失次，家人遽出迎拜。守真具问之，因厉声呼其名，须臾，岐哥自拌其首，从中唯唯而出，至守真前，战汗悚息。守真呵责，移时鬼乃露形，叩头伏罪。守真以卫戮之，应手而毙。岐哥仆地良久而苏，即获平愈。真君尝忽谓守真日：山下李靖庙中，有狐鬼数十，盘泊於彼，本方地神适有驰报。虑其为妖害民，汝可速往逐之。守真禀命，仗剑而去。须臾，坐於庙前震呼数四，俄而狐鬼数十悉出，遍列於前，惶惑惊怖。守真乃责之日：此上真下降之地，汝辈岂宜杂处。今未欲戮，汝可速返林莽，无以血污吾灵剑。鬼等相顾，狼狈匍匐而散。守真自往至还，曾不移时。有寓宫道士王德渊问其所适，守真具道之。德渊曰：自此至彼，往复二十里，何其速耶。守真日：我离庙时，以剑挥下庭树低枝在地，汝可验也。德渊俟晓跃马而观焉，果於庙前闻腥秽之气，不可近，得断枝而还，始再拜，称异。时又有妖狐数百，在邓州城中，颇为怪异。守真闻之，因焚香致告，具道其事，愿奉教往彼除之。真君降言曰：此狐妖辈，尝於长安南山中，化形为菩萨之状，诱彼居民舍财为供。其问回心归善，亦十有八九。上帝以此故，授其符命，俾为邓州土地。亦有数限，俟其岁满，当自远去，无能为害，汝不必往也。开宝中，凤翔府民陈英美家，有山魑为怪，投掷瓦砾，日盈其庭。时放烟焰，欲焚其舍。财物耗散，亲族愁苦。召术士禳禁，命僧徒课诵，皆不能止。乃移居远遁，亦蹑迹而至。英美计无所出，因斋戒持香果诣官，精虔以告，真君降言谓守真日：汝速受吾令，往为遣除。守真再拜，负剑跃马，再宿而至其家。而掷瓦之声，喧嚣如故。观者填咽，皆日：此道士必不能去此怪。守真乃盥涤严洁，整衣引剑而入，其怪忽然而止。是夕，为坛於庭中，守真嘤剑立其上，厉声徐呼曰：山魑鬼何在乎，傥为妖未已，当出与吾较胜，不然，则当去万里之外，释汝之罪。如此移时，悄无影响。自是，其家安肃。乃随守真诣宫，陈醮以谢焉。又长安富民杨氏家，亦有鬼物为怪，掷瓦纵火，一日万变。聚族忧惶，莫可宁处。时有术士李捉鬼者，尤善符禁。杨氏召之，方及其门，若为物所击，匍匐而起，俄复颠陨，如是者三，遂狼狈而走。杨氏复召僧众为道场，诵经作梵咀以秽之，俄又若有物攫其道具，或投於屋，或叶於井，覃僧惶惧而去。乃至梼衣、砧石，亦自空中腾起，三三两两，相逐而落庭中，遇物凌触，而物无所损。如是之怪尤众，不可具纪。杨氏素闻真君之灵，乃躬持香烛等驰赴，焚祷具言其怪，且求驱珍，真君降言曰：汝当速归，吾令守真继往也。守真寻再拜，而往其家。士民观者，填溢其户。守真易衣整冠，呎水挥剑，行於四隅，其怪即寂然无声。守真谓杨氏日：此妖伏矣。请为醮以核之，向夕，结坛焚章，礼毕而去。一城之众，稽首称叹。守真既归，杨氏随诣宫中，陈醮以谢。又富民刘文际者，忽为狐鬼所惑，心神恍惚，动止不宁。市中逢道流语日：子面有妖气，必为邪物所着，真君下降，可虔心祷之，必愈斯疾。文际乃自资香烛，晨夕驰赴，中路为鬼物所追，或为僧尼、妇女，或为商贾万端，诱惑不进，文际既迷且惑。复遇道流於路，具告其故，道流谓曰：是皆鬼物也，汝宜径往，无或退志，为草妖所害。文际心悟，不数日奔追至宫，洁．斋恳至，百拜殿下，真君降言日：知汝远来，吾今令守真为汝除邪。是夕，守真立文际於庭中，守真仗剑嘤水，呵叱数四，文际懵然踏於地，移时而起，曰：适先生呵叱之际，见数人若神将者，各· 擒二鬼而去。文际惶骇，不觉颠仆，今神思清爽，如酣醉之始醒也。百拜而去。
　　翊圣保德传卷中竟
　　翊圣保德传卷下
　　宋开府仪同三司同中书门下平章事上柱国太原郡开国公王钦若奉劲编集
　　自真君之临降，官吏、民庶不远千里，或驰诚遥祷，或斋洁朝拜，以祈真哑，时有所闻。大抵多随其性习，加以训勖。人臣依於忠，人子依於孝。清淳者，示之格言。贪酷者，警以要道。词甚平易，颇叶音韵，然获闻之者至寡。今据其所传，录之如左。
　　乾德中，骊山白鹿观道士冯洞元，朝礼之，次焚香虔告曰：洞元讲孔子之书，依老子之教，积有年矣，而修身炼行，未得真旨。幸逢上圣，敢求一古。。真君降言日：到境始知安，形忙灵物闲。真空须照达，幽微即大还。动观无障碍，希夷合自然。功成神莫测，变化可冲天。去住由自己，三官赦旧愆。命曹除罪簿，六丁奏上天。众生要修道，须知元上源。洞元百拜，虔谢而去。开宝中，侍御史路冲奉诏知凤翔府，就宫礼请守真，就府署中陈醮祈降。是夕，洁斋致祷曰：冲身拘职守，阻拜真仪，辄以苹藻，虔祈降鉴，乞赐真语，以导蒙昧。真君降言日：尽力事君，以为忠臣。浊财勿顾，邪事莫闻。整雪刑岳，救疗人民。动合王道，终为吉人。积愆为咎，必有沈沦。众生本无形之性，配有形之躯。旷劫以来，不能自悟。自有无极世界，不夜之乡，混合太虚，杳冥同理。又日：六合乾坤内，众生多不会。造业向前行，如盲蓦江海。如将智惠观，自越千重海。冲再拜，录而诵之。左补阙王龟从，一日斋心诣宫，焚香恳祷曰：凡庸贱类，衅咎无涯，幸逢上真，愿赐灵诲，如何修身，得获遐寿。真君降言日：劝汝修炼，莫如精勤，精勤不息，上圣皆闻。太平降世，用武兴文，无文则不正，用文则益君。食禄利勿违王命，行吉善但守清贫。清贫者，响合天地。浊富者，像火投冰。投冰者，火绿渐灭。积恶者，自贯其身。自贯者，殃及七祖，地府下痛害及亲。吾悬千尺之索，提钓有绿之人。道之尊，德之贵，大道能生一切物。众生头像天，足像地，中心空然合真理。凿户牖以为室，房室之中有一物，亦无影亦无形，杳杳冥冥人不识，若能识者得长生。阳在天，阴在地，二气同和诚有谓。空中造化乃自然，自然之中生万类。天不高，地不卑，大道混合虚元理。学道众生审欲闻，此是修行崇妙门。开宝中，丞相沈伦尝连绵外疾，虔心遣使诣宫，陈醮致告曰：伦浊秽之质，病恼所侵，如何修行，得免兹患，敢祈圣语以导愚蒙。真君降言日：灵物不病，形躯自安。形躯有病，返照而看。来人录之，归致於伦，伦捧览之，惊喜日：吾得之矣。寻而疾愈，复遣人诣宫醮谢。道士王德渊因游终南山，寓止宫中，勤奉香火，好养生，而性褊多所患怒。忽一日，真君降言谓之日：汝学道修真，先当调习其性，以顺天和，忘诸有为，勿耗心识，融怡凝湛，道乃可见。复戒之日：莫管内莫管外，来往真虚无坚碍。所居安乐是汝家，各自勤行莫相待。莫相待#1，先达之人难滞碍。真空妙乐有天堂，与圣相同灭诸罪。又曰：妙理须行到，周旋皆合道。举措见真空，真空无烦恼。混合太虚中，自有无声乐。地炉天鳌问，背凡归圣道。常将智惠观，可向今生了。德渊日：上感真君降言教示，不晓前篇内与圣相同灭诸罪，愿垂诲谕。真君日：汝若除烦入静，炼心修真，积累其功，数盈之后，泥丸百节，元神灵通，而自同於圣。天堂妙乐，无所不至，岂更有诸罪也，故言与圣相同灭诸罪。太平兴国中，驾部员外郎李铸尝知凤翔府，备睹灵应，俄复奉诏监宫，凡十余年，志颇严洁。真君前后降语仅十余篇，其存录者数首。一曰：建隆之初，方禀希夷，上帝命吾众圣皆知，乘龙下降，列宿相随，五岳受命主张，地祇潜扶社稷，密佐明时。吾要李铸知吾降期，不得轻泄，兔漏天机。又日，与吾独异佐国，与吾以道理民，与吾慈善理家，与吾不饮自醉。醒时理民，醉时理神。此语是延年益寿之法，吾劝府主记取。又日：为官求理在贞明，智惠俱通临事清。观天行道合阴德，食君爵禄常若惊。为吾洗心复换骨，背凡入圣奔长生。天宫快乐胜凡世，不夜之乡挂一名。又曰：府主累世为人，降生中国。与吾清直，莫行邪曲，与吾积善累功，与吾佐辅明主，与吾洗雪黎民，与吾挂心刑狱。上帝若知，名天官也。克取舍住世轮流之财，但修取有形之像，获随身之功，得无量之福。与吾不得因循，不奈时光迅速，灵官赏汝功勋，天曹与汝添福。若一一依吾圣言，必得延年益寿。又曰，年登七十余，住世不久居。饶君寿百岁，问汝得几秋。地府直须怕，冥司难请求。有功无惊惧，积罪必遭诛。子孙难替代，早觉莫痴愚。又曰：有绿无绿，福业相牵。有绿福至，无绿业缠。三业大罪，信根不圆。若遵吾语，如倚太山。又曰：听吾之言必延汝年，亦将康健保安自然。志诚不退修真理，今生若在玉皇前。又日：为汝虔心，星辰下降。来驾於玄风，去乘於法雨。开盲愚之耳目，回积恶之人心，尽归投正路。因汝醮告上玄，恶人尽来归敬，此汝之功也。吾已与汝闻於上帝，俾汝获福也。汝宜清者重清，白者重白，明者重明。勿初勤末怠，中路变异，回清为浊，回善为恶。设灵官奏闻上帝，若知有误於吾也。又七月十日夜，真君降言：汝忠勤奉国，惠爱治民，更要用心，勿违吾诚。未遇吾之前，所作诸恶，吾与汝并销除也。遇吾之后，况无诸业，左右已录汝功也。更须晨夕与吾，积其善功，勿得息惰吾圣言也。又曰：但行王事，洗雪冤沉，常差灵官，护助汝也。或有诸事，常行平正，依吾圣言。况是太平君治化，诸事前程，汝但莫忧。又云：托托莫忧烦，军府自然安。每事依王道，从他天下传。又曰：为主虔诚拜上玄，宋朝社稷保长安。不久太平天下乐，一家受福管长安。又曰：为主合虔诚，将心助太平。天宫击其职，每事更宜精。众圣皆知汝，举措直须惊。一朝功满后，永住看三清。又日：生前莫乱忧，已后亦无愁。主判阳问事，凡人得几秋。但依圣言着，长生天上求？铸每受一篇，未尝不晨夕讽诵焉。又尝谓铸曰：汝年及八十，别无修炼之功，未免掩形升魂，亦当有所主掌耳。铸再拜日：此生得遇上真下降，屡受秘语，他日傥获主掌，愿与守真同列。真君曰：人问官职，守真不及汝，天上名位，汝不及守真也。但心归真正，升仙阶亦有时矣。淳化中，西京留守中书令赵普，尝遣使备礼致醮虔祈，愿闻休咎。真君降言曰：赵普扶持社稷，甚有功勋，上天所知，赐汝福寿。以大妨小，幽府亦有冤对。当启诵真经，告析天地，首忏前非。吾亦与汝达于上帝，庶解兹咎，汝官职、寿数已有限矣。其使录之而去。普跪读感涕，因焚词谢过，复遣人诣官醮设。给事中参知政事贾黄中，尝遣人投诚致祷，以祈圣诲。真君降言日：圣主命臣臣之事君，道佐当代，心依古人，善恶无隐，奸邪必闻。君臣合道，可立功勋。又日：爱民用心，赏罚平等，但依吾语，．合家保安。殿中承张卓尝乞圣言，真君曰：大道养汝性，阴阳生汝身。为吾勤行道，为吾勤修真。公廉常用意，忧恤在乎民。遇时佐明主，清浊上帝闻。浊富终不久，清贫为天人。莫教人道富，从他人笑贫。自有真家富，清高不愧贫。又日：形凡性不凡，为国显清廉。家积千余口，有罪自家担。又日：但服阳和气，天鳌再重蒸。地炉别有用，道德日日新。延命积福应，真空若至亲。虚无有妙理，度脱有绿人。道士周务本，尝诣宫奏词一通，乞降真语，真君降言日：汝有词言慕上天，其如心意隔关山。仙宫不远如指掌，内外功夫全未圆。阴官察录无遗过，免堕邓都数百年。依吾所语合吾道，要履三清应不难。张守真子元济，常斋戒诣官，真君降言日：汝父守真遭逢於吾，故令子孙受福。汝岂不知信州龙虎山张道陵，至今子孙不绝，亦逢於上圣，得道之后，瘾及后世。汝亦於吾有绿，直须在家孝於父母，食禄忠於帝王，立身扬名，岂非好事。又诲之日：无事莫街行，勤学必立名。扬名在天下，道瘾有长生。又诚日：为过自家知，善恶日相随。分明违天道，问汝阿谁痴。淳化中，真君降言示守真日：当今显圣明，修德动三清。上天归正道，四海息交兵。八方钦睿圣，五谷尽收成。劝君须修德，上帝赐长生。又日：
　　关西贼寇绿应时数，官家须指挥招捉，
　　使臣莫杀平人。官家修德之际，
　　正贼须剪灭。又尝降言诚辅道士曰：
　　千人心不同，万人心皆错。
　　举意不相通，与圣难相约。
　　真君又尝降言戒官吏等曰：
　　每存忠信齐其天，文武班行自有贤。
　　为主万年安基业，常忧黎庶恐饥寒。
　　长行德行合其道，烧香虔祝告虚玄。
　　但愿国安君长久，齐心辅佐太平年。
　　又尝降言戒朝臣等曰：
　　擎天之柱着功勋，包罗大海佐明君。
　　文王治世及尧日，辅弼乾坤在忠臣。
　　为主直须行央烈，死生齐却戴皇恩。
　　常行吉善合其德，慎终如始莫忧身。
　　进翔圣保德真君事边表
　　臣钦若言，臣闻高穹眷命，元圣膺期，必有至神聿彰幽赞，谟训标於保叉，雅颂载於监观，考今古之冥符，见天人之交感。臣钦若诚庆诚扑，顿首顿首。伏以灵源锡羡，炎德嗣兴，景祚有开，丕征允赫。惟玉晨之元辅，奉金阙之明威，降精爽不贰之民，显阴阳莫测之造，佐大邦之启运，告神宗之绍图。兆自几先，耸乎闻听。由是增隆华饥，茂荐徽称，巨典崇严，纯禧响答，乃至折绅、卿士，横目、需黎，稽首以瞻粹容，洗心以伫灵诰。随其性之远近，视其器之浅探，时亦戒以徽音，警其蒙惑。谆谆之诲，咸洞其隐微。蚩蚩之氓，潜识其真正。或魑魅为孽，夏鼎之所未刊。或膏盲致妖，秦医之所难究。亦复俯聆，虔恳遥授指踪，真教猥临，草邪必珍。窈冥之象既炳於人寰，台钦之游亟还於霄极。永载芯芬之祀，潜施蜷佑之祥。凡厥秘言，悉存旧录，将伸论次，以示方来。敢谓微巨猥蒙明诏，斋精仰诵。盟手兢持，莫觉渊冲，粗伸细绎。窃念上真之茂躅，实为昭代之明征，岂夫庸琐之才，辄敢形容其事。伏望崇文广武仪天尊，道宝应章，感圣明、仁孝皇帝陛下，垂流注览，援翰擒文，赐名以纪芳羹，作序以冠篇首。式彰寅奉，永惧洪休。臣无任瞻天望圣，战汗屏营之至。其所录成翊圣保德真君事迩三卷，谨随表上进以闻。臣钦若诚惶诚惧，顿首顿首，谨言。
　　开府仪同三司同中书门下平章事上柱国太原郡开国公臣王钦若上表
　　批答
　　省表具之，夫妙道为大，本於若冲，至神无方，昭乎善应。惟玉虚之元辅，冠琼简之真阶。幽赞财成，直彰阴隐。当艺祖之受命，降福壤而炳灵，逮文考之绍休，告帝期而启兆。式申美报，肇建殊庭。奉禳桧之严科，介苍黔之丕祉。若乃夷微委鉴，肝蜜攸凭，示谆诲以惟勤，昭明威而匪测。恍兮之应犹响，泠然之驭亟旋。自朕纂承寅加崇奉，严眸仪於恭馆，荐嘉号於元都，念秘诰之具存表格，思之攸盛。期於综缉，以耀休征。卿任冠枢，衡道熙邦。采雅资博，洽庶就编。联而能细，网帐以惟，精封缥囊而来上。恳求制序，复冀命名。载循浅昧之辞，曷叔直聪之烈。勉从勤请，良积腼数，嘉尚之怀，寤兴无舍。所请宜依崇宁。三年四月十八日，使命到宫资，降到真君加号劲诰，诰日：门下惟皇上、帝，粤有辅臣，以赫厥灵，终南之下，屡膺景既，增焕褒章。翊圣保德真君降言於建．隆之初，显告於开宝之末，大庇下土，卫我家邦。作宫奉祠，昭答如响。顾眇赏之诞育，皇钦慈之密祈。吉事有祥，敢忘美报。夫至诚能感，克应乃孚。所储维何，万世之庆。合为丕号，申命用休朕典，神天永缉熙于纯缎。凤翔府上清太平宫翊圣保德真君，可特加翊圣应感储庆保德真君。
　　翊圣保德传卷下竟
　　#1『莫相待』三字原缺，据《道藏辑要》本补。
　　
