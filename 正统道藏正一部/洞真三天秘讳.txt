洞真三天秘讳
　　经名：洞真三天秘讳。撰人不详，似出於南北朝。系早期天师道修行法诀。一卷。底本出处：《正统道藏》正一部。
　　洞真三天秘讳
　　凡受三五，先存识三天真名，三师真名，有急灾困病，三声大唤三天名，密唤三师名，灾病皆消也。
　　上清微天真名防，
　　中禹余天真名元，
　　下太赤天真名德丘。
　　右三天真名。
　　左元上真名，
　　右玄老真名，
　　中央太上真名
　　右三师真名。
　　凡知三天三师真名，长生不死，其间存之不恒，行善未备，时有灾厄，步纲消之，不得行神龟天娇直禹步步星，咒愿亦验，又常应存斗讳台名也，勿忘勿忘。
　　凡开星图及步时存思，并晨起夕卧，皆先叩齿九通，阴祝九星，名曰：
　　第一太星精名玄枢，愿某飞仙乘虚驾浮。
　　第二元星精名北台，愿某飞仙游行洞台。
　　第三真星精名九极上真，愿某飞仙得治三云。
　　第四纽星精名璇根，愿某名列为飞仙。
　　第五纲星精名天平，愿某飞仙登行上清。
　　第六纪星精名命机，愿某飞仙名书太微。
　　第七关星精名玄阳，愿某飞仙得使玉童。
　　第八帝星精名高上玉皇，愿某飞仙得登后圣之堂。
　　第九尊星精名太微帝君，愿某飞仙得入丹瑶玉房。
　　右九咒毕，叩齿九通，行随意外有口中火者，达乎道也。
　　凡见凶鬼恶人，即存斗星指之，闭气心祝曰：吾是天目与天相，逐精若雷电，明耀八域，彻知表裹，无物不伏，如此则奸凶万鬼祸恶众辈莫敢犯子。
　　卧斗诀
　　斗星者，太极之紫盖，玄真之灵阙，九星之神席，天尊之偃房，学真之士，天尊授之，使其偃息斗中，暮卧存斗星，在所卧席上依图首九极，使真气入泥丸，足蹑尊帝二星，心念飞仙令，高上拘我七魄，太微制我三魂，左手把北台，右手执璇玑，行之十八年，色反婴童，九星之精变成九老，俱来迎子，白日登晨。
　　凡能赴请为人救灾严就行出家门外三步，正立叩齿三通，阴唤七星魂魄名，密咒依如步法咒时临目谛存神星，虽急急急亦并行并咒存咒毕，握固勿已，未至所往之家三十步，心存为火烧，所往人家屋舍荡尽，前进二十五步存肾为水，往杀火，作新屋舍立具，至门扣齿二十通，仍禹步九迹，入门存三将军姓名兵众，周绕身形。
　　又存五方五星将军，又存四大七星，华盖覆头，径入旡畏，入坐向月建岁王，不便者先向之闭气，就座得向日时建王，亦善唯勿用破闭，起止出入，常存慎之，坐定咒，咒毕命主人扫酒堂庭，晴则庭中，雨则堂内，施席香火，昼向东，夜向北，盆水置席前，大刀置盆上，计取斗中，加鬼门时主人投辞，拜请道士束带就座，漱口发炉，捻香口章。
　　凡恶梦光怪死丧滞病凶人，公私侵凌淫盗，皆用驱除若年初断绝瘟疫及邪病大疠炼易，故气流布祈恩，悉以大盆盛水细沙石子，数斗赤豆随多少宅大小取足净物，贮之置鬼门上，六吉日依法施行。甲寅旬，辛酉壬戌凶，余日皆吉。
　　事毕坐及余食卧息便旋出还皆有咒，若有病急不得驱除，至病人前咒，一瓯水盛灵，吩漱散之三过止，仍存神配衣讫，向九星阴咒之，日留不徐冉太阳夫人老君阳太上眼邹索诺橐头刻心我八千亦水女母门人可毕见步纲竟下星冥目视，去地尺许，骨节尽赤，如新生形存，左目为日，右目为月，青龙白虎五神备具，头上七星，足下七星，左手指地，目视北斗，阴唤十五言离罗耀郁俗神明珠苏樊光性吞玄茂毕下手变形存两耳为玉门熨发为众星，口为斩邪使者。左手灭亡使者五头一身，右手伐逆使者五头一身，以治病摧伏灾害。讫，次向真人星称位姓名，谨启：
　　太上老君，太上丈人，天师女师，三师夫人，北斗七星，三五将军，谨有同义男女姓某，奉法失忠，招灾抱考，因有事者，依源陈之，父母兄弟某疾厄，云云，稽颗诣臣求乞云云。锻炼凶邪温毒鬼贼，臣与某义同腹目，不复所见，谨按先师本法奉修，所受愿所请者下，所召者到，所厌者伏，所收者擒，所诛者灭，所治者愈，所禳者却，恩唯太上众尊乞垂恩佑，覆盖肉人。谨启。毕，再拜。
　　凡有官灾疾病、急卒灾厄，初下七星祭，向北仰头存见斗星，赤光赫然，仍大唤七声，唤曰北斗某星真讳魁纲府君，如此七遍。某今有某事急切云云，乞丐救济须效即为魁纲七星府君，七星诸官设祭，奉上清酒香饼新果正味，报赏有功，不负信誓，便去勿顾，如愿即解，用清酒七胜乾枣栗子七胜沉香十两，五方香炉各一具，洁坛场之法，夜半时於无人处静寐为之施设毕，七声大唤，请下府君礼七拜跪启乞。随丰言之，凡七过上酒，愿随意说之。毕，於座食之，令尽法，不得遗分他人。临时食不尽，埋坛上，忌鸡犬见之，若急事厄难困病下大醮，向北三声大唤唤北斗魁纲府君，左右三部大将军，唐葛周五方三元将军，颠倒钩天击地斩伐击逆消灾散祸金铠金装大将军，三将军力士捕鬼使者三五众官赤气吏兵。某今某事云云，乞丐救济须效奉设醮具，以报劳苦，不负效信，还勿顾如愿即解。依后仪式。若有大事卒急下三五厨，向东三声大唤赤天三五左右大将军，太上三尊。某今有事云云，乞丐救济须效即设某厨如干人，言功报赏不负效信，真绛五十尺为纲头信，次二十尺，亦用四十尺，五丈七丈九丈，极十五丈，随灾轻重及家贫富量之，如愿即解。
　　今撰上品十诚之律，可以度人，广加开化，令入法门，勤奉之者，则得自然之福无为之道也。十诚者，一者，不得嫉妬胜己，抑绝肾明。二者，不得饮酒放荡秽乱三宫。三者，不得淫犯他妻，好贪细滑。四者，不得弃薄老病穷贱之人。五者，不得诽谤善人毁攻同学。六者，不得贪积珍宝，弗肯施散。七者，不得杀生祠祀六天鬼神。八者，不得评论经典，以为虚诞。九者，不得背师恩爱，欺诈新学。十者，平等一心，仁孝一切。此十诫普教十方无极世界，开度一切能奉之者，功书十天，福延九祖，拔出长夜九幽之中，上升南宫，身入光明，因绿不绝，克得神仙。
　　诸行并足，当避十恶远於盲道。十恶者，一者，饮酒淫色贪欲无已。二者，阴贼世间讪谤道士。三者，轻师慢法，傲忽三宝。四者，窃取经书妄宣道要。五者，借换不还，欺诱万民，六者，杀生贪味，口是心非。七者，不孝背恩违义，犯诸禁忌。八者，诵经忽略，唝嗃自是。九者，责望人意，瞋恚四辈。十者，臆断经旨，损益圣典，不信宿命，快情所为，秽慢四大，不念生道。此十恶之诫不能离身，犯之者身遭众横鬼神害命，考楚万痛恒无一宁，履善遇恶万向失利，死入地狱，幽闭重槛长夜之中，不赌三光，昼夜流曳，抱铜柱，履刀山，循剑树，入镬汤，吞火食炭，五苦备经，长沦九幽，无有生时，纵得解脱，还生六畜之中，不得人道，恶恶相牵，善善相因，罪福之对如日月之垂光，生死之不灭，如影之随形，绿转相加，如车之轮，今说是诚，护度天人，明识谛受，勤行勿忘矣。
　　洞真三天秘讳竟
　　
