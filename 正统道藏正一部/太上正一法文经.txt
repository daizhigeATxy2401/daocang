太上正一法文经
　　经名：太上正一法文经。撰人不详，约出於南北期。系早期天师道经典《正一法文》残本之一。一卷。底本出处：《正统道藏》正一部。
　　太上正一法文经
　　天师稽首问太上曰：道陵常见世问人民，困於疲病牢狱，扭械柳锁，水火刀兵，虎狼虫蛇，众苦危难，不能自免，痛恼辛酸，死亡夭折，枉横非一，不知从何绿来而值斯毒，不知修何功德可得度脱，惟愿天尊大慈开宥，令知所犯，得出忧悲。
　　太上告道陵曰：皆由人民不信宿命，罪福因绿，轻师慢道，破斋犯戒，违负天地日月星辰，攻根伐本，背正入邪，欺凌贫贱，呎诅鬼神，秽辱三尊，不忠不孝，兄弟不睦，父子不慈，夫妇不和，男女不顺，更相残害，娇诈百端，杀生偷盗，邪淫嫉拓，惶贪愚痴，恶口两舌，绮妄不真，饮酒食肉，秽污天真，恃强凌弱，倚官狭势，为君无道，为臣不忠，罔上欺下，损伤百姓，枉害忠良，纵放无度，致遭病苦，厄难相逢，是故天有九丑杀鬼，各将徒众九千万人，乘云驭气，因风傍雨，柄泊林木，依附人家，伺其衰怯，随托衣服流精，饮食入人脏腑，或居宅舍，行九种厄难，布在世问，治此恶人，令归善道，若持斋礼拜行道，诵经烧香散花，受诚忏悔布施，发愿救济贫穷，放赎生命，修营灵观，建立精舍，玄坛法宇，广造福田，作诸功德，即得兔其灾厄，度脱危苦，若不信罪福，杀生偷盗，饮食酒肉，訾毁三宝，轻慢出家，破坏形像，行诸恶业，则众厄加身，遇其撼轲，田蠡虚耗，畜养死亡，仕宦黜退，人口夭伤，所求不利，所愿不成。九厄者：
　　一者疾病，谓风寒暑湿，疫气瘟行，疮癖症痕，霍乱下痢，邪精鬼痊，一切病恼苦痛缠身，不能饮食，形容消瘦，求生不得，求死不得，昼夜困楚，坐外不宁。
　　二者牢狱，谓官家口舌，文书枉横，扭械伽锁，鞭棒楚挞，考掠身形，痛苦难忍，连及父母兄弟妻儿眷属，累岁终年，莫能自出。
　　三者刀兵，谓遭逢无道，杀戮贤良，或枉加寇害，劫贼绿对，逢其断割，手足分张，或为国征讨，遭其斫射，破裂尸形，骨肉离散，饲诸禽兽，魂飞异域，永无依托。
　　四者水漂，谓洪水洋溢，弥天流荡，川谷波腾，遇其淹没，父子同沦，骨肉消散，填於沟壑，饲其鱼鳖，或行江海及诸川谷，即逢沈溺，形消水府。
　　五者火烧、谓行山泽逢诸野火，及以居家，值其焚灼，形体焦然
　　六者毒伤，谓虎狼虫蛇蜂姜众毒，及草木花叶伤损皮肤，或恶气毒物中身入腹，痛苦难堪。
　　七者压注，谓山石崖岸屋宇，瓦木崩坏，摧折压连，损伤手足，头目痛楚难忍，坐卧不安。
　　八者惊恐，谓官家威势，水火刀兵，风雷震击，恶禽猛兽，魍魉邪精，奄来迫连，恐怖不宁，魂神号丧，便至亡陨。
　　九者饥寒，谓公私使役，远出他方，遭遇险帜水火兵寇，以相凌迫、衣粮乏绝。或居家贫宝，常受饥寒，皆是九丑杀鬼主之。
　　九丑鬼者，一日狄星，二日狂云，三日众妖，四日天乖，五曰腱骤，六日甘笃，七日晶狂，八日警乎昌，九曰值。俱各司一厄，常行人问。
　　复有五帝神官，各行五厄，以伺恶人。
　　一者青帝神官，行青瘟、青疫、青毒、青蛊、青董、青吹，逢之者头痛壮热，伤寒时气，霍乱下痢，手足烦疼，肩背强直，不能饮食，身体痛楚，骨肉辛酸、言语恍惚，不自觉知。
　　二者赤帝神官，行赤瘟、赤疫、赤毒、赤蛊、赤董、赤吹，遇之者官家牢狱、扭械柳锁、文书口舌，刑徒击闭、鞭笞考楚、痛恼百端。
　　三者白帝神官、行白瘟、白疫、白毒、白蛊、白董、白吹，遭之者刀兵劫贼，虎狼虫蛇，蜂芦毒物，以相中害，伤损身形。
　　四者黑帝神官，行黑瘟、黑疫、黑蛊、黑毒、黑董、黑吹，值之者江河山谷，水泉沈溺，漂流淹没，沦荡死亡。
　　五者黄帝神官，行黄瘟、黄疫、黄蛊、黄毒、黄董、黄吹，当之者山石颓毁，屋宇崩坏、车破马亡，草木压连，众毒加身。
　　此等神官，各将杀鬼三百万人，手持五刀，行於人间。
　　一曰木刀，着人之时身体寒热，皮肤痛痒，起动不安、手足酸楚、风狂恍惚、坐卧不宁。
　　二曰火刀，中人之时、头痛壮热、遍身疼烦、言语谬误、面目变赤。
　　三曰金刀，中人之时咳嗽上气，骨节痛楚，或身上生疮。
　　四曰水刀，中人之时霍乱下痢，面目青黑，身体浮肿，手足烦疼。
　　五曰土刀，中人之时腹内胀满，饮食不消。从此五者，转生百病，使人形容消瘦，魂魄飞扬，常梦与死人同游，臧其筹命，名书黑簿、或年命没在黑星赤宿，天罗地网。一切灾厄之者，皆当先以身中上服，造救苦天尊，写此宝经，作度厄神婶，皆以九为数，弥多为佳，然长明灯，昼夜不绝，并诵经行道，忏悔受戒，烧香散花，设斋念道，救济危苦，舍放囚徒，布施穷乏，放赎生命，立其高座，广召有德，讲说大乘，立观度人，行诸善愿，昼夜不怠，克得脱离灾厄，年命长延。
　　太上又曰：若人常能预造十方天尊，一躯十躯百躯千躯万躯，随力所堪。复写三洞众经，一部十部百部千部万部，流通读诵。又请道士转读三洞一切众经，行道启愿，请福禳灾，度人立观，最为第一，不可思议。若不能如此，但清静宅舍，沐浴身心，昼夜读诵此经，礼拜十方天尊，烧香解厄，散花陈愿，自得免诸灾难，获福无穷。
　　太上曰：若欲解厄消灾，当取青丝左纽作九子绳，令长九尺，金环九枚，或银铜等，先结一环於绳头，烧香然灯，多少之限，皆以九数之，东向安坐，读诵此经，每一遍一卷，则就环一，结满九结后，又结一环，如此竟九环，即设斋解结，名曰解天九厄，开天九结，度名九天，延生九真，解竟复依前结之，若有多人，各结各解，若满九万遍，则终身无厄，名上东华，若能至解结之时，造像灯婶，各九诸天，称赞福祚，巍巍其结，或於三尊御前，若法师衣带而诵咏结之，若自赞诵结，已衣带矣。
　　礼十方天尊法
　　面东方九十拜，东南方百二十拜，南方三十拜，西南方一百二十拜，西方七十拜，西北方一百二十拜，北方五十拜，东北方一百二十拜，向西北礼上方三百六十拜，向东南礼下方一百二十拜，各一千二百拜，皆须拜拜念当方天尊名号云。
　　至心归命东方玉宝皇上天尊。
　　至心归命东南方好生度命天尊。
　　至心归命南方玄真万福天尊。
　　至心归命西南方太灵虚皇天尊。
　　至心归命西方太妙至极天尊。
　　至心归命西北方元量太华天尊。
　　至心归命北方玄上玉晨天尊。
　　至心归命东北方度仙上圣天尊。
　　至心归命上方玉虚明皇天尊。
　　至心归命下方真皇洞神天尊。
　　每礼一方竟，皆长跪，三上香，忏曰：弟子某甲，肉人凡夫，生在世问，从年七岁以来，违天犯地，呵风骂雨，躲露星辰，轻慢三宝，秽污十方，不依科禁，訾毁正真，不忠不孝，杀生偷盗，邪淫颠倒，绮言妄语，恶口呎诅、罪条无量，不可记录，不自觉知，今日首谢，归命天尊，特愿天尊大慈开宥，原赦某甲无量罪愆，乞度灾厄，名书神仙长生簿中，更三上香、叩头搏颊。
　　太上曰：於本命行年太岁，大小墓上，然灯诵经，解厄消灾，十二时二十八宿上，然灯延年益算，门户上，然灯益口来财，庭中然七星灯，解牢狱禁闭，皆当烧香诵经。又曰：常以月朔望晦、清斋烧香，然二十八宿灯，昼夜不懈，诸天为子却死上生，益算延年，若能诵三洞大经，福降无穷矣。天师稽首称善而退。
　　太上正一法文经竟
　　
