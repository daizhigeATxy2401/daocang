洞真黄书
　　经名：洞真黄书。撰人不详，约出於南北朝。系早期天师道房中修炼法诀。一卷。底本出处：《正统道藏》正一部。
　　洞真黄书
　　师曰，愿分别天地大度八生之法，天地六合，人六合，男乘甲子甲辰甲寅，男归癸亥，三合成德，更相配以八生为大度。黄书八炁有二十四神人，
　　三神人三神尊以三一炁应其炁，夫妻结精成神月生，一日得癸丑癸卯，阴家生炁两半成一，可共度厄消病，所求与老子生炁并，但行九一，旡妄施。二日得甲辰，天地生炁阳合。三日乙巳，阴阳大度。四日丙午，老子白日升，云开施四炁，男女三合，女乘甲午甲申甲戌，女归癸巳，三合以应十二时，各乘十二二十四炁，男熙白，女炁黄，男一女二，左三右六，先甲寅癸丑，还癸酉日。男三先癸卯还甲辰，乙巳出天门入地户，地持天柱为真，过戊己度元元坚自守，子欲求生活，历度三五，勿过七九。癸亥五五二十五炁，癸巳八八六十四炁，’癸卯九九八十一炁，癸酉六六三十六炁，癸丑三五炁，癸未三五炁。甲子五炁施，甲午八炁施，甲寅九炁施，甲辰九炁施，甲申六炁施，甲戌六炁施。道出三五七九，天师以汉安元年壬午二年癸未从老子稽首受黄书八卷，赤炁三炁九符七符各一玄箓，一混成一中章三神箓一，口受二十四日乙巳日中历度二十四卷上下，通到二十四己巳日，口授升长稚英等，宣天地大度，皆明知择其人，择其骨，择其德，要死为效尔，乃传二卷。神宜不妄施，六甲五行，二十四炁，九宫八卦，阴阳度世，消灾保命，服食三微，虚元秘经第八勿妄传。
　　东方甲乙木，西方庚辛金，木畏金，甲以女弟，乙配西方庚，庚乙为夫妻。南方丙丁火，北方壬癸水，火畏水，丙以女弟，丁配北方壬，壬丁为夫妻。北方壬癸水，中央戊己土，水畏土，壬以女弟，癸配中央戊，戊癸为夫妻。中央戊己土，东方甲乙木，土畏木，戊以女弟，己配东方甲，甲己为夫妻。西方庚辛金，南方丙丁火，金畏火庚，以女弟，辛配南方丙，丙辛为夫妻。春三月东方木王甲女弟乙为庚妻，见家王持西方金还东方生，金克木，故榆荚拆是微阴杀。夏三月南方火王丙以女弟，丁为壬妻，见家王持北方水还南方生，水好灭火，故杀荠麦。秋三月西方金王庚以女弟辛为丙妻，见家王持南方火还西方金生，火消金，如成器故可获禾报社。冬三月北方水王壬以女弟癸为中央戊妻，见家王持中央土还北方生，土好生万物，故冬至之时，万物动於黄泉之中，故易言潜龙勿用，孝经援神契曰，瞑津始互蒙顿滋萌，此之谓也。
　　八卦在天，乾为天一，坤为摄提，震为丰隆，巽为招摇，坎为咸池，高为轩辕，艮为形时，兑为呈时。八卦在地，乾为金石，坤为土，震为木，巽为草，坎为水，高为火，艮为山，兑为泽。八卦在人，乾为头，坤为腹，震为足，离为目，巽为鼻，亦为股，艮为手，坎为耳，兑为口。八卦初生，从九官起，当持四十五，筹置子午卯酉中央，各九次呼之曰，水流归末分八至丑，木落归本分六至亥，金刚火强分二至未，土王四季分四至巳，位成二四为肩，六八为足，左三右七戴九履，一五在中宫，主为藏腹实巽，呼天门从乾得一艮八，高举散三从坤震雷动泽，从兑得二坎水不独六，从高得四位成三五齐等，若一震阳坎艮各自成位，巽阴高兑余各有位，一乾当成坤，一复来八九五居中宫卦各居位。
　　月生一日一九，二日二九，三日三九，四日四九，五日五九，六日六九，七日七九，八日八九，九日九九八十一中雨。
　　从十日行三五七九，十一日行三五七九，十二日行三五七九，十三日行三五七九，十四日行三五七九，十五日行三五七九，此为六合部成日月，此中不得妄雨，雨则别有灾，慎之慎之。
　　从十六日行八八十七日行七八，十八日行六八，十九日行五八，二十日行四八，二十一日行三八，二十二日行二八，二十三日行一八，此旬中可一雨，天地夫妻阴阳之行，其余七八属戊己，不可妄行，各自启自守结气，两相含生，择其骨，慎勿犯之。
　　师曰：八卦九官，月生六甲，阴阳相配，六合八生，大度八风，二十四雨，三五施行，七九灾厄，三五子如施，七五灾如施，三一前二后三，八风八炁相配，上元一，中元二，下元三，九一生其中，八风二十四雨亘一施，十日但风炁下，胎息千二百炁，十六日三炁下如雨，天地大度三元炁合，二十四日但风炁，甲子五炁三五，甲申六炁三五，甲午八炁三五，甲戌六炁三五，癸酉阴炁多，癸卯阳炁多，癸巳阴炁多，癸亥阳炁多，甲辰九炁三五，癸丑阳炁多，甲寅九炁三五，癸未阳炁多。
　　癸酉癸卯天地大度以阴阳相配合，子能明知阴阳六合转相配偶，禁忌三五六合，七九六合，左三炁右六炁，三五七九与二十四神人相应，三五者但行左元上右玄老中太上灾疾千二百炁，小疾二五七九，欲养性保命天疾病，三五大要五炁最为真，七炁九炁疾病灾，子自三思勿违犯。
　　师曰：八卦九宫月生六甲，阴阳相配，六合八生大度八风二十四雨，三五施行，七九灾厄，五行男女生禁忌，子能施行如玄箓，炁混混沌沌，黄白之炁，能相杀能相生，修身念善，但共贪生乐活，有急尔乃施行，恐子不明，故下三炁行法，从壬午癸未始，汉安元年正月十日，日中时出八卷玄箓混成图书，宣勑男女莫妄施符契，辟除故炁尸注鬼，言灾病欲度世，以赤炁过度，戊己白日升，云龙倒绝，去雨外两手过头满三，从故玉室出去复还八幽，解十六结，思八炁令炁解生，炁者乃施父生泰玄府母生泰微府，父生丙寅，母生丙申，天地未立，分别黄白，共施九九八十一炁，炁如二两半，成一左炁上，一右玄老，三中太上，三九九八十一。故令男女先二后三，即是三五子，共三思中章腹目，明三生三起为三生三卧，为三死人之明，以以炁为保，勿违犯。
　　师曰：三五位成，七九灾除，三一先行，二四九一生炁，炁如三合成德，思之勿妄施。
　　道以月生一日至九日各共思玄元始炁在头目，头念八卦在人身二十四神与三五七九，知之身可度矣。
　　道以月旬之后，其数三五七九，从十日尽十五日，日行三五七九日，此为天地人之六合，日月当明，不得妄雨，可消灾，雨则伤败，枯根糜子，不明三五之法，七九之施，为欲妄施，恐子如鱼之失水，人之失炁，雨有害，慎之慎之。
　　道以月十六日施八八至一八，此旬中可一雨，下弦属戊己，七八可风不雨，二十八日当止，子不能共施三五，但行三五七九与二十四神相应，不与左旡上右玄老中太上相应，三一者三官正炁，前一后二者，上元中元也，两共却卧，两足相距，出入极望元元，三讫过度戊己，婴儿胎息千二百炁，身被灾疾，不复除尔，乃思上下丹田中神二十四炁，亦共思之，三五之神，亦共思之，男左思女右思，勿妄传，择其人，慎之慎之。
　　道以十二月相配阴阳大度八生之法玄炁来下，始炁来上，神炁男女各名，其神可共历度疾病之灾，受真四字，名号八字配炁，道出冥冥，入窈窈，三五炁当正身得神仙帝王安宁，万不失一命可得全，男三炁女五炁，男十二炁女十二炁，十二时相配，各自坚其神，男神王文卿周左右松，女神卫上卿周史公来，如此心自明，勿违犯。
　　道生六合，当欲过五厄，历度诸灾，消去疫炁，口舌疾病不止，先思甲子诸君之神道，随日名其神，神为厄者上天曹除三官考逮，不念其神章上言誓，历年日月，不解出入，行来男官乘六十神，加令得阴神日，可质使之，加令得阳神日，亦可质使，阳神五日在阴家，阴神五日在阳家，以故两相含，今日甲子日，思神还六戎十神，为人走使，今日甲午日，思其神还九夷十神，为人走使，故置子午将六癸神之所归，人能明六癸，举事可过度，男女各自保其神，施炁不得妄行，中有不死道，帝自三思。
　　日道生未然，先具甲子诸神，次具二十四神，正月一日随日名号至十二月，男女神炁同其一，失一者其命不全，故置神位，随月施行，不可失之错互他呼召，不为人使出入，若治病疫气，皆宜自启天地水三官，与日神并力佐助，道人王甲施行三五七九，子能以受吾真言要语，当共明师口诀旨语，上下九宫入卦符契图书箓籍，以汉安元年七月七日日中时太上老君授与张陵，口要长生度世尸解白日升天，子孙系世过度诸灾，道陵以二年岁在癸未正月七日日中时授与赵升王长，王稚，王英等，施行黄书契令九宫禁忌，知男女官神所治第八卷，要言出其中，升等授三夫人於庄山北望治，分别卷契，先授赤炁口诀，天地六合三五正行七九配炁，男女生各随其神，长短衣服，皆共思之，令神各自守，天令错互人始生，先念精神，如念脑髓生骨完，坚强罗纲，解十六结，其神散手过头上止，勿妄传，慎之慎之。
　　师日：天地九夷，八蛮，六戎，五狄，天地水三官，考召六质，二十四官君，天师女师系师三师君，将三天正杰大赤天一，清微天一，禹余天一，子能明三炁三五者，可共度厄脱年命除去疫病，要言口传勿文，按男官二十四炁，女官二十四炁神箓玄箓混成中章，不可不择其人尔乃传。
　　子能明此九九，可共消灾散祸，中有服食三微，不知老历度三炁，甲辰癸卯始此为真，甲午乙未丙申六十之岁，恐子左驱除恶逆，不复久事，可守一不可三更甲午道给（出＋自），正月七日，日中时下。
　　以生年受三炁左佪
　　某散二十四神名号
　　方六戎六六三十六
　　校赤炁三君大赤天
　　太上赤炁言天曹某
　　日升天体轻出八极
　　丑十二时君将吏各并
　　奉清玄元上三天君列上
　　丙寅母生丙申父牟　为某行然母门留为
　　炁愿请南方八蛮八　八六十四炁愿请西
　　将吏并请十二时君　监察过赤然某书先
　　官将百二十人各共度　诸神贤者阴残三炁
　　灾过我五厄之中某　生应过戊己身得白
　　卯辰南谒巳午未西　谒申酉戍北谒亥子
　　月七日十月五日正　月七日不尔生无受
　　南八蛮唐上卿　西六戎扈公阳　北五狄庞明心
　　南八蛮卫上卿　西六戎孔利公　北五狄王文卿
　　南八蛮杜仲阳　西六戎展子江　北五狄庞季卿
　　左男右女三炁　左男右女三炁　左男右女三炁
　　洞真黄书竟
　　
