上清洞天三五金刚玄箓仪
　　经名：上清洞天三五金刚玄箓仪。撰人不详，约出於南北朝。系早期天师道授录仪。一卷。底本出处：《正统道藏》正一部。
　　上清洞天三五金刚玄箓仪
　　系清玄无极真上元始天尊，长明金真玉署治左清真元气九万九千九百九十九重，流明玉天真人右积阳真精元气八万八千八百八十八重，金光宝耀真人中玄生灵清妙无鞅真气百千万重，玉玄金元真人都领上景清虚生神妙气九亿九万九千九百九十九重气，三十六洞天至真空玄丈人，臣某今领高上天宝玉皇三十六治都监，十方飞天神王总司九天三元八极，上下周回四象，下统万灵，普告十方，无穷诸天灵官三界六道，一切鬼神众司等，臣某今奉受高上上元元始洞天金刚三五九天元箓，即日依法宣行，传授十方天人，今有男女生某体素丹质，心慕清真，投词自誓，求受上元洞天金刚三五元箓，即依科加署天刚将军兵士天官将吏位号，一依无极大道元始太上，高上玉皇，无上至真，大圣十方，太上道君，三天太上老君，九天太上丈人，无上空玄太上玉晨君，金阙玉帝陛下，即日授付元箓，所部上元洞天金刚三五九天元真将军兵士，天官将吏，各依品数位次，度某身安镇三元上中下部，金堂玉府阙节五城宫室，罗列天仪羽仪室仪神仪凤仪营某身，左转九亿万重卫某身，右转九亿万重，出入游行，天刚即制御十方，摄召天神地祇八极万灵，并五岳名山大泽，三河四海，江河淮济，四渎九域，乡亭鬼主，九州符庙，里社虚空，无极无穷，无幽无冥，无上无下，洞渊清虚，水府一切神祇皆当奉承符命，天官统御，即防某身隐某形藏其景，若有凶神恶鬼六天云中游猎，精灵妖魅魍魉欲来伤害某身者，天刚当齐功震天动地，威风荡灭，不得有违急急如高上太上玉皇律令。
　　洞天玄刚乘骑十亿万众兵士，洞灵赤天刚骑十亿万众兵士，洞天玄刚驿骑十亿万众兵士，洞灵赤天飞刚骑吏十亿万众兵士，洞天上真刚乘骑十亿万众兵士，洞灵赤天飞真刚骑吏十亿万众兵士，洞天上明刚乘骑十亿万众兵士，洞灵赤天飞仙刚骑吏十亿万众，洞天上玄刚乘骑十亿万众兵士，洞灵赤天飞行刚骑吏十亿万众，洞天元虚刚乘骑十亿万众兵士，洞灵赤天飞飘刚骑吏十亿万众，洞天元气刚乘骑十亿万众兵士，洞灵赤天伏气刚骑吏十亿万众，洞天七元刚乘骑十亿万众兵士，洞仙赤天历地消邪，刚骑吏十亿万众，洞天龇天刚乘骑十亿万众兵士，洞仙赤天名杀刚骑吏十亿万众，洞天覆地刚乘骑十亿万众兵士，洞仙赤天覆刚骑吏十亿万众，洞天执录刚乘骑十亿万众兵士，洞仙赤天消恶刚骑吏十亿万众，洞天列宿刚乘骑十亿万众兵士，洞仙赤天飞行列星刚骑吏十亿万众，洞天回命刚乘骑十亿众兵士，洞仙赤天度算刚骑吏十亿万众，洞天北玄刚乘骑十亿万众兵士，洞仙赤天东方七宿都星刚骑吏十亿万众，洞天东玄刚乘骑十亿万众兵士，洞仙赤天南方七宿都星刚骑吏十亿万众，洞天南玄刚乘骑十亿万众兵士，洞仙赤天西方七宿都星刚骑吏十亿万众，洞天西玄刚乘骑十亿万众兵士，洞仙赤天北方七宿都星刚骑吏十亿万众，洞天中玄刚乘骑十亿万众兵士，洞仙赤天都星刚骑吏十亿万众，洞天中星刚乘骑十亿万众兵士，飞刚驿骑吏三十六亿万众，元命五气刚乘骑百亿万众兵士，飞刚历旗驿龙骑吏三十六亿万众，元命九气刚乘骑百亿万众兵士，飞刚璇玑骑吏三十亿万众兵士，元命七气刚乘骑百亿万众兵士，飞刚大杀骑吏力士三十六亿万众，元命三气刚乘骑百亿万众兵士，飞刚大营骑吏力士三十六亿万众，元命四气刚乘骑百亿万众兵士，飞刚力士骑吏三十六亿万众，上元刚乘骑百亿万众兵士，历天金刚游天力士三十二亿万众，上元刚乘骑百亿万众兵士，历天金刚游天力士三十二亿万众，上元刚乘骑玉晨君百亿万众兵士，历天虎贲察奸钩骑力士三十六万众，洞元三五击伐刚乘骑百亿万众，太上明真飞刚天丁力士三十五万众，洞元三五击刺刚乘骑百亿万众，太上明真飞刚金刚童子力士三十五万众，洞元三五斗刚乘骑百亿万众，太上明真飞刚八神力士三十五万众，元洞九天破杀刚乘骑百亿万众，太上阳神八杀君吏力士三十六万众，元洞九天刚魅刚乘骑百亿万众，太上阳神斗加刚君吏力士三十六万众，元洞九天刚魁骑百亿万众兵士，太上阳神捕鬼刚君吏力士三十六万众，上元历天十方都监大将军一人兵士百亿万人，上元根天十方都督大将军一人兵士十亿万人，上元生刚营天大将军一人君吏九十亿万人，上元生刚制天大将军一人君吏九十亿万人，上元飞天十方生刚大将军一人君吏九亿万人，上元九天下元八极生刚大将军一人君吏九亿万人，上元九天上府三辅生刚大将军一人君吏九十亿万人，九元九天三台大将军一人君吏九十亿万人，九元三天三台火刚将军一人君吏九十亿万人，上元三十二天三台大将军一人君吏九十亿万人，上元摄召十方三台洞阳大将军一人君吏九十亿万人，上元总御天地三台洞阴大将军一人君吏九十亿万人，上元洞刚大将军一人君吏亿千万人，元洞中黄飞刚郎骑力士三十五万众兵士，太上阴神消害刚君吏一人官将百亿万众，元洞中黄飞刚天驺甲卒力士乘骑三十五万众兵士，太上阴神罗身刚吏一人官将百亿万众，元洞中黄飞刚灭伪力士仙骑三十五万众兵士，太上阴神藏形玉影刚君吏一人官将百亿万众，元洞中黄飞刚安身仙骑三十五万众兵士，太上阴神覆形刚君吏一人官将百亿万众，无上三天飞仙刚骑三十五万众兵士，太上阴阳伏祸却灾刚加君吏一人官将百亿万众，无上三天飞仙执录刚骑三十五万众兵士，太上阴阳收气食气刚加君吏官将百亿万众，无上三天飞仙收恶刚骑三十五万众兵士，太上阴阳收毒食毒刚加君吏官将百亿万众，无上三天飞仙万福刚骑三十五万众兵士，太上阴阳收神食神刚加君吏官将百亿万众，无上三天飞仙防身刚骑三十五万众兵士，太上阴阳收鬼食鬼刚加君吏官将百亿万众，无上三天飞仙护命刚骑三十五万众兵士，太上阴阳收邪食邪刚加君吏官将百亿万众，无上三天飞仙隐形刚骑三十五万众兵士，太上阴阳收魔食魔刚加君吏官将百亿万众，无上三天飞仙召杀刚骑三十五万众兵士，太上阴阳收精食精刚加君吏官将百亿万众，无上三天飞仙飞符刚骑三十五万众兵士，太上阴阳收凶食凶刚加君吏官将百亿万众，无上三天飞仙最纪刚骑三十五万众兵士，太上阴阳收恶食恶刚加君吏官将百亿万众，无上三天飞仙历纪刚骑三十五万众兵士，太上阴神太医官一万二千人，无上三天刚风驿呈骑三十五万众兵士，太上阴阳执投汤火刚君吏一万二千人，无上三天赤刚中章飞骑三十五万众兵士，太上赤黄中刚吏送章飞刚君吏一万二千人，无上三天赤刚飞步周天刚骑三十五万众兵士，太上赤天乘刚三元大将军各三千万众兵士，无上三天乘日月刚骑三十五万众兵士，太上赤天乘二十八宿君吏三千万众兵士，无上三天乘刚都骑亿千万众兵士，太上赤天乘三十六慧都星君亿千万众兵士。
　　无上高上元始太上玄真上元太光开真洞明十方，玄映诸天金阙，受命总摄群方，高上乘运，金刚震威，三五列位，九天奉行，元箓御神，历度天关，生刚考召，天魔推崩，鬼帝摄精，清微广明，元刚匡制，十方万神之宗，营天铺地，周任太空，流辉耀电，威备毒风，琁天玄象，元父气阳，转即禹余，化即赤天，飞刚蹑纪，流裔诸天，法轮应运，乘刚辅真，保劫制灾，经理天气，飞刚乘骑，为某藏形隐影，消灾散祸，济命度厄，三象真形，乘星九元，以某魔神形魄俱到天庭。臣某年某月某日某时，於某国郡县乡里受度，臣姓名某年若干岁，即日赍金钮一双，绛纹三十五尺，朱砂七两，木香十斤法信等，登於灵坛，奉受高上上元元始洞天金刚三五九天元箓。臣某即於泰清洞天十二玄老元极大道太上老君，太上玄元老君，太上三天玄元始气上皇老君，太上玉晨君，九老仙都丈人，上清洞天无上太上大道君，无极太上至真大道元皇太上老君，玉清洞天上上太上上明玉皇无极大道至真玄一老君，元始太上高玄丈人，镇御无上金阙玉帝陛下，勑下，上皇三五真人，中皇三五真人，下皇三五真人金刚所部将军乘骑兵士，天官将吏，各镇某身中，周匝亿千万亿重，一依高上元始太上大道君律令。
　　右契并文并朱书。
　　三五契仪
　　两头覆缝书之。
　　某年太岁某月朔日子时，某郡县都乡某里，住臣姓名年若干岁，自质心契，征实冥誓，今资金钮一双，绛纹三十五尺，朱砂七两，木香十斤等物，求受高上上元元始洞天金刚三五九天元箓，真刚三象，真形元始飞刚神，金洞天虎符，飞天玄契等，臣某即日依科，加玄金刚天刚元刚三将军兵士，乘骑天官将吏，天仪羽饰，种数名讳，真诀登坛，付度画一，生气破契，一依高上玄格受法之后，摄召十方八极，万灵总御，五岳名山大泽，三河四海，江河淮济，四渎九域，乡亭鬼主，九州符庙，里社山林孟长，十二河源，津梁溪女，清灵水府，一切神明，皆当奉勑符命，助天理运，诛除妖魔逆鬼凶神，消灾却祸，斩伐不祥，明相营卫，某受道自誓，不敢横生杀害，放逸正气，作之无道，役使天官，有犯之日，即受天罚，皆如今约，
　　一如
　　高上元始太上大道君律令。
　　高上元始太上大道君律令
　　一如
　　道役使天官有犯之日，即受天罚，皆如今约，受道自誓，不敢横生杀害，放逸正气，作之无逆鬼凶神，消灾却祸，斩伐不祥，明相营卫，某切神明，皆当奉勑符命，助天理运，诛除妖魔，山林孟长，十二河源，津梁溪女，清灵水府，一河淮济，四渎九域，乡亭鬼主，九州符庙，里社八极，万灵总御，五岳名山大泽，三河四海，江气破契，一依高上玄格受法之后，摄召十方，天仪羽饰，种数名讳，真诀登坛，付度画一，生金刚天刚元刚三将军兵士，乘骑天官将吏，洞天虎符，飞天玄契等，臣某即日依科，加玄五九天元箓，真刚三象，真形元始飞刚神金十斤等物，求受高上上元元始洞天金刚，三赍金钮一双，绛纹三十五尺，朱砂七两，木香住臣姓名年若干岁，自质心契，征实冥誓，今某年太岁某月朔日子时，某郡县都乡某里
　　洞天三五三将军符仪
　　元始洞天三五洞真天刚符
　　已后符并朱书
　　高上无上元始太上洞天飞元玄虚玉都左辅上元九天金刚，三五大威横越平天大将军总制八极，高功车骑葛浩灵，字文始，身长三千万丈，督护九天军兵马力士将吏都军事，领阵亿万亿万乘骑，排天羽仪无鞅之众，周备十方，营天制地，飞行九纲，威风震烈，扫除六天，防灾保劫，消灾灭祸，游历天地，执御天玑，明理运数，扶命三元，镇常五行，三界司迎，某今奉受真形玄符，法镇於人，左宫青华玉阙，天玑九关，常主九天生灵之运，玄玄光下，映日月同成，流明辉电，洞焕某形，金刚乘骑大官兵士将吏，皆守备某身周雨，百亿千万重，出即神功，弥天盖地，光威焕空，藏即寂然，定光某身，自高上九天以下，莫不归降，通随某身，游锋履刃，水火三灾，九厄莫敢当，三界神官迎送，以某共登皇庭金阙玉帝陛下，飞刚步纪，除天灾，灭群凶，斩恶神，龙虎游戏，摄召草非，朱鸟翔怜，九魔崩摧，玄武巡虚，妖精检形，将军扶天理运，助国辅时，制灾，九元三光，七曜琁玑，玉衡五方，玄斗布列，某形高上无上元始太上，左辅三五，主东方南方十四宿，阳斗阳神阳气，通天通地，镇上上太一生神部九十九万人，治肝府元上玄老生神部八十八万人，治心府即安镇洞天左宫二方，临盖天元，急急一如
　　元始太上律令。
　　金甲朱衣绿带
　　高上无上元始太上洞天飞元虚元上都右弼上元九天元刚三五广威横天大将军总制八方，高晨车骑唐文昌字金玄，身长三千万丈，都督三军兵马力士将吏都军阵事，领兵亿万，乘骑骇空，排天云仪无鞅之众，周备八极，检天制地，总摄三纲，飞行震空，风驭诸天，光烈万方，收魔召神，讨凶戮妖，斩伐不祥。扶命三天，某今奉受真形玄符，法镇於人右宫素天七宝之阙，金阙之巅，常主三天生神之运，常朗光日月之宫，下映某身，营守备卫，天亿千万，重出流耀，电转洞明，某形天刚乘骑天官兵士将吏，皆当备满某身，出即弥天盖地，隐即寂处元问，定光某身之中，自无上三天以下，莫不归伏，随某游山涉水，三军五兵，莫不靡伏，飞元步星，徐荡十方野道，六天之神，虎龙腾跃，检摄魔灵，朱鸟振翼，百鬼摧锋，玄武跃虚，诛灭群殃，将军扶天制气，助国御运，消灾保祚，七元三光，七曜琁玑玉衡，五方星宿布列，某形高上元上元始太上右弼三五，主西方北方十四宿生神阴运阴灵阴天阴气，通天通地，镇太一化生神部七十七万人，治肺府玄上太上灵化生神神部五十五万人，治肾府安镇洞天右宫二方，临盖天机，急急一如元始太上律令。
　　高上元上元始太上洞天飞梵王虚元都中镇上元九天元刚三五平天正威广越大将军，督天十方高上车骑武神都军周文度，字金光，身长三千丈，都领十方飞天军将兵马力士将吏神功击伐事，领阵亿亿，万万乘骑，骇天排空，天仪赫烈，耀虚九演，无鞅之众，备镇九元，营天威摄，震动云营，驱除六天，检摄北酆，制御万灵，执戈天兵，召制三界，草魔百精，建节鬼帝，截灭奸凶，闻伪即讨，闻妖即诛，闻邪即戮，闻善即护，闻正即迁，闻真即卫，闻福即防，闻祸即消，闻吉即保，闻凶即除，是以扶命天地，某今奉受真形玄符，法镇人之三元太微玉府中皇之宫，金阙五城，九晨之堂，常主天地生神明运，匡正琁玑，左日右月，飞耀照空，火甲前阵，毒兵后从，左列武士，青龙万重，右列神将，白虎天冲，朱乌灵禽，吐火啸风，句陈玄武，食鬼食凶，左侍横天力士，斩捕奸妖，右侍金刚力士，吞邪食鬼，流明炎电，敢有不祥，出即威风荡秽扫尘，营天制地，弥盖太空，隐即太寂细微之中，定立天地，悉由神功，今镇某身三元之中，自天上天下，地上地下，莫不归隶，某若游行山丘广野，江河四海，八极九州，一切神祇，鬼王土地，符庙里神，真官注气，咸当奉符承命也，将军明理，三元正气，辅国扶命，天地通运，四时五行，用化九天，三元七曜，琁玑玉衡，诸天日月，星宿三纲，六纪布列，一切光明大神，皆列在某形高上无上元始太上太微玉虚中皇上元上府，主三元九府太一元精生神之运，通元通始，法镇九天上元部十二亿万人，治脾府太上元皇清真灵运之首，一如
　　元始太上律令。
　　某年号太岁某月某朔某日子时，某郡县乡里，男官女官，臣姓名某年若干岁，奉受高上上元元始洞天三五金刚玄箓，於某郡县里中，登坛付度。
　　上元洞天金刚三五策板杖等仪
　　扬州社君邹混，冀州社君冯迁，豫州社君范祀，荆州社君张象，兖州社君费萌，徐州社君贾萌，雍州社君盛季，青州社君韩育，梁州社君杨谦。
　　元始老君勑天地水三官，山川五岳，昆仑九土，日月五星，二十八宿，九星七曜，三十六慧，琁玑玉衡，五斗真人，百亿众神，咸当奉承卫命某身，摄魔收鬼杀邪灭恶，九土社界，急行驿传，急急如律令！ 
　　太岁某年某月某日
　　角星亢星，氏星房星，心星尾星，箕星斗星，牛星女星，虚星危星，室星璧星，奎星娄星，胃星昴星，毕星觜星，参星井星，鬼星柳星，星星张星，翼星轸星，灵天三十二度天刚，驿呈二十八宿，营护某身，三五飞刚，召鬼灭兵，九州真官，从某奉行得道之日，飞升玉清，齐功真形，急急如律令。
　　某郡县乡里，男官女官，生某年若干岁奉受。
　　右某郡县书板下。
　　右三五板中五符，并转板符，悉用朱书佩之。板上真人姓王名无字赤，总领五斗。真人身长三丈五尺，腰带二十八宿星名，足蹑三纲六纪，总司九
　　州里社，姓名如右。
　　三五板杖等印文
　　（原缺）
　　付度三五章奏出官仪
　　次鸣天鼓三十六通
　　次发炉
　　清玄无极真上三天玄元始气元极大道太上老君，左右香官飞仙驿龙乘骑捧香使者，飞天龙骑五帝侍香玉童玉女等各二十四人出，上启· 
　　虚元自然元始尊天尊，臣今正尔烧香奏表，付度法事，愿得
　　太上十方正真生炁降入臣等身中，所启径上元极大道至真玉皇御前。毕，再拜。
　　次长跪香案前，出官奏表，付度。
　　谨出臣某身中五体真官，三五功曹官各二人出，上元九天三五元命正一功曹官各二人出，上元洞天三五度命功曹官各二人出，上元洞天三五消灾度道功曹官各二人出，上元洞天三五条检功曹官各二人出，上元洞天三五阴阳治病功曹官各二人出，元上上元九天上灵飞天白虎送章仙龙骑吏官各二人出。臣某身中所部三五天官将吏，众真使人，仙都直真符吏，领仙都官使者各二千二百人出，严装整服垂缨，各整三五诸天羽仪凤饰，罗列云阵，四面八方营卫臣某左右前后，流精耀电，光焕太空，震威天地，扫除不祥，玄鉴臣某表奏，付度法事，今有某郡县乡里男女生等若干人，投词玄真至心归命三尊，求受上元洞天三五金刚玄箓三将军真形玄符，策板杖契等，即日书写列位天官位号，依法署箓。若上刺，即云某时上刺；若付度，即云某时付度。即以某时拜请上元洞天天官付度，今重章表，上启
　　无极大道元始太上玉皇元上至真大圣天尊金阙玉帝陛下仙都真官考召行状都官使者，伏愿慈真下降玄察垂神监度某等，法事皆当依位次，度某等身中安官镇府周匝营卫，左转九亿万重，右转九亿万重，防护某等身命天仪光耀威风十方三五将军，乘骑兵士天官将吏，以某形影合同神光，洞映内外，流明焕仪为是，某所履土地诸处真官，注气监察考召诸君吏等，共相辅佐，当随功德赏，不负效信，所启径上无极大道至真玉皇御前。毕，再拜。
　　次奏章，竟即重劲，言奏章功。
　　臣某重勑身中所部三五天官众真功曹将吏兵士都官使者，飞天白虎送章仙龙骑吏等，臣某向出官言奏章奏事，竟所部众真各回腾虚驾空，还复官府安镇本位，营天铺地周备，臣某身中百千万重天官正真，各从朱门妙阙而还职位，臣某所启上御无极大道前。毕，再拜。
　　次回案，北向长跪，重出天官，竟即付度三五封策板杖。
　　臣某重勑身中五真郎吏，三五功曹，左右真官使者，三五元命正一功曹，上元三五度命功曹，三五消灾度道功曹，三五开度功曹，三五条检功曹，三五阴阳治病功曹，三五都刚君吏官各三十五人，官将兵士各九十亿万众，出三五金刚使者，三五元刚使者，三五天刚使者，三五诸天日月三光，七曜，琁玑玉衡，七星北斗□□□□□□□君吏，五斗玄神三五君吏，三五周天君吏，三五制地君吏，十方诸天星宿君吏，收神食神君吏，收鬼食鬼君吏，收邪食邪君吏，收毒食毒君吏，收精食精君吏，收凶食凶君吏，收气食气君吏，北度都阵君，东度都阵君，南度都阵君，西度都阵君，赤阳朱天甲子都官七十二官君，阳天丙子三十五官君，流明金刚君吏，列天刚君吏，罗天刚君吏，营天刚君吏，制天历地刚君吏，三五生刚君吏，三元九天元刚君吏，三气君吏，五气君吏，九气君吏，二十四官君吏，阴阳水火君吏，上元三十六洞天元阳上府都官官君吏，三五都监神刚使者，都刚飞天乘骑直真符吏，太一玄府开度仙都玉郎飞行羽骑八十四万刚君等，名将天官乘骑兵士，天官将吏，各九亿万众出，各各严装整服，天仪羽饰，弥天盖地，排阵云营，威风十方，列侍虚庭，方位八极，御制天地，摄召三官，流精耀电，扫荡不祥，左右营卫四面，并勑天地五岳，三河四渎，淮济江河，九州土地之主真官，注气皆共监盟，依法领押监察，罗列付度，某等所受上元洞天三五金刚玄箓三将军真形玄符策板杖契等，分明列度镇，某三元关节官府，五城内外周备，各九千万重，勿令错误营卫，某等以众真合同，臣今所启径上元极大道至真玉皇御前。毕，再拜。
　　次分契文
　　今日以某画一分一法，天一法，地一法，人一法，誓九天三一以盟九天父母某，今指天画地，不负三尊，不违三一，自分契之后，有违有负，轻师慢道之日，某身以七世历劫，长充风刀水火考罚，永失光明。毕，即画一分契，师得右，弟子得左，各金钮贯之也。契亦以箓同佩限。
　　次度三五符真形劫文，先鸣天鼓三十五通，毕，咒曰：
　　玄天荡荡，玄元霐清，清虚妙运，安固劫龄，元始开真，正道流明，营天制地，十方骇惊，神功摄召，万帝束形，周盖四象，风火敢停，威震六天，野道不生，玄符勑到，役刚使兵，收邪斩妖，魔界尽平，流金激电，酆都摧崩，急急如律令！次勑板文，先鸣天鼓，二十四通，毕咒曰：
　　上元符命，检威十方，天地奉勑，策召神王，三界司官，莫不束形，九土真官，以某合并，游山涉海，山神水帝，皆来送迎，传告五帝，保某劫龄，诸天星宿，自相辅营，急急一如律令：
　　次勑策板文，先鸣天鼓二十四通，毕，咒曰：
　　玄映流曜，五方神功，策天天开，策地地通，策山神束，策水降龙，策火火灭，
　　策神神迎，策鬼鬼倒，策妖妖亡，回转十方，万灵保当，佩策之后，任适五常，形神镇守，万劫无伤，急急一如律令！ 
　　次勑度气水文，先呜天鼓，三十五通，咒曰：
　　太上碧津，三气生流液，九元三五灵，五气化神朱，天河丹水涌出，天刚罗玄灵，九气月化飞，二十四神各有威，万气所宗，郁峨巍三刚所摄，镇九微灵生，逐水守关机，营神保气防外，非历劫长存常相追，急急一如律令！竟授水，以弟子嗤水三口止。付度毕，即长跪。
　　次内官言功
　　臣某上启
　　无极大道元始太上至真大圣天尊，向所出臣某身中五真郎吏，三五功曹，左右真官，三刚君吏，诸天日月，三光七曜，琁玑玉衡，七真□□□□□□□君吏，为是三五所部将军乘骑兵士，天官将吏，十方诸天，羽仪监察，考召真官将吏等，今付度某法事已竟，请举迁言功，各当加真高位，品上天爵，帝秩万重，齐功五帝，皆如金简，功赏受迁事毕，各回灵驾，排阵天仪，腾虚乘空，还复玄宫，金堂玉府，周镇三元，并加仙位，须后召复出，臣某所付度某等，上元洞天三五金刚玄箓，三将军真形玄符策板杖契等，从今以去佩带常相镇守，弥龄历劫，永为身宝，臣某启奏上简元极大道至真玉皇御前。毕，再拜。
　　次复炉，竟便出。
　　左右香官，飞仙驿龙，乘骑捧香使者，飞天龙骑等，当使灵坛，上生自然，金晖宝曜，玄映玉瑛，金液之精，使某受道福庆，自在天下，受恩十方，玉童玉女，侍卫香烟，径奏臣某所启元极至真玉皇御前。毕，即出也。
　　投词文
　　某郡县乡里男女，生某年若干岁月日生，右若干人，今投词请受上元洞天三五金刚玄录三将军真形符图策板杖契等，请给谨状。
　　受三五符仪信物
　　金钮一双，绛纹三十五尺，朱砂七两，木香十斤。
　　清玄元极正一玄气，系天师某治炁如法，臣某稽首再拜，
　　高上真威正气，谨按玄科，今有男女生某等，先蒙师真启拔，赐署天官治职，佩荷非分之恩，实衔罔极，无量慈泽，但某生长浊世，命处三灾，形染十恶，习以性成，负越禁诚，罪满虚空，自罹咎迭，无功可谢，若非天慈，何由济度，伏闻大道慈真普弘，恩备十方，开度苍生，法桥济苦，无物不备，泽润三界，恩沾六道，某等谨以投词至心，玄真归命，三尊乞见，授度上元洞天三五金刚玄箓三将军，真形玄符策板杖契等，永济某等长河之苦，佩法之后，当依科奉行，不敢有违禁约，即依某词如法加署天官，谨依某等郡县乡里姓名年几，即日逆刺，上言章奏天官位号，如前事状，伏愿
　　元极大道元上金阙玉帝至真大圣降勑上元九天仙都署仙玉郎，九天真王监真度命使者，摄召天官，分别正位，克以今月某日，付度某等依法拜署，谒言上刺，奏御元极大道御前，臣某诚惶诚恐，死罪死罪，稽首再拜，白刺上诣
　　太元上元九天金阙玉帝，考召清真正气。
　　太岁某月某日子时，臣某於某郡县乡里，白刺太玄上九天元上真明大众至真降遣。
　　度三五章仪
　　清玄元极正一玄气系天师治炁如法，臣某稽首再拜
　　高上真威正气，谨按玄科，今有男女某等若干人，投词稽颗，求受上元洞天三五金刚玄录三将军，真形玄符策板杖契等，臣某以今月某日依科署某等天官列位，如前刺表，伏愿无极大道至真大圣太上天尊垂神玄鉴，慈真降下，开度某等，永为身宝，愿勑九天高上玉皇监真使者，玄都仙王监盟玉郎使者，十方飞天开度玉司神仙羽郎使者，三五开度使者，无上三天金阙玉帝消灾度道真公使者，一合来下，天真乘骑，弥天盖地，流精电转，流明晃靖，扫荡六天群非，摄召三界神官，共下监临，开度某等法事，条例付度，永镇某等身中无令失冷，臣某伏地拜上纸章一通，恩惟无极大道无上金阙玉帝至真大圣，哀愍臣某所表，随事分别清真玄气，生灵神妙之功，天真官属，付度某等，常当营卫，流光电耀，布在宫室，镇守三元，谨因直真符吏飞龙乘骑飞天玉郎，送章飞真白虎神龙骑吏等，各千二百人，驿传章文上奏
　　元上至真玉帝御前，臣某诚惶诚恐，死罪死罪，稽首再拜
　　以闻。
　　臣姓某属某宫观住持
　　太清如法
　　太岁年月日子时於某里拜上。
　　右朱书章文刺亦如法
　　泰玄正真玄元清玄元极真上天君，真明元君，元上三天君，太上大道君，亿千万重真玄生气道君，太上丈人九老仙都君，百千万重气君真天陛下。
　　右取此用新降泰清如前
　　上清洞天三五金刚玄录仪竟
　　
