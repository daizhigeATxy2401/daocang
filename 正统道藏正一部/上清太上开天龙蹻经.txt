上清太上开天龙蹻经
　　经名：上清太上开天龙娇经。撰人不详，约出於南北朝。假托宁封真君授黄帝，官三清及三洞真经形成始末。五卷。底本出处：《正统道藏》正一部。
　　上清太上开天龙蹻经卷之一
　　黄帝请问南君诀第一
　　轩辕黄帝夙植仙津，上感神精，诞灵特秀，位承天帝，复道求真，清斋玄阙，越云台山拜参育君，请问三洞曰：朕承洪绪，虽统万机，每请真要，奉修玄旨，心形奔躁，圣道幽微，奥理虚凝，未能玄悟。洞玄灵宝，五篇通生，洞神仙经，普垂色像，大洞圣教，义贯虚无，托质通虚。三宝齐禀，凡情惑滞，至道难明，三洞通生，通同一不？
　　宁君答曰：玄元始气，三洞玄根，三清三界，普垂应体，仙真圣位，九品玄阶，三洞混通，应感有异，历劫应化，三宝齐临，高圣下凡，随机降授。上圣传道，应说离言，中真传德，寄言通理，下界传经，因言修习，开度有贤，三等斯别。
　　黄帝再拜，跪请启白：敢问其道，三品互差，愿示其要，令无疑惑。
　　宁君告曰：三境三界，通碍见殊，高圣下凡，悟有深浅，洞通无碍，名为三洞，三洞通方，感报不等。言上圣传道者，至道玉帝於龙汉劫时，应为天宝大洞圣君，上生玉清十二圣天，当传圣道，而与郁单天帝九天丈人、禅善天帝九天真皇、须延天帝元始天王，各教三天九品圣道；赤明劫时，应为洞玄灵宝真君，次生上清十二真天，传於真道，而与寂然天帝元始先生、不骄乐天帝高上元皇、应声天帝虚皇玉帝，各教三天九品真道；上皇劫时，应为神宝洞神仙君，次生太清十二仙天，传於仙道，而与梵辅天帝万始先生、清明天帝紫虚帝君、无爱天帝太真五皇，各教三天九品仙道。此是上圣而传其道也。言中真传德者，太易时传授太帝君，太始时传授天帝君灵阳子，太初时传授太微帝君，太极时传授太微天帝君，太素时传授金阙后圣太平李真君、上相素童君、上相青童君、九玄帝君。此是中真而传其德也。言下界传经者，应化法门十二等事：一者本文，三洞宣说；二者神符，奉宣告信；三者玉诀，示无疑难；四者灵图，图写相好；五者谱录，历代授道；六者戒律，防非禁恶；七者威仪，庠序轨格；八者方法，修行节度；九者术数，隐景贵形；十者记传，传示学人；十一者赞颂，歌诵圣德；十二者章表，章请表奏。三洞通达应感，证绿三乘，积功证果亦别。随功高下，上生诸天，诸天果报，乘经说证，三十六部，证品生天，三十六天，随经修品，上证道果，因有发修，解脱有缘，自然正性也。
　　黄帝再拜，又重启曰：三十六部，三品应缘，三十六天，随经修品，经证天品，依经生天，三品感经，凡情暗弱，未晓道源，证品通不？
　　育君告曰：三洞经法，天尊相门，应感通生，皆从相立。身光洞耀，朗彻太空，境界天人，咸皆禀植。三宝应象，九帝翼形，妙有通滋，始成神识。神清智朗，志鉴慧明，气浊神昏，暗彰斯起。体洽大道，境界通玄，静念身神，三清洞合。八景保举，奠策云軿，九天翼形，潜升净境。三十六部，洞莹尔身，三十六天，念随心克，谛听吾言，方为汝说。
　　宁君告黄帝曰：至道无象，无形无名，从本降迹，渐显三身。从起三身，而演三洞，三境三界，凡圣显差，九天九人，感象通贯。三宝渐顿，三乘接生，皆起法身，身光相好。三身相好，境界垂形，应感天人，同滋向象，皆从相好，而植其神，上禀玄精，始成妙用。
　　第一法体，玄彻幽微，真一妙智，清净无碍，上显法体三十六门，应演三洞三十六相，上下相合，七十二相。
　　第二应身，应体显象，三境三界，上下圆明，降气生神，而成灵识，无量功德，福备人天，应感业缘，随功证宅，上显三境三十六天，下应三界三十六帝，上下通应，七十二相。
　　第三化体，开化人神，皆含三洞，九气生育，仿天象地，合为识灵，内显化身三十六相，外示生人三十六相，内外相合，七十二相。三十六部，是无相源，从理寄言，令铨其理，应生境界，福备十方。归根返本，以立阶品，证果进位，超升大罗，体解大道，入真实际，圆满清诤，泽被黎民，善开方便，示有为法，通生妙用，而起识神，万化应缘，一相空靖也。
　　宁君告黄帝曰：窈寂法身，而生空洞，空洞之内，而生太源，太源之化，三气生焉。上气曰始，中气曰元，下气曰玄。玄气所生出乎元，元气所生出於始，此气之本，宗於象帝之先，故曰玄元始气也。玄元始气，三境玄根，上应三境，而立三尊，中生三界，三乘接引，通为三元，生人三官。故此三气，品施生焉，三生万有，根源本始也。
　　宁君告黄帝曰：三清天中玄元始气，以三合五，化为八景神，各生八方，而为二十四帝者。上为三清二十四宫，紫虚仙府，降为四梵，四八化生，各为三界二十四宫，普为一天二十四气内生人身二十四体。故此三元三部八景二十四帝，帝各三元，元各五神，合为三百六十神。六六品族，合气生神，上为三清六十四梵气，二六相合，三十有二，降生三界三十二天，普通一天三十二帝。二十八宿，璇玑玉衡，故生一天三百六十日，一月三百六十时，一地三百六十名山，一人身中三百六十骨也。
　　宁君告黄帝曰：玄元始气，合生九气，故为九帝。上为九天，中生九天，下为九地。诸天九圣皆备形神，生人九户，禀道生立。又生比地，九野分方，上通五帝，四运周绪，九气列正，阴阳五行，人民品物，并受成生也。
　　宁君告黄帝曰：三清九天各生八方，而为七十二官。三元各有二十四帝，上为二十四真，中为二十四神，下为二十四生。三元八景，品族生神，合中九宫，八十有一，通生诸天八十一分，普生诸地八十一域，内生人身八十一关节也。
　　宁君告黄帝曰：正一大道，以出真帝，正一玄真，而生大神，三元解变，则一之所生。故玄功归一，万事生焉，此至道之祖宗，元气之根始也。从本降迹，普植形神，因无名立有名，寄有名诠无名，通为境界，应气生神。三洞通化，以为天尊三公天也；九天通化，应为天尊九卿天也；仙真圣位各证九品，故有三九二十七位，故为天尊二十七大夫天也；九天初构，上下重迭，及其分应，则列八方，故有九九八十一位，故为天尊八十一元士天也。通前三公、九卿、二十七大夫、八十一元士，各生气象，故为天尊百二十郡天也。又於百二十郡等天，内为五曹，外为五官，各生十神，合为天尊千二百县官天也。又於千二百县中，各有三元，元各五乡，故为天尊万八千乡天也。又於万八千乡天，各禀五气，以为五天亭，故为天尊三万六千亭天也。又於三万六千亭中，亭各五候，合为天尊十八万候。故此官属，通生诸天，又备人神，各禀气象，并得安立而植生根，紫户玉阁，三万六千关节，根源本始一时生神也。
　　宁君告黄帝曰：吾昔承玉帝开天上经，三洞法门万化根始，降生境界，而植形神，应感众灵，普禀官属。三清上境三洞玄根，下生三界，二景通合，四绪御运，五气递兴，百六数交，劫有生灭，诸天寿限，高下不同，随功证报，见有差别。故演三洞，道君奉宣，当度有贤，历劫开受。汝今请问向序应生，谛听吾言，示汝宝诀。元始开化，通贯天人，身生相好，境界通禀，虚无应体，寄象立言，因有发修，方登空寂，三洞接引，九品降差，妙极道源，冥通玄一，体解幽旷，识朗慧微，三清妙门，俯念斯感。
　　宁君告黄帝曰：吾昔承大帝，昔往初劫，龙汉开图，内淇混沌，十号化身，托迹诸天，成立诸法，离言说道。天碍生津天中之尊，无形化生於大罗天明霞观中，而演三洞三十六部，降生三境三十六天。三洞法门，万行根始，下生三界，品物流形，八方已下，各生五亿五万五千五百五十五亿等，无极三界比地等天，八方皆有三千大千世界。无极三界皆禀三清，三元上下三十六天，每天四方，四九列位，上应天玑三十六门，普为比地三十六音，一尘之内三十六气，天人相感，同禀道生。三十六地向象通感，三洞通化，凡圣有殊，应感随机，复有九种：上下圣教，上通玉清；中上真教，次通上清；下上仙教，次通泰清；上中圣教，次通无色；中中真教，次通色天；下中仙教，次通欲界；上下圣教，下接利根；中下真教，下接平根；下下仙教，下接钝根。三乘渐顿，三根不同，三界天人，三宝接引，三清圣教，三洞玄阶，上帝道乡，旷理虚漠，通生妙有诸天良梯。
　　道性虚凝，不生不灭，无来无去，显众妙门，恍惚随迎，示真实法。诸天受乐，从有发修，因缘行业，根本果始，证果超拔，从此六门。慈悲善忍，四等俱备，雌柔懃信，谏诤止息，耽行有德，心舍无德，念念增广，福德慧隆，天眼了达，察无相想。想既已去，色形又无，舍识增修，无有劳动。既无动作，轻尘都忘，超世生灭，至四人境，寿福浩劫无碍，化身托下救凡，积功升进，升玄证果。又登四梵，渐升太清，登入九仙，次升上清，登入九真，次升玉清，升入九圣，上至上圣上上圣果，功德充满，升道入无，忘功忘果，自然正性，与道混合，冥会虚空天尊，通身常住湛寂。
　　宁君告曰：三洞开化，普植天人，一切官属，咸皆禀受，有物生主，无形常存，境界应身，皆为天帝，普为上下三十六天尊。又於比地三十六音，主诸天世界，通含三十六帝，形下地上方，通管三十六音气三十六部，普度无崖三十六天，升进阶品。三清圣众妙寂常常，三界九地四运适速。三界劫坏，混沌无生，三清三宝，更降元气，每劫重造，三气为宗，三宝通生，九运不等。故无色界上元顶天，其天气相交三千三百度，为小阳九、小百六；其天气相交六千六百度，为中阳九、中百六；其天气相交九千九百度，为大阳九、大百六。色欲下界与上互差，下短上长，岁月有异。其上无色天气相交三千三百度，次下色界中元顶天，即有六千六百度，又下欲界下元顶天，加有九千九百度。其上无色小阳九，其中色界中阳九，其下欲界大阳九。其下欲界万劫齐粉，其中色界百回劫坏，其上无色一回普没。又於欲界九土亦异，天地相交三千三百度，三土受衰，水火兵病，饥馑饿死；六千六百度，六土受害；九千九百度，九土并损。故显太一布气流行，太岁宫气更相之适，遍被家国，内及人身，所至之宫，随神见疾，三期逆顺，交错八方，三十六载十二周满，此是小会，积数成灾，转读是经，方兔斯患。大小劫会，九气终时，业果不定，上下报异。
　　上清太上开天龙蹻经卷之一竟
　　上清太上开天龙蹻经
　　经名：上清太上开天龙娇经。撰人不详，约出於南北朝。假托宁封真君授黄帝，官三清及三洞真经形成始末。五卷。底本出处：《正统道藏》正一部。
　　上清太上开天龙蹻经卷之二
　　三洞通生元置品第二
　　是时黄帝拜参宁君，请问三洞尊经三品传道，启问说已，又拜稽首，复请诀曰：三洞尊经上生三境三十六天，三十六部既生，境界各有三十六天，三十六天亦是三十六部以不？
　　宁君答曰：玄元始气，三境玄根，三十六部，生天法宅，三洞降德为天人之生主，九圣通化为象帝之玄根，三十六部为境界之生门，三十六天为入道之阶品。故因经以开导，明气象以通於经，开径路以证道乡，藉证修而登圣果，浄身神以通道境，修盟约以祛惑情。三十六部洞观齐临，三十六天随心向应，三清上境，下界应缘，三界升坠，劬在心首，阶品不等，故立界名，随根应感，凡有五种，谛听吾言，方为汝说。
　　宁君告黄帝曰：吾昔承道主，生化法王，天中之尊，皆悉禀受。初降妙一，圣化初始，始生於元，元通真道，元生於玄，玄主仙教。仙真圣位，三洞玄尊，三宝立位，三号亦别。故於龙汉初时，元始开图，应为玉清天宝圣君，号为大洞无形天尊，而说大洞十二部经，而教玉清十二圣天。次於赤明劫时，应为上清灵宝真君，号为洞玄无名天尊，而说洞玄十二部经，而教上清十二真天。次於上皇劫时，应为泰清神宝仙君，号曰洞神元始天尊，而说洞神十二部经，而教泰清十二仙天。三十六部经生於诸天，天人察受，故名三界。三乘渐顿，接引通方，开度有贤，应身降受，历代教化，天尊通神三洞宝经，随方显用。
　　宁君告黄帝曰：元始应身，七十二相，上生三境，下生三界，皆禀三洞，品物流形，生天元始，故称天尊。三十六部天尊，化体三界之内，三宝接生，应感不同，故为元色、色、欲界也。又为众生根性参差，虽同一天，咸有五种。一者三洞三界，二者应化三界，三者反出三界，四者流来三界，五者轮回三界。古旦二洞三界者，三十六部，上生三境三十六天，中生三界三十六帝，下生九垒三十六土皇，天人相通，三乘接引，精气相贯，皆禀三洞，善贷得生也。其二应化三界者，三部八景，应为阴阳，四时变化，见有生老。其三反出三界者，至道妙气，灌养生神，虽居耽着，不为所染，起群绝俗，离有为门，反此嚣尘，独超上道也。其四流来三界者，从道妙本，寄备阴阳，形染六情，见起通执，善善相继，恶恶相续，流转见报，入善恶门也。其五轮回三界者，耽染见着，而坠三涂，流轮恶道，不能得出，永沈苦海，长沦爱欲也。
　　宁君告黄帝曰：元始应演三洞尊经，通成境界，接引阶品，无有为有，开化天人，令登元相，以入空解，上显三境，三洞通方，下生三界，应感三种，一者豁尔虚空，二者质碍形色，三者缘虑心体。言一者豁尔虚空者，空洞道气，混化太虚，应象立无，而成境界，山河石壁，崄岨幽深，端正好丑，以为耽滞，天人六道，感有见元，故云一者豁尔虚空也。言质碍形色者，应化三界三十二天，生处阴阳，而成有体，从道妙一，善贷生津，寄托胞胎，世间父母，两半相合，而执有形，具足诸根，是为色聚；既根成就，生六种识，而起分别，是为识聚；既妄聚尘，分别假相，而生恋着，是为想聚；倒想聚已，妄生憎爱，而起贪嗔，是为行聚；既睹聚合，妄想坚成，执见愚痴，而生恶行，沦没三涂，不能得出，是故名为质碍形色。言缘虑心体者，即体是报，由业缘生，善智慧者返道复源，愚痴浊辱流浪恶道，随其所报应感，见生六欲四心，为以界畔，是故名为绿虑心体也。是故为说三界感差，受报各异，而有五种：一者未入三界系缚之位，虽生其域，非三界因，出於生灭，上生四人天也。二者感生无色业，上出色欲，犹四轻尘舍识，增修妄形神净也。三者感生色界之业，为色深重，渐舍六尘三度，重舍十八天报。四者感生欲界之业，六欲耽染，故感六天。五者感生三恶道业，为耽六欲，三毒见生，而落畜生饿鬼地狱道也。
　　上清太上开天龙蹻经卷之二
　　通生官属元置品第三
　　宁君告黄帝曰：元始天尊昔於大罗明霞观中，应生境界，而演三洞三十六部。大洞上品十二部经，具有三洞三十六部尊经之福，何以故？大洞圣教通真生仙，兼包众经一切官属，故有洞玄、洞神，三十六部上品功德。洞玄部中不及兼上，唯通於下，而摄洞神，故有二十四部真仙之力。洞神仙经不及於上，唯有洞神十二部经生仙之福。三洞应化，通起生源，三宝接引，粗妙有别。从道妙气，降迹生神，无有为有，有无所有，体解大道，发无上心，解脱无为，常乐我诤也。洞玄真教，中乘应缘，从圣降真，通玄入妙，故说应化，开方便门，知有不有，从有发修，无爱染心，离有为境，修习正观，安住中道。洞神仙教，寄备因绿，故立境界诸天官属，开化人神，成立诸法。三宝通化，仙为生门，从生发修，入无相体。故显应化，仙阳生首，从生迁仙，迁仙入真，迁真入圣，迁圣入道。三洞妙有，以气为宗，宗生於始，始生於元，元生於玄。始气通圣，上生玉清；元气主真，中生上清；玄主仙教，下生泰清。三清应象，三宝通临，三十六部，应天教授，三十六天，三洞生根，三界禀气，应界修品，七十二相，境界垂形，八十一好，表生大有。故於龙汉劫时，号为无形天尊，应为玉清天宝圣君，以为大洞之尊玉帝，而生九万九千九百九十亿万气，一气各生九万九千九百九十亿万里，一气各生九万九千九百九十亿万岁，岁里数终，历分相合，下通三界，以为大劫也。次於赤明劫时，号为无名天尊，应为上清灵宝真君，为洞玄之尊君，而生九万九千九百九十九万气，一气各生九万九千九百九十里，一气各生九万九千九百九十万岁，岁里数终，历分相合，下通三界，以为中劫。次於上皇劫时，号为元始天尊，为洞神之尊神，而生九万九千九百九十万气，一气各生九万九千九百九十万里，一气各生九万九千九百九十万岁，岁里数终，历分相合，下通三界，以为小劫。天尊言：吾今应相，境界通身，上显诸天，下应万象，历劫应化，开度兆人。有道上贤，降为师授，或生下界，与物混冥，托质通凡，沈浮莫辨，与道通化，应接有缘，为受是经，令开慧解，潜行救度，不恃有恩，志净神清，为宣是法。
　　宁君重告黄帝曰：三清九帝，八景通方，应生三境，通为接引，下降三界，品物成形，开心天人，同禀官属。故玄元始气，各生八景而为二十四帝，九天各生八景而为七十二官。言二十四帝化为二十四神，二十四神化为二十四气，气亦成神，神亦成气，散之为云雾，合之为形影，出之为造化，入之为真一，上结三元，言结万物。神真变化，无有定名，百神之中，皆以三合成德。天地之极，上境二十四帝，下为三界二十四气。二十四帝，帝各三元，元各五神，合生三百六十神，混通三界三百六十神，各生一天三百六十宫，各生一岁三百六十日，又生一月三百六十时，各生人身三百六十骨，普生一地三百六十名山。下通天气，八景齐临，上灌生津，合气同植。无极三界，普禀此原，天人相通，万境通贯。八景开化，应象立原，二十四帝上生三百六十神，六位而成，合为六十四梵气。六位相合，三十有二，三十二岁，天一周也。故明三界三十二天。三清九气，上下通神，傍贯璇玑，四运明朗。三洞天历，岁为三元，六位阳辰，为六斋月。八景通运，八节修门，十直朝尊，奉修十善。烧香愿念，功感诸天，然灯续明，拔生救死，香花宝盖，供养诸天，转读尊经，令通慧解，上忏七祖先代宿殃，下为含灵同滋法泽。三清众圣俯鉴丹诚，三界宫属同垂监瑛，三宫清净，九户圆明，五藏晓彻，六府通慧。八十一好，光生八十一关机，三十二相，通明三百六十骨，三十二帝表现玄虚，三十六天显登顶相。八景备卫，九天翼形，驾景策龙，上登玉清也。
　　宁君告黄帝曰：大道生化，无物不通，大包无外，细入无间，无物不禀，元物不生，无物不度，无物不成。开廓太空，分为十等，从上大罗下及三清，而为七分，上及傍普，皆备太空，以为道境，故玄都玉京山上，而有七觉之气也。大罗已下而生三境，合为七分，傍备太空，通为圣境。复次三清八方正中，各於其下又为一分，而生比地五亿亿、五万亿、五千亿、五百亿、五十亿、五五亿等。无极三界，皆感五气五运生成，故通天地五十五数。三元上下，皆以三洞合通九帝、一十二天，总合三元三十六帝。正中八方普禀三清，唯感四序三十二天、三百六十度，以成二十八宿。五运生化，虽感道原，分应通凡，从上第八分也。复次各於无极三界已下，又为一分，以为九垒三十六土皇。皆禀三界，上通三清，每年八节四季之日，录人善恶，上奏三清。善恶罪福，上下计会，此通从上第九分也。复次九垒之下，而有八门九幽地狱，上是阳考，下主阴罚，上下各九，亦名十八大地狱也。於此狱下大风泽之炁，似风非风，似水非水，识苦性昏，不可分别，擎持地轮，全不倾倒，此是从上第十分也。
　　宁君告黄帝曰：三洞通化，九气混生，天有三十．六曹君，地有三十六司府。三境下降，九气通生，九垒上腾，三界通感。一天境域，二景合明，三光齐临，四绪咸备，璇玑混合，总统弥罗，广覆生神，应气成熟。周天历纪运度玄关，九垒土神各为比地。太岁太阴大将军，岁德建破之神。若有行人奉修三洞三清上经，当勉下地九土灵祇，不为作害。故第一之地名元德，其气上青中黄，是元土卿所治，厚一万一千一百一十里，土象百官悉治其中。第二之地皇德，其气通黑，是元庭土丞所治，土家百官亦治其中。第三之地帝德，其气通苍，是虎口土龙所治，土家百官亦治其中。第四之地王德，其气通黄，是元心土大将军所治。第五之地人德，其气通赤，是元福土令所治。第六之地地德，其气通白，是元骨土长所治。第七之地里德，其气通紫，是始甲六父母所治。第八之地复德，其气通青，是始贤土宗正所治。第九之地昌德，其气通绿，是轩始土下有二千石所治。九地土官，各管土府，上通比地十二神官也。
　　上清太上开天龙蹻经卷之二
　　上清太上开天龙蹻经卷之三
　　至道法身应生相好元置品第四
　　是时黄帝越云台山，参拜宵君，请问三洞三等开度应接天人，次问三宝通生境界，又问境界通生天人，人通道生，生通道体，道通无外，普备形神，至道无私，感化何异？
　　宁君告黄帝曰：三洞九帝，九天生门，仙真圣位，各有九品、二十七位。三洞品阶，从凡迁仙，八十一等，本为三界迷暗参差，故立三乘，以为阶品。至道玉帝，功备十方，故立三宝，三尊不同，应显三身，三体各异。故於龙汉劫时，应以圣教，号为无形天尊；赤明劫时，应以真教，号为无明天尊；上皇劫时，应以仙教，号为元始天尊。三宝应教，三乘有差，应化法身，本迹亦别。昔於初劫龙汉，开图於大罗天明霞观中，而演三洞三十六部，应生境界，各有三十六天，内演十号，混沌天元。玄元始气，应为玄象，明光洞焕，九色重晖，八景圆明，而生相好，应生境界，化体成人，人天果报，凡圣不等，三身相好，上中下殊，开立人神，皆禀化体也。
　　宁君告黄帝曰：吾昔於初劫，至道玉帝无形天尊，於大罗天明霞观中，阐三洞应生十号，敷九帝而立九天，仙真圣位为三宝之玄津，二十七位为境界之修品；三十六部，上为三境之玄根，下为三界三十六天之感宅；七十二相，境界垂形；八十一好，人天生本。消息变化，遍备大千，吐纳应身，通生五亿。无极三界，傍亘无涯，境界通神，上下俱禀，每劫应现，名号有殊，历代化身，尊名有别。第一号源，源是源本；第二号混，混不可分别；第三号沌，沌是朴大；第四号溟，溟是溟然；第五号涬，涬然无际；第六号蒙，蒙如细雾；第七号澒，澒如澒涌；第八号始，始气凝於大罗；第九号元，元善之长；第十号玄，玄主上天。玄之又玄，天中尊主，位称陛下，上备生原。是故无名天尊，上从大罗八号始气，初生玉清，应以圣教，大洞法门；次从玉清九号元气，下生上清，应以真教，洞玄法门；次从上清十号玄气，下生泰清，应以仙教，恫神法门。复次三境下生三界，境界相感，三乘互差，三境接引，三界亦别。玉清圣境，下通无色；上清真境，下通色界；泰清仙境，下通欲界。复次三洞通生人神，天人相通，九户齐宁。玉清圣境，生人上一，泥丸上宫；上清真境，生人中一，真为绛宫；泰清仙境，生人下一，黄庭仙宫。故人下一黄庭元王，以为生神含气命主。仙道主生，因生修习。仙之言迁，迁升太清；迁仙入真，上升上清；迁真入圣，上升玉清；迁圣入道，上升大罗，至道之境，旷理凝漠也。 
　　上清太上开天龙蹻经卷之三
　　元始应演三洞三十六相元置品第五
　　是时黄帝拜受宁君，为演天尊开化事已，复更启问生天元由。玄元始气，三境玄根，降生三界，万象通备，天尊十号，三洞生由，三境三界，普禀斯感，元始降化，应相成天，天既有生，相门何在？
　　宁君告黄帝曰：吾昔承天尊，於大罗天初生境界，开化形神。故立天帝，建设生津，为诸大圣，而演《太上开天上经》，七十二相，三种应身，八十一好。三度化体，从本降迹，渐显有为，故显法身，复次应身，更示化身。通生境界，同禀相身，一切天人，皆感生用，始成灵爽，而有识神也。玄元始气，三洞本原，三十六部，境界阶品，玉京玄台，三洞应成，紫微金阙，九气通立。故示法体，以显天容，应化通凡，人天证宅。三洞妙本，通立身光，境界垂形，应缘斯起。妙辩无碍，是曰圣真，高上莫过，是为相体。故显九变，九一化形，四九通方，三十六等。三十六相，三度应身，解脱嚣尘，是真实际。妙而无碍，应为至一；光明无上，应为皇一；百神圣宗，应为帝一；纯粹湛然，应为真一；万善之长，应为元一；司阴真宰，应为天一；虚通无碍，应为玄一；长生大主，应为太一；盟威法王，应为正一。於此九一，内显虚用，寂旷元阙，故显为希；缅平无碍，而示於夷；妙辩无方，应之为微。大包无外，普备为空；同物受纳，通容为洞；豁然不滞，应为妙无。於此妙无，渐显应教，而示意神，次立志神，复次念神，三念发迹，应教起用。故从正智，而生实智，复次实智，而生权智；於此权智，而显三宝，精神气也。言精者，以灵智为主；神者不测，以变化为功；气者气象，以生成为用。功用既异，故谓为三，体不可分，故名三一。於此三一，又示三体，一者以色心为体，二者以三洞为体，三者以妙德为体。言色心为体者，寂地本身，以真一妙智为体。言三洞为体者，修进阶次，应品立元，证果升位，广度一切，为大智慧。原色是累，碍升进阶法，九圣以还，皆求进品，既滞欲累，并言有色，真道累尽，惟有妙心。上证道果，具一切德，寂不可见，名为妙无；动时随迎，同物有体，心色虽妙，物得见之，故名妙有。以位感报，状结升玄，进登上圣，至上圣果。忘因忘果，自然正性，同於大道，与物混瞑，高上莫过，始称天尊。故於天尊渐显应身，而生境界。玄元始气，遍备身光，三气化形，而演三洞。始为青光，上生於天；元为白光，中生於人；玄为黄光，下生於地。元始天尊於此三色，合生九光，遍起法身，光明洞耀。始生於混，混为苍光；混生於洞，洞为赤光；洞生於浩，浩为青光；元生於昊，昊为绿光；昊生於景，景为黄光；景生於逐，遁为白光；玄生於融；融为紫光；融生於炎，炎为碧光；炎生於演，演为乌光，九色光耀，莹彻法身。於此九光，通生於界，上生三境三十六天，以示天容，虚无洞晓；下生三界三十六帝，权应化身，善贷生门，渐顿引宁，故名三洞三十六相也。 
　　上清太上开天龙蹻经卷之三
　　天尊法身应生三界三十六相元置品第六
　　宁君告黄帝曰：吾昔承天尊，於大罗天而演《太上开天元置品经》，应身生相，境界垂形，上为三清三十六天尊，下生三界三十六天帝，故显凡圣应显通方七十二相。人天报异，三清上境，妙寂常常，九品玄阶，忘功证报；三界之内，为有见生，妄想坚成，而执耽着。故设应感三十二天，寄备阴阳，通生摄受，玄元始气，八景圆明，上为四梵三界顶。
　　天尊历运开生，下为三界，上下相重，三十二天帝，总御四八，大象交周，九气相参，而成运度。三十二帝傍贯璇玑，皆为一天二十八宿也。九天重垒，亦为八方比地九宫。四天王天上下相重，亦为四方四八生主。皆禀九气，两半相和，本迹合通三十六位，故为上下相重三十六帝也。天降一气，则五气生焉，寄备阴阳，合气成体。故阳有少阳、太阳，阴有少阴、太阴。故阳中之阴为木，阳中之阳为火，阴中之阳为金，阴中之阴为水，和中之和为土。少阳之气各为一天，皆为东方九气青天，而生东方太皇黄曾天、太明玉王，应为正一。於此九一，内显虚用，寂旷元阙，故显为希；缅平无碍，而示於夷；妙辩无方，应之为微。大包无外，普备为空；同物受纳，通容为洞；豁然不滞，应为妙无。於此妙无，渐显应教，而示意神，次立志神，复次念神，三念发迹，应教起用。故从正智，而生实智，复次实智，而生权智；於此权智，而显三宝，精神气也。言精者，以灵智为主；神者不测，以变化为功；气者气象，以生成为用。功用既异，故谓为三，体不可分，故名三一。於此三一，又示三体，一者以色心为体，二者以三洞为体，三者以妙德为体。言色心为体者，寂地本身，以真一妙智为体。言三洞为体者，修进阶次，应品立元，证果升位，广度一切，为大智慧。原色是累，碍升进阶法，九圣以还，皆求进品，既滞欲累，并言有色，真道累尽，惟有妙心。上证道果，具一切德，寂不可见，名为妙无；动时随迎，同物有体，心色虽妙，物得见之，故名妙有。以位感报，状结升玄，进登上圣，至上圣果。忘因忘果，自然正性，同於大道，与物混瞑，高上莫过，始称天尊。故於天尊渐显应身，而生境界。玄元始气，遍备身光，三气化形，而演三洞。始为青光，上生於天；元为白光，中生於人；玄为黄光，下生於地。元始天尊於此三色，合生九光，遍起法身，光明洞耀。始生於混，混为苍光；混生於洞，洞为赤光；洞生於浩，浩为青光；元生於昊，昊为绿光；昊生於景，景为黄光；景生於逐，遁为白光；玄生於融；融为紫光；融生於炎，炎为碧光；炎生於演，演为乌光，九色光耀，莹彻法身。於此九光，通生於界，上生三境三十六天，以示天容，虚无洞晓；下生三界三十六帝，权应化身，善贷生门，渐顿引宁，故名三洞三十六相也。
　　上清太上开天龙蹻经卷之三
　　九色宝光各生八景八十一好元置品第七
　　宁君告黄帝曰：吾昔承天尊，於大罗天而演《太上开天元置品经》，托身立相。万象法门内寂，法身应为化体，身光洞耀，表现玄虚，应相生天，而成相好。相者是本，从寂宣言，好者是迹，因言明理。因言宣理，开度有缘，从理寄言，接引阶品。故显身相，洞贯诸天，相中生好，更示生体，九光洞彻，上下通晖，境界圆明，普无隔碍。九天重垒，各生八方，内含九天，本迹双应。八十一好，通备形神，三十六部，证缘无滞。九一通化，妙辩无方，九色宝光，始一为主，玄元始气，合生九门，三号各三，故为九一。至一始圣，混为苍光；皇一始圣，洞为赤光；帝一始圣，浩为青光；元一元真，昊为绿光；真一元真，景为黄光；天一元真，遁为白光；玄一玄仙，融为紫光；太一玄仙，炎为碧光；正一玄仙，演为乌光。九天合德，普植形神，八景圆明，境界通立。九天妙一，上下重晖，亦为比地，而生好体。上上第一郁单圣天，亦为一天，比地一宫，九气生门，始一天主，皆为郁单之野，清浄世界。其次第二禅善圣天，亦为一天，比地二宫，延福乡天，仁静世界。其次第三须延圣天，亦为一天，比地三宫，大堂乡天，纳善世界。其次第四兜术真天，亦为一天，比地四宫，无福田天，用贤世界。其次第五不骄乐真天，亦为一天，比地五宫，大福堂天，中方世界。其次第六应声真天，亦为一天，比地六宫，福德乡天，延贤世界。其次第七梵辅仙天，亦为一天，比地七宫，福堂州天，盛行世界。其次第八清明仙天，亦为一天，比地八官，福集教天，长安世界。其次第九无爱仙天，亦为一天，比地九宫，宛黎城天，弃贤世界。九天重垒，各有八方，故有九九八十一好也。
　　上清太上开天龙蹻经卷之三竟
　　上清太上开天龙蹻经卷之四
　　应身三清三十六相元置品第八
　　宁君告黄帝曰：吾昔承天尊，於大罗天为诸大圣而演《太上开天元置品经》，身生应身七十二相，上生三境三十六天，下生三界三十六帝。三十六部，三洞法门，九品化生，万象宗本，生天元始，是称天尊，无上法王，号为玉帝。三十六部，境界玄梯，三十六天，三洞升品。玄元始气，三合成身，九色宝光，褊兹法体。始生混气，混为苍光，不假日月，自然明朗，苍示通生郁秀增长，布褊色象，名为郁单，广备开生，应无量体，证果立位，上登玉清，功德无量，始登圣果，故立郁单无量天九天丈人，万善之长。故显第一上圣证品，而立无形清微天；次显第二高圣证品，而立元精波罗摩辱天；次显第三大圣证品，而立□色无量德罗天。复次第二，混生於洞，洞为赤光，不假日月，自然明朗，示定善行体，能修定善，寿命无量，故号上上禅善天九天真王，备中圣道，福报无量，而立此天，神通变化。故显第四神圣证品，故立玄微上虚禹余天；次显第五玄圣证品，而立玄清那首约净天；次显第六真圣证品，而立梵行稽那边净天。复次第三，洞生於浩，浩为青光，不假日月，自然明朗，示以高举须修延年，显以三气，开度幽明，故号梵监须延天元始天王，通真证圣。故显第七仙圣证品，而立玄梵罗迦净明天；次显第八灵圣证品，而立元上上灵赤天；次显第九至圣证品，而立大梵行如天。复次第四，元生於昊，昊为绿光，不假日月，自然明朗，示以端寂无声，广容通度，德业通容，升进道境，故号寂然兜术天元始天王，立真实智。故显第一上真证品，而立宝光玄妙天；次显第二高真证品，而立飞梵福德天；次显第三太真证品，而立虚梵际淳天。复次第五，昊生於景，景为黄光，不假日月，自然明朗，示以行人不骄而乐，庆密是彼，故名不骄乐天高上元皇，教中真道。故显第四神真证品，而立大梵近际天；次显第五玄真证品，而立行梵快利天；次显第六仙真证品，而立虚无结爱天。复次第六，景生於遁，遁为白光，不假日月，自然明朗，示以真道应声相通，葱修真戒，令不惑乱，或畏魔王应声化形，随心所欲而乱行人，应此身相，深戒所欲，故显此天，令不退堕，故号洞元化应声天，其天帝主虚皇玉帝，应宣正行。故显第七天真证品，而立大梵道德天；次显第八灵真证品，而立梵行须达天；次显第九至真证品，而立极梵阿那天。复次第七，玄生於融，融为紫光，不假日月，自然明朗，示以灵化统任无崖无极三界，总统天关，皆为中升，上为七元，普为人首，洞通七户，故号灵化梵辅天万始先生，通生妙混，应为仙主，而统生门。故显第一上仙证品，而立彻梵道德天；次显第二高仙证品，而立虚梵识慧天；次显第三天仙证品，而立空梵伊檀天。复次第八，融生於炎，炎为碧光，不假日月，自然明朗，示以重霄虚玄高远，清明洞耀，莹鉴形躯，降气三元，生人三宫，内为五脏九府华盖，上应金华应天华府，故名高虚清明天帝真，华府命元也。紫虚帝君，通灌生体，此天中人，业行高远，上生重霄，超出三界，上进仙品，升解脱门。故显第四神仙证品，而立缘梵慧入天；次显第五玄仙证品，而立玄梵念慧天；次显第六真仙证品，而立云梵阿檀天。复次第九，炎生於演，演为乌光，不假日月，自然光明，示以无想无欲，能离胞胎之结，无复存形之爱，而得无想之心，无结之业，极果之人，上证此天，故言无想无结无爱天，其天帝主太真玉皇，为说五欲，念想假空。故显第七天仙证品，而立洞微含那天；次显第八灵仙证品，而立玄上灭然天；次显第九至仙证品，而立极色若那天。九一应体，以示应身，三洞通形，而演三十六部，应生三境三十六天，从无生有，渐寄语言，不住於有，性无所碍，是名应身三十六相也。
　　上清太上开天龙蹻经卷之四
　　天尊应降为三界三十六相元置品第九
　　宁君告黄帝曰：昔往龙汉，元始开图，无形无名，天尊於大罗天，上生三清三十六天，下生三界三十六帝，身放五色应化身光，为诸天帝而说《太上开天元置品经》。先立四梵北真上天，以为东华、西灵、南极，四天重垒，四绪合成，各生八景。四八通运，故为四八三十二天。内含四梵三十六相，应生十号，托迹诸天。一号自然，是物根本；二号无极，莫知所穷；三号大道，普包滋育；四号至真，真是至纯；五号太上，极大穷高；六号老君，历代应接；七号高皇，光明极上；八号天尊，天中宗尊；九号玉帝，玉美尊主；十号陛下，诸天上帝。高上莫过，天中之尊，位称陛下，更无过上。七十二相，上下洞明，八十一好，傍照无极。上无四帝，下备四方，四梵通生，而立四绪，四天各八，三十二门，合中四九，三十六品。故上三清九天妙气，降生三界，九□应生，从上第一郁单无量第一上天，姓生於混，混为苍色，上结四梵太清等天，次生四人，而生二万二千气，而成太极平育贾奕天。此天中人，寿一兆九千三百二十七万三千五百二十八亿三千二百万岁，上进阶品，其次第二上上禅善天，从此天中气渐流降，混生於洞，洞为赤光，上生三万三千气，而成龙变梵度天。此天中人，寿九千六百六十三万六千七百六十四亿一千六百万岁，上进阶品。其次第三梵监须延天，从此天中气渐流降，洞生於浩，浩为青色，而生四万四千气，而成太释玉隆腾胜天。此天中人，寿四千八百三十一万八千三百八十二亿八百万岁，上进阶品。其次第四寂然兜术天，从此天中气渐流降，浩生於昊，昊为绿色，上生五万五千气，而成太虚无上常融天。此天中人，寿二千四百一十五万九千一百九十一亿四百万岁，上进阶品。此上四人，喜乐悉静。其次第五波罗尼密不骄乐天，从此天中气渐流降，昊生於景，景为黄色，上生六万六千气，而成太素秀乐禁上天。此天中人，寿一千二百七万九千五百九十五亿五千三百万岁。此天中人，气观转妙，增修四等，稍除余习，上生四民天也。其次第六洞元化应声天，从此天中气渐流降，景生於逛，遁为白色，上生七万七千气，而成太文翰宠妙成天。此天中人，寿六百三万九千七百九十七亿七千六百万岁。於此天中，又恐都失，便观此识，若有若无观，即生太素秀乐禁上天。其次第七灵化梵辅天，从此天中气渐流降，遁生於融，融为紫色，上生八万八千气，而成渊通元洞天。此天中人，寿三百一万九千八百九十八亿八千八百万岁。於此天中，又患心识劳动，便作舍识意修，得生太文翰宠妙成天。其次第八高虚清明天，从此天中气渐流降，融生於炎，炎为碧色，上生九万九千气，而成皓庭霄度天。此天中人，寿一百五十万九千九百四十九亿四千四百万岁。其天中人，六色□□，□诤都无，如虚空也。相既已尽，色形又无，便存心识，以入气观，得生渊通元洞天。此是无色，麓色都无，为对下界，由有六轻尘，色声香味，更无触体，故感四天三界上报。其次第九无结无爱天，从此天中气渐流降，炎生於演，演为乌色，上生二百万气，而成无极昙誓天。此天中人，寿七十五万四千九百七十四亿七千二百万岁。其天中人，五色尘细争，由有一轻色尘。其次第十，从上第一郁单无量天中，气渐流降，演生於混，混为苍色，上生三百万气，而成上揲阮乐天。此天中人，寿三十七万七千四百八十七亿三千六百万岁。其天中人，四色尘细净，由有二轻色尘。其次第十一，从上第二上上禅善天中，气渐流降，混生於洞，洞为赤色，上生四百万气，而成无思江由天。此天中人，寿一十万八千七百四十三亿六千八百万岁。其天中人，三色尘细争，由有三轻色尘。第十二从上第三梵监须延天中，气渐流降，洞生於浩，浩为青色，上生五百万气，而成太黄翁重浮容天。此天中人，寿九万四千三百七十一亿八千四百万岁。其天中人，二色尘细□，由有四轻色尘。．第十三从上第四寂然兜术天中，气渐流降，浩生於昊，昊为绿色，上生六百万气，而成始皇孝芒天。此天中人，寿四万七千一百八十五亿九千二百万岁。其天中人，一色尘细诤，由有五轻色尘。第十四从上第五波罗尼蜜不骄乐天中，气渐流降，昊生於景，景为黄色，上生七百万气，而成显定极风天。此天中人，寿二万三千五百九十二亿九千六百万岁。其天中人，六色细□，由有六轻尘。第十五从上第六洞元化应声天中，气渐流降，景生於遁，遁为白色，上生八百万气，而成太安黄崖天。此天中人，寿一万一千七百九十六亿四千八百万岁。其天中人，一色尘□净，五色尘细净。第十六从上第七灵化梵辅天中，气渐流降，遁生於融，融为紫光，上生九百万气，而成元载孔升天。此天中人，寿五千八百九十八亿二千四百万岁。其天中人，二色尘□□，四色尘细净。第十七从上第八高虚清明天中，气渐流降，融生於炎，炎为碧色，上生二千万气，而成太焕极瑶天。此天中人，寿二千九吞四十九亿一千二百万岁。其天中人，三色尘□净，三色尘细诤。第十八从上第九无想无结无爱天中，气渐流降；炎生於演，演为乌色，上生三千万气，而成玄明恭庆天。此天中人，寿一千四百七十四亿五千六百万岁。其天中人，四色尘□净，二色尘细□。第十九从上第一郁单无量天中，气渐流降，演生於混，混为苍色，上生四千万气，而成观明端□天。此天中人，寿七百三十七亿二千八百万岁。其天中人，五色尘□□，一色尘细净。第二十从上第二上上禅善天中，气渐流降，混生於洞，洞为赤色，上生五千万气，而成虚明堂耀天。此天中人，寿三百六十八亿六千四百万岁。其天中人，六色尘□□，由有细色尘。第二十一从上第三梵监须延天中，气渐流降，洞生於浩，浩为青色，上生六千万气，而成竺落黄茄天。此天中人，寿一百八十四亿三千二百万岁。其天中人，一色尘□染，五色尘细净。第二十二从上第四寂然兜术天中，气渐流降，浩生於昊，昊为绿色，上生七千万□，而成耀明宗飘天。此天中人，寿九十二亿一千六百万岁。其天中人，二色尘□染，四色尘细净。第二十三从上第五波罗尼密不骄乐天中，气渐流降，昊生於景，景为黄色，上生八千万气，而成玄明恭华天。此天中人，寿四十六亿八百万岁。其天中人，三色尘□染，三色尘细诤。第二十四从上第六洞元化应声天中，气渐流降，景生於遁，遁为白色，上生九千万气，而成赤明和阳天。此天中人，寿二十三亿四百万岁，其天中人，四色尘□染，二色尘细净。第二十五从上第七灵化梵辅天中，气渐流降，逛生於融，融为紫色，上生二亿万气，而成太极蒙翳天。此天中人，寿一十一亿五千二百万岁。其天中人，五色尘□染，一色尘细净。第二十六从上第八高虚清明天中，气渐流降，融生於炎，炎为碧色，上生三亿万气，而生虚无越行天。此天中人，寿五亿七千六百万岁。其天中人，六色尘俱染，初出欲界，由有轻欲尘。第二十七从上第九无想无结无爱天中，气渐流降，炎生於演，演为乌色，上生四亿万气，而成上明七耀摩夷天。此天中人，寿二亿八千八百万岁。其天中人，五欲根□净，一欲根□染。第二十八从上第一郁单无量天中，气渐流降，演生於混，混为苍色，上生五亿万气，而成元明文举天。此天中人，寿一亿四千四百万岁。其天中人，四欲根□□，二欲根□染。第二十九从上第二上上禅善天中，气渐流降，混生於洞，洞为赤色，上生六亿万气，而成玄胎平育天。此天中人，寿七千二百万岁。其天中人，三欲根□净，三欲根□染。第三十从上第三梵监须延天中，气渐流降，洞生於浩，浩为青色，上生七亿万气，而成清明何童天。此天中人，寿三千六百万岁。其天中人，二欲根□净，四欲根□染。第三十一从上第四寂然兜术天中，气渐流降，浩生於昊，昊为绿色，上生八亿万气，而成太明玉完天。此天中人，寿一千八百万岁。其天中人，一欲根□净，五欲根□染。第三十二从上第五波罗尼密不骄乐天中，气渐流降，昊生於景，景为黄色，上生九亿万气，而成太皇黄曾天。此天中人，寿九百万岁。其天中人，六欲根俱染，是名欲界。故此显明天尊降生三界，下显三十六天，天人之相也。
　　上清太上开天龙蹻经卷之四
　　九京九山通生天人八十一好元置品第十
　　宁君告黄帝曰：吾昔承天尊，於大罗天而演《太上开天元置品经》，应身生好，普垂色象，故显法体，应物成科，下降生津境界，通贯三清圣境。玉京之山，山有十重，而有十名：一曰盖天首山、二曰弥玄上山、三曰罗玄洞虚山、四曰高上真元山、五曰众宝幽劫刃山、六曰无色大觉山、七曰周观洞玄山、八曰景华太真山、九曰不思议山、十曰太玄都玉京太山。山最上一重三清天盖，总统弥罗，上为玄台，在下九重应为九天，各生八方九气天关，混为九九八十一宫。内显天尊应为身好，通生大有而植形神，境界天人同禀法象，山高岫远欲陆难升，七宝光明示无隔碍，三十六帝九色流辉，玉京天盖显登顶相。此山应化，通生天人，降生三界，上为四梵，下生应化三十二天，复为三界。每一天心，皆为玄台。昆仑上宫，亦名玉京，玄都之山，金城九重，下统九气，玉楼十二，八景持区，各揔一天，四气生宁，中为天柱，上通天关，总气上元三十五分，合为璇玑六百生主。亦生人首，头象昆仑，总统三宫，九户成体，三元八景，各备生神，五运七元，一身华盖，下肾溺水，而远灵关，神龟呼吸，奋为云雨，皆禀玉京昆仑生好也。
　　上清太上开天龙蹻经卷之四竟
　　上清太上开天龙蹻经卷之五
　　元始化身而立三清三十六相元置品第十一
　　宁君告黄帝曰：吾昔承天尊，於大罗天为诸天帝而演《太上开天元置品经》，托身立相，境界垂形。玄元始气，九圣通体，七十二相，遍备天人，九色身光，洞朗明彻。上部九变，三境通形；中部九孔，九一通化；下部九名，九土通神。三十六相，三宫通显。头象大罗，圆通无碍；脑有九宫，九天应身；心有九孔，九圣洞明；下部九名，应垂生体。脑九宫者，第一太皇宫，太上君后居之；第二玉帝宫，玉清神君居之；第三天庭宫，上清神君居之；第四极真宫，太极神君居之；第五玄丹宫，真君居之；第六流珠宫，神仙居之；第七丹田宫，上元赤子真人帝君之卿天帝君居之；第八洞房宫，左有无英公子、右有白元君、中为黄老三魂居之；第九明堂宫，左有明童真官、右有明女真官、中有明镜真官居之。太一真人是脑之精，生人三元，九宫生神也。中一绛宫心有九孔，通於九真，中元真人居其中宫，丹皇君辅皇卿共治绛宫，而守绛宫九真之道。与物混通，应为至人；变现无方，应为圣人；真淳妙化，应为真人；普度迁升，应为仙人；神通无碍，应为神人；达有通无，应为灵人；妙辩通微；应为贤人；抱道怀德，应为道人；功行兼济，应为行人。心有九孔，应生九人，九种通方，备中一相也。下元婴儿，守元阳宫，位为黄庭元王，右有保弼卿，而守下一黄庭宫。桃康命君精通玄象紫霞，三匝黄云，四缠胞胎，命门生神之主。上通九天，下通九地，内生一身而为九神，上有九人，三三为位。左有韩众，右有范蠡，中有大成子；左肾为司徒公，右肾为司空公，中有太一君；左有青腰玉女，右有白素玉女，中有玄光玉女。玄光玉女者，道之元气，生成之母，降气下一胞胎之府，三清妙化，九气降神，生人三宫二十七位，内合九神三十六相也。
　　上清太上开天龙蹻经卷之五
　　元始化身而生三界三十六相元置品第十二
　　宁君告黄帝曰：吾昔承天尊，於大罗天而演《太上开天元置品经》，托身立相，应体生天，开化人神，普垂色象。上为三清无形化主三十六天尊，降生三界应化立形三十六天帝。二景通运，五合生成，各为天关天皇大帝，东极中辰中央星也。吾为上首，作生人父也。从道父母，寄备因缘，托化阴阳，而成有体。青阳元气为太阳精，东王父也。太和之气以为阴精，西王母也。上结四梵，三界顶天，下治昆仑，上通九气。金城九重，玉楼十二，总统二景，四运□□。上生人目，日月通光，下生两乳，为日月会。日夜升降，否泰互差，天人同道，幽显见异。三清三尊、帝一太一帝君等神，通生天人，皆禀气象。无量妙一，结为紫户，天中王气，上为脑精。头圆法天，顶为玄盖，百神灵宗，身生窟宅。津液山源，一身命主，头为高台，象天昆仑。发是明堂，晨辰临精，脑有九宫，三清通贯。面为尺宅，真人之宫，上关七户，七元相通。身为玉树，足为地关，口为心关，手为天关。眉是白元，为人华盖，上为交止，而合三元。帝君生气，以养神童，左右真人，通光彻视。自是太一，通神日月，左为王父，阳景滋躯，右为王母，阴光定体。鼻为天门，通天玉液，金匮之乡，神之门户。上挟日月，归於中斗，营室之中，璇玑玉衡。口是绛宫，心之朱渊，舌为灵根，五音金钥。无英公子，长生龙辕，齿为茂胎，胃宫威刀。耳是帝君，通响聪门，喉为玄关，职池之精。受符复下，传付太仓，肠为气城，腹为气邑，肾为玄谷，上应南斗。大肠三十六盘，命禀三十六天。小肠各有二丈四尺，普感八景二十四帝。下元玄气，为大鸿胪，中元元气，为八十一元士，上元始气，为高车使者，通神上皇九天玉帝也。胆为天子大道君，脾为皇后贵女，心为太尉公，左肾为司徒公，右肾为司空公。肝为青阳东宫，主炼三魂兰台府；肺为玉堂西宫，主炼七魄尚书府；心为绛宫，朱雀关门元阳府；肾为北极幽关，玄武内门幽昌宫太和府；脾为明堂宫，侍中内侍省门太素府，内为太仓天子之厨，吾之舍也。胆为紫微宫无极府，胃为上海，日月所宿，脐为下海，日月更处。中有神象，呼吸流气，作为风雨，通行四支，无不周至。脐傍五城，五藏神也。十二朱楼，十二子也。外有八神，八景匡识，内生人身，应天八节。三焦神六人，左社右稷，风伯雨师，雷公霹雳，以为震动，而起识神。上下阴阳，日月通宿，昆仑弱水，晃晃玄玄，冥冥之渊。日月之行，故天昼日日下照於地，万物皆得其明。人亦法之，昼日日下照於脐下。故万物皆得其明，夜日在胃中，上照胸中，万神游戏，相与语言，人识交故，所以有梦也。故上三洞玄元始气，三合生神。上元始气生人上一，华盖之下泥丸上宫上元赤子，上通天气，位为脑精泥丸天帝，右有帝卿，守人上宫三魂七魄，五日一来，而朝受事也。中一绛宫元气所生中元真人，生人中宫，右有辅皇卿，共治中宫，主四支五藏、筋骨五内、三魂七魄，三日一来，而朝受事也。下一黄庭宫玄气所生下元婴儿，守元阳宫，位为黄庭元王，右有保镇弼卿，共守命门津液之神、三魂七魄，一日三来，而朝受事也。三洞流布，九气结形，三十六天，同为滋身相。发为青城君，头为三台君，两眉为八极君，两目为玄爽君，左耳为聪明君，右耳为决明君，鼻为天户君，口为牙门君，唇为玉户君，齿为二十八极元仕君，舌为元极君，咽为校尉君，喉为九卿君，肝为绛宫君，肺为玄爽君，胆为长命君，心为丹田君，脉为紫帛君，胃为太仓君，脾为黄庭君，左肾为玄妙君，右肾为元正君，大肠为太仓君，小肠为导引君，腹为大道君，三焦为玄老君，左脚为小车君，右脚为徘徊君，左足为雷电君，右足为云气君。天尊言：三十六生气君者，应起吾身，通生相体，普植天人，同滋识用也。天尊言：若人厄疾，恐怖不安，诵念生神，圣降神就，生道增益，命尽更延。若识生源，冥通上境，天人相贯，上感玄根，八景鉴明，九天通识，身神响应，影赴随形，密意生愆，祸从外克，罪福报应，毫分无差。境界法门，念随心立，欲寻玄路，举趣日前，志静神清，道通无碍也。
　　上清太上开天龙蹻经卷之五
　　元始化身通生境界而植人神八十一好元置品第十三
　　宁君告黄帝曰：吾昔承天尊，於大罗天而演《太上开天元置品经》，元始应体，万象法门，三洞九帝生身法宅，三境三界三宝，接生九天九人，三乘通感，应兹法体，普备十方，托气化形，皆禀好象。故应化身，妙一成立，在天天一，在人人一，在地地一，同感妙一，两半生神。三元肇分，八景成别，上一散为二十四真，中一散为二十四神，下一散为二十四贤。三元八景七十二神，依变七十二方经，三天各二十四帝，内含九宫八十有一，故应九九而生其好。上元八景洞真部，中元八景洞玄部，下元八景洞神部，三部八景二十四神，正是二十四气。气亦成神，神亦成气，散之为云雾，合之为形影，出之为造化，入之为真一。上结三元，下结万物，神真变化，无有定名，百神中皆以三洞三合成德。天地之极上境二十四帝者，正是下方二十四气是也。二十四帝，帝各三元，合七十二元，元各五神，而生三界三百六十神，合为六十四梵气，混气三十二天帝。故生一天三百六十神，一人三百六十骨。上为三宫，生人二十七天关；中为三宫，生人二十七神机；下为三宫，生人二十七灵节。混通三元，八十有一，因兹法象，而植形神，通道生津，始成灵识，故应生人八十一好也。
　　宁君告黄帝曰：吾昔承元始天尊，而演三洞身光相好，应化通生七十二相，本迹双显，上生三境福力庄严无量功德三十六相，下生三界应报见生善恶命根。随缘感宅，故应三界三十六相，境界通应，以示人天三身，各显七十二相。内明三洞而植其神，外显通生始应天体，於此天象通象生人，普植黎元，皆察三洞三十六门，而生神识三十六相。三洞通玄七十二相，境界相贯八十一好，九九化生三身应相。三度通应，皆从九一，而生九天九色宝光，通为九户，遍兹境界，广备太空，并感道源，而成识用，外通玄象，俱是化身，内静虚通，是吾正性也。
　　是时黄帝拜受宁君，请问大道通生於人。宁君为演上宣玉帝生天化体，应相成人，三洞化形，九天合德，天人通贯，法象齐临，妙一同滋，五德咸备，开天要诀。释滞除疑，晓洞玄津，迩趣遐感。又白请问启宁君曰：三洞圣路，元始通生，天通於人，人通於道，德道修真，玄关何在？
　　宁君答曰：神符告命，万帝俱朝，佩服矫符，三洞通启，九地保举，八景营形，圣境真乡，潜升往至。汝可谛听，受吾蹻符，升虚入无，皆从此起。
　　经是径路，趣道来由，符是玄枢，入道法户也。
　　黄帝拜谢，又白启曰：生天相好，感象成躯，神净身明，入道方急，志求仙路，愿示宝文，幸及神颜赐垂圣目，请乞受持，奉修秘旨。
　　育君告黄帝曰：元始应相，境界垂形，天人相通，报力随感，九天应化，尚自不同，九品上人，骨相皆别，轻重有异，报应无差，夙有玄名，始有仙相。汝先代有慧，庆及今生，升入仙阶，奉吾此箓。大道无象，应相立形，应相生天，始名相体。凡学仙道，未可即成，皆藉先缘，仙相后感。言龙蹻符者，云纲蹻举，升虚入无，乘气御龙，上至玉帝，元始告命，太上为宣，方始至於遣吾传授也。吾今宣道，为汝宣经，应感见吾，即吾非有，道通无外，授汝宝章，仙籍通天，天亦通汝，应合得道，名举将来，始受汝符，告命之信也。神符神箓，元天命门，神印神经，三天告始，志念吞服，六符圆明，佩带灵图，七元通启，九天命召，九地奏名，神升於天，经道双显。符经异目，受说不同，次授蹻符，别为一录，可传后代有道圣君，密而修之，非贤不度也。
　　上清太上开天龙蹻经卷之五竟
　　
