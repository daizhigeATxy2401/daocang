邓天君玄灵八门报应内旨
　　经名：邓天君玄灵八门报应内旨。撰人不详。一卷。底本出处：《正统道藏》正一部。
　　邓天君玄灵八门报应内旨
　　天君降笔，亲书玄灵八门内旨、掌上六十甲子秘诀。其旨，乃九宫遁用八门直日报应之诀，断例自与徐神翁打门槌歌诀，鬼敲门之法相同，亦不在占灯占课。得此诀者，毋抱执泥次，宜习诵熟记，其吉凶自有神告之妙，万试万灵。
　　先炼斗中二使，更画二使真像，晨夕寅奉。双飞七星罡，吹呵媾坎离。婴儿姹女结，二使浴华池。金木水火土，去来知生死。把断四天门，不问验不验。斗中内景，默点长生。
　　口诀断诗
　　世人有病勘其因，默点八门四理真。
　　口传此字长生诀，不须物外更求真。
　　阳日八门默点直日报应诗
　　若遇休门须掘土，更早悲喜定元因。
　　任你扁鹊也判死，徐公口口亲授真。
　　阴日八门默点直日报应诗
　　若遇惊门且过询，危险三日定元因。
　　更过景日徐公保，卢医扁鹊不度真。
　　跏趺口诀
　　日坐午夜坐子。
　　双飞七星罡，吹呵媾坎离。婴儿姹女结，七七浴华池。
　　开七月、八月。休九月、十月。生十一月。惊五月、六月居中。伤十二月。死三月辰、四月巳。景二月卯。杜正月寅。
　　右八门默点定直月报应例
　　逐月所值以取吉凶例
　　正月却以杜上行，景门且过二月旬。
　　辰巳更过四月节，惊门且过六月中。
　　开门定诀七月喜，九十牢记休上行。
　　生门又喜子月现，伤门定主过残年。
　　师入靖，念净口咒、净心咒、净身咒、净天地咒，炼秽讫存内，变诵延生经毕，师端坐跏趺，叩齿二十四通，交气。
　　贪巨禄文廉武破，□□□□□□□。
　　右斗，讳各交，念七遍，咽液九过，存己身，如本命真人状。
　　师默诵咒曰：
　　左青龙孟章速出吾左，嘘肝气一口於左畔。右白虎监兵速出吾右，咽肺气一口於右畔。前朱雀灵光速出吾前，呵心气於前。后玄武执明速出吾后，吹肾气於后。想四兽护呵法，身吹存两目，复出日月之光，谓之日月分光。次存左右鼻吸入心结成真人在绛宫。
　　却念心咒
　　心中神，丹元君，号黄庭，字华婴，长二寸，广三分，着朱衣，系绛裙，秉威德，显圣灵，通造化，达至真，住心中，莫离身，凡有事，速报人。急急如律令。
　　心步斗，入内服云车符，口授心传，方能尽矣。千金莫泄，记取誓状。
　　占云车忽然云车至，存钦火功曹将吏，五脏中气结成是也。次登云车，同将吏爱将某随行，四直从驾，历过黄道气候是也。耸身如登太空，资歪风之气，膜也。如风色惨然、若不能度。忽见钦火，胆神是也。扇开歪风，黄道坦然。忽见虹桥将临桥心，诸将吏出云车，同钦火、四直将吏过殿上，四直见二使杨炎、耿必，引我同入璇玑府，朝拜奏事毕，再同四直爱将胆神出殿，看此时有何报应。如拜章表未有报应，亦出殿却入靖，审覆候报，仍前同爱将胆神，及四直将吏，下桥登车，历过黄道罡风，至绛宫下车，纳将吏同车入体，曣液叩齿，而起依科行事，纳归所属，恍然潜形而退。
　　遁九宫八门报应图式
　　阳惊　阴休
　　甲子，点到中宫，即坤地门是也。余花甲子，依与再轮便知。日黄九宫，三日管一位，周而复始。凡遇本日阴日，休起阳日惊，起前一位是开宫。依九宫甲子，乙丙丁遁起飞，最验。切宜至秘至秘，后学如得传，切莫轻泄，殃及九祖、桥及妻举。
　　论长生轮斗
　　假如甲子生人，金生到巳。如此为起例，子为破军，破是单行至本月退回，何月吉凶。
　　数长生到胞胎养住，再加休囚死绝，断祸福数到病者是何月住，便知吉凶生死。又加本时，以午为例，午属火，火生到寅，寅上起长生。如前，数生直何，加本日，又横数去看何日直本生午日，即便知生死祸福矣。口授以尽，非达人大观者，不能晓也。
　　遁月转斗起例
　　正寅、二卯、三辰、四巳、五午、六未、七甲、八酉、九戌、十亥、十一子、十二丑。
　　遁日直灯，取报应轮一年灯图
　　金生到巳，木生到亥，水土长生居申，火生到寅，轮斗所属，生肖起例，已写于前。数长生、沐浴、冠带、临官、帝旺、休囚、死绝、胞胎、养住，再加休、囚、死、绝四字，断轮至病者，属何月生日即住，便知好歹吉凶。千试千应，万试万灵，师不误传弟子，只是怨道咎师，神亦不应矣。至叩至叩，不得轻泄玄文。
　　八门断例
　　徐神翁传欧阳公名打门槌，又名鬼敲门。
　　欲求祸福问安危，先向八门子细推。但见见闻归一位，即是鬼神相报知。
　　次须察听以何应，即是中间休咎时。傥闻欢笑皆云吉，若是愁声凶可知。
　　或逢镭畚并刀斧，为报人问有哭悲。若人抱得婴儿至，便把阴阳子细推。
　　男儿持阴婚娶近，妇人怀妊协熊罴。男人若也擭男子，必是喧争不久时。
　　若或妇人擭蛇虺，断然奸污惹是非。问讼若逢宽衣带，不问羸输总解围。
　　脚子偶然携杖至，病人断死不须医。或持丝麻经过眼，断然孝服见亡危。
　　却分轻重与伊说，妙在当时眼底窥。其家有鬼来为祟，问尽形骸见客携。
　　或见卖鱼并鸦过，久年远信到阶墀。见有梅家阴媒动，见李其家理必亏。
　　见其血家离骨肉，见桃逃走定人离。如逢犬吠冲来处，必定人家主哭悲。
　　鼠来过处遣声响，财散人离盗贼欺。更兼墨碎伤田土，破器须知百事非。
　　灯烛误来遗烬焰，断主虚惊宅不宁。忽然蟢子垂丝坠，却许其家喜事宜。
　　阳日震位生男子，阴日小房诞女儿。马儿嘶处五猖乱，猫叫须知冤债寻。
　　若或猫儿来咬脚，檀神为祸安谢宜。花开花落知凶吉，若见开时不须胜。
　　牛羊堵犬皆非吉，咒誓鸡呜朱雀啼。又闻左右钟声响，若问产事生女临。
　　能参造化真机妙，一法通时万法精。依此推详断祸福，名传天下任纵横。
　　内应本命灯下略占，验其五色：
　　青冤、黄时气、赤三日安、红吉、一。七三朝死
　　徐神翁鬼敲门
　　劳吊、庙缢、落水、石泥精樟、古墓、伏、井、鳌、客、星辰、睨诅、地、血、土、刀、吻、魅、家亲。若依此验法，照破诸鬼神。
　　二十四字经歌判状
　　天生地死，地死天生。灾生危死，危死灾生。乾坎艮震巽离坤兑。
　　状若无头是祖宗，於中点污是亲朋。字画散乱邻伴鬼，卜字画像木石精。
　　笔头锁出遭刑死，错乱行斜杀伤魂。乾枯无力难医救，勾挑动土犯家神。
　　字有圈涂心分动，行祸命蹇定难存。纸破便言宿欠债，补贴定是此中倾。
　　添注引入无常鬼，油污投河落水人。改抹前生有冤债，切须家内细推寻。
　　或浓或淡主赢弱，皆是点污伏尸停。横顺草飞组破鬼，妄意押字不尊神。
　　大小切疑由进退，寒热往来病愈深。要知男女何方病，阳只阴双行内寻。
　　咬牙定是家先鬼，自言自语是姻亲。来谎语是主重病，来者人欢是病轻。
　　此是徐翁真口诀，能交世俗善通神。学取自知如至宝，千金莫泄与非人。
　　留传末后参详到，管取虚无一寸金。
　　又名煞
　　年逢生煞日凶亡，一死一生也难当。若遇吉时并凶日，也须奏告保安康。坤生、兑、死乾、离危、起吉坎、巽安、震、凶艮。
　　论是何生得几岁，却从坎上起数一十，艮上二十，零数节节数去，直何年上遁月，月上遁日，日上遁时，直何吉凶，以验祸福。论一年月分，却将正月从艮上，二月震，三月、四月巽，五月、六月离，七月、八月坤，九月、十月兑，十一月乾，十二月坎。若论日子吉凶，从乾上起子，顺行节节数去，以诀吉凶。
　　八门硬例
　　假如，甲子日属阳顺，从乾上起杜、景、死、惊、开、休、生、伤。
　　假如乙丑日属阴，逆行从艮上起杜、景、死、惊、开、休、生、伤。
　　余仿此，年月日时，皆论阴阳日建立八门俱仿此例。报应吉凶，在於七内。
　　家人立杜还天愿，外人到杜遭天谴。猫至冤牵天愿催，叫凶静吉可禳转。
　　大来咒诅灵泽坛，吠主哭声三七见。景户兄声人财离，猫叫冤愆白虎随。
　　三七之中主哭泣，屋漏之时讼解归。蛛子垂丝应落地，婚姻喜事两相宜。
　　死户猫声病主亡，犬来逐鼠病狼当。响应之时灯寿灭，三朝一七主离床。
　　儿童叫时悲哭动，此方宜静且审详。惊户外人喧主殃，猫犬高声且见凶。
　　孕妇定然主惊恐，器破之时大不同。开烛猫犬大吉祥，鼠静财凶后主昌。
　　风雨病迟讼即解，蛛子垂丝百事昌。休门屋漏主更移，讼中得理病人奇。
　　二物叫时醮谢吉，风中司命亦相欺。蛛子垂丝内外喜，看看有梦吋熊熊。
　　生门垂蛛孕生女，一米阳产两成坤。猫犬去时凶得吉，家先司命保元亨。
　　伤门猫犬去时吉，高座喧争大不然。外客高声猖鬼乱，啾嘈鼠子主喧争。
　　自己察情兆
　　闲坐最为吉，高枕主留连。切忌持刀斧，锄铺主穷年。
　　自己有呻吟，安能保别人。手弹时气病，争斗一朝临。
　　看经却主吉，病愈在一七。治事终迟滞，终须宽裹急。
　　恰直起时病，安在三两日。若直欢娱时，病者愈为奇。
　　若直忧立时，病者见倾危。若言吉财吉，若言凶则凶。
　　来人气象好，祸福不相同。我身无事阻，即往运亨通。
　　驼腰携杖至，病死不须医。蓑笠来迎接，孝服临门紧。
　　张伞往来招，一七可宽饶。其人披麻丝，孝服逐时作。
　　巾帽身体强，病者即安康。此时尝酒食，禄马未曾绝。
　　若吃早春茶，清凉一散佳。若食诸水果，痈疽日转加。
　　时行若不害，常病药难安。途中无事遇，老返少年颜。
　　先遇他人请，病在迟迟问。正直我归家，星斗出云霞。
　　若与人言气，病者遭迍否。请时逢喜庆，朝病夜即起。
　　春冬晴后雨，晦滞多□阻。夏秋晴后雨，不须服药愈。
　　请时察其情，巧在心中灵。
　　又一法论人出行
　　不是何时只以口为定。
　　假如子时为例，子属水，水土旺到子。以此为例，却将长生斗上，逐节轮去。若遇子上，即旺也。其人子丑之日必归。若遇养字，亦归。余仿此例。
　　不怕黑风翻大浪行船尽在把稍人　　　蒿渊安
　　□　　　　　　　　　　　　　　　　　　唵
　　踏破铁鞋无觅处得来全不费工夫　　　吽叶合
　　附秘册上
　　肾上心下处，肝西肺左中。此是神明穴，内有坎离宫。
　　舌尖书。唵、字动訹、，出坎离二卦。龙从火裹出，虎向水中生。
　　九宫八门遁法，须是熟记六十花甲子。
　　书符左天关，右地轴，存己身为玄帝，龟蛇上立。窍足吸水火入符，取铁甲银光入符，又吸入胆府，混合壮、唵依出付。
　　玄灵八门之秘，希有之，千金莫泄。行之久，可以入道；用之久，可以通神。至秘至秘，重斯道也。轻示非人，殃及九祖，受祸非轻，戒慎之焉。血骨奴奥肉奴，汝是慈亲真父母。
　　天蓬咒成形温帅本身形符
　　符请地祇上将温元帅，会同六甲旎檀宋大将，督勒司命土地，保佑孩童，某所患夜啼，即与断绝，符到速解，符到奉行。
　　臣某承批关奉行。
　　邓天君玄灵八门报应内旨竟
　　
