元辰章醮立成历

卷上
　　坛图法
　　元辰章坛四门符
　　右悬四门上。
　　於黄坛之上，若中庭净地立坛。坛方二丈四尺，五方各安香炉，悬当方色幡盖及灯，方各七枚，合二十八，内方方又七枚，其盘中注一二者，是酌酒。次第明，立榜贴，左右异行，勿令迷谬也。
　　章信
　　镇坛信钱一千二百文。白米一石二斗。白素四十尺。等子一百二十枚。清油一斗二升。青丝线一百二十尺。金人一形。金环一双。书刀一口。纸一百张。笔两管。墨一梃。净席一领。朱一两。香一斤。银条脱一枚。
　　右一十六件，备天官仪信，人各办之。唯夫妻同年，共属一宿、一天府，得共此，亦从贫富量之。
　　醮法
　　五方香案。非旧香贴，须方色巾。香炉五具。并奁。酒樽六。并杓。五色伞及幡。五帝大幡五首。白米一大斗。枣栗杂果各一升，时新果子多为佳。五色纹缯依方数。好酒五斗。白脯三斤。油煎令香。米钙稞各三种。蜜和为佳。纂十六枚，长一丈二尺，三节茅缚。左绳二十六丈。灯三十六并纂。五方二十八宿，中央又七，更一椀灯。净席箪十三领。历席白布二疋。盥豉各五升。分五方盘四十九面。坛内十二，五帝五，北斗七，三台一十二，时神二十四。盏八十六口。内七十二口，外十四口。
　　右前件醮具、饮食种种罗列，并令精洁甘美。所营造饭食，必须清净香汤沐浴，然造作。稞食自不精者，不须入也。
　　罗列讫，次酌酒。先从五帝盘东方起，左回。次酌七星，先从魁向冈。次酌三台，左行。次酌十二时神，从亥子，左回，讫成。次酌二十八宿，先从东方角宿起，左迥讫至斡，三行酒讫。次闭目，内思相见天地神祇，一切森林罗列，然后来到。
　　次勑纂符咒：
　　臣谨劫直符将军甲子诸君，谁直今岁，谁直今月，谁直今日，谁直今时，某入靖拜章，断绝众精，有邪斩杀。急急如律令。
　　次向天门咒曰：
　　天地开张，鬼道相亡。今日安坛，臣欲奏章。西北之维，戌亥中央。天门在此，执录不祥。急急如太上老君律令。
　　次向地户咒曰：
　　生炁流通，百邪万精，不与真同。今日奏章，乃立坛场。东南之维，辰巳中央，地户於此，收录凶殃。急急如太上老君律令。
　　次向鬼门咒曰：
　　阳光流明，百邪不生。今欲奏章，先立坛庭。东北之维，丑寅中央。鬼门考鬼，执录邪精。急急如太上老君律令。
　　次人门咒曰：
　　出阴入阳，太上使我。五内开张，大神闻之。皆走严装，今日奏章。西南之维，申未中央。收摄百鬼，何有敢当。急急如太上老君律令。
　　次入坛，从天门入，至东方香案前，上香叩齿九通。咒曰：
　　东方九炁，青天明星。大神焕照，东乡洞映。九门转烛，阳光扫秽除氛。开明童子，备卫我轩。收魔东妖，上对帝君。奉承正道，赤书玉文。九天符命，摄龙驿传。普天安镇，我得飞仙。
　　次至南方香案前，上香叩齿三通。咒曰：
　　南方丹天，三黑流光。荧星转烛，洞照太阳。上有赤精，开明灵童。总御火兵，备守三宫。斩邪东妖，剪截魔王。北帝所承，风火八冲。流铃交焕，敢有不从。正道流行，我享上功。保天长存，亿劫无终。
　　次至西方香案前，上香叩齿七通，咒曰：
　　西方七炁，素天太白。流精光耀，金门洞朗。太冥中有素皇，号曰帝灵。保神安镇，卫我身形。断截邪源，王道正明。宫殿整肃，三景齐并。道合自然，飞升紫庭。灵宝符命，普惠万生。功加一切，天地成宁。
　　次至北方香案前，上香叩齿五通。咒曰：
　　北方玄天，五炁徘徊。辰星焕烂，光耀太微。炁灵尊神，飞玄羽衣。备卫五门，检精捕非。敢有干试，豁落斩摧。王符所告，神真八威。邪门闭塞，正道明开。映照我身，三光同辉。策空驾浮，举形仙飞。
　　次至中央香案前，上香叩齿十二通。咒曰：
　　中央黄中，理炁总统。玄真镇星，吐辉流焕。九天开光童子，一十二人。元炁阳精，焰上朱烟。洞照一宅，及得我身。百邪摧落，杀鬼万千。中山神咒，普天使然。五灵安镇，身飞上仙。
　　又别五方咒文用之，与前同，拜章立坛，兼用并佳：
　　东方开明，招真大神。身着青衣黑帧，身广百步。头长柱天，至食邪鬼。口容山岳，朝食五百，暮啖万千。十十五五，本口衣而吞。
　　南方丹天三炁君，赤衣赤积，领赤神王。至捕百鬼，须肉万斤。太阳使者，系火幡，各课一条，得便分肉，谈食血流津。
　　西方七炁白天君，衣白衣，身长万丈，面皱厘，手持大铁棒。空中飞至，捕百鬼，得便夷啖肝食肺。我世资太白助，司并灵威。
　　北方黑灵太微君，好生恶杀。五炁尊辰星助化，卫侍端开福闭祸，拔幽魂。无量之邪不敢干，收魔束魅付帝君。
　　中央黄帝，中宫总御四方。玄真礼敬斩魔王，五星安镇当照匡。五香荡尸秽不起，六天邪精不敢当，今日诵咒万鬼心。一十二人主阳光，照此宅观身丁强。
　　先叩齿二十四通，发炉：
　　太上玄元五灵老君、三炁正神，急召臣等身中五体真官、三五功曹、上下大夫、左右龙虎君、捧香使者、传言素女、执案童子，各二十四人，尚书仆射通事小吏十二人。急上关启无上三天玄元大道十方太上，臣等正尔，谨为某乙分解灾厄，烧香启闻，愿得八方正炁入臣等身中。所启速达，径御太上玉皇帝几前。
　　次诵迎神赞
　　今日祠五帝，口奏归玄虚。自然通生灵，落落长夜书。请命元为门，委托东帝夫。官事悉解散，百病一切除。
　　晃晃五帝，常安不倾。能化一切，蝖飞有形。天地之位，与道俱生。处高不峻，处飞不倾。处幽不显，处浊不清。刚柔随俗，名之曰灵。今欲消灾，杀鬼魔兵。清酒鹿脯，归迎太明。五帝享之，施其长生。司命益算，更上生名。堂堂北户，知人死籍。今日口奏，玄女龙驿。当留家亲，诛戮恶逆。病者康宁，系者解释。与圣俱游，名上玉历。
　　次长跪
　　具法位，系天师其治炁祭酒云：某等稽首再拜，谨奉请东方九炁君、东岳泰山府君、岱宗句芒青帝君、岁星君，南方三炁君、南岳衡山府君、祝融赤帝君、荧惑星君，西方七炁君、西岳华山府君、蓐收白帝君、太白星君，北方五炁君，北岳怛山府君、玄冥五帝君、辰星君，中央十二炁君、中岳嵩山府君、轩辕黄帝君、镇星君，愿赐来临。
　　奉请东方九夷甲乙君、寅卯青帝解厄神君，南方八蛮丙丁君、巳午赤帝解厄神君，西方六戎庚辛君、申酉白帝解厄神君，北方五狄壬癸君、亥子黑帝解厄神君，中央三秦戊己君、辰戌丑未黄帝解厄神君，愿赐来临。
　　奉请东方岁星君、东辰东斗君、角亢氏房心尾箕七宿解厄君，南方荧惑星君、南辰南斗君、井鬼柳星张翼轸七宿解厄君，西方太白星君、西辰西斗君、奎娄胃昴毕觜参七宿解厄君，北方辰星君、北辰北斗君、斗牛女虚危室壁七宿解厄君，中央镇星君、中台君、中斗君，□□□□□□□七宿解厄神君等，并愿慈光，特垂降临。某等再拜，用献芳醪。
　　初献酒
　　奉请天上解厄神君、地上解厄神君、日月解厄神君、司命解厄神君、四时解厄神君、解元辰星君、解勾绞神君、解大杀小杀神君、解律邢历刑君、大会小会君、解厌元会元君、却杀厄四时司命君、五星司命君、五帝司命君、五岳司命君、六甲司命君、七星司命命君、土官司命君、中真土公司命君、某家丈人司＇命看、某家宠君司命君、当路司命君、直岁司命君、直月司命君、直日司命君、今诗司命君、某本命司命君、某胎司命君、某生月司命君、某行年司命君、九州社公社令社稷真官、里域真官、八部神将、土地真官、诸神君等，降临位座，某等再拜，用献芳醪。
　　二献酒
　　臣某上启：臣以凡陋，天性顽鄙，曲蒙玄慈，所建师老垂恩。受法之日，引五保七证，上谒三天皇老玄尊，中明十方，下与万灵为契。师真要言约，当佐天理炁，助国扶命，救生度死，为一切桥梁。但为俗运凋零，鬼神交会，三灾流行，瘟疫狂邪，无处不有。四百四病，布流民问，众厄互缠，难可闻见。凡有归告，不敢抑塞，不胜所见。谨有某州县乡里官男女生人某，年若干岁，峦召百。灾厄深重，胎年生月之上，为魁罡所临，众忌互加，凶灾临身。行年本命之上，并见罗网所缠。本命支干，生月支干，并相克贼，恶星丑宿临身。或四杀所加，五鬼所克。或六害所临，七伤所损。或八风围绕，九厄回行。招延不利，致疾病淹笃，颜容消羸，气力衰微，随病云云无数。或恐魂魄飞扬。或经睑难。或随没山泉鬼牢之中。或被邪魅缠绕，众魔拘执。宫府百节，各有司守。精神弗爽，百祸自臻。天有否剥，灾害因生。人有衰厄，亦罹灾、殃。算命穷尽，应有凋零。或三元绝灾，事没明堂。或年命支干堕於孤虚没灭之中，年命运值太岁不祥之辰。或九宫八卦，更相伤绝。或五鬼四杀，乘隙生灾。或五藏空虚，四方刑祸。八风毒气与九丑等鬼，世上故炁奸邪魍魉，自劳冷入人身中，屯结五藏，游行骨髓，扇动七魄，内生奸贼。肉人顽愚，爱惜身命，贪生畏死，不知修何功德，可以自拔。伏闻太上大慈，好生恶死，开天张地，养育苍生，罪无轻重，皆许首悔，无大无小，开其解救。黄帝之时人民，上寿百二十岁，中寿百岁，下寿八十岁，三期已下，皆被天枉。某今既遭灾厄，是以敢於考掠之丁，披肝露心。谨赍命米、白素、五方五色纹缯、算子、清油、酒脯、香饼、甘果、续命青丝、金人、金环、朱香、银条脱、书刀、笔纸墨、五方度命幡、净席等，件别见到，求乞解除厄会。置拔命簿之具，罗列尊神之前、伏愿所请度厄尊神、算命府君、东王父、西王母、典籍拘注君、司命众神，咸在座中，交酒集义，垂恩降福。司命司录，上请九天，推寻某乙录籍，知命长短，灾厄探浅所在。乞上除天曹右宫黑簿，下辍太上三官死籍，更上生名。某等再拜，用献芳醪。
　　次献酒
　　若某寿命不长，乞加其丈尺。若树木枯槁，乞润其脂泽。若仓谷乏少，乞加其斗斛。算命穷尽，乞为加算益寿。命短乞续，有灾乞消。有祸乞灭，有衰乞扶。有厄乞度，有鬼乞收。罗网乞解，转祸为福。易亡为存，回停漏刻。东斗主算，西斗记名，北斗却死，南斗上生。若某先世以来，有盘结基考于今不散者，乞为上解曾祖天曹考害之黑，下解后死地祇精祟。愿除某身中灾害，随元拔擢。若某绝命在东方，愿请北方坎神五部官将，灭鬼除凶，延度厄难。若某绝命在南方，愿请东方震神九部官将，灭鬼除凶，延度厄难。若某绝命在西方，愿请中央镇君十二部官将，灭鬼除凶，延度厄难。若某绝命在北方，愿请西方兑神七部官将，灭鬼除凶、延度厄难。若某绝命在四维，愿请南方离神三部官将，灭鬼除凶，延度厄难。伏愿东方岁星君、东辰君、东斗君、角亢氏房心尾箕七宿君、东岳泰山君、九夷君、甲乙君、寅卯君，乞为某上解天曹考结，下解东方九万里中地祇精祟，中除某肝中厄病，消灭东方青凶、青衰、青毒、木神、木害，保护某正月、二月、三月木王相时七十二日，并乞蒙恩过度。伏愿南方荧惑星君、南辰、南斗君、井鬼柳星张翼斡七宿君，南岳衡山君、八蛮君、丙丁君、巳午君，乞为某上解天曹考害，下解南方八万里中地祇精祟，中除某心中厄病，消灭南方赤灾、赤厄、赤鬼、赤毒、火神、火害，保护某四月、五月、六月火王相时七十二日，并乞蒙恩过度。伏愿西方太白星君、西辰君、西斗君、奎娄胃昴毕觜参七宿君、西岳华山君、六戎君、庚辛君、申酉君，乞为某上解天曹考害，下解西方六万里中地祇精祟，中除某肺中厄病，消灭西方白灾、白厄、白温、白毒、金神、金害，保护某七月、八月、九月金王相时七十二日，并乞蒙恩过度。伏愿北方辰星君、北辰君、北斗君、斗牛女虚危室壁七宿君、北岳怛山君、五狄君、壬癸君、亥子君，乞为某上解天曹考害，下解北方五万里中地祇精祟，中除某肾中厄病，消灭北方黑灾、黑毒、黑害、黑病、水神、水厄，保护某十月、十一月、十二月水王相诗七十二日，并乞蒙恩过度。伏愿中央镇星君、中斗君、靛玑君、□□□□□□□七政君、中岳嵩山君、三秦君、戊己君，乞为某上解天曹考害，下解地祇精祟，中除某脾中病厄，消灭中央黄凶、黄厄、黄灾、黄毒、土贼、土鬼，保护某辰戌丑未之岁，三月、六月、九月、十二月各十八日，四季之时合七十二日，并乞无他。某深忧虑远，仰希尊神，灵恩景佑，得免灾厄，合家存济。某等再拜，用献芳醪。
　　次献酒
　　又愿解某年上已来刑厄，愿解县官牢狱刑厄，愿解出入往来逢鬼刑厄，愿解犯道被考邢厄，愿解亡人考逮刑厄，愿解杖拍之厄，愿解相触忤先灵邢厄，愿解犯鳌神之厄，乞解短命刑厄，乞解算尽刑厄，乞解五鬼四杀刑厄，乞解六害七伤八难九坎刑厄，乞解虎狼虫蛇蜂毒之厄，乞解灾害哭泣殃疰刑厄，乞解亡魂惶怖刑厄，乞解刀兵流血刑厄，乞解系缚枷锁刑厄，乞解牛马触踏刑厄，乞解亡财失利刑厄，乞解金木水火土刑厄，乞解五行相害刑厄，乞解天年岁星邢厄，乞解孤辰寡宿妨吹刑厄，乞解建破咒诅厌梼刑厄，乞解死疰被考刑厄，乞解犯法违科邢厄，乞解违神负鬼妄语不赛考至灾厄，乞解天厄，乞解年厄、月厄、日厄、时厄、大厄、小厄，一切厄以时释散。某等再拜，用献考醪。
　　次献酒
　　又启众尊神仙官将，伏乞停龙息驾，安隐座席。某等谨为某推课元辰章表、文辞结博。恐传言奏事，一时罔能罗观，恩惟尊神，留连宴喜，听臣等为某拜章上闻。
　　上章法叩齿九通，出官日东夜北必户
　　谨出臣等身中五体真官功曹吏。出上仙上灵二官直使功曹官，各二人。出正一功曹官，各二人。出治病功曹官，各二人。出左官使者官，各二人。出右官使者官，各二人。出阴神决吏官，各二人。出阳神决吏官，各二人。出科车赤符吏、刚风骑置驿马上章吏官，各二人。出直使功曹，戴通天之冠，衣皂执单衣。正一功曹，冠朱阳之帻，绛章单衣，腰带龙头之剑。操持谒簿使者，玄阴之积，戴九德之冠，五色绶命单衣，腰带虎符，齐执玉板。直使功曹，住立四方。正一功曹，住立中央。左官使者，持幢在前。右官使者，建节在后。阳神决吏立左，阴神决吏立右。右请灵威仰仁官使者九人。出赤熛弩礼官使者三人。出耀魄宝义官使者七人。出叶光纪智官使者五人。出含枢纽信官使者十二人。出巨神庾吏九人。出朱丹真吏八人。出邹上玄吏六人。出石玄元吏五人。出黄忠正吏三人。出冯修未隐娥侍者三人。出祝苍翳逸寥侍者九人。出幼太立灵素兰使者七人。出定羽张结连翅侍者一人。出吕公子冯夷侍者五人。出阳明阴精真人、玄冥丹元北极天关直符直事，各七人。出帝晨上尊传命持节，各九人。出无上青赤治病功曹官，各二十人。出三部功曹、三部使者、高车使者，各二十四人。出阴阳太监吏，各十二人。出中骑驿候讨平炁将军，各五人。出狼吏虎贲察奸钩骑、三官仆射、天绉甲卒、天丁力士官，各二百四十人。出五方童子、云中小吏、监天童子，各二百四十人。出收神食神吏，各一百二十人。出化神历旗刚风将军、导炁左右骑将军，各五人。出延请赤素君、阳光君官将，各一百二十人。出白素君、阴光君官将，各一百二十人。出出者，严装显服，正其威仪，住立臣前后左右，咸受臣口中辞语。分别关启，必令通达此间某州县乡里里中真官注炁，监察考召社里邑君、道上二玄三元四始甲子诸官君、七十二官君，四面方位，三官考召，并明臣等所奏，同心申腾，上启太上无极大道、道中之道神明君玉皇帝、太上老君、太上丈人、元上玄老、天师、嗣师、系师、女师、三师君门下典者、书佐小吏，奉行文书事。臣等谨为某州县乡里男女官生某拜上，分解宿命元辰，解罗释网，拔度生死，申等益寿，代形解厄。连纸口启章一通并表状，露在此靖中中庭素案之上，愿上官典者，垂神省理。某稽颡伏地，资信当章如法。臣等开函，伏读上闻。
　　次读章，次送章，叩齿十二通
　　臣谨重勑身中五体真官直使、正一功曹书佐小吏，皆各严装显服，冠带垂缨，头戴夜光之壁，腰带龙渊之剑、五色之绶，簪笔干持录。为臣等及时操元辰，连纸口启章并表状，上诣太上三天曹，即日诣某曹某宫，随章进对，随事分别上启太上老君、天师、嗣师、系师、女师、二师君门下生黑诸君将吏：臣等伏自寻省，人微骨贱，运会幸庆，得在治箓。耳目闭塞，役使吏兵，或有迷误，言词不次。愿请阴阳神央吏、四部案章从事、传言书佐、习事小吏，持龙头书刀，长毫利笔，即为注正脱字，为益误字为定，无令上官典者有所谴却。或有下官故炁鬼贼，断截章文，使不御达者，收付所在禁狱，依玄都科法治罪。令臣章径诣太上无极太道御前，慎勿稽停。左君历关，右吏次启，无令遗漏，闭口气升，上伏须告报。
　　次伏地，存章上分明，见官君达章讫。
　　次纳官
　　臣等上章设醮事讫，向所出臣等身中功曹使者、一切诸官君，各从众妙门而入，在左还左，在右还右，各还宫室，缠身绕骨，弥纶天地，经卫百脉，无令错互，须召复出，一如故事。
　　次送神赞不醮不用念
　　飘飘五帝辇，萧萧七君耕。流晖下降席，享宴感丹诚。启奏咸响彻，落死上长生。南宫益年算，北斗记延龄。愆厄皆解散，福报永安宁。礼谢已将毕，神升归太清。
　　次散酒
　　次普责文
　　醮祭既毕，神驾以升。福祚余馨，普沾贶责。召弟子九祖父母、七代亡灵，悉垂飨览。又石左社、右稷、城隍、里域真官、八部仆从、功曹吏兵、建节力士、所由宅神等，甘飨醮仪。守宅三将军、十二神将、二十四镇神吏、门丞、户尉、守宅吏兵，并鳌神吏，普同饮飨，醉饱为度。然后与臣罗列，镇守宅院，使灾不过门，疫不到户，邪精鬼贼，莫敢当向。盟威正法，事在不轻。若守镇有功、兴福助善，三会吉日，同章举迁。不得懈怠，依法弹纠。一如天师律令。
　　次复炉
　　香官使者、左右龙虎君、侍香诸灵官：当今设醮，元辰之所，自然生金液、丹碧芝英。众真百灵交会，集此香火炉前。乞愿某乙，阖家受福，天下蒙恩。十方仙童玉女侍卫，香烟传奏，向来言启，径达至真无极玉皇上帝御前。
　　次散座赞
　　三光甚明曜，天地常湛然。人生在其中，福禄随运缘。刑杀有厌会，疾厄期命年。致使砛砢鬼，潜臻福咎愆。智者归大道，精诚五福田。告下皆迸散，寿命与长延。七祖咸安乐，幽击并蒙原。出靖稽首赞，流芳会帝前。
　　次出户咒
　　出阴入阳，万神开通。关启事毕，请闭黄房。守靖玉女，明备神宫。左右伏立，万神潜宁。
　　元辰章醮立成历卷上竟
　　元辰章醮立成历卷下
　　消本命元辰胎生行年元辰等灾
　　曰：某本命行年及胎生两月年命于兀辰上，所被见诸厄魁纲天杀，或自相为恶，或自相刑害。并各请其子神和释分解，合神保护，令得无他。
　　次推解法
　　干历：甲、乙、丙、丁、戊、己、庚、辛、壬、癸。
　　恶神：庚、辛、壬、癸、甲、乙、丙、丁、戊、己。
　　子神：丙、丁、戊、己、庚、辛、壬、癸、甲、乙。
　　合神：戊、己、庚、辛、壬、癸、甲、乙、丙、丁。
　　右件阴阳干各将，配下十二支也。
　　支历：子、丑、寅、卯、辰、巳、午、未、申、酉、戌、亥。
　　恶神：辰戌、卯、申、酉、寅、亥、子、卯、午、巳、寅、丑未。
　　子神：寅、酉、午、巳、申、丑、未、辰戌、酉、子、亥、申、卯。
　　合神：丑、子、亥、戌、酉、申、未、午、巳、辰、卯、寅。
　　右件阴阳支，配前十干为六甲，知其为恶，取其子合。
　　假令本命甲子，则恶在庚辰。成请子神丙寅某乙，合神巳丑某乙。第一甲本命，某恶在某。谨请子神某乙，从官若干人，为某和释自相为恶之灾，消却本命上所见诸厄魁纲天杀，众灾恶害，一切解除之。为某土含元炁，度养性命。又请合神某乙，从官若干人，为某保护本命，令得无他。第二某乙元辰，某恶在某。谨请子神某，从官若干人，为某和释自相为恶，云云具如本命例也。其中有别启，当依文具之。消却元辰上，云云。为某含玉香，吐玉浆，保养元精，延度临终之命。又请合神，云云。为某保护元辰，令得无他。第三胎月，悉如例。消却，胎月上吐含和气，保养胎元。又请合神，云云。第四生月，并如上却，生月上吐含和炁，保养生元。又请合神，云云。第五行年，悉如前却，行年上吐含元炁，保度悬命。又请合神，云云。第六行年元辰，云云。如上却，年元辰上吐雄黄、含玉香，保度行年元精涎度临危之厄难。又请合神，云云。保护行年元辰某，令得无他。
　　右消年命胎生元辰，大略如此。其中巧妙，事由多能。
　　次还神：
　　愿请某本命神某乙，如干元辰神，云云。胎月神，云云。生月神，云云。行年神云云。行年神辰神，云云。各还某身中，为镇神捍体，依附宫室，除凶去害，怡神赤子，无令越逸。若居病云，又请今岁神某。假令甲子岁，即云甲子王文卿，从官十八布随岁次神，请驾某乘午、未驾朱、雀、乘玄武。岁在亥子，丑驾玄武、乘朱雀。手持针药，口含雄黄吐玉香，亦云衔玉香吐玉浆。一合下到某之家，诣某身中，疗治所苦百疾病。从头至足，从左至右，周身绕体，经纬百脉，调和五内，豁然除差；保却今年之中，亦云迄于来岁。消却凶邪、恶毒、灾祸、鬼疰州切，并令消解，扶衰度厄，皆使无他。次某本命某匹系，某从本命神顺计得八神为死炁。愿请生炁救神，某自命命神逆计得八神为生炁。从官如干人，为某奉斋章、上法信，上诣某天帝某官。取本命所属二十八宿中天帝及官名。列星度宿，分解灾厄，上诣某府某君，还取所属夭帝之府君，名勒不死炁之乡，甲乙少阳，丙丁太阳，庚辛少阴；壬癸太阴，戊己中央。某宫，亥子北宫，寅卯东宫，巳午南官，申酉西官，辰戌丑未中宫。皆取本命支干也。为某贸名易形，削除死炁某，顺八神也。移名生录之中，延命无穷。
　　假令甲子生人，死炁辛未，是生炁救神丁已崔巨卿，从官十人，是上诣元明天帝上元宫。列星度宿，分解灾厄，上诣无生府齐童君，勒不死炁之乡，下勒少阳北宫。为某贸名易形，削除死炁辛未，移居生录之中，延命无穷。举此一例，余足知之。
　　次推六甲神名及从官数
　　甲、己、子、午九，乙、庚、丑、未八，丙、辛，寅、申七，丁、壬、卯、酉六，戊、癸、辰、戌五，巳、亥四。
　　右此支干相配即成从官数
　　甲子王文卿，从官十八人。乙丑龙委卿，从官十六人。丙寅张仲卿，从官十四人。丁卯司马卿，从官十二人。戊辰季楚卿，从官十人。己已何文昌，从官十三人。庚午冯仲卿，从官十七人。辛未王文章，从官十五人。壬申侯博卿，从官十三人。癸酉孙仲房，从官十一人。甲戌展子江，从官十四人。乙亥庞明公，从官十二人。丙子邢孙卿，从官十六人。丁丑赵子玉，从官十四人。戊寅虞子卿，从官十二人。己卯石文阳，从官十五人。庚辰尹佳卿，从官十三人。辛巳阳仲公，从官十一人。壬午马子明，从官十五人。＇癸末吕威明，从官十三人。甲申扈文长，从官十六人。乙酉孔利公，从官十四人。丙成#1车元升，从官十二人。丁亥张通，从官十人。戊子乐石阳，从官十四人。己丑范和卿，从官十七人。庚寅楮进卿，从官十五人。辛卯郭子良，从官十三人。壬辰武稚卿，从官十一人。癸已史公来，从官九人。甲午卫上卿，从官十八人。乙人#2杜仲肠，从官十六人。丙申朱伯众，从官十四人。丁酉藏文公，从官十二人。戊戌范少卿，从官十人。己亥邓都卿，从官十三人。庚子阳仲叔，从官十七人。辛丑林卫公，从官十五人。壬寅丘孟卿，从官十三人。癸卯苏他家，从官十一人。甲辰孟非卿，从官十四人。乙巳唐文卿，从官十二人。丙午魏文公，从官十六人。丁未石叔通，从官十四人。戊申范伯阳，从官十二人。己酉成文长，从官十五人。庚戌史子仁，从官十三人。辛亥左子行，从官十一人。壬子宿上卿，从官十五人。癸丑江汉卿，从官十三人。甲寅明文章，从官十六人。乙卯戴公阳，从官十四人。丙辰霍叔英，从官十二人。丁巳崔巨卿，从官十人。戊午从元光，从官十四人。己未时通卿，从官十七人。庚申华文阳，从官十五人。辛酉邴元玉，从官十三人。壬戌乐进卿，从官十一人。癸亥左石松，从官九人。
　　右六甲六旬神名、从官人数如前，各从本命、行年、胎月、生月、本命元辰一等支干，配取所恶之神及子神、和释合神保护，依名请之也。　　
　　次消五音灾
　　某姓音属角，恶在西方金。谨请南方丙丁八蛮君六十四官，为某解角姓之宫，却除西宫定祸。愿请南方荧惑星君火德，来生东宫角姓之音，禳灾致福，收除太白星白炁之害。
　　某姓音属征，恶在北方水。谨请中央戊己三秦君千二百官，为某解征姓之宫，部除此宫定祸。愿请中央镇星君土德，来生南官征姓之音，禳灾致福，收除辰星黑炁之害。
　　某姓音属宫，恶在东方木。谨请西方庚辛六戎君三十六官，为某解宫姓之宫，却除束宫定祸。愿请西方太白星君金德，来生中宫宫姓之音，禳灾致福，收除岁星青炁之害。
　　某姓音属商，恶在南方火。谨请北方壬癸五狄君二十五官，为某解商姓之宫，却除南宫定祸。愿请北方辰星君水德，来生西宫商姓之音，禳灾致福，收除荧惑星赤黑之害。
　　某姓音属羽，恶在中央土。谨请束方甲乙九夷君八十一官，为某解羽姓之宫，却除中宫定祸。愿请东方岁星君木德，来生北宫羽姓之音，禳灾致福，收除镇星黄黑之害。
　　次消五鬼绝命灾法
　　坎鬼吏在兑，绝命在坤，愿请巽神字明一，四部将军将吏各四千人，兵士各四万人，为某延度厄难。
　　离鬼吏在艮，绝命在乾，愿请震神字玄举，三部将军将吏各三千人，兵士各三万人，为某延度厄难。
　　震鬼吏在坤，绝命在兑，愿请离神字明上，九部将军将吏各九千人，兵士各九万人，为某延度厄难。
　　坤鬼吏在震，绝命在坎，愿请艮神字过薏，八部将军将吏各八千人，兵士各八万人，为某延度厄难。
　　巽鬼吏在乾，绝命在艮，愿请坎神字仁王，一部将军将吏各一千人，兵士各一万人，为某延度厄难。
　　兑鬼吏在坎，绝命在震，愿请乾神字昊成，六部将军将吏各六千人，兵士各六万人，为某延度厄难。
　　艮鬼吏在离，绝命在巽，愿请坤神字间冲，二部将军将吏各二千人，兵士各二万人，为某延度厄难。
　　乾鬼吏在巽，绝命在离，愿请兑神字见阳，十部将军将吏各七千人，兵士各七万人，为某延度厄难。
　　消灾却祸，安心定志，散除众恶，解释绝命五鬼所忌之宫，使相顺伏，消灭鬼炁。
　　次入章
　　次慰喻五藏依四时五行言之
　　今春木玉，肝藏受炁。生炁循环，嘘吸紫府。性命泉流，潮液所击。愿紫微宫使者，温和凝淳。源本上出两眼，下回手胁。闭密中房，随节应会，功成道泰。传以付心、脾、肺、肾肝，以次相连。
　　今夏火王，心藏受炁。生炁循环，嘘吸炎府。性命泉流，潮液所系。愿绛宫使者，温和凝淳。源本上出唇口，下回心中。闭密中房，随节应会，功成道泰。传以付脾、肺、肾、肝、心，以次相连。
　　今秋金王，肺藏受黑。生炁循环，嘘吸素府。性命泉流，潮液所系。愿华盖宫使者，温和凝淳。源本上出颊颐，下回肺中。闭密中房，随节应会，功成道泰。传以付肾、肝、心、脾、肺，以次相连。
　　今冬水王，肾藏受黑。生炁循环，嘘吸玄府。性命泉流，潮液所系。愿双合官使者，温和凝淳。源本上出两耳，下回玉海。闭密中房，随节应会，功成道泰。传以付肝、心、脾、肺、肾，以次相连。
　　今春夏秋冬季土王，脾藏受炁。生炁循环，嘘吸土府。性命泉流，潮液所系。愿玉堂宫使者，温和凝淳。源本上出口，下回脾中。闭密中房，随节应会，功成道泰。传以付季春，付心、脾、肺、肾、肝，以次相连。季夏付肺、肾、肝、心、脾，以次相连。季秋付、肾、肝、心、脾、肺，以次相连。季冬付肝、心、脾、肺、肾，以次相连。
　　又法季秋季冬，用温和凝淳。春季夏季，不须温和二字也。
　　次课四时请
　　春请四部启明君，夏请太微玉华君，秋请少昊金楼玉门君，冬请大冥幽窈君，今岁直神某，从官如干人。今月直神某，从官如干人。今日直神某，从官如干人。今时直神某，从官如干人。
　　岁直太岁神，是今月直神。甲己之岁，正月建丙寅，二月丁卯，以次尽十二月推之，他皆效此。乙庚之岁，正月建戊寅，二月己卯。丙辛之岁，正月建庚寅。丁壬之岁，正月建壬寅，戊癸之岁，正月建甲寅。依此推之，即知月中六甲也。
　　今日直神，即上章日神也。今时直神，还用甲己推之也。甲己之日，平日一起丙寅。乙庚之日，平日一起戊寅。丙辛之日，平旦起庚寅。丁壬之日，平日一起壬寅。戊癸之日，平日一起甲寅。以此推之，即知时中六甲也。
　　次依四时送章付与玉童玉女
　　春付与青珪玉童、青腰玉女，夏付与赤璧玉童、赤珪玉女，秋付与素珪玉童、素珪玉女，冬付与玄素太晨玉童、玄机玉女，必使上达，伏受玄恩。
　　次上诣太上某宫伏须告报
　　一日建玉曹赤虚宫，二日太素曹太微宫，三日太微曹北平宫，四日都正曹太清宫，五日正一曹通明宫，六日玄一曹上明宫，七日太素曹高灵宫，八日灵集曹紫微宫，九日丹灵曹待春宫，十日太清曹武灵宫，十一日三水曹素女宫，十二日司录曹巨野宫，十三日清叔曹西明宫，十四日玄正曹上绛宫，十五日中都曹曲平宫，十六日司非曹北府宫，十七日司奸曹南真宫，十八日统摄曹东明宫，十九日统录曹西灵宫，二十日监考曹司命宫，二十一日监司曹阳明宫，二十二日典考曹太阳宫，二十三日司宫曹少阳宫，二十四日玄天曹太阴宫，二十五日太玄曹少阴宫，二十六日都司曹北辰宫，二十七日都候曹太白宫，二十八日直使曹林明宫，二十九日司直曹诸阳宫，三十日典考曹启明宫。
　　右一月之中三十日宫曹，上章日依此用之。
　　又章头若诣月宫者故录之卷后
　　正月太上虚无丈人宫，二月太上玄老仙都宫，三月、四月太上三天太清宫，五月太上道灵宫，一云重道宫。六月、七月太上九炁文昌宫，八月太上天帝宫，九月、十月太上大道宫，十一月太上侍中左右监神诸将军宫，十二月太上虚无丈人宫，与正月同。闰月太上金单太岁宫。
　　元辰章醮立成历卷下竟
　　＃１『成』当为『戌』字之误。
　　＃２『人』当为『未』字之误。
　　
