上清大洞九微八道大经妙箓
　　经名：上清大洞九微八道大经妙箓。撰人不详，约出於东晋。原系《三天正法经》之后半篇，后被分出单行。一卷。底本出处：《正统道藏》正一部。
　　上清大洞九微八道大经妙箓
　　上清除六天之文三天正法，东陵圣君命清虚小有天王撰集，仙真秘箓，总名为六天之文三天上真正法，以捕摄万鬼，收束众邪。七百年三传，百年有真人再授。皆斋三日，或七日。又於斋内，奉有经文之师好金十两，为通神之信。世间不从条者，七世获罪，如四极科法。佩书不可经阴气浊污，若经则身没必为下鬼。奉之上清，升登上清，八皇以为必仙真券，有真券者，太极书玉简。
　　太上众文箓
　　右符，上文朱书，下文青书，栏并朱书。
　　此三元太君紫文，以告六天万灵之精，使开导十方云龙，奉迎佩者精修，勿履阴污。
　　上清除六天真文，不佩此箓者，太平期至，不得奉迎圣君於上清宫也。三天正法，传郁绝真王。
　　右符朱书。
　　总带众书真箓者，太上命玉童十人侍文，卫护有箓之身。后圣李君下命小有天王，集诸天真文，为三天正法。有佩之者，皆得迎圣君於上清宫中。三天九微玄都太真阴阳灵箓上元章，太帝丈人受之於太虚无上真君。
　　太微灵都婉转真人三方文，九天真王以授太上丈人，佩之朝万神，延年亿万，卫身直符三百人，玉女六千人，六天八人，在太微灵都真宫。佩文弟子，誓志修奉。
　　右已上二符，朱栏黄书。
　　右已上三符，并朱昼。
　　右已上八符，并朱栏黄书。
　　九微八道符箓，传仙人道士有志者，百年三出，誓上皇君，祭九帝华玄黄女，不妄泄之，非至志者勿示，慎之慎之。
　　谨赍信诣三洞法师，臣请受玉清大洞九微八道大妙宝文上箓，臣自隐志修行，依师告盟，若有志道士，及仙籍有名者，百年三传，继嗣洪业。以今下古，人心浇醨，时有其人，不敢遏宝，今有某人，性惟儒雅，好慕宝文，旦夕翘勤，曾无懈怠，隐住名峰，脱离尘累，抱辞赍信，诣臣求受，依法於告盟付授，若有违犯，七玄父母考罚於幽宫，摙石负砂，以塞河源，明当慎之慎之，一如盟文律令。
　　保举
　　监度
　　度师
　　上清大洞九微八道大经妙箓竟
　　
