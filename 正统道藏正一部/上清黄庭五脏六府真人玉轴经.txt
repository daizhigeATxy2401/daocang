上清黄庭五藏六府真人玉轴经
　　经名：上清黄庭五藏六府真人玉轴经。未着撰人。一卷。底本出处：《正统道藏》正一部，参校版本：《云笈七签》，该书卷十四收入部分内容。
　　上清黄庭五藏六府真人玉轴经
　　太上大道元极元始天尊谓黄帝日：子求治人之要而不知治身之卫者哉，营他而不营己，修外而不修内，岂不一晨哉。
　　黄帝稽首，再拜长跪而对曰：幸哉幸哉！敢以不肖之躯伏待玄旨，愿垂哀救，翘仰圣音。天尊日：人之生也，建八尺之质，合万有之躯，外有四支九窍，内有五藏六府，各有神主，精察金火，气谐水木。五藏者，五神之府，含生之器。神欲安，气欲宽，导养之妙。火则躁而礼，金则勇而义。躁与勇阴，义与礼阳，阴阳之数也。长阴则杀，长阳则生，生杀之数也。故抑#1躁行礼义则生，长勇罢礼义则死。外行礼义，内安脾胆，导养之秘也。以忠孝为先，不识其源，伤生之道；然知其本，灵秘之卫。若能安其神，炼其形，摄生得气，归正背伪，出其恍惚，入其玄妙，辨补泻之理，诞延育之方，可升仙矣。子宜龟镜焉，道在其中也。黄帝敬授灵诀，专精行之，未逾一纪而神猷先鉴，行肾气，使心精，步逾玄，含灵契，履入水不溺，入火不焚，气运於内，神应於外，岂非至真哉。黄帝行是秘法，补六府，陶炼五精，吐故纳新，真气即彻，后托铸鼎骊山升仙去矣。
　　五藏六府图文
　　肺藏图
　　治肺当用咽，咽为泻，吸为补。
　　夫肺者，兑之气，金之精，其色白，其象如悬磬，其神如白兽。肺生魄，化为玉童，长七寸，持杖往来於肺藏。其神多怒者，盖发於肺藏也。欲安其魄而存其形者，则当收思敛欲，含仁育义，不怒其怒，不声其声，息其生则合乎太和。肺合於大肠，上主於鼻。故人之肺有风则鼻塞也。色枯者，肺乾也。人鼻庠者，肺有虫也。人之多怖者，魄离於肺也。人之体白点者，肺微也。人之多声者，肺强也。人之不耐寒者，肺劳也。人好食辛者，肺不足也。人颜色鲜白者，肺无恶也。人大肠呜者，肺气壅也。夫肺主商，肺有疾当用咽。咽，肺之气也。其气义则廖#2疾，久以安神。人有怨怒填塞胸臆者，则咽而泄之，盖自然之理也。向若不咽，必致伤败，获咽而获生乎，故病用咽矣。夫人无苦用咽者，不祥也。夫肺处七宫惊#3门，主信，使人方正平直，习武先忠，则魂安形全也。且肺者，秋之用事。秋三月，天地气明，肃杀万物，雀卧鸡起，用安至精，公施抑怒改息，两相形长，秋之道也，逆之则伤肺。常以七月、八月、九月望旭旦，西面平坐，呜天鼓七，饮玉浆三，然后#4暝目，吸兑宫白气，入口吞之，以补咽之损，以正白用，以致玉童饯，则神安思强，气全体平，百邪不能殃之，兵刃不能害之，延年益寿，名飞仙耳。盖所谓补泻神气、安息灵魂之所致哉。
　　心藏图
　　治心当用呵，呵为泻，吸为补。
　　夫心者，离之气，火之精，其色赤，其象如莲华，其神如朱乌。心生神化为玉女，身长八寸，持玉英出入於心府也。其神躁而无准，人之暴急者，盖发於心藏也。欲安其神而全其形者，则全忠履孝，辅义安仁，止其风，静其急，息其炽，澄其神，而全其形，则合中和也。心合乎小肠，主其血脉，上主於舌。人之血壅者，心惊也。舌不知味者，心亏也。上智者心有七孔，中智五孔，下智三孔，明达者心有二孔，寻常者有一孔，愚痴者无孔也。多忘者，心神离也。好食苦者，心不足也。多悲者，心伤也。重应者，心乱也。面青黑者，心冰也。容色赤者，心无他恶也。夫心主征，心有疾当用呵。呵者，心气也。理其气体，呵能静其心而和其神，所以人之心乱者则多呵，盖天全之候也，人皆为而不知哉。向若不呵，当致愤怒者也。故心疾用呵，除邪气也。夫心处九宫惊门，主礼#5，使人乐善好施，恭孝以修仁，则心和而形全也。且夫心者，夏之用事也。天地气交，万物华结，亥#6寝丑起，无厌於养，英成实长，夏之德也，逆之则伤心。常以四月、五月、六月弦朔清旦，南面端坐，叩金梁九，漱玄泉三，静思想吸离宫之赤也安府气，入口三吞之，以补呵之损植其灵，开心穴，饵火离，濯玉女，神平体，众殃不害，金火不能伤，治神之灵也。
　　肝藏图
　　治肝当用嘘，嘘为泻，吸为补。
　　夫肝者，震之气，木之精，其色青，其象如悬瓠。肝生魂，其神如龙，化为二玉女、玉童，一青衣，一黄衣，各长一寸，一负龙，一持玉浆，出入於肝藏也。其神好仁，人之行惠者，盖发於肝也。欲安其魂而延其龄者，则当泽被刍棘，恩覃庶类，而后全其生，则合乎太清者也。肝合於胆#7 ，上主於目，肝盛则目赤，又主於筋，肝亏则筋急。皮枯者，肝热也。肌肉黑黯者，肝风也。好食醋味者，肝不足也。色青者，肝盛也。手足汗者，肝无他恶也。毛发枯者，肝伤也。夫肝主角#8 ，故肝有疾者，当用嘘。嘘者，肝之气也。其气仁也，故除毁痛。人之有伤痛者，则嘘之以止痛，皆自然之验也，不以为灵，哉？此之至理也，通玄之道。且肝之主春，春之用事。春三月，天地气生万物，花叶繁茂，人及刍萌，顺阳之道也，逆之伤肝也。伤之则毛骨不荣也。常以正月、二月、三月寅时，东向平坐，叩齿三通，闭气七息，吸震宫之青气，三吞之，以补嘘之损，以享青之祝，以致二童之饥。木精乘王，则肝欢寡忧，精之妙也。
　　脾藏图
　　治脾当用呼，呼为泻，吸为补。
　　夫脾者，坤之气，土之精，其色黄，其状如覆盆。脾主意，其神如凤，化为玉女，长六寸，循环於脾藏也。其神多疾妒，人之疾妒盖起於脾藏也。土无正形，故妒之无准也，妇人则妒剧者，乘阴气也。欲安其神，则当去欲寡色，少思屏虑，长其土德而后全其生也，则合乎太阴。脾连胃#9 ，上主於口，消谷之府也，如磨之转，化生而入熟也。食不消者，脾不转也，食坚硬之物，磨之不化也。人不欲食讫便卧，其脾则侧不转，食坚物生食不化，则为宿食之患也。故藏#10不调则伤脾，脾藏不调则伤质，质神俱损则伤人之速。故人之不欲食生硬坚涩之物，全人之道也。人不欲食，为脾中有不化食也。多惑者，脾识不安也。多食者，脾虚也。食不下者，脾塞也。无颜色者，脾伤也。好食甘者，脾不足也。颜色鲜滑者，脾无他恶也。夫脾主於中宫，土也，故脾之有疾，当用呼。呼者，能引脾疾，故人之中热，则呼之以驱热温之弊也。向若不呼，则热气壅於内，阴息於外，致愤闷之患，形何而安哉？
　　夫脾者位寄於二宫，主义也，使人宽舒广大，屈已济人，以利不争者也。且脾之无定，寄王四季，随六气助成万物，脾育肠胃，义之道也。不以自专为德，不以物竞为功，长坤之理，逆之则伤脾。常以四季月末十八日旭旦，正坐中官，禁气五息，呜天鼓七，吸土宫之黄气，入口五吞之，补呼之损，饮玉醴以致神之和#11 ，以补於脾，以佐神气，则入山不畏虎狼，登险不惧颠蹶者，行气之精也。
　　肾藏图
　　治肾当用吹，吹为泻，吸为补。
　　夫肾者，阴之精，坎之气，其色黑，其象如圆石，其神如白鹿，两头，化为玉童，长一尺，出入於肾藏。其神和也，人之柔顺者盖发於肾藏也。欲安其神，则当仁德平广，膏润万物，长其精，顺其志，而后全其生形则合乎太清者也。肾合於骨，上主於齿。齿#12痛者肾伤也。又主於耳，夫人骨痛者，肾虚也。耳不闻者，肾亏也。齿多楚者，肾虚也。齿黑龄者，肾风也。耳痛者，肾气壅也。腰不伸者，肾冰也。色黄者，肾衰也。容色紫光者，肾无他恶也。骨呜者，肾赢也。夫肾主羽，人之有疾当用吹。吹者，肾之气，能抽肾之疾。故人之积气冲臆者，则强吹也。肾气沉滞，吹彻则通。且肾者，冬之用事。冬三月，乾坤气闭，万物伏藏，戍寝寅起，与玄阴并，外阴内阳，以养骨齿，以治其神，逆之则伤肾。常以十月、十一月、十二月，面北平坐，呜金梁七，饮玉泉三，吸玄官之黑气，入口久吞之，以补吹之损，以符哟鹿之词，以致玉童之撰，益肾气，神和体安，则群妖莫害，则致长生之道矣。
　　胆藏图
　　以前名五藏加胆名六府，胆亦受水气与坎同道。
　　胆有疾当用嘻，嘻为泻，吸为补。图形已附在肝藏。
　　夫胆者，金之精，水之气，其色青，其象如悬瓠，其神如龟蛇，化为玉童，长一尺，戟其手奔驰於胆藏。其神勇，人之勇庾者盖发於胆藏也。欲安其神，当息忿寝争，与仁辅义，其后全生也。胆合於膀胱，上主於毛发。毛发枯者，胆损也。发燥者，胆有风也。无惧者，胆洪大也。颜貌青光者，胆无他恶也。爪甲乾者，胆亏也。毛焦者，胆热也。无事汨出者，胆劳也。好酸者，胆不足也。
　　夫胆寄於坎宫，使人观智慕善，屏邪去佞绝奸，治方直也。且胆者，生於金，金生於武，故多勇，且抑之大吉。
　　夫胆乘阴之气，秉#13 金之精，故主於杀。杀则悲，故人之悲者，金生於水，目中堕汨。夫心主火，胆主水，火主辛，水主苦，所以人有弊者，即言辛苦，故为水火二气相背，则火得水而煎，阴阳交争，水胜於火，故目泛出泛类也，苦而出，故名日汨。夫悲啼号泣，其称声苦者，为汨出於胆，而以苦为词也。胆水也，而主於阴；目明也，而主於阳。阴从阳，故从目出。常以孟月端居，正思北吸玄官之黑气，入口九吞之，以补嘻之损，以食龟蛇之味，饮玉童之浆，然后神治体和，颠不能犯，邪莫之向，胆气所致也。
　　夫庸愚之人，不信玄妙，谤讪真理，深可悲哉，自取伤毁。傥有一夫而稍有胆气而亦遇妖怪非常之灵，则怒目切齿神强胆正者，必伏冥神也，岂非神气所用哉！．何不信之？凡叩齿为写抽。一云，闭气漱泉为补益六府之精，此亦为写也，非冥呼吸独称写耳。
　　黄帝跪受，不胜涕汨，叩头顿首，启太上大道天始天尊曰：敬奉玄妙之旨，岂期肉人遭遇先会，起穷骨於亿载，刻肌粉骨，无酬圣造，藏之胸中矣，天地长久不敢忘也。
　　天尊曰：子有仙骨，授此．玄要欲答吾恩勿妄传无识也。黄帝敬受尊旨，不敢违授。
　　岐伯曰：夫人之受天地之气生，气之来也谓之精，精之媾也谓之灵，灵之变也谓之神，神之化也谓之魂，随魂往来谓之识，并精出入谓之魄，管生精魄谓之心，心有所从谓之情，情有所属谓之意，意有所指谓之志，志有所虑谓之思，思而远慕谓之虑，虑而用事谓之智。智者，此诸见者，盖精神、魂魄、意志、思虑、情智、见识之所用也。
　　抱朴子曰：州人之貌含天地之象。其#14在身矣，则胸胁为宫室，四支为郊境，头圆象天，足方象地，左目为日，右目为月，发为星辰→齿为金玉，大肠为江河，小肠为川渍，两乳脐膝为五岳，肝胆脾肺心为五行，故修道者常理之。若不修缉，必致毁败，荣卫不通，血气不流，齿发不坚，五藏不调，则倾实化随及故至人修其毁，治其无疾。
　　黄帝曰：一人之五藏各有神府，各修道治，炼气存神，去邪归吾，正道可见也。
　　《元始天尊太玄真经》曰：喜怒损性，哀乐伤神，性损害生，神伤侵命，气全体平，神安形逸，此全生诀也。
　　上清黄庭五藏六府真人玉轴经竟
　　#1抑：原作『仰』，据《云笈七签》改。
　　#2廖：原作门『抽』据《云笈七签》改。
　　#3惊：原作门京勿据《云笈七签》改。
　　#4后：原门『压』，据《云笈七签》补。
　　#5礼：《云笈七签》，作『智』。
　　#6亥：原作『玄』，据《云笈七签）改。
　　#7胆：原作『胜』，疗《云笈七签》改。
　　#8角：原作『月』，据《云笈七签》改。
　　#9胃：原作『胸』，据《云笈七签》改。
　　#10藏：《云笈七签》作『食』。
　　#11和；原作『味』，据《云笈七签》改。
　　#12齿：原夺，据《云笈七签》补。
　　#13秉：原作『表』，据《云笈七签》改。
　　#14其：《云笈七签》作『具』。
　　
