盘天经
　　经名：盘天经。撰人不详。一卷。底本出处《正统道藏》正一部。
　　盘天经
　　高明上覆日月星辰，沉潜下载风雨龙神。
　　夫高明者，天也。性虽至刚，而有柔克，谓能行健不息，运三光而照临下土也。君尊象天，当以柔克，而纳贤直之言，誉百揆而抚万民也。沉潜者，地也。性虽至柔，而有刚克，谓能兴云雨，调四时，成百实，产金石也。臣象地，当以刚克，揆文武，均赏罚，劝诸侯，法五常，正三纲也。是为三才之象。天垂七曜，历数之本，无违地出，五云升降之元。长定君王修德，则五岳不差；将相谦和，则四时成序。上下一而时雨降，天地交而万物亨也。
　　占斗光之明暗，分月色之初新。魁畔黑云，见沾滋於当夜。罡前黄炁，知润泽於来辰。
　　魁乃斗也，若黑云犯斗，半夜雨作。黄炁蔽罡，明朝润行。此侯斗之征也。
　　徧掩映於三日，独溟蒙而半旬。
　　星黑炁冲斗，三丈余而色润者，三日内必雨。无雨则主有忧，大人不安也。一望四郊，皆无云翳，惟斗中上下，独有云炁蒙蒙覆而润者，后五日必雨。如云黑低浓下广布四厚者，即当夜雨至也。
　　戊子六龙若鱼行，而大洒。
　　云若鱼行戊癸生，主子遁乖而化火，水一土五，故曰：六龙夜斗中间，旦日上下，若有苍润色云如鱼游，必主粗洒，云多雨之兆也。
　　斗间五象如龟动，以长津。
　　旦日夜斗，斗居中天，以主四极，其类为五色总四方，故曰：五象夜斗闲，旦日下，若有五色祥云似龟动形而苍润者，必主粗雨。若黑云蔽满，则为多雨也。
　　类南天兮炎火，同中岳兮飘尘。
　　夜观斗，中间赤云黄炁蔽者，当大热杀人。若是黄云蒙蔽，及日月上下，或不甚密者，多风尘之象。南天之色赤，中岳之色黄，故以类之。
　　□白云，而大遭风雨。
　　斗白炁掩斗而广布者，必有大风恶雨。
　　节丹霞，而甚益农人。
　　节候四季八节，六候之日，日暮云霞四出者，主此月多雨。
　　甲日晴空，一旬竭定，云炁东出，五行逐回。
　　六甲日候上下，若无云翳，则一旬多晴；有青云，甲乙雨；有赤云，丙丁雨；黄云，戊 己日雨；白云，庚辛日雨；黑云，壬癸日雨。随色侯雨，故曰：五行逐回。
　　五卯同木，四方之象，同因六甲从苍，诸干之形定变。
　　六甲同五卯日占，与六甲日同。若是旦掩日，主当日雨多。暮掩日者，则当夜雨少也。
　　紫乌白兔降未升，而雨沾。
　　日月开光，纂曰：天炁既降，地炁未升，厚则日紫，薄则日赤，於月则白，此为将雨之候。若游炁蔽天，日月失色者，雨信也。
　　素日丹蟾升未降，而灾煽。
　　地炁升，天炁未降，厚则日黄，薄则日白，於月则赤，乃旱之兆；赤少雨多露之象也。
　　阳碧阴绿未交兮，景色将寒。
　　天炁既降，地炁未升，上下未交，昼则日青，夜则月绿，乃将寒之侯，此天地之变征也。
　　奇黑偶青未密兮，而虹霓或见。
　　二炁升降，上下虽交，而炁未密，昼则日黑，夜则月青，将雨不雨，主必变霾雾，或为晕皆虹霓之属，奇阳为日，偶阴为月。
　　若乃重占卯日，云聚中央，景色寒冽，大风木折四方。
　　五卯日云聚中央，景色寒冽，大风木折，四方昏翳。随云多少验之，多即大风频至，如黑云多，壬癸日有雨。
　　电泻须频，无则别生灾沙，兵攒必急，有之则更起灾殃。
　　凡遇卯日，如前天色微变、而后无雨者，必别生灾沙，定兵起急变之事，应在五日内也。
　　断五音之宫羽。
　　子午日为官，卯酉日为羽，辰戌为商，己亥为角，丑未寅申征，纳音则水，羽土官金，商木角火征也。若羽日官风官日，羽风皆至有雨。或壬辰癸巳，及壬戌癸亥等日，卯时风暴，或卯酉上来润炁兼之，主有大水，百川央溢，沟渎盈满。如风势叫怒者，即主刑杀相会，水中贼起之事，宜加审。若征日风时，加丑未寅申，必主火灾。角日风时，加巳亥，必主死丧灾病。商日风时，加辰戌，必主兵起。阳日主外，阴日主内也。
　　裁六意之柔刚。
　　凡风雨失时者，须详六情，以次其事。寅午康贞，主庆事惧乐。巳酉宽大，主使客和好。亥未公主，执仇见喜忻悦。申子贵狼，主侵财夺货，窃盗卒起。亥卯阴，主劫贼伤切害。辰未奸邪，主好人入国，非淫相杀。其风清不寒，则事浅；若昏浊激触破屋折树，则祸重也。
　　壬子至丁高燥，则龙藏计候，朝云蔽日低浓，则雨遍诸乡。
　　壬子至丁巳几六日，所管各从三日壬子，管戊午己未庚申癸丑，管辛酉壬戌癸亥甲寅，管甲子乙丑丙寅乙卯，管丁卯戊辰己巳丙辰，管庚午辛未壬申丁，己，管癸酉甲戌乙亥六日，次第推测，其主日云炁低浓，则所管从日亥，多雨，高燥则多旱。又随地分，而占望之九州分野，在后可详察。
　　丙子起之辛巳，行尽一日，主占六辰，详认。
　　与前法同。但一主日，管五从日也。如丙子管壬午癸未甲申乙酉丙戌之类，详注于后。
　　连窥天汉蛇冲，而雾集云屯。累顾银河猪越，而风调雨顺。
　　天河六甲五卯日，天河有云如蛇，或猪状往来者，主有雨。若黑罢而复兴者，主风雨顺时也。
　　无云掩映，当旬之草木不滋，有润经过见，则田园益润。
　　天河六甲五卯日，及壬癸丙丁水火二限之辰，有黑云润炁渡河者，不主是何形，皆主有雨，无则旬轻爽。
　　黑牛夜半，如龙在震，以辰期青龙，旦前似马，当离而午位。
　　日色上下，常以癸丑日夜半，属甲寅日辰前，及於甲寅日平旦，东方云有象如龙，则辰日雨；如马，则午日雨。余仿此，以类推之。
　　月初雨曜青炁润明，旬当数雨，黄赤乾晴。
　　初一、二、三日出时看，几月初日，月色带青黑润明者，主月内多雨。又占一日管上旬，二日管中旬，三日管下旬。如色赤黄乾枯，月内多旱也。
　　旦候孤光，云带中央而不动，日高三丈，雨施四面以频行。
　　日出，凡日高三丈以来，有云如带，长引贯日而润者，名为阴蔽阳，主多雨之象。或旦黑白云带润，为积阴也。
　　晨辨东方积土之形便泻，暮窥酉上累盖之象寻倾。
　　旦视东方，有云如积土之形色，及如累盖之状，作层而起者，主寻时有雨。或落在己酉庚戌，暮觇亦然。凡云积聚日傍，上下起者，为雨之兆也。
　　色象北方，云多黄黑，炁运南行，雨多。玄则。
　　旦视北方，有云黄润，厚如二里许大小，南行者，主壬癸日雨。盖壬癸之色黑，故曰玄则。
　　跃跃猪状山奔而七子之裁蔚蔚离风乾受以八表之测。
　　旦日出时，有黑雾云如绪状者，主雨子日时，必雨数当也。故曰：七子之裁，或北云蔚南容苍苍，兼有南风，其云回北者，后八日内爻雨。若西南行者，主便雨，不然则旱。露之相北行，则当日铃有雨。惟黑雾掩日者，必雨。
　　云带横列，寅卯为甲乙之名。日轮所当，辰巳为丙丁之泽。
　　凡有阴精云带，或白或黑，在寅卯时，或寅卯方上者，甲乙日雨。若在辰巳日，及方上者，丙丁日雨。或阴精云带，有润炁随之者，其时立有雨也。
　　午未见
　　，戊己以无，差坤申行云，庚辛而不忒。
　　云带在午未上，及午未日时者，主戊己日雨。坤申时者，主庚辛日雨。其或酉戌上，及日入时见者，丁癸日必雨也。
　　若当灾旱，观象入於天河，或遇淋，淫见星繁於汉陌。
　　天汉及奎角二宿之散，其本日水，一名天河，夜见汉中星繁，则主雨，星少则为旱。雷电六星在室西南，若明动，则主雷电。霹雳云雨四星在室东南方，明动则多雨也。
　　五色交杂，赤黑相兼，天威雹冻，神怒云。
　　旦有云炁五色交错，或赤黑相兼者，及天之威怒，必有雹冻也。
　　者，有灾。言云霎小而不濡物，神不敬也。凡旺相之日降雨者，为长生万物。囚死日降雨者，为杀伐万物也。
　　漫洒轻吹远迩兮，尊王敬爱。迅飘倾注高低兮，逆主情猜。
　　凡微雨漫风，不损禾苗者，乃人情吹化，上下同心之兆也。若急雨恶风，转触崩腾，平地水高，漂荡人物者，恶人谋逆也。
　　君正臣忠，后雨先风，而详察上骄下谄，始雨终风而祸占。
　　感情符曰：风为阳物配之於君，雨为阴物配之为臣。凡风先后雨者，为祯为祥，乃君正臣忠之象。先雨后风者，乃上慢下暴之象也。若止云雨而无风者，雨为阳物，云为阴物。凡雨后便晴者，德化流行，君臣和睦之象。若止后犹有云炁蔽天不散者，政令乖违，上下不和之象也。若夜沉露而昼舒晴明者，为君正臣忠，上律下恭之象也。昼沉露而夜晴明者，为臣逆君，下图上之象。昼夜俱沉者，乃上下相谋之象也。
　　镇逆入河，法令急，而淋涝。荧回犯木，政理乖，而旱灾。
　　犯奎角之星，天官之书曰：土星逆行入河中，主天下大水，法令严急。或流入津者，亦为渡水溺之相。火星逆行犯守木星，主灾旱，入河主天下大旱，贵人有灾。火星犯木为滋墨，乃君过愆之所致也。
　　岁月日时，精灵攒聚，掩迫关系，神祇相遇。
　　岁月日时，占法太乙，主十二月有掩迫关系，四时开生十精并聚之日，且有黑云浓润掩日者，当日必雨。青云，甲乙雨。赤云，丙丁日雨。又青主寅卯日时雨，白主申酉日时雨也。一曰天皇申子辰，三甲旬首，年月日时，起武顺行十二辰，四隅重留。二曰帝符申子辰，三甲旬前，起阴主顺行十二辰，四隅重留。三曰天时五子并，起占甲顺行十二辰，周而复始。四曰＃１天行事甲子辰，月日起八官，－逆行六二四，周而复始。五曰飞乌上元甲子，起一中元甲子，起七下元甲子，起四皆少至多行九官，周而复始。六曰天乙上元甲子，起八中元甲子，起六下元甲子，起九皆少至多行八官，周而复始。七曰八风上元甲子，起二中元甲子，起八下元甲子，起五九官，周而复始。八曰五风上元甲子，起一中元甲子，起四下元甲子，起七皆少至多越一位行九官，周而复始。
　　四位加变，朝中夕半以兴云。
　　太冲、胜光、从魁、神后，凡四仲年月日时，皆太乙移官之日。每移官之时，有云掩日青黑润者，必雨。朝卯、中午、夕酉、夜半子时，凡云起浓润，则有雨。彗扫日，则多风。薄微，则多主晴。若乾黄赤熙，多旱也。
　　六壬发传龙水干支以致雨。
　　轩辕氏《六壬占经》常以月符加月建，及月朔见神后下，为大雨；大冲下，为小雨。日又以六甲旬，天上壬癸下，为雨。日又以大吉加月朔神后下，为大雨；大冲下，为小雨。几起云起以月将加正时，上见登明、神后、功曹、大冲为大雨。青龙、六合、天后、玄武、云吟为小雨。金、土、神后、腾蛇、白虎临时日者，为大风雨。太乙、胜光、朱雀、胜蛇临日辰，为必晴。凡有雨不晴者，以日符加月建及月朔，见太乙、胜光临日辰，及天上丙丁，为晴日也。日辰则春辰、夏未、秋戌、冬丑，日符则甲寅、乙卯、丙辰、丁巳、戊午、庚申、辛酉、壬子、癸亥是也。
　　日辰两位非其所以无多宫宿十精是本方而褊博。
　　《神枢灵辖经》云：甲为齐鲁分，乙为东夷分，丙为吴越分，丁为楚蛮，戊为郑陈，己为魏蔡，庚为晋卫，辛为秦蜀，壬为燕韩，癸为赵魏分。子为韩分、齐青，丑为翟卫，昊杨寅为赵楚汉，燕幽卯为郑豫，辰为邓郑，郑兖巳为卫郡，荆楚午为秦西京，周三河未为梁楚山，秦雍申为齐、晋、魏分，晋益酉为鲁分，赵翼戌为赵分，鲁齐亥为燕、代、卫、并，此乃九州分野云熙。此法，占日辰支干年月日时，皆有法。八节冬至起少至九多，夏至后起九多至一少，此五日一移官，一官主雨冀州、赵州，主霰判州、汉、楚分#2，三官主风雷青州、齐分，四官主淋淫徐州、鲁分，五官主虫灾豫州、宋分，六官主霜雹雍州、秦分，七官主霾雾梁州、晋分，八官主云兖州、郑分，九官主灾火扬州、吴分，今人号九州。右法，冬至起甲子顺飞八官，夏至后中官起甲子逆飞。
　　金水出入起风雾，以连天毕月相逢，布云雷於下土。
　　金水二星躔箕毕，金水出入，主有风雨。月会箕多风，会毕则多雨，所谓多风多雨也。
　　铜雀屏炁池枯，而征乌翅张，石燕翔空川溢，而商羊鼓舞。
　　感情符，岁旱泼不熟，则铜雀韬青蚍
　　蛇四翼，名微乌，见处有三年天旱。识者，多种大麦，以防饥，谓大麦奈旱也。岁将丰，则商羊鼓舞。所谓天将雨，商羊舞是也。水马亦名石燕，飞则主多雨之兆。
　　载君之德，五征不乱以迎新，谓相之贤，十义无亏而效证。
　　日月盈昃，各有常度，功理大小，各有常法，所以治成而化通。五征未备，风以动物，雨以润物，燠以长物，阳以化物，寒以成物。五征备，而休咎明正，与君能圣治，则风雨顺之。如有蒙暗，则将风。顺之君能昭敬，则时雨顺之。如乃狂望，则将雨。顺之君能明哲，则时旸顺之。如有僭差，则将旸。顺之君能谋虑，则时寒顺之。谓各依其时者，为休征也。昔舜禅禹，卑官室，而尽力乎沟洫，以安百姓。故八风遁用，五征不差。如昔殷纣之君，不敬上天，降灾下民，沉湎冒色，罪人以族，官人以世，为官室台榭，陂池侈服，以残害万姓，焚炙忠良，刳剔孕妇。皇天震怒，乱祸四起，霖雨不时，冬温夏寒，五征皆错。此天助武王灭殷之象也。礼运喜怒忧惧爱恶欲，七者不学而能，乃人之情也。父慈子孝，兄友弟恭，夫义妇敬，君仁臣忠，师严友信，十者不学而后全，乃人之义也。所以敦情义、兴信睦、行辞让、去争夺。惟圣人者，能之。
　　尊天贵地，惟妙法以推成，鬼重神钦，结玄机而完备。
　　明阴阳关节之数，建玄机运行之图，寻其义也，皆先圣之遗文究彼情焉。从后贤之初，贯通天地之玄，号风云之赋。
　　盘天经竟
　　＃１『四曰』原误为『曰曰』，据上下文义改。
　　＃２『主霰荆州、汉、楚分』前疑脱『二官』两字。
　　
