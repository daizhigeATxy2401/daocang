道法心传
　　经名：道法心传。元王惟一撰。一卷。底本出处：《正统道藏》正一部。
　　道法心传述#1
　　余自幼酷好行道法，不惜劳苦，拜师传授，不知其几人矣。世问玄关一窍，玄牝之要。但即两肾中间，脐下一寸三分，以为玄关，明堂六合，丹田口鼻，以为玄牝。世问五行生克，水火激剥之妙。乃日：书金木土水火，交错於井字之中，以为生克；缎砖符投於水中，作评驭之声，以为激剥。余思此说，恐未造玄。是以用心三十余年，观风云聚散，气候之变通，默会其心，喜不自知。宿生多幸，又遇至人，一言之下，即证无疑。盖天地之动静，日月之运行，四时之成序，万物之发生，皆出乎太极流行之妙。圣人莫能形容，强名曰神。其神非青非白，非红非黑，非火非水，非方非圆，亘古亘今，在乎人心，清静则存，秽浊则亡。故精住则气住，气住则神住。三者既住，则道法备。散而为风云，聚而有雷霆，出则为将吏，纳则为金丹。惜乎后之学者，滥游於邪径，昏迷於欲海，断丧本真，却认纸上之文，以为秘宝。可谓舍真求妄，骑牛而寻牛。所以萨真人曰：一点灵光便是符，时人错认墨和朱。精神不散元阳定，万怪千妖一扫除。虚靖天师曰：神若出，便收来，神返身中气自回，如此朝朝还暮暮，自然赤子产真胎。何况人人有分，皆可为也。岂可自弃，甘心赴为九泉之下，探可叹哉。余故作心传，以明后学。如先达之士试览之，心点头也。至元甲午上元日，松江后学雷霆散吏景阳王惟一述。
　　#1『述』字原缺，据文义补。
　　道法心传
　　先天祖炁
　　耳目口鼻身，精神魂魄意。
　　钻簇在中宫，化作先天炁。
　　自己元神
　　空劫之前自我身，无形无象亦无名。
　　贯金透石俱无碍，一点灵光到处明。
　　神通
　　一人各有一乾坤，中有巍巍一至尊。
　　统御万灵三界伏，不知徒尔弄精魂。
　　妙用
　　升天入地即须臾，火不能烧水不濡。
　　弥满太虚包万象，视之不见听而无。
　　玄牝
　　一窍虚无天地根，绵绵密密不通风。
　　恍惚杳冥包有象，真人出现宝珠中。
　　真土
　　离合作黄婆，天地无奈何。
　　终朝常厮守，不识被他磨。
　　真种子
　　先天一物号真铅，坤位生时种在乾。
　　温养三年成熟后，浪游蓬岛作神仙。
　　真炉鼎
　　炼丹自有真炉鼎，何必区区向外求。
　　心若静时身自定，身心静定见丹头。
　　真药物
　　上药三品非凡物，产在乾坤未判中。
　　火候足时丹始熟，蛇吞一粒化为龙。
　　龙虎假名
　　心念不专难制伏，犹如龙虎势难当。
　　若知无念无心处，常守元神在洞房。
　　铅汞何物
　　精神二物有铅汞，用之不见见无用。
　　移将坎实点离虚，神运其中不见缝。
　　一阳下手
　　下手工夫在一阳，一阳初动合玄黄。
　　先天一炁从中得，炼就金丹是药王。
　　大道不远
　　道应不远在人心，不必千山万水寻。
　　道欲正心方始得，纯阳不染一些阴。
　　后天成形
　　阴阳交妮始成胎，十月玄黄闭不开。
　　好笑愚人忘却本，不思昔日个中来。
　　两个一般
　　先天生我后天存，六贼交攻晓夜昏。
　　认得一般无二样，养来跨鹤上天门。
　　身无价宝
　　身中无价宝，精炁与元神。
　　保养长醒觉，无漏作真人。
　　长生秘诀
　　性来归命可成仙，神去身亡实可怜。
　　要得此身长不死，安心混沌未分前。
　　性命本一
　　命即性兮性即命，性命须臾不可离。
　　喜怒哀乐未发前，行到中和天地位。
　　心死神活
　　一念未起是真心，思虑才兴即妄心。
　　心死方知神始活，逍遥物外鬼神钦。
　　物空在我
　　万物皆空性不空，念头隐在太虚中。
　　不来不去无拘束，一任乌飞兔出东。
　　亥木为核
　　巽木秋来种亥宫，这些生意化无穷。
　　要知剥复皈根处，却在乾坤未判中。
　　子亥成孩
　　离坎相交结圣胎，子来会亥始成孩。
　　孩儿分付黄婆养，成就神全上九垓。
　　人错用心
　　腐草为萤鱼化龙，呜蝉螬变饮清风。
　　神通广大惟人聚，可惜迷徒错用工。
　　忘本逐末
　　父母精血合成人，本来面目不曾亲。
　　贪名逐利消磨尽，死后甘心受苦辛。
　　爱欲牵缠
　　人人有不做神仙，爱欲牵缠不向前。
　　大限到来君自去，总成一梦入黄泉。
　　恩爱相连
　　恩中生害害生恩，恩害相连生死门。
　　事到极时方始悔，不如复命去归根。
　　烦恼妄想
　　烦恼妄想为贪痴，念起由渠怕觉迟。
　　顺化逆来心自浄，邪么永不敢相随。
　　系缚身心
　　担柴运水岁月周，击缚身心不自由。
　　惟有达人知此理，簪花酌酒自风流。
　　色即是空
　　色即是空人不识，百般装点粉骷髅。
　　常开道眼如无物，莫把明珠去暗投。
　　烦恼损神
　　劝君欢喜休烦恼，烦恼须知损了神。
　　混俗和光随分过，满怀常是四时春。
　　事总虚华
　　世事纷纷乱似麻，算来到底尽虚华。
　　不如及早抽身去，认取蓬莱是我家。
　　　自得自乐
　　常将无孔笛来吹，引得青鸾白鹤嬉。
　　畅饮数杯留令酒，辞归洞府访希夷。
　　输回生死
　　爱河水阔无边际，欲海波深无尽头。
　　多少世人沉在内，输回生死几时休。
　　觉悟早修
　　拽(禾十巴)牵犁好个牛，驱驰鞭叱不知羞。
　　忽然一日归屠宰，悔不当初及早修。
　　身为大患
　　我来生死一物真，柢因妄动有其身。
　　若诸大患生诸苦，返本还元出世尘。
　　六贼恼害
　　六贼居身恼煞人，不趁平善恶相亲。
　　日消月化俱无迹，满色金光是本真。
　　思做人难
　　静思在世做人难，历尽人间事万般。
　　行到水穷山尽处，此时方始得身安。
　　矿尽见金
　　人心常要合天心，铁杵成针功要深。
　　直待火姻烧灭后，那时矿尽是真金。
　　念差便行
　　心猿意马两交驰，十二时中莫妄为。
　　一念才差随后打，纵令些子便昏迷。
　　凡事去疑
　　张狐见豕负涂泥，载鬼盈车展乱离。
　　天下本来无一事，何须特地自生疑。
　　身非长久
　　假合四大非我有，暂寄尘寰非长久。
　　或欢或喜或悲愁，莫待临时弄场丑。
　　会安身法
　　会翻筋斗上高竿，掘地寻天天一般。
　　万汇寂然真境别，人间问生死不相干。
　　泥神擒龙
　　泥神入水收光明，擒捉狞龙上玉京。
　　不打一拳为粉碎，海中月上正潮平。
　　铁牛种莲
　　铁牛耕地种金莲，不用工夫不费钱。
　　自有天河水浇溉，花开香喷地连天。
　　弄线傀儡
　　人生如线牵傀儡，揽攘向前不敢避。
　　忽然线断起不来，满眼儿孙济何事。
　　人为财使
　　人生碌碌为财使，失时烦恼得时喜。
　　鬼面人头弄几般，仔细看来都是你。
　　学无先后
　　晦迹难明不可欺，学无先后有高低。
　　未曾探赜钩深远，便向人前恣品题。
　　人别贤愚
　　吾侬为学作心传，不顾天机太直言。
　　仁者见之方默会，以心相印别愚贤。
　　无处参求
　　师拜百来个，来个会夸大。
　　问东却道西，琴瑟不相和。
　　自下苦志
　　酷好行雷法，江湖无处求。
　　用工三十载，心下始无忧。
　　行持甚么
　　先行戒行为根本，次守天条莫妄为。
　　要得雷神来拱伏，雷轰电掣剖心窥。
　　功行为先
　　行法做神仙，功行要为先。
　　济民并救苦，白日可升天。
　　说得行得
　　说得便行得，何须言再谆。
　　今生若蹉过，永劫堕迷津。
　　体用两全
　　道乃法之体，法乃道之用。
　　体用两全行，三界归一统。
　　以正制邪
　　祖师立法在心中，心法才通万法通。
　　以正制邪邪自伏，方知花月惧梁公。
　　法何灵验
　　法何灵验将何灵，不离身中精黑神。
　　精炁聚时神必住，千妖万怪化为尘。
　　穷理无病
　　穷理尽性方知命，道理不明为大病。
　　鸢飞鱼跃鹤呜阴，会得超凡便入圣。
　　会合阴阳
　　观天之道执天行，会合阴阳始见长。
　　今日与君都说破，此言实莫作寻常。
　　人不如物
　　人为万物灵，物反胜如人。
　　试看蛇含石，伏藏直到春。
　　随雷伏藏
　　若要行雷法，常随雷伏藏。
　　成全真造化，方可去施扬。
　　印诀文具
　　符图印诀皆文具，运用存思添念虑。
　　寂然不动见天心，有感必通知妙处。
　　祭将召邪
　　杀生害命祭雷将，反召邪魔来见状。
　　端人正士则不然，至诚一应通天上。
　　符水自灵
　　书符朱墨岂能灵，其所灵兮元炁灵。
　　可变可动方知法，泥丸治病亦安宁。
　　举起便是
　　养得神灵将自灵，何劳闭目去存神。
　　举心动念洋乎在，一点灵光不离身。
　　阴阳消长
　　常看斗柄运中天，阴消阳长两相传。
　　变作四时成八节，生来药物妙难宣。
　　剥复上下
　　造化包藏太极中，自从剥复下神工。
　　六阳数足归坤位，激博雷霆起坎龙。
　　雷乃发声
　　天气阴时日渐明，巽风扇暖北潮生。
　　一阳到震神雷出，雷在坤中乃发声。
　　火旺雷行
　　木逢火旺热方生，郁勃南风乱五行。
　　鼓动雷霆还一变，阴寒随后率难明。
　　何为雷霆
　　阳一为雷阴二霆，阴阳二炁有亏盈。
　　阴含阳极须当泄，激起轰天震地声。
　　要识雷窍
　　风云雷雨藏乎一，这个孔窍多不识。
　　激剥遍天龙阵乱，煞风煞雨轰霹雳。
　　风是何物
　　天动炁运化为风，必分南北与西东。
　　能生能杀能晴雨，祈祷之机立奏功。
　　蕾买是何物
　　地炁升腾有异分，散时为炁聚成云。
　　雨晴还出山川内，起看时方要所闻。
　　雷是何物
　　硕果剥落生有方，这些道理要推详。
　　郁蒸地上生潮湿，激剥阴阳乱一场。
　　雨是何物
　　燥则成风湿为雨，变化其间不离土。
　　但看蒸饭气分时，火到自然成道理。
　　电是何物
　　阴升阳降不通彻，水火烹煎成电掣。
　　金光一发应神机，霹雳随后炁方泄。
　　河明炁候
　　祈晴祈雨要君知，河明炁候识天时。
　　五方相克风云合，叱吃雷神逐令驰。
　　通晓风云
　　山风通炁兴云雨，天关才动便生风。
　　晓得这些关捩子，自然雷雨遍虚空。
　　一炁褊胜
　　一炁运来运去，后见阴阳胜处。
　　还他一变和平，此理与谁共语。
　　清浊不均
　　一气循环有浊清，清升浊降要均平。
　　阴多阳少生霪雨，阳盛阴衰主久晴。
　　五行生克
　　一二三四五，中间土为主。
　　会得生煞机，叱叱兴雷雨。
　　明晦相反
　　明时生晦晦生明，明晦分明应雨晴。
　　原本阴阳从太极，细详远近察其情。
　　水火要平
　　火自日中聚，水向月中生。
　　水火要均平，才胜便无情。
　　阴阳盛衰
　　炁运周天有盛衰，黄锺应候管吹灰。
　　莫交错乱阴阳理，六月飞霜十月雷。
　　月生晴雨
　　月出于庚见侧平，前弦必雨后弦晴。
　　更知造化幽微处，鹊噪鸦呜预见晴。
　　日变寒炁
　　日变热兮热变寒，南风还作北风看。
　　阴阳反覆谁通晓，通晓阴阳不被瞒。
　　五岳通天
　　在天成象地成形，一炁循环不暂停。
　　五岳藏神通造化，甲庚和会炁雷霆。
　　四海应窍
　　四海有窍直通霄，天应星兮地应潮。
　　一呼一吸成妙理，屯蒙两卦合昏朝。
　　仰观天文
　　观天不语四时行，斡运森罗昼夜忙。
　　才有吉凶垂象告，绿何人不去参详。
　　俯察地理
　　天一生兮地二成，闲花野草应天星。
　　山川海岳藏应秀，旺炁之中各有形。
　　造化周流
　　五日为候二为炁，三炁为节必有谓。
　　阴阳分布应周天，细嚼其间深有味。
　　妙理难言
　　日到乾方应未申，夜从坎转出为寅。
　　火蒸水用水凶火？，龙起随神便有神。
　　天地动静
　　动极复静静复动，动静中间成妙用。
　　有晴有雨有风云，斗柄天心皆总统。
　　晴雨后前
　　阳动阴生各有时，阴阳反对不相离。
　　若知晴雨知前后，祈祷神通必应期。
　　激剥阴阳
　　风云雷雨皆从起，激剥阴阳其可畏。
　　莫为纸上用工夫，穷究天时方得味。
　　调燮旱泌
　　气候应时无旱泌，才有争差便颠倒。
　　踏翻斗柄转天关，调燮阴阳行大道。
　　雷出地中
　　天地日为主，雷本生乎土。
　　郁蒸便出来，辊起风云雨。
　　龙藏潭洞
　　龙藏潭洞中，郁蒸便跃起。
　　龙方为日时，谁敢轻识此。
　　雾炁化云
　　雾炁晨生不应时，连绵阴雨定无疑。
　　无边或见水云起，若道时来未有期。
　　火蕾买望晴
　　风起天高四气清，火云生处主晴明。
　　日行旺地无亏损，徒有阴时雨未成。
　　观风调弄
　　观风调弄几多般，雨变晴兮热变寒。
　　消长阴阳成节序，天关不许等闲看。
　　雷乃收声
　　斗运周天柄指西，金生潮旺应刀圭。
　　阳消阴长将当剥，雷乃收声垫应时。
　　用牛祈雪
　　欲求瑞雪用泥牛，先风后雨察其由。
　　当知雷起动中变，六出呈祥应数酬。
　　云合预知
　　夜观龙弄珠，日看云起合。
　　祈祷应时灵，天机都漏泄。
　　拜问玄关一窍
　　万法只一窍，世人都不知。
　　一我欲便说破，尚恐你生疑。
　　拜问先天一炁
　　若问先天一事无，后天便有下工夫。
　　诚於午夜清心坐，此炁方知出太虚。
　　阴衰阳盛遂成枯旱 　　　　　　　阴阳和平时丰岁稔 　　　　
　　阳衰阴盛变成水涝 　　　　　　　 阴阳交错日月剥蚀
　　夫五雷者，本阴阳二炁之所生，五行之所成，阴节炁而降升，应斗柄之运转。有生有旺，有收有藏。自冬至复卦一阳生，临卦二阳生，泰卦三阳生，大壮四阳生。当此时也，节炁春分，巽风鼓动，地潮郁蒸，前弦之后，雷乃发声。夬卦五阳生，乾卦六阳数足，神炁必合，必待震动，以施号令。若非水火激剥，则不能发，故阳极则阴生。自夏至娠卦一阴生，遁卦二阴生，否卦三阴生，姤卦四阴生。当此时也，节炁秋分，金风肃煞，万木飘零，后弦之前，雷乃收声。剥卦五阴生，坤卦六阴数足，皈根复命，保炁养神。阴极则阳生，周而复始，生生化化之道，未尝间断。行雷之士，须是洞晓阴阳，深达造化，明天地动静之机，识风雷炁候之变，知风雷雨是何物也。因何而生，为何而起，起於何方，应於何月日时，动何部之雷，则有狂风骤雨轰天霹雳之威。然起必有伏，伏必有起，起伏之理，谁之使然？余尝记伊川先生问邵尧夫曰；今年雷风甚处起？只此一句，括造化之妙，可精思熟味。若知此一窍通则万窍皆通，一神动而万神皆动。东南巽方，非召雷之所，用之则徒弄精神耳。但此一窍，无象无形，无前无后，无长无短，无阔狭之可量，无东西南北之可别，正在乎天地交界之中，阴阳混合之处。虽鬼神妙用，亦莫能窥。惜乎后学之人，不明此理，却认臭尸肉孔，留心於丹田之中，着意於两肾之间。或运炁於脐下，或目视於泥丸，胡思乱想，便为明了。与余说一窍，不亦远乎。故前有言云：风云雷雨藏乎一，法这个孔窍多不识，激剥遍天龙阵乱，煞风煞雨轰霹雳。人能观天之道，执天之行，自知之矣。如是阴阳不调，炁候失节。或阳盛阴衰，遂成亢旱。或阴盛阳衰，变成水泌。要在行雷之事，调燮阴阳而和畅，斡族造化以流通。踏翻斗柄，召雷雨以救焦枯；拨转天关，起风霆而扫阴翳。但今之学者纷纷，多不得明师传授，往往道听途说，窃学漏法。不寻心中之至宝，但求纸上之玄文。谈玄说妙，夸己非他。言清行浊，不顾天条，以致三官鼓笔，五帝列言，身谢之后，魂堕酆都，受诸苦趣。嗟乎，行法如此之难也。可不畏哉，可不畏哉。后学之士，切宜勉之。至元甲午上元日，松江后学雷霆散吏景阳王惟一述。
　　余一介愚蒙，滥参道法，曾遇至人传授，颇知法中一二。尝思祖师之言，法行先天一炁，将用自己元神。可谓直指玄微，开明后学。奈何学者识见浅肤，自悟不及，却留心於运想之中，以为玄妙。殊不知忘本而逐末，舍真而求妄也。余始亦未明此理，博访明师所传纸上之文。或用啼字咽下於丹田，以嘲字而提出，想金光，行先天一炁。或存心火贤水，交姤於元海之中，结成婴儿，以为自己元神。余则不然，多下苦志，幸遇真师，传授雷霆一窍，说破这些道理，使余如醉方醒，前学皆妄。后又得月鼎莫先生使者一法，历说先天之妙。乃曰：道言天地之间，其犹橐钥乎，虚而不屈，动而愈出。只这些子，便是造化枢机。崇者，犹我腹也。钥者，犹我口鼻也。虚而不屈者，乃中黄先天混元之祖炁也。释氏曰慧日宝灯摩尼珠，儒家号曰浩然之气，禅宗号日安身立命处，修真之士号曰金丹，其实一也。又曰神室丹谷，又曰天地之根、万炁之宗、太极之带。其所浩浩渺渺，恍恍惚惚，无内无外，无着无所，亦无四围。动而不屈者，弃鼓则钥自呜也。愚昨奉度师铁壁先生邹君传授口诀：拒塞天河，掀翻斗柄，取水沧溟，掇动九州，将乾补坤，以离塞坎，开眼仰视为否，闭目府观为泰。多不知捷径路头，皆为先圣玄机，强立异端者，岂不谬乎？余平生参尽雷法，未有若月鼎莫君先生之说如此之明也。使余朝夕思慕先生之学，不复再见，唯悒怏耳。先生在世，学者纷纷，多不得其传，盖谓不知道之故也。余今老矣，欲留秘诀於人间，无个知音可语，故作数图，名之曰道法精微。用留於世，倘遇达人，必当具眼。
　　行持戒行图
　　行持道法戒行为先始终如一指日可仙
　　夫行持道法，先当受持十戒。日用常行，无所亏欠。更能济贪救苦，积功累行，自然感动天地。神钦鬼伏，坐役雷霆，呼风召雨。今有一等后学，不持戒律，不辨邪正，执文泥象，胡思乱想。偶然一时之灵，便已自满。更不究竟所灵者是个甚么，以致以邪召邪，以鬼召鬼。故萨真人云：道法於身不等闲，思量戒行彻心寒，千年铁树开花易，一入邓都出世难。又云：言清行浊休谈道，不顾天条法谩行。保一真人曰：有问制邪之道如何？答曰：修己以正。子不闻花月之妖，不敢见梁 公。正人君子，鬼神之惧犹且如此，况行道法之士乎？余《心传录》云：先持戒行为根本，次守天条莫妄为，要得雷神来拱伏，雷轰电掣剖心窥。
　　万法归心图
　　万法从心起　万法从心灭　晓得起减处　生死事方决
　　夫心者，一身之主，万法之根。其大无内，其小无外。大则包罗天地，小则隐在毫芒。修之则作佛成仙，纵之则披毛带角。存之於内则为性，施之於外则为情。千变万化，无有定时。故圣人教之修心，即修道也。教之修道，即修心也。孟子曰：养心莫善於寡欲。尧夫曰：天向一中分造化，人於心上起经纶。虚静天师曰：一念萌动於内，六识流转於外，不趁乎善，则趁乎恶，故有天堂地狱因果之报。大道歌云：莫向灵台留一物，物在心中神不清，耗散真精损筋骨。三茅真君曰：灵台皎洁似冰壶，只许元神裹面居，若向个中留一物，平生便是不清。保一真人曰：法有出於同门者，其符同，其诀同，用之辄不灵者，诚不至也。诚之不至，则自信不及，则疑二之心生，中无所主矣。中既无主，何以感通？故曰：法法皆心法，心通法亦通。余《明道》云：人间万事从心出，心知无形何处寻？一念未生前会得，那时方始见其心。
　　先天元精图
　　杳杳冥冥　先天真种　用之不见　见之不闻
　　夫精者，乃先天之元精，为万物之母。得之则生，失之则死。故精住则炁住，炁住则神住，三者既住，我命在我，不在於天。《玉皇心印经》云：人各有精，精合其神。洞宾真人云：精养灵根炁养神，此真真外更无真。紫阳真人云：竹破须将竹补宜，覆鸡须用卵为之。万般作用徒劳力，争得真铅合圣机。行雷之士，须当断淫绝欲，保养元神，炼成金丹，驱役雷霆，祷雨祈晴，治病降邪，无施不可。若曰抱炭之徒，安敢与其同语也。故萨真人云：一点灵光便是符，时人错认墨和朱。元精不散元阳定，万怪千妖一扫除。保一真人曰：符者，阴阳契合之具，惟天下至诚能用之。诚苟不至，自然不灵。故曰：以我之精，合天地万物之精。以我之神，合天地万物之神。精精相博，神神相依。所以假尺寸之纸，关召鬼神，不得不诚。余《心传录》云：法何灵验将何灵，不离身中精炁神，精炁聚时神必在，千妖万怪化为尘。
　　先天元黑图
　　符无正形是炁灵泥丸治病亦安宁　呼吸风云生瞬息施行号令鬼神惊
　　夫炁者，乃先天之炁，元炁为万物之宗也。虚而不屈，动而愈出。夫子《系辞》曰：天地氤氲，万物化醇。盖人之元炁，与天地之炁相似。一吸而天炁下降，一呼而地炁上升。一呼一吸之间，化生金液炼形。形神俱妙，与道合真。《玉皇心印经》云：人各有炁，炁合体真，不能持其真，皆是强名。《庄子》曰：凡人之息在喉，真人之息在踵。《素问》云：清虚恬淡，真炁从之。人能知白守炁，节食谨言。常鼓巽风於元海之中，则受无穷之妙用。故孟子鸡呜而起，孳孳於善，以养浩然之炁。保一真人曰：通三才者，一炁耳。天以炁而运行，地以炁而发生。阴阳以炁而惨舒，风雷以炁而生。炁由人主，外想不入，内想不出，一意冲和，皈根复命，行住坐外，绵绵若存，以养其浩然者。施之於法，则以我之真炁合天地之造化。故嘘为云，嘻为雷霆，用将则元神自灵，制邪则鬼妖自伏。通天彻地，千变万化，何者敢干我哉。余《心传录》云：先天一炁作丹台，寂寞无为则自知，闭户垂帘常寂寂，时将无孔笛来吹。
　　先天元神图
　　同行同坐祇在面前　不离这个切莫蹉过
　　夫神者，乃先天之元神，为太极之祖也。虚无自然，包含万象。视之不
　　见，听之不闻，变化无方，去来无碍。清浄则存，浊躁则亡。故《玉皇心印经》云：神能入石，神能飞形。太上曰：大道不可以言传口受，而得之当虚心静神，道自来矣。愚者不知，乃劳其形，苦其心，役其志，躁其神，而道愈远。道德云：谷神不死，是谓玄牝。玄牝之门，是谓天地之根。虚静天师曰：神若出，便收来，神返身中炁自回，如此朝朝还暮暮，自然赤子产真胎。保一真人曰：世间闭目存神，想某将自某方来者。又有按笔搐缩，运内炁而合外炁者。噫，妄矣。若得神，灵将自灵。说则平居，暇日养神，以静而神自灵。冲炁以和，而炁自真。用之行持，自然神合。神炁合炁，一举心，一动念，神将吏兵洋洋乎，如在左右矣。余《心传录》云：灵台清浄才方见，略有纤尘便不见，出离生死永长存，争奈凡夫不识面。
　　玄关一窍图
　　此窍通天窍法中真奥妙　得遇至人传教君须大笑
　　夫玄关一窍，内藏天地阴阳，日月星宿，三元八卦，四象五行，二十四炁，七十二候，风云雷电雨，皆在其中矣。保一真人曰：书符不知窍，却使鬼神笑。今之行持道法者，不得道法之根源，妄於纸上作用，以为符窍。殊不知，此窍非凡窍，乾坤共合成，名为神炁穴，内有坎离精，当於自中求之，不可求之於他也。玉蟾真人云：此窍实居中，居中复一中。万神从此出，直上与天通。紫阳真人曰：身中一窍名玄牝，此窍非心非肾，非口非鼻，非脾非胃，非谷道，非膀胱，非丹田，非泥丸也。能知此窍则冬至在此矣，药物在此矣，火候在此矣，沐浴在此矣，结胎在此矣。余《心传录》云：一窍虚无天地根，绵绵密密不通风，恍惚杳冥包万象，真人出现宝珠中。
　　法行先天一炁图
　　月到天心处　风来水面时　要知端的意　斗柄指虚危
　　夫先天一炁，在太极未判已前，万物未生之始，浩浩渺渺，淡淡荡荡，无形无象，无着无所，寂然不动，塞乎太虚之中，不可以知识，不可以言传。妙哉，黄雷渊云：混成一物本先天，至道虚无理自然，若向未生前得见，阿谁不是大罗仙？王先生行荡凶诗云：学道修真要识真，先天一炁禀吾身，守则有道用则法，法应虚无只我神。保一真人曰：或问先天后天之说如何？师曰：若问先天，一也，无道亦强名耳。何谓之诸咒？一应才动，便属后天。符图印诀，抑亦末矣。余《心传录》云：先天之道本无言，举口才言属后天，学者纷纷来见否，谁人悟得未生前。
　　将用自己元神图
　　道是你兮还是我　不卦一丝只自个　千般变化被他瞒　三十年来方识破
　　夫自己元神，即先天一炁之体。先天一炁，即自己元神之用。故神不离於炁，炁不离於神。神乃炁之子，炁乃神之母，子母相亲，如磁吸铁，不可须臾离也。纳则为金丹，出则为将吏，故锺真人曰：万语千言劝后人，休寻物外妄求真，钻天入地凭谁力，妙用神通须是神。披云真人云：吾身动则有神仙，不在劳心运想。王侍宸云：损神终日去谈空，不如皈息在胎中。绵绵不绝道自通，三元五老即此功。我真不西亦不东，常教体内生微风。时人见一不识一，一回存想一回空。玉蟾真人曰：意动人随瞬息间，何劳存想起艰难。明得五行生克理，掌中雷雨契金丹。刘真人云：非法非空非色，无形无相无情，道本一物玲清清，有甚闲名杂姓。动则鬼神潜伏，静则天地交并。视之不见，听之不闻，默用须还相应。余《心传录》云：一人各有一乾坤，中有巍巍一至尊。统御万灵三界伏，不知徒尔弄精魂。
　　钻簇五行图
　　精神魂魄意　钻簇归坤位　不用动纤毫　自然雷雨至
　　夫一二三四者，乃天之五行生数，六七八九十乃地之成数。人禀天地五行生成之数成之，故天有五星，地有五岳，人有五藏。五藏之中，有精神魂魄意，聚成五雷。五雷之中，以土为尊，
　　盖得中黄先天混元之祖炁也。故保一真人曰：法妙合乎阴阳，方圆动静是以道贯乎。三才天地人物，是水火木金土应之以五行，东西南北中运之於五方，天地水火雷风山泽配之於八卦。泥於衍数者曰：我书符时应於某事，你作用某窍，如是而接造化，如是而论生克，如是起笔，如此冲发，鬼神之机我得之矣。殊不知，太极未判以前，孰为阴阳？孰为三才？孰为五行？孰为八卦？故有道之士，撒手行持符篆矣。余《心传录》云：一二三四五，中间土为主。会得生煞机，叱叱起雷雨。
　　归根复命图
　　群阴剥尽复皈根一画阳生天地心
　　天地心
　　会得个中真造化驱雷役电鬼神钦
　　夫东三之木生南二之火，西四之金生北一之水，中央之土合戊己之造化。若非金木相克、水火相剥，则风云雷电雨不能发也。故保一真人云：庄子曰尸居而龙见渊，默而雷声。知此道者，可以言动静之机。邵子曰：一动一静之间，乃天地人至妙。盖动静之际以阴阳极处为用。《易》曰：极则变，变则通。非力学者，孰能晓此。余《心传录云：一炁运来运去，须见阴阳胜处。还他一遍和平，此理与谁共语。
　　雷霆得中图
　　雷霆造化得其中　天地三才则一同　学者若能通得此　祈晴梼雨达苍穹
　　夫八卦范围天地之间，纵横十五，数不离乎中宫之五，所以雷霆得天地之中炁，故号五雷。要在行雷之士，虚其心而实其腹，凝其神而守其中。斡旋造化。策役雷霆，遍施甘雨，以救兆民，功达于天，岂曰小补哉。余《心传录》云：造化包含太极中，自从剥复下神功。六阳数足归坤位，激博雷霆起坎龙。
　　水火激博图
　　水火激剥其要妙不用书符行秘号　学人晓得这机关呼召雷雨立便到
　　夫日月一坎离也，坎离一水火也，水火即一炁也，一炁即物也。在南日火，在北曰水，火炁太盛而旱，水炁太旺成唠。水来克火，晴变为雨，火来生水，雨变为晴。水火激剥成雷电，水火和平天清炁朗。然火之盛，水之旺，不可调均。故余《心传录》云：火到离宫旺，水在坎方生。水火要均平，才胜便无情。
　　阴阳变化图
　　动静不息　还归太极　不下工夫　如何晓得
　　夫一炁运动，有清有浊。清升为阳，浊降为阴。阴阳变化，其理不一。故阴阳升降而成雨，阴阳激博而成雷，阴阳凝流而为电，阴阳舒和而为雪，阴弱阳盛而为风，阴盛阳弱而为云，阴泰阳散而为露，阴否阳凝而为霜，阴阳不畅而为雹，升降不能而为雾，煞炁不能而为瘟，乖炁犯正而为煞，淫水变而为霓，淫火变而为魑。行雷之士，不可不明此理。故余《心传录》云：一炁循环有浊清，清升浊降要均平。阴多阳少生霪雨，阳盛阴衰主久晴。
　　王真《满庭芳》 
　　决烈修真，殷勤办道，万绿识破皆空。太虚鼎内，养就玉芙蓉。化作灵珠一颗，光灿灿辉射千峰。长春景，五云台上，朱橘照天红。这些妙理有缘，端的千里相逢，纤尘不染，清浄显真功。日用头，头不昧，超生灭，三界难笼，能如此逍遥自在，处处是仙宫。
　　一点阳精，配居阴位，五行四象俱全，忽兮有象，晃耀照无边。神水频频灌溉，三田内，温火烹煎。明知道，入门体用，心静息绵绵。内有金蛇玉篆，驱雷雨发在心田，君知否？神仙有准，功行满三千。
　　法在先天玄妙处，无言可说，但要在乎中正。灵台莹彻，寂然不动，感而通，凭刚烈，运风雷，祈雨雪，役鬼神驱妖孽，只此是，非咒非符非罡诀。太极神居元谷裹，先天炁在玄关穴。谨在存神虚寂处，功成自有仙班列。看太虚，稳稳驾祥云，朝金阙。
　　道法心传竟
　　
