三十代天师虚靖真君语录
　　经名：三十代天师虚靖真君语录北宋张继先撰，明张宇初编卷。底本出处：《正统道藏》正一部。
　　目录
　　序
　　卷一
　　文　
　　卷二
　　五言古诗
　　卷三
　　歌行
　　卷四
　　五言律诗
　　联句
　　卷五
　　七言律诗
　　卷六
　　词颂
　　卷七
　　五言绝句
　　六言绝句
　　七言绝句
　　三十代天师虚靖真君语录序
　　宇宙之间，锺光岳灵淑之气者，惟人。而人之修乎身也。有诸内必形诸外，固凡蕴蓄之素者，其能已於言乎。虽老庄氏之学，堕肢体，黜聪明，凡役乎外者，一切斥绝，务一返乎内。而至於垂世立教之道，亦必因言而后达且着焉。由是观之，游方之外者，岂尽以言为无所用者哉。盖其於言也，若太空行云，澄渊微澜，随其动止而成文，不可以迹见之也。若儒之於言也，达则雄迈，放逸之情肆；穷则羁愁，感慨之语发者，异矣。虽然，其道隆神化之久，与天为徒久，岂必以言之有无，而后谓之至哉。三十代祖虚靖真君，以灵悟宿植，遭熙洽之朝。在崇宁、靖康问，徽庙崇道尤笃，而真仙辈出。与真君上下一时者，若徐神翕、王文卿、林灵素也。凡驱禁祟，平潮孽，验萦桧，往往有异征。暨国运艰否，预达灾朕，及致风霆旸雨，特指顾问。其道神行着，诚足以羽仪天朝，泽被含品矣。虽相去数百载，迨今人犹道慕之。岂惟夸一时而后竟泯泯无闻者比哉。旧传《应化录》，载述勋行详矣。凡真君流示世教之语，陶冷性灵之篇，又皆足以警迷启蔽，非游神於胚辉泱儿之初，蝉蜕於胶辐尘滓之表，无毫忽足以介其中者，其所造诣，能若是哉。四方传诵J愿见者惜不获其全。往尝刊行，久亦遗缺，因采之名山，重镘诸梓，以广其传。庶俾冠褐之士，慕向之流，探索於言外意表，以悟火符之秘，穷铅汞之妙，有余师矣。以是而进乎道德之域，若所谓广漠之野，虚无之滨，当层峰高林之问，风清月霁之夕，哦咏其空歌灵韵，林唱泉答，又焉知其霓旌霞佩之不来降也哉。其可不与老庄氏之言而并传乎。宇初忝嗣匪才，岂足以尽其赞颂扬美，尝惧有所逸坠，姑序其盘於首，以俟诸大手笔焉。
　　岁洪武二十八年乙亥中元后上吉日正一嗣教道合无为阐祖光范真人领道教事嗣汉四十三代天师嗣孙宇初斋沐再拜馑序
　　三十代天师虚靖真君语录卷之一
　　嗣孙四十三代天师宇初编次
　　文
　　心说
　　夫心者，万法之宗，九窍之主，生死之本，善恶之源，与天地而并生，为神明之主宰。或日真君，以其帅长於一体也。或日真常，以其越古今而不坏也。或日真如，以其寂然而不动也。用之则弥满六虚，废之则莫知其所。〔其〕大无外，则宇宙在其问，而与太虚同体矣。其小无内，则入秋毫之末，而不可以象求矣。此所谓我之本心，而空劫以前本来之自己也。然则果何物哉？杳兮冥，恍兮惚，不可以智知，不可以识识，强名日道，强名曰神，强名日心，如此而已。由是观之，岂不大乎，岂不贵乎。然而轮迥於三界，出入於生死，而不能自已者，何也？盖一念萌动於内，六识流转於外，不超乎善而超乎恶，故有天堂地狱因果之报，六道输回无有出期。可不痛哉，可不悲哉。若夫达人则不然也。故斋戒以神明其德，一真澄湛，万祸消灭。老子日：致虚极，守静笃，万物并作，吾以观其复。夫物芸芸，各归其根，归根曰静，静日复命，复命日常，知常日明，不知常妄作，凶。所谓常者，越古今而不坏者是也。所谓妄者，一念才起者是也。庄子日：既以为物矣，欲复归根，不亦难乎。在易也，其为大人乎。自兹以往，慎言语，节饮食，除垢止念，静心守一，虚无恬淡，寂寞无为，收视返听，和光同尘。瞥起是病，不续是药。不怕念起，惟恐觉迟。譬如有发，朝朝思理。有身有心，胡不如是，行住坐外，勿使须臾离也。无何有之乡，华胥氏之国，吾其游焉。
　　开坛法兹关
　　君不见千丈梯，倚於峻岭，蹑之可至颠峰，临於陆地，则数尺墙不可越。梯非不及，所立者非。万斛之舟，安於大川，济之可涉江海，委於漱水，则数步溪不可渡。舟非不能，所安者非。吾家法录，上可以动天地，下可以撼山川，明可以役龙虎，幽可以摄鬼神，功可以起朽骸，修可以脱生死，大可以镇邦家，小可以却灾祸。然得之在修，失之在堕。故匠者与规绳，不能使必巧；师者与模范，不能使必行。但人之恩情魔阻，名利障难，罪衅日增，未尝少息。生形无父母，身外谁亲？度日不过衣粮，积之何用？荣华富贵，秉烛当风，恩爱妻儿，同枝宿乌。高车大马，难将长夜之游。美妾艳妻，宁救九幽之苦。雕墙峻宇，白玉黄金，偶尔属君，不可长守。茫茫三界，碌碌四生，一逐逝波，永沉苦海。莫待邓都使至，黑簿勾名。到此悔之，何及今日。汝去父母国，来亲师匠门，蹑踌担双，冲霜冒雨，倾肝涤胆，来瞻太上之真风，责信投名，拜受天师之秘录。从兹已去，革故日新，名虽奏於高穹，身尚拘於世网。从前恩爱，割绝渐休，日后冤憎，相逢莫结。惟是解纷挫锐，济物救人，养性安恬，存神静虑。攀绿既断，火必息於心猿；妄想不生，内自停於意马。知身是患，见命为真，阳不煦生，阴不幽死。自是大风不动，劫火难烧，念既绝於三尸，性岂着於五欲。瑶台阅苑，为自己之家乡；爱海恩山，是他人之活计。人生何定，白首难期，日月迅速，下手犹迟，若更蹉跎，空成潦倒。此生幸到宝山，不得回时空手。伏愿皇基永固，圣寿延长，四夷不战，来王万国。无私自化，然后十方三界，六道四生，一切有情，俱登道岸。今则玄坛已就，开度俄临，不敢久立学人。伏惟珍重。
　　答池州太守书
　　马休根来，特承附书，复审已移成都，虽跋涉少劳，所履泰定。法录且埃盟申，谨须躬临盟佩，以全仪式。因风聊布手诚，休根去别奉状。六月十三日，某上望之太守。
　　答真定府太守书
　　久违冰表，遽损琼缄，喜闻起居，克臻冲适。欣惟安府侍郎，结发从道，奋身守儒，浩乎学海之巨波，卓尔文林之伟杰。伫看大用，以副群心，即遂参承，但探欣择。某上真定府太守。
　　答汤明权启
　　某启：久服徽名，阻亲玄论，仰斗每劳於梦寐，披风远隔於姻霞，云会未遑，琼缄首辱，荷至诚之尤甚，顾鄙野以何堪。共惟明权，玉阙高仙，瑶台上客，弃利名之缰锁，务道德之枢机。罔象存神，探玄珠於赤水。恬和养性，合至理於华胥。更宜拯济难危，提引愚下，全尽真人之德，发挥太上之风。庶几羽盖龙鳞，共访华阳之境。蕾买旌霓辈，同游太极之天。
　　答太守林公书
　　曩者所授功法，乃得圣师口诀，更在勤行。虽然不白日轻举，亦得身色无遗，在世延年，长生不死矣。奉祝，奉祝。某上林公道友。
　　答林灵素书
　　瓢笠无情，云烟奚取。金门红雾，漫为天上之游。白石清泉，方保山中之适。萍梗偶成於会合，云泥各致其逍遥。一隔江山，屡移寒暑，闲名日起，浪迹时睽。靖惟道本自然，神非别有，明月周流碧汉，光本无形；白云来去青山，色非有迹。蚤入茧而蛾去，雀赴水而蛤生。变化斯须，循环影响，趋向不干於模拟，浮沉自得於方圆。万象有杀有生，春花秋落；一气互消互息，夜露朝晞。五湖放浪於扁舟，三岛翱翔於玄鹤。升高须远，就下无难，不昧先机，方为达者。远承梅驿，径复华笺，幸阀冲和，适符败记。
　　传天师与弟青词
　　昔三天之后，父往而子来，今诸录之师，兄辞而弟受。当小臣之披戴，祈太极以鉴知，将储福於微躬，实难忘於大赐。臣无任。
　　谢官职表
　　时不迨人，恨蒙天眷，恩沾同气，庆洽私门。自愧宠惊实增，欣扑诚惶诚恐。伏念臣顷当总角，获奉清光，七换岁华，三颁诏节，构漏弃云眉之宇，以便焚修；赐宣和御礼之经，俾成功行。俄下漏泉之泽，及臣同产之兄，遭遇瑜涯，报称何地。兹盖伏遇特崇，教范无问，颛蒙义重天伦，推及臣子。虽绿故例，实骇当时。犬马之心，所当自竭，凤鸾之宇，何极其荣。中婵香火之诚，上祝冈陵之寿，臣瞻天望圣，激切屏营之至。谨言。
　　三十代天师虚靖真君语录卷之一竟 
　　三十代天师虚靖真君语录卷之二
　　嗣孙四十三代天师宇初编次
　　五言古诗
　　同石元规讲鸥鹏偶书
　　翱翔数仞问，何异九万里。大道荡无名，无彼亦无此。悼哉元规爷，斯言迨尽矣。一物自太极，志士标高拟。鹏乎与蜩鸠，涉辩非至理。有形相变化，不出六合裹。飞跃涉程途，底用嘲远迩。乃识逍遥游，泽远发玄旨。讲罢四窗问，忘言空隐几。
　　〔内史来访〕
　　运使徐中奉，寻李隐者于本部，因临访上清，遂得煮茶款话，至夜分乃散。明自悦耳，信有瑰伟崇高，变通之论，山川之秀亦有增。明日分袂。时宣和五年，其略於是篇也。
　　西风初飘飘，白露仍瓖瓖。有人浮大川，东巡抵饶阳。实受九重书，因之访丹房。山气龙虎明，青林云表长。与予适相值，议论清冰霜。已暮更秉烛，坐偶新月冻。玉蟾翳姻景，金飕扇天香。影落如乡云，斓然献奇祥。六合无异色，五峰同秋光。锦袍谪尘世，骑鲸隔川梁。君期践玄约，缈缈空中翔。
　　汤明权挈家入道
　　佳汝久虚淡，有才弗愿仕。鸡犬白云间，挈家从游此。所蕴既超特，玄理可坐致。悼哉明主命，不以夺我志。一变江海才，总无尘土气。闻之旌阳令，拔宅脱凡世。此事在精修，勉旗汤氏子。
　　书龙变轩事乃成颂白青城道伯
　　一室绝尘埃，和风撼瑶竹。满几惟琴书，潇然异尘俗。时时操寸毫，节篆数囊录。或同务玄子，揪枰两三局。夜对隔林月，膝上奏神曲。更深兴未阑，徐徐启缄轴。好来青城君，云开远山绿。
　　和元规拜违
　　才到巍峨畔，还登翠碧重。调青赓白雪，琴静抚黄锺。履践古人道，追游仙者踪。自来多福力，相信各疏慵。何处不为乐，此心知所从。还如一片月，挂在万年松。
　　思青城翁
　　一别青城翁，今经数旬朔。天炎春气阑，山花旋零落。时时与攀慕，西眺步瑶阁。无乃恋人间，笙歌正酣乐。归来方外俦，践我绿岩约。回照闪余辉，芙蓉出金削。
　　和元规见勉
　　君词语中，具引先贤事。了然道在兹，不行而善至。君今真至矣，奏乐求真知。一言见吾子，固难尽於辞。知君贯老庄，赛昼蹈大荒。剧谈玄中玄，豁落无边旁。有学必有待，不与诸魔对。涉景若与知，何尝讶谲怪。疑论涣已释，则信为善士。主善以为师，天真坐可致。人间犹论分，仙事宜任运。有命终出伦，盍死即待尽。大道非罔象，明明万物上。使我一闻知，应是快神爽。休更论浅深，斯言尽诚心。时哉且落魄，此语吾所钦。傍听亦吃嗤，不责於仁慈。所幸异流俗，事物中思惟。
　　和张知县省食费韵
　　食撰不须丰，古人贵量腹。一饱尚何求，八珍非所欲。犀筋驮未下，但折平生禄。造物赋人料，多少有数目。更思途中俘，皆缘食不足。庄叟重鹁食，此篇时一读。
　　又省衣
　　衣服贵适宜，冬裘与夏葛。睠兹修行人，初不事精洁。轻纱并丽帛，样新价亦别。每缣数千钱，拙工乱裁截。些小未称身，中心已不悦。曾知有贫者，冬夏皆皮裂。
　　三十代天师虚靖真君语录卷之二竟
　　三十代天师虚靖真君语录卷之三
　　嗣孙四十三代天师宇初编次
　　歌行
　　大道歌
　　道不远，在身中，物则皆空性不空。性若不空和气住，气归元海寿无穷。
　　欲得身中神不出，莫向灵台留一物。物在身中神不清，耗散精神损筋骨。
　　神驭气，气留形，不须杂术自长生。术则易知道难悟，既然悟得不专行。
　　所以千人万人学，毕竟终无一二成。神若出，便收来，神返身中气自回。
　　如此朝朝还暮暮，自然赤子产真胎。
　　虚空歌
　　虚空荡荡无边岸，日月东西互宾饯。东宾西饯几时休，生死场中如掣电。
　　本来真性同虚空，光明朗耀无昏蒙。偶因一念落形体，为他生死迷西东。
　　堪叹世人全不觉，死即哀兮生即乐。不知生是死根由，只喜东升怕西落。
　　东升西落理当然，休将情识相牵缠。不信但看日与月，朝昏上下常周天。
　　生非来兮死非去，无有相因随所寓。六道轮回浪着忙，真人止在虚空住。
　　真人住处无室庐，邻风伴月同清虚。莫谓灵光只些子，包罗法界无遗余。
　　法界包罗大无外，密入纤尘小无内。饥寒灾祸不能加，物物头头归主宰。
　　一堆尘土百年形，如舟泛水凭人行。忽朝舟坏人登岸，枯木无主从沉倾。
　　莫腐莫回顾万水，千江几番渡这回。到岸好焚舟不须，更说波涛苦有绿。
　　舟居不居终不虞，昨夜风雷撼山岳。虚空不动常如如，识得真空方不昧。
　　古往今来镇长在，掀翻世界露全身。尽度众生超苦海，真空消息非顽空。
　　纵横变化无终穷，听我一歌空裹曲，铁蛇飞上昆仑峰。
　　休歇歌
　　休休休，歇歇歇，休休歇歇无分别。千般要妙万般玄，只是教人各休歇。
　　既能休，复能歇，一切情绿皆断绝。饥愤渴饮困时眠，万死千生没交涉。
　　古圣贤，及明哲，一性绵绵周浩劫。光明相照合真空，休歇之余更无别。
　　地狱种，作冤业，六识炽然如火热。立我争人昧休歇，甘受碎身并拔舌。
　　休与歇，真口诀，无愚无智无工拙。从上师真只怨修，不遇知心谁肯泄。
　　休非休，歇非歇，大用现前无扭捏。主张元化绝形踪，囊括虚空超起灭。
　　亦无休，亦无歇，歇歇休休皆强说。欲知真歇与真休，一输皎洁中秋月。
　　钱塘有作
　　红霞映朱栏，白云隐青山。尘中人不到，双鹤舞柴关。
　　瑶琴一曲诗数篇，山童煮茗炉无姻。为思尘世去游乐，一别洞天今几年。
　　湘江江上月初白，湘浦浦边风色清。断肠声咽玉笛碎，愁杀霜堤多少情。
　　人生总浮云。仙家依旧春，归去来兮乐吾真。
　　和元规任从他歌
　　任从他，尽教他，莫管他，他是他非奈我何。尽日闲同方外友，高吟落笔如悬河。
　　世上无心结凡累，匣中有剑降阴魔。长生已悟玄关旨，从教乌兔走如梭。
　　尘劳汨没诚堪恶，孰肯飘荡随蹉跎。静处每思喧处事，到头空自竞嘘呵。
　　任从他，尽教他，莫管他，但从元气养冲和。
　　有时恣把丹书读，无事闲寻玉轸歌。我心非石不可动，任从俗论生乖讹。
　　松簪布褐且自乐，岂恋俘华张锜罗。神炉交媾炼金液，混乎湛湛而日多。
　　功行圆成共归去，飘飘飞盖拂霄河。任从他，尽教他，莫管他。
　　橐钥歌
　　休言大道无为作，须向房中明橐钥。过时不动片时间，紫雾红光乱灼灼。
　　青龙喜，白虎恶，赤蛇缠定乌龟壳。纵然过得尾闾关，又被曹溪路隔着。
　　两条直上絮丹田，决言上有三清阁。阁下分明有玉池，内有长生不死药。
　　依时下手采将来，服了蓬莱受快乐。
　　靖通庵歌
　　吾结草庵山之中，旁人笑我名靖通。都来方寸间田地，大包世界同虚空。
　　我庵非通亦非靖，玲珑八面无形影。盈虚消息任天机，庵内主人都不省。
　　有时风雪三冬天，山前尽日无人烟。顽空墨黑昼如夜，庵中光耀长周圆。
　　有时风雷平地起，山沉江涌流云气。龙吟虎啸万形喧，庵内情绿无止起。
　　环庵松竹连天青，冬不悴兮春不荣。人来谩笑庵居苦，彻骨贫来彻骨清。
　　清贫生理十分好，翻忆朱门多饿殍。君能认得自家珠，终身岂羡他人宝。
　　庵似身兮主似心，欲明庵主须参寻。驴胎马腹河沙梦，那知铁矿藏精金。
　　高着眼睛速下手，只今觅取无中有。言穷理绝妄缘空，无毛狮子撩天吼。
　　庵前大厦皆蘧庐，知音有几同庵居。若非捩断县崖手、谁解伊边认得渠。
　　间中有乐无人识，静处工夫闲里得。自然妙用自然真，向上神仙皆此出。
　　浮生短景甚悠悠，一切庵坏便须休。溥劝吾门诸学者，不昧此庵须早修。
　　野轩歌
　　四海鲸鱼不足钓，纵使上钩吾不要。三岛神仙不足夸，长生不死数如麻。
　　惊人名誉不足恃，万古英雄一场戏。些些富贵不足欣，何如野轩外闲云。
　　洞然劫火纤芥尽，此时睡着都不闻。野轩野轩在何处，宇宙茫茫无入路。
　　十千仙子浪中潜，百万搏鹏地底度。此一轩，实奇特，神不知，鬼不测，
　　东彻西，南彻北，中心一窍尘沙国。尘沙国界有微尘，一一微尘一真人。
　　一一真人一真源，威仪队仗数亦然。时人若见野轩叟，正眼一观皆奔走。
　　呵呵呵，千古万古野轩歌。
　　寄林太守
　　长生门户谁不爱，只要自己下功夫。九宫台上黄芽生，白玉池边蟠桃在。
　　撞动天关鬼神伏，拨转地轴阴魔败。河车搬上九重天，日月炼成金世界。
　　怀鬼谷山思真洞天因咏以赠元规
　　思真洞兮云水深，道人居兮鬼神钦。山花笑兮松竹阴，岩溜潺潺兮千古音。
　　何时一造兮清神襟，攀石萝兮共笑吟。
　　三十代天师虚靖真君语录卷之三竟 
　　三十代天师虚靖真君语录卷之四
　　嗣孙四十三代天师宇初编次
　　五言律诗
　　得请还山元规远近遂成山颂
　　喜见石浑沦，忘言意独真。还寻石桥约，一洗客京尘。香篆丹炉静，诗篇彩笔新。高霞不孤瑛，携手洞门春。
　　和浑沦庵超然即事韵
　　自得逍遥趣，从来乐□静居。水边红杳小，姻外翠篁疏。有物真常应，忘形内本虚。人间役尘虑，到此尽消除。
　　简元规泰定二公
　　傍水弦歌者，当檐执卷人。人心各有趣，天乐一何真。畏日初交夏，闲花尚是春。不随寒暑变，只有劫初身。
　　〔秋夕〕
　　立秋之夕，对酒成章，粗遣清景，以招佳咏。
　　闪闪秋光好，行行万宝成。松高孤鹤唳，竹密一蝉呜。大醉衣襟湿，空歌风度清。腰琴宜更作，楚泽有余情。
　　送元规游麻姑
　　拂袖麻源景，飘飘逸兴清。不辞千里远。独步五云轻。自有琴书乐，应无世俗萦。我惭阻追逐，回首馒驰情。
　　和元规拂云轩韵
　　疏翠拥高轩，虚徐欲出云。两楹清荫共，西有龙变轩故云一阵好风分。偏州叹琴书席，难柄燕雀群。主人怜直节，孰敢巧操斤。
　　〔答和元规〕
　　元规道人览予《心说》，作颂见寄，次韵奉答。
　　新文博不繁，披诵已清魂。意在诸绿外，心为万法源。犹龙谁可测，牧马自微言。三复难穷处，重来得细论。
　　听元规琴
　　万物纷然在，浑沦声不流。昔人弦上取，今我意中求。水激崖边石，风高岛上秋。相看得真乐，天地共优游。
　　喜晴
　　芍药都零落，山泉遂有声。尽知春去晚，深喜夜来晴。高柳拂檐今，闲花照坞明。松问携好酒，今日思方清。
　　〔赠邓程二子〕
　　邓程二子传法於予，清坛事毕，赋诗以遗之。
　　不闭三天道，难回二子诚。露章招有感，裂帛喜为盟。神剑一日试，法灯千古明。内观当自悟，至理本无情。
　　送正之法师
　　道貌古昂藏，声名万里香。紫霞衣缥缈，丹佩玉琳琅。寂寞居岩馆，殷勤咏洞章。伫看功行满，飞盖上寥阳。
　　晒经
　　迟日满高台，书囊云锦开。梅蒸阳气透，林隐景光回。洞究千神恍，高昤万恶摧。殷勤能启秘，须仗出群材。
　　晚步山间有作
　　宿乌频来语，寻巢未得问。小星明更近，高桂玲初攀。拂露松都在，因风信未还。岂无虚歇处，青及谢家山。
　　和元规寄杨子寓真岩韵
　　应到最高处，翘思上古人。风来多柏子，蕾买去争嚣尘。褥暑不到处，天花自在春。仙踪欲无着，流俗馒寻津。
　　次韵上勉元规
　　优游且消遣，认取本来人。痛苦边是妄，杳冥中有真。煎烦徒自累，恬恢即长春。君岂知予念，予身非子身。
　　题度仪堂四首
　　屡赏中秋月，山堂亦怅哉。暂居行百日，常觉近三台。大木声探夜，修篁荫静阶。倘非能自度，何以见归来。
　　近户皆林杪，元非粒点成。山中行不遍，雨后看尤清。桃向天边种，云从岭上生。不通鸡犬到，时听度鸾笙。
　　骤尔升堂者，同乎白日仙。崇深邻圣像，超卓愧吾年。微月兼寒露，乔松问野田。宫成方数载，犹使扣锺钱。
　　正向西窗处，两峰苍翠排。白云清画入，玄鹤几时回。剪默如毛竹，锄嫌绕砌苔。有时不开户，姻雨蔽阳台。
　　联句
　　修然元规夜坐，酌余德儒所惠酒。因成。
　　共饮名家酒，三杯亦未辞张。据怀谈道妙，举笔赋新诗石。虽病仍牵率，为欢信渺弥张。疏星联远汉，绿水湛前池石。未及裴君句，惭教乐所知张。偷然清且慧，泰定默如痴石。有美新荷近，无尘皓月随张。山风来细细，银烛耿离离石。青眼便为览，朱帘莫下垂张。睡魔浑散释，吟思愈清奇石。万态付一笑，千春总片时张。此情能共适，得志任人嗤石。道重皆相契，心机独耻为张。瞿昙作良友，老圣是真师石。四海无余事，诸公足自怡张。仙岩挈钓艇，云锦种丹芝石。世俗为无谓，吾人还有宜张。红尘聊应迹，紫府去非迟石。终始怀观子，友持愧伯慈张。功成当并驾，六合恣傲嬉。
　　又
　　酒厌高阳价，人怀中古情张。把杯聊共乐，对景发新声石。十二分清气，三千外世荣张。天真聊所适，俗礼莫相婴石。蝉韵微微近，松声宛宛生张。林风侵坐玲，山月照人明石。籁静神尤爽，宵分气尚横张。星文玉烛焕，虎力紫毫轻石。得志非轩冕，游神必海瀛。中元聊醉此，寓意笑虚名。
　　七言再咏
　　醉倒尚夸云液美，吟看尤觉羽毛轻张。松轩怅望情何限，竹槛留连兴愈清石。水草远含青翠色，野花仍吐细微英张。风来画榻消残暑，雨过秋蝉送晚声石。仙境每看天路近，风骚不许世纷萦张。饶君先驾云问鹤，顾我还骑海上鲸石。白帝气刚群动肃，道人心正百魔惊张。共欣淡泊居林石，翻笑驱驰到市城石。溪上且同三笑乐，饮中要与八仙争。莫言酒量全输我，会是诗名数石卿。
　　同游栖真
　　兴为栖真来，情因昔人动张。昔人道非孤，今人心乃共石。静有物外乐，清无世问梦恭定。至论超形神，谈歌彻岩洞张。野色杂茶瓯，松声入琴弄石。未可赋归欤，更揭流霞瓮恭定。
　　梼雨应时喜而联句
　　何以慰黎民，山川朝出云。精诚动天地，丹恳在词文张。南亩苗初槁，西郊雨已纷。林峦添郁郁，草木共欣欣石。休怪芝田茂，其如羽服勤。穹苍岂私曲，流俗足妖氛张。途路尘埃息，轩窗暑气分。丰年慰农叟，盛德谢吾君石。枝润惊林乌，厨清绝楚蚊张。上真何以报，惟把宝香焚。
　　浑沦庵成，修然子亲庆，因以何字为韵，共酌联句。
　　作室观灵境，功成事若何张。琴书消日月，阱钓老姻萝石。为羡云踪远，时将酒共过张。束岩开玉洞，西涧泻银河石。整佩思天柱，观暮悟烂柯张。真情敦澹薄，世业信蹉跎石。绝迹求无累，澄心到不波张。浑沦甘宴息，真率谢浇讹石。尘秽千峰隔，风流万气和张。乾坤堪比寿，乌兔任如梭石。仙至不无谶，鹤来信有他张。正月上旬，白鹤数十群飞至此，盘旋移时乃去。煮茶留客话，种药救民愈石。竹露延清荫，兰风动妙歌张。闲寻仙传读，静把玉经科石。大道犹衣袂，嚣尘自网罗张。有生如石火，移世似灯蛾石。欲入高仙调，毋教下鬼峻张。茅檐无一事，时复动吟哦。
　　饮罢联西江月
　　此夜月华如昼，束池不让西江。月明人静满庭芳，酒兴诗情贪长张。未忍茅堂归去，濡毫且趁昤狂。灯前高咏对幽窗，却笑青春流岩石。
　　三十代天师虚靖真君语录卷之四竟 
　　三十代天师虚靖真君语录卷之五
　　嗣孙四十三代天师宇初编次
　　七言律诗
　　次御制赐于真人韵
　　玉篆金章咏洞真，真中高妙孰能伦。世绿拨去神常静，精食休来饭已尘。
　　且为圣明常赞化，未应柄逛便终身。自循多幸因君命，得往琳宫见一人。
　　京师夜坐怀浑沦庵有作寄之
　　独坐空庐静可知，江城意味岂如斯。君看凤实初成处，自称蟾华欲妙时。
　　酒兴愿同云叟乐，风尘无取庆宗诗。山中林壑虚明境，不得归吟有所思。
　　次韵答赵尚书
　　炎蒸时节别家山，霜雪如今却渐寒。恨我虚名徒涉世，忆君高语共凭栏。
　　比因厌客连朝外，长是援琴终夜弹。已得明春归去旨，预惊灵鹤整翎翰。
　　送于真人
　　仰慕清声实积时，前朝因幸拜彤闱。稍瞻风致频相见，又恨霜天遽告归。
　　至德馒劳中下笑，高才须信古来稀。自惭功行亏杨许，安得南真试太微。
　　新荷
　　败荷已尽小荷圆，昭眼含香尚忍怜。月帝来寻青玉匣，金童立认碧铜钱。
　　已凝重露资清气，何幸轻风扫淡姻。远有华峰全美在，花开般捧烂红鲜。
　　钱塘
　　几万人家水绕城，白云开处见丹青。地连金色三千界，山瑛瑶峰六尺屏。
　　晓托阑干披宿露，夜收帘蟆透寒星。制江风物端无赛，半拟蓬莱半洞庭。
　　恒甫以新茶战胜因咏歌之
　　人言青白胜黄白，子有新芽赛旧芽。龙舌急收金鼎火，羽衣争认雪瓯花。
　　蓬瀛高驾应须发，分武微芳不足夸。更重主公能事者，蔡君须入陆生家。
　　题皇仙宝积观
　　仙去仙人往结庐，我来自喜驻云车。秋阳今日七月九，花蕊长春千载余。
　　一孤松前流水出，数行沈约戏题书。围暮注酒妆莲实，聊复有无谈太初。
　　京师七夕率赋
　　七夕风光岂易阑，一年一度巧相干。不惊高处流星过，尽向今宵仰面看。
　　花月有情天阙玲，胭山随分酒杯寒。从兹肃肃秋阴后，却恐衣袁未复单。
　　自京还始来龙变轩觅故年幽致闲成长句粗写虚心
　　寻得故年香翠团，共将真赏倚阑干。几随白日飞仙变，半为今朝宝黑乾。
　　光玲未枯春物笑，影疏来趁月华看。江南秋景犹繁剧，赖此一襟风月寒。
　　还山
　　长年京国甚羁囚，丘壑归来始自由。流水有声如共语，闲云无迩可同游。
　　猿依松影看丹鳌，鹤与芦花入钓舟。如此柄迟良不恶，红尘何事辱呜绉。
　　答太守虞察院游仙岩诗
　　累年林下意何长，岩谷风霜亦备尝。俗客不曾交得到，达人应未以为狂。
　　江亭昔造怀宁海，石屋今居似濑乡。谁拟上饶新太守，却因朝谒到山阳。
　　饭月偷然堂
　　密林崇岫往留连，十载官非上士班。赤帝御龙行末伏，嫦娥分月入深山。
　　关津洞达干戈后，食息将安州里问。今也柳堤真吏隐，清流华薄地宽闲。
　　题冲虚堂
　　养其冲气以全生，柄息虚堂只数楹。南浦道高坊号美，太微风暖木兰清。
　　百章为爱青林密，三体应书老子成。未有紫宸朝觐日，两余几处白云轻。
　　〔 赠项先生〕 
　　琴斋乃予旧居，以琴名斋，五为之也。项先生与诸生居之，谈庄讲老有佳趣。向尝造焉，而忆往事，乃亦有分胜多徕之处。成诗呈项先生者，书其实耳。
　　琴斋高致有真风，山合延宾未折中。来问死生非碌碌，为谈庄老肯匆匆。
　　喜今可与君还往，惜昨曾留客许同。处士或将方寸比，斯人为不唠焦桐。
　　浑沦庵庆成
　　高斋忽已庆成功，赤石苍压入眼中。贞节由来拘世业，稚川随处是家风。
　　红金柜隐书尤秘，碧玉壶清酒不空。昆闱归期应可展，我来时欲笑歌同。
　　仙岩寺
　　依然仙迩倚岩开，真馆何年竟草莱。今日梵宫方得到，旧时玄鹤也飞来。
　　一条涧水琉璃合，万迭云山紫翠堆。禅客夜深能共坐，满窗明月正徘徊。
　　汪精玄降睡有作
　　万籁沉沉月满空，一枰初胜瞥玄翁。金壶饮罢前村酒，玉斡闲歌太古风。
　　羡我无眠神已爽，笑渠贪睡意何浓。回头为报孤云道，清浊由来自不同。
　　和答周提刑
　　试於闲处寻闲境，松竹无言绿满秋。方外每烦勤下谕，山隅何幸偶来游。
　　一帘芳草庭前长，千载遗书圯上求。得请南还乐居此，清谈深感圣恩优。
　　本竹治
　　有兴来登最上山，真风长在可跻攀。世问浊质能相信，云外清游岂肯闲。
　　怪石欲飞明落落，惊湍直下响潺潺。寻常众目应难见，蕾买真人暗往还。
　　蒙秦治
　　紫垣佳客有灵踪，独木为桥处处同。一自浑家参太极，更谁连步上青空。
　　槛前怪木冬长碧，岩下灵光夜久红。真泽不随时世斩，出尘人世入神功。
　　平盖治
　　昔人已去附龙鳞，神黑犹存录籍真。洞口记曾三拜日，云问别是一家春。
　　钓丝无迩龟鱼静，樵客忘机虎豹驯。金井未经新汲引，已无胸次一纤尘。
　　云台治
　　汉朝人与道翱翔，是处遗踪属静方。姻外桃花非俗种，风前柏实有余香。
　　杖穿翠霭通深官，舟驾洪波入渺茫。千八百年三十代，云台空碧佩琳琅。
　　烬口治
　　真真相袭养真材，万木深沉一水回。珠逞夜明秋浪定，磬含霜韵晓霞开。
　　二仙已远教谁遇，三粒还能待我来。若遣青童验输迹，断姻无影落苍苔。
　　后城治
　　近枕长河即化坛，拟超坛侧到河干。丹砂在地经冬暖，玉竹成林入夜寒。
　　水鹤应思冥象外，山翁愁不到眉端。杖头已指丹霞景，密有尘罗络我难。
　　公慕治
　　一坛幽古万松阴，意为寻真特地探。翳翳野云披绿岸，时时疏雨洒青林。
　　真图未落前朝手，短褐堪求古圣心。鹤辇近过游息处，桃花流水尚堪寻。
　　平冈治
　　千松万竹荫真祠，多少寻真不记归。枕石池台全似古，穿云溪涧一如飞。
　　玄猿夜久呜寥闻，黄鹤风高入太微。直自六天浑屏静，圣功何代不皈依。
　　主簿治
　　映尽朝阳与暮霞，苦无轩冕送尘沙。旧闻灵草千年种，近有幽人一两家。
　　彩凤每来寻竹实，灵禽时复啄仙花。伟哉往昔轻腾客，岂有心贪五马车。
　　玉局治
　　座隅依约有余香，威丧如存动悚惶。笋石并抽擎天关，金泉一带自汪洋。
　　因谈妙有开迷径，直指无何入故乡。季世孰能稽万一，日随诸境愈忙忙。
　　北郁治
　　满坛明月化宫春，千古依依杨柳津。碧沼不容生俗物，玉毫宁复示俦人。
　　幽寻已与三玄约，静乐谁知一点亲。世外清游堪准拟，输蹄无迹辗香尘。
　　金丹诗四十八首
　　金鼎玄珠夜半功，纷纷五彩满房中。只为日月交加合，却被龟蛇取次攻。
　　乍见容仪方恍惚，久看相貌即朦胧。殷葱为报阳人道，此个真空不是空。
　　假法人问有万般，君宜求取紫金丹。昆仑山上楼台耸，北海炉中龙虎钻。
　　此个药中为贵宝，将来炼就作天官。玉皇数下金玄诏，始信云衢去不难。
　　流俗纷纷不悟真，不知求己却求人。只贪世上无穷色，忘却人问有限身。
　　鼎内药成堪益寿，水中金尽化轻尘。北郁山下景囊土，总是人间不了民。
　　不觉年年捻指过，急如催浪转长河。鼎中日月知人少，世上阴阳识者多。
　　尽为资财损真性，皆因女色逐流波。□□半有归泉路，忍把真元乱鬼魔。
　　堪笑愚人被色萦，拟将呼吸要留精。神仙清静方为道，男女腥膻本俗情。
　　秽浊岂堪充上品，还丹方可保长生。房中之术空传世，迷杀寰中多少人。
　　采阴丹法起何时，后汉刘展亦自迷。不免轮回归复道，岂将淫欲益愚痴。
　　狗猜行状称为妙，神鬼阴谋不可欺。争似无为清静道，一炉金就养婴儿。
　　婴兄头上栽莲花，诈伪迷人乱似麻。不道修行从一鼎，却言般运有三车。
　　泥丸有路蒸方透，紫府无涯价莫加。为劝尘中迷路者，好寻元本莫咨嗟。
　　火急寻师指水金，依时用火采浮沉。九回照见如来相，一纪方开处士心。
　　虚驾辄翻铅易就，龙车推转汞难禁。自从饮着酝酬酒，便觉身居紫府深。
　　扰扰浮生一梦间，几人回首锁三关。黄婆压定分全易，白虎飞来投下难。
　　朱雀入炉三亩静，黑龟伏鼎一生闲。昭昭妙理余知得，只欲藏机隐旧山。
　　莫论仙骨莫求丹，此理玄玄有正门。迷者少能知返本，教人藉此以为根。
　　龟蛇大小宜频给，日月精华且总吞。只自明师分剖后，难为荒野作丘坟。
　　神仙妙用最难窥，学道多因欲道迷。向此若能明水火，这回方得识束西。
　　真铅莫把凡铅杂，真妇休将世妇齐。离坎自交身自泰，怠时方见是夫妻。
　　黄芽至宝莫轻论，白雪通玄敢馒言。不是野人藏秘诀，大都仙药俗难吞。
　　浮沉卯酉玄分路，变化龟蛇别有门。万万学徒无一二，浪称道友满乾坤。
　　存神认取本来身，此理幽玄可学人。无漏实成除有漏，迷津才出是通津。
　　浮生难保千年寿，仙世轻翻万劫春。堪叹茫茫迷路者，甘将神作北郁尘。
　　学佛回心又学仙，两头扪摸不能专。大都错路生迷惑，便见迷途易变迁。
　　得事只烹身上药，痴心莫望火中莲。但能求己兼求命，休说三千与大千。
　　黑龙津虎不难分，下手须从神定门。白雪炼多齐日月，黄芽服久出乾坤。
　　四神鼎内堪逃死，五色浆中可返魂。世上蚌办能几许，莫将财色败元根。
　　急认浮沉水内金，若能烹炼鬼神钦。四神守卫神炉固，九转工夫转色深。
　　龙虎翻施双入路，龟蛇腾焰两边侵。但知五色纷纷起，满室荧煌可照心。
　　周天火候诳凡人，胎息萦为亦未真。紫府聚金龙火种，昆丘走玉虎泉新。
　　三莲折处分神力，一子生时出俗尘。为报忙忙求事者，真铅真汞不离真。
　　昆仑宫裹紫金丹，不是仙材不可观。有分得愤延寿命，自然无恋免饥寒。
　　虎龙铅汞庚辛鼎，大小龟蛇太乙坛。烹炼一丸飞五彩，上天消息不为难。
　　劳生扰扰去知梭，火急修真逐鬼魔。好把浮沉翻北海，莫将梦幻恋南柯。
　　甲庚鼎内金非少，卯酉坛中土亦多。只自荧煌光一室，斋心服了脱微愈。
　　贪着浮名浮利身，不思光景走频频。只贪眼下红颜好，不觉头中白发新。
　　药鼎坚牢延寿命，情思放恣损天真。劝君求取金丹诀，养个婴儿脱俗尘。
　　瞥然光景几时休，出入轮回去复收。只为贪痴绿底事，不思清静学真修。
　　虎龙便是升天驾，铅汞元为出世舟。多少神仙哀俗辈，故留丹诀救凡流。
　　乘龙驾鹤不须惊，此是金丹一粒灵。五色云龙腾海底，九回风虎到天庭。
　　琼花合处看壬癸，紫府交时藉丙丁。此理要明非下士，除非名是少微星。
　　劳生扰扰疾如风，急杀三彭及五虫。不使狐狸侵药鳌，须教龙虎守真空。
　　鼎中宝物时添火，腹内婴儿貌转丰。善女善男寻此语，莫贪花酒堕迷中。
　　大都奇怪惑人探，一见邪淫便动心。只是歌倾身内宝，何能坚固水中金。
　　天堂有路无人到，地狱无门众却寻。寄语世问男女道，收踪火宅隐山林。
　　阿尔多淫上帝慎，罚为狐兽尾随身。只言五百年方变，岂谓三千日化神。
　　雷火不知何处用，犬牙同此作教亲。冤魔眷属狐狸肖，变化妖容惑几人。
　　刘晨阮肇事多非，今日凭君子细推。馒使仙宫由色欲，却将紫府贮奸欺。
　　洞中清争难容杂，穴裹幽冥易变奇。大是世人迷不悟，几人丧命为狐狸。
　　子真坛下紫微边，深夜风光俗好传。不道求铅堪益寿，却言药物可延年。
　　仙丹未必离身内，人意何须立户前。或是山精迷弄汝，故将杂色等闲看。
　　真铅真汞最堪凭，此理昭昭却少行。白虎鼎中成玉液，胜蛇宫裹养金精。
　　坎男离女分三位，日月束西合一程。若向此中寻得路，婴儿相貌自然成。
　　金丹换骨不相欺，大抵凡流性易迷。若使赤蛇腾海北，自然玉兔走天西。
　　哉莲使者行真水，种火龙王启大蹊。好向此中寻捣炼，飞腾只在一刀圭。
　　幸得修真趣理深，勤勤烹炼水中金。若知紫府莲堪种，始信昆仑路可寻。
　　日月合来光上下，白青交后彩浮沉。自从得此真消息，荣辱人问忽不侵。
　　少年何事学诗书，争似求真保玉壶。更不劳神游赤水，只知存性养玄珠。
　　鼎中日月何人有，炉内丹砂世所无。人笑此中多寂寞，此中寂寞与人殊。
　　既悟今生与后生，何须苦苦强谈禅。华池水号升天药，金鼎莲为出世荃。
　　下乎始知探妙妙，功成方见理玄玄。自从一得明师指，始信云车出俗郾。
　　三情门户出无猜，自是凡夫不肯来。月魄日魂为道路，虎泉蛇火作梯媒。
　　三田勤固元精种，一鼎坚牢后却开。无质自然生有质，真胎能解结灵胎。
　　绛桥行气总为非，自是凡夫着相迷。北海鼎炉分造化，南瞑宫殿合天倪。
　　虚无只就还丹力，恍惚身成妙道齐。若向浮生能见得，浮生只可比酝鹦。
　　尘寰道友万千人，几个虚名几个真。不悟汞铅为至宝，却将炉鳌学烧银。
　　内中采药方端的，外裹求丹馒苦辛。何况迷途有迷者，不为自误误他人。
　　九真山下有华池，此水延年世不知。金橘生成光色透，弹丸小大彩霞飞。
　　送归北海深藏密，般上南俱事怪奇。只候此中功力就，黄云片片拥婴儿。
　　九真山上接楼台，日月浮生紫气堆。北海下生金芍药，南俱宫产玉玫瑰。
　　三清门户三田奥，九转工夫九辙回。当此炼成无价宝，从教人笑我痴驮。
　　扰扰寻师苦苦忙，但求神水是仙乡。荧煌一鼎镕金汁，灿烂三田湛玉浆。
　　夜半只知真火蜿，房中不觉彩霞光。超凡一粒真堪重，始信蓬莱去路长。
　　鼎中大药世难知，日月双投娠不迷。未必妙光方火枣，始思玄理号交梨。
　　溶溶朱粉飞云远，湛湛神辉满室齐。一纪烹煎才得了，便乘鸾辖上天梯。
　　隐迹人问数十年，不令众觉种丹田。五行聚会生俄尔，一颗圆明出自然。
　　湛湛神炉开白雪，依依铅鼎泻红莲。近来不觉浮名起，多被人来叩妙玄。
　　金丹饵了骨毛轻，便觉蓬莱去有程。澄湛药炉分玉粉，凄冻气海彻三清。
　　昆仑宫殿年年耸，紫府楼台日日成。只此便乘云鹤驾，笑人笑我学长生。
　　学道多多少悟真，真成便见自家身。三田有路纵横去，万类无绿变换因。
　　土内养金金色重，鼎中进火火功新。若於财色全无动，便是蓬莱洞裹人。
　　忍辱多多日苦辛，闭门又被鬼偷精。不知牢锁丹田固，争奈魂狂紫府倾。
　　阳气旋衰难保寿，阴邪浸长易消兵。劝君火急寻师去，莫为冤魔破道情。
　　只见神炉当子夜，岂知火力散阴邪。忽於金鼎凝寒玉，修尔真身现彩霞。
　　沆蓝露中分白雪，华池水内养黄芽。此中便见真消息，莫浪驱驰觅鹿车。
　　人有金丹可返魂，常流迷道不知吞。朱禽若启岩前地，白鹿须投海底门。
　　欲得必先调气马，由来宜急锁心猿。善男善女寻真诀，莫把形容化土坟。
　　静坐焚香念念中，念中须见已形容。生成本籍铅中汞，变化端由火裹龙。
　　二八莫辞频采造，一三还用苦交冲。此中有路通天去，可把尘踪继赤松。
　　莫嫌野客漏机微，要接仁人至上蹊。悟者便从言下悟，迷途终是意中迷。
　　甲庚一判龙归左，卯酉双投虎在西。若见玄玄玄裹事，不离真个是夫妻。
　　我身我命与天齐，只得金丹便出迷。灵质长来居玉殿，圣胎生就步云梯。
　　蚌蚶世界何须恋，蛉炼衣裳不必携。烹炼虽然劳日月，出尘宜假一刀圭。
　　三十代天师虚靖真君语录卷之五竟
　　三十代天师虚靖真君语录卷之六
　　嗣孙四十三代天师字初编次
　　点绛唇
　　佑陵问：所带葫芦如何不开口？对御作。
　　小小葫芦，生来不大身材矮。子儿在内，无口如何怪。藏得乾坤，此理谁人会。腰问带，臣今偏爱。胜挂金鱼袋。
　　忆桃源二首
　　蔡师元疑予及神翁、侍宸。师元发问予：如何是修炼之衍？予走笔成小词以答之。
　　长生之话口相传，求丹金液全。混成一物作神仙，丁宁说与贤。休咽气，莫胡传，岂知造化玄。用铅投汞汞投铅，分明颠倒颠。
　　白云堆裹采芙蓉，枝枝香艳浓。灵龟岸畔起祥风，楼高十二重。黄金殿，碧云笼，丹砂透顶红。神机运处鬼神通，清真达上宫。
　　临江仙
　　邓怛甫昼六鹤於浑沦庵，请予题。遂作。
　　莫怪精神都素淡，全谙千载松头。羽人幽意苦相投。殷勤争点写，展转动吟酬。况有咸阳兄弟事，教人闻见忘忧。我生曾是眷仙标。一从挥洒后，相继未能休。
　　沁园春三首
　　降魔立治
　　劫运将新，天书降恩，圣师命魔。正阴阳错作，鬼神淆混，依凭城市，绵亘山河。杀气闭空，阴容夺昼，万姓罹殃日已多。青城上，现琉璃高座，忽起巍峨。群妖忿怒扬戈，竞奔走攻山若舞梭。感神光一瞬，龙摧虎陷，威音一动，电掣霆呵。立治化民，摄邪归正，生息熙熙享大和。风云静，见天连碧汉，月浸澄波。
　　又
　　真一长存，太虚同体，妙门自开。既混元初判，两仪布景，复还根本，金籍灵台。浩气冲开，谷神滋化，渐觉神光空际来。幽绝处，听龙吟虎啸，蓦地风雷。奇哉妙道难精，解点化愚还成大材。试与君说破，分明□状，蚌含渊月，秋兔怀胎。壮志男女，当年高士－莫把身心惹世埃。功成后，任身居紫府，名列仙阶。
　　又
　　急急修行，细算人生，能有几时。任万般千种，风流好奈，一朝身死，不免抛离。蓦地思量，生死事大，使我心如刀剑挥。难留住，那金乌箭疾，玉兔梭飞。早觉悟莫教运，我清争谁能婚少妻。便假饶月裹，垣娥见任，从他越国，有貌西施。此个风流，更无心恋，且口宽怀免是非。蓬莱仗，三千行满，独跨而归。
　　临江仙
　　和元规
　　蠢动含灵天赋与，逍遥性分元均。莫生异见乱吾真。只今中有主，浑与化为人。那更徽词清彻底，轻埃欲染无因。惟应得此便凝神。百魔咸息战，六道永停输。
　　满庭芳
　　闲裹工夫，无中妙用，切休拟议参详。龙降虎伏，真土自中黄。行动起居寝食，随绿度、莫动真阳。归根处，神凝脉住，玉界发天光。风高，鹏翼远，水深舟运，物理昭彰。但明心是道，专役天呈。信口呼神召鬼，〔祈雨〕旸、不是颠狂。痴迷者，风霆在手，应用反乖张。
　　临江仙
　　和元规览杨羲传
　　自古清真灵妙降，安妃来就杨君。因缘冥会异常伦。仙风聊设相，真道本无亲。惟有元规能访问，深将此意相闻。大家宜赏缀新文。免教尘秽士，诮笑上天人。
　　满庭芳
　　用于真人韵和元规
　　心境双清，古今同乐，胜绿休道无媒。天门高妙，应伏至人开。岂比寻常意绪，方寸地、不贮纤埃。仍须信，金坚石确，一志断无回。真元，真可爱，真师真友，且喜无猜。就中更夺脱洒，不顾形骸。可是正容而悟，凭真趣、改易凡胎。神明会，尘婴世网，莫共话由来。
　　洞仙歌
　　孤峰绝顶，更无人能到。万里虚空没边徽。正秋高景静，雾卷云收，风露裹、惟有月华高照。浮生纷过客，好天良夜，醉舞狂歌错昏晓。有谁知一性，圆满恒河，一旦万古、光明不老。竞对月、论利与谈名，全不想驹阴，暗催年少。
　　渔家傲
　　对酒成呈介辅
　　草草开樽资一笑，微生病苦随绿了。友义交情如地厚。心相照，今人莫遣前人诮。灯火荧荧山悄悄，芝兰佳气松筠茂。得便盘桓尘世表。香初透，邻鸡且莫催清晓。
　　更漏子
　　和元规天和堂
　　因元精，收口视，物外身无死地。接子谬，季真非，无为翻有为。但心虚，教腹实，密与寥天为一。华阳洞，广寒宫，人人方寸中。
　　〔害迁莺〕二首
　　题郭南仲庵壁
　　深源密坞。问牧坚樵童，俱迷方所。蓬曹纵横，蛇龙出没，玉峡搀空无路。不恋雁塔荣名，解守鱼渊寒素。这勤苦，但坚心自有，神灵呵护。猛悟，无回顾、一点虚明，万劫无今古。胎息根深，灵泉穴秘，静裹运调阳火。莫问地久天长，管取收因结果。休轻负，把天谷真基，与君说破。
　　又
　　情缠识缚。叹时人不悟，酒中真乐。纵口招愆，迷心失行，却道为他狂药。须信醉舞狂歌，也有良知真觉。无依泊，任暖气周流，三关三络。落魄，清闲客、醉乡深处，风月长酬醉。空花消息，光明显露，人我事皆忘却。不问市酝村酵，尽可浅斟低酌。从鄙薄，竞口口谈醒，言言成错。
　　〔绣定针〕
　　雪夜渔舟
　　晚风歇。馒自棹扁舟，顺流观雪。山耸瑶峰，林森玉树，高下尽无分别。性情澄彻。更没个、故人堪说。恍然身世，如居天上，水晶宫阙。万尘声影绝。透虚空无外，水天相接。浩气冲盈，真功深厚，永夜不愁寒洌。愧伶鄙劣。只解、赴炎趋热。停桡失笑，知心都付，野梅江月。
　　〔春从天上来〕
　　鹤呜奉旨
　　玉土平平。正海息波澜，岳敛云姻。三景虚明，八表澄清，一月普照诸天。有流霞洞焕，叹黍珠、徐下空玄。绝形言，见千真拱极，万黑朝元。当时鹤呜夜半，感真符宝篆，特地亲传。碧湛龙文，红凝龟篆，绛衣无鬣蝙鳄。计功成果就，垂真教、廓景飞仙。已千年，百一灯灯续焰，光朗无边。
　　更漏子
　　用于真人韵
　　是和非，双打过，免共相魔生火。谈有相，损顽空，齐居看望中。圣贤风，行处在，巧智争如休卖。诗与酒，且乘闲，随绿发笑颜。
　　〔瑶台月〕
　　元宵庆寿
　　天开景运，记建武中兴，炎刘重盛。明良际会，八表风雨调顺。甚一时、岳降生申，正千载、河清诞圣。祥云拥，流霞映。飞仙拱，魁星炯。佳应。是师真毓瑞，人天交庆。蔷薇香满元宵景。耀天目神光如镜。现龙章凤质，降伏群魔归正。禀玄元、立教开先，悟至道、心空神领。昌玄嗣，明真境。同无有，怡清静。绵永。度三途六道，神仙同证。
　　风入松
　　用介辅韵赋
　　深耕易耨寸田中，看真个英雄。夜来犹上星台望，全不厌、水绿云红。便是清交素友，频相视笑晴空。玉阶瑶梵翠重重，带萱草葱葱。工流霞尽饮何辞醉，休更数、尘裹千锺。晓夜朝元去也，怎忍舍大夫松。
　　惜时芳
　　对竹赋
　　虚心劲节争萧散，无冬夏钩栏侧畔。霜风雪色沉沉晚，残不了细枝纤干。情中意裹尘沙恨，试与聆弦歌急慢。无嫌青翠开青眼，相看似太原家惯。
　　清平乐
　　天先天后，真土藏灵秀。妙用自然循火候，节节黑蒸教透。不分龙麝檀沉，都能入鼻通心。待得烟消息住，浑身变现真金。
　　苏幕遮
　　用伍先生韵和元规先天生，后天久，道有真诠，谛听当时受。恰是迷天迷望斗，只恐微躯，薄幸随枯朽。
　　西江月
　　又和
　　蓬户横开寥寂，寒窗侧瑛清晖竹风偷入五香帏，还有好音相惠。须信毫芒可入，明珠胎裹忘机。宵狂夜宴是和非，月府仙人无魄。
　　南乡子二首
　　和元规
　　无奈这群迷，味色声中若系羁。尽任改头兼换面，何悲b不染伊时不管伊。春去又秋兮，莫遣空瑜十二时。好把自然真妙旨，修为。尘事劳仍道甚夷。
　　又
　　久不上春台，直待将身跨九垓。懒向人问深有谓，氛埃。难趁邪风触圣胎。水槛映山斋，赏遍从容首自回。长谢故人书曲意，微哉。争得腰琴拂袂来。
　　望江南
　　观棋作
　　秋枰静，黑白两奁匀。山水最宜情共乐，琴书赢得道相亲。一局一番新。松影裹，经度几回春。随分也曾施手段，争先还恐费精神。长是暗饶人。
　　西源好十二首
　　次元规韵并序
　　某一喜西源，壁立攻峙，无一俗状，疏松密竹，四通九达，青玉交辉。天作高山地灵若此，常相谓日：身处真人之墟而不知也。登戏珠峰，以见虎蹲龙跃，远壁遥岑，皆在其下。考室立靖，建名榜之。水中花，圃中蔬，山光竹新，日屋逾静，得其居矣。昔之思归，见十二篇之曲同声相应，故和之。
　　西源好，仙构占仙峰。一鹤性灵清我宇，万龙风雨乱霜空。高静太疏慵。天地乐，山水静流通。行坐卧怜尘外景，虚空寂是道家风。非细乐相从。
　　西源好，龙首虎头高。风雨每欣清宇宙，林峦长似涌波涛。吟咏有诗豪。成大乐，美称适相遭。醮斗清筵投羽札，启元喜会执金刀。身今隔纷搔。
　　西源好，岩馆凿松压。五斗洞前斟玉学，半酣窗外抚金杯。无累自悠哉。青翠色，玉竹自新栽。风到莫来摇老木，雨霖时复洗苍苔。如此恼诗才。
　　西源好，春日日初长。不看人问三月景，常思天上万花乡。幽赏一时狂。歌笑也，空洞大歌章。千业争来风谷秀，三云归后月林光。沉麝似兰香。
　　西源好，迎夏洒炎风。红锦石边伶一派，老张岩上恋群峰。时得化龙竿。琴振玉，晓色倚梧桐。龄敝文章朝内盛，山川林木野亭空。朱火焕明中。
　　西源好，秋景道人怜。时至自然天气肃，夜深犹喜月华圆。长啸碧压巅。须信酒，难别咏歌边。是处伐薪为炭后，此时尝稻庆丰年。童子舞胎仙。
　　西源好，冬日雪中松。携手石坛承爱景，静观天地入清宫。恰似大茅峰。襟袂玲，琴裹意浓浓。吹月洞前含碧玉，动人佳趣转黄锺。情绪发於中。
　　西源好，幽径不成斜。山谷隐连无改色，池塘空静点无瑕。人钓水之涯。仙舫小，人欲盼君家。归棹日回如览镜，放船星落似乘搓。风雨乱寒沙。
　　西源好，神洞自相求。傍水垦田流涧急，斫山开径小花浮。踪迹旧人留。忘万物，爽气白云收。司命暂曾寻寝静，紫阳真是步条幽。思继此公游。
　　西源好，人在水晶宫。长愿玉津名濯鼎，恰如龙井到天峰。的的好遗风。清彻底，岂性李唐隆。自浸岩前压石洁，不笼天外岭云浓。澄彻莹怀中。
　　西源好，雨霁敛红纱。碧水静招摇钓叟，绿岩寒迫起渔家。拥驾会春茶。风浩浩，锦荫石屏华。濯鼎上方敲翠竹，挽鲈西去碎丹砂。休问乐津涯。
　　西源好，还向观庭西。看晚菊开方丈外，傍寒梅放六花飞。三鹤会同时。清今宇，虚一贵无为。戴月夜中仍是别，御香原上不须迷。於此振衣归。
　　更漏子
　　再次韵于真人
　　诵真经，期万过，未灭无明心火。宜回首，探真空，融怡啖寞中。自古人，何处在，馒记声名沽卖。抛尘累，养清闲，琼浆自驻颜。
　　苏幕遮
　　抱孤琴，弹小操。独坐幽轩，尽日无人到。唯乐姻霞长啸傲，明月清风，今古长为友。识乾坤，知牝牡，懒共尘劳，汨汨争奔骤。爱高着眼消白昼，一任他家、玉兔金乌走。
　　减字木兰花
　　呈鉴义王介辅
　　严寒冬月，前日阳生几降雪。松相凌霄，森耸亭中叹后凋。昔人犹豫，身入山林深处。今古同符，好趁笙歌且自娱。
　　满庭芳
　　又上
　　调理三关，安和四体，静无忧挠相煎。太微冥契，元始语诸仙。玉字重修妙典，西台南、岳题篇篇。偏崇好，身田在世，心向太清天。云边。曾降圣，金坛夜拜，高驾留连。论琼华灵液，形与神全。形体须凭妙气，神来舍、黄阙丹田。真精旨，明光辅相，天地保长生。
　　望江南
　　寄明权
　　秋夜事，月裹竹亭亭。清籁与谁喧地水，微风遣我下檐楹。圆缺若为情。终南道，累寄笑歌声。丹阙夜冻通马去，黄河天晓照舟横。联辔去还成。
　　江神子
　　彩云楼阁瑞姻平。雨初晴，月笼明。夜静天风，吹下步虚声。何处朝元归去晚，双凤小，五云轻。落花流水两关情。恨无凭，梦难成。倚遍阑干，依旧楚风清。露滴松梢人静也，开宝篆，诵黄庭。
　　鹊桥仙
　　寄明权
　　神清心妙，山长水远，有分何年瞻望。晴空一片彩云飞，又起我、无穷想像。一易门径，九华恩露，唯愿分明指向。竹风频起紫微姻，似有意，许归乡。
　　水调歌头
　　师於泗州尸解，后化身青城，作付萨守坚真人。
　　高真留妙诀，达士济群迷。心清行洁，天人凡圣尽皈依。不在般精运气，不在飞呈蹑斗，心乱转狐疑。但要除邪妄，心地合神祇。悟真空，离世网，绝关机。养吾浩气，驱雷役电震天威。混合百神归一，一念通天彻地，方始了无为。叱叱生风雨，挟世佐明时。
　　度清霄六首
　　一更一点一更初，城门半掩行人炼。茅庵潇洒一事无，孤灯相对光清虚。蒲团安稳身不拘，踟趺大坐心如如。月轮微出天束隅，空中露出无名珠。
　　二更二点二更深，宫锺声绝夜沉沉。明月满天如写金，同光共影无昏沉。起来闲操无弦琴，声高调古惊人心。琴罢独歌还独吟，松风涧水俱知音。
　　三更三点三更中，姻开云敛静无风。月华迸入水晶官，四方上下同一空。光明遍转华胥同，千古万古无初终。铁蛇飞舞如流虹，倒骑白风游崆峒。
　　四更四点四更长，伏牛送鼠心不忙。丹炉伏火生新香，群阴剥尽回真阳。金娥木父欢相当，酝酬次进无停觞。主宾倒置情不伤，更阑别去还相忘。
　　五更五点五更残，青冥风露迫人寒。扶桑推出红银盘，城门依旧声尘喧。明暗二景交相搏，生来死去纷纷换。道人室中天宇宽，日出三竿方启关。
　　独自行兮独自坐，独自歌兮独自和。日日街头走一过，我不识吾谁识我。人间旦暮自四时，玄中消息－不推移。观面相呈知不知，知时齐唱啰啰哩。
　　沁园春
　　用伍先生韵呈元规
　　况有夷途，正透玄关，众所共传。
　　愿万魔披散，诸尘荡今；琴心和雅，天性清圆。未信凡流，可回高步，留恋形声情更延．。真消息，定如何唤醒，聊发言荃。虽由宿命回绿，达世士何曾无慨然。筹静专为妙，闲多乐少；一成潇洒，永绝忧煎。影照澄潭，声流虚谷，业火消亡都瑞莲。安平泰，看坚完如地，长久如天。
　　颂
　　泗洲尸解颂靖康丙午冬
　　一面青铜镜，数重苍玉山。恍然船夜发，移迹洞天问。宝殿香云合，无人万象闲。西山下红日，姻雨落潸潸。
　　三十代天师虚靖真君语录卷之六竟
　　三十代天师虚靖真君语录卷之七
　　嗣孙四十三代天师宇初编次
　　五言绝句
　　鹦
　　鹦德灵居五，峨冠凤彩新。大张口，唤醒梦中人。
　　炼丹岩留题
　　鹤来松有客，苔去石无衣。浮世在，白发故人稀。
　　戏昤
　　落魄正当年，人皆笑我颠。时运动，沧海渺无边。
　　竹
　　雨过江皋序，风来庭槛清。故人好，入夜听秋声。
　　书林管辖扇
　　九鸾陪玉兽，八凤荐金芝。歌妙曲，玄女唱清词。
　　青城洞阳大人
　　青城老洞访，名籍丹台上。日日诵黄庭，感得祥云降。
　　野轩偶书
　　日月双萤火，乾坤一鹊巢。野轩有冻户，谁敢等闲敲。
　　六言绝句
　　题崇仙观知足轩
　　此性本无一物，涓水亦自圆明。借问先生足处，轩前月白风清。
　　静室偶书
　　贫有清风明月，富无红粉膏脂。子午凤朝元始，去来雷电相随。
　　七言绝句
　　锺
　　金晶铸就斗星悬，挂向琼楼知几年。好是五更残梦裹，一声敲透白云天。
　　咏窗
　　无意殷勤遮皓月，有心特地隔红尘。从兹虚室长生白，占得桃源洞裹春。
　　白菊
　　陶家篱下未开时，曾得西风借力吹。月影夜探笼素艳，分明残雪两三枝。
　　题濯鼎泉
　　演法观崇真之院，一方池清泉不竭。昔汉天师尝濯鼎於此池，故得名焉。比即池傍作小轩，书名以揭之。庶几幽光不泯，灵景常清，故申之以颂。
　　几千年浪碧澄澄，对景难忘我祖情。乐就也知曾借力，轩成方见不辜名。
　　浩然子观节竹杖
　　本是子猷园裹枝，今朝分取手中携。自怜高节虚无物，野外山行得共伊。
　　赠青城洞翁二首
　　神仙抱一养玄微，九载功成白日飞。道在当人须顺授，今朝何必秘天机。
　　人问久矣喜相倍，道术参同岂吝哉。他日功成果轻举，为吾天上作梯媒。
　　妙应大师往钱塘欲予赠行
　　太真宫室上方新，归去先垂紫诏人。天目洞霄期过处，星冠应不冒风尘。
　　庵居榫咏九首
　　臂瓦完齐土壁坚，藩篱周匝役炼穿。人来馒笑无华谛，风雨须教安稳眠。
　　庵前桃李春争开，雪裹见花惟有梅。莫谓枝梢有分别，根本自异非人栽。
　　春蚕丝尽即生蛾，秋燕雏成不泥窠。山雉经时藏窟穴，也能龙化入姻波。
　　长松偃赛不依林，枝干高盘千亩阴。昨夜酒醒风雨急，半空彷佛听龙昤。
　　南山雨过北山出，昨夜月明今日晴。云气自舒还自卷，太虚万古常清明。
　　莫羡庵居景物清，须知乐自苦中生。山前尽日幽寻客，多说荒蹊不可行。
　　柴门虽设不曾关，宾客从他自往还。连日山寒声影绝，蒲团危坐更安闲。
　　晴日暖风时出游，玲姻赓雨便归休。云还樵斧溪边牧，不似畸人得自由。
　　锺声鼓声朝夕呜，荼姻炊姻先后生。云衣霞佩柄山客，兀兀穷年无一营。
　　寄元规
　　白日未中气色明，玉壶兴入西源行。草台羡我不共往，竹风为汝致幽清。
　　莲花
　　淡淡红生细细香，半闲人折寄山房。只绿清今超尘垢，须似风流压众芳。
　　勉弟子还山颂
　　昔劫因绿今劫会，昨日颜容今日改。世问沧海尽桑田，慎勿重来呈傀儡。
　　示汤弟子
　　子欲济民非为己，我贪修道不忧贫。直须勉强方成业，只恐因循易老人。
　　传庆后作
　　道人愿力如天溥，度尽众生方自度。若还纤芥未蒙恩，我终不舍升天路。
　　送九龙徐正之归麻姑
　　步冲晴雪过前滩，鹤迹云踪孰可攀。也似来时无一物，却凝归去是三山。
　　对月分韵得清字
　　碧霄澄彻素芒清，一片多情四海明。花院空庭玲香裹，羽人心胆欲寒生。
　　访友不遇题
　　庵裹人行庵外路，庵外人来庵裹坐。乱遮头茅草欠坚牢，年年风雨年年破。
　　三十代天师虚靖真君语录卷之七竟 
　　
