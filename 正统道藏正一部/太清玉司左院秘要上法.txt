太清玉司左院秘要上法
　　经名：太清玉司左院秘要上法。原题洞山真人霞映撰次。一卷。底本出处：《正统道藏》正部。
　　太清玉司左院秘要上法
　　洞山真人霞映撰次
　　太清玉司左院法，以中央黄老君太清仙主为教主，即太上老君也。又为勾陈六星中，一星最明者，号曰：
　　天皇大帝曜魄宝君。其玉司者，谓太清玉帝之司也。有左右院者，盖受法男女官之别局也。治在太清太极宫，以主世间疾病、水火、天灾、人事、鬼神、三元，五岳四渎，八海九州，无不关预者。与他法不同，以太清仙官之法故也。昔太清仙伯，授之於太清宝贞。太清宝贞，以授东华王真人，道成去世，当为太极左卿。时以太清玉司之法，护世救民。今撰次秘要，以为完书，不烦口诀，以授王氏子孙，使世世为嗣师，以行太清玉司之法。指天为誓，歃丹为盟，继世嗣法，以佐道化，福及天人子孙。万年劫换，世灭其法，再出贪淫不善，法当不行。授太清玉司法，占日斋戒预拜表。
　　太清仙境，太上老君，金阙天皇大帝，陈授法之意。礼师二为表。次以甲子庚申，或修道吉日，入室北向，默朝九仙教主中央黄老君。太清仙主黄老，居太清太极金宫黄阙之裹，下在人身，以夜半居泥丸洞房中，食时左脾中，哺在下丹中。
　　黄老君在洞房、脾中、丹田，各有名字，在上经法中。思我眉间入二寸，有金宫黄阙中，见黄老君戴金芙蓉冠，貌如婴儿始生之形，着黄锦玉衣，龙虎之章，坐金肺紫云中，面向外。存授法者，已形小如莲实，在黄老前，叩请行持太清玉司上法，禁勑鬼神。次存黄老君亲赐玉印绶，见太清灵官童子，各一千二百人，赫然自眉间跃出，在己左右围远，各绣衣金甲，玉斧森列。次存上元唐矩，中元李拒，下元徐康叉，上元唐宏，中元葛雍，下元周武。又徐李乐，又李黄王将军，从己三部出，列在左右，金甲仗剑。次存五方太清，仙兵骑吏五万人，各服方色衣，从己五脏中出，阵列四向。次存金宫中，有紫云如香烟出己顶上，布成紫云，遍满天地。云上见黄老君，化身长九尺，黄色，鸟喙隆鼻，眉长五寸，耳长七寸，额有三理上下彻，足有八卦。次神龟为床，金楼玉堂，白银为阶，五色云为衣，重垒之冠，锋鋋之剑，从黄童一百二十人，左有十二青龙，右有二十六白虎，前有四朱雀，后有七十二玄武。前导十二穷奇从，后三十六辟邪。雷电在其中，晃晃无极，拥天兵百万，金容俨坐。即搯太清诀，中指根是也，存身为太清天童君，戴通天冠，玉佩带剑，红锦衣朱履，启曰：行太清玉司左院事臣某，伏为某事，若授法即於此拜一表，诣黄老君。若篆符禁邪考召，随事毕，各存神归身中。夜半至早时，黄老君在洞房，午时及哺，各随其处。净秽入室，更不别立法式。已上存思，日能为之佳。或遇事为之，亦可。仍卧随天罡，坐立常思北斗，头身五云为覆。
　　太清教主印
　　玉司院印
　　以霹雳枣心刻斗下，庚申日祭之。
　　太清玉司真圣书符治事，启祝：
　　太清仙境太上老君金阙天皇大帝，九仙教主中央黄老君太清仙王，天皇元看，地皇元君，玉皇元君，天宝真君，太一真君，太一左元君，太一右元君，北斗七元君，天委神君，太清天童君。太清灵官千二百人，太清仙童一千二百人，及存见身中真神将军名号等。其玉司左院奏状章表，并先以状开太一元生府。请速进御地祇主者文事，书差直日童子若干大事。遣灵官，请太清兵马灵官童子，每以千二百人为额。自量功德表，请人数下降，助行天法。文字行遣，如世有司，高下随宜，在人为。用太清真人天书。
　　太清上院千二百灵官
　　太清玉司灵官童子姓名
　　掌法灵官张继明，面黑有髯，年五十六。直事灵官孟可言，面黄白，年三十四。助道灵官李国平，面白微髭，年四十七。勑符灵官朱士登，面朱有髭，年四十九。行印灵官黄彦先，面紫髭胡，年五十一。考按灵官赵伯灵，面白，年二十一。追问灵官尚从一，面黄白有髭，年三十。对定灵官张康弼，面微黑无髭，年六十二。上奏灵官王子明，面青有髭，年三十八。直狱灵官陈彦卿，面白，年二十一。
　　并玄冠朱衣青履仗剑
　　太清直事童子
　　邓冲卿、苏进卿、贾道卿、夏禹卿、董耀卿、王正卿。
　　并双髻，青衣，朱履。
　　法师书符，庚申甲子北向以丹书之，存思如上法，及常持护命咒发符，并通用太上太清天童护命咒：皇天生我，自持言我。治人曰：汝至急急如律令。天童护命符，合咒成符。
　　笔法墨书
　　尽为法更随事劫用
　　太清二十四符
　　右二十四符，皆可吞服佩带，禳镇考召，注事於下，安其所，随师指勑。凡书符，先存己神入斗口，现天、地、玉皇、天宝、太一、左元、右元七无君，如臣对君，研朱墨无数，握笔默咒曰：
　　七元君，助笔驱邪救万灵。急急如律令然后落笔。
　　太清道主黄老君符
　　掐中指中节存。神为太清天童君，黄老在头上，闭气心念，一笔书之。
　　太清玉司勑，天兵骑吏，灵官灵童，急摄传注病气，五方八邪，收付天，罡制社。令五道主者大神，收捉无道伤亡，五酉山魈，萧文觉子孙，断头落脚一十五种鬼贼，摄入禁狱，不得妄动。煞煞煞勑印。七元名天罡气封。
　　聚形
　　三天大法师正一真人，二十四势笔法，青城山鬼城洞刻石秘文。
　　已上二十四符，并一笔取成，贵其像似。至於落笔，有逆顺蟠屈，上下，取与，以意求之。看其迟疾轻重取势，名以用之。如太阳乌啄势，则存我手及笔，为太阳神来啄杀鬼物也。利刃挥邪，勋存剑挥剑斩之，须下笔奔速，令像此势。
　　天委神将符治万邪
　　东华王真人玄师师授四符
　　已上治病去邪通用。
　　篆符手诀
　　大指以第二指，搯第四指，用大指取气，搯四指中节。
　　治人手诀
　　第二指搯大指上文。
　　治鬼手诀
　　第二指搯大指下文。
　　太清真人口诀，常思黄老君真形，咽黄老口中紫气百数，则鬼神畏伏。能知黄老内讳，射为太极公卿大夫之官矣。篆符取黄老真气，并加天罡，吸北斗赤光，则勑制如向矣。
　　太清玉付左院秘要上法竟 
　　
