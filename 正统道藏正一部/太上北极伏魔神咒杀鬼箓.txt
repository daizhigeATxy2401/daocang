太上北极伏魔神咒杀鬼箓
　　经名：太上北极伏魔神咒杀鬼箓。撰人不详。一卷。底本出处：《正统道藏》正一部。
　　太上北极伏魔神咒杀鬼箓
　　据某乡贯居住，奉道信士某，词称：本命某年月日时建生，上属北斗某星君，即日谨赍法信，叩头恭诣龙虎山嗣汉天师门下，拜受太上北极伏魔神咒杀鬼箓一阶。佐天行化，助国救民。断灭邪精，消灾度厄。有违盟约，身堕冥愆。一如玄科律令。
　　北极天蓬大将领兵三十万人。
　　北极黑煞大将领兵三十万人。
　　北极八景大神领兵三十万人。
　　北极十天大神领兵三十万人。
　　北极十天大魔王领兵三十万人。
　　北极六宫大魔王领兵三十万人。
　　北极阴境飞雷电吏领兵三十万人。
　　北极豁落北斗七元大将军领兵三十万人。
　　北极天驺甲卒天丁力士领兵三十万人。
　　北极大威力士领兵三十万人。
　　北极卫灵大神领兵三十万人。
　　北极巨兽大神领兵三十万人。
　　北极飞龙骑大将军领兵三十万人。
　　北极飞虎骑大将军领兵三十万人。
　　北极三五将军领兵三十万人。
　　北极破邪将军领兵三十万人。
　　北极收魂将军领兵三十万人。
　　北极治病将军领兵三十万人。
　　北极北斗火炬使者领兵三十万人。
　　北极南斗杀鬼使者领兵三十万人。
　　北极六甲大神领兵三十万人。
　　北极六丁大神领兵三十万人。
　　北极神咒勑总监大将军百二十人。
　　北极神咒勑元阳大将军百二十人。
　　北极神咒勑平天大将军百二十人。
　　北极神咒勑飞天大将军百二十人。
　　北极神咒勑丹田大将军百二十人。
　　北极神咒勑气大将军百二十人。
　　北极神咒勑水大将军百二十人。
　　北极神咒勑火大将军百二十人。
　　北极神咒勑游神大将军百二十人。
　　北极神咒勑破泉大将军百二十人。
　　北极神咒勑召魂大将军百二十人。
　　北极神咒勑刀兵大将军百二十人。
　　北极神吮勑神祠大将军百二十人。
　　北极神咒勑剑刃大将军百二十人。
　　北极神咒勑石大将军百二十人。
　　北极神咒勑鬼大将军百二十人。
　　北极神咒勑蜚尸大将军百二十人。
　　北极神咒勑病大将军百二十人。
　　北极神咒勑断瘟大将军百二十人。
　　北极神咒勑毒大将军百二十人。
　　北极神咒勑殃咎大将军百二十人。
　　北极神咒勑虎大将军百二十人。
　　北极神咒勑蛇大将军百二十人。
　　北极神咒勑蜂大将军百二十人。
　　北极神咒勑虫蝎大将军百二十人。
　　北极神咒勑精邪大将军百二十人。
　　北极神咒勑魑魅大将军百二十人。
　　北极神咒勑魍魉大将军百二十人。
　　太上北极第一神符
　　此符佩之，令人长生久视，辟尸灭魔。贴房室之中，却诸邪精。
　　太上北极第二神符
　　此符即北极酆都上清神符，辟尸大箓。
　　太上北极第三神符
　　此符治一切疾病，佩之则保身护命，度厄延生，禁断诸鬼，斩伐邪神，去灾灭祸。
　　太上北极第四神符
　　此符即北极真书玉文，辟尸神箓。救治世民万病千灾，诛斩邪鬼。戴之头上，辟尸千里。若所在有精魅，以符贴之，即灭矣。　　　
　　太上北极第五神符
　　此符驱斩蜚尸、鬼魅、邪精，应被死丧之家。为害之者佩之，则护身吉利。
　　太上北极第六神符
　　此符祛厌水火灾厄，宜佩之。及贴门上，镇中庭，大吉。
　　太上北极第七神符
　　此符去除瘟疾瘴毒，佩之则身命永安，鬼魅消灭。
　　太上北极第八神符
　　此符解秽辟恶，佩之则护身吉昌，万邪莫敢干犯。
　　右八符，北帝所救世民一切凶横。总而佩之，永无众恶，其妙非小功耳。
　　北帝大杀鬼符
　　北帝驱鬼灭恶魔符
　　北帝逐鬼魔符
　　右件符篆并用丹书
　　北极酆都六宫名
　　酆都山左，北方癸地。故东北为鬼户，死气之根。山高二千六百里，周迥三万里。其山之洞天，在山之下，周迥一万五千里，其上下皆有鬼神宫室。山上有十上宫领鬼，下有十二宫统神，每一宫周迥千里。上宫左右，各有六宫。下宫左右，亦各有六宫。故二十四宫也。
　　上六宫：
　　第一宫，纣绝阴天宫。
　　第二宫，泰杀谅事宗天宫。
　　第三宫，明晨耐犯武城天官。
　　第四宫，恬照罪炁天宫。
　　第五宫，宗灵七非天宫。
　　第六宫，敢司连宛屡天宫。
　　下六官：
　　第一宫，休明总灵洞天宫。
　　第二宫，玄司重正宗灵天宫。
　　第三宫，统仙升灵希微天宫。
　　第四宫，正真绍灵宛司天宫。
　　第五宫，云娄玉纪明晨天宫。
　　第六宫，崇虚赤映云曲天宫。
　　学真之士，知酆都山上下鬼宫之名，百鬼不敢干害。夜外之时，向北而 坐，左叩齿七通，右叩齿五通，中叩齿三通，祝官门三通，即念制鬼神咒。
　　六官门制鬼咒
　　吾是太上第子，下统六天六洞之宫，是吾所部。不但所部，乃太上之所生。吾知六天宫门之名，是故长生。敢有犯者，太上斩汝。急急如律令。
　　右诵六宫门咒毕，即念北极神咒。
　　北极制魔咒
　　纣绝标帝晨，谅事遘重阿。炎如霄中烟，勃若景耀华。武城带神锋，恬照吞清河。阊阖临丹井，云门郁嵯峨。七非通奇盖，连宛亦敷魔。六天横北道，此是鬼神家。
　　召六天魔王咒
　　辟乾毒王，六天鬼王。震拾罗铃，北极魔王。四天皛皛，酆都鬼相。巴元丑伯，九天都录。总领万鬼，敢有不从。急急如律令。
　　右诵毕，存北极天蓬大元帅，三头六臂，执钺斧、弓箭、剑、铎、战、索六物，身长五十丈，黑衣，玄冠，金甲，领神兵三十六万众。乃叩齿三十六通，微诵其咒。
　　天蓬元帅咒
　　天蓬天蓬，九元杀童。五丁都司，高刀北翁。七政八灵，太上皓凶。长颅巨兽，手把帝钟。素枭三神，严驾夔龙。威剑神王，斩邪灭踪。紫炁乘天，丹霞赫冲。吞魔食鬼，横身饮风。苍舌绿齿，四目老翁。天丁力士，威南御凶。天驺激厉，威北衔锋。三十万兵，卫我九重。辟尸千里，驱却不祥。敢有小鬼，欲来见状。镢天大斧，斩鬼五形。炎帝烈血，北斗然骨。四明破骸，天猷灭类。神刀一下，万鬼自溃。急急如律令。
　　诵毕，次念火铃大咒。
　　吾是帝君之臣，名书玉清，下统六天北极鬼宫。悉是我营，我之所部，何鬼敢生。右佩豁落，左带火铃。掷火万里，威制万灵。有犯者戮，有干者刑。帝君有令，收捕无停。天光骇动，群魔束形。鬼妖灭种，我得长生。急急如律令。
　　凡诵是咒，当清心静念即感北极太玄诸灵官，降卫兆身。千灾消灭，群魔束形。长生久视，克得神仙。
　　北极杀鬼印酆都召鬼神印
　　各长三寸，阔二寸一分。
　　右二印。一曰北极杀鬼印，治一切疾病。一曰北极酆都召鬼神印，若世人被恶鬼、山魁、古怪所加，使人狂言，或入水火者，以印印病者心上，病人悉能言为息之鬼，其病立差。
　　北极天蓬印天丁神印
　　各长三寸，阔二寸一分。
　　右二印。一曰北极天蓬印，制伏阴魔，救治疾病。一曰天丁神印，灭鬼祟，治疾病。佩之大吉。
　　北极监杀神印帝君印
　　各长阔一寸二分。
　　右二印。一曰北极监杀神印，摄管诸神魔鬼。一曰帝君印，佩之前，人礼敬，魔鬼不干。
　　太微帝君印
　　长阔一寸二分。
　　天帝神印
　　长阔一寸二分。
　　右二印。一曰太微帝君印，佩之，能使一切畏伏，摄召神灵。一曰天帝神印，佩之则身得长生，仙人护卫。
　　北极大将军印治病使者印
　　各长阔一寸二分。
　　右二印。一曰北极大将军印，佩之，能伏强虫战前斗。一曰治病使者印，佩之，辟诸病，治百疾，痫病吞之即愈。
　　天罡印太玄天帝神印
　　各长阔一寸二分。
　　右二印。一曰天罡印，以甲乙日印泥蜡上，於病人本命地中埋之，即差。一曰太玄天帝神印，一切奏闻之事用之，能治万病，印病者心上，立愈。
　　已上诸印，并以雷霹枣木心刻之，以甲子日，或正月五日，夏中丙午日，三祭毕，而后用之。
　　北极勑印咒
　　太上神灵，炎帝之精。光霞电掣，明耀三清。流火万里，鬼无逃形。神印一下，伏灭邪精。三五将军，豁落吏兵。平天戛地，诛鬼不停。飞符走印，头戴五星。掷火前，杀万鬼千精。六天鬼贼，付与丙丁。五灵真老，是吾本师。无碍神通，万灵同归。恶鬼绝灭。不祥必追。中黄九道，威布四维。伏匿故气，不漏纤遗。五瘟七疰，吾能杀之。何鬼敢拒，何神敢亏。酆都戮形，北斗斩尸。神刀一下，万鬼消糜。急急如律令。
　　北极天丁神咒
　　大道有神，名曰天丁。奉承九天，受事三清。下游於世，斩灭妖精。神王一怒，五岳摧倾。征束群魔，豁落鬼兵。千千截首，万万剪形。罗酆敢弒，北都共营。凶凶者戮，善善者生。六天沈魂，一一录名。违道者死，顺道者生。飞游灾杀，敢变幽冥。急急如律令。
　　右北极妙箓，乃北玄所秘，上圣所宗。佩受之士，当设北极真像，具供养仪。每年以龙行三日，马住五日，猴所七日，戌建九日，及甲子、庚申之日祭之。每旦清心，诵诸神咒。凡满万遍，可准成功。所施即应，实在精专。微声诵之，声高即恐惊神祇也。忌生死，秽触即须解涤，学士敬之。
　　正一真人曰：世间善信男女，佩受北极妙箓。依按修行，可以摧灭精邪，摄伏魔蜮。代天行化，助国济民。功满之日克，得度世长年，名书仙籍，七祖超升，位登天人。轻慢秘文，殃延祖考。学真之士，宜勉之焉。
　　弟子某，即日赍持法信，恭诣天师真人门下，拜受太上北极伏魔神咒杀鬼箓一阶。佩受之后，誓遵科约。一旦有违，甘当玉律，不敢怨道咎师。一如玄科律令。
　　太上北极伏魔神咒杀鬼箓
　　请筹法词
　　太上北极伏魔神咒杀鬼箓，请法词：
　　维某年岁次某月某日，某乡贯居奉道信士某，词称本命某年月日时建生，上属北斗某星君注照。即日谨赍法信，叩头恭诣龙虎山嗣汉天师门下，拜受太上北极伏魔神咒杀鬼箓一阶，敬奉修行。
　　伏以北辰在象，御天政於紫微。大帝居中，焕丹文於玉斗。歼厥魔魅，斩杀邪宗。啸命风雷，宣行号令。随时呼吸，飞六甲於六天。按咒指挥，摄万神於万炁。纵横冲突者，三十六将。侍卫送迎者，百亿千兵。威德难名，功勋莫述。或违严律，甘受冥诛。克志奉行，伫祈师命。但某无任，恳祷之至，谨词天师门下。据弟子某，赍持质信，诣道自陈，求受太上北帝伏魔神咒杀鬼箓一谐。及请真师宝讳，终身敬奉。所据投词，即日告盟天地，立誓三官，破券分环。依科传拨，给付如后。
　　箓一阶
　　太上北帝伏魔神咒杀鬼箓。
　　仪式
　　正一修真指要节目。
　　祖玄真三师玉讳
　　祖师三天扶教辅元大法师正一冲玄神
　　化静应显佑真君张道陵。
　　玄师嗣师太清演教妙道真君张冲。
　　真师系师太清昭化广德真君张鲁。
　　经籍度三师法讳
　　经师上清三洞经箓南曹真士玉府上卿
　　都天大法主嗣汉四十二代天师张
　　正常。
　　籍师上清三洞经箓太极执法真宰灵宝
　　领教真人都天大法主嗣汉四十三
　　代天师张宇初。
　　度师上清三洞宝录灵宝领教玄化真人
　　南曹执法仙宰都天大法主嗣教四
　　十四代天师张宁清。
　　临坛法师名
　　证　盟　师：
　　监　度　师：
　　保　举　师：
　　天师正应先生曰：碧霄结气，紫极分辉。着四极之格言，摄群魔之威力。轻泄漏慢者结衅。佩受精勤者降祥。隐显弗违，人神共赖。故我太上设教，流传世学。由是历代师真对扬宝训，汲引有缘，绳绳不绝。我以夙庆，世戴国恩。绍正一之师称，振天目之宗绪。第法箓传世寖远，乃选良匠，锓木成书，以久其传。若夫禁戒持守，恻隐慈悲，从古至人，莫不如是。登坛善信，各宜涤除。玄览积行，累功庶几。有愿皆符，自此超凡入妙。昭然盟载，可不慎欤。
　　天师广微子曰：我家以太上符箓，济度人天，保镇国祚，千有五百余岁矣。祖训孔昭，奚庸赘赞。惟我先真君，际遇圣朝。混一区宇，首见尊崇。江南冠褐，咸隶管领。子袭教以来，三朝帝阙，迭被恩光，恭遇龙飞，特颁焕号。以精严比虚靖，谓祇肃似冲和。加官征例於唐朝，胙土进封於留国。做好事，传法录，俾绍先猷。祈福贶，御民灾，钦承圣训。祈天永命，敢不祗勤。度箓传符，益彰开化。上以对扬天子丕显之命，下以敷锡庶民皇极之休。尚克时忱，以介景福。
　　太上北极伏魔神咒杀鬼箓竟
　　
