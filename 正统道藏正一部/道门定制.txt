道门定制
　　经名：道门定制。原题宋吕元素集成，胡湘龙编校。十卷。底本出处：《正统道藏》正一部。
　　目 录
　　序
　　卷一
　　议表状
　　议称臣
　　议众真请状
　　议文牒
　　议女青诏书并宝诰
　　议金箓白简
　　议词意
　　玄都律议章词体
　　议太清衔
　　议众真献状
　　龙简说
　　平阙
　　议设醮降真
　　议书奏
　　议字体
　　释太清衔上真并戊戌戊辰
　　议宣读太清衔
　　议章后宫曹
　　议文牒
　　书章法
　　诸章通用谢罪
　　言功章谢罪
　　章后
　　太清衔
　　三清衔
　　年号
　　《玄都律》所载章忌
　　消灾保命延算章
　　迁拔章
　　黄箓言功都章
　　为国祈祥章
　　分解冢诉章
　　誓火章
　　文昌章
　　卷二
　　表状
　　九皇御号
　　九皇请状
　　请符命状
　　申天枢院状
　　申五师状
　　申三府状
　　申东岳状
　　逐时通进状
　　请众真状式
　　预下抽魂牒申东岳状
　　申南极炼度状
　　诸司文牒
　　都牒
　　上界牒
　　中界牒
　　下界牒
　　预行抽魂牒
　　女青抽魂牒
　　城隍牒
　　五路牒
　　童子牒
　　发奏文字引目
　　卷三
　　王钦若奏
　　批答
　　御制科教师赐紫孙虚白论奏献钱马事
　　黄箓罗天一千二百分圣位
　　第一状
　　第二状
　　第三状
　　第四状
　　第五状
　　第六状
　　第七状
　　第八状
　　第九状
　　第十状
　　第十一状
　　第十二状
　　第十三状
　　第十四状
　　第十五状
　　第十六状
　　第十七状
　　第十八状
　　第十九状
　　第二十状
　　第二十一状
　　第二十二状
　　第二十三状
　　第二十四状
　　第二十五状
　　第二十六状
　　第二十七状
　　第二十八状
　　第二十九状
　　第三十状
　　第三十一状
　　第三十二状
　　第三十三状
　　第三十四状
　　第三十五状
　　第三十六状
　　第三十七状
　　第三十八状
　　第三十九状
　　第四十状
　　第四十一状
　　第四十二状
　　第四十三状
　　第四十四状
　　第四十五状
　　第四十六状
　　第四十七状
　　第四十八状
　　第四十九状
　　第五十状
　　第五十一状
　　第五十二状
　　第五十三状
　　第五十四状
　　第五十五状
　　第五十六状
　　第五十七状
　　第五十八状
　　第五十九状
　　第六十状
　　第六十一状
　　第六十二状
　　第六十三状
　　第六十四状
　　第六十五状
　　第六十六状
　　第六十七状
　　第六十八状
　　第六十九状
　　第七十状
　　第七十一状
　　第七十二状
　　第七十三状
　　第七十四状
　　第七十五状
　　第七十六状
　　第七十七状
　　第七十八状
　　第七十九状
　　第八十状
　　第八十一状
　　第八十二状
　　第八十三状
　　第八十四状
　　第八十五状
　　第八十六状
　　第八十七状
　　第八十八状
　　第八十九状
　　第九十状
　　第九十一状
　　第九十二状
　　第九十三状
　　第九十四状
　　第九十五状
　　第九十六状
　　第九十七状
　　第九十八状
　　第九十九状
　　第一百状
　　洞府投龙奏状
　　土府投龙奏状
　　水府投龙奏状
　　消灾一百二十分圣位
　　第一状
　　第二状
　　第三状
　　第四状
　　第五状
　　第六状
　　第七状
　　第八状
　　第九状
　　第十状
　　第十一状
　　第十二状
　　迁拔一百二十分圣位
　　第一状
　　第二状
　　第三状
　　第四状
　　第五状
　　第六状
　　第七状
　　第八状
　　第九状
　　第十状
　　第十一状
　　第十二状
　　卷四
　　云篆符诰
　　三皇内秘隐文
　　镇天真文
　　东方青帝镇天真文
　　南方赤帝镇天真文
　　西方白帝镇天真文
　　北方黑帝镇天真文
　　中央黄帝镇天真文
　　消灾真文
　　东方青帝消灾真文
　　南方赤帝消灾真文
　　西方白帝消灾真文
　　北方黑帝消灾真文
　　中央黄帝消灾真文
　　炼度真文
　　东方八天炼度真文
　　南方八天炼度真文
　　西方八天炼度真文
　　北方八天炼度真文
　　中央梵天炼度真文
　　迁神生天宝诰
　　太上赦罪生天迁神玉文
　　太上迁神生天宝拙关玉文
　　太上迁神登真度命出离生死玉文
　　太上炼神登真玉清宝诰玉文
　　太上仙化成人生神宝诰玉文
　　三府龙简
　　洞府
　　土府
　　水府
　　金箓白简
　　救苦符散形
　　救苦符聚形
　　长生简文
　　长生符散形
　　长生符聚形
　　戒牒式
　　沐浴符
　　卷五
　　黄箓都疏
　　盟真大斋功德疏
　　消灾拜章功德疏
　　卷六
　　自序
　　斋品
　　议坛方位
　　议书章
　　封章符
　　阳符散形
　　阴符散形
　　青词
　　宝诰
　　词文式
　　黄箓词文
　　卷七
　　安宅章
　　安坟墓章
　　祈嗣章
　　诛邪章
　　六甲救病章
　　南岳魏夫人易名更籍生算度厄救急章
　　祈雨章
　　祈晴章
　　消灾度厄章
　　太上消除虫蝗灾食苗稼章
　　上清道士修真谢罪章
　　道士灭度拔出涂苦炼尸受度朱章
　　卷八
　　八威真文
　　东方青帝八威真文
　　南方赤帝八威真文
　　西方白帝八威真文
　　北方黑帝八威真文
　　中央黄帝八威真文
　　召龙真文
　　东方青帝召龙真文
　　南方赤帝召龙真文
　　西方白帝召龙真文
　　北方黑帝召龙真文
　　中央黄帝召龙真文
　　解禳星运醮十一曜祝文
　　太阳真君真形符咒
　　太阴真君真形符咒
　　木星真君真形符咒
　　火星真君真形符咒
　　金星真君真形符咒
　　水星真君真形符咒
　　土星真君真形符咒
　　罗喉真君真形符咒
　　计都真君真形符咒
　　紫炁真君真形符咒
　　月孛真君真形符咒
　　南斗祝文
　　南斗第一天府司命上相镇国真君灵符
　　南斗第二天相司录上将镇岳真君灵符
　　南斗第三天梁延寿保命真君灵符
　　南斗第四天同益算保生真君灵符
　　南斗第五天枢度厄文昌炼魂真君灵符
　　南斗第六天机上生监簿大理真君灵符
　　北斗金玄羽章
　　北斗阳明金玄羽章
　　北斗阴精金玄羽章
　　北斗真人金玄羽章
　　北斗玄冥金玄羽章
　　北斗丹元金玄羽章
　　北斗北极金玄羽章
　　北斗天关金玄羽章
　　太极妙化混洞赤文
　　太上招真符
　　坛图
　　安宅归神符
　　祈嗣道场真文
　　东方青帝祈嗣真文
　　南方赤帝祈嗣真文
　　西方白帝祈嗣真文
　　北方黑帝祈嗣真文
　　中央祖炁玉历宝文
　　削过玉文
　　东方始青削过玉文
　　南方太阳削过玉文
　　西方少阴削过玉文
　　北方太阴削过玉文
　　中央大黄削过玉文
　　卷九
　　文昌圣位一百二十分
　　第一状
　　第二状
　　第三状
　　第四状
　　第五状
　　第六状
　　第七状
　　第八状
　　第九状
　　第十状
　　第十一状
　　第十二状
　　第十三状
　　第十四状
　　第十五状
　　安宅七十二位神
　　安坟神位七十二分
　　更籍醮地府七十二司圣位
　　黄箓罗天第一度召请神状
　　第一状
　　第二状
　　第三状
　　随愿往生道场奏状
　　第一状
　　第二状
　　第三状
　　第四状
　　太上慈悲道场九幽大斋奏状
　　第一状
　　第二状
　　第三状
　　第四状
　　第五状
　　第六状
　　保胎祈嗣道场通用奏状
　　第一状
　　第二状
　　第三状
　　第四状
　　第五状
　　第六状
　　第七状
　　第八状
　　第九状
　　第十状
　　第十一状
　　第十二状
　　升化迁度道场奏状
　　第一状
　　第二状
　　第三状
　　第四状
　　第五状
　　第六状
　　第七状
　　第八状
　　第九状
　　第十状
　　第十一状
　　第十二状
　　冢讼灯牌
　　卷十
　　更籍换案道场五戒牒
　　更籍道场申东岳状
　　更籍道场地府牒
　　黄箓等斋职榜
　　夜斋榜
　　传度法箓请法词券
　　童子保带式
　　安宅醮灶君牒
　　道门定制序
　　至简易者道，而至详备者礼。凡人之所以事天者，道也。因事天而起至诚之心者，有礼存焉，此圣人垂世立教之本旨也。然於繁简之间，当有所折衷，而不可过也。道门斋醮简牍之设，古者止符篆朱章而已，其他表状文移之属，皆后世以人间礼，兼考合经教而增益者。所在无定式，或得之详备，而失简易之旨，使力所不逮者，不可跂及；或失之卤莽，而使尽敬事天者，无所考定，不惬其意。元素常窃患之，欲别为校定，使之适中，俾略者不得隐，而繁者不得踰，则事天奉道之礼，不因人而隆杀。其他有合讲明，具于下方，当有能辩之者。淳熙戊申，唐安□江朴庵吕元素识。
　　道门定制卷之一
　　西蜀道士朴庵吕元素集成
　　朱陵真隐性齐胡湘龙编校
　　议表状
　　九皇请表，每位专奏一通，略入事言启事，以某日取某日某时，设醮降真，以致望幸之意，不必全入愿意。其他众真申请状，并土地三界等牒皆然。
　　盖俟登坛行道，自有章词致祷。尔或醮事，止作一通。请诸圣者，止用请状为便。若表上列九皇号，不合格式也。
　　议称臣
　　自上九皇外，其他众圣，皆不须称臣。盖九皇犹人间之至尊，而众圣虽帝位者，皆一方之帝，於九皇犹诸侯百官也。又高功奏事，有斋主名，不须着臣字。斋主词中，书高功名者，不须着臣字。
　　议众真请状
　　黄箓罗天上真千二百位，虽欲多具请状，竟不能徧。今取三皇文内所延，召三府众真，作三皇状三通，伏乞三皇帝君同众真降临。至於三界牒中所请亦然。庶几递相关达，不致繁冗，而能周徧。
　　议文牒
　　汉天师主教，并领天枢都省进奏事。凡所章奏，上九皇者，必陈乞天枢院。凡所文移，必称泰玄都省。行坛后，必尊天师衔，次列高功衔施行。盖天师遗教，贻诸后人，必使遵行，以达幽显，实古法也。近皆削去，行坛字后，专署天师衔，以为文牒果自天上降下。牒后又作高功文跋奉行，可谓不典，莫若从古法为宜。今於天师状中，亦具申请衔位之意，庶几曲尽人私。
　　议女青韶书并宝诰
　　尝所载混洞赤文元始符命一节，乃女青律也。今迁拔举用作牒，不过抽魂尔，只当以泰玄都省行坛，备坐施行。近有以为诏书，当有制敕，乃撰造言词对偶，别立格式云：三天门下，准敕降到。又或多开条项，如朝延赦文之类者，不独违碍，而又实出人为，於义未安。又东岳主摄人魂魄，总统地祇，所以抽魂，必申牒东岳，乞行下地水诸司照会。尔或有自岳渎地水城隍诸庙，凡诸幽岳，皆有一牒，诚为繁乱。盖其以人意度之，谓一日一时之间，不能徧闻诸处。不知冥冥之中，神灵所加，不行而至，不须人虑所及也。又生天宝诰，亦有效朝廷诰敕计奏被旨之类，不独取识者笑，实有累於教法尔。
　　议金箓白简
　　简箓功及幽冥，不可具述。独张丽华尤为昭着，记云：诵经至九过，适当忏罪之时，遂爇简疏，则奏简当在功德成就之时明矣。近有方发奏之时，先取救苦符尽焚爇，以为亡者出离地狱，义有未安。盖抽魂自有文牒白简，当在传度时宣告，使亡者乘道场所作功德，及愿持戒忏悔自新之力，然后奠简告下十方，赦罪释冤。自此方为出离地狱，上登朱宫尔。故经云：九幽地狱众生，闻北帝广为启请，心生悔过，愿求解脱。天尊方为说戒给符，此尤可据。又念咒篆符，不为难事。但能篆二十面，即可记忆，盖符咒意义相合故也。人能尝试之，则知此言不妄。
　　议词意
　　青词止上三清玉帝，或专上玉帝为善。或有自九皇而下，至於十极诸
　　天、三界真灵，皆列于词中。岂有请命于上帝，就以递告众真欤？又朝廷所修词文，不过六七十字，不用中谢伏念字，此乃表中格式诚为谨严。且词先入愿意，欲直具事，因不可以对偶联属。虽云宣读之便，不知词文又有对偶，事意重复不严简尔。又愿意中，不必具坛中所行法事，自有功德疏开具。止云以某日某时启事，取某日某时设醮满散，大槩如此。盖逐时宣读功德，言语陈烂，亦倦人听也。愿意既已详备於词文，则直下精核数语，以伸激切之诚。又旧有逐时行道，状景作词，从虚文也。今於黄箓，则以九时诵经所为事，各奏一词，庶几行道诵经，意旨相合，亦以见斋主愿力之普也，亦雅合为国为家、为存为亡、为龙神土地、为沙界含情之本意焉。若醮事，止用启散心词为善。又有以黄纸书词者，尤为未安。岂有臣子之词，而以黄纸书？盖青纸朱书，以代披肝沥血之谓也。
　　玄都律议章词体
　　律曰：章词之体，欲实而不文，拙而不工，朴而不华，实而不伪，直而不曲，辩而不繁，弱而不秽，清而不浊，正而不邪，简要而输诚，则可以感天地，动鬼神，径上天曹，报应立至也。违者，司非执法官吏从坐。
　　议太清衔
　　太清衔，五十二字迭成二寸四分，须令字画分晓可读，不得以字入字。或有促作一寸二分，无异涂抹。或则字数疏长，有违法度。凡司章奏，须在谨严，令齐整精密，不可苟简。斋法中，惟朱章科禁最重。按三洞法师朱洞微旨要云：填太清衔，不隔时在。欲行事之时，书填入匣，以候行事。其谨严如此，可不勉之。
　　议众真献状
　　三箓及诸斋醮所降上真，各有等差，不可违越。按金箓道场所降上真，止是每位奏纸钱马一分，并不并合圣位。今取千二百分上真圣号，契勘单位排定，庶无亵渎。或消灾盟真等醮，则随宜奏纳，仿此修写，并不得过百二十分。掌章奏者，先当具圣位一本，令高功关奏，都讲延降，庶相吻合。否则，高功、都讲，与献状三者，各不相干尔。
　　龙简说
　　古者仙家修炼之始，先投简於三府，乞削过录功，故有愿神愿传之语。前贤取於三箓坛中，告毕斋功，重明志愿，亦为佳事。以模木为简，表洁，《本草》：木槿似小葵花，淡红，五叶成一花，朝开暮敛，其木白哲，故用之，音谨。以金龙负简。又当如简之长广，作虚中版，底状以置简，其上置龙于虚以负简。又有以土府龙则坐而镇宅，盖俗论也。所谓金龙驿传，岂有坐而能传置者哉。以青丝代截发，青丝，每简用二丈四尺。系简縻龙，三府各有雨数金钮二十一口，每一简，用七口。结於丝上，为龙之衔勒，以表坚固之义，加璧以致恭礼重币也。天府之璧圆而青，土府之璧方而黄，水府之璧玄而六出。象水之成数
　　平阙空拔也
　　九皇圣号、恩宥、原赦、天威、鉴察、降临、经教、飙驭、圣德，如此之类，皆平阙。若奏九皇章词等，内有以次上真名位者，只须控一字。若专奏以次上真者，即当平阙。若土地诸神，更不必控。式中有圆窠者，亦是空一字。控一字者，皆是平阙。若奏其次诸圣文字及文牒中，有九皇及以上诸圣号者，皆须平阙。又章中不许抽破姓名，其他词表诸文字，亦不可抽破，须迁就，令只在一行中最佳。
　　议设醮降真
　　大内道场，及东南醮事，止是设醮。一时酌献，仍□所降上真位数治具。於降真时点茶，三献礼毕，辞圣献汤，要在详缓，益加至诚，於义极当。盖启坛，乃是告斋。逐时行道，乃斋心存诚，行持忏悔。俟积善累功，行道事竟，然后凭此善力，延降上真，享此诚意，告毕斋功。所以启事之先，先请五师证明，盖谓此也。然百二十分，尚可备办。至千二百分，器皿酌献，稍似繁多。但能多治具些，亦可行事，贵在斋醮，意旨分明尔。所以云修设某道场，至某日时设某大醮，一座几分位是也。今蜀中醮事，自启坛至三时，或九时行道，皆行酌献。职事者已尽瘁劳苦，至设醮散坛之时，方是降真三献、天人交感之际，往往疲倦，不能尽诚。曷若三日，或一日行道，专是奉事，香火斋心，养神求所，以致感通之实，宣力效勤於设醮之时，岂不佳哉。
　　议书奏
　　奏牍版行，意在满修设者事天之愿，而不枉散财；行科者无奏文舛缪之负。道童执笔者视之，便能通达事理，详正字画，契凡合圣，可以进望簪褐之阶，异日为人行醮奏事，与简牍相符合，亦教门可议之一端也。一举而三者，皆有益焉。说者谓曰：是书之出，虽早隶亦可为也，独绝吾门执笔者簪褐之阶尔，何得与有益之列乎？元曰：不然。此书虽稍似详备，亦待道家以事宜而权重轻，夫然后吻合科教。若修设者至诚办供，事天奉道，岂较是哉。使其以皂隶为之，吾不见其本心事天者也，尚何言哉。
　　议字体校正
　　书字有前贤纵笔，及常俗所便者， 点画增减，不同位不可於奏文，止用蜀本，兀表正常。俗所讹缪者，具列集内，意亦美矣。然又间用古字，世所罕用，旁引散漫，卒难寻择。俗字亦多，参错在内，亦未为善。今将先儒校定字体，编写此书，自首至尾，务皆正体。集内俗字，并已削去，字义亦为之订正，使执笔誊写者，剡奏诸天，申闻三界真司，开卷瞭然，明白易见。举无古字隐晦俗书乖谬之失，可谓善美两尽矣。
　　释太清衔上真并戊戌戊辰
　　近有谓无天帝丈人，故释之，曾不知儒家要读未见书，方为儒者。
　　按《玄都律》、《赤松子章历》，并《戒律钞》、《登真隐诀》诸处所载云：戊戌戊辰，其日太上丈人太清丈人中之尊者也诣太上老君，太清中之尊也对校天下男女，应生者注玉历。九炁丈人亦太清丈人，主诸鬼神之职诣九老仙都君，太清之仙都非玄洲之仙都对校天下男女，应死者注死籍。天帝丈人玄都律所载诣天帝君，太清中东宫之一帝也对校天下男女为罪过者，度着右契。此并太清上三天东宫之真章奏所关也天师还天曹，校拣留簿录，分别善恶。此日闭天门，塞地户，外事一断，不得关启。若遇吉日，得上言功章。盖大庆之日，为吏兵神将，普迁功赏。不得别奏余章，违者考病百日。又云：其日或遇三元、三会、八节、本命，亦於上章不忌，谓此日正许人忏谢。余日不许章后，古人写年月日下，止云天门开时，盖别有法，谓阳日子、寅二辰、午、申、戌日也当阴时，天门开。谓酉、亥时之类阴日丑、卯、巳、未、酉、亥日也当阳时，天门开。谓子、戌时之类吾侪不可不知。又如章文有臆度而改字碍理者，聊举一端。言功章内，学法未备，俯仰之格，进止犯科，不合仪式。此高功自谓学未备请太上俯仰之格，致有进止犯科、不合仪式之罪此乃藏中专有俯仰节度仪格一卷，明拜跪进止之仪。如《生神经·序》云：一依俯仰，盟真具典，南向长跪，以付飞天无极神王，此其事也。近有不知所出，改为乏格亡格失格字，不知连上文，止是一句，遂徇意改易，从下减削文辞，牵就己意，皆为未安。推此，其他可见也。实吾教利害，不敢缄默，故并及之。
　　议宣读太清衔
　　按《尹真人问科经》，及《天师问法经》云：天师问老君曰：见有读太清毕，读以闻者；或先读以闻，后读太清者；或稽首再拜，下读太清衔细字，次读以闻，次读臣姓；或断后读太清者。有此不同，何者是法？太上曰：以闻毕，次臣姓，次太清，次年号，各去三行，此写章不易之法也。惟宣读之时，读以闻毕，长跪执版，先读太清细字，次臣姓名，次年，此天帝具法也。近见有迁太清在臣姓之前写者，盖略有所闻，而不加详审，坏乱章法，致令执笔不谙之者，从而好奇，不顾阴责。不惟章奏遭却，斋主道家司章奏者，与夫章中官吏，皆有从坐之谴，可不详辩之？
　　议章后宫曹
　　醮无大小，所重奏章，幽明倚为莫大之利益。章后宫曹，月分玉女，於玄都律正一章仪所修旨要，所载具备，足可参考。盖太上立教，使人遵行，其可轻忽。苟不如仪，生有夺算扫除之罚，身后有泥途奔溺之苦。窃见近年刊行章文一册，乃徇道童之见，削去宫曹玉女，以便忽略。不知高功伏章之时，存想宫曹玉女在前。通进章文，岂鬻字者所能知尔，诅可削去。又见其集中迁拔、消灾、分解冢讼三章，小字笺注处，多是取定制集所校正者。其他章，亦有可取，亦有可议。如引定故事作对禺之类是也。况信自降笔至诚之士，误为上真而敬事之。不知此即《翊圣传》中所谓化见观音之类尔。
　　议文牒
　　道家奏状文牒，要须清净典雅，蝉蜕挟法作成之语，方称太上所以立教劝善之意。近有专从事於文字者，一一模仿官府行移造为文牒公据之类，言词芜鄙，凌胁神祇。后署天师高功衔，其实出於己意。神明聪直，岂可欺哉？不知奉道事天理趣，与法官考召治鬼之义大不同。况於官府文法，尤不相干也。彼皆恃此一切施为，诚有不便，或当有所修定，须得高识之士为之审详，方可施用。元素苟有所见，不敢秘为一己之私，由是续有此四说，以祛障蔽，惟欲教明而辞达。凡我同袍，与夫崇设之家，必无因斋获罪矣。
　　书章法
　　科云：凡书章，北向施案，笔砚悉异，不可使杂用者。闭炁书写，不得与人言。字未竟，不得放笔。黄素，勿令破损飞落，床席地土上蓊裁，令幅广一尺二寸，行阔一寸二分，行列一十七字，上空八分，下不通走蚁。常云下通走蚁，诸经所载，皆云下不通走蚁。臣字不得居头，鬼字不得为首。不得垂生露死，抽破人姓名。以闻去再拜一寸二分，臣姓去以闻三行，太清衔去臣姓三行，太岁去太清衔三行。写讫，焚香三。复点检置於净所，以候行事，违者夺算。右出《道藏·玄都律》及《旨要》 
　　官分
　　太上虚元丈人宫，正月，十二月
　　玄老仙都宫二月
　　太上三天太清宫，三月、四月
　　太上重道宫五月，
　　太上九炁文昌宫，六月、七月
　　太上天帝宫八月，
　　太上大道宫，九月、十月
　　玄都宫闰月
　　大上侍中左右监诸将军宫。十一月
　　曹局
　　建玉曹赤灵宫，一日
　　太素曹太微宫，二日
　　太微曹北平宫，三日
　　都正曹太清下宫，四日
　　正一曹通明宫，五日
　　玄一曹上明宫，六日
　　太素曹高灵宫，七日
　　灵集曹紫微宫，八日
　　元灵曹侍春宫，九日
　　太清曹紫灵宫，十日
　　三水曹素女宫，十一日
　　司录曹巨野宫，十二日
　　清叙曹西明宫，十三日
　　玄正曹上降宫，十四日
　　中都曹典平宫，十五日
　　司非曹北府宫，十六日
　　司奸曹南伯宫，十七日
　　统部曹东明宫，十八日
　　统录曹西灵宫，十九日
　　监考曹司命宫，二十日
　　监司曹阳明宫，二十一日
　　典考曹太阳宫，二十二日
　　司官曹少阳宫，二十三日
　　玄元曹太阴宫，二十四日
　　太玄曹少阴宫，二十五日
　　都司曹北辰宫，二十六日
　　都候曹太白宫，二十七日
　　直使曹林明宫，二十八日
　　直司曹阳明宫，二十九日
　　典考曹启明宫。三十日
　　已上依朱洞微《旨要》契勘。
　　玉女
　　六句。每句一玉女当直，勿令差误。
　　甲子太玄玉女，甲戌黄素玉女，
　　甲申太素玉女，甲辰拜精玉女，
　　甲午绛宫玉女，甲寅青腰玉女。
　　出玉清大洞箓上三部系左灵飞玉女，下三部系右灵飞玉女。
　　诸章通用谢罪
　　具高功位臣某，诚惶诚恐，稽首再拜，上言太上无极大道至真自然，金阙下臣实以下愚浊质，琐陋凡材，叨承师匠之恩，获处簪裳之列。臣某诚惶诚恐，稽首顿首，伏念臣学业未备，进止犯科，恐贻谴责之诛，深负兢惶之念，辄因关奏，恭具首陈，仰渎高穹，冒干圣听，臣奏为入意。
　　言功章谢罪
　　具位臣某，诚惶诚恐，死罪死罪，稽首再拜，上言太上无极大道至真自然，金阙下臣自以下愚，谬参大法，功无尘露，衅积丘山，俯仰惭惶，形魂罔冥。臣某诚惶诚恐，死罪死罪，伏念臣实以凡微，幸籍前福，叨逢妙化，欣荷过分，既忝真司，职主救度，虽禀性庸瞽，誓罄丹衷，迨寻慈风，服膺妙训，见义思勇，日夜疚心。因缘所值，敢不以闻，臣奏为入意。
　　章后
　　以为效信，恩惟太上分别，《言功章》云太上众尊省理投诚，臣愚质秽气浊，面奏无由，此意谓凡夫秽浊，未能轻举面奏，所以云谨因二官直使等神，盖神驰尔，此语不可减削。谨
　　因二官直使、正一功曹、左右官使者、阴阳神决吏、科车赤符吏、刚风骑置吏、驿马上章吏、飞龙神龙天仙、飞真骑吏等官，各二人出操。臣所为弟子某家，修健某道场，谨上请天官君将吏兵，拜奏三天门下某章一通，上诣太上某宫某曹某玉女，伏须告报，臣某诚惶诚恐，稽首再拜，《言功章》添死罪死罪於惶恐下以闻小臣姓名，系某州县某观。古仪并不用某观焚修受业字
　　太清衔
　　诸章通用，迭成二寸四分，仍令字画分晓。
　　太清玄元、无上三天、无极大道、太上老君、太上丈人、天帝君、天帝丈人、九老仙都君、九炁丈人、百千万重道炁、千二百官君太清。玉陛下
　　三清衔
　　为国章言用一寸二分。
　　太上无形无名、虚无自然、无上三尊、金阙七宝。玉陛下
　　年号
　　太岁甲子年月朔　日甲子某时，於醮坛中拜上。
　　《玄都律》所载章忌
　　戊辰、戊戌日不可上章。戌为天门，辰为地户。戌将狗，辰将龙。遇戊，中宫土神。其日，太上诸君丈人，对校天下男女，生死善恶。龙游五岳，狗行河梁，中黄大神，备守天门。犯者，大神摄人魂魄。若戊辰、戊戌，卒有灾杀。欲祈告者，但正心端坐，思过悔责，上天悬知，当为宽停。候吉日，上章表，无不如愿。
　　消灾保命延算章
　　此乃杜天师所修，今依藏中《宣慈助化章》录出。
　　即日稽首列词，但弟子某获以凡微，承禀道化，命系皇极，炁降九天，具神毓质，荷恩无极。而立身履行，失性任情，福眇过深，罪目盈贯，一旦灾极，拯护无门。伏惟道惟仁慈，好生济物，洗心首露，积咎可原。又恐弟子某前代今生，行藏所犯，六情十恶，日造愆非，三业十缠，累增结缚，沈沦网罟，自解无由。又恐九世七先，亿曾万祖，宿有违犯，连远子孙。又恐命籍之中，五行迁革上，天度之内，九曜躔移，有所照临，成其灾厄。又恐祖世以来，居官理务，赏罚失宜，民陷冤辜，俗嗟酷暴，怨恨咒诅，致结祸原。又恐住宅之内，土木兴工，侵伤触犯，违天地之炁，乖纬候之常，神明所责，成其灾厄。拊心静想，惶惧无涯。若涉巨川，罔知攸济。惟一心归命，求乞表章，上奏九天，以自分解。臣谨为拜章上闻，上请南上君官将百二十人，治苍果宫，主为弟子某开天门，益寿命。又请寿命君官将百二十人，治安昌宫，主为某增禄延年，解灾度厄。又请南昌丹秩君官将百二十人，治列库宫，主为某还着生年，脱下死籍，解罪咎於酆都之府，列姓名於历纪之中。又请明堂绛官君官将百二十人，治城炁宫，主为某增生年，益寿算。又请天公君一人，卫郎三万九千人，主为某解患过厄，卫其生炁。过厄乃度厄也。科云过度三灾八难，人多疑之，常有改易不是。又请玉历素女千二百人，衣赤衣，主为某收三魂，拘七魄，调理五藏六腑，安三万六千神，洗除疾厄，延年益算。又请周玉君官将百二十人，治地理宫，主为某致百二十生炁神，衣赤帧天衣，仗节制三魂、拘七魄，常不离身，扶衰度厄，延年益算。若某命在水中，水官转而出之。命在地中，地官出之。命在火中，火官救之。命在木中，木神护之。命在冢墓，开而拔之。命在刑狱，破而释之。命在拘摄，决而赦之。命禄将尽，续而益之。命禄已衰，扶而救之。即使疾厄不侵，灾横不起，年算长远，以为效信，恩惟太上云云。
　　迁拔章
　　但弟子某即日奉词，自惟宿福，属值休明，大道流行，三洞垂教，至真大圣，拯护天人，得以凡微，崇奉正法。伏蒙太上大道、诸君丈人，垂慈荫覆，累世以来，常荷福佑。今窃虑亿曾万祖，先亡近逝，家亲眷属，所荐亡灵，在生之日，及积劫因缘，种种所为，无边罪咎，未蒙原赦，难得超升，轮回九幽，受对长夜，或在泰山岱宗二十四狱，北都罗酆三十七狱，八卦五方九幽大狱，及天地水府百二十司所在州县阴官冥府之中，或在王官之下阴阳水火风刀考官曹属之内。若非大道，亭毒之施，迁拔无由。但弟子某忝为后嗣，追慕摧殒，若上为下，夫为妻者，可减此二句，止云但某恐某人云云。若欲用此意者，须得改正，不可全用此等字。恐亡人某冥冥夜府，不睹光明，往返轮回，苦毒难处。是敢披心沥恳，归向法门，仗大慈之恩，求乞章表，解释罪恼，拔度魂灵，词情恳至，实切哀悯。臣谨为拜章，上闻天曹，伏丐太上老君、太上丈人、天师、女师、三师君门下五炁君等，五炁君，科云：历启五炁诸君，藏本亦然。或云生炁、正炁君，皆无故书。留神平省，所上章书，通行上御，乞以道炁下流，覆衣弟子某家所荐先亡近逝、一切魂爽。臣谨为上请东西南北主者吏兵，一合来下，主为弟子某家迁拔所荐亡过某，及家亲外姓、一切魂灵，出离长夜九幽之府，上升八天福堂之中。又请拔赎亡人魂魄大将军一人、兵士十万人，一合来下，主於九天之上，九地之下，三官之中，四时五行，泰山岱宗二十四狱之内，北都罗酆三十七狱之中，依名迁拔所荐亡过某等，男子三魂七魄，女人三魂十四魄，解散考谪，和释冤仇，进入道宫之中、安乐之地，利佑生人，子孙平安，死生蒙福，冢墓安静，灾害不生，以为效信，恩惟太上云云。
　　黄箓言功都章
　　古仪黄箓止拜此一章，盖家国幽显，皆该罗之，故云都章。
　　但弟子某即日稽首，列词具言，无上正法黄箓大斋，解除生死，先身今身，身口意业，上资国祚，下及群生，保国宁家，禳灾却祸，增禄延年，解厄除殃，拔度九祖七先、一切魂爽，济度存亡，惠及幽显。谨赍十方镇信，本命纹缯，油烛香花，诸供养具、证质丹诚，奉词以闻。因臣行道，忏悔首谢，新罪宿愆，断绝殃咎，济度存亡，词情丹倒，丹，赤也。倒，颠倒。理在可申。臣谨率同法都讲道士某等几人，谨依下元黄箓简文灵仙科品，於某处设玄科之式，法天象地，以斋主弟子某家所赍金龙缯彩，施镇十方，祈天请命，救度存亡，共相罄励，刷心静念，涂炭稽颡，归命至真，以祈所愿。三日三夜，九时行道，九遍诵经。以某日清旦为始，登坛行事，合一十八时，祈请功成事立，谨即言功。解坛散席，投金龙於山水。丹书仅札，以奏言於灵坛。伏地拜奏黄素朱章一通，上闻九天。伏惟太上无极大道元始天尊、太上道君、太上老君、太上丈人、无上玄老、十方自然、灵宝天尊、已得道大圣、众至真、诸天丈人、太帝天帝、玄中大法师、天师君，曲聆所奏，垂悯丹心。如蒙上御，乞勑典者，宣告十方。五老上帝、五岳真仙、三官九府百二十曹、十界真灵，拔度弟子某家九先七祖，有缘无缘，冤亲平等，一切幽爽，并令开度，得出长夜九幽之中，升入南宫，冠带枯骨，反体生华，转轮漏尽，化生福门。乞所在土地，营卫尸形，复神反旧，与景冥合。弟子某家前生今世，一切罪咎，并乞除荡，和释冤仇，度厄消灾，延生保命，存亡开泰，眷属安宁。上愿七曜圆明，二仪永固，阴阳调顺，九谷丰盈，国富人欢，天下康泰，六合清静，帝祚延长，疫毒消殄，善瑞日臻，克保元吉，永衔道恩。谨迁修斋所请天仙兵马、飞仙兵马、真人兵马、神人兵马、地仙兵马、日月星宿兵马、九宫五帝兵马、五岳四渎兵马、三河四海兵马，各九亿万骑。监斋直事、侍香金童、散花玉女、五帝直符、传言奏事飞龙骑吏、臣等身中内外真官、灵宝官属、守宫、宅将军、此间土地里域真官、三界神祇，凡属监临卫护，宣通召命，营卫斋事，有功勤者，一切严装，随臣今章，上诣仙都，列受访赏，谒言真宫，进品上仙，加爵进一作带秩，随品署职，一作真高下等级，皆令崇达，一如太真之仪。臣等学援未备，俯仰之格，教中有俯仰节奏之格，专明朝谒拜跪之仪。进止犯科，不合仪式。恐四司所斜，五帝所执，千愆万过，乞蒙赦宥，哀原未悟，不见罪罚。臣等身中五体真官，受功事讫，各还宫府。使臣等学道得道，求真得真，一作仙永为真人，古仪无此句与三光七曜五炁长存，以为效信，恩惟太上众真分别云云。操臣所为某家修设无量下元黄箓大斋，三日四夜，露请事竟，解坛迁职，复诸天位，重明功德，进拜黄素朱章一通，上诣三天曹云云。
　　为国祈祥章新添
　　即日稽首列词，伏闻河图已兆，克彰经纬之文；心画既成，以通神明之德。皆圣道之昭格，至彝伦之叙陈。况皇天佑下而作之君师，宜百姓戴后而同乎日月。自天保之诗作，而下知报上；至洪范之极建，而福以锡民。属当清裕之时，宛异鸿荒之世。重念斋主某既弗知於日用，孰仰答於天休，共怀卫祉之忠，敢效封人之祝。今则恭修宝供，谨按冲科，请命高穹，归心大道，敬求章表，上奏三天。臣猥以凡微，获参秘奥，立功为本，为国居先，谨为伏地，拜奏黄素朱章一通，上闻天曹，伏丐太上无极大道元始天尊、太上玉宸元皇道君、太上老君棍元上、德皇帝、太上丈人、天师、女师、三师君门下五炁君等，留神平省，小臣所上章书，流以道炁衣覆，衣字；去声。传云：大道衣被万物。感降真灵。臣谨为上请营星君一人、官将百二十人，治洛逆宫，主逐捕群凶，以安万姓。又请日月天兵十万人，衣赤帻红衣，主理阴阳，辟斥寇盗。又请日男君千二百人，衣白衣，主桔伏逆人，革心顺化。又请万姓君一人、官将百十人，治和山宫，主伏天下之人，心腹不正、为恶逆者。又请东西太白君官将百二十人，治九天乾宫，主制伏奸恶、好为狂孽谋议者。又请人库兵士二十万人，摇天动地君、无上九炁君兵士，各十万人，主摄制奸凶，舍逆从顺，宾向王化，稽首阙庭，永释戈矛，以息边患。伏愿圣躬和畅，睿算绵长，盛德迈於唐虞，神化高於文武，衍灵源於银汉，隆大本於玉京，俾炽而昌，曰寿而富，徧中外官僚之品，怀忠良正直之心，然后风雨时而百谷丰登，灾疠消而万民康乂，早谐恢拓，永保升平，以为效信，恩惟云云。
　　分解冢讼章
　　三丈六尺，每行十七字。弟子下已空字数，临时随宜加减，足成十七字，免有迁动全本。
　　章信
　　黄素三十六尺，紫罗命缯三十六尺，丹砂一两，银刀一口长五寸，命钱三贯六百文，禄米一十二升，槐黄纸百二十张，上色笔一对，上色墨一笏，熏陆香一两乳香。
　　谨启天曹地府冥司众官，伏按正一明科、天师仪典，大道垂法，济护群生，千二百官章，拯度存殁，十方众圣，咸所证知。今弟子某所陈词悃，欲冒哀怜。窃虑上世以来，先亡后逝，诉讼生人所在阴官冥府之中，神趣鬼趣之内，或有溺死之讼、烧死之讼、伤死之讼、绞死之讼、狱死之讼、囚死之讼、徒系死之讼、折伤堕落死之讼、棒杖死之讼、毒药死之讼、虎狼啮死之讼、产乳死之讼、自缢死之讼、自刎死之讼、损胎死之讼、被杀死之讼、雷霆震击死之讼、精魅所惑之讼、强盗劫掠死之讼、久病不痊死之讼、疫疠传染死之讼、卒死之讼、饥饿死之讼、寒冻死之讼、热渴死之讼、魇死之讼、疟病死之讼、中恶死之讼、霍乱死之讼、痈疽死之讼、浮肿死之讼、压死之讼、疾病不救死之讼、老死之讼、少死之讼、孤死之讼、独死之讼、鳏死之讼、寡死之讼、客死之讼、露死之讼、死无棺椁之讼、尸骸不埋之讼、骸骨不合之讼、鸟兽残啄之讼、焚尸之讼、渍骨之讼、车马践轹之讼、凿掘秽污之讼、已葬之讼、未葬之讼、葬非本墓之讼、葬不稳便之讼、葬犯禁忌之讼、地气冲激高下四方之讼、七祖父母中外六亲九族互相牵引之讼、育子不养之讼、有男女不举没为奴婢之讼、同姓之讼、异姓之讼、无宅之讼、有宅之讼、有后之讼、无后之讼、责怒之讼、悲伤之讼、奄忽之讼、有宠爱之讼、有冤俨之讼、争伐之讼、杀活之讼、暂负之讼、约誓之讼、咒诅之讼、枉滥之讼、死后受请之讼、受考责之讼、受徒系之讼、受谪役之讼、受二十四狱三十七狱罪报之讼、求宽赦之讼，如此等讼，各有条领。若溺死之讼，诉其沉沦水符，尸形沾湿。烧死之讼，诉其发肤焦灼，皮肉剥烂。伤死之讼，诉其身形残毁，流连疮血。绞死之讼，诉其绳约紧急，气息壅闭。狱死之讼，诉其械锁攀挛，不得解脱。囚死之讼，诉其囹圄幽严，道理不畅。徒系死之讼，诉其枷杻在身，谪役苦剧。折伤堕落死之讼，诉其筋骨摧碎。棒杖死之讼，诉其身被考掠。毒药死之讼，诉其肠胃溃烂。被虎狼啮死之讼，诉其肌肤啖食。产乳死之讼，诉其肠裂腥躁。自缢死之讼，诉其官私所逼。自刎死之讼，诉其所为败露。损胎死之讼，诉其未睹光明。被杀死之讼，诉其宿有冤对。雷霆震击死之讼，诉其犯忤神明。精魅所惑之讼，诉其心思不正。强盗劫掠死之讼，诉其宿债未偿。久病不痊死之讼，诉其沈滞困剧。疫疠传染死之讼，诉其亲戚不往，无人救疗卒死之讼，诉其大限忽至，不通医治。饥饿死之讼，诉其胃腑空虚。寒冻死之讼，诉其战栗冰冻。热渴死之讼，诉其炎赫焦烂。魇死之讼，诉其精神怖悸，邪鬼制伏。疟病死之讼，诉其寒热颠倒。中恶死之讼，诉其暴病卒急，意不得伸。霍乱死之讼，诉其饥饱劳役，荣卫翻错。痈疽死之讼，诉其皮肤脓血，脏腑溃烂。浮肿死之讼，诉其气脉瘨疰，身体胖胀。压死之讼，诉其筋骨摩溃。疾病不救死之讼，诉其不遇良医。老死之讼，诉其筋骨疲顿。少亡之讼，诉其年志未成。孤死之讼，诉其幼无荫覆。独死之讼，诉其老无依托。鳏死之讼，诉其只形难处。寡死之讼，诉其离别悲孀。客死之讼，诉其怀乡隔越。露死之讼，诉其形无覆盖。死无棺椁之讼，诉其体亲土壤。尸骸不埋之讼，诉其不归蒿里。骸骨不合之讼，诉其肢节分张。鸟兽残啄之讼，诉其永失肌肤。焚尸之讼，诉求补复。渍骨之讼，诉求高燥。车马践轹之讼，诉其受患害而与人异。凿掘秽污之讼，诉求迁移。已葬之讼，诉求修理。未葬之讼，诉求坟墓。葬非本墓之讼，诉求里域。葬犯禁忌之讼，诉求解谢。葬不稳便之讼，诉求改移。地气冲激高下四方之讼，诉其处所更相转动。七祖父母中外六亲九族互相牵引之讼，诉其生人违背恩纪。育子不养之讼，诉其天性忍害，不得生成。有男女不举没为奴婢之讼，诉其屈抑。同姓之讼，诉其宗枝散蔓，递相疏隔。异姓之讼，诉其结托婚姻，中途背义。无宅之讼，诉其靡有所归。有宅之讼，诉其补葺。有后之讼，诉无恩养。无后之讼，诉绝祭祀。责怒之讼，诉人侵欺。悲伤之讼，诉多阨枉。奄忽之讼，诉不获词。有宠爱之讼，诉其慕恋不断。有冤雠之讼，诉其恃势难言。争伐之讼，诉其衔恨不了。杀活之讼，诉其所报不明。惭负之讼，诉其心有所慊。约誓之讼，诉其恩爱不绝。咒诅之讼，诉其忿怒盟誓。枉滥之讼，诉其情理不雪。死后受诂之讼，诉要生人作证。受考责之讼，诉要生人充替。受徒系之讼，诉要见存拔赎。受谪役之讼，诉要生人求救。受二十四狱、三十七狱罪报之讼，诉要生人追拔。求宽赦之讼，诉要生人功德。种种等事，各有讼言，并是怨结莫伸，因为引注，将生人名字，诉於鬼官，连逮子孙，未有解绝，其人亡后所兴诸讼，皆由不能自认，求对生人。大略虽合八十一讼，其中枝叶散蔓，变成百千万种。又有生为愆非，死受谪罚，汤煮火灼，风刀雷骇，负石凿山，转江壅穴，如此之目，复有百千万条。悉由命殁之后，讼引子孙，更相摄对。又有阴司伏匿，幽冥讼逮，或值时不理，患难逼身，不胜哀忧，心悲口毒，剧言怨语，呼天唤地，辱骂光景，秽触神祇，事彻幽明，皆由讼考。又恐立身丑恶，造业无量，犯诸科律禁戒，悉入考目。百年、五十年、四十年、三十年、二十年、十年、五年、三年、二年、一年、一月、一日、一时，积考相加，众罪并集，殁命之后，余考不息，缠绵累积。宿世以来，先亡后死，於此诸条，恐有负犯，受考之日，不自甘承，引鬼呼神，尤天怨地，上下遗殃，终不解释。或有临民理务，枉劾无辜，杀人取财，阨人受赂，因公行私，狠戾暴虐，离人骨肉，夺人种亲，破人和合，绝人恩爱；或信任邪佞，谗贼六亲，持上逼下，怨酷竞生，咒祷鬼巫，厌伏良善，拘收魂魄，□镇精神；或起土兴工，犯诸禁忌，毁损堂庙，侵触神明，秽黩灵踪，真神责怒。如此罪考，转为注讼，亦无极数。又恐弟子某七祖以来，复有阴罪阳过，生罪死过，表裹沈衅，内外积咎，无德无恩，不仁不孝，欺妄诈伪，非人所行。天地所不容，人神所共奔，命殁三官，皆被对罚，罪罪相及，世世结固，终无止息，魂爽难伸，不堪荼毒，乱诉鬼官，求引生人，代其罪苦。然幽司虽明，亦有曲佞，或听理鬼言，檄召充对，致令弟子某累年灾厄，频岁凶衰，梦想光怪，钱财耗散，营求不遂，告诉无门，向臣求乞，分解冢讼，墓注口章，救拔亡魂，解脱冤对。仰惟大道，圣功莫测，而以人为轨迹迁讹，是敢唯罄丹衷，竭诚恳祷，依科遵奉，谨赍黄素、丹砂、钱米、纸笔、书刀、纹缯，上奏天官，以自分解。臣谨为拜上口章一通，伏丐太上大道十方众圣敕以典者，省理小臣所为弟子某，分解先亡后死冢墓注讼之气，令使注讼消灭，屯害潜静，人鬼异路，死生永隔。谨上请天官君将吏兵，各司所主，为弟子某厌制墓气，解散殃考，降神布枩，除诸灾患。又於酆都、泰山、河海、丘陵，诣诸谪役之处，三官九府，各随原赦检举，必使解释放免。谨按太上千二百官章，并正一真人所授南岳魏夫人治病制鬼之法，为弟子某请太玄君五人、官将百二十人。又请都侯君五人、官将百二十人，治太清宫。又请佑护将军兵吏，执太玄真符，摄解冢墓殃注，讼逮复连之鬼，并阴宫官等，告下弟子某，角姓冢讼，交通所属句芒之神；征姓冢讼，交通所属祝融之神；商姓冢讼，交通所属蓐收之神二，羽姓冢讼，交通所属玄冥之神；宫姓冢讼，交通所属句陈后土之神。及丘丞墓伯、地下二千石苍林君、武夷王、左右冢侯、地中司檄、墓卿右秩、蒿里父老、诸地里域主者，并严绝弟子某冢讼之气，复注之咎。若弟子某七祖父母、伯叔兄弟、中宗外族，爰及诸家冢墓，所在有犯，十二月建，破王衰墓，八将六对，复绝禁忌，背向不正，辅次不明，左前右后，伏尸故气，男女命座。若为刑祸，虚耗不息，咎害子孙者，并为解释和合，补复死生，咸得安宁。又请太玄君一人、官将百二十人，治女渠宫。又请九地君一人、官将百二十人，治地理宫，一合来下，主为某分解葬埋所犯，十二月建，破王虚耗，及十二土墓冢讼之鬼，一切皆消灭之。又请都星君五人、官将百二十人，治青盖宫。又请诛殃君五人、官将百二十人，治仓明宫。又请太白中陈明星君五人、官将百二十人，一合来下，主为弟子某七祖以来，前亡后死，连星不断，星死复连，十二刑祸，还流逆杀，除落死次，止妨灭殃。又请赤天仓炁君五人、官将百二十人，主为弟子某驱斥亲疏远近，及有异姓讼逮诸凶恶之鬼。又请无上高仓君五人、兵士十万人，主收五墓之鬼，伤死来往，病祟生人。又请四明君官将百二十人，主消散考讼之鬼、不正之炁，致不安稳者。又请天昌君黄衣兵士十万人，主收弟子某家中百二十殃怪，及中外强□十二月建刑杀之鬼。又请收神上明君官将百二十人，主收坎坷不宁、恶梦错乱、魂不守者。又请盖天大将军一人、兵士十万人，主为弟子某辟斥故气，断绝注讼之鬼，却死来生，却祸来福。又请太白君十万人，都官从事，考对杀君，各有种数百千万人，一合来下，主营卫奉道弟子某之身，及家门眷属，却死籍，注生名，断绝袒世中外亡人，死注恶浊之气，并令破散万殃之鬼，不得伺候牵引，更相注逮。若下官故气，假托形影，导从鬼兵，协逼亡人，致使连逮家门者，一依女青玄科，收治绝灭之。又请拔赎亡人魂魄大将军一人、兵士十万人，主为弟子某家，迁拔所荐亡人某，男子三魂七魄，女人三魂十四魄，解散考谪，和释冤仇，进入道宫之中、安乐之地。乞使所请天官君将吏兵，各随本职，为弟子某解除亡人受谪，疗理众苦，烦害之疾，尽得平安，克使诉讼不生，殃注绝息，使弟子某家先亡后死，中宗外族，异姓亲戚，奴婢仆妾，横暴枉滥，流亡不葬，无后嗣之鬼。凡是前件八十一讼之事，及千万种殃考注逮等，皆各潜宁休息，不得复动，作耗为害。若欲怨望，觇伺间隙，构扇祸害者，当尽收斥，即使永灭，不使更生。章御之后，赐弟子某家先亡后死，七祖九先，罪蒙原赦，魂升三天，冢墓安宁，考讼平静。当令庆流后世，子孙隆茂，仁宦高迁，学业成就，营求果合，所向开通，寿命延长，灾衰度脱，老者反少，少者不老，梦寤真正，宅宇清静，所有疾患，必获痊瘥，九玄七祖，上升天堂，一切幽魂，速蒙解脱，以为效信，恩惟太上分别云云。操臣所为弟子某家，修建某道场，上请天官君将吏，拜奏三天门下，分解冢讼殃祟，保存拔亡，祈乞恩福口章一通。
　　右冢讼章，所以保存拔亡，无不详尽。凡欲拜者，更不必上迁拔章，恐成亵渎。
　　已上四章，并依古仪本，并取千二百官号经契勘。所请官将、官分所主事，并无舛误。
　　誓火章
　　但弟子某众户等，即日稽首列词。伏念素以凡微，久叨道化，劳生汩没，多积过尤。伏恐州县之内，乡井之中，居室聚落之处，深虑火灾，起於不备，
　　有此兢惶，无门禳谢。伏闻正一大法、天师宝章，救度群生，消禳厄运，至于天灾疾疫、水火旱蝗，圣力可以消禳，保安兆庶；灵仙可以救度，馘灭妖邪。是敢一心归命，上凭大道，乞赐保护。臣不胜所见，谨为弟子某等拜章，上闻天曹，伏丐太上老君、太上丈人、天师、女师、三师君门下五炁君等，留神平省，小臣所上章书，通行上御，乞以道炁下流，覆衣弟子某等之身，洗除疾厄，延年益算。臣谨为上请北上天官玄冥君一人、官将百二十人，主为弟子某等家，除去东西南北四面八方火精之鬼，入地千尺，光怪不生，诚灭邪祟，保护州县，及住居之内，灾疠无侵。又请北方壬癸水官、亥子将吏、河伯水源君、龙王官属、玄武将军、卫兵将吏百千万众，一合来下，主为弟子某等家，收捕火精之鬼宋无忌等，送壬癸水司，誓令禁止，使州县之内，及弟子某等住宅之中，火灾不起，怪异消除，境域安宁，乡原肃静，人口安泰，宅宇清吉，各保富饶，所向遂心，以为效信。
　　文昌章
　　但进士某等，即日稽首列词。伏念素以百官子孙，生长浮俗，因缘幸会，得遇道化，天地与之。盖载师父，示以训提，学礼学诗，为儒为士。五常要道，多昧於修行；三纲大伦，宁无於违犯。功轻毫末，过累丘山，日往月来，积瑕未涤，渊冰是惧，首谢无阶。但以家本读书，业当应举，情由暗昧，智行不圆，旦暮虽勤，亨衢尚壅，身名未遂，责望益深，不有请祈，曷伸志愿。然念穷通有命，富贵在天，作善斯获降祥，至诚而后能动，敢凭精祷，用罄纯诚，思立善功，少图寸进。而某等善虽修而未深，过欲伸於改悔，誓当恪遵训诚，改往修来，以迓殊祥，以全儒行。窃闻元始出教，演二十七品斋科，流布人间，广行善诱，方便弘济，接引不遗，能使枯朽之质，道生成之宜；顽钝之资，发睿明之操。缘恃至恩，妄希亨变，诣臣自诉，求乞表章。臣以才薄，不明真奥，不胜所见，元元之情，理在可申。谓见此元元祈祷者，不胜激节，言无以及也。元元者，众也。臣谨为拜意，上闻天曹，伏丐太上老君、太上丈人、天师、女师、三师君门下五炁君等，留神平省，小臣所上章书，通行上御，俾兹儒术兴行，才能并进，诗书发边，文武允修，庶可使厚人伦，成孝敬，美教化，移风俗，仰副化贷之恩。臣谨依旧典千二百官章，上请夫子君官将百二十人，治紫盖宫。又请东井清明君央，原缺一合来下，以温润清和英灵善爽之气，附入进士某身中百二十节，布散肝膈之内，回心更意，洗濯五脏，安定神灵，卫其真气，祛三尸，灭九虫，除伪定真，去浊就清，背死向生，却祸来福，令使进士某等心志开通，晓达圣理，便利文笔，学业有成。次请五经孔气君一人、官将百二十人，治九奇宫，主为进士某等开通心志，受言不忘，智慧圆明，与众有异。次请天王玉女千二百人，衣青衣，主为进士某等部领万官，赐以印绶，运为举动，能通神明。又请玉历素女千二百人，衣赤衣，主为进士某等收录魂魄，来附身形，纪姓名於玉历玄中，注寿算於丹书之上。若进士某等干望科名、图谋成遂者，则上系列宿主之，乞告下南斗文昌宫东壁图书府，贤良之宿、爵禄之司，并为垂象宣精，舒光绚彩，善瑞临照，宠锡科名。若进士某等愿捧乡书、利佑贡举者，则阴有神灵主之，乞命职贡举灵应神祇所在土地，聪明正直，并为临视文闱，覆考行艺，选抡高下，示以公平，使进士某等学行日新，休祥萃集，进取有准，场屋无虞，金榜有名，玉堂纪善，万愿成遂，百禄攸宜，清白传家，公忠许国，书种不绝，儒风未振，以为效信恩惟。
　　圆封
　　言功章改云三境元尊，内外函亦然。
　　太上无极大道
　　高功全衔臣谨内封
　　金阙老君玉陛下
　　方函
　　黄素朱章谨上诣
　　高功全衔臣谨外封
　　太清至尊玉陛下
　　木匣
　　用明黄绢或绫，作袋一只，如其长广。袋上縻以带作封头，令高功於上作符印。
　　黄素朱章一木匣，上诣上清天枢院，伏乞仙曹，引进太清至尊玉陛下。
　　高功衔不称臣谨护封
　　每见有作两重、三重木匣者，虽曰精致，然操伏朱章之时不欲久。木匣重叠，火力未能卒到，伏章既事而后，尽於人情为未安不。若木匣为善，又有以蜡封缄者，尤为犯禁。盖爇纸不欲以然灯烛，况章奏乎？何者蜡近火则浸渍染污也，岂可以世间所用，一例施之。
　　道门定制卷之一竟
　　道门定制卷之二
　　西蜀道士朴庵吕元素集成
　　朱陵真隐性斋胡湘龙编校
　　表状章词纸并高一尺二寸
　　九皇御号
　　洞真大道金阙自然高真大圣元始天尊金阙下
　　元始以一炁化生三才，於龙汉初劫，说洞真之道，开化人天，为万道之祖。
　　洞玄大道玉宸元皇道君大圣灵宝天尊金阙下
　　道君降生郁芬天国，受教於元始，於赤明劫，说洞玄之道，开度众生。
　　洞神大道金阙玄元老君大圣降生天尊金阙下
　　老君始自开辟，历为帝师，於开皇劫，说洞神之道，受元始教命，降生商周，开导众生。
　　开天执符御历含真体道昊天玉皇上帝玉陛下
　　玉皇即朝廷圆丘所尊昊天上帝，是谓造物者真武降言，吾侍卫玉帝，唯见通明殿中，红云郁勃，即上帝临御也，未尝得瞻帝容焉。
　　上宫紫微天皇大帝玉陛下
　　句陈口中一星，曰天皇大帝，其神曰耀魄，实主御群灵焉。
　　中天紫微北极大帝玉陛下
　　北极有五星，中一星为紫微大帝，又曰北辰，故云居其所而众星拱之。四星为辅，出度受正。
　　承天效法厚德光太后土皇地祇
　　后土，即朝廷祀皇地祇於方止是也。王者所尊合上帝，为天父地母焉。
　　九皇请表
　　具高功全衔臣某，上言圣号金阙下，臣奏为乡贯奉道斋主名家，伏为略入意以某日几时，就某处开坛，命臣某等修建某道场一会，取某日子丑时，设某醮一座，延降上真几分位满散，今则只严坛遗，肃举科仪，臣猥以凡庸，谬参法箓，职司救度，仰辅生成，凡有投诚，敢不上达。臣诚惶诚恐，稽首顿首。臣欲望曲垂圣鉴，俯察凡情，扩大造以哀矜，倾慈光而降格，式副人天之望，肆覃家国、幽显之休，庶使醮功，克谐圆满。臣无任瞻天望圣激切屏营之至，谨具表奏请，以闻臣某诚惶诚恐，稽首顿首，谨言。
　　年号　月　日，具高功位臣某　上表
　　内签上
　　小臣某奏为奉道某家，修建某道场，奏请圣驾事。
　　可漏式
　　圣号金阙下　　具高功衔臣某谨封
　　方函式以次表状，可漏方函仿此
　　请表一函上诣
　　具高功衔臣某谨封
　　圣 号 御 前
　　九皇请状
　　醮事九皇，奏请止作一张，只用此式，内签同前。
　　具位全衔臣某。
　　伏念臣某恭参宝箓，叨克治官。告盟之初，约当敷扬妙道，拯护群生。凡有投诚，宁容寝绝。臣今具奏乡贯居奉道某家，伏为入意至满散，今则华坛已备，秘范初行，仰望天慈，俯赐临幸，须至奏闻者。
　　右臣某谨具状冒罪，奏请圣号，伏候敕旨。
　　年号　月　日，具高功全衔臣某状
　　请符命状拜章通用
　　具高功全衔臣某。
　　右臣某冒罪，奏为乡贯居奉道某，入意同前至满散。臣忝列真司，职当救度，谨为所荐亡过某，及一行亡魂、六道等众，奉行太上符命，金箓白简，及云篆符诰，以伸拯救。切虑亡者，冥责未除，拘留夜府，无由解散，有妨济度。谨录状上奏元始，具全衔金阙下伏望特轸宸衷，允臣所奏，敕下东岱岳府，徧告地水二司，应干合属去处，特为亡过某等，赦原罪犯，咸与惟新，尽赴道场，领沾功德，更冀布流道炁，覆护简符，庶使有司，悉知遵奉。臣某干冒天威，不任惶惧之至，谨状。
　　年　月　日　具高功全衔臣某状
　　申天枢院状
　　若消灾等醮，却减去女青韶书四字。
　　具高功全衔某，不称臣。
　　右某谨据，意同九皇表，至满散。今则肃严坛墠，初举科仪，奏事九清，必关枢府。谨先发请圣表状几函，仰干通进，载惟天师立教，俾使奉行。凡所文移，必资仙职，谨录状奏闻天枢院，使三天扶教，正一辅玄，静应真君。伏望圣慈，特为敷奏，所有章词等，俟行道事竟，委当直等神，赍诣仙府申闻。其当坛合行女青诏命、都省文牒，欲乞俯怜凡昧，密假威光。凡所申严，俾知遵奉。见已只严醮席，伫降真斿，仰冀降临，证盟修奉。某干冒威灵，不任惶惧之至，谨状。
　　年　月　日　具高功全衔某状
　　申五师状
　　具高功全衔不称臣。
　　右某申为乡贯居奉道某，入意同符命状，至满散。见已肃启熏场，宣扬科范，谨录状申请灵宝玄中大法师、灵宝经师、灵宝籍师、灵宾度师、灵宝监斋大法师，伏望圣慈，特迂云驭，俯降道场，敷奏词诚，廉察斋事，庶使凡情上达，幽显蒙恩。干冒圣威，某不任惶惧之至，谨状。
　　年　月　日　具高功全衔某状
　　申三府状
　　具高功全衔不称臣。
　　右某申为乡贯居奉道某，入意如前状，至满散。今则肃举坛仪，导迎仙驭，徧请天皇状云诸天上帝、日月星辰、上元天官、黄箓应感天府威灵，地皇状云中元地官、下元水官、山洞灵岳溪河江海水府威灵、九垒九幽地司众圣，人皇状云历代人王帝主、得道神仙、祀典神祇、虚空主宰，某恭露天地人皇内秘灵文，以伸延召。谨录状奏请玉虚上帝、甲子天皇君，一通写甲申地皇君，一通写甲寅人皇君。伏望圣慈，俯怜凡昧，迂景分光，熏祓天书，俾通上界，下界、幽显徧关众圣，同降道场，庶使幽明，俱蒙恩造。干冒圣威，某无任惶惧之至，谨状。
　　年　月　日　具高功全衔某状
　　申东岳状拜章通用
　　具高功全衔不称臣。
　　右某谨据乡贯居奉道某家，入意至满散凭仗斋功，专以追荐亡过某，及家亲外姓，六道等众，以祈济度。见已严洁坛场，崇奉高真，箴行法事。伏按黄箓、玉匮明科，广度幽爽。除已具奏玉清宫，乞降符命赦宥外，谨具状申闻东岳天齐仁圣帝，伏望圣慈，鉴察凡情，俯降道场，证明修奉。仍乞体行符命，告下有司，释放亡魂，来临法会，庶令幽爽，得遂超生。干冒圣威，某不任惶惧之至，谨状。
　　年　月　日　具高功全衔某状
　　逐时通进状
　　黄箓大斋所。
　　照会当所，今为奉道某家，修建道场，以今某法事，谨发某文，字若干函，上诣太上御前，须至申闻者。
　　右谨具申上清天枢院，伏乞省录，特为通进，谨状。
　　年　月　日　具高功半衔某状
　　角封
　　状申：上清天枢院高功半衔某谨封
　　请众真状式
　　如火星、真武、文昌、束岳，及诸等醮，合用尊状请者，依此式。
　　具高功全衔不称臣。
　　右某今为乡贯居奉道某，略入意，至满散。今则肃举坛仪，导迎仙驭，谨录状奏请圣号，伏望圣慈，矜怜凡昧，迂景分光，俯降道场，证明修奉。干冒圣威，某不任惶惧之至，谨状。
　　年　月　日　具高功全衔某状
　　预下抽魂牒申东岳状
　　具高功全衔不称臣。
　　谨据入意，至满散。专为亡者某，及上世先灵，家亲外姓，一切亡魂等众，建作功德，以伸荐拔。切虑所属治司，未知亡者，已当祇受太上开度之恩，拘留亡魂，见受罪对。谨合具一行亡人姓名、死年月日，徧关冥司，搜括外须至申闻者。
　　右谨具申东岳天齐仁圣帝殿下，伏乞圣慈，告下有司，合属去处，依名检放亡者，尽与暂停冥责，俟道场开坛，奏请太上，原赦符命，续具关申，以凭济度。某干冒圣威，不任惶惧之至，谨状。
　　年　月　日　具高功全衔某状
　　申南极炼度状此状於奏简时申发
　　具高功全衔不称臣。
　　右某谨申为乡贯某家，入意至满散。专为亡者，奏奠金箓白简，以伸济度。今则荐度功德，已遂圆谐，谨拨所荐亡者某等，敬诣朱陵火府，祇受炼度，谨具状上申南极长生大帝、南斗六司真君、回骸起死真君、监生大神，伏乞圣慈，仰体元始符命，特为开流火之庭，炼度亡者，俾蒙恩造，受化更生。干冒圣威，某不任惶惧之至，谨状。
　　年　月　日　具高功全衔某状
　　诸司文牒
　　都牒
　　若用三界牒，使此式。若止用都牒请圣者，使后式，更不复用此白纸写牒。
　　太玄都省行坛，牒当处里域真官：若在观，云当观护道龙神。
　　据乡贯居奉道，入意如前，至满散。今则洁备华坛，蒇行法事。窃虑天人异致，凡悃难通，尘世谊卑，有诸触犯，须至移文者。牒仰详察事意，疾速奏达上穹。伏乞分遣仙官，监临斋事，仍仰肃静坛场，钦迓景舆，毋致稽缓，有触天威。斋事告成，不忘效信，故牒。
　　年　月　日
　　牒　　当处里域真官朱书
　　高功衔
　　天师衔
　　牒皮面式
　　实　　　　高功衔　　　谨封
　　牒皮背式
　　其他皆同此式，只换所牒神名。
　　太上都省行坛，牒当处里域真官：牒三界等同。
　　都牒
　　用白纸写。若土地，已令抽魂，故不再牒。若消灾，则添土地等神。
　　太玄都省行坛，牒三界功曹、四直使者：
　　据乡贯居奉道某，入意如前，请表至满散。今则华坛已备，秘范初行。窃虑圣凡有隔，精意难通，尘世谊卑，有诸触犯，须至移文者。牒仰看详事意，速举云程，遍通三界，延降高真上圣，俯临尘世华坛，即为奏传，伫回昭报。仍仰肃静坛场，钦迓景舆，无致稽缓，有触天威。醮事告成，不忘效信，故牒。牒后如前
　　上界牒用白纸写
　　太玄都省行坛，牒上界直符使者：
　　据乡贯居奉道某，入意如前，至满散。今则华坛洁备，秘范启行。切虑上穹辽邈，天府邃深，云路迢逼，仙凡有隔，须至移文者。牒仰详察事意，疾速奏达元阳之上、太虚之中，诸天上帝、日月星辰、上元天官、黄箓应感天府威灵，伏乞暂离天府，临降道场，即为奏传，伫回昭报。功成事就，不负效勤，故牒。牒后如前
　　中界牒用白纸写
　　太玄都省行坛，牒中界直符使者：
　　据乡贯，如前牒，至满散。今则华坛严肃，秘范启行。窃虑真司杳邈，地水幽深，凡昧尘情，难获通感，须至移文者。牒仰详察事意，延请山洞灵岳、溪江河海、水府灵宫、九垒九幽、地司僚属，乞回飙驭，俯降道场，即为奏传，伫回昭报。功成事就，不负效勤，故牒。牒后如前
　　下界牒用白纸写
　　太玄都省行坛，牒下界直符使者：
　　据乡贯，如前牒，至满散。今则华坛已备，秘范初行。窃虑灵司幽隐，洞府密严，凡昧尘情，难获通感，须至移文者。
　　牒仰详察事意，延降历代人王帝主、诸庙福德神祇、得道神仙、虚空真宰，乞回云辂，俯降道场，即为奏传，伫回昭报。功成事就，不负效勤，故牒。牒后如前
　　预行抽魂牒用黄纸写
　　太玄都省行坛，牒当处土地里域主者：
　　当坛恭奉玉帝敕命，佐天行化，济度幽冥，凡有投诚，理宜关报。今据入意，专为三官九府、北都罗酆、九幽诸狱、城隍岳渎、泉曲寒庭、三涂五苦，所在治司州县阴狱，一切未谐，出离死魂，九泉六道等众，申奏三天门下，奉行元始符命、金箓白简，传授九真妙戒，用伸荐度，当坛见戒，敕有司肃严坛琼，克日奉行。尚虑诸司，未知有此奉道之家，归仗玄门，欲求荐拔。今合具所荐亡过某，及家亲异姓，一行亡人等，姓名、死年月日，预行搜括，以凭济度，须专告谕者。牒仰详此事由，疾速关报，应干合属所在冥司，预行拘抽，未遂受生，一切魂魄，及九泉六道等众，各请逐处主者，递相催促，尽行追究，暂停幽闭，恭俟画降元始符命，疾除罪簿，落灭恶根，出离幽关。仍仰专一，防护解赴。今来所建黄箓、盟真宝坛，所在城隍司一处收管，祗听召请，押赴道场，领沾功德。仍请丁宁约束，经由关津等处，不得妄生邀截，以副太上好生之德。牒到奉行，故牒。牒后如前
　　女青抽魂牒
　　牒奉敕，多仿官诰体写。若用正法中所载敕字，尤为典实。所有写敕字咒文，具于后，切在至诚，用黄纸写。
　　太玄都省行坛，牒当处土地里域等神：
　　告闻泰山岱宗、三官九府、岳渎酆都、地府水司、城隍社庙、八大魔王部属，应干拘留，亡人去处。据乡贯，入全意，至满散。今窃虑所荐亡过某，及家亲外姓，六道等众，生存之日，积诸冤咎；亡殁之后，执对前非。今建宝斋，广伸荐拔。恐拘所属，未获出离。须仗元始符命，诏出阴关。今具抽拔事件：
　　修斋某家，所荐亡过某，及家亲外姓亡人等，并逐一开具姓名、死年月日在前，随牒追抽，务令依名，尽行释放。若预下牒，用此则云。
　　修斋某家，已於几月几日，具所荐亡过某，及一行亡人等姓名，预行追抽去讫。今道场开启，仰依前来姓名，尽行释放。
　　所荐亡人某等，内有生前素积善功，或承殁后追修、已得受生者，仍下功德案，关照施行。如未受生，重有罪对，亦当遵奉，今来诏牒，特与赦原。
　　三界轮回，修罗道、五姓人道、地狱道、饿鬼道、畜生道等众，务令所属溥行，放赦应期，同届道场，领沾功德。
　　当坛恭准此一项，皆以朱书。元始符命，女青律条，许令告下．十方无极世界、三官九府、百二十曹，应干合属去处，依法抽拔七祖先灵、一切逝者，男子三魂七魄，女人三魂十四魄，早离风刀、三涂五苦之中，升度南宫，及胎更生，克得道真，以副太上好生者。牒奉太上 亡人某等，宜令所属灵官，特与宥罪，疾速拨赴某大斋所，领沾度命功德。仍仰所在治司，不得妄生障碍。牒至准 ，故牒。牒后如前
　　城隍牒用白纸写
　　太玄都省行坛，牒城隍社令主者：
　　据入意，至满散。当坛专为亡者，建作荐拔功德，除已备奏三天门下，乞赐原赦亡人罪咎，并关报合属冥司，搜检魂魄，合行聚集，祇听呼召外，须至移文者。牒具如前，仰详察前件事意，候诸处押到亡魂，并行聚集。俟当所坚太微神旛，召请之夜，广差神吏，押赴宝坛，准此奉行，毋致违戾，故牒。牒后如前
　　五路牒用白纸写
　　太玄都省行坛，牒地界主者八方大神：
　　据乡贯居奉道某家，以今月某日，值某之辰，修建某道场。今已洁备华坛，恭行法事。窃虑所荐亡过某，及一行亡人等，山河阻隔，分野异同，所历关津，妄生遏截，须至移文者。牒仰详察事意，大辟方隅，接引亡魂，来临法会。仍仰所在关津主者，遵奉救度科法，毋致妄生障碍。牒到奉行，故牒。牒后如前
　　童子牒用白纸写
　　黄箓大斋所。
　　当所今月几日几时，填开坛发奏时候奏闻玉清宫，奉行金箓白简、救苦真符一牒改云长生灵符若干面，拔度一牒改云亡人某等，灵魂出离者。一牒改云牒具如前，仰承领上件白简，径诣十方无极世界，一牒云南方丹天世界一依符命，疾速施行，故牒。
　　年　月　日　时发
　　牒地府、火府斋简童子
　　高功衔
　　发奏文字引目
　　所有发章，引须添：若有下官故气，遏截章文，不使上达者，押赴天一北狱，依律定罪，以明天宪一节。
　　黄箓大斋所。
　　今为奉道某家，申发文字若干。函封印全，起至某宫府投进，须至出引者。
　　右关某官吏，交领上件奏文，俓诣投纳云程，不请住滞。
　　年　月　日　时引
　　高功法师姓
　　女青牒中 字咒
　　聚形 
　　散形 玉清上帝 上清大帝 太清大帝 四门天王 五大轮王都天大法都主金木水火土 六甲将军六丁神将 北极七元尊神 左右辅弼 八大金刚 九天元君 十方护法神王 玉皇上帝勑
　　道门定制卷之二竟
　　道门定制卷之三
　　西蜀道士朴庵吕元素集成
　　朱陵真隐性斋胡湘龙编校
　　枢密使特行尚书、吏部都检校、太傅、同中书门下平章事、修国史，上柱国臣王钦若奏。
　　右臣钦若，今奉圣旨，送降到罗天醮分科仪，令臣再详校者。
　　伏以萧香上达，冀表於精诚；真圣下临，必期於通感。既真科之纷糅，伊道教以因仍，方属睿明，允修秘奥。伏惟皇帝陛下，道惟稽古，言必则天，奉百神於圆丘，尊七祖於清庙，辟上清之倦宇，崇昭应之福庭。会真之宫，检介丘之玉牒；太宁之馆，閟方泽之黄琮。罗天之醮交修，金箓之斋继建，尚虑科仪舛误，品位参差，爰命羽衣，载刊宝秩。仍令迷昧，复备讨论。仰受德音，虔遵诏旨。臣今已修整列罗天圣位九卷，并修到罗天科仪，集成一卷，标于卷首。但惭凡目，窃觇真阶，奉天徒仰於紫清，测汉莫穷於仙统，上遵宸扆，稍备朝修。其罗天科仪，品位共十卷，谨同上进。伏乞宣付崇文院三馆都监刘崇超缮写十五本，装禠送臣处，用道藏印缝讫，降下会真、太宁、上清、太清、太平宫等处，庶令崇奉，永荐福祥，谨具奏闻，谨奏。
　　批答
　　省奏具之。朕祇荷灵休，钦崇妙本。在宥万国，冀底於阜康；怀柔百神，用延於贶施。惟宏开於真馆，当严奉於斋科。愿藏室之所传，备存昔范；俾羽人之参校，庶协精心。申命辅臣，重加阅视。卿博通学府，研味道枢，既缉简以斯成，爰削章而来上，恭勤所至，嘉尚良深，所奏知余，依依三日。
　　御制科教师赐紫孙虚白论奏献钱马事
　　凡修斋醮，奏献钱马，止以质诚效信，通达真灵。若分位稍多，即诸事有阙。古法但焚柴割发，奏币飞章，酌水献花，冥心恳祷。由此观之，奏纸之法，亦不假多而获福，止在至诚矣。按《道藏》，三箓斋者，上元金箓斋，帝主修奉，展礼配天，罢散设普天大醮三千六百分位；中元玉箓斋，保佑六宫，辅宁妃后，罢散设周天大醮二千四百分位；下元黄笭斋，臣庶通修，普资家国，罢散设罗天大醮一千二百分位。右三箓斋升降次第，及圣真位号，乃大中祥符年，诏推忠协谋同德佐理功臣丞相王钦若重修定，颁下在京宫观，并天下名山福地收掌，以备朝廷修奉，或大臣为国，亦许修设，庶人不许奉修。又近降皇帝本命，及天宁节，逐年七次。藩方节镇修建金箓道场，罢散设醮三百六十分位止。圣位具载新降科仪，永为定式。
　　灵宝道场，即消灾迁拔拜章、奏献钱马仪式，一百二十分止。
　　灵宝天公斋，及四十八坛小醮，奏献钱马：
　　二十四分、三十六分、四十二分、六十分、七十二分、百二十分止。
　　右件仪式，并约科典，及朝廷新颁仪范，并令式节文，简要排次，以便修奉，不可过此数也。又安正一天师本命存修法云；奏纸一分，当用好纸画马一匹，傔一人而己，代形一人不画口。由此观之，今所奏钱马，亦未合仪格，徒有费用，适以招谴尔。又世人多奏妆画龙鹤星像、天地神祇，此尤迷谬之甚。徧检经科，未有此式。大罗寥廓，上圣尊崇，一念才兴，随机赴感，岂多奏钱马而获福佑邪？古人设法，惟以表信效心，忏愆赎过，使人有信向之诚，又不可不奏献也。惟明哲之士，详而行之。傔，去念切，侍从也。
　　九皇进状式
　　奉道具位臣姓某，信钱，从马，龙车。
　　右臣谨谨上进以闻，谨进。
　　年　月　日奉道具位臣姓某状
　　圆封式
　　圣号金阙下奉道具位臣姓某状进谨封
　　方函式不使臣字
　　进状一函谨上诣
　　高功半御姓某谨封
　　上清天枢院引进
　　众真献状式
　　奉道具位姓某，信钱从马若干分。
　　右谨奏上圣号，伏望真慈，俯赐鉴纳，谨状。
　　年　月　日　奉道具位姓某状
　　圆封式众真状同式，止云状谨封
　　圣号　　奉道具位姓某状奏谨封
　　罗天等醮圣号。
　　黄箓罗天一千二百分圣位
　　第一状五分，玉虚上帝众真
　　玉虚上帝出《玉清秘箓》
　　无上玉帝出《三洞珠真》 
　　太微玉帝出《金阙八景朝会图》
　　太微天帝出《无上秘要》 
　　少微太帝出《无上秘要》，已上并称真慈，后同。
　　第二状三分，三宝帝君门下
　　清微天宝君
　　禹余灵宝君
　　太赤神宝君右出《三洞神箓》 
　　第三状九分，九天上帝门下
　　郁单无量天帝
　　上上禅善无量寿天帝
　　梵监须延天帝
　　寂然兜术天帝
　　波罗尼密不骄乐天帝
　　洞元化应声天帝
　　灵化梵辅天帝
　　高虚清明天帝
　　无想无结无爱天帝右出《玉清秘箓大有金书》
　　第四状五分，太阳朱明上帝众真
　　太阳炎极朱明上帝
　　皇天上清金阙帝君
　　混沌太无玄生高上虚皇帝君
　　苍灵太光扶摇帝君
　　青真金阙梵行后圣帝君右出《金阙八景朝会图》
　　第五状八分，东方八天帝门下
　　太皇黄曾天帝
　　太明玉完天帝
　　清明何童天帝
　　玄胎平育天帝
　　元明文举天帝
　　上明七曜摩夷天帝
　　虚无越衡天帝
　　太极蒙翳天帝
　　第六状八分，南方八天帝门下
　　赤明和阳天帝
　　元明恭华天帝
　　耀明宗飘天帝
　　竺落皇笳天帝
　　虚明堂曜天帝
　　观明端靖天帝
　　玄明恭庆天帝
　　太焕极瑶天帝
　　第七状八分，西方八天帝门下
　　元载孔升天帝
　　太安皇崖天帝
　　显定极风天帝
　　始皇孝芒天帝
　　太皇翁重浮容天帝
　　无思江由天帝
　　上揲阮乐天帝
　　无极昙誓天帝
　　第八状八分，北方八天帝门下
　　皓庭霄度天帝
　　渊通元洞天帝
　　太文翰宠妙成天帝
　　太素秀乐禁上天帝
　　太虚无上常融天帝
　　太释玉隆腾胜天帝
　　龙变梵度天帝
　　太极平育贾奕天帝右出《无量度人经》
　　第九状十六分，先天圣母元君众真
　　先天太后太一元君见青羊宫碑，及《实录》，又太清词云：太一元君掌列仙，故冠位首，乃玄妙玉女混元帝寄胎降生，升天为太一元君。唐明皇尊封先天太后，本称先天圣母元君，常见称为先天元后者，未知所据，故并书之。
　　九灵太妙白玉龟台夜光金真万炁圣母元君
　　无上雌一帝真九光圣母
　　高上虚无玄元混化初真圣母
　　三天阳魂太极圣母
　　朱光洞阴二景圣母
　　三素洞阴太微圣母
　　大有空洞混沌化素灵妙生神圣母
　　九华空洞元阳飞生圣母
　　太阴神光玄极青帝圣母
　　无上极真太虚天皇圣母
　　元阳九元郁灵皓真圣母
　　北极交灵瑶光太皇圣母
　　虚无元皇九天绝空圣母
　　万炁绝冥紫光列纪圣母
　　三天真母上元夫人右出《金阙八景朝会图》
　　第十状五分，太一三昧元君众真
　　九天无量太一三昧元君
　　上元九华安妃两号出《大罗九天图》
　　九炁素生元妃
　　东华灵妃
　　大洞回元羽真右出《金阙八景朝会图》
　　第十一状四分，上清青童君众真
　　上相方诸宫青童君即东华木公上相青童君
　　上宰西城总真王君
　　上保太丹宫南极元君
　　上傅白山宫太素元君右出《太平经》
　　第十二状四分，四极真王门下
　　束极真王扶桑大帝
　　南极真王丹陵大帝
　　西极真王素灵大帝
　　北极真王洞阴大帝东极、南极、即东霞扶桑、丹陵太帝，旧本乃两位，今而为一，况於四极真王内重奏。
　　第十三状五分。天真皇人众真
　　自然大仙天真皇人
　　九老仙都君
　　九炁丈人
　　天帝君
　　天帝丈人右出《金阙八景朝会图》
　　第十四状五分，灵宝五师门下
　　玉京山应供灵宝玄中大法师
　　上古经师君
　　上古籍师君
　　上古度师君
　　灵宝监斋大法师按《道藏》，玄中主教，昔老君亦薇此职，当位列三师之上，三师乃经法授受之师耳。
　　第十五状三分，三元帝君门下
　　上元真都元阳七宝紫微宫总主上真自然太圣赐福天官
　　中元太阴洞耀元君赦罪地官元虚洞灵皇帝君
　　下元金灵洞阴太帝解厄水官洞真
　　太皇元光皇帝君右出《金阙八景朝会图》
　　第十六状八分，二皇五老帝君门下
　　甲子天皇君
　　甲申地皇君
　　甲寅人皇君右出《洞神乾监河图醮法》
　　东方安宝华林青灵始老青帝九炁天君
　　南方梵宝昌阳丹灵真老赤帝三炁天君
　　西方七宝金门皓灵皇老白帝七炁天君
　　北方洞阴朔单郁绝五灵玄老黑帝五炁天君
　　中央玉宝元灵元老黄帝一炁天君五灵五老即五方五帝。旧本重奏，今按《中盟赤书自然箓》，灵威仰即青帝字，青帝注算，余皆同。
　　第十七状十一分，十一大曜真君门下
　　日宫太丹炎光郁明太阳帝君
　　月宫黄华素曜元精圣后太阴元君日月二宫，出《金阙八景朝会图》
　　东方木德始阳青皇上真道君岁星真君
　　南方火德丹灵赤皇上真道君荧惑星真君
　　西方金德太素少阴白皇上真道君太白星真君
　　北方水德太冥阴元黑皇上道道君辰星真君
　　中央土德祖炁中皇上真道君镇星真君
　　交初罗喉神首建星真君
　　交中计都神尾坠星真君
　　天一紫炁道星真君
　　太一月孛□星真君右出《五斗醮》，并《上清二景七曜仪》
　　第十八状十分，十神太一真君门下
　　五福太一真君
　　天一太一真君
　　地一太一真君
　　四神太一真君
　　大游太一真君
　　小游太一真君
　　君棋太一真君
　　臣棋太一真君
　　民棋太一真君
　　直符太一真君右出《太一醮仪》
　　第十九状十一分，北斗中星君众真
　　北斗中高上玉皇尊星君
　　北斗中玄卿大帝
　　北斗阳明太尉府天蓬贪狼星君旧作天英，今正之。
　　北斗阴精上宰府天内巨门星君旧作天任，今正之。
　　北斗真人司空府天冲禄存星君旧作天柱，今正之。
　　北斗玄冥游击府天辅文曲星君旧作天心，今正之。
　　北斗丹元斗君府天禽廉贞星君旧本不误
　　北斗北极太常府天心武曲星君旧作天辅，今正之。
　　北斗天关上帝府天柱破军星君旧作天冲，今正之。
　　北斗洞明外辅星君
　　北斗隐光内弼星君右出《河图内篇》、《九元醮仪》
　　第二十状十分，乾元圣母九皇夫人门下
　　北阴乾元大圣母
　　北斗元斗宫中魁精玄上真皇夫人太星玄枢君
　　北斗玄魁宫中灵精上玄真皇夫人元星北台君
　　北斗上精宫中灵妃元皇九极夫人贞星上真君
　　北斗纲极宫中上灵神妃华皇夫人纽星璇根君
　　北斗灵开宫中北上金盖中皇夫人纲星天平君
　　北斗紫极宫中安上晨华元皇夫人纪星命机君
　　北斗运天宫中玉华灵皇夫人关星元阳君
　　北斗帝席宫中左皇夫人
　　北斗上尊宫中右皇夫人右出《河图内尤经》，并《五星空常诀》
　　第二十－状十分，南斗太帝众真
　　南斗大帝长生大君
　　好生韩君丈人
　　注生大司马
　　南斗天府司命上相镇国真君
　　南斗天相司录上将镇岳真君
　　南斗天梁延寿保命真君
　　南斗天同益算保生真君
　　南斗天枢度厄文昌炼魂真君
　　南斗天机上生监簿大理真君
　　南斗火铃大将军右六星，出《南斗经》，余依旧例
　　图澜妒
　　第二十二状六分，东斗六阳星君门下
　　东斗阳度星君　东斗阳昌星君
　　东斗阳巨星君　东斗阳惠星君
　　东斗阳广星君　东斗阳辉星君
　　第二十三状六分，西斗六阴星君门下
　　西斗阴焘星君　西斗阴受星君
　　西斗阴领星君　西斗阴算星君
　　西斗阴召星君　西斗阴考星君
　　第二十四状七分，中斗七太星君门下
　　中斗大魁星君　中斗大理星君
　　中斗大籍星君　中斗大训星君
　　中斗大申星君　中斗大固星君
　　中斗大济星君已上并出《金阙八景朝会图》
　　第二十五状八分，三界五天大魔王门下
　　无色界大魔王　色界大魔王
　　欲界大魔王　　青天大魔王
　　赤天大魔王　　白天大魔王
　　黑天大魔王　　黄天大魔王右依旧仪
　　第二十六状六分，北帝四圣真君众真
　　北极天蓬大元帅
　　北极天猷副元帅
　　北极翊圣黑杀储庆应感保德真君
　　北极真武佑圣太一福神灵应真君右出《神霄列象图》
　　北宫擎羊使者
　　北宫陁罗使者右出《七元图》
　　第二十七状二十一分，玉清上元真宰众真
　　玉清上元真宰　玉清真宰上相
　　洞真左玄上宰　洞真右玄上宰
　　洞真左玄上相　洞真右玄上相
　　洞真左玄上卿　洞真右玄上卿
　　洞真九天金阙丈人
　　洞真太虚上真仙统
　　洞真金阙上传侍郎
　　洞真金阙仆射
　　洞真玉虚仆射　洞真九天仙伯
　　洞真紫府侍郎　洞真紫府大夫
　　洞真玉清大监　洞真玉虚真令
　　洞真玉清大丞　洞真三天都尉
　　玉清宫总真都司君
　　第二十八状十八分，洞玄左真上宰众真
　　洞玄左真上宰　洞玄右真上宰
　　洞玄左真上相　洞玄右真上相
　　洞玄紫府道统　洞玄玄都大卿
　　洞玄紫府上相　洞玄玄都上相
　　洞玄左真上卿　洞玄右真上卿
　　洞玄玉虚侍郎　洞玄紫微大夫
　　洞玄紫微大监　洞玄紫微真令
　　洞玄极传正都护　
　　洞玄玉宸大丞
　　洞玄玄都大丞
　　洞微宫总倦都司君
　　第二十九状三十三分，洞神太极上相众真
　　洞神太极上相洞神太极真伯
　　洞神太玄上仙统
　　洞神三天护法都帅
　　洞神九天大兵统
　　洞神太微仆射
　　洞神太极仆射　洞神木部尚书
　　洞神火部尚书　洞神金部尚书
　　洞神水部尚书　洞神土部尚书
　　洞神太微护兵大卿
　　洞神极真益算大卿
　　洞神紫府上仙大卿
　　洞神大仙仙威监
　　洞神太极上仙大夫
　　洞神三天斩妖护尉
　　洞神碧虚上仙卿
　　洞神九天保命上仙监
　　洞神紫微七政大监
　　洞神金阙盟威大监
　　洞神扶桑旸谷大监
　　洞神太极上仙监
　　洞神玄都仙令大监
　　洞神太极仙府兵录
　　洞神九天护府司直
　　洞神九天云雾大监
　　洞神紫府校尉
　　洞神六虚明真监
　　洞神八极仙都护尉
　　洞神北极大监
　　太极宫总神都司君已上并出《大罗九天图》
　　第三十状三＋三分，紫微垣众星君门下
　　紫微垣：帝座二星即天皇大帝、北极大帝
　　太子星君　庶子星君　后宫星君
　　四辅星君　勾陈星君　五帝内座星君
　　天柱星君　六甲星君　华盖星君
　　御女星君　柱史星君　女史星君
　　尚书星君　大理星君　阴德星君
　　阳德星君　天状星君　天一星君
　　太一星君　　　东蕃左枢星君
　　东蕃上宰星君　东蕃少宰星君
　　东蕃上辅星君　东蕃少辅星君
　　东蕃上卫星君　东蕃少卫星君
　　东蕃少丞星君　西蕃右枢星君
　　西蕃少尉星君　西蕃上辅星君
　　西蕃少辅星君　西蕃上卫星君
　　西蕃少卫星君
　　第三十一状二十一分，太微垣众星君门下
　　太微垣：
　　五天帝座星君　太子星君
　　从官星君　　　三公内座星君
　　九卿内座星君　内五诸侯星君
　　幸臣星君　　　谒者星君
　　虎贲星君　　　郎位星君
　　内屏星君　　　常陈星君
　　东蕃左执法星君；东蕃上相星君
　　东蕃次相星君　东蕃上将星君王
　　东蕃次将星君　西蕃右执法星君
　　西蕃上相星君　西蕃次相星君
　　西蕃上将星君　西蕃次将星君
　　第三十二状三十五分，天市垣众星君门下
　　天市垣：
　　帝座星君　候星星君　官者星君
　　宗正星君　宗人星君　宗星星君
　　斗星星君　斛星星君　列肆星君
　　车肆星君　市楼星君　屠肆星君
　　帛度星君　南海星君　燕星星君
　　东海星君　徐星星君　吴越星君
　　齐星星君　中山星君　九河星君
　　赵星星君　魏星星君　河中星君
　　河门星君　晋星星君　郑星星君
　　周星星君　秦星星君　蜀星星君
　　巴星星君　梁星星君　楚星星君
　　韩星星君　宋星星君
　　第三十三状七分，东方七宿星君门下
　　角宿天门星君　亢宿天庭星君
　　氏宿天府星君　房宿天驷星君
　　心宿天王星君　尾宿天鸡星君
　　竺宿天津星君心宿，即大火帝座，故曰天
　　第三十四状七分，南方七宿星君门下
　　井宿天井星君　鬼宿天绩星君
　　柳宿天厨星君　星宿天库星君
　　张宿天称星君　翼宿天都星君
　　轸宿天街星君
　　第三十五状七分，西方七宿星君门下
　　奎宿天将星君　娄宿天狱星君
　　胃宿天仓星君　昂宿天目星君
　　毕宿天耳星君　觜宿天屏星君
　　参宿天水星君
　　第三十六状七分，北方七宿星君门下
　　斗宿天庙星君　牛宿天机星君
　　女宿天女星君　虚宿天卿星君
　　危宿天钱星君　室宿天廪星君
　　璧宿天市星君
　　第三十七状三十分，紫微外座众星君门下
　　紫微外座：
　　上台虚精星君　中台六淳星君
　　下台曲生星君　文昌上将星君
　　文昌次将星君　文昌贵相星君
　　文昌司录星君　文昌司命星君
　　文昌司寇星君　三师星君
　　三公星君　　　郎将星君
　　相星星君　　　太阳守星君
　　太尊星君　势星星君　天牢星君
　　天理星君　传舍星君　合道星君
　　附路星君　钩星星君　天厨星君
　　内厨星君　内阶星君　八谷星君
　　扶箱星君　天棓星君　天枪星君
　　天戈星君
　　第三十八状四分，北极四相星君门下
　　北极左丞天相星君
　　北极右丞天仙星君
　　北极正法丞相星君
　　北极天心丞相星君
　　第三十九状二十分，郑分二＋座星君门下
　　角亢，寿星之次，郑分。
　　大角帝座星君
　　左摄提星君
　　右摄提星君
　　招摇星君　梗河星君　帝席星君
　　周鼎星君　亢池星君　天田星君
　　进贤星君　平道星君　天门星君
　　平星星君　折威星君　阳门星君
　　顿顽星君　库楼星君　五柱星君
　　四衡星君　南门星君
　　第四十状十六分，宋分十六座星君门下
　　氏房心，大火之次，宋分。
　　日星星君　七公星君　贯索星君
　　天乳星君　西咸星君　束咸星君
　　罚星星君　键闭星君　钩铃星君
　　天辐星君　从官星君　积卒星君
　　陈车星君　骑官星君　
　　骑阵将军星君　　车骑星君
　　第四十一状十五分，燕分十五座星君门下
　　尾箕，析木之次，燕分。
　　女床星君　天纪星君　识女星君
　　渐台星君　天江星君　天弁星君
　　建星星君　天钥星君　传说星君
　　糠星星君　农丈人星君
　　杵星星君　鱼星星君
　　鳖星星君　龟星星君
　　第四十二状
　　二十九分，吴分二十九座星君门下
　　斗牛女，星纪之次，吴分。
　　辇道星君　奚仲星君　天津星君
　　河鼓星君　左旗星君　右旗星君
　　败瓜星君　匏瓜星君　天桴星君
　　离珠星君　罗堰星君　天田星君
　　狗国星君　天鸡星君　狗星星君
　　天渊星君　九坎星君　越星君
　　赵星君　　周星君　　秦星君
　　代星君　　魏星君　　韩星君
　　楚星君　　郑星君　　燕星君
　　晋星君　　齐星君　
　　第四十三状二十分，齐分二十座星君门下
　　虚危，玄杨之次，齐分。
　　车府星君　杵星星君　臼星星君
　　人星星君　司非星君　司危星君
　　司录星君　司命星君　盖屋星君
　　坟墓星君　虚梁星君　泣星星君
　　哭星星君　垒壁阵星君
　　天钱星君　天纲星君
　　天垒城星君　璃瑜星君
　　败臼星君　北落师门星君
　　第四十四状十五分，卫分十五座星君门下
　　室璧，娵觜之次，卫分。
　　造父星君　王良星君　策星星君
　　螣蛇星君　天星君　离宫星君
　　上公吏星君　土公星君
　　雷电星君　霹雳星君　云雨星君
　　羽林军星君　斧钺星君
　　八魁星君　　土司空星君
　　第四十五状九分，鲁分九座星君门下
　　奎娄，降娄之次，鲁分。
　　天将军星君　左更星君　右更星君
　　外屏星君　天掴星君　天仓星君
　　天庾星君　天困星君　铁钻星君
　　第四十六状
　　二十一分，赵分二十一座星君门下
　　胃昴毕，大梁之次，赵分。
　　月星星君　大陵星君　积尸星君
　　天船星君　积水星君　卷舌星君
　　天谗星君　砺石星君　天街星君
　　附耳星君　天高星君　诸王星君
　　天节星君　九州殊口星君
　　九斿星君　天阿星君　太阴星君
　　天察星君　天菀星君　刍槁星君
　　天园星君
　　第四十七状
　　二十二分，晋分二十二座星君门下
　　觜参，实沈之次，晋分。
　　五车帝座星君　三柱星君
　　天汉星君　咸池星君　坐旗星君
　　司怪星君　水府星君　四渎星君
　　天关星君　阙丘星君　参旗星君
　　五井星君　军井星君　屏星星君
　　天厕星君　矢星星君　军市星君
　　野鸡星君　代星星君　丈人星君
　　子星星君　孙星星君
　　第四十八状十五分，秦分十五座星君门下
　　井鬼，鹑首之次，秦分。
　　钺星星君　积水星　君积薪星君
　　南河星君　北河星　君五诸侯星君
　　天樽星君　水位星　君外厨星君
　　天记星君　天狗星　君狼星星君
　　孤矢星君　天社星　君老人星君
　　第四十九状十分，周分十座星君门下
　　柳星张，鹑火之次，周分。
　　轩辕星君　御女星君　少微星君
　　内平星君　酒旗星君　长垣星君
　　天相星君　天庙星君　东瓯星君
　　天稷星君
　　第五十状九分，楚分九座星君门下
　　翼轸，鹑尾之次，楚分。
　　灵台星君　明堂星君　左辖星君
　　右辖星君　长沙星君　军门星君
　　土司空星君　青丘星君　器府星君
　　第五十一状六分，岁星所变六星君门下
　　岁星所变：
　　天枪星君　天猾星君　天冲星君
　　天棓星君　国皇星君　及登星君　
　　第五十二状五分，荧惑星所变五星君门下
　　荧惑星所变：
　　析旦星君　蚩尤星君　昭明星君　
　　司危星君　天儳星君
　　第五十三状九分，镇星所变九星君门下
　　镇星所变：
　　五残星君　六贼星君　狱汉星君
　　大贲星君　照星星君
　　绌流星君绌春入
　　茀星星君　旬始星君　击咎星君
　　第五十四状八分，太白星所变八星君门下
　　太白星所变：
　　天杵星君　天村星君　伏灵星君
　　大败星君　司奸星君　天狗星君
　　天残星君　卒起星君
　　第五十五状七分，辰星所变七星君门下
　　辰星所变：
　　柱矢星君　破女星君　拂枢星君
　　灭宝星君　绕廷星君　惊理星君
　　大奋祀星君如玉帝座，旧本在五老帝君下，乃紫微、太微、天市、天角、大火帝座，不知即星垣中帝座，况紫微垣帝座，乃天皇北极大帝，位列九皇，前后重奏者明矣。
　　第五十六状十二分，十二官尊神门下
　　天称宫尊神　　天蝎宫尊
　　神人马宫尊神　磨蝎宫尊
　　神双鱼宫尊神　宝缾宫尊
　　神白羊宫尊神　金牛宫尊神
　　阴阳宫尊神　　巨蟹宫尊神
　　狮子宫尊神双女宫尊神右并依旧仪
　　第五十七状三分，三山真君门下
　　青城山五岳上司九天丈人储福定命真君
　　潜山九天司命上卿保生真君
　　庐山九天采访使者应元保运真君
　　右准元丰四年正月二十七日韶进号
　　第五十八状六分，三天大法师众圣
　　三天扶教大法师正一辅玄静应真君
　　女师君　嗣师君　系师君
　　左玄王真人　右玄赵真人
　　第五十九状十四分，九天司马真君众圣
　　九天司马真君
　　九天玉辅上宰
　　九天四协侍宸
　　九天延寿益算真君
　　九天度人不死真君
　　九天回骸起死真君
　　九天建生运炁真君
　　九天定贵续命真君
　　九天定禄万福真君
　　九天执箓把籍真君
　　九天韩司主录君
　　九天监生大神
　　九天度厄尊神
　　九天主女青律官右依旧仪
　　第六十状十五分，天曹太皇万福真君圣众
　　天曹太皇万福真君
　　天曹定名玉历真君
　　天曹扶衰度厄真君
　　天曹消灾散祸真君
　　天曹注生勾死真君
　　天曹延生保命真君
　　天曹司命真君　天曹司录真君
　　天曹司非真君　天曹司危真君
　　天曹司刑真君　天曹司罚真君
　　天曹门下引进真官
　　天曹门下直日典者
　　天曹门下掠剩大夫右依奋仪
　　第六十－状五分，五岳真君门下
　　东岳太灵苍光青帝真君
　　南岳庆华紫光赤帝真君
　　西岳素光耀魄太明白帝真君
　　北岳郁微洞渊无极黑帝真君
　　中岳黄玄太光含真黄帝真君
　　第六十二状五分，五岳圣帝门下
　　东岳天齐仁圣
　　南岳司天昭圣帝
　　西岳金天顺圣帝
　　北岳安天元圣帝
　　中岳中天崇圣帝右出《名山岳演图》
　　第六十三状十分，十山真君门下
　　东岳佐命括苍山真君
　　东岳佐命罗浮山真君
　　南岳储副霍山真君
　　南岳储副潜山真君
　　西岳佐命女几山真君
　　西岳佐命地肺山真君
　　北岳佐命河蓬山真君
　　北岳佐命抱犊山真君
　　中岳佐命少室山真君
　　中岳佐命武当山真君右出《太真道典录》
　　第六十四状十八分，太极上真众圣
　　海上广桑山主宰太极上真出《真诰》及《韩混事迹》
　　五岳司命右弼桐柏真人王君
　　太玄真人东岳上卿司命大茅真君
　　定录右禁郎司命中茅真君
　　三官保命小茅真君
　　九州都仙太史兼高明大使神功妙济太一定命真君
　　玄都御史昊真君
　　校录水府黄真君
　　西山陈真君　西山周真君
　　西山彭真君　西山施真君
　　西山锺真君　西山旴真君
　　西山时真君　西山曾真君
　　西山甘真君　上清真人许长史右出《仙传》及《茅山西山记》
　　第六十五状十分，下洞天仙官门下
　　王屋山小有清虚洞天仙官
　　委羽山大有空明洞天仙官
　　西玄山太元总真洞天俗官
　　西城山三元极真洞天仙官
　　青城山宝仙九室洞天仙官
　　赤城山上王清平洞天仙官
　　罗浮山朱明惧真洞天仙官
　　勾曲山金坛华阳洞天仙官
　　林屋山佐神幽墟洞天仙官
　　括苍山成德隐真洞天仙官右出《洞天福地记》
　　第六十六状二十四分，二十四化仙官门下
　　阳平化仙官　鹿堂化仙官
　　鹤鸣化仙官　漓沅化仙官
　　葛瑰化仙官　庚除化仙官
　　秦中化仙官　真多化仙官
　　昌利化仙官　隶上化仙官
　　涌泉化仙官　稠梗化仙官
　　北平化仙官　本竹化仙官
　　蒙秦化仙官　平盖化仙官
　　云台化仙官　浕口化仙官
　　后城化仙官　公慕化仙官
　　平冈化仙官　主簿化仙官
　　玉局化仙官　北邙化仙官右出《都功箓》
　　第六十七状二十八分，长生妙感真人众仙
　　碧落侍中长生妙感真人
　　大慈普济永元显灵真君
　　元阳赵真人
　　景通陈真人
　　观妙李真人
　　李隆真人
　　青城山薛真人
　　北宫真人安期先生
　　青城真人洪压张先生
　　石锺山天长刘真人
　　学射山通怡张真人
　　妙通严真人
　　保和王真人
　　归元尔朱真人
　　玉珍山妙通朱真人
　　正阳锺离真人
　　纯阳吕真人
　　简寂陆先生
　　兴世馆孙真人
　　白鹤山虚应张真人
　　升真王先生
　　王屋山真伯夫人孙仙姑
　　抱朴小仙公
　　王屋山真一司马先生
　　茅山玄静李先生
　　广成先生杜天师
　　传教谭先生
　　传教饶先生右出《总仙》、《列仙》、《拾遗》等传
　　第六十八状三分，三元真君门下
　　上元道化真君
　　中元护正真君
　　下元定志真君右依国朝封号
　　第六十九状十五分，上元宫府仙官门下
　　上元左都司仙官
　　上元右都司仙官
　　上元紫微宫左府主生太阳火官
　　上元紫微宫右府主死太阴水官
　　上元紫微宫中府主生死罪录官
　　上元太极左宫左府主生太阳火官
　　上元太极左宫右府主死太阴水官
　　上元太极左宫中府主生死罪录官
　　上元太极右宫左府主生太阳火官
　　上元太极右宫右府主死太阴水官
　　上元太极右宫中府主生死罪录官
　　上元考官上元考士上元考兵
　　上元考吏
　　第七十状十二分，紫微宫十二曹仙官门下
　　上元紫微宫：
　　明真曹仙官　监正曹仙官
　　梵行曹仙官　灵关曹仙官
　　禁神曹仙官　正神曹仙官
　　通明曹仙官　开明曹仙官
　　玉都曹仙官　南上曹仙官
　　元功曹仙官　三灵曹仙官
　　第七十一状
　　十二分，太极左宫十二曹仙官门下
　　上元太极左宫：
　　明梵曹仙官　威灵曹仙官
　　太常曹仙官　太清曹仙官
　　宣威曹仙官　明都曹仙官
　　都灵曹仙官　太仪曹仙官
　　明法曹仙官　考正曹仙官
　　明威曹仙官　九都曹仙官
　　第七十二状
　　十二分，太极右宫十二曹仙官门下
　　上元太极右宫：
　　司正曹仙官　四明曹仙官
　　监天曹仙官　司杀曹仙官
　　盟天曹仙官　幽都曹仙官
　　威仪曹仙官　太阴曹仙官
　　下元曹仙官　监司曹仙官
　　监灵曹仙官　太明曹仙官
　　第七十三状十五分，中元宫府仙官门下
　　中元左都司仙官
　　中元右都司仙官
　　中元洞空青灵宫左耐犯明晨府主生太阳火官
　　中元洞空青灵宫右纣绝阴天府主死太阴水官
　　中元洞空青灵宫中七非恬照府主生死罪录官
　　中元南洞阳左宗天宫左谅事府主生太阳火官
　　中元南洞阳左宗天宫右宗灵府生死太阴水官
　　中元南洞阳左宗天宫中灵神府主生死罪录官
　　中元北酆都右阴天宫左连宛泉曲府主生太阳火官
　　中元北酆都右阴天宫右泰杀九幽府主死太阴水官
　　中元北酆都右阴天宫中罪气咸池府主生死罪录官
　　中元考官　中元考士　中元考兵　中元考吏
　　第七十四状
　　十四分，青灵宫十四曹仙官门下
　　中元洞空青灵宫：
　　灵都曹仙官　维正曹仙官
　　灵威曹仙官　黄神曹仙官
　　洞玄曹仙官　威仰曹仙官
　　灵纽曹仙官　岳正曹仙官
　　洞天曹仙官　元都曹仙官
　　通真曹仙官　通明曹仙官
　　仪范曹仙官　九考曹仙官
　　第七十五状
　　十四分，南洞阳左宫十四曹仙官门下
　　中元南洞阳左宫：
　　南昌曹仙官　考算曹仙官
　　太阳曹仙官　机明曹仙官
　　都律曹仙官　九令曹仙官
　　格灵曹仙官　明都曹传官
　　监天曹仙官　宣野曹仙官
　　监令曹仙官　丘丞曹仙官
　　九炁曹仙官　中神曹仙官
　　第七十六状
　　十四分，北酆都右宫十四曹仙官门下
　　中元北酆都右宫：
　　司非曹仙官九杀曹仙官
　　韩司曹仙官　执正曹仙官
　　督察曹仙官　役考曹仙官
　　摄气曹仙官　司杀曹仙官
　　斗加曹仙官　主系曹仙官
　　司微曹仙官　九幽曹僇官
　　开度曹仙官　寒夜曹僇官
　　第七十七状十五分，下元宫府仙官门下
　　下元左都司仙官
　　下元右都司仙官
　　下元旸谷洞源青华方诸宫左青元灵泉府主生太阳火官
　　下元旸谷洞源青华方诸宫右九泉寒夜府主死太阴水官
　　下元旸谷洞源青华方诸宫中朔单青灵府主生死罪录官
　　下元清泠左南水宫左灵劫府主生太阳火官
　　下元清泠左南水宫右长夜寒庭府主死太阴水官
　　下元清泠左南水宫中灵宝劫刃府主生死罪录官
　　下元北酆都右罗酆宫左开度劫量府主生太阳火官
　　下元北酆都右罗酆宫右泉曲鬼神府主死太阴水官
　　下元北酆都右罗酆宫中通灵大劫府主生死罪录官
　　下元考官下元考士下元考兵
　　下元考吏
　　第七十八状
　　十四分，洞源宫十四曹仙官门下
　　下元旸谷洞源宫
　　水明曹仙官　清水曹仙官
　　烈火曹仙官　三明曹仙官
　　简对曹仙官　水令曹仙官
　　明范曹仙官　洞源曹仙官
　　检会曹仙官　劫谅曹仙官
　　从水曹仙官　洞阳曹仙官
　　龙曹仙官　机会曹仙官
　　第七十九状
　　十四分，左清泠宫十四曹仙官门下
　　下元左清泠宫：
　　明劫曹仙官　机龄曹仙官
　　水梵曹仙官　罪福曹仙官
　　简会曹仙官　从气曹仙官
　　摄灵曹传官　召龙曹仙官
　　九河曹仙官　列女曹仙官
　　开明曹仙官　度魂曹仙官
　　检精曹仙官　清正曹仙官
　　第八十状
　　十四分，右罗酆宫十四曹仙官门下
　　下元右罗酆宫：
　　北元曹仙官　考正曹仙官
　　九科曹仙官　四极曹仙官
　　幽夜曹仙官　长劫曹仙官
　　芒神曹仙官　三难曹仙官
　　五法曹仙官　万谅曹仙官
　　毒刃曹仙官　长夜曹仙官
　　溟波曹传官　无极曹仙官
　　已上并出《三元品诚经》
　　第入十－状十分，太一司命君众圣
　　本命太一司命君
　　本命建生星斗君即生年
　　本命元辰真官即生旦
　　本命驿马真官
　　本命生月真官
　　本命生时真官
　　本命运气五福真官
　　本命大运真官本命小运真官
　　本命行年运气神将
　　右依司天监会到神位，皆称圣慈。
　　第八十二状九分，天翁天母众神
　　天翁神君　天母神君
　　天男神君　天女神君
　　雨师霶霈神　云师屏翳神
　　风师飞廉神　雷师灵窿神
　　电师列鈌神
　　右依旧仪，自此状以后，称灵慈。
　　第八十三状二十二分，扶桑大帝众灵
　　水府扶桑大帝　水府旸谷神王
　　东海渊圣广德王
　　南海洪圣广利王
　　西海通圣广润王
　　北海冲圣广泽王
　　汉江水帝龙王　楚江水帝龙王
　　浙江水帝龙王　湘江水帝龙王
　　吴江水帝龙王　五川江水帝龙王
　　杨子江水帝龙王　松江水帝龙王
　　荆江水帝龙王
　　江渎昭灵孚应威烈广源王
　　河渎显圣灵源王淮渎长源王
　　济渎清源王
　　马当山上水府福善安江王
　　采石山中水府顺圣平江王
　　金山下水府昭信太江王
　　第八十四状十二分，十二溪真门下
　　五云溪真　武陵溪真　苎罗溪真
　　桐柏溪真　昆仑溪真　岷山溪真
　　蟠冢溪真　沔池溪真　清远溪真
　　中条溪真　浣沙溪真　巫峡溪真
　　右依旧仪
　　第八十五状十七分，太湖众神门下
　　太湖神　　　洞庭湖神
　　丹阳湖神　　鄱阳湖神
　　彭蠡湖神　　九海北玄君
　　泗洲九谷君　河侯神
　　河伯神　　　河掾神
　　石源水母　　蓬莱都水使者
　　水府冯夷君　水府波神君
　　湖中玉女　　溟泠大神
　　大皂江龙神右依旧仪
　　第八十六状九分，九垒土皇君门下
　　第一垒色润地土皇君
　　第二垒刚色地土皇君
　　第三垒石脂色地土皇君
　　第四垒润泽地土皇君
　　第五垒金粟泽地土皇君
　　第六垒金刚铁泽地土皇君
　　第七垒水制泽地土皇君
　　第八垒大风泽地土皇君
　　第九垒洞渊无色刚维地土皇君右出《度人经》第五十卷
　　第八十七状十五分，酆都大帝众圣
　　北阴酆都大帝
　　酆都佐理太上灵君
　　酆都助理玄滋天君　　酆都上相君
　　酆都太传君　　酆都东明君
　　酆都南明君　　酆都西明君
　　酆都北明君　　酆都鬼官北斗君
　　酆都三官都禁郎
　　酆都水官司命君
　　酆都右禁司君　酆都主非使者
　　酆都执盖郎
　　第八十八状六分，六洞仙官门下
　　酆都山纣绝阴天宫仙官
　　酆都山泰杀谅事宗天宫仙官
　　酆都山明晨耐犯武城天宫仙官
　　酆都山恬照罪气天宫仙官
　　酆都山宗灵七非天宫僖官
　　酆都山敢司连宛屡天宫仙官
　　第八十九状十三分，酆都诸大魔王门下
　　酆都山纣绝阴天大魔王
　　酆都山泰杀谅事宗天大魔王
　　酆都山明晨耐犯武城天大魔王
　　酆都山恬照罪气天大魔王
　　酆都山宗灵七非天大魔王
　　酆都山敢司连宛屡天大魔王
　　酆都玄司重正宗虚大魔王
　　酆都统仙升灵希微大魔王
　　酆都正真邵灵宛司大魔王
　　酆都云楼玉纪明朗大魔王
　　酆都悲歌大魔王
　　酆都崇虚赤映灵由大魔王
　　酆都皇天九平大魔王
　　第九十状十分，十王真君门下
　　地府大素妙广真君
　　地府阴德定休真君
　　地府洞明普静真君
　　地府玄德五灵真君
　　地府最胜耀灵真君
　　地府宝肃昭成真君
　　地府等观明理真君
　　地府无上正度真君
　　地府飞魔演庆真君
　　地府五华威德真君
　　右出《太一天尊醮仪》
　　第九十一状十七分，地府司录神君众圣
　　地府司录神君　地府司命神君
　　地府司功神君　地府司杀神君
　　地府察命童子　地府太玄童子
　　地府夜光玉女
　　北酆寒池考狱灵官
　　九都使者　　　九龙符命使者
　　巨天力士　　　三天执罚大神
　　期劫考官　　　治罪沦劫官
　　治天宪官九　　泉治罪典者
　　地府五帝考官
　　第九十二状九分，神慈九宫贵神
　　乾宫六白神　　坎宫一白神
　　艮宫八白神　震宫三碧神
　　巽宫四绿神　离宫九紫神
　　坤宫二黑神　兑宫七赤神
　　中宫五黄神
　　第九十三状五分，五方五行神
　　东方甲乙寅卯木神
　　南方丙丁巳午火神
　　西方庚辛申酉金神
　　北方壬癸亥子水神
　　中央戊己辰戌丑未土神
　　第九十四状十二分，社稷众神
　　太社神　太稷神　土翁神
　　土母神　谷父神　蚕母神
　　播种五谷神　树木花果神
　　春句芒神夏祝融神
　　秋蓐收神　冬玄冥神右三状，并依司天监会到神位
　　第九十五状十分，左青龙君众神
　　左青龙君　右白虎君　前朱雀君
　　后玄武君　侍香金童散花玉女
　　香官使者　腾奏火官
　　当处城隍主者　住宅岁德尊神
　　第九十六状九分，九州社令神
　　冀州社令神　荆州社令神
　　青州社令神　徐州社令神
　　豫州社令神　雍州社令神
　　梁州社令神　衮州社令神
　　扬州社令神
　　右出《太真道典论》
　　第九十七状十四分，通章六玉女八从事
　　甲子左灵飞太玄玉女
　　甲戌左灵飞黄素玉女
　　甲申左灵飞太素玉女
　　甲辰右灵飞拜精玉女
　　甲午右灵飞绛官玉女
　　甲寅右灵飞青腰玉女
　　右玉女，出《大洞箓》
　　录章从事　通章从事　校章从事
　　赍章从事　御章从事　刺章从事
　　呈章从事　定章从事
　　右从事，出《都功箓》 
　　第九十八状十四分，驿亭令众神
　　驿亭令　驿亭丞
　　建节监功大将军
　　素车白马大将军　直使功曹
　　正一功曹　左官使者　右官使者
　　阳神决吏　阴神决吏
　　科车赤符吏　刚风骑置吏
　　驿马上章吏　飞龙骑吏
　　第九十九状十一分，虎贲狼吏众神
　　虎贲狼吏　察奸钩吏　都官仆射
　　天丁力士　天驺甲卒
　　收炁食炁　吏收神食神吏
　　收邪食邪　吏收毒食毒吏
　　收凶食凶　吏追符破庙吏
　　第一百状九分，土地真官众神
　　土地真官　里域真官
　　上界直符使者
　　中界直符使
　　下界直符使者
　　年直使者　月直使者
　　日直使者　时直使者
　　已上并依旧仪
　　右罗天一千二百分圣真位号，或以朝廷降本三千六百分纂成，或所在各以传录者，互有得失。中间乃有两分、三分，以至数十分，合为一分者，复有前后重奏者，以其圣号稍异，而不加详审故也。如东华木公上相青童君，即上相方诸宫青童君；东霞扶桑丹陵大帝，即东极南极真王；五灵五老，即五方五帝之类，未可槩举，故取颁降本，并裒集诸所传，递相参考，分序删定，终以星躔分度，莫能详究，尝有请於二江宗丞李中大，乃蒙分指星躔，分度示下，因成全集。其间圣位高下，班次以降，本及古仪，参详序列。所谓前后重奏，并圣位名号所自，并随号笺注。
　　洞府投龙奏状二＋四分
　　上元赐福天官　玄中大法师
　　监斋大法师
　　青城山五岳上司九天丈人储福定命真君
　　东岳飞仙真人　南岳飞仙真人
　　西岳飞仙真人　北岳飞仙真人
　　中岳飞仙真人
　　王屋山小有清虚洞天仙官
　　委羽山大有空明洞天仙官
　　西玄山太元总真洞天仙官
　　西城山三元极真洞天仙官
　　青城山宝仙九室洞天仙官
　　赤城山上玉清平洞天仙官
　　罗浮山朱明耀真洞天仙官
　　句曲山金坛华阳洞天仙官
　　林屋山佐神幽墟洞天仙官
　　括苍山成德隐真洞天仙官
　　九仙宝室洞府龙神随所在更改
　　山神主者　当直功曹．
　　土地真官　驿龙骑吏
　　土府投龙奏状二＋四分
　　中元赦罪地官　玄中大法师
　　监斋大法师　土府太皇上帝
　　东方土府大帝　南方土府大帝
　　西方土府大帝　北方土府大帝
　　中央土府大帝
　　第一垒色润地土皇君
　　第二垒刚色地土皇君
　　第一二垒石脂色地土皇君
　　第四垒润泽地土皇君
　　第五垒金栗泽地土皇君
　　第六垒金刚铁泽地土皇君
　　第七垒水制泽地土皇君
　　第八垒大风泽地土皇君
　　第九垒洞渊无色刚维地土皇君
　　戊己黄神　岁德尊神　太阳灶君
　　太阴井神　土地真官　驿龙骑吏
　　水府投龙奏状二十四分
　　下元解厄水官　玄中大法师
　　水府扶桑大帝　水府旸谷神王
　　东海渊圣广德王
　　南海洪圣广利王
　　西海通圣广润王
　　北海冲圣广泽王
　　汉江水帝龙王　楚江水帝龙王
　　浙江水帝龙王　湘江水帝龙王
　　吴江水帝龙王　五川江水帝龙王
　　杨子江水帝龙王　松江水帝龙王
　　荆江水帝龙王　江渎广源王
　　河渎灵源王　淮渎长源王
　　济渎清源王　溟泠大神．
　　太守潭龙神此位随所在更改土地真官
　　凡称扬天尊，及旛上所题，不可私意随宜，为一时新奇，须是出诸经忏法中方可。又如真人神君圣号，亦须仙传所载，及朝廷封号为正。若降笔所传，皆未可信，恐遭神天咎责也。朴庵昼。
　　消灾一百二十分圣位
　　第一状九分，九天上帝门下
　　郁单无量天帝
　　上上禅善无量寿天帝
　　梵监须延天帝
　　寂然兜术天帝
　　波罗尼密不骄乐天帝
　　洞元化应声天帝
　　灵化梵辅天帝
　　高虚清明天帝
　　无想无结无爱天帝
　　第二状六分，五师天师君门下
　　灵宝玄中大法师
　　上古经师君
　　上古籍师君
　　上古度师君
　　灵宝监斋大法师
　　三天扶教大法师正一辅玄静应真君
　　第三状八分，三元五老帝君门下
　　上元赐福天官
　　中元赦罪地官
　　下元解厄水官
　　青灵始老九炁天君
　　丹灵真老三炁天君
　　皓灵皇老七炁天君
　　五灵玄老五炁天君
　　元灵元老一炁天君
　　第四状十一分，十一大曜真君门下
　　日宫太阳真君　月宫太阴真君
　　木星重华真君　火星执法真君
　　金星天皓真君　水星伺辰真君
　　土星地侯真君　交初罗真君
　　交中计都真君　天一紫炁真君
　　太一月孛真君
　　第五状十五分，北斗众真门下
　　北斗高上玉皇尊星君
　　北斗玄卿大帝　天蓬贪狼星君
　　天内巨门星君　天冲禄存星君
　　天辅文曲星君　天禽廉贞星君
　　天心武曲星君　天柱破军星君
　　洞明外辅星君　隐元内弼星君
　　北极天蓬大元帅　天猷副元帅
　　翊圣应感保德真君
　　真武佑圣灵应真君
　　第六状九分，南斗众真门下
　　南斗长生大帝　可韩君丈人
　　注生大司马　　天府司命真君
　　天相司录真君　天梁延寿真君
　　天同益算真君　天枢度厄真若
　　天机上生真君
　　第七状十四分，东方南方列宿星君门下
　　角宿天门星君　亢宿天庭星君
　　氏宿天府星君　房宿天驷星君
　　心宿天王星君　尾宿天鸡星君
　　箕宿天津星君　井宿天井星君
　　鬼宿天鐀星君　柳宿天厨星君
　　星宿天库星君　张宿天称星君
　　翼宿天都星君　轸宿天阶星君
　　第八状十四分，西方北方列宿星君门下
　　奎宿天将星君　娄宿天狱星君
　　胃宿天仓星君　昴宿天目星君
　　毕宿天耳星君　觜宿天屏星君
　　参宿天水星君　斗宿天庙星君
　　牛宿天机星君　女宿天女星君
　　虚宿天卿星君　危宿天钱星君
　　室宿天糜星君　璧宿天市星君
　　第九状八分，九天丈人真君众真
　　青城山五岳上司九天丈人储福定命真君
　　潜山九天司命真君
　　庐山应元保运真君
　　九天大司马真君
　　九天建生运炁真君
　　天曹太皇万福真君
　　天曹定名玉历真君
　　天曹门下引进真官
　　第十状十一分，东岳青帝真君众圣
　　东岳泰山青帝真君
　　南岳衡山赤帝真君
　　西岳华山白帝真君
　　北岳但山黑帝真君
　　中岳嵩山黄帝真君
　　本命生年真官　本命生月真官
　　本命生日真官　本命生时真官
　　水府扶桑大帝　地府酆都大帝
　　第十－状七分，三元四灵神君
　　上元道化真君　中元护正真君
　　下元定志真君　左青龙君
　　右白虎君　前朱雀君　后玄武君
　　第十二状八分，土地真官三界四直使者
　　土地真官　上界直符使者
　　中界直符使者　下界直符使者
　　年直使者　月直使者　日直使者
　　时直使者
　　迁拔一百二十分圣位
　　第－状九分，九天上帝门下
　　郁单无量天帝
　　上上禅善无量寿天帝
　　梵监须延天帝
　　寂然兜术天帝
　　波罗尼密不骄乐天帝
　　洞元化应声天帝
　　灵化梵辅天帝
　　高虚清明天帝
　　无想无结无爱天帝
　　第二状六分，五师天师君门下
　　灵宝玄中大抉师
　　上古经师君
　　上古籍师君
　　上古度师君
　　灵宝监斋大法师
　　三天扶教大法师正一辅玄静应真君
　　第三状八分，三元五老帝君门下
　　上元赐福天官
　　中元赦罪地官
　　下元解厄水官
　　青灵始老九炁天君
　　丹灵真老三炁天君
　　皓灵皇老七炁天君
　　五灵玄老五炁天君
　　元灵元老一炁天君
　　第四状十一分，十一大曜真君门下
　　日宫太阳真君　月宫太阴真君
　　木星重华真君　火星执法真君
　　金星天皓真君　水星伺辰真君
　　土星地侯真君　交初罗真君
　　交中计都真君　天一紫炁真君
　　太一月孛真君
　　第五状十一分，北斗众真门下
　　北斗高上玉皇尊星君
　　北斗玄卿大帝　天蓬贪狼星君
　　天内巨门星君　天冲禄存星君
　　天辅文曲星君　天禽廉贞星君
　　天心武曲星君　天柱破军星君
　　洞明外辅星君　隐元内弼星君
　　第六状九分，南斗众真门下
　　南斗长生大帝　可韩君丈人
　　注生大司马　　天府司命真君
　　天相司录真君　天梁延寿真君
　　天同益算真君　天枢度厄真君
　　天机上生真君
　　第七状八分，九天丈人真君门下
　　青城山五岳上司九天丈人储福定命真君
　　潜山九天司命真君
　　庐山应元保运真君
　　九天大司马真君
　　九天回骸起死真君
　　九天主女青律官
　　天曹太皇万福真君
　　天曹直日引进真官
　　第八状十分，天齐仁圣帝众圣
　　东岳天齐仁圣帝
　　南岳司天昭圣帝
　　西岳金天顺圣帝
　　北岳安天元圣帝
　　中岳中天崇圣帝
　　水府扶桑大帝
　　江渎广源王　河渎灵源王
　　淮渎长源王　济渎清源王
　　第九状十三分，北阴酆都大帝威灵
　　北阴酆都大帝　佐理太上灵君
　　助理玄滋天君　酆都上相君
　　酆都太傅君　　酆都东明公
　　酆都南明公　　酆都西明公
　　酆都北明公　　酆都鬼官北斗君
　　酆都无鞅大力魔王
　　阴境飞雷电吏
　　地府察命童子
　　第十状十四分，纣绝阴天宫仙官威灵
　　酆都山纣绝阴天宫仙官
　　酆都山泰杀谅事宗天宫仙官
　　酆都山明晨耐犯武城天宫仙官
　　酆都山恬照罪气天宫仙官
　　酆都山宗灵七非天宫仙官
　　酆都山敢司连宛屡天宫传官
　　地府五帝考官　地府巨天力士
　　三天执罚大神　地府司命神君
　　地府司录神君　地府司功神君
　　地府司杀神君　地府牛头狱卒吏
　　第十一状十分，上元道化真君众神
　　上元道化真君　中元护正真君
　　下元定志真君　建节监功大将车
　　素车白马大将军　当旬通章玉女
　　左青龙君　右白虎君
　　前朱雀君　后玄武君
　　第十二状十分，土地真官众神
　　土地真官　　　腾奏火官
　　当境城隍主者　里域主者
　　上界直符使者　中界直符使者
　　下界直符使者　年直使者
　　月直使者　　　日直使者
　　时直使者
　　道门定制卷之三竟
　　道门定制卷之四
　　西蜀道士朴庵吕元素集成
　　朱陵真隐性斋胡湘龙编校
　　云篆符诰
　　三皇内秘隐文
　　天皇第一百二十五、二十六两字相合，又一百六十一、六十二两字相合。地皇第二百十七、十八两字相合。已上格式，并从中盟箓较勘排定。
　　镇天真文出《华堂内禁度人经》 
　　东方青帝镇天真文
　　角龙负河，护世却非。真王下降，万恶俱摧。世土永延，亿劫无衰。
　　右云篆，上告青灵始老九炁天君，伏愿寅宾出日，光被万方，与物为春，功均庶品，萃兹众妙，丛佑一人。守宝历以至仁，体乾元而不息。谨奏。
　　年　月　日　高功衔　宣行
　　南方赤帝镇天真文
　　赤帝命灵，、万法开通。魔鬼灭种，世无灾凶。神符玉文，皇道永丰。
　　右云篆，上告丹灵真老三炁天君，伏愿圣人向明，万邦作式。火王盛德，日月等乎照临；寿祝南山，天地齐其长久。谨奏。
　　年　月　日　高功衔　宣行
　　西方白帝镇天真文
　　玄女素，把符紫清。受命玉阶，斩伐百精。世土荡荡，君主晏平。
　　右云篆，上告皓灵皇老七炁天君，伏愿九金纯粹，七炁和平，三农无害於秋成，万国常均於兑说。后妃皇子，女御嫔嫱，承仙母之休光。龟台纪善；
　　协圣君之治化，凤阙储祥。谨奏
　　年　月　日　高功衔　宣行
　　北方黑帝镇天真文
　　黑灵北帝，总摄天门。消禳世土，剪灭妖氛。神霄玉书，保天无倾。
　　右云篆，上告五灵玄老五炁天君，伏愿高真降监，五素流光，众星拱乎北辰，尊皇居而益固，黄锺养乎元气，保圣寿以无疆。谨奏。
　　年　月　日　高功衔　宣行
　　中央黄帝镇天真文
　　天皇禀气，保镇万方。掷火流金，昭除不祥。黄老律令，世土永康。
　　右云篆，上告元灵玄老一炁天君，伏愿极世界三千之广，息阴阳百六之
　　灾，九庙仙游，亿年福庇。云行雨施，泽万国之黎元；地久天长，增一人之圣算。谨奏。
　　年　月　日　高功衔　宣行
　　消灾真文出《五篇真文经》 
　　东方青帝消灾真文
　　右云篆，上告木德岁星重华真君，乞为奉道某家，主摄星官，正天度数，解除命运刑克之灾。愿於东华之宫，降神布炁，保肝护魂。谨奏。
　　年　月　日　高功衔　宣奏
　　南方赤帝消灾真文
　　右云篆，上告火德荧惑星执法真君，乞为奉道某家，主摄星官，正天度数，解除命运刑克之灾。愿於洞阳之宫，降神解患，养炁守心。谨奏。
　　年　月　日　高功衔　宣行
　　西方白帝消灾真文
　　右云篆，上告金德太白星天皓真君，乞为奉道某家，主摄星官，正天度数，解除命运刑克之灾。愿於素灵之宫，布炁降神，静魄安肺。谨奏。
　　年　月　日　高功衔　宣行
　　北方黑帝消灾真文
　　右云篆，上告水德辰星伺辰真君，乞为奉道某家，主摄星官，正天度数，解除命运刑克之灾。愿於玄元之宫，布炁降神，通血守肾。谨奏。
　　年　月　日　高功衔　宣行
　　中央黄帝消灾真文
　　右云篆，上告土德镇星地侯真君，乞为奉道某家，主摄星官，正天度数，解除命运刑克之灾。愿於太玄之宫，布流道炁，保固黄庭。谨奏。
　　年　月　日　高功衔　宣行
　　炼度真文出《诸天内音玉字经》 
　　东方八天炼度真文
　　右云篆，上告东方九炁天君，伏乞承元始符命，告下东方无极世界，开长夜九幽之府，为奉道某家，拔度亡人某等魂识，庶使死魂受炼，倦化成人。谨奏。
　　年　月　日　高功衔　宣行
　　已下四方，古语并同，止换各方、某炁、某方无极世界。
　　南方八天炼度真文
　　南方三炁天君、南方无极世界。
　　西方八天炼度真文
　　西方七炁天君、西方无极世界。
　　北方八天炼度真文
　　北方五炁天君、北方无极世界。
　　中央梵天炼度真文
　　中央一炁天君、中央无极世界。
　　迁神生天宝诰
　　太玄都省行坛
　　据乡贯奉道某家，以今月某日，备列法信文仪，就某处修设某道场，荐拔亡过某，於某年某月某日某时，以疾身亡，享年几岁，欲乞早蒙开度，当坛依紫阳玉匮科格，请迁神生天玉篆宝诰，给付亡过某执凭受生者。
　　太上赦罪生天迁神玉文
　　告下北阴酆都大帝，十大地狱宫王、主者、僚吏，拔度亡人某，消灭大罪，塞遏邪源，形神升度，谒帝天阙，福智自生，骖侍龙轩，真炁长存，一如玉文告行律令。
　　太上迁神生天宝诰玉文
　　告闻三官九府、百二十曹、五帝考官、天牢地牢主者，拔度亡人某，准依符命，部卫形魂，上朝帝庭，冤仇和释，与道合并，神升南阙，受炼更生，一如玉文告行律令。
　　太上迁神登真度命出离生死玉文
　　上通高清，下及太宁，天慈赦宥，三界空冥，九幽罪魂，五道冥灵，亿曾万祖，苦爽游精，削除罪录，落灭恶根，速证生方，气识充盈，超度亡人某，上登天堂，炼质澄神，真心洞明，本性通灵，如玉文告行律令。
　　太上炼神登真玉清宝诰玉文
　　九天保命延生真符，上开八门，变化上清，下通九地，三十七狱，悉停考掠，执罚法官，朝谒帝轩，宿冤赦宥，进爵受生，超度亡人某，随品命秩，与神齐并，一如玉清宝诰奉行律令。
　　太上仙化成人生神实诰玉文
　　超度亡人某，进爵加秩，随品命迁，捧诰朝真，计功酬赏，超凌三界，逍遥上清，一如生神宝诰奉行律令。
　　右诰，付亡人某，执凭超度，符到奉行。
　　年　月　日　出给
　　高功位
　　三天扶教辅元体道大法天师
　　三府龙简
　　洞府
　　今谨有乡贯奉道某家，以今月某日，值某之辰，某等几人，修建无量下元黄箓大斋。自某日蒇事，至某日满散。今则行道事竟，投简灵山、灵潭、中宫。
　　愿神愿仙，长生度世，飞行上清，五岳真人，至圣至灵，乞削罪录，上格九天，请诣灵山，金龙驿传。
　　太岁某年　月　日於某山洞天告闻具位　姓某
　　土府
　　愿神愿仙，中皇九土，戊己黄神，土府五帝，乞削罪名，请诣中宫，勒简太玄，金纽白信，金龙驿传。
　　太岁某年　月　日於某家住宅中官告闻
　　具位　姓某
　　水府
　　愿神愿仙，三元同存，九府水帝，十二河源，江河淮济，溟泠大神，乞削罪录，上格九天，请诣水府，金龙驿传。
　　太岁某年　月　日於某江某潭告闻
　　具位　姓某
　　简皮
　　告闻某处洞天具位姓某　谨封
　　一云某处龙潭
　　一云住宅中宫土府
　　金箓白简
　　篆文依藏经中本，及诸处善本校正。
　　元始符命，金箓白简，救苦真符，告下十方无极世界、三官九府、百二十曹、五帝考官、九幽地狱、巨天力士、执罚神兵、司命司录、司功司杀、牛头狱卒、三界大魔，拔度亡人某，出离地狱，永辞长夜，睹见光明，万罪荡除，冤仇和释，承此太上九真妙戒，拔度功德，上生天堂，一如告命。
　　太岁某年　月　日於某大斋中告下
　　救苦符散形
　　元始天尊太上道君太上老君 帝君混合炼土皇空神溉胞九垒洞九朝 左右奉命司马洞谣 紫户定录神府神霄 开度长夜阴贯阳胞 三灵总御合庆寥 六炁咸演遵明梵招 司命司录司功司杀 总统三灵明示都符 中理五炁混合百神 昙诵演越承命三清 九阳思化 覆灵宥灵 大明合日 得天之精 辅翼玉帝 九幽齐并
　　急急如律令 叩齿勑三通
　　救苦符聚形
　　长生简文
　　元始符命，金箓白简，长生灵符，告下南方丹天世界、朱陵火府、南昌上官、长生大君、韩君司马、司命司录、延寿益算度厄尊神、回骸起死监生大神，超度亡过某，上登朱宫流火之庭，玉眸炼质，黄华荡形，名书紫策，受化更生，乘此金箓度命功德，时刻升迁，一如告命风火驿传。
　　太岁某年　月　日於某大斋中告下
　　长生符散形
　　玉宸上帝玄照超品 合明天司玄中澄轮 太一右府左仙府 三元混合 真六九真 齐奉生命 胎灵八君胎门八神 日月合并南极长生 玉宸上帝下南昌急急如律令度生急急如勑叩齿三道 长生帝君丹老帝君会　注生帝君精帝君叩齿三通 三叩齿取炁呵入八狱吹五岳 三官北酆九量重阴九地九水皆观光明 峨峨朱陵岱岳土司 南斗上生飞驿传
　　长生符聚形
　　二简封皮
　　白简；乃是告下十方、南方，迁拔亡人，即非给与亡者，不可上写给付亡人某字，并不可使传度师字。
　　救苦真符告下
　　高功衔某谨封
　　十方无极世界
　　长生灵符告下
　　高功衔某谨封
　　南方丹天世界
　　戒牒式
　　右旧本戒牒，谨按经云，以下义理，未甚贯穿。今取《九真妙戒经》，别从校定一式，庶见生者为先灵求请、传授太上金箓度命九真妙戒坛牒。谨按《元始天尊九幽拔罪经》云，世人命过，应入九幽，黑簿书名，无由解脱。若有夫妻男女一门人同学，奉为亡者建立道场，请授九真妙戒，奠告金箓灵符，告下地司，烧除黑簿，俾诸亡者，应时解脱，魂升南宫，因缘轮转，得为九宫真人。今谨有奉道某家，修建某道场，请为所荐亡者，传授九真妙戒，奠告金箓白简，救苦长生灵符，汝宜谛听，静念在心，当来托生人中，持为身宝。尔时，元始天尊告宣戒言，今具于后：
　　一者敬让，孝养父母；
　　二者克勤，忠於君主；
　　三者不杀，慈救众生；
　　四者不淫，正身处物；
　　五者不盗，推义损己；
　　六者不嗔，凶怒凌人；
　　七者不诈，谄贼害善；
　　八者不骄，傲忽至真；
　　九者不二，奉戒专一。
　　牒具如前。
　　妙戒灵符，威禁至重，今依科出给戒牒付亡过某。佩受之后，如法修行，自有察命童子、护．戒威神，随念覆护。受戒之者，宜坚正念，永断恶根，积善累功，以期超证。谨牒。
　　年　月　日　出给
　　传度师高功衔
　　戒牒皮面
　　传度师　姓名　谨封
　　戒牒皮背
　　太上金箓度命九真妙戒坛牒，给付亡人某佩受。
　　古仪尚简而实，今也好奇而烦。吕氏所校定制集，考之大藏，按诸经科，稍有窒碍，未可轻取。如迁拔传度，古者止是九真戒牒、金箓白简而已，出《九幽拔罪经》中，所载分明。后因行之法士，造作宝诰，仿效朝廷诰命出给，其徒以谓法官存时，曾受职品，救济有功，故云进爵加秩，随品命迁，捧诰朝真，计功酬赏是也。朴庵於是姑亦从之，删定一式，补於集中，观其前篇，讲议亦详。近来更有生天妙箓符命、公据由凭之类，多端撰造，渐失本真，趋利争名，岂顾因果。且如九龙符命，多本异同，莫知所逮。与破地狱符，仍给亡者，已承追抽诣坛，忏罪参真，受戒之后，於义未通。又见戒牒中列具，第一初真戒，敬让，孝养父母；第二念真戒云云，尤为可议。按经云，一者敬让，孝养父母；二者克勤云云，具载备矣。不知初真、念真戒，乃是广成先生所着科仪，发明经旨，启悟幽明，却岂容混压天尊金口所宣，相紊教法。当为讲明，以告知者。恐无识之徒，饰非以自惑，亦何足怪哉。
　　沐浴符
　　此符朱书火化，投於浴盆中，道众齐诵八天大梵文，法师默念三光咒，搯诀取炁，吹入浴室中，然后行仪。
　　太上沐浴度魂真符出《上清济度秘法》 
　　右奉太上符命，普为亡过某等，澡身浴德，浣浊流清，荡除累世业愆，洗涤多生罪垢，使神魂之清净，宜冠带以趋朝，佩戒持经，登真悟道，一如符命，准此奉行。
　　年　月　日下
　　高功半衔
　　道门定制卷之四竟
　　道门定制卷之五
　　西蜀道士朴庵吕元素集成
　　朱陵真隐性斋胡湘龙编校
　　黄箓都疏
　　按金箓仪中都疏式作两班，班首衔具疏言功，盖以斋已，岂能知许多功德，今作高功衔，庶合事仪。
　　具高功全衔臣姓某，奏为乡贯奉道斋生姓某，入意主所伸凡悃，干冒天威，臣高功名，谨率同法，都讲道士姓某等几人，恭按仙科，奉行法事。今者仰蒙圣恩垂佑，大愿圆谐，谨具三日四夜功德，品目如后。
　　某日申时开坛：逐项各占一行写
　　高功庭参祝香，道众临坛受职，
　　申发三府表牒，跪受修真十戒，
　　宣谕弹罚科条。
　　宿启建斋：
　　投词关白请师，都讲救水诤坛，
　　高功关奏上真，宣启坛建斋仪，
　　监斋忏悔罪愆，宣露三皇隐文，
　　宣启坛请圣词。
　　某日清旦行道：
　　宣为国清旦仪，出官关阅吏兵，
　　宣布镇天真文，宣为国祝圣词，
　　宣为国五段忏。
　　临午行道：
　　宣为国临午词，宣为国禳灾词，
　　宣二十方忏仪。
　　静夜行道：
　　宣为国静夜仪，宣祝祀典神祇词，
　　宣为国都忏仪。
　　某日清旦行道：
　　宣迁拔清旦仪；宣布炼度真文，
　　宣荐拔亡人词，宣迁拔五段忏。
　　临午行道：
　　宣迁拔临午仪，宣祝地水二府词，
　　宣二十方忏仪。
　　静夜行道：
　　宣迁拔静夜仪，宣迁拔六道词，
　　宣迁拔都忏仪，拜奏迁拔、冢讼朱章。
　　某日清旦行道：
　　宣消灾清旦仪，宣布消灾真文，
　　宣消灾忏罪词，宣消灾五段忏。
　　临午行道：
　　宣消灾临午仪，宣报父母恩词，
　　宣二十方忏仪。
　　静夜行道；
　　宣消灾静夜仪，宣祝申奏等神词，
　　宣消灾都忏仪，拜上消灾朱章。
　　某日子时设醮：
　　高功关奏上真，出官关阅吏兵，
　　拜上言功朱章，宣罗天大醮仪，
　　延降三府众真，三献散花旋绕，
　　宣奏修斋心词，宣奏散坛词诚，
　　宣祝三府龙简，道众复职纳简，
　　辞师奉送上真。
　　外坛法事：
　　开辟五方道路，召请诸庙神祇，
　　召请所荐亡人，召请六道有情，
　　建设香汤沐浴，升度无碍法桥，
　　奉为亡人忏罪，传授九真妙戒，
　　奠告救苦真符，奠告长生灵符，
　　出给迁神宝诰，咒施甘露法食，
　　点忏破狱神灯，教诚九泉六道，
　　关祝七元星灯。
　　第一时，为国祈祥，祝延今上皇帝，圣寿无疆，道众各持念：
　　净天地神咒、净心口神咒、
　　安土地神咒，
　　玉清元始天尊、上清灵宝天尊、
　　太清降生天尊、昊天玉皇上帝、
　　圣祖天尊上帝、上宫天皇大帝、
　　中天北极大帝、后土皇地祇、
　　元天大圣后、玉清虚无天尊、
　　玉清大慈天尊、玉清大悲天尊
　　玉清太帝虚皇天尊、
　　玉清后圣金阙天尊、
　　玉清后圣琼阙天尊、
　　玉清后圣太平天尊、
　　太平护国天尊、昌国化人天尊、
　　成就国土天尊、兴国太平天尊、
　　玄都万寿天尊、难思圣德天尊、
　　保制劫运天尊、海空智藏真人、
　　普德妙行真人，不可思议功德。
　　已上圣号，各持一十遍，各转《太上混元上德皇帝道德真经》一卷。
　　第二时，正天分度，消禳国界阳九、百六之灾，兵戈疾疫、水火旱蝗、饥馑之厄，各持念：
　　上元日宫皇极天尊、
　　中元月宫正一天尊、
　　下元星宫众妙天尊、
　　运明广照天尊、开辉保生天尊、
　　日月光明天尊、清净流光天尊、
　　凝彩光华天尊、收魔灭恼天尊、
　　护国永安天尊、日光真人、
　　月光真人、星光真人，
　　不可思议功德。
　　已上圣号，各持一十遍，各转《太上十一曜大消灾神咒经》一卷，《太上禳灾度厄真经》一卷。
　　第三时，奉为普天之下，有功於国，诸庙福德正神，增助威光，保宁国界，各持念：
　　玄元阐教天尊、兴大福力天尊、
　　慈济永劫天尊、广度众厄天尊、
　　大通灵应天尊、变现无边天尊、
　　妙行真人、广信真人，
　　不可思议功德。
　　已上圣号，各持一十遍，各转《太上升玄消灾护命妙经》一卷，《黄帝阴符经》一卷。
　　第四时，奉为斋官某家，所荐亡过某等，迁拔神魂，超生净界，各持念：
　　净天地神咒、净心口神咒、
　　安土地神咒，
　　玉清虚无天尊、玉宸妙道天尊、
　　金阙至真天尊、太一救苦天尊、
　　法桥大度天尊、广开方便天尊、
　　常济苦海天尊、护魂无滞天尊、
　　香林说法天尊、分配受生天尊、
　　随愿往生天尊、逍遥快乐天尊、
　　大慈救苦真人、大悲拔罪真人，
　　不可思议功德。
　　已上圣号，各持一十遍，各转《太上洞玄灵宝无量度人上品妙经》一遍。
　　第五时，奉为地府水府，灵司曹局，升陆仙阶，削落存亡罪咎，各持念：
　　法藏琼文天尊、慈周三界天尊、
　　广化六道天尊、龙王变度天尊、
　　转轮圣王天尊、法界应慈天尊、
　　度人众妙天尊、妙行真人、
　　妙相真人，不可思议功德。
　　已上圣号，各持一十遍，各转《太上生天得道真经》一卷，《太上老君常清静经》一卷。
　　第六时，奉为三界轮回，九泉六道，五姓孤魄，荐度幽爽，超升净方，各持念：
　　化三途天尊、救八苦天尊、
　　除烦恼天尊、超生死天尊、
　　色无尽天尊、空无相天尊、
　　无边际天尊、功德海天尊、
　　法解真人、救脱真人，
　　不可思议功德。
　　已上圣号，各持一十遍，各转《太上十方救苦妙经》一卷，《太上九幽拔罪心印经》一卷。
　　第七时，奉为斋官某一家等，消灾度厄，保命延年，各持念：
　　净天地神咒、净心口神咒、
　　安土地神咒，
　　玉清降福天尊、上清常湛天尊、
　　太清灵变天尊、长生保命天尊、，
　　消灾度厄天尊、延寿益算天尊、
　　九宫捍厄天尊、八卦护身天尊、
　　金阙延祥天尊、玉书注禄天尊、
　　紫清介福天尊、宝策定寿天尊、
　　自然智惠法身真人、
　　玄妙虚无上德真人，
　　不可思议功德。
　　已上圣号，各持一十遍，各转《太上玄灵北斗本命延生经》一卷，《太上南斗六司延寿度人经》一卷。
　　第八时，奉为斋官某家，报答父母劬劳深重之恩，各持念：
　　无量化身天尊、度世圣王天尊、
　　圆满正智天尊、随缘赴感天尊、
　　遐宣道德天尊、随功度人天尊、
　　法解真人、太极真人，
　　不可思议功德。
　　已上圣号，各持一十遍，各转《太上真一报父母恩重经》一卷，《真武灵应真君报父母恩德经》一卷。
　　第九时，奉为法箓吏兵、三界云程、申奏土地、功曹使者、里域龙神，增益威光，各持念：
　　真灵感应天尊、灵应无穷天尊、
　　常增上善天尊、光显神功天尊、
　　和神利物天尊、功德圆满天尊、
　　宝相真人、转轮真人，
　　不可思议功德。
　　已上圣号，各念一十遍，各转《太上太清天童护命妙经》 一卷，《洞玄灵宝智慧观身经》一卷。
　　三日四夜吟咏法事：
　　启堂颂、奉戒颂、三启颂、
　　请师颂、焚章颂、焚词颂、
　　焚简颂、焚牒颂、三途五苦颂、
　　山简颂、水简颂、往生颂、
　　出堂颂、还戒颂、解坛颂、
　　回向颂、步虚词、白鹤词、
　　玉京步虚词、金阙步虚词、
　　玉清乐、上清乐、太清乐、
　　散花乐、仙家乐、唱道赞、
　　华夏赞、智慧赞、归依赞、
　　定坐赞、启经赞、闻经赞、
　　七真赞、送经赞、解坐赞、
　　普供养赞、辞师赞、奉送赞、
　　持卫灵咒、持上香咒、
　　持发炉咒、持五星咒、
　　诵尸宝章、持九曜咒、
　　持命魔密咒、持入户咒、
　　持出户咒、发十二大念、
　　发十二大愿、礼师存念、
　　礼十方天尊、礼无极大道、
　　礼三洞真经、礼灵宝真师、
　　叹三洞经蕴、祝三皇内文、
　　祝镇天真文、祝炼度真文、
　　祝消灾真文、祝金箓白简。
　　宝坛镇信：
　　本命纹缯紫罗三十九尺、
　　黄道绢三十六尺、十方镇彩、
　　十方笔墨案纸砚筹、
　　十方龙璧、十方净巾、
　　十方弓旗鉴剑、命钱三贯六百文、
　　禄米一十二升、油一十二斤、
　　炭一百二十斤、造献宝旛若干对。
　　宝坛进贡：
　　九皇至尊，凡信钱马龙车九分；
　　罗天列真，信钱从马一千二百分；
　　三皇，凡信三分；
　　诸庙神祇，钱马六十分。
　　道场散后，诣青城山宝传九室洞天，投奠金龙玉璧素简一面，设醮一座，奏纳二十四分。洞府水府，各随所在圣迹去处改写。
　　诣某州、某江、某潭水府，投奠金龙玉璧素简一面，设醮一座，奏纳二十四分。
　　於斋主某家住宅中宫、土府，投奠金龙玉璧素简一面，设醮一座，奏纳二十四分。
　　宝坛奉为所荐亡者：
　　出给九真妙戒牒若干道，
　　奠告救苦真符若干面，
　　奠告长生灵符若干面，
　　出给生天宝诰若干道，
　　奉上亡人等经文、阴财，各一分。
　　右臣谨冒罪、具疏、奏闻太上开天执符御历含真体道昊天玉皇上帝玉陛下。
　　奉道弟子某，伏以入文讫，仰惟大道，俯赐证明，谨疏。
　　年　月　日　高功全衔臣姓某疏
　　黄箓罗天醮行迁拔日，为亡者作一疏，作斋官常名，全入意具荐拔日所作功德，及第四时所转一经课，、后如常式。於荐拔追亡人之时，坐前宣读，庶有分付。夜斋疏一本，略入意具第六时所转经课荐拔。
　　盟真大斋功德疏
　　或二日夜，据所行法事灭削写。
　　某乡贯奉道某，入意谨具一日两夜功德品目于后。命三洞道士某等几人，依紫阳玉匮科格，奉行法事。
　　几日申时开坛：
　　高功庭参祝香，申发三府表牒，
　　敷演智慧十戒，都讲敕水净坛。
　　宿启建斋：
　　高功关奏上真，宣盟真启坛仪，
　　都讲忏悔罪愆，宣布炼度真文，
　　宣启坛请圣词。
　　几日清旦行道：
　　宣出官朝奏仪，宣盟真清旦仪，
　　初奏修斋词诚，宣五段忏方仪。
　　临午行道：
　　宣荐拔临午仪，重奏修斋心词一
　　宣十方忏罪仪。
　　静夜行道：
　　宣解考行道仪，三奏修斋心词，
　　宣迁拔都忏仪。
　　某日子时设醮：
　　宣冥阳大醮仪，延降三府上真，
　　出官关阅吏兵，
　　拜上迁拔朱章或冢讼。
　　宣设醮散坛词，辞师奉送上真。
　　外坛法事：
　　开辟五方道路，召请所荐亡魂，
　　建设香汤沐浴，升度无碍法桥，
　　解释三业罪愆，传授九真妙戒，
　　奠告金箓白简，宣付生天玉篆， 
　　咒施甘露法食，点忏破狱神灯，
　　教诫九泉六道。
　　第一时，奉为所荐亡人某等，迁拔
　　神魂，超生净界，道众各持念：
　　净天地神咒、净心口神咒、
　　安土地神咒，
　　玉清元始天尊、上清灵宝天尊、
　　太清降生天尊、昊天玉皇上帝、
　　圣祖保生天尊、上宫天皇大帝、
　　中天北极大帝、后土皇地祇、
　　元天大圣后、太一救苦天尊、
　　九幽拔罪天尊、朱陵度命天尊、
　　火炼丹界天尊、随愿往生天尊、
　　逍遥快乐天尊、大慈救苦真人、
　　大悲拔罪真人，不可思议功德。
　　已上圣号，各念一十遍，各转《太上洞玄灵宝无量度人上品妙经》。
　　第二时，奉为三界轮回，六道有情等众，济度幽爽，早超净方，各持念：
　　化三途天尊、拔八苦天尊、
　　除烦恼天尊、超生死天尊、
　　色无尽天尊、空无相天尊、
　　无边际天尊、功德海天尊、
　　大隐真人、救脱真人，
　　不可思议功德。
　　已上圣号，各持一十遍．各转《太上灵宝自然至真九天生神章经》一过。
　　第三时，奉为三界四直功曹、法箓吏兵、申奏官属，增益威光，腾达章奏，各持念：
　　灵应无穷天尊、常增上善天尊、
　　光显神功天尊、和神利物天尊、
　　宝相真人、转轮真人，
　　不可思议功德。
　　已上圣号，各持一十遍，各转《太上升玄消灾护命妙经》一过。进贡：
　　九皇上真，金钱云驭宝马九分；
　　三府列真，凡信钱马一百二十分；奉上亡者，金箓白简、九真戒牒、生天玉篆，各一副，经咒、阴财，各一分。
　　右方功德，并已周圆，端用资荐亡过某，或有文於此下云云伏以云云，克承道力，顿悟本心。随金简而出幽冥，迁善远罪；入朱陵而蒙炼度，受化更生。仰惟大道证明，俯赐开度。谨疏。
　　年　月　日　奉道姓某　疏
　　消灾拜章功德疏诸醮并宜换易写
　　某乡贯奉道入意，谨具功德品目于后，命道士某等几人，依科奉行法事。
　　某日申时开坛：
　　高功庭参祝香，申发表状文牒，
　　跪受智慧十戒，都讲敕水净坛。
　　启坛建斋：
　　高功关奏上真，宣消灾启坛仪，
　　都讲忏悔罪愆，宣布消灾云篆，
　　宣奏启坛词诚。
　　某日清旦行道：
　　高功关奏上真，宣消灾清旦仪，
　　出官关阅吏兵，初奏清旦词诚，
　　宣五段方忏仪。
　　临午行道：
　　宣消灾临午仪，重奏修斋词诚，
　　宣忏谢十方仪。
　　静夜行道：
　　宣消灾静夜仪，三奏修醮词诚，
　　宣二十方都忏仪。
　　某日子时设醮：
　　高功关奏上真，出官关阅吏兵，
　　拜上黄素朱章，宣三献设醮仪，
　　延降三府上真，宣设醮散坛词，
　　辞师奉送上真。
　　第一时，奉为某家消灾度厄，保命延生，道众各持念：
　　挣天地神咒、净心口神咒、
　　安土地神咒，
　　玉清元始天尊、上清灵宝天尊、
　　太清降生天尊、昊天玉皇上帝、
　　上宫天皇大帝、中天北极大帝、
　　后土皇地祇、长生保命天尊、
　　延寿益算天尊、消灾度厄天尊、
　　紫清介福天尊、宝策定寿天尊、
　　金阙延福天尊、玉书注禄天尊、
　　福生无量天尊、青罗真人、
　　妙行真人，不可思议功德。
　　已上圣号，各持一十遍，各转《太上玄灵北斗本命延生真经》。
　　第二时，奉为某家，解禳星运刑克照临之灾，各持念：
　　玉清降福天尊、玉宸妙道天尊、
　　金阙至尊天尊、运明广照天尊、
　　清净流光天尊、开辉保生天尊、
　　八卦护身天尊、九宫捍厄天尊，
　　不可思议功德。
　　已上圣号，各持一十遍，各转《太上十一曜大消灾神咒经》一卷。
　　第三时，奉为三界云程、申奏土地等神，增助威光，腾达章奏，各持念：
　　真灵感应天尊、和神利物天尊、
　　常增上善天尊、灵应无穷天尊、
　　神力无碍天尊、常来拥护天尊，
　　不可思议功德。
　　已上圣号，各持一十遍，各转《太上升玄消灾护命妙经》一卷，《太上太清天童护命妙经》一卷。
　　进贡：
　　九皇至尊；凡信钱马龙车九分；
　　三府上真，凡信钱马一百二十分。
　　右方功德，并已周圆，恭以崇奉圣号，随道场合回向者，上真列写，不必具三清上圣。十极高真以下，祈祷随宜，或有文字於此写。某伏以云云，伏请大道证明，谨疏。
　　年　月　日　奉道姓某
　　道门定制卷之五竟
　　道门定制卷之六
　　西蜀道士朴庵吕元素集成
　　朱陵真隐性斋胡湘龙编校
　　自序
　　定制集备於大缘，而遗於众醮。奉道深信之士，以无善本考校为不满，嘱以后集补其遗，庶几师门之意，义不可辞，爰加参考与前，集为全书，尚有当别，白疏于下，其如未至，有俟贤达。
　　斋品
　　广成先生曰：斋有二十七等，备在三洞经中，各有品题，标明所主，世所修奉，今着左方。
　　太一斋：十神太一主之
　　帝王修奉，展礼配天。
　　九天斋：九天生神帝主之
　　匡护国家，保制劫运。
　　金箓斋：上元天官主之
　　保佑帝王，安人镇国。
　　玉箓斋：中元地官主之
　　保佑六宫、辅宁妃后，上以为帝王之斋；或大臣藩镇，为国祈禳，亦许修奉。
　　黄箓斋：下元水官主之，事关上元、中元二宫
　　普资家国，徧济存亡，开度七祖，救拔三涂。
　　盟真斋：
　　宗庙迁拔，及臣下拔亡，皆可兼奉。
　　洞渊斋：以北帝为主
　　祛除疫疠，扫荡邪气。
　　九幽斋：
　　然灯破暗，解救亡魂。
　　五炼斋：道士修行之人灭度修设
　　灭度迁神，安灵拔罪。
　　正一斋：传度经箓，授法付道
　　传神传箓，崇正除邪。
　　右十品斋法，皆有科仪。其余一十七品，详在广成《黄箓序事仪》中，或虽有名题，科仪不备。复有河图众醮五十坛，广成先生皆有仪范，因事制法，世亦罕知，常所修崇，仅有数品。其他规范，备载藏书，大槩多解禳之法。
　　河图内篇三宫辰曜解禳星运醮：十一曜为
　　主解禳灾运，致福延年。
　　河图元纪南北二司延生同醮：事南北斗
　　延生削死，治病消灾。
　　玄灵北斗七元延生醮：
　　专奉七元，凡祷必应。
　　祈雨九龙醮、祈求雨雪醮：
　　为国为民，降致雨泽。
　　五帝安宅醮：
　　镇宅解犯，安神辟邪。
　　紫庭北阴醮：专奉北斗
　　深灾重患，所向不通，人有妖邪，宅多虚耗，仕进不利，沈冤不伸，严洁功行，三醮之后，必获异应。
　　河头代命断除复连水醮：
　　连年灾患，后嗣夭亡，鬼祟凭凌，先亡复连，先修章醮，保存拔亡。醮罢行此，以十四人代形十物为誓，具舟舫於河边，遣送断除，故云河头。
　　消灾益算醮：
　　上章乞恩，祈禳请祷。
　　正一传度醮：
　　传受符箓，保佑女男。已上并系广成先生修仪制法。
　　储福定命醮：九天丈人为主，生日修之
　　丈人真君，说开天经，言人生日，当念人身之贵，报父母之恩，修此亦知卫生爱身之理。
　　更籍换按续命延生醮：
　　奉事东岳，及七十二司主，病患危急，深灾重厄，请受五戒，改往从新，力求感应。
　　东岳延生醮：
　　专奉岳皇，延生忏罪。
　　北极真武醮：
　　专奉真武，降福祛邪。已上并系尉仙巢公观制仪。
　　文昌祈禄醮：
　　祈祷功名，延致爵禄。
　　祈祥保嗣醮：《度人经》第四＋四卷有《祈嗣经》
　　祈保嗣续，疏迪庆源。
　　六甲保胎醮：《度人经》第三十六卷有《保胎经》
　　醮告六甲六十神将，保毓胎元，克获圆满。
　　正一安坟醮：
　　保宁冢墓，解犯安神。
　　誓火禳灾醮：
　　告谢火星，消禳回禄。
　　九幽拔罪醮：九幽忏法为主
　　救度亡人，拔苦忏罪。
　　随愿往生醮：十方天尊真人为主。
　　接引亡者，随愿往生。已上众醮，大则连宵累日，次则日夜终宵，皆可随事上章，祈恩请命。或力有未充，事当修奉，单朝行道，亦可为之。
　　灵宝洞玄自然拔亡醮：有仪
　　明太上自然之旨，救拔亡灵。
　　道士升化迁度醮：有仪
　　道士灭度，荐福迁神。
　　上清修真谢罪醮：
　　道士修真，消灾忏罪。
　　广成先生曰：醮者，祭之别名也。香花灯烛，果酒茶汤，降天地，致万神，禳灾祷福，兼利天下。其法出於《河图龙文元化帝瑞神经》，率以涓洁为先，精神为本，丹心苦志，以希感通。随所祈禳，修词拜表，精楷典实，务在严恭。其或卤莽灭裂，欺诞真圣，自贻罪谴，何福善之能致乎？勉之，勉之。
　　议坛方位
　　广成先生三箓序事，皆以五方真文於启坛夜宣布，施於五方之案，各以金龙镇之，所以辩方正位，俟大醮言功，方收真文度祝，随章焚奏，扬烟於青空，此实坛场之纲领。盖行道之时，存想为要。东西南北，各有思存，不容牵就。间有好为异论者，以上帝所临，皆当正北，不问堂宇向背，皆以帝座为北方。一念之蔽，乃使天地四方易位，殊非通论，不可遵行。
　　议书章
　　窃见书章，多拘当日。或宫观家居，屋宇宽敞，有幽闲之地，可令当日，清心为之。不然，则必为钟鼓音声，内外来往，溃乱于前，心境不清，何由无错误漏忘之失，往往至于大谬。事既逼迫，不容更易，醮主大有不满之意，殊为大害。若章文非有他隐密事，可预日事静时，令修写点检密封，留太清细字，当日书真，庶无错误，亦为允当。虽稍戾科文，事当从权，远胜胶柱而大缪也。
　　封章符
　　高功封章之时，函上书符所传，谓之开天门符。历考之，非也。符出六甲箓中，谓之阴阳符。如甲子属阳，符则卓剑。乙丑属阴，符下三画。又出真武三阵法书所载，亦分阴阳。又有散形咒，今所书三画，乃是阴符。章函既达天，当用阳符，不可不辩。今着于篇，与众共晓。
　　阳符散形
　　阳符聚形
　　阴符聚形
　　中天大圣 飞天捷疾 收捉阳玉玉界五方无道之鬼付天一北狱依律治罪唐葛周三将军 真武将军卓剑相待
　　阴符散形
　　中天大圣 飞天捷疾 收捉阴玉玉界五一北狱依律治罪方无道之鬼付天唐葛周三将军 天地水三官敕
　　青词
　　唐天宝四载，敕太清宫行事官，皆具冕服，停祝版，改为清词，书於纸上。见杜佑《通典》，唐奉老君为圣祖，置太清宫奠谒祠事甚严，故有此敕。逮及宋朝，真宗皇帝更以青纸谓之青词。清青之义，各有攸始。
　　宝诰
　　宝诰出於法书，谓行法之人，生有职品，解化之后，令给宝诰，升陟阶秩。所以最后两符云：随品命秩，与神齐并。又云进爵加秩，随品命迁之语。今则一例施用，颇多致疑。若亡者非是受法箓、有阶品、功勤之人，合除去最后两符为宜。
　　词文式欧阳文忠公撰
　　皇帝本命道场青词
　　维某号某年，岁次某甲子某月、某朔某日，某甲子嗣天子臣某，谨遣某人於某州某宫观，开启本命道场，三昼夜罢散日，设醮一座。馑上启太上开天执符御历含真体道玉皇大天帝陛下，伏以宝祚无疆，苍穹垂佑，吉日式临於元命，醮科爰举於旧章，荐诚殷以惟精，延圣真而并集，仰希灵贶，敷锡眇冲，，四时叶序以和平，品汇均休而康泰，无任恳切之至。谨词。
　　皇帝为晋国夫人杜氏建荐拔九幽
　　斋词
　　生而有尽，是谓物常。道本无形，实资冥助。虔依仙宇，载肃净场。追懿德之已遥，冀明灵之垂佑。
　　河南府平阳洞及北海水府投送龙
　　简词
　　九区至广，万物类居。惟川岳之宅灵，系真仙之总治。载稽道秘，实有旧章，集然玉简之清文，宛若金鳞之瑞质。兹为镇信，辅以精诚。伏愿冲鉴昭临，纯祺锡羡，保邦家之永固，均动植以蒙休。
　　词文止欲简要，前集已详言矣，今取欧阳公三词载于此，庶可矜式。又黄箓词文，三奏九奏，皆不能该及家国、幽明、鬼神六趣。顷者二江范公礼部设大供，始取九时诵经所为事，作九词，逐时分奏，雅合仪轨。今取启散等全文，刊行并注其所取於道经者，以备有取法云。出儒书者，士夫自知也。
　　黄箓词文
　　启坛
　　芝坛肃敝，药岌飞华。天风泛八会之音，八会灵书、九芒云篆宝云森五明之座。《九幽经》：宝云玉座，《升玄经》：五明宫内极帝乡而望华，启斋范以输诚。羽葆瑶旌，缤纷而来下；金书玉字，开度於无穷。肆回道德之光，少答人天之望。
　　祝圣
　　受丕显命，申上帝之真符；资最上乘，致封人之精悃。益厚至仁之眷，肆超锡梦之龄。对扬天休，永作神主。地方千里者九，坐收四海之功；山呼万岁者三，莫纪两宫之算。时高、孝宗两宫体道不息，与天长存。《度人经》：保制劫运，使天长存。
　　为国界禳灾
　　龙文保运，云护八威之章；《度人经》：赤书玉字、八威龙文，保制劫运，使天长存。凤历纪图，天开千岁之统。九庙啧祉，三灵荐休，杜六极於未形，溥群生而咸
　　遂。惟一其德，治还太古之风；於万斯年，人跻皇极之世。天殃尽弭，化日长春。
　　为国界祀典神
　　升坛演教，式扬祈谷之科；翊圣真君云：黄箓斋，为祈谷福时坛。为国储祥，第切倾葵之志。际天所覆，靡神不宗。既裒对於明灵，宜导迎於顾享。诞膺帝祉，增耀德威。助元化以密庸，保万邦而嘉靖。
　　迁拔
　　天高地厚，共倾报本之诚；雷动风驰，莫急度人之施。巢时宾仪：龙汉出书於大有，赤明开图於上清，爰从历劫而来，皆以度人为急。又云度人功大，风火不停，道路山川，急急传命。悼种亲之永隔，《度人经》：历劫种亲冀冲鉴之旁昭。矜彼沈冤，消其注讼，《北斗经》冢讼考注之厄拔出泉曲之府，《度人
　　经》 ：北都泉曲府进入道宫之中。《迁拔章》：进入道宫之中、安乐之地。舍妄归真，永断群迷之网；《北斗经》：出群迷径还元反本，毕升众妙之门。《老子》：玄之又玄，众妙之门。
　　升擢地水二司仙班乞除存亡罪籍
　　荡荡神乡，茫茫渊府，总治沉冥之域，未登胜妙之庭。尚赖洪慈，曲加普济，幽械化飞於甘露，阴扉朗焕於太霞。《救苦经》：火翳成清署，剑树化骞林。《度人经》：泛景太霞把籍帝前，洗四生之多罪；《度人经》：执箓把籍，齐到帝前。归班天上，咏八极之清游。神游八极永息苦轮，咸跻道岸。
　　六道有情
　　迷津未返，浊海无涯。傒列圣之流光，悯重昏而洞照。自知宿命，《九幽经》：天尊以六通慧，令诸罪人闭眼静思，俄顷之间，自知宿命，一一明了。顿悟本心，晞以阳翘之华，《生神章》：苦魂沈九夜，乘晨希阳翘。濯其幽夜之爽。咀玉音而炼魄，沃金液以生神。《度人经》：玉音摄气，《清净经》：金液炼形。出离九幽，指丹天而授化；飞浚三界，廓玄路以登真。南方丹天，炼度之所，超浚色界、欲界、无色界之上。
　　消灾
　　同室相依，半生多难。夫妇同诚陈往愆而自省，托妙供以祈哀。释冤而万罪除，扶衰而九厄解。导以延生之炁，诱其为善之衷。宿业潜消，不随六尘
　　之网；六根：身、色、香、味、触、法。世缘早办，终依大有之庭。《度人经》：大有妙庭。偕与含情，永归元化。
　　报父母劬劳时偏侍太夫人
　　劬劳万劫，恩重以难酬；喜惧一心，忧深而未解。愿鉴由中之请，荐开无上之慈。特拯亡而固存，俾远恶而从善。青宫锡命，《生神章》：东华青宫，出九龙宝命，使救九幽玉匿死魂，宿名有善。举为仙化之人；《度人经》：仙化成人碧简增年，巢仪：丹台记善，碧简增年。永断尘劳之障。更祈介福，敷锡有情。
　　为申奏等神言功
　　载严法会，普告於千真；翕受殊厘，徧周於一切。万范克举，《度人经》：万范恢张。群灵骏奔。茂集无疆之休，实繁显相之助。宜颁大赉，首及灵司，暨兹昭事之流，宁免犯科之渎。共伸忏谢，仰俟赦原。
　　散坛
　　古仪无启散词，止是心词而已。后人增之，实有不通。启坛，致望幸之意，尚或少通。散坛则未伸再献，先辞上圣，无如仍宣心词为佳。天师着仪，文义亦尔。三献罢，自有专启寅饯上真，如欲用词，须三献事毕，宣奏惟允。
　　鸾舆肃驾，振万骑以遄归；《度人经》：亿乘万骑，浮空而来。龙驿言功，传达章表，则遣金龙传驿。绝九天而直上。凡在三元之内，俱蒙一洗之恩。沐道化之玄虚，味琼章而飞跃。宿心允契，感涕自零。返仙仗於云中，神游已邈；望钧天於帝所，梦想空深。
　　洞府投龙简
　　斋功克展，天鉴孔昭，尚宣五老之符，祝龙简咒、上帝五老赤书丹文告下十方之府。驰金龙之云骑，风火不停；叩宝室之岩扉，烟霞未隔。肃陈嘉荐，终罄菲诚，庶几时万之休，周洽大千之界。
　　土府
　　祈恩上帝，锡命中宫，申金钮白信之盟，龙简文抉玉书赤文之秘。万神咸听，《度人经》：万神咸听九地潜孚。尽原幽翳之魂，削除罪录；更列华清之奏，投简有记名上宫，列簿华清。升化仙庭。
　　水府
　　精严玉简，祗诣珠宫，鉴黄箓之殊勋，觊九霄之清听。并走群望，肆通万灵，合庶汇以昭苏，偕七玄而获济。爱河自竭，法海常清。
　　欧阳文忠公词内所上启玉帝御号，即本朝事实内元上尊号，后准徽宗皇帝专委丞相张无尽再加校正。《金箓科仪》注定玉帝圣号云：太上开天执符御历含真体道昊天玉皇上帝，即与泰坛郊祀昊天上帝为一定之号。又准圣旨，於天下州府天庆观内起建昊天玉皇上帝之殿，以专严奉。今诸天庆观中，太师鲁国公所写殿额，自可遵承。况《道藏》中无尽《金箓仪》，并巢先生刊行《黄箓仪》内，皆同此号。惟知教法者，自能通贯。嘉泰辛酉春，元素谨识。
　　道门定制卷之六竟
　　道门定制卷之七
　　西蜀道士朴庵吕元素校定
　　朱陵真隐性斋胡湘龙编校
　　安宅章
　　即日列词具言，但弟子某家，夙奉大道，精勤香火，以自防保，长少无他。伏用听悦，而以胎生凡类，崇奉多违，虑延考炁。复自忖思，以某年月日，兴动土木，营建此宅，安立门户，增置屋庐，恐非吉日良时，多有触犯土王之气，太岁、太阴、太阳、大将军，当时司命，古仪是此时，谓立屋之时。他本误看，故为此间，非也。今改为当时，庶分晓。十二月建，大耗小耗，十二刑杀，大时小时，十二时神。或犯天禁地忌，天空开大道天空及开日，皆宜修，他本改为空开者非。便利之宜。又虑此屋，或是古人刑牲盟誓之地，丘陵古墓之墟；或下有潜尸埋骨伏匿之魂；或旧为寺观坛场祠庙之所。绵历年代，主宰非一，恐因触犯，虑致灾凶。某入宅以来，居止不利，梦寐丑恶，光怪四起，钱财耗散，灾患纷纭。若无灾，可禳些节，便入下文。合门尊卑，忧惶在念，诣臣求拜章书，分解禁忌，安宅利居，具如所列。臣以才薄，不胜所见，谨为伏地，拜上朱章一通，上闻天曹。伏丐大道神炁、五岳将军、六甲神明，及某家守宅三将军、二十四吏兵、三万六千神将，主为弟子某家，安隐音稳宅舍，消却四方恶逆，水火盗贼，口舌灾耗，一切伏匿，使公私通泰，门户兴隆，所愿果合。臣谨为上请五方安宅大将军，各千二百人；守宅大将军，千二百人；护宅大将军，千二百人；保宅大将军，千二百人；镇宅大将军，千二百人。一合来下，同心并力，主为弟子某家，安隐宅舍，保宜人口，子孙昌盛，光怪伏匿，恶口赤舌，一切消灭，不祥鬼贼，祛逐遐荒。乞为弟子某宅中，东安青龙，西安白虎，南安朱雀，北安玄武，八卦利居，五方镇宅。弟子某家所有误犯，千禁万忌之炁，应章破散，被受重恩，以为效信，恩惟太上分别云云。上请天官君将吏兵，拜奏收除，起土造宅，作舍移徙，凶耗、禁忌、触犯、伤害之炁，一切消灭，安利宅居，保宜人口，乞恩朱章。
　　安境墓章
　　即日稽首，列词具言。某幸以宿缘，奉属太上大道，诸君丈人，因三宝香火，以自保护，从昔受恩，实用庆幸。但天师科典，拯救存亡，济国利人，自幽及显。凡在生死，咸使安全。今弟子某，切虑亡过某冢墓之所，尚有刑克，未获安宁。既殁者非宜，即殃贻后世，冢墓注讼，为子孙之殃。求乞章书，以为救拔。臣不胜所见，谨为拜章，上达天府。伏望太上老君、太上丈人、天师、女师、三师君门下五炁君，留神平省小臣所上章文，通行上御，降以道炁，覆衣弟子某家存亡眷属之身，所有亡人某冢墓之所。安葬之日，或犯阴阳四时，天地禁忌，一切刑杀；或山崩石殒，风雨淹渍，樵牧践踏，火烛焚烧；若新葬，又减此项。或兴工动土，穿鉴冈原，致令魂魄不安，龙神不守；或水泉漂荡，骸骨遗亡；或冢墓崩摧，土石填塞，魂爽惊越，流泛无依；此等事，可以随宜去取。或葬日时辰，所向方位，动有犯触，干忤幽明，非五姓之宜，非四时之便，犯天罗地网，刑杀魁罡，四杀不藏，六神不没；或犯凶神暴鬼，月杀日游，魂被拘执，无所告诉；或子孙男女命位之上，有所不具；或八杀六对，八将八卦，六对＋二时辰。有所不同；或逼近古庙神祠，鬼神所扰；或近古陵巨冢，为威势所侵，冥路幽阴，无由自显。如上所列，并乞天道慈佑，告下所主神明，为解救原除，和谕安定。或山脉断绝，连而续之；魂神惊散，存而抚之。使亡者安泰，子孙兴昌，冢墓注讼，一切断绝，封树繁滋，鬼邪奔散。臣谨为上请都官从事君一人，官将百二十人，又请通达五经博士君一人，官将百二十人，主为某家迁拔亡人某等三魂七魄，女人三魂十四魄，兔谪役罪罚，远离愁苦，上升福堂，断绝注连，永享贞吉。又请安稳冢墓从事，吏十二人，上为亡人某等佑护冢墓之所，四方清静，茔域安宁，千载万年，永无惊扰。若有摧折树木、沙土瓦石，在丘墓之内堆压尸骨者；或狐狸鼢鼠、虫蛇木根，侵伤形骸者；或水脉泉源、流浆滞泥，浸渍骸骨者；或冢墓穿穴、骸骨分张，风吹雨湿、不得安宁者；悉为宣理，斩削洗除，破决滞水，祛逐蛇鼠，扑灭野火，收敛骸骨，趂斥狐狸，割剔草木根蔓，立使安稳，无有侵害，致为恚恨惊怖。所请天官君将吏兵，应章来下，迁拔亡人，安镇坟墓，使生者康泰，死者安宁，灾横不兴，凶恶不起，梦寐真正，疾厄不侵，寿禄延长，人口清吉，被受重恩，以为效信，恩惟太上分别云云。操臣谨为某家，上请天官君将吏，拜上迁拔亡人安稳冢墓朱章。
　　祈嗣章
　　即日稽首列词，但弟子某素以胎生，千载有幸，得奉大道，伏受玄恩。伏惟太上垂慈，好坐济物，宿愆许忏，积咎可原。臣切虑弟子某，前生今世，行违神明，心无恻隐，仁慈不着，忠孝有亏，因公行私，兼贫擅富，焚山竭泽，落子堕胎，毁卵覆巢，惊栖发蛰，善轻毫末，过积丘陵，致令嗣续孔艰，日深危惧，承传所系，依仗无门，特罄丹衷，向臣求乞，拜上谢过禳灾祈祥保嗣朱章一通，上闻天曹。伏乞太上老君、太上丈人、天师、女师、三师君门下五炁君，留神平省小臣所上章书，通行上御。乞以全音气上，所赐与之谓乞以，所请求之谓乞今，此乞乃是太上降以道炁。东青西素、南丹北玄、中央二十五正真自然生炁，谓天一、地二、天三、地四、天五，生数也。下覆弟子某身中，保命延生，扶衰度厄，呵斥千二百绝灭种嗣故炁之鬼，令使庆源不壅，殃注断除，乃子乃孙，以嗣以续。臣谨为上请东戎南蛮、西夷北狄、中央三秦君，各领兵士百二十人，一合来下，主为弟子某家，解除亿曾万祖、九世七先、眷属亲姻、前亡后夭，八十一注讼，悉使荡除，庶令生孳繁荣，子孙不绝。又请南昌注生司命主司仙官、九天定命注生仙官、注生大司马、北斗注生仙官，各领吏属，一合来下，主为弟子某，解冤释结，消除前世今生、毁卵覆巢等一千六百二十过咎，并令解散，落灭恶根，三界并注生名，天人结为眷属。若弟子某所犯过咎至深，注当绝嗣，亦乞上奏高上至尊，此指玉帝，谓令天帝上奏玉皇，以广太上好生。特为原赦，以广太上好生之德。又请十方保嗣他本云祈嗣者保胎君、十方保嗣保胎神王、长生大圣、六甲六丁神将、玉女十二从官，各九亿万骑，一合来下，主为弟子某室某，养育胎根，庶令金楼玉室，得保无虞，辟斥万魔，破胎为殃之鬼，务令止绝，梦寤真正，俾先亡后夭，并不得变形易影，入梦为害；万殃之鬼，勿令伺候衅隙，残胎绝孕。又请扶衰度厄君官将百二十人，又请九宫八卦大神兵士百二十人，一合来下，主为弟子某家，开生门，益寿命，塞死户，养胎根，使四季平安，灾衰不起，死亡断绝，嗣息蕃昌，水火刀兵，不相凌犯，克保宜吉，永衔道恩，以为效信，恩惟太上分别云云。
　　铢邪章
　　但弟子某宿有积幸，奉属大道，常蒙覆荫，伏用欣荣，而修奉多违，动招考责。某自顷以来，为外拜鬼贼，妄相刑克，数为祟害，或更有事意，从此添入。若愿意详载，此不必更写。性命危迫，披告无门，向臣求乞章书，以自分别。臣不胜所见，谨为冒罪拜章，上闻天曹。伏愿太上老君、诸君丈人、天师、女师、三师君门下五炁君，垂神平省小臣所上章文，即得上达，赐以道炁，覆衣弟子某一门之身。臣伏寻外□邪鬼，与弟子某家，非有相关。先圣垂言，非鬼不祭，不合妄为祟患，复连平民。《正一科文》、《女青鬼律》，合伸诛翦，以安万姓。臣谨为上请诛殃君官将一百二十人，治仓明宫；又请都星君一人，官将百二十人，治青盖宫；又请诛符破庙吏，又请天皇敢健吏，各领兵三十万人，一合来下，主为弟子某家，除荡客死，外□异姓，非所祭祀之鬼，妄为复连者，收而斩之，诛而灭之，断而绝之，悉令分别，立使清净。又请收除男女，凡殃病死、腥死、牢狱死、刀兵虎狼死、烧死之鬼吏兵，各五十人，主为收除外鬼他神，非祭祀及妄来复连平人者，向需尝不同祭祀，各分殊门异户，不复相关，立须断绝，不得妄相侵犯。如欲辄违天条，复来侵害弟子某家者，当须河水逆流，白石上浮，糠绳千丈，马角六尺，可更相求。不能如此，天别地绝，千年万岁，无相侵扰。又请东西南北中央五方断讼神君各一人，官将各十二人，五方所领兵士等，主为弟子某家，闭绝复连，岁复月连，月复日连，日复时连，皆令闭绝，使某家有灾获解，有病获痊，性命安全，魂神澄正，邪精摧伏，正炁宣行，万苦千殃，豁然除散，被受大道罔极之恩，伏惟太上分别云云。上请天官君将吏兵，拜上断除外邪鬼神强□客死之鬼妄为克害断绝诛灭宝章一通。
　　右章文，欲奏之者，先於他所，除净室焚香。法师结界闭户修写讫，密行点检，封入章函印护。及时，取於坛中行事，不复宣读，依法伏章，密奏焚之。文字章词中，亦不得指言上此章宣仪，关告亦然。恐为鬼祟所知遏截，不得上达。谨之，谨之。
　　六甲救病章
　　请六甲神官状黄纸朱书，随章焚之
　　法师具位。
　　今为弟子某，解救危疾，制伏群邪，上请六甲神官、从事兵将，各依章中所请施行。
　　谨具神官，列位于左：
　　甲子王文卿从官十八人，
　　乙丑龙季卿从官十六人，
　　丙寅张仲卿从官十四人，
　　丁卯司马木卿从官十二人，
　　戊辰李楚卿从官十人，
　　己巳何文昌从官十三人，
　　庚午冯仲卿从官十七人，
　　辛未王文章从官十五人，
　　壬申侯博卿从官十三人，
　　癸酉孙仲房从官十一人。
　　已上十神，官将各百二十人，兵士十万人。
　　甲戌展子江从官十四人，
　　乙亥庞明心从官十三人，
　　丙子邢孙卿从官十六人，
　　丁丑赵子玉从官十四人，
　　戊寅虞子卿从官十三人，
　　己卯石文阳从官十五人，
　　庚辰尹佳卿从官十三人，
　　辛巳杨仲公从官十一人，
　　壬午马子明从官十五人，
　　癸未吕威明从宫十三人。
　　已上十神，官将各百二十人，兵士十万人。
　　甲申扈文长从官十六人，
　　乙酉孔利公从官十四人，
　　丙戌车元升从官十二人，
　　丁亥张文通从官十人，
　　戊子乐石阳从官十四人，
　　己丑范仲阳从官十四人，
　　庚寅褚进卿从官十五人，
　　辛卯郭子良从官十三人，
　　壬辰武雅卿从官十一人，
　　癸巳史公来从官九人。
　　已上十神，官将各百二十人，兵士十万人。
　　甲午卫上卿从官十八人，
　　乙未杜仲阳从官十六人，
　　丙申朱伯众从官十四人，
　　丁酉臧文公从官十二人，
　　戊戌范少卿从官十人，
　　己亥邓都卿从官十三人，
　　庚子杨仲升从官十七人，
　　辛丑林卫公从官十五人，
　　壬寅丘孟卿从官十三人，
　　癸卯苏他家从官十一人。
　　已上十神，官将各百二十人，兵士十万人。
　　甲辰孟非卿从官十四人，
　　乙巳唐文卿从官十一人，
　　丙午魏文公从官十六人，
　　丁未石叔通从官十四人，
　　戊申范伯阳从官十二人，
　　己酉成文长从官十五人，
　　庚戌史子仁从官十二人，
　　辛亥左子行从官十一人，
　　壬子宿上卿从官十五人，
　　癸丑江汉卿从官十三人。
　　已上十神，官将各百二十人，兵士十万人。
　　甲寅明文章从官十六人，
　　乙卯戴公阳从官十四人，
　　丙辰霍叔英从官十二人，
　　丁巳崔巨卿从官十人，
　　戊午使元光从官十四人，
　　己未时通卿从官十七人，
　　庚申华文阳从官十五人，
　　辛酉邴元玉从官十三人，
　　壬戌乐进卿从官十五人，
　　癸亥左古松从官九人。
　　已上十神，官将各百二十人，兵士十万人。
　　右谨录状，随章上奏太上老君、诸君丈人，伏乞道慈，允臣所请，告下六甲神官，为弟子某随章奉行。谨状。
　　年　月　日　具位臣姓某状
　　章信并须精洁，以明通感。
　　白素四十尺、禄米一石二斗、命钱一千二百文、代形衣两件、奏纳司命六甲六丁等钱马七十分。
　　章文此章救危疾，制群邪，敕身神，和正炁。若遇病者，司命日拜章尤善。如水命人，己丑、乙未。木命人，庚申、辛酉。火命人，壬子、癸丑。土命人，甲寅、乙卯。金命人，丙午、丁巳。若未可遇，急欲上章救病，卜吉日为之。
　　即日列词具言，但弟子某幸以宿缘，遭逢道化，禀神皇极，命系玄曹，得奉太上大道、诸君丈人，真化所被，道炁所覆，获自防保，负荷重恩，而修积无闻，不明科典，动诤违贪，愆咎日深。自顷以来，或自身，或某人。身婴疾厄，绵远旬日，未获痊平。伏恐某七祖九玄，及先身人世，积行所犯，违忤神明，罪目贯盈，未会忏拔；或先亡远逝，幽执九泉，考对未原，殃衅重叠，不胜甚苦，延及生人；或是己身受生以来，阴罪阳过，负越禁忌，聚结罪尤；或故杀误伤，前冤往债，未伸悔谢，咎责日深，拘闭生魂，致兹疾苦；或是五行刑厄，三命衰微，宿曜所临，神杀所犯，行年之上、太岁之中，或有刑妨，致兹危厄，旦夕忧迫，性命是虞。诣臣自诉，乞求章文，救解灾疾。臣不胜所见，谨为冒罪伏地，拜上朱章，上闻天曹。伏丐太上老君、太上丈人、天师、女师、三师君，谨依五帝灵飞左右六甲明科具典，上请甲子王文卿，及一旬十神暨从官，各领官将百二十人，自然兵士十万人，及时来下，主为弟子某，收坎宫奸邪之鬼，治丹田三官下元所病之炁，中外强拜，立令消灭。重请长生君一人，吏十二人，陈衮仁君一人，吏十二人，主於某身中内镇肝脏，令肝炁流行，病根释去，绝灭无藉，斩伐凶恶，岁月日时，传相启付。又请甲戌展子江，及一旬十神暨从官，各领官将百二十人，自然兵士十万人，及时来下，主为某和谕家亲灶神、住宅禁忌，助道兴化，收捕众邪，立令消灭。重请赵公子一人，吏十二人，吕威明一人，吏十二人，主为某安静中田，镇心守神，卫护心脏，使真正通灵，上应三元，下安绛宫，赤子之府，外制万邪，岁月日时，传相启付。又请甲申车元升，及一旬十神洎从官，各领官将百二十人，自然兵士十万人，及时来下，主为某辟斥外拜之鬼，先代刑祷咒诅之鬼，冢墓注讼考逮之鬼，悉令除灭，所苦和平。重请杜虎主一人，吏十三人，又请祇念君一人，吏十二人，主为某调平脉炁，安守肺脏，使灵液通流，华盖清洁，岁月日时，传相启付。又请甲午卫上卿，及一旬十神洎从官，各领官将百二十人，自然兵士十万人，及时来下，主为某行太阴官符命，收捕内外精邪，伏尸蛊道，诸有违犯流俗、禁忌之炁，立令消灭。重请陈子平一人，吏十二人，又请通身君一人，吏十二人，主为某调和命源，安静炁海，镇守肾脏，制伏外邪，使血液宣行，凶恶消殄，上通胆腑，真炁坚强，所疾痊平，灵真密佑，岁月日时，传相启付。又请甲辰孟非卿，及一旬十神洎从官，各领官将百二十人，自然兵士十万人，及时来下，主为某收除三十六代以来，先亡往逝、留殃死次、盟祷咒诅、注讼考逮，复连生人连染疾病之鬼，一切消解，疾疗痊复，灾厄和平。重请何文章一人，吏十二人，又请赵子玉一人，吏十二人，主为某镇守太仓脾宫，调理脾炁，五脏和畅，百关宣通，真炁流行，邪恶消弭，岁月日时，传相启付。又请甲寅明文章，及一旬十神洎从官，各领官将百二十人，自然兵士十万人，及时来下，主为某收除五瘟百毒，时行疫疠，内外强□，八方五方，行病鬼炁，及所居之内，伏尸鬼贼，金银铜铁，木石器用，怪魅众精，为疾害者，一切除斩，立令消灭。重请马超主一人，吏十二人，又请姜威明一人，吏十二人，，已上六次所重请十二官，并系天医。主为某安守身中三万六千神，千二百形影，万二千精光，左三魂，右七魄，五脏六腑，三百六十骨节，一切神炁，常令澄正，永保安宁，疾厄痊平，延年益禄。又请六丁玉女、六甲玉女、六甲阴阳正神、天蓬、天内、夭冲、天禽、天辅、天心、天英、天任、天柱神将，即时来下，保卫某之身，所疾痊除，百神依护，荣卫血脉，流通真炁，年寿延益，永保利贞。谨请中宫从事十二人，承接章文，为某清荡内外，澄正身心，调和血炁，祛除邪恶，诛斩鬼贼，制魄拘魂，保护三宫，镇安赤子，使六甲将吏，各守所部，青龙保肝，白虎护肺，玄武守肾，朱雀镇心。黄庭真人，和脾清胃，血液流注，荣卫宣通，灵药潜资，神符密降，禳除疾恼，增禄加年。司命真神，再定录籍，书名生品，青簿之中。死户削名，殃咎消弭。天医将吏，六甲众神，有功劳者，三会之日，都章言功，克保全生，以为效信，恩惟太上老君、太上道德众尊、诸君丈人、天师、女师、三师君门下五炁君，省理分别，垂再生之泽，开罔极之恩。臣愚质秽气浊云云。操臣所为弟子某，久婴疾苦，上请六甲官将、真神从官、自然兵士、天医众神，收除凶恶，疗治疾苦，拜上乞恩救疾朱章一通。
　　南狱魏夫人易名更籍生算度厄救急章
　　广成先生曰：凡人年灾月厄，算尽相临，本命禄绝，行年妨害，宜奏此救急大章。灾难消除，福禄立降，先须章信，以表延益。
　　银环一双，算子一百二十枚，青丝命缕一丈二尺，禄米一十二斗，信钱一千二百文，命缯紫罗二丈四尺。
　　奏章操伏，昼向东，夜向北。
　　章文
　　即日稽首具词，但弟子某浊质凡胎，千载有幸，得奉大道，受命皇极，以自保全。而以下愚，施行多违，招延不利，此年坎坷，疾病相寻，恐九厄频凌，三灾顿集，天罗所绕，地网所缠，寿命短促，年算穷尽，妖邪神鬼，所见侵侮，泰山岱宗，所可横召，无功自拔，旦夕恐怖。虽复罪秽，从道而生，唯一心归命大道，求乞救拔，置信请命，诣臣自诉。臣不胜所请，谨为露出中庭，於太虚之下，北斗之前，伏地拜奏大章一通，上闻天曹。伏丐太上老君、太上丈人、天师、女师、三师、慈父圣母，降罔极之恩，原赦弟子某万死之罪，俾厄中得济，危中得安。臣谨为上请弟子某本命生年生月生日生时星官，各领官将功曹使者，赍持弟子某年命簿录，上达玉帝陛下，随事奏对司命门下，分别章书，除刑止杀，削落罪簿，易短为长。若弟子某覆行背违，寿限短促，玉历无籍，左契无名。主生之文三元削录，司命较书，南宫不取，天帝不原者，并为回停申借，更籍易名，三岁一期，展转延益。又请调星度算君、转名易形君、脱死上生君各五人，官将千二百人，一合来下。又请太阴之下考召君吏，与臣身中功曹使者，上请北斗御女宫中，主为弟子某，抽赎死簿，更籍易名。又於东华宫，请九龙符命，告下东岳泰山府二十四狱掾吏、七十二司官僚，为弟子某更定生名，削除死籍，和释考责，还遣三魂七魄，归附身中，无令放逸。又请太上三天玉女千二百人，三环结角，衣五色玄黄之衣，着狮子之履，口含雄黄之药，手捧玉浆，吐哺真炁，共相济疗弟子某之身，自顶至踵，缘肌缠骨，调和六腑，安镇五脏，精血充满，百病除瘥，梦寤真正，得度九厄之中。又请天中敢健吏兵千二百人，一合来下，於弟子某居宅之中，收捕精祟，万邪为害，令内外清洁，神明防卫，使弟子某身康体健，真炁降流，补润四肢，安宁五脏，调理百关，厄中得度，短中得长，彻灭短籍，着名长生玉历之中，千罪万过，一切赦除。蒙恩之日，臣谨为仰宣太上五戒，劝谕弟子，悛恶修善，伏从科戒，不使复犯，以今为新，以为效信，恩惟太上分别云云。操臣所为弟子某赍，银环命缕，钱米纹缯，质信效诚，上请天官君将吏兵，拜上易名更籍生算度厄救急大章。
　　祈雨章
　　即日列词具言，但某幸以尘微，得值道化，玄功济物，真教宣行，幸属太上大道，诸君丈人，道炁覆育，叨膺禄秩，士民设，改为生值。仰荷玄恩。然修奉多违，延致灾沴，封境之内，骄阳踰时，坐亏农功，深虞凶歉。伏念邦国所大，食为民天，岁或不登，何所依怙。窃虑星文之内，分野躔灾；历数之中，地境锺运。远近焦灼，民吏震惊。又恐抚治乖宜，刑赏不当，赋敛过重，民庶冤愁。士民设醮，可削此项。又恐四民愚而不究本原，轻厌稻粮，致贻责罚，内自循省，冰炭在怀，虽山川祷祠，杳无通感，翦爪待罪，必求於天。他本云：山川祷祠，牲牢镯洁，不惟渎天，亦复慢神，兹惟致请命于天之意。诣臣求乞章奏，臣不胜所见，谨为伏地拜章，上闻天曹。伏丐太上老君、太上丈人、天师、女师、三师君门下五炁君，留神平省小臣所上章书，通行上御，垂大慈之泽，哀悯生民，勑下上官典者，分别五行，区定律历，罗列八卦，标明节候，使阴阳叶序，风雨以时。臣谨为上请九海北瞑君一人，官将百二十人，治河天宫，主天下水炁，风雷合符，兴云下雨。又请天公正炁君一人，官将百二十人，治中天宫。又请海中玉女千二百人，衣赤衣，兴云致雨。又请河上真人君，官将百二十人，治北方大海宫，主为天下万民，合符致雨。又请四洲九谷君五人，官将百二十人，治泰山宫。又请九江海玄君，官将百二十人，治九河宫，并主水炁泉源，降致风雨。又请河伯、吕公子三十六人，主兴雨水。又请河伯、使水帝子三十六人，合符降雨。又请灵台宫汉明君一人，官将百二十人，摄召天雷地雷之炁。又请小玄冥君一人，官将百二十人，主摄河伯水帝、十二溪玉女、九江河平侯、将佐缘吏、部水鬼神。又请九江平玄君、泰山宫中九谷君、四水九谷君、阳成宫九侯君、湖中玉女，千二百人，一合来下，与太社城隍，正直聪明。一切灵响，同心协力，上奉天命，召摄雷电，水炁风云，合符下雨，收制旱魃之鬼，应章消灭，使谷稼滋荣，百卉繁茂，风雨调顺，岁获丰登，国有蓄储，民用粒食。所请官将吏兵，与风师雨师、零星先农等有功勤者，上诣三天，乞行迁赏，以为效信，恩惟太上省理云云。上请天官君将吏兵，拜上弭旱祈雨朱章。
　　祈晴章
　　即日具词，但某获以凡庸，奉属太上大道，诸君丈人，命禀上玄，籍系天府，叨领民社，郡县可通用之，民庶云：叨居覆载。宿荷圣恩，而修奉多违，遭值灾运。自某时日以来，封境之内，苦雨为灾，霖霪未已，黎民惶惧，昏垫音玷是虞。况望岁之期，嘉谷为本，农功既废，饥馑必臻。窃虑九地之区，分野灾咎，三辰之度，躔次差移，律历推迁，值兹灾否。又恐某理务乖舛，赏罚不明，下民愁叹，致成霖潦。士民自祈祷，则去此项。又恐下民瞽暗，罔恤农功，弃贱稻粮，天降责罚。扪心省己，若蹈渊冰，惟一心归命，求乞章表，上奏九天，以自分解。臣谨为拜章，上闻天曹，伏丐太上老君、太上丈人、天师、女师、三师君门下五炁君，垂好生之泽，赐育物之仁，拯救沦胥，以安生齿。臣谨为上请九海北玄君，官将百二十人，治中内宫，主止霖霪之炁，以致晴爽。又请天公正炁君一人，官将百二十人，治中天宫，主消云静雨，收敛阴霾。又请河上玉女千二百人，衣白衣，上诣天曹，请止霖雨，移风雷云雨，众神各还所署，使风雨调顺，水沴蠲消，三景扬光，四时叶序，农功无失，稼穑有秋，无漂溺之忧，洽生成之愿，克保元吉，以为效信，恩惟太上分别云云。拜上消灾止雨祈晴朱章。
　　消灾度厄章
　　但弟子某生居人世，宿有善缘，得奉真庥，恭闻道化。但以凡夫迷谬，冒触宪纲，或则违圣背真，或乃兴工动土，俯缠五蕴，上昧三光。赋形天地，而不知天地之回旋；生丽阴阳，而莫晓阴阳之逆顺。动乖至理，居即成愆，未尽忏禳，将来祸患。又恐流年运限，值冲破之灾；本命元辰，逢刑克之厄。天罗地网，谁知逃避之门；禄算寿龄，孰致延益之数。用是归投大道，虔奉至真，谨备法信之仪，恭修苹藻之献。诣臣求乞表章，臣虽不明气候，辄承所请，谨为弟子某上请寿算君五人、保命君五人、消灾君五人、散祸君五人、扶衰君五人、度厄君五人、解罗网君五人、官将百二十人，一合来下，速诣天曹地府、古庙灵坛，社稷将吏、司命曹属，寻弟子某家，自无始以来，生於心，行於事，一切罪恶、记名恶簿之中者，尽为赦除；自有形以来，命於天，丽於数，一生寿禄、定分黄箓之内者，咸为延益。有灾有厄，速为消禳；有病有殃，悉为解散。易祸败而增福祉，变疾苦而致康宁。一切迍邅，悉令涣散。臣誊其精意，上诣天曹，伏乞大道垂慈，至真密鉴，察臣所奏，特与弟子某削除罪籍，纪录善功，增延寿算之期，厚益福禄之数，祛除疫疠，解释灾殃，祈动止以安宁，保公私而吉庆，运为称意，出入利宜。次乞子孙均蒙福利，门有吉祥之庆，家无疾疠之侵，人人悉赖於洪庥，世世永依於道荫，恩惟太上云云。
　　太上消除虫蝗灾食苗稼章
　　即日稽首列词，自以宿福，获承道化，早尘官列，深荷天恩，任重才轻，常虞显沛，匪躬励节，敢不勤渠。但虑执法不明，纪纲弛壤，违天地好生之旨，爽帝王慈育之仁，民未小康，物或失所。况国以人为本，本固则邦宁；人以食为天，食丰则人泰。所以禁游惰，斥惊奢，惜人力也；劝农桑，务耕织，惜人时也。力不废，时不违，顺天时，享地利，则四国交乐，万方叶和，君无为於上，人悦豫於下，国之大本，政之大经，有古之所贵也。今以羸民瘠土，并力倍功，昼夜忘疲，从事稼穑，苗既繁硕，将及有秋，而延致灾凶，螟蝗为害，嗷嗷悲怨，声闻于天。实某等政缪化凉，德寡才匮，叩心责己，悔过祈恩，缅念穑夫，为增忧惧。惟斋沐稽颡，一心归命，乞求表章，上奏三天，伏丐太上大道、诸君丈人、三师君、上官典者，垂恩省察。臣披按词情，不胜所见，臣谨为依正一天师科典千二百官佐国救人之法，上请天田君，官将百二十人，治北门宫，主保育稼穑，辟却蝗虫之暴。又请三炁阳元君，官将百二十人，治黄云宫，主收虫蝗螟剩之伤。又请四野五野七野九野都平君、城隍山川注气社稷神君，护其禾黍，并使美熟，无令伤害，辟斥虫蝗。又请五谷君，官将百二十人，治天水宫，主令百谷，秀实有收，辟却虫蝗，不使侵害，水早和释，年岁丰登。又请南山白虎将军吏兵，一合来下，收摄境内虫蝗虱蠈，并令消匿。乞敕勒所在土地山林孟长社令城隍，同共收绝。章御之后，凡上下共业，并蒙原赦，螟蝗灾异，咸得解除，使稼穑有成，公私共济，人民安泰，国土清平，恩惟太上云云。
　　上清道士修真谢罪章
　　即日奉词，但某等自以冥顽下士，轮转因缘，宿庆所锺，遭逢道运，上帝领籍，名系皇篇，师宝甄收，身参治箓，不揆短暗，葵藿倾阳，栖迹灵坛，结志上道，玄理幽邈，披盻无穷。伏闻太上宣慈，老君垂教，发挥道妙，启迪人天。养性炼神，在极虚而笃静；利人应世，务持俭以守柔。先所见闻，后当开导。傥不能自反，则何以敷畅於真风；不植善因，则何以传诚於上界。伏蒙太上大道、诸君丈人，垂慈拯护，不赐罪罚，使臣等超绝尘累，得处法门，助道化人，同归玄路。而臣等居尘接物，混俗同尘，功业未闻，罪恶彰积，恐延殃上世，贻过三师，身谢三官，风刀考谪，朝夕在念，不敢自宁。悔过清斋，投词露请，归诚稽首，忏谢道前。臣见其元元之情，理在可申，臣谨为拜章，上闻九天，伏丐太上大道众尊，曲聆所奏，垂悯丹心，如蒙上御，愿为宣告三官五帝、五岳众灵。伏乞拔度某等三师九祖，升上南宫，冠带枯骨，反体生华，转其幽识，受化仙门。已迁之灵，进品丹庭。勒某等之名，刻书於九天金格宝藏神仙箓籍之中。臣谨为上请九炁青天青帝天君、青腰玉女，从甲乙官将、青龙兵马九亿万人，一合来下，降入某等身中，安镇肝腑之宫。又请三炁丹天赤炁天君、太丹玉女，从丙丁官将、赤龙兵马三亿万人，一合来下，降入某等身中，安镇心腑绛宫。又请元阳大帝之山一炁之天，黄帝天君、太帝真人、子丹黄庭、天苍玉女，从戊己官将、黄龙兵马十二亿万人，一合来下，降入某等身中，安镇脾腑之宫。又请七炁素天白帝天君、太素玉女，从庚辛官将、白龙兵马七亿万人，一合来下，降入某等身中，安镇肺腑之宫。又请五炁玄天黑帝天君、夜光玉女，从壬癸官将、黑龙兵马五亿万人，一合来下，降入某等身中，安镇肾腑之宫。又请三元九府、五岳四渎、九宫真人、神仙玉女、兵马骑乘，各九亿万人，一合来下，降入某等身中，分布宫腑，安镇身形，五脏六腑，三元九宫，一身之内，随逐营卫，和魂检魄，保神养精，摄炁炼仙，骨髓凝仙，血脉成真，朝服元精，五芽芝英，漱满玉池，津液自生，身得飞行，过度三灾八难众恶之中，千凶万毒，莫不消亡，慧性疏明，洞悟幽理，神仙降接，与道合真，使上不累三师、九祖，下可度六道、四生，咸得光明，俱无结缚。某等未入道之前，既参真之后，千愆万罪，并乞除荡，修真行教，以今为新，所奏上达，表御帝前，特垂照省，普关万灵，以为效信，恩惟太上云云。
　　道士灭度拔出涂苦炼尸受度朱章
　　上言谨按文书，臣以凡愚，获参经法，日念自新，结缚未解，敢冒禁律，干作天真，臣某诚惶诚恐，稽首顿首。臣窃见经旨明戒，可凭经言，自非先身，累德立功，名书琼简，不得妄见经法。预以见者，皆应升度，或功德未足，运应灭度，身经太阴，寄形地官，因缘期讫，得还故宅，尸形受度，魂神上升，灵首昭垂，诚宜修奉，敢缘慈训，冒渎宸聪。臣谨奏为某府某州某县、某观某人，以某月某日，伏值某人某斋辰，就某处建坛，乞为依科，修奉上清升化仙度迁神道场几昼夜，自某日某时启事，至某日某时，设醮满散，所伸意者，干冒天威。但弟子某即日奉词，代为亡师姓名年某岁元命某甲子某帝领籍，谓年命纳者，如木命人，属青帝。某月某日某时生，受命某天。如五帝之属木命人，即青天。在世之时，早慕大道，登坛佩箓，供养修持。但身履下土，秽浊所牵，功德未满，运数终穷。於某年某月某日某时，以某疾去世，神托太阴，寄形土宫。如未葬，云今停枢殡宫，以须良日，迁还蒿里。功德未备，尚阻超生，恐为土府所见驱逼，不相容安，魂魄飞扬，尸形靡宁，摇动考对，注逮见存，死者不安，生人多难。但弟子某等，忝为法嗣，踰天属之亲，怀追远之痛，敢缘大道慈悲之化，经法度人之恩，向臣求乞章书，拔度存亡，臣谨为冒罪，伏地拜章，上闻天曹，伏丐太上老君、太上丈人、天师、女师、三师君门下五炁君等，留神平省小臣所上章书，通行上御。乞以道炁下流，覆衣弟子某所荐亡师某，及先亡近逝，一切魂识。臣谨为上请素车白马大将军一人，兵士十万人。又请大言君一人，官将百二十人，主知亡过道士某魂魄闭系所在。若轮三途五苦，神趣鬼趣，酆山六天，九幽诸狱者，尽为度脱解救之。若弟子某高玄七祖，道俗先亡，新死眷属，前生今世，宿对罪囚，记於三官，结於九府者，请十方飞天仙官，尽为解除，悉皆和释。乞以臣章，告下三官九府所在冥司，神趣鬼趣，一切幽狱，录亡人生时建善之功，开拔魂神，反胎更生。愿九天上帝，五帝尊神，还其肌肤，复其魂神，三元养育，九炁结形，通其荣卫，布以精华，应转者转，应度者度，应生者生。愿亡者所属某岳某山，如木命人，属东岳泰山。真灵正神，为符下九土地官，各依部界，营卫尸形，一如盟真科旨，当使形安神守，魄不散扬，章御之后，成得赦原，早获受生，转超福境，冢墓、灵枢安静，灾害不生，以为效信，恩惟太上分别求哀。
　　右前后集所刊章文，并依藏本校勘。所请天官，悉以太上所授《天师千二百官章经》，一一对定刊行。窃见近来所刊章本，如文昌禳水禳火等，不惟文辞碍理，而所请官，皆以私意，臆度撰造。遍考《千二百官章经》，并不具载。如《言功章》，自当於愿意内，除去备龙璧绘彩，及建坛所在，某日清旦，至某日亥时，行道事讫之类；而乃反为重复。不当於天师所立定章文内，削去况降笔为教门之魔；而鬻字道童，不晓科教，妄执管见，不知於醮官高功利害非轻，且有言词倒错，文字脱漏。上官典者，有所遣却，沦没三官，不能上御之谴，然於教法不容。不辨识者，必能察之。嘉泰辛酉仲夏，退庵吕元素谨识。
　　道门定制卷之七竟
　　道门定制卷之八
　　西蜀道士朴庵吕元素校定
　　朱陵真隐性斋胡湘龙编校
　　八威真文
　　此名出《元始五老经》，篆文亦然，召龙真文全出。
　　东方青帝八威真文
　　正音
　　别以小纸书，附於真文上宣读。
　　东山神叹，摄召九天。赤书符命，制会酆山。束魔送鬼，所诛无蠲。悉诣木宫，敢有稽延。
　　右谨告闻东方镇宅大将军，乞为奉道某家，保护住宅东方木王之炁，甲乙之方，寅卯之位，惟冀百邪不入，万恶祛除，犯触消平，居止安泰，一如东方青帝君符命。
　　年　月　日高功半衔姓　某　告行
　　以下四方并同，后语止换方位支干。若於安坟，及祛邪等醮，於用可随宜改正。后文祈祷，庶几吻合。
　　南方赤帝八威真文
　　正音
　　北摄酆山，束送魔宗。符教所讨，明列罪原。南山神咒，威伏八方。群妖灭爽，万试摧亡。
　　南方火王之炁，丙丁之方，巳午之位。
　　西方白帝八威真文
　　正音
　　赤书玉字，九天真文，摄召万炁，普归帝君。
　　西方金王之炁，庚辛之方，申酉之位。
　　北方炁帝八威真文
　　正音
　　北山神咒，激阳起雷。流铃焕落，镢天振威。北酆所部，万妖灭摧。
　　北方水王之炁，壬癸之方，亥子之位。
　　中央黄帝八威真文
　　正音
　　勑摄北帝，遏塞鬼门。万除不祥，莫有当前。
　　中央土王之炁，戊己之方，辰戌、丑未之位。
　　召龙真文
　　东方青帝召龙真文
　　正音
　　下制东河，溟海水神。大劫洪灾，蛟龙负身。水府开道；通径百千。上
　　帝赤文，风火无间。
　　右云篆上召东海广德龙王、水府官属，伏乞降临道场，保安境土，兴云致雨，救济生灵，殄灭凶荒，祛除旱魃，一如青帝天君符命。
　　年　月　日具位姓　某　宣行
　　已下四方语并同，止换龙王号。
　　南方赤帝召龙真文
　　正音
　　南方赤帝，太伯龙王，神咒流行，普扫不祥。洪水飞灾，上召蛟龙，开除水径，千道万通。敢有干试，摄送火宫，赤书所告，莫有不从。
　　南海广利龙王右语同前
　　西方白帝召龙真文
　　正音
　　西山神咒，八威七传。符水上龙，召山送云。在所校录，同到帝门。辅卫上真，斩灭邪源。若有不祥，截以金关。赤书符命，风火驿传。
　　西海广润龙王右语同前
　　北方黑帝召龙真文
　　正音
　　九河倾讫，鸟母群飞。蛟龙通道，水陌洞开。赤文玉书，驿龙风驰。
　　北海广泽龙王右语同前
　　中央黄帝召龙真文
　　正音
　　中山神咒，召龙上云。制会黄河，九水河源。不得怠纵，善恶悉分。千妖万奸，上对帝君。莫有干试，太阳激焚。赤书玉字，宣告普闻。
　　中央九江水帝、水府一切龙神
　　解禳星运醮十一曜祝文
　　右十一曜真形符篆，出太上玉匣正法，用黄罗绢或纸朱书，以禳本命照临之厄。焚奏佩带，消灾治病，出入往来，所向皆吉。
　　太阳真君真形符咒
　　东望扶桑宫，稽首朝郁仪。太阳洞明景，寥寥何所思。今我拜金色，候天望英姿。皇华将玉女，临轩降此时。
　　右乞为奉道某，解禳灾运，增益年龄，谨奏。以下并同
　　太阴真君真形符咒
　　仰望顾八表，惟月孕阴精。中有太素皇，夫人驾绿軿。耀华光二极，混明照三清。殷懃求至道，五色下来迎。
　　木星真君真形符咒
　　岁星乘木德，展转耀东乡。临天滋润泽，正色晃明皇。寻花歌浩漾，掷水咏芝房。经时频祷祝，获福自然长。
　　火星真君真形符咒
　　芒角森龙凤，威光叱十方。丹刚耀五夜，朱火焰三边。晶明符正炁，剑戟焕兵权。搀抢应灭迹，孛彗敢当前。
　　金星真君真形符咒
　　太白凌清汉，腾霜耀素英。亭亭浮瑞彩，皎皎盛长庚。锋高能御寇，色润每降兵。推穷符历数，合道与长生。
　　水星真君真形符祝
　　妙哉符五炁，仿髴见辰门。嵯峨
　　当丑位，壬癸洞灵君。分辉凝皎洁，盻蠁赴思存。仙歌将舞蹈，良久下金天。
　　土星真君真形符祝
　　高穹符戊己，藏陆起重霄。五行尊暗曜，九土见光昭。甘石推留伏，陶巫算泬寥。上仙垂雨露，伏地礼空谣。
　　罗真君真形符咒
　　神首循黑道，冥冥超至灵。暗明期朔望，阳德晦阴精。高镇黄旛阙，矛戟耀霜铃。至心俟多福，稽首讽真经。
　　计都真君真形符咒
　　处暗表阴德，豹尾镇星宫。怒指
　　摧山岳，权雄暝太空。龙蛇生怪状，变异忽昏蒙。主人长寿福，禳应在恪恭。
　　紫炁真君真形符咒
　　受制宗元帝，含精耀紫微。阴阳乘运极，幽显阀灵机。玉舆登广汉，金铃步斗飞。四宿循周度，九土尊天威。
　　月孛真君真形符咒
　　太阴光五纬，精魄育群生。青桂黄华辅，郁罗保素灵。旄头分怪状，彗尾或潜经。舍次流灾福，斋修洞杳冥。
　　南斗祝文符出《南斗经》，祝出《南斗仪》 
　　南斗第一天府司命上相镇国真君灵符
　　稽首南辰，第一之星，号曰司命，实掌命根。今有弟子，立坛告星，上奏天司，仰投化钧。惟天上相，镇国主兵，愿赐分光，俯鉴丹诚。续以命元，永保安宁，弟子归命，愿得长生。
　　右谨奏上天府司命真君，乞为奉道某，增延命禄，消解灾殃。谨奏。
　　年　月　日具位姓　某　宣奏
　　已下右语同，止换六星圣号。
　　南斗第二天相司录上将镇岳真君灵符
　　稽首南辰，第二之星，号曰司录，实纪生人。今有弟子，然灯告真，注想丹天，长生之庭。惟天上将，镇岳主兵，迂景分光，鉴映翘勤。注名丹录，
　　永锡年龄，弟子归命，愿得长生。
　　南斗第三天梁延寿保命真君灵符
　　稽首南辰，第三之星，号曰延寿，主制年龄。今有弟子，象斗延真，冥星南极，河汉之津。惟斗天梁，济度群伦，愿赐降接，得免灾屯。续以延寿，介福如春，弟子归命，愿得长生。
　　南斗第四天同益算保生真君灵符
　　稽首南辰，第四之星，号曰益算，御炁生神。今有弟子，醮告仙真，结志南昌，太微之庭。惟斗天同，寿命所经，愿垂矜允，丹录书名。介以者年，
　　永保无倾，弟子归命，愿得长生。
　　南斗第五天枢度厄文昌炼魂真君灵符
　　稽首南辰，第五之星，号曰度厄，消荡灾迍。今有弟子，招真致灵，翘想朱陵，文昌之辰。惟斗天枢，开阖化钧，愿流道炁，制魄招魂。赐以长年，善业增新，弟子归命，愿得长生。
　　南斗第六天机上生监簿大理真君灵符
　　稽首南辰，第六之星，号曰上生，掌握天经。今有弟子，好道希真，归向离宫，星纪之庭。惟斗天机，组织乾文，愿垂光景，庇护身形。监领簿录，注福延龄，弟子归命，愿得长生。
　　北斗金玄羽章出《北斗金玄羽章》
　　北斗阳明金玄羽章
　　贪狼延生，回真四灵，流辉下映，洞达玄冥。七元纪籍，名列紫文，保身续寿，永亨利贞。耳目开爽，魂魄长宁，摄养精气，与神同明。延生自然，上升玉清，弟子归命，愿得长生。
　　右谨奏上天蓬贪狼太星君，乞为奉道某，消灾度厄，增福延生。谨奏。年　月　日具位姓　某　宣奏
　　已下右语同，止换七星圣号。
　　北斗阴精金玄羽章
　　巨门延命，玄灵散陈，丹田通畅，运合仙真。七元定籍，名列紫文，护身注寿，福庆惟新。辟除妖恶，善瑞日臻，去来无碍，与神同伦。延命自然，
　　上生玉宸，弟子归命，愿得长生。
　　右语同前。
　　北斗真人金玄羽章
　　禄存度厄，高仙上灵，流辉徧照，内外肃清。七元录籍，名列紫庭，扶身延寿，禄位长亨。脏腑开朗，动止咸宁，光运合景，与神同荣。度厄自然，上升玉京，弟子归命，愿得长生。
　　北斗玄冥金玄羽章
　　文曲消灾，玄黄开阳，仙灵隐见，朗彻十方。七元掌籍，名列紫房，卫身益寿，长启福祥。盟真降佑，涤荡凶殃，华精炁结，与神同乡。消灾自然，
　　上升玉堂，弟子归命，愿得长生。
　　北斗丹元金玄羽章
　　廉贞扶衰，真宗降灵，流霞散敷，仙仗交盈。七元典籍，名列紫营，固形养寿，庆合连并。高玄接引，优游五明，驾景飞翔，与神同灵。扶衰自然，上升玉庭，弟子归命，愿得长生。
　　北斗北极金玄羽章
　　武曲散祸，玄映御空，威灵备守，妖邪绝踪。七元注籍，名列紫彤，荣身增寿，享福无穷。仙官扶卫，步蹑云中，正真降籍，与神同聪。散祸自然，上升玉宫，弟子归命，愿得长生。
　　北斗天关金玄羽章
　　破军益算，明霞散敷，流光普浃，真炁长扶。七元度籍，名列紫书，治身增寿，常处欢娱。飞仙蹈舞，游宴玄
　　都，彻视表裹，与神同居。益算自然，
　　上升玉虚，弟子归命，愿得长生。
　　太极妙化混洞赤文
　　玄师曰：太极妙化，神灵混洞。赤文章书，天真皇人，降玉隆腾胜天，授虚皇天尊灵宾大法，谓东华上卿、洞神大夫，领下元生籍左官，及诸仙官，曰九霄总梵、八帝治天，非混洞赤文，不能摄化九阳而明天度。是以神霄玉清虚皇天，泛上灵景华九阳清真虚梵之炁而成天境；丹霄南极玉文天，泛丹灵妙宰洞阳景真元梵之炁而成天境；碧霄太虚真极天，泛广灵太华上阳元真灵一之炁而成天境；玉霄玉灵素华天，泛玉灵素华纯阳至真元一之炁而成天境；太霄太虚真元天，泛太灵洞华三阳九真太一之炁而成天境；琅霄素灵皓元天，泛素灵皓华六阳洞真至一之炁而成天境；紫霄玄灵上极天，泛元灵紫华清阳妙真天一之炁而成天境；景霄妙灵宝华天，泛妙灵宝华景阳精真虚一之炁而成天境；青霄玉华无极天，泛青灵玉华元阳天真纯一之炁而成天境。赤文化混洞，混洞化弥罗，总天元九炁之道，下复九因，至八梵真言，亦此文化也。是以太丹田内，有帝宫宛利城弃贤世界，梵宝丹灵赤帝君所治，中有朱陵之府、流火之庭、火炎之宫，赤明之馆，丹丘火池，元始天尊炼真文之所化。梵也天中，中下二真，由不能得此，吾以此文、混沌梵元图，并付之於汝，此去六天、运亨、壬辰、合度、庚子、政化、自然、敷露，其诸秘妙符文，应皆莫可测矣。
　　正东震上青书赤榜云　震宫洞青之炁
　　东南巽上黄书黑榜云　巽宫梵行之炁
　　正南午位朱书白榜云　离宫洞阳之炁
　　西南坤上黄书黑榜云　坤宫梵阳之炁
　　正西酉位白书青榜云　　兑宫少阴之炁
　　龙翼罚西北乾上黑书黄榜云　乾宫梵通之炁
　　仰靠谴
　　正北子位黑书赤榜云　坎宫洞阴之炁
　　东北艮上黄书黑榜云　艮宫梵元之炁
　　右八榜八纂，列于下级之边。
　　亥上为天门，青书黑榜。天门在亥上，谓以六阴所极之地也，非取乾位。后人谓乾巽为门户，误也。
　　巳上为地户，黄书赤榜。已为六阳所极之地
　　寅上为日门，黄书青榜。三阳之地
　　中上为月门，黄书白榜。三阴之地
　　右四榜，列于中坛之四隅，用长纂八枚。青绳缠定
　　东方卯地朱书青榜云　青华元阳之门
　　东南辰地白书黄榜云　　始阳生元之门
　　下方巳地黄书赤榜云　　九灵皇真之门
　　南方午地黄书赤榜云　　洞阳太光之门
　　西南申地白书黄榜云　　元阳高晨之门
　　西方酉位黑书白榜云　　通阴金阙之门
　　西北戌位白书黄榜云　九仙梵行之门
　　上方亥位青书黑榜云　大罗飞梵之门
　　北方子位青书黑榜云　阴生广灵之门
　　东北寅地白书黄榜云　灵通禁上之门
　　右十榜二十八纂，列於内坛之四边。
　　三级门膀二十四枚，刻木板为之，上下画飞仙云炁之形，务取精巧。三级之外，立花柱，高三尺，以大青绳五百尺摩之，名曰护净隔凡。坛之下级，
　　开天门地户、日门月门。下级之上，安十方香案。三级皆随广狭，设荐褥。
　　天师张万福曰：昔游江汉，所在宫观，皆筑土构木作坛，建立纂榜，并皆如法。其纂雕木漆画，安莲花芝草，上置火珠。其榜额，即云龙鸾凤擎捧，或金铜莲花装饰。凡遇修建，布置安排，醮罢撒去，仍置大漆函匣，盛贮方表法仪。三官帐在坛之东，五师位在坛之西，各作帐幄。备圆像几案，供养如式。三官主三元考校之籍，证录斋功。五师为开度之宗师，资存念之首，皆宜列位於斋坛左右也。
　　伏见张、杜二先生坛图，止是设三级坛行事，别无堂殿铺置。像设之仪，所以上级安三尊像，坛之左右设三官、五师幄，一如朝廷圆丘之仪，此方见古意也。
　　九祖位在轧南，迁拔九幽，洗涤玄祖，宜设位座，遥对坛所也。土地位在西南，关召敷奏，传感上玄。凡建斋坛，土地为首，亦宜设位，遥对坛所也。
　　太上招真符
　　右青纸朱书，如三皇文长短。上下标轴，施之於坛中。
　　玄中监斋三师位符，皆非天篆，乃世人意，不必施用。
　　坛图
　　右并取张、杜二先生序事仪，契勘编集，以备稽考，精修之士，当有取焉。
　　安宅归神符东方
　　东方
　　南方
　　西方
　　北方
　　中央
　　乾宫神
　　坎宫神
　　艮宫神
　　震宫神
　　巽宫神
　　离官神
　　坤官神
　　兑宫神
　　堂
　　门
　　门
　　门
　　门
　　门
　　井
　　大门
　　中门
　　后门
　　安宅
　　灶
　　灶
　　右符二道，用青纸朱书，随牒奏之。
　　祈嗣道场真文保胎道场通用
　　东方青帝祈嗣真文
　　正音
　　祈彦荒正，北台元旋，梵形结生，帝火洞迁。求离柏名，希楼都玄，天观浩劫，女房几延。景命神魔，绿英回檀，威屡碧戚，华澜过邅。公都阿吏，云符月渊，仙握流微，庆落孤贤。东方九炁，保胎真文，上奏诸天，祈嗣延生。
　　右灵篆，上告三界无极神乡延生之府，东方无极保胎神王、长生大圣、无量度人，乞为奉道某同室，若众缘止云等赦宿愆於曩劫，降元炁於万天，扫荡河源，断除胎注，保承传於庆绪，开孕化於生门，善果臻身，吉祥如意。谨奏。
　　年　月　日高功半衔姓　某　宣行
　　南方赤帝祈嗣真文
　　正音
　　九兽郁无，旷图日殊，酆曲鬼神，正颐温苏。望秘萧竟，案盖玄胡，旧井逼府，浑谋宛道。雅协仙梵，芝格乘徐，建土生屈，道玄庶昊。律揽角媒，乾卑漫狐，万畔逸度，天耀传侔。
　　西方白帝祈嗣真文
　　正音
　　罗扃野垂，骞尼偃池，□娄尹虚，机泰迎埤。宴月霞升，玄默渎齐，景瑶绿璆，交攀近师。宛乐大薮，勤封陂时，骨夜求睹，部目引宫。歌逾昭乐，鼎管赤容，飞屡耿名，仙庭洎峰。
　　北方黑帝祈嗣真文
　　正音
　　苟芜猴余，琥具凝浮，威旷安迎，冥居抽台。锋澥尸枚，九真迷崖，阿都子他，平奚海嘉。鲁登丞丕，炳榭颐陀，木罔魁溟，玄除愿华。斗毕观齿，明塑灏差，洞镇希阅，天句衢罗。
　　中央祖炁玉历宝文
　　正音
　　真阳开化，梵炁流通，金阙在上，玉府居东。郁结五文，焕散九空，妙炁自然，蕴奥难穷。三灵共贯，万圣攸宗，参稽学行，标纪真功。以神俱契，与道合同，安镇生箓，亿劫无终。
　　削过玉文
　　旧本注云：祈嗣保胎通用，可谓重叠，永清研之恐误，曷若用之於上清修真谢罪之属，宛合意旨。
　　东方始青削过玉文黑书青纸
　　东方始青，阳霞宝真。玉符告命，上召震庭。青帝真君，监生度人。玉司主录，制魄拘魂。削兆死过，度兆生宫。得乘绿軿，飞升霞宸。
　　右准《四极明科》，修崇已后右语并同宝斋，不解其方，有失次第，动入罪乡。今奏玉司真符，乞为奉道某同室某等，今欲易之识名，未审入此为然否，更在取日如何。解除罪犯，咸与赦原。太微冠带於七祖，南宫返形以上仙，使后世子孙，永保绵绵，得奉虚皇，俱契玄元，一如青帝玉司君符命。
　　年　月　日　高功半衔　宣告
　　南方太阳削过玉文青书红纸
　　南方太阳，丹灵洞天。玉符告命，上召左宫。赤帝真君，保生度人。玉司主录，炼化精神。削兆死过，度兆生宫。得乘绛軿，飞升丹宸。
　　西方少阴削过玉文黄书白纸
　　西方少阴，皓灵通真。玉符告命，上召素天。白帝真君，济生度人。玉司主录，断截邪凶。削兆死过，度兆生宫。得乘素軿，升入飞宸。
　　北方太阴削过玉文白书黑纸
　　北方太阴，玄精通灵。玉符告命，上召玄天。黑帝真君，长生度人。玉司主录，开度幽源。削兆死过，度兆生官。得乘绿軿，飞升玄宸。
　　中央大黄削过玉文朱书黄纸
　　高皇玉真，上圣九玄。玉文固魄，保形镇神。三炼九成，我道自然。超度酆都，永离刀山。三涂五苦，不拘我身。上告玉司，注我名真。青绿紫简，得道之篇。三元齐景，九帝同轩。得策紫虚，上造帝宸。福流七祖，同获上仙。
　　道门定制卷之八竟
　　道门定制卷之九
　　西蜀道士朴庵吕元素校定
　　朱陵真隐性齐胡湘龙编校
　　文昌圣位一百二十分
　　第一状
　　郁单无量天帝
　　上上禅善无量寿天帝
　　梵监须延天帝
　　寂然兜术天帝
　　波罗尼密不骄乐天帝
　　洞元化应声天帝
　　灵化梵辅天帝
　　高虚清明天帝
　　无想无结无爱天帝
　　第二状
　　玉京山应供灵宝玄中大法师
　　上古经师君
　　上古籍师君
　　上古度师君
　　灵宝监斋大法师
　　第三状
　　上元一品赐福天官
　　中元二品赦罪地官
　　下元三品解厄水官
　　青灵始老九炁天君
　　丹灵真老三炁天君
　　皓灵黄老七炁天君
　　五灵玄老五炁天君
　　玄灵元老一炁天君。
　　第四状
　　日宫太阳帝君　月府太阴皇君
　　木星重华真君　火星执法真君
　　金星天皓真君　水星伺辰真君
　　土星地侯真君　交初罗真君
　　交中计都真君　天乙紫炁真君
　　太乙月孛真君
　　第五状
　　南斗长生大帝
　　好生韩君丈人
　　注生大司马
　　南斗天府司命上相镇国真君
　　南斗天相司录上将镇岳真君
　　南斗天梁延寿保命真君
　　南斗天同益算保生真君
　　南斗天枢度厄文昌炼魂真君
　　南斗天机上生监簿大理真君
　　第六状
　　北斗中高上玉皇尊星君
　　北斗玄卿大帝
　　北斗天蓬贪狼星君
　　北斗天内巨门星君
　　北斗天冲禄存星君
　　北斗天辅文曲星君
　　北斗天禽廉贞星君
　　北斗天心武曲星君
　　北斗天柱破军星君
　　北斗洞明外辅星君
　　北斗隐元内弼星君
　　北极天蓬大元帅
　　北极天猷副元帅
　　北极翊圣储庆保德真君
　　北极佑圣治世福神灵应真君
　　第七状
　　紫微垣：
　　相星星君总百司，掌邦教，佐帝王，安邦国，集众事。
　　四辅星君辅佐北极
　　尚书星君主纳言谘谋
　　阳德星君、阴德星君二星主周鲁镇抚
　　文昌上将星君建威武
　　文昌次将星君一曰尚书正左右
　　文昌贵相星君
　　文昌司禄星君赏功进禄
　　文昌司命星君一曰太史，主灭咎
　　文昌司寇星君一曰大理佐理宝
　　第八状
　　太微垣：
　　三公内坐星君
　　元卿内坐星君
　　上台司命上星星君主天子
　　上台司命下星星君主文
　　中台司中上星星君主诸侯三公
　　中台司中下星星君主卿大夫
　　下台司禄上星星君主士
　　下台司禄下星星君主庶人
　　少微处士星君
　　少微议士星君
　　少微博士星君
　　少微大夫星君少微四星，黄箓则贤士举。
　　进贤星君
　　东壁左星星君主文章图书府
　　东壁右星星君星明，则王者兴道术，行国变。君子已上，并出《晋史·天文志》。
　　第九状
　　青城山五岳上司九天丈人储福定命真君
　　潜山九天司命上卿保生真君
　　庐山采访使者九天应元保运真君
　　九天大司马真君
　　九天定贵续命真君
　　九天定禄万福真君
　　天曹太黄万福真君
　　天曹定名玉历真君
　　天曹引进真官
　　第十状
　　先圣周文宪王
　　第十一状
　　至圣文宣王
　　第十二状
　　东岳天齐仁圣帝
　　南岳司天昭圣帝
　　西岳金天颐圣帝
　　北岳安天元圣帝
　　中岳中天崇圣帝
　　地府酆都大帝
　　北府生禄保寿侯
　　水府扶桑大帝
　　江渎昭灵孚应威烈广源王
　　河渎显圣灵源王
　　淮渎长源王
　　济渎清源王
　　第十三状
　　七曲山司禄主者执贡举真君
　　英显武烈忠佐广济王
　　第十四状
　　太清九炁文昌宫仙官
　　太清紫盖宫夫子君谓师也，非宣父。
　　太清东井清明君
　　清明决了吏
　　太清九奇宫五经孔炁君
　　太清主印绶天王；玉女
　　太清玉历素女
　　当旬通章玉女
　　第十五状
　　上元道化真君　中元护正真君
　　下元定志真君　建节监功大将军
　　当处土地正神　当境城隍主者
　　监护贡闱正神　临视考校正神
　　已上圣号，内有周公、孔子、英显三位，各依班次在前，庶便於降真，仍别备钱马奏献，不在百二十分之数。
　　安宅七十二位神或作四状，或作两状
　　住宅岁德尊神、太阴夫人、上元唐将军、中元葛将军、下元周将军、太阳大将军、太阴大将军、左青龙君、右白虎君、前朱雀君、后玄武君、东方甲乙寅卯木神、南方丙丁巳午火神、西方庚辛申酉金神、北方壬癸亥子水神、中央戊己辰戌丑未土神、六甲将军、六丁玉女、九宫贵神、八卦大神、日游月建神、春勾芒神、夏祝融神、秋蓐收神、冬玄冥神、天神、地神、十二命坐神、四激三刑神、八魁九坎神、弦望晦朔神、阴阳灭没神、天德岁德神、日德月德神、天杀地杀神、阴杀阳杀神、天厌地厌神、生炁死炁神、雷公霹雳神、金鐀玉堂神、奏书博士神、黄旛豹尾神、大禁小禁神、伏兵大祸神、岁刑岁破神、招摇咸池神、天罗地网神、蚕官蚕命神、畜官畜命神、大墓小墓神、丧门吊客神、天狗地囊神、官符病符神、金神七杀神、阴宅阳宅神、天福宅德神、天仓天府神、天门地户神、人道鬼路神、五土眷属神、主簿孝眷神、年刑月害神、日恶时凶神、五鬼旺符神、大耗小耗神、仓库厨堂神、司命灶神、本宅土地、井泉龙神、飞廉郭忌神、门丞神、户尉神。
　　安坟神位七十二分
　　土府太皇君
　　阴阳元君
　　蒿里老人
　　第一垒色润地土皇君
　　第二垒刚色地土皇君
　　第三垒石脂色地土皇君
　　第四垒润泽地土皇君
　　第五垒金粟泽地土皇君
　　第六垒金刚铁泽地土皇君
　　第七垒水制泽地土皇君
　　第八垒大风泽地土皇君
　　第九垒洞渊无色纲维地土皇君
　　土中司命神
　　五土眷属神
　　元德地元卿
　　皇德地元庭上皇
　　帝德地虎口土龙君
　　王德地元心土大将军
　　原德地元福土令
　　水德地土下令长
　　里德地始甲土父母
　　福德地始玄土宗正
　　昌德地土下二千石君
　　东方甲乙寅卯木神
　　南方丙丁巳午火神
　　西方庚辛申酉金神
　　北方壬癸亥子水神
　　中央戊己辰戌丑未土神
　　九宫贵神八卦大神
　　太阴太阳神　日游月建神
　　今年太岁神　当处土地神
　　天柱山神　功曹山神　官国山神
　　冠带山神　大墓山神　小墓山神
　　句陈山神　沐浴山神　天劫山神
　　刑劫山神　地劫山神　地尸山神
　　传送山神　伏尸山神　谷将山神
　　始生山神　天仓山神
　　已上一十七将系内从
　　青龙山神白虎山神朱雀山神
　　玄武山神天牢山神司命山神
　　行痕山神了戾山神印山山神
　　笋山山神绶山山神大德山神
　　钩锁山神玉堂山神金镜山神
　　天门山神华盖山神生黑山神
　　死黑山神阳黑山神阴黑山神
　　已上二十一将系外从
　　更籍醮地府七十二司圣位
　　地府管诸司都会押案判官
　　地府管天下人生死案判官
　　地府管生死句押推勘案判官
　　地府管天下人斋僧道案判官
　　地府管人修功德案判官
　　地府管人自看经案判官
　　地府管人三夏月斋戒案判官
　　地府管取天人案判官
　　地府管注生贵贱案判官
　　地府管死事案判官
　　地府管掠剩案判官
　　地府管增延福寿案判官
　　地府管官职案判官
　　地府管曹吏案判官
　　地府管陈词状公私案判官
　　地府管追罪人照证案判官
　　地府管瘟疫案判官
　　地府管宿业疾病案判官
　　地府管山林鬼神事案判官
　　地府管水府案判官
　　地府管飞禽案判官
　　地府管畜类案判官
　　地府管盗贼案判官
　　地府管一十五种善生案判官
　　地府管一十五种恶死案判官
　　地府管欺昧案判官
　　地府管行雨地分案判官
　　地府管无主孤魂案判官
　　地府管人平等案判官
　　地府管风雨案判官
　　地府管僧道案判官
　　地府管城隍案判官
　　地府管刑狱案判官
　　地府管触犯宅神案判官
　　地府管土地案判官
　　地府管精怪案判官
　　地府管魍魉案判官
　　地府管久疾失魂案判官
　　地府管枉死案判官
　　地府管索命案判官
　　地府管凉汗案判官
　　地府管行黄病案判官
　　地府管磨勘案判官
　　地府管放生案判官
　　地府管杀生案判官
　　地府管施药救人案判官
　　地府管善簿案判官
　　地府管恶簿案判官
　　地府管忠孝案判官
　　地府管奸逆案判官
　　地府管注财案判官
　　地府管注祸案对官
　　地府管胎生案判官
　　地府管卵生案判官
　　地府管湿生案判官
　　地府管化生案判官
　　地府管水族案判官
　　地府管长寿案判官
　　地府管催生案判官
　　地府管积贮案判官
　　地府管还魂案判官
　　地府管夭折案判官
　　地府管五逆案判官
　　地府管劫掠案判官
　　地府管堕胎落子案判官
　　地府管鳏寡孤独案判官
　　地府管减促福寿案判官
　　地府管行毒药案判官
　　地府管阴谋行妒案判官
　　地府管引路案判官
　　地府管罔象案判官鬼祟也
　　地府管都察案判官
　　黄箓罗天第一度召请神状
　　第一状
　　三状内，皆有蜀中君臣神祇，其或他郡国，各有山川群望，随所奉事增减。
　　太皡伏牺氏、女娲氏、炎帝神农氏、燧人氏、帝尧、帝舜、夏禹王、殷成汤王、殷高宗、后稷、舜之臣，周之祖周文王、周武王、汉高祖皇帝、汉孝文皇帝、汉光武皇帝、唐高祖皇帝、唐太宗皇帝、蜀賨王、蜀望帝、蜀鱼凫王、蜀昭烈皇帝。
　　第二状
　　羲仲、和仲、羲叔、和叔、皋陶、禹之臣殷阿衡伊尹、殷相傅说、齐太公、鲁周文宪王、周公燕召公、酇文绛侯萧相国、平阳懿侯曹相国、文成留侯、淮阴侯韩王信、舞阳樊侯哙、西汉文翕庐江伯、自比以下，皆功德於蜀。东汉高公陈留伯、蜀相鳖灵、诸葛武侯王、寿亭侯关将军、西乡侯张将军、庞靖侯、唐相李卫公、忠定张公。
　　第三状系祀典神
　　广佑英惠王、昭灵广惠王、英烈昭惠显威济王、英显武烈忠佑广济王、广利大王、东岳孚应炳灵君、翊顺英济威武侯、金马灵光侯、灵格惠应丰泽王、佑德助顺灵济昭烈王、孚佑王、威济侯、南康郡王、生禄保寿侯、慈姥善应夫人。或有封境内、合供养神祇，亦可添。其如淫祀，不该祀典，不可添。
　　随愿往生道场奏状
　　第一状
　　洞真大道金阙自然高真元始天尊
　　洞玄大道玉宸元皇道君灵宝天尊
　　洞神大道金阙玄元老君道德天尊
　　第二状
　　东极宫中大慈仁者寻声赴感太乙救苦天尊
　　大圣随愿往生天尊
　　东方多喜国土玉宝皇上慈悲救苦天尊
　　南方大堂国土玄真万福好生救苦天尊
　　西方西那国土太妙至极平等救苦天尊
　　北方浮黎国土玄上玉宸大慈救苦天尊
　　东北方妙乐国土度仙上圣溥济救苦天尊
　　东南方难胜国土好生度命无量救苦天尊
　　西南方宛黎国土太灵虚皇溥度救苦天尊
　　西北方郁单国土无量太华惠化救苦天尊
　　上方钧天国土玉虚明皇徧慈救苦天尊
　　下方郁察国土真皇洞神广济救苦天尊
　　玉京化主灵宝玄中大法师
　　灵宝上古经师
　　灵宝上古籍师
　　灵宝上古度师
　　灵宝监斋大法师
　　第三状
　　东方华林境界惠静庄严静境真人
　　南方梵天境界端化庄严真老真人
　　西方金光境界利益庄严法宝真人
　　北方真定境界救度庄严救苦真人
　　东北方长乐境界周雨庄严妙音真人
　　东南方碧霞境界妙寂庄严真定真人
　　西南方耀真境界善救庄严琼光真人
　　西北方妙道境界真仙庄严济苦真人
　　上方玄都境界紫霄庄严妙行真人
　　下方水运境界净土庄严太极真人
　　大慈溥救真人
　　大慈溥济真人
　　第四状
　　东岳天齐仁圣帝　地府酆都大帝
　　水府扶桑大帝　　当处土地真官
　　太上慈悲道场九幽大斋奏状
　　第一状
　　玉清元始天尊　上清灵宝天尊
　　太清道德天尊
　　第二状
　　太乙救苦天尊　上元赐福天官
　　中元赦罪地官　下元解厄水官
　　青帝护魂真君　赤帝养炁真君
　　白帝侍魄真君　黑帝通血真君
　　黄帝中主真君
　　第三状
　　灵宝玄中大法师上古经师君
　　上古籍师君　　上古度师君
　　监斋大法师　　飞天神王
　　大慈大悲妙行真人
　　大慈大悲溥济真人
　　察命童子　　　护戒威神
　　五帝考官　　　九府考官
　　第四状
　　地府酆都大帝水府扶桑大帝
　　东岳天齐仁圣帝九垒土皇君
　　四明真公
　　纣绝阴天宫大魔王
　　泰杀谅事宗天宫大魔王
　　明晨耐犯武城天宫大魔王
　　恬照罪气天宫大魔王
　　宗灵七非天宫大魔王
　　敢司连宛屡天宫大魔王
　　第五状
　　地府太素妙广真君
　　阴德定休真君
　　洞明溥净真君　　玄德五灵真君
　　最胜耀灵真君　　宝肃昭成真君
　　太山正道真君　　无上正度真君
　　飞魔演庆真君　　五化威灵真君
　　第六状
　　六曹判官、五岳掾吏、巨天力士、执罚神兵、九亿鬼主、牛头狱卒吏、诸狱灵官、土地真官、四直申奏使者。
　　火星道场，於消灾百二十分内，去五岳本地水府三元四神，两幅填火星官属两班。
　　一状
　　荧惑星君，其精所变：
　　析旦星君、蚩尤旗星君、昭明星君、司诡星君、天搀星君、赤暳星君。荧惑星，其气所变：
　　天阴星君，晋若星君、官张星君、天惑星君、天崔星君、赤若星君、蚩尤星君。
　　一状
　　南方主夏祝融神
　　南方丙丁巳午火神
　　南方朱雀将军
　　火精神君
　　保胎祈嗣道场通用奏状
　　第一状
　　清微天宝君
　　禹余灵宝君
　　太赤神宝君
　　郁单无量天帝
　　上上禅善无量寿天帝
　　梵监须延天帝
　　寂然兜术天帝
　　波罗尼密不骄乐天帝
　　洞元化应声天帝
　　灵化梵辅天帝
　　高虚清明天帝
　　无想无结无爱天帝
　　第二状
　　先天太后太乙元君
　　九灵太妙白玉龟台夜光金真万炁祖母元君
　　无上雌一帝真九光圣母
　　高上虚无玄元混化初真圣母
　　三天阳魂太极圣母
　　朱光洞阴二景圣母
　　三素洞阴太微圣母
　　大有空洞混沌化素灵妙生神圣母
　　九华空洞元阳飞生圣母
　　太阴神光玄极青帝圣母
　　无上极真太虚天皇圣母
　　元阳九元郁灵皓真圣母
　　北极交灵瑶光太皇圣母
　　虚无元皇九天绝空圣母
　　万炁绝冥紫光列纪圣母
　　三天真母上元夫人
　　九天无量太一三昧元君
　　第三状
　　灵宝玄中大法师　上古经师君
　　上古籍师君　　　上古度师君
　　灵宝监斋大法师
　　第四状
　　上元赐福天官
　　中元赦罪地官
　　下元解厄水官
　　青灵始老九炁天君
　　丹灵真老三炁天君
　　皓灵皇老七炁天君
　　五灵玄老五炁天君
　　玄灵元老一炁天君
　　第五状
　　日宫太阳真君　月宫太阴真君
　　木星重华真君　火星执法真君
　　金星天皓真君　水星伺晨真君
　　土星地侯真君　交初罗真君
　　交中计都真君　天乙紫炁真君
　　太乙月孛真君
　　第六状
　　北斗中尊星君　北斗玄卿大帝
　　天蓬贪狼星君　天内巨门星君
　　天冲禄存星君　天辅文曲星君
　　天禽廉贞星君　天心武曲星君
　　天柱破军星君　洞明外辅星君
　　隐元内弼星君
　　第七状
　　北极天蓬大元帅
　　北极天猷副元帅
　　北极翊圣保德真君
　　北极佑圣灵应真君
　　第八状
　　南斗长生大帝　好生韩君丈人
　　注生司马　　　天府司命真君
　　天相司录真君　天梁延寿真君
　　天同益算真君　天枢度厄真君
　　天机上生真君
　　第九状
　　青城山九天丈人真君
　　潜山九天司命真君
　　庐山应元保运真君
　　九天大司马真君
　　九天玉辅上宰
　　九天四协侍宸
　　九天建生运炁真君
　　九天定贵续命真君
　　九天定禄万福真君
　　九天卫房圣母
　　九天监生大神
　　九天度厄尊神。
　　第十状
　　天曹太皇万福真君
　　天曹定名玉历真君
　　天曹引进仙官　本命生年星官
　　本命生月星官　本命生日星官
　　本命生时星官
　　第十一状
　　东岳天齐仁圣帝
　　南岳司天昭圣帝
　　西岳金天顺圣帝
　　北岳安天元圣帝
　　中岳中天崇圣帝
　　地府酆都大帝
　　生禄保寿侯　　水府榑桑大帝
　　江渎广源王　　河渎灵源王
　　淮渎长源王　　济渎清源王
　　第十二状
　　左青龙君　　　右白虎君
　　前朱雀君　　　后玄武君
　　土地真官　　　上界直符使者
　　中界直符使者　下界直符使者
　　年直功曹使者　月直功曹使者
　　日直功曹使者　时直功曹使者
　　升化迁度道场奏状
　　第－状
　　东极宫中大慈仁者太乙救苦天尊
　　九幽拔罪天尊
　　郁单无量天帝
　　上上禅善无量寿天帝
　　梵监须延天帝
　　寂然兜术天帝
　　波罗尼密不骄乐天帝
　　洞元化应声天帝
　　灵化梵辅天帝
　　高虚清明天帝
　　无想无结无爱天帝
　　第二状
　　九灵太妙白玉龟台夜光金真万炁
　　祖母元君
　　上相方诸宫青童君
　　上宰西城总真王君
　　上保太丹宫南极元君
　　上傅白山宫太素元君
　　上元赐福天官
　　中元赦罪地官
　　下元解厄水官
　　青灵始老九炁天君
　　丹灵真老三炁天君
　　皓灵黄老七炁天君
　　五灵玄老五炁天君
　　玄灵元老一炁天君
　　第三状
　　灵宝玄中大法师　上古经师君
　　上古籍师君　　　上古度师君
　　灵宝监斋大法师　女师君
　　嗣师君　　　　　系师君
　　左玄王真人　　　右玄赵真人
　　太极徐真人
　　第四状
　　北斗中尊星君北斗玄卿大帝
　　天蓬贪狼星君天内巨门星君
　　天冲禄存星君天辅文曲星君
　　天禽廉贞星君天心武曲星君
　　天柱破军星君洞明外辅星君
　　隐元内弼星君
　　第五状
　　南斗长生大帝　　好生韩君丈人
　　注生大司马　　　天府司命真君
　　天相司录真君　　天梁延寿真君
　　天同益算真君　　天枢度厄真君
　　天机上生真君
　　第六状
　　大洞祖师司命太玄真人
　　中洞祖师阁皂山真人
　　郑真人
　　抱朴小仙翁左卿仙侯真君
　　简寂陆先生
　　升真王先生
　　兴世馆孙真人
　　王屋山真一司马先生
　　茅山玄静李先生
　　第七状
　　青城山九天丈人真君
　　潜山九天司命真君
　　庐山应元保运真君
　　天曹太皇万福真君
　　天曹门下引进仙官
　　九天司马真君
　　九天玉辅上宰
　　九天四协侍宸
　　九天主女青律官
　　第八状
　　东方无极飞天神王
　　南方无极飞天神王
　　西方无极飞天神王
　　北方无极飞天神王
　　东北方无极飞天神王
　　东南方无极飞天神王
　　西南方无极飞天神王
　　西北方无极飞天神王
　　上方无极飞天神王
　　下方无极飞天神王
　　第九状
　　地府酆都大帝　佐理太上灵君
　　助理玄滋天君　上相君
　　太傅君
　　第十状
　　驿亭令　　　　驿亭丞
　　建节监功大将军
　　素车白马大将军
　　当旬通章玉女　当境城隍主者
　　腾奏火官
　　第十一状
　　上元道化真君　中元护正真君
　　下元定志真君　左青龙君
　　右白虎君　前朱雀君　后玄武君
　　第十二状
　　土地真官　里域主者
　　上界直符使者
　　中界直符使者
　　下界直符使者
　　年直使者　月直使者
　　日直使者　时直使者
　　冢讼灯牌
　　行各七盏，中安三宫三灯，计八十七盏。
　　灯七盏，奉为三界万天、十方八极，乞解冢讼，断除复连。灯七盏，奉为天曹六司、掌籍官属，纪功录善，削死注生。灯七盏，奉为三官五帝、四司曹属，和释冤仇，消平注讼。灯七盏，奉为酆都大帝、一切官属，原赦祖弥，一切冤囚。灯七盏，奉为水府大帝、一切官属，消解殃考，誓绝盟言。灯七盏，奉为五岳十山、佐命官属，消除讼逮，止息牵连。灯七盏，奉为城隍主者、祀典神祇，放释幽牢，解除咒诅。灯七盏，奉为九阴长夜、诸狱幽徒，念道归真，转升净境。灯七盏，奉为上代家亲、先亡眷属，开明心地，超达人天。灯七盏，奉为前生今世、债主冤家，永断冤雠，并皆解脱。灯七盏，奉为外道行病、鬼王等众，各回正念，无复凭凌。灯七盏，奉为一切不具足、受苦众生，忏悔前非，生具足相。
　　道门定制卷之九竟
　　道门定制卷之十
　　西蜀道士朴庵吕元素校定
　　朱陵真隐性斋胡湘龙编校
　　更籍换案道场五戒牒
　　太上更籍换案续命延年道场五戒坛牒
　　据某入事意毕，当坛看详，愿悃备见至诚意者，改往自新，归投大道，欲求启迪，得以进修。谨按明科，为传太上五戒，俾勤行勿怠，降福消灾。谨按太上言，天地有司过、司善之神，录人善恶，以延促寿命。又有三台北斗君，分身散景，常居人头上，记人功过。又有三尸神在人身，每到庚申日，辄诣天曹，言人过恶。月晦之日，灶君亦然。是日，三官五帝、太一司命、北斗司察鬼、太一八神使者，下诣青灵洞阴北酆三宫，考校世人生死罪福、功过业报。《因缘经》云：天帝常召注算童子，操青黑二簿，游行人间，检量罪福，随注善恶，上奏天司。司命随其罪之轻重，大则夺纪，小则夺算，罪有余责，殃及子孙。校定善恶，不辍须臾。善则司命、司录即与延年，恶则六天魔鬼收系魂魄。又言，凡世人寿限，皆为地司所辖，诸天诸帝，按簿检察，籍定生死，毫分无违。若能自知善力微勘，罪目繁多，恐为三界官属、察命童子，收摄神魂，绝其生炁，或疾病缠绵，或灾厄重困，或运临凶恶，或命在颠危，急致修禳，割财为信，披露丹诚，建置道场，咨白阴司，更籍换案，首谢所犯生身罪咎，发无上胜心，受太上五戒，即保魂神澄正，寿考康宁，功德巍巍，不可思议。恭对道前，传受戒品：
　　第一戒者，当止息悭心，常修宫观，广建福田，济贫拔苦，造像写经，使寿考康宁，后昆繁盛。
　　第二戒者，当止息贪心，常怀慈俭，修斋设醮，行道诵经，烧香赞叹，使福田无量，利益众生。
　　第三戒者，当止息嗔心，常怀欢喜，远离人我，慈忍一切，恬淡安闲，使身心和畅，病苦不侵。
　　第四戒者，当止息拓心，常怀退省，后己先人，柔软清润，巧说方便，使一切见闻，悉开智慧。
　　第五戒者，当止息妄心，常怀正静，观想皆空，内外清虚，以合真道，使幻身得度，九祖生天。
　　牒具如前，今给付某，请如法遵奉，令地司保奏诸天，记名十极神王、三界四司，告下阴府，特为易短促之年，为延长之算，灾苦病患，悉得蠲除，奉持不退，当获善神拥护，福慧庄严，重立玄功，证虚无道。牒到奉行，勿令懈怠，故牒。
　　年　　月　　日
　　给持戒弟子某
　　传度师高功衔
　　大圣持斋护世天尊
　　大圣持戒济物天尊
　　更籍道场申东岳状
　　高功具位姓名
　　右某据大明国乡贯奉道某，入事意毕，当坛恭按仙科，奉行醮事，为弟子某对
　　太上御前，传授五戒，俾令佩服，改往修来。尚虑弟子某，善力么微，罪目盈贯，校定功过，实关岱宗，恐冥官所劾，减算除年，招延灾患，投词有请，合具敷陈，谨录状申闻东岱岳泰山天齐仁圣帝圣前，伏乞圣慈，俯伶忏悔，告下所属灵官，特与弟子某改更簿籍，许以自新，重注生年，解除灾患，庶令枯朽，重拜生成。某干冒圣慈，不胜战栗之至，谨状。
　　年　　月　　日具位姓某状申
　　更籍道场地府牒
　　醮仪，奏纳东岳玉案一只，笔墨砚等一副，皆令精好。案纸一百幅，七十二司钱马七十二分，笔七十二枝，砚子木为，算子、墨、案纸，各七十二件。
　　泰玄都省行坛牒地府更籍七十二司判官：
　　据乡贯入意毕，当坛看详，愿意灼见至诚，恭按玄科，合行拯护。伏闻元始符命度人之法，有绝而得生之言；五岳丈人龙蹻之书，有命尽更延之说。谨为延降高真，恭对道前，传授太上五戒，俾勤行不怠，却死延生。尚虑弟子某地司记过，阴籍书名，罪咎未除，难致安吉。谨令备笔墨砚算案纸七十二分，上献灵司，乞为弟子某改更簿籍，别与为新，须至移文者。
　　牒具如前，请详察事意，遵奉教科。特与弟子某，别注生名，落除罪簿，蠲消病否，过度灾危，录其持戒之功，更赐将来之福。牒到奉行，谨牒。
　　年　　月　　日牒
　　高功衔姓某押
　　三天扶教正一辅玄静应真君判泰玄都省张
　　黄箓等斋职榜
　　黄箓大斋坛
　　据某，略入事意至满散，恭以上圣尊崇，真仪严重，必资众职，同寅协恭，对越清光，敷扬妙典，庶使圆成胜事，副彼钦崇，具职品于后。
　　班首法师，请某州县宫观道士姓名充。
　　班首，职在高功之上，必以道德尊高者，方当此选。苟无其人，别使之可也。
　　高功法师，请某州县宫观，具位职衔法师姓名充。
　　六职高功，须受大洞箓，方居师任。如未及大洞，则灵宝中盟亦宣行。盖斋法出於灵宝故尔，出杜天师仪。又云都讲以下，并不用法师字，惟高功一人称之，谓教法故也。
　　都讲，请某州县宫观道士姓名充。
　　监斋，请某州县宫观道士姓名充。
　　侍经，请某州县宫观道士姓名充。
　　侍香，请某州县宫观道士姓名充。
　　侍灯，请某州县宫观道士姓名充
　　知磬，请某州县宫观道士姓名充。
　　此外更有知章表一员，合请后生精明、音韵清畅者一员为之。盖章表，醮中紧要法事，若众职中年高目昏、进对疏简者，或当宣章表往往乖误，非唯冒渎，不满施主之意。
　　知供养，执手炉，直坛、佐坛等职，随事具之于末。
　　右伏请各扬乃职，守讲仙科，交通天人，以格殊贶，共成胜事，毋致怠荒。
　　年　月　日
　　榜　斋坛
　　都讲、监斋不列衔，盖并在弹紏之限。
　　高功法师　姓　押
　　班首法师　姓　押
　　夜斋榜
　　夜斋利济，正欲广传经教科仪，皆以兼济四生六道为事。凡大醮胜缘，幽明鬼神，一切有情，皆俟望利益所及也，则施主法师，皆当推此心，普利六趣，不可循旧习，拘於五姓孤魂，此实为美大功德。旧无夜斋榜，后人增加，言辞多芜鄙，略无启导训教之言。今别修定，庶几太上救度之意。又见大醮，召诸第三度，多在当时，坐席又去坛场疏远，仓卒呼来，略具盘飱喧涵片时饷，焚纸遣去，甚非使之闻经听法之意。当同亡者，一夜召请，临坛授戒，次夜设斛津济，再为劝诚，然后遣送，方表大缘济度之义。
　　黄箓大斋坛
　　据略入意至满散，兼为三界轮回、九泉六道等众，当境五姓孤魂，奏吉金箓白简，给付九真戒牒，开建太上慈悲津济夜斋，以伸济度本坛。今窃虑所荐天人道等众，修罗道等众，五音姓人道等众，地狱鬼官、冥吏、狱卒、幽徒等众，常以地狱道为受罪亡魂，则五音人道，皆是亡魂，不免重复。此以官吏卒为地狱道，皆在利益之限。盖上有天人修罗道故尔。饿鬼道等众，旁生道等众，旁生谓禽兽则旁首而生，人则上首而生，草木则下首而生，出《庄子·成法师疏注》。深堕轮回之途，久沉生死之海，去年既远，生分别心。天人则矜恃福胜，我慢自骄；修罗则嗔忿强梁，妄作威福；人众则以富贵贫贱，为天命所惑，而不加修进；地狱官吏则持心惨刻，不起慈仁；旁生则既堕异趣，难自超离；饿鬼由饕餮无厌，饥火焚灼。率由一性不悟，致令六趣沈沦。今当奉为建立善功，开明本性，各宜依凭太上道力，谛受九真戒言，忏悔多生，所作不善，坚持正念，不起邪思，改往自新，通相劝勉。於今日道场中，各得悔悟。内有已先得度者，愿推方便，开晓未闻，自天人眷属、地狱官曹，坚固善心，更超胜地。人道等众，识固有之善性，舍妄归真。旁生饿鬼之徒，恶业固深，许容忏悔。凡在此席，各体训言，庶使早出轮回，同归善域。尚虑内有强梁鬼、外道妖邪，恶念不俊，强生分别，不相诱谕，务起争心，恐怖亡魂，扰攘善事，深属障碍，须至开谕者。
　　右具如前，各请遵依上件告诫，以生死轮回为鉴，速回正念，永遂超升。如内有诸强魂恶爽、妄肆猖狂，仰当处土地里域主者，押赴天乙北狱，天乙北狱，事考治鬼案之司。依律定罪施行，以明天宪，各宜知悉。
　　年　月　日
　　榜　夜斋坛所
　　高功法师　姓　押
　　传度法箓请法词券出《道藏·受经箓仪》
　　法辞弟子具手词於师，誓盟钦奉不敢违背之意，升坛师为裂券传度，后人改为四六语词，写於箓首，非投词请法之意，合先具此辞於未行事之时，　　诣度师投之。
　　具乡贯奉道弟子某，年甲月日生，稽首投词，某宿命因缘，得奉大道，随事入意，若童子受符，则父母代言。若道士请信进受，则随先所授箓，令进受某箓，一一详言之。谨赍宝缯准黄金之信，奉词上闻，恩惟度师先生，垂愍有心，副此饥渴之望，俾得佩受，永为身宝。若参佩之后，轻泄至真，传非其人，某当身谢三官，不敢怨道咎师。如违手词，依科受罪。谨词。
　　年　月　日奉词诣度师某箓先生门下
　　箓券
　　国号太岁某朔日甲子，某箓法师姓名，普告天地水府，名山大川，应化真灵，风雷云雨，当所主司，同垂鉴证。今有某州县里，男女弟子，姓名年甲，好道乐法，志愿长生，墨词自誓，请受某箓，依法奉行，不敢轻师慢道，背违盟誓。今与弟子某，分环破券，对三官众圣，申约弟子，若违今誓，身没鬼官；若遇三灾八难，众恼逼身。验试仙道，不敢怨道咎师，甘心自责，一如太上老君律令。
　　左畔如前逆写，来合符文。左右文各占五寸，中等书符。右券文用半幅，黄素一尺二寸。从两头书，合十二行。朱书真正，不得行草脱漏。令均调行所，中间满书符文。用金环一只，或以银代青丝贯之，铺於券上，书刀一口，以刻金环。师、弟子立约，画一割券，师收左，弟子收右，终身藏之，不敢违堕。
　　童子保带式
　　带长五尺，青紫为之。其义当是弟子同服师资之训，书铭于绅，以致不忘之意。
　　安宅醮灶君牒
　　北极驱邪院牒司命灶君二十四神：
　　据入事意，窃虑建造灶位，飘泥不洁，位置非宜，及於平时，有所触犯。今因醮修，并伸禳谢，须至奉牒者。
　　牒具如前，请详察诚意，速为祛斥住宅之内妖异故气，不得停留，及诸魔魅精怪，并行屏逐，务令宅宇肃净。仍请各安位署，保护居人，火盗公私，永臻安吉。所有触犯，亦当遵奉正法，咸与原除。牒到奉行，毋致违戾。故牒。
　　年　月
　　法师衔
　　道门定制卷之十竟
　　
