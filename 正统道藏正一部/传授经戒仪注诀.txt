传授经戒仪注诀
　　经名：传授经戒仪注诀。全名《太玄部第八老君传授经戒仪注诀》。撰人不详，约出朴南北期。一卷。底本出处：《正统道藏》正一部。
　　传授经戒仪注诀
　　师曰：老君者，得道之大圣，幽显所共师者也。应感则变化随方，功成则隐沦常住，住无所住，常无不在，不在之在，在乎无极，无极之极，极乎太玄。太玄者，大宗极主之所都也，小宗未极之主，相导归乎此都。此都无际，包罗毕周，最大无比，故谓为太。有而难见，故谓为玄。凡眼虽不能睹，慧目乃能觊之，研习经文，施行善事，存念宗主，不忘须臾。主本无名，标日太上，应感爰臻，得斯目慧。慧目之果，由於良因，因由明师，师道不二，经又一同，同乎道德。道德之极，主三合之所成，成一之尊，住太玄之都，化应十方，敷有无之妙。妙极在老，老为宗师，师体同匝，道成特高，故曰太玄高上老君。积学轮转，位登圣真，应接无穷，不可称述。近世出化，生乎商时，降迩和光，诞於庶类，示明胎育，可珠学真，虽居下界，无累得道，厥母逍遥李树之问，思闻清风，以松尘边，玉姿辉然，鲦尔挺质，无坼无副，二体一和，遂因李为姓，以耳为名，居於楚国苦县濑乡曲仁里中。周流六虚，教化三界，出世问法，在世问法，有为无为，莫不毕究。文王之时，仕为守藏史，或出或处，二百余载。至昭王二十四年，太岁癸丑十二月二十八日，为关令尹先生说《五千文》。文出无始，说亦无穷，藏明隐晦，智反流源，慈旨应感，或显或幽，宣行一切，传者不同，各从绿解，慎勿相非。但勤精思，谨忆所知，久习神降，授以要言，自然玄镜洞达，智慧之源也。经戒仪法者，凡二十四条，辅成三乘，上中下品，共所宜用。中人已下，末略多违，中人已上，勤行无替，无替由於志坚，勇猛遂能兼济，此大乘之才，智士之所慕者也。识浅惰弱，弗办兴功，所进寡薄，坠则难归，中小之乘，其业已劣，况于凡下，宁可为俦。高虑达人，务弘妙法，超三界之外，与上圣为伦矣。
　　序次经法第一
　　淳古事少，法或不多，转久稍浇，科戒递出，随病与药，轻重不同，方术弥积，条律渐繁，世运使然，不可顿革。至德圣师，随宜宣行，既道忌滋章，理贵简要，要略非凡，所明繁滋，非愚所瞻，愚智可得相关，繁简必须折衷，衷在得正，正在无邪，邪正了解，解在兼通，通则得道，道则无滞，滞少诮多，执多讥少，皆非通人，悉事道体，务思此意，必感神明，神明开道，必登胜域。今撰正文，傅授十卷，并见真经，同出圣口，见善勤行，无所致惑。昔尹子初受大字三篇，中经在太清部中，所以付上下两卷汉文，精感真人降边，得此章句，所滞即通，登於金华，友诸天人。
　　隐注云：读《河上》一章，则彻太上玉京，诸天仙人叉手称善，传声三界，魔王礼於空中，邓都执敬，稽首於法师。人生多滞，章句能通，故次於大字。系师得道，化道西蜀，蜀风浅末，未晓深言，托遘《想尔》，以训初回，初回之伦，多同蜀浅，辞说切近，因物赋通，三品要戒，济众大航，故次於《河上》。《河上》、《想尔》，注解已自有殊，大字文体，意况亦复有异，皆绿时所须，转训成义，舛文同归，随分所及，值兼则兼通，值偏则偏解。偏解终还，於兼未还，慎莫讥诮，讥诮招愆，生死受苦，离苦升乐，由於周通，周通路远，未即了然，直能修此，不诃於彼，便为上善。善之上者，华素两弘，虚实备解，乃会真源。若乃时绮则言华，世素则辞质，或激素以华，或励华以素，或前约后繁，先与后夺，或初多终少，始往未归，大巧若拙，未易可蚩，正言若反，岂伊可诘，但勇猛思惟，以期兼解，志彻玉京，不患不通。通乎大道，此为其最，存思有法，授受有科，朝礼斋请，悉有仪制。究此十卷，自足兼通，未畅之问，精求悉备，求未能精，方须因盛，但笃盛因，必获妙果，妙果有期，不假他寻，果期未至，且览众篇，至於首引内解，别次在后，余力观之，幸亦无妨。要所留心，其目如左：
　　太玄部卷第一
　　老君大字本道经上
　　太玄部卷第二
　　老君大字本德经下
　　太玄部卷第三
　　老君道经上道经下河上公章句
　　太玄部卷第四
　　老君德经上德经下河上公章句
　　太玄部卷第五
　　老君道经上想尔训
　　太玄部卷第六
　　老君德经下想尔训
　　太玄部卷第七
　　老君思神图注诀
　　太玄部卷第八
　　老君傅授经戒仪注诀
　　太玄部卷第九
　　老君自然朝仪注诀
　　太玄部卷第十
　　老君自然斋仪
　　右十卷，授经之日，师料付之。受经之时，勿妄请问。于时天地水官，十方职局，三界内外，一切神司，并共监临，察人善恶，举止云为，唯尽恭肃，慎勿推迁，更相诂却。有所窒碍，事竟谘审，师为解说，分明语之，脱有忘漏，即寻经科，依按本文，勿妄增损。不可政易参差，前后谬滥，甲非护短，迷误众生，彼此相牵，沦陷荼毒，一失福路，求还谅难，巨石坠海，望出岂易，罪苦可畏，务宜防之。精加详谨，幽显取知，无相欺罔，违负人神，能如是者，铃俱成真。但妙义要诀，多在口中，口中所说，经之所包，文苑事深，须口辩泵，帘实副经，不得越典，一时所须，或出他部，坟籍难遭，搜寻叵得。此仪总略，钢纪宗源，智者思之，过不啻半矣。
　　传授斋法第二
　　传授之重，圣贤所崇，吉人君子，尊之必斋，斋供丰俭，随时施设，大法清虚，简素为上。长斋者，愚贤应传，启告而付。若服饵，已同心齐久立，服勤师门，并不须别更建斋，齐同志保证相成，多贤起发。功德易就，独学孤陋，阶道难升，缘未备会，良无其人，师资对斋，宜加精思，深胜傍赞也。若在世问，行教习学，授受之人，先共对斋，乃是共修，精解入神，非指二人对静而已，当延请师之朋友门徒眷属男女，多少随所能供，多乃至无数，法限三十八人，少不可臧六人。六人为通斋，官备足一人为师，五人为保。保者何也？宝也，荷也，次曰明也，证也，度也，成也，相重如宝，任荷可教，明其诚丹，证其业善，度其试难，成其至真。若山居涧处，则对景断金，穷地单寡，二三随时，必是同志，不可异人，或生参差，破坏善事，师与弟子，精共详宜。斋法九日七日五日三日，勿启一日，启一日者，会而非斋，散财饭贤，谓之为会。文书启告，请监会官，凡一日斋，拘涉三日也。
　　请师保法第三
　　受道营斋，用王相之日，本命甲子朔望皆佳。事办须速，亦得弗择。然延请师保，其应充者，善会难谐，乘阑易致，弥须注心，祈贤降德，指日投疏，依如常仪。所请之人，次第如左：
　　第一曰三师，以三人为之。其一人为正师，一人为监度师，一人为证盟师。第二曰五保，以五人为都讲。第三日六明，以六人为监斋。第四日七证，以七人为侍经。第五日八度，以八人为侍香。第六曰九成，以九人为侍灯。
　　右六品三十八人，不能备者，多少随缘。皆是师之同学，高德亲知，或神智满足，使彦英才，同为署辞，更相奖劝，敬之如师，号日尊人。奉献巾刀，以期拂拭尘垢，断割缠缚，解释烦恼之罗，破除障滞之网，义存解脱，逍遥净明。浅识末学，勿叨此次，可得预齐，暂兼保证，不得署辞，勿受巾刀之献，自依斋官当常流之脓耳。
　　书经法第四
　　凡一斋之限，三日之中，缮写经书，未悉备得，先起戒文，朝仪为次，在师门者，亦得逆书，积渐取办，不必斋时。斋时力少，可得借人，借人难得，不斋之时，受法之后，徐觅能书，清严道士，敬信之人，别住静密，触物精新，自就师请经卷，卷皆拜受，竟又拜送。恭肃兢兢，所受部属，悉应写之，皆用缣素抄之，则纸充乃应，师手书一通，以授弟子，弟子手书一通，以奉师宗。功既难就，或拙秉毫，许得雇借，精校分明，慎勿漏误，误则夺年筹，遭灾祸，其罚深重，五校十校，讲习相符，玄神佑人，延寿成圣，恩济一切，非特己身。受是经戒，各治二通，一通常镇，柏函盛之，架以局案，置高座近前，亦可别台封之，不可妄开。若应暴晒，斋诤出之，竟又密藏，慎勿泄露。一通常随，斋请思议诵习。简素及纸演染装严首目带轴秩蕴巾箱，皆令贞洁，不得杂他，自非同志，慎勿假借。窃写盗取，其罪尤深。朽故更起，奖者沈渊，或纳幽洞，不则诤之，去失首悔，立功受写，后师异法，使焚勿从，即得道，亦不可也，有不解了，且存供养，先师盟誓，不可负违，万师一心，超三界也。
　　书表法第五
　　黄素二尺五寸，言辞多少，随时取足，朱界朱书，书如章法，能四分二十四则益善，言三清玉皇天尊。夫上此四号，皆悬一字，余号悉不须悬，重字不得点，死罪不得露，重名不得乖，又不得露，量度上下，使疏概相容，言尊极处，去下二寸皆上，上去下三寸，依法隔一字，拜字下一寸，犹容奏字，奏字悬之，逼下则上，上三分九行，一如章法，亦名为章。三师行纸章，悉以素为表，无表亦可用纸，章表可手言也。
　　书三师讳法第六
　　某年太岁某某月朔日，某子某郡县乡里，男女弟子姓名，年若干岁，某於某州郡县乡里，某山馆宅舍，受道德五千文三品要戒，三师姓讳如左：
　　度师，某州郡县乡里，男女官道士先生，姓某讳某，年如干岁，字某。
　　籍师，某州郡县乡里，男女官道士先生，姓某讳某，年如干岁，字某。
　　经师，某州郡县乡里，男女官道士先生，姓某讳某，年若干岁，字某。
　　右墨书黄素五寸。
　　办信物法第七
　　白纹五丈，太极真人曰：《五千文》仙人传授之科，素与《灵宝》同限，高才至士好讽诵求自然飞仙之道者，具法信纹缯五十尺，与《灵宝》一时於名山斋受。若绿运未遇《灵宝》，自可直受《道德经》文，於家清斋，不必山林。办信证心，其有三：一者舍财就道，渐染胜风，二者因物取训，涉解入宗，三者校有练无，弃碍取通。所以用纹，崇象玄迩，五十其尺，理数依分，分明正理，穷数尽玄，有无既畅，胜境斯登，逍遥长存，道俗成济矣。
　　凡门内门外弟子不同，不同而同，同而又异，或有在外而勤，或有在内而惰，惰则虽数而疏＃１，勤则虽疏而亲，亲仁育德，异同在兹。勤者不假物以明心，惰者宜因信以督志，惰而不滞乎财，勤而未能遣物。或有绿而贫，或富须奖励，师友亲朋，幸有代出，依法施散，广劝立功，赞扬成义，斯德益深。若穷地无纹，他物准当，当时窘阙，从随补充，淡然追道，安贫从师，重贤忘物亦可，都无所须，直启告而授，明匠自详衷焉。
　　授度所须物法第八
　　青丝一绳，八条合之，整长九尺。金钮一枚，径一寸，无一寸者，可用常锻，大小无定科，但令是真金耳。刀子，谌槌，各一杖，谌槌，檀拓金荆坚木作之，刀子，中适足以破钮。纸笔线，纸以裹锻钮，线以缠缚之，笔题外记年月日姓名，云五千文钮，朱墨随人。丹水具，朱一两，先磨研一培碗中，令熟相和，乃度一胜碗中，厚薄调适，过半盛之。手巾，刀子，随师保多少，人各一巾一刀也。
　　右六件，皆令新净，不侵公私，悉当预备。不得临时更相煎切，稽废天仪，宾主招咎，悔谢无及，先劳后逸，无惮初烦。朋友相成，更相赞助，共思详量，务充法用。
　　衣服法第九
　　衣者，身之章也。道俗不可混杂，若出家超世，一通而已。至於陆通散发，徒胱保形，有之与无，弗拘限制。其涉世居家，又不得过三通。通过三者，急以施人。积而能散，转伪成真，真人建学，修身率众，应须两通。常令新净，故随布施，施与法人，人非法者，不得充用，秽辱真正，深宜防之。良无其人，火净如法。非唯衣服，爰及屋宇，林席帏帐、屐履被毡褥，食器书疏，触物堪施则施人，不堪则净。巾帽服饰，椅衫裙懦，行腾臂衣，事事各二。其一分别异室安处，法事则着，事竟脱之。别箱各筐，内外不参，每使香洁，齐整副称，大小厚薄，布绢随时，富不得奢靡，贫不得秽陋，调和中适，依按师仪。受法之初，便应令备。贫未悉具，院濯中延要服所须，大略如左：葛巾，单衣，被，履，手板。
　　右五件皆应新净，勿用故败。老君去周，左慈在魏，并葛巾单衣，不着褐也。故自天子至于庶人，同用此仪。披褐怀玉，随人所办。女子桂摆，黄裳乌履，不得金玉锦绣装严。
　　诣师投辞法第十
　　凡受妙法，皆诣师门，不得屈尊曲从鄙舍。若游行法师，延请随时，来学则志笃，往教则业轻，得心忘边者稀，所以深宜防慎。斋必经日者，师徒相许，论序科仪，供办法物，足以申意，未斋之前，久得研详，师徒脱有缓急，斋日或少或多，三时六时，随人所办，初集之夕，依法投辞，书治礼拜，具在自然仪中。辞之消息，增损随时，准拟旧文，古本如左。此本是四皓所传，与自然诀所载不同，乐先生用之，宜与自然诀相参取衷。
　　三洞法师某岳先生，某治某气某道士，如干录生，某州郡县乡里，奉道男女民生弟子，臣妾小兆姓名，如干岁，某岁生某月某日时建生，今住居某州郡县乡里，某宫第府癣绾舍山镇中，归命死罪乞道辞：积善之因，世崇玄化，得见三宝，踊跃欢欣，不揆下愚，远慕上学，窃闻《道德五千文》渊奥遐邈，仰希禀受，以遂至心，谨依法宝信，清斋奉辞，伏愿法师赐垂成就，谨辞，诣太上高玄大法师某先生门下。
　　太岁某某月日时，於某州郡县乡里山奉辞。
　　斋仪增损法第十一
　　受道法，斋虽依自然仪。宿启及三上香，十方及大忏文，当随事增损。师若未尝受录，治气不参，斋不出官，竟不言功，言功之体，首谢不及。又云受往事竟，还臣身中，此则操复，在事竟之后，斋初不得即复而出官，末云功曹使者，飞龙骑吏，列启事竟，各还臣身，此是宣传营斋之意，事竟即还，不关白卫斋所诸官。斋所诸官侍斋毕，度事都竟，乃言功而复，若不出官，止出入密祝，发复香炉，关启请愿，余仪悉同。
　　斋竟奏表法第十二
　　授经之时，当取斋限之后，平旦朝礼，行道竟，未可言功，复炉。三时则其朝应朝，六时则其朝行道。初斋出官，后则未可言功，不出官者则未可复炉也。师仍向北，更三捻香，捻香竟，还束伏，仍小坐，斋官五保，犹向西，同小坐，受经之身，就师之南，向北而伏，女伏亦同师呜鼓三十六通，读表如左：此是堂中之法，若出坛惮，师应向北，男弟子伏左向东，女弟子伏右向西，不得与师同例。坛去堂远百步以来。出官斋者，皆於堂中言功复炉，至於登坛重复出官，师无治篷亦不出官，不出官者入祝发炉，直捻香，仍向北小坐，呜鼓读表。坛在百步内者，朝及行道皆可登坛。如在斋堂之仪，唯读表向北。若解坛之日，朝行道竟，即出。更有他事，或缺少未解公私回换，可待日中朝竟，依如具法入堂或坛，悉依朝行事。或朝遇风雨，先於堂中朝及行道如法，出后时晴或晚，须静登坛入祝发炉，仍出官奏表。自非正者，皆不须朝，只发炉出官，操如章法。付受都竟，然后复官，不出官者则无操复。既对斋启告，自不假出官，须事都竟，复炉而出。若平旦登坛，未得朝礼，行道未竟而风雨惊灾害，告退之后，守静行事如此，则朝亦脯行道，朝毕，读表文也。
　　表本法第十三
　　三洞法师某岳先生，奉行《道德五千文》事，臣姓名。三皇号洞神，灵宝号洞玄，玉清号洞真。受此者称三洞，未受者直云太上道德法师。受道之后为师，度弟子数满，则师表奏申言功德，乃得为师，如此则称法师，未如此者不得为人师。若为斋主，则只云三宝弟子，不得云法师。三洞偏也有受，则云弟子奉行五千文事，未受，不得辄称。若受老君及一洞二洞至於三洞之时，云太上道德法师，奉行三洞某事，男称臣，女称妾。女子在家，有计算之期，及其出嫁，有妇妾之异，至於自称，皆同云妾。妾者何也？接也，捷也，勤事尊人，供奉使命，扶接捷速，不得淹留，优游息惰，则乖正道。若在家学法未经嫁聘，皆称女生，不受录者，皆云弟子。并称本父姓，嫁为妻者，皆称夫姓。夫舍之者，还取本姓，妾不得礼君，是以不取主姓，夫亡之后妇方受道，不得自绝於夫犹称夫姓，或有重嫁以后为正，若未参受，及已有所参后脱改姓，及君上赐族，皆启奏大道，然后称之，前诸文书不须追改，正后所受三官，自知已经启奏，且谘事源，颁下三官，不患妄误，后治文书，不须重陈年息夹注之烦，以申专一之志。女子受法，堪为人师，所称法师先生略与男同。至於元君，夫人，诸号各异，但先生之号，以标高胜德在人先，长在不灭，故曰先生，不可自目，依如五岳，参染积年，德润於时，幽显所贵，师友共奏加号先生，生年所属治岳相远，若神通妙达，教化诸方，不必附岳殊号，特隆游玄、玄畅、远游、游岳、弘道、道德、通真、真隐、高上、无为、无上、正一。此十二号，号中之高，诸边功行，随时立名亿万称号，不可具陈，自非师友所荐，不得妄自称也。稽首再拜上言拜毕起，又长跪，读上启太上，至读辞可小坐，讫后起拜也。上言太上无极至真，无上无为大道，高圣玄灵九天明王，玉皇上帝三十九真上灵，三十二天玄神，八十一君，三十六天帝，三十六土皇，万仙道君，监灵使者，侍仙玉郎，领真监圣，侍经真官，大罗妙主，应感真精，十方已得道无量大圣众，三界内外一切神明：臣以有幸生值是真，禀受经戒，夙夜遵行，赞扬妙化，济度天人，才轻任重，暂惧但深，仰估大道，慈奖必周，竭心尽力，誓弘匪懈，因绿所见，敢不申誊，今有取辞，词言恳款，志愿翘勤，臣不胜见其元元之至。谨以表启闻，臣昔之从师某先生姓名，以某年月日时，於某处，禀受道德尊经戒律科仪，某遇贤则付，某今回向，庶允玄期，奉受之后，约如盟文，誓身九天，必能遵修。检慎闭口，存神念真，少私寡欲，以今神仙，按法年限，六四之问，五八大数，逢有贤人，依科上启，通远九天，诚信备法，然后而传，不得轻泄，妄示俗人。上告万灵，下告五岳，三河九源，启使知闻，普为明证，成就功业，违盟愆信，七世同沦，某受经者名长充下鬼，左右官之考，循履刀山，流曳锋剑之树，食火啖炭，抱铁入汤，往反二十四狱，涂苦亿万劫年，甘分烦恼，不敢有怨。如法积善，九玄俱升，某受经者名智慧通达，寿命延长，升仙成圣，为天人师，眷属受庆，一切荷恩，谨以表启闻，伏须告报，臣某诚惶诚恐，稽首再拜以闻奏，仍再拜竟，长跪读后文：
　　臣姓某，属某州郡县，太上无形无名，虚无至真，大道无上元尊金阙七宝玉陛下。
　　太岁某年某月朔某日某时，於某州某县某乡某里中上奏。
　　传授经戒仪注诀竟
　　＃１『惰则虽数而疏』，据下文，当作『惰则虽亲而疏』。
　　
