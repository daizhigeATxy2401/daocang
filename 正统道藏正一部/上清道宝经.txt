上清道宝经
　　经名：上清道宝经。不着撰人。五卷。底本出处：《正统道藏》正一部。
　　上清道宝经卷之一
　　经品第一
　　黄锦为地
　　丹金书之，紫金界之，盛以锦囊。
　　上古
　　经书中古、下古。
　　若有此文，则五帝营卫
　　玉童、玉女各三打人持书左右，九星玄覆，众真神仙五岳灵官日夕临其房。
　　天皇内文
　　可以镇宅。
　　三皇赤书五篇
　　炼於洞阳之馆，台於流火之庭，生天立地，开化神明。天子得之，凤皇来仪，五星合度。诸侯得之，列宿含光。王侯庶人得之，玉质锵锵。妇人得之，颜若太阳，色流三光，后妃君王。
　　飞入云中
　　真文。
　　玉检之文
　　出於九玄九天，分制三道。天元此文，则三光分翳，五帝错位，九运翻覆，七宿奔精。地元此文，则九土沦陷，五岳崩裂，山河倒倾。
　　三元之法
　　总合灵篇《大洞真经三十九章》。此乃三五之秘号，真道之至精，三一之极章，玉清之禁记。
　　三奇之章
　　玉皇宝章，秘在九天之上大有之官、大玄灵台玉房之中。
　　三录
　　三元品诫。金苏、黄录、玉苏。
　　三经
　　三过监受。
　　三洞
　　玉清洞真，上清洞玄，太清洞神。
　　大洞真经
　　上清之高音，极真之微辞。
　　灵宝经
　　高仙之上品，虚元之至真，大道之幽宝，三皇之天文。或云太上玉策。此三洞经符，道之纲纪，太虚之玄宗，上真首经，岂中仙之所闻？
　　洞神名仙宝之道
　　接三皇之世，洞玄名灵宝之道，救度五帝之世。洞真名天宝之道，济三代之后。
　　七部十部
　　妙经元始，以龙汉之年撰。
　　太上紫微宫中金格玉书
　　乃上圣之秘文。
　　赤金书青玉简
　　太上玉诀。
　　三十六卷
　　十部经，皆刻金书字，书於玉简，题其篇口於紫微南轩太玄都玉京。
　　五帝承符导引三光
　　五帝执符，万口 定录。
　　君子终日不视
　　视亦元见。
　　终日不听
　　听亦元闻。
　　玄都正一之化
　　正一真人演《千真科经》。
　　太上无言，君子终日不言
　　言亦元所道。
　　善述者必通其言，必通其意
　　真人以神听，听可尊也；圣人以身
　　教；教可珍也。
　　圣址坠黄有必无，子未能别；言无必有，
　　子未能决
　　道有真伪，福有凶吉，罪有公私，明有纤密。
　　世三人
　　仙人纪法成等。
　　贵贱相使，贤愚相倾，善恶相显。无彼无我，无去无来。弥纶万劫，一切虚空
　　星宿不可得之数者，则我成道得仙已来，亦复如是。虚空不可步度，知其里数者，则我寿命亦复如是。
　　以法为源
　　洞玄、升玄皆是。
　　天地之人物
　　本皆是道，元髡鬃之精光，微妙之上玄。
　　默念
　　非空不非空，非法不非法，非物非非物，非人非非人，非因非非因，非果非非果，非始非非始，非终非非终。
　　了了
　　昭见成元上真。
　　两半成一
　　有无为两半，不有不无为一正道。
　　离此四半
　　还登不虚。
　　了无非无，知有非有
　　安住中道正观之城，反我两半，处於自然，道业日新，念之增益，睹见法心，心相得见。
　　引道
　　清风荡俗尘累。
　　太上重呜天鼓三十六通
　　仰天祝曰：山川水陆，一切幽灵，三
　　界魔王，六官魔王，有国王王子，能
　　受持经，即当合力同共宝护。
　　混沌无形之中
　　开辟之先。
　　天之所报不疾而速，感之所期不行而至
　　金阙上圣命太极真人，使正一上玄玉郎王忠、鲍丘等，与茅盈四节燕胎流明神芝，长曜灵飞夜光洞草，佩玺服衣冠，北首毕。四使者告盈曰：食太极四节隐芝者，位为真卿；食金阙燕胎玉芝者，位为司命；食东官流明金英者，位为司禄；食长曜灵飞者，位为真伯；食夜光洞草者，位为主总左右御史之任。子已尽食之矣，寿与天地，位当为司命上真东岳上卿君，都统吴越之神仙，综师江左之山源。须臾，五帝各乘方面色来，从韦官来下，受大帝之命授盈为司命东卿上真君，文以紫玉为似初文，刻之曰：惟盈爰自童蒙散发北山，情招上帝，感激太玄。今授盈太玄真人司命神君，君秉操金石，丹心矫众，今报以玉越绿旌八威之策，使征伐源泽，　折冲万神。君寒东林谷，今报以紫髦之节，藕敷花冠，招驱千灵，对山召云。君弃家独往，故赐绣羽，紫帔丹青飞裙，使从容霄阶，携命玉真。君步骤深薮，故报以班龙之舆，素虎之耕，使浮宴太空，飞轮帝庭。君寒露霜雪，故报以曲晨宝益，琼帷红室，使游盻九官，清静温密。君潜形幽岳，精思万林，故报以神流火铃，双珠明月，可以上闻太极，通音上清。君真心高静，故报以锦旌绣旛，白羽玄竿，则可以呼召六阴，玉女侍軿。君慈向触物，阴德万主，故报以鸾凤之箫，金钟玉磬，可以和神虚馆，乐真舞灵。君万物不能散其感，千邪不能役其淳，故报紫琳之腴，玉浆金婴，可以寿同三光，刻闻丹琼。盈心晖重离，神跃太霞，买人之长者，故以太元为号。九德既备，今训九事，给玉童玉女各四十人，令出入太敬，受事太极，治官赤城玉洞之府，动静以闻。盈伏受书，稽首再拜太元真人。《茅君内传》
　　前天后天
　　一始一终，小劫太劫。
　　功书玉剖
　　白日登天。
　　欲得苦海倾，常使爱河竭。道无形状
　　假言象以为津。中和者，事之源。
　　正中之正，遣无所遣，得无所得，倚伏兼忘
　　亡心其所忘。
　　顿首经师之牖，乞启重玄之阙。等开实相，俱入玄门
　　譬如玄都玉城，开於八门，八方之人各随门入。
　　诸天实荡荡
　　万道同一归。
　　二尽
　　犹二死界，内有大期之死界，外有念念之死根。《太极与仙公起居注》
　　超瑜二死界，过度三清基
　　天老请问。
　　玄名青录白简，阴阳之妙道，服御之至术
　　皆神方秘诀也。
　　汝昔所闻，未为见也
　　当今所闻，乃为是闻。
　　天上、天下
　　皆得光明，地皆琉璃七宝，行树夹路，两边一一，树下皆有仙童玉女，手执香花，虚空神仙作万种妓乐，一一国土皆有太上神尊，处七宝台，坐金床也。
　　法输妙经
　　从无央数中来，如有恒河之劫，如是星普曜。此经如月盛光，照曜十方；犹如三界暗暝，是经如日之出，普照诸天；犹如万川之流，是经如汤谷之渊，为吕海之源，无不归宗；犹如须弥之高，是经如玉京之山，无不包藏。上理三光，中调阴阳，下开万生。修行是经不倦，立致龙驾，白日飞行。
　　道德经
　　其德，若春以生万物，若夏以养菊物，若秋以威万物。其德，若七宝，万物珍之，若明镜照万物，若大国，无不备有，若山，万物所依，若海藏有万物，若月映照万物，若日光照万物。其德，若地厚载万物，若天广覆一切。故能弥纶天地，生四时。上经为天，下经为地。
　　心如琉璃
　　太上决疑。
　　上．无不照，下无不通
　　通直达灵。
　　灵宝囿大法桥，示之以道
　　导之以法，令免三灾八难之中。
　　开甘露不死诸门
　　延我入法，墙处无为室。
　　心王
　　住中道城，以法诚惠，为法墙堑。
　　无上三法
　　太极真人徐来勒之，诸天大圣会蓬莱。稽首道前，太上道君坐宝花之上，左右仙童玉女数万。道君佩九色离罗之披，飞森霜球之袍，须史万变之冠，带晨冠日铃之剑。玄唱四振，鹏翩一抚，曜龙文於沧渊，焕朱此於川泽，翟天貌於兰玉，发金精於幽谷，乘大顺以御至象，游清神以混五浊，虚发九落，洞宴九觉，舞景扇虚，乘空把烟。
　　精修十行，以诸灯炬
　　照於邪暗，游趣王城。
　　兴大法云
　　雨，一乘甘露，法牙生道。
　　一味雨十，二二法印
　　定我法门。
　　不死之宫
　　南极宋陵之官。
　　作人之大法，为世之良医。灵宝初门
　　德行之阶梯。得其门，则道室可究；行梯立，则功业日高。
　　往古来今
　　真一自然之道。
　　极微、极妙、极玄、极奥，非有、非无、非凡、非圣，智慧为舟航，摆除十缠。登常存之岸，雨天妙花
　　骞林之花。
　　鼓天妓乐
　　天钓之乐。
　　太极太虚真人
　　告左仙公曰：昔受太上金日所说，真一升玄内教，初门第一，五帝所习。
　　此经是三业诸仙真人之父母
　　玉清隐书。
　　师资品第二
　　非师不行，非师不生，非师不度，非师不仙。八景龙舆焉，可得挺太极玉关焉，可得登高则无上，深则无穷大圣人、大贤人，先事小师，求小道，事中师，求中道，事大师，求大道。
　　履止道为绳为墨，为法为则
　　神师、真师、道师、仙师、圣师、贤‘师。
　　师边有九
　　一大慈，二大悲，三大喜，四大拾，五大善，六大法，七大功，八大化，九大德。
　　一天之中
　　号圣真仙，二十七等。
　　三一镜其内，师友坦其外
　　三元真一。
　　昆仑玄圃宫
　　见正一真人，三天法师，上清真人，总仙大目马。长生法师，生三君，姓柏成，字芝蒿，乃中皇时人，岁在东经之际，诞子北海中山柏林之下，有甘露紫芝敕勃明珠三会交龙之华，生於寝处，母感白露而怀孕，年十四西归公于臣灵，怕伊俱师，事黄谷先生，后遇玉清文始束玉金晖仙公，号日玉皇。二道君授《大洞真经》。
　　万鬼避三洞法师
　　凡受三洞法苏之人，二切鬼神悉皆回槐
　　读大洞真经三十九章者
　　上神之事也。能提携太上，摄命九真，高仙同品，司命齐伦，依太上黄素，曰十四方便。得称为大洞法师，光生万真，位淮太极上仙也。
　　读太丹隐书金华洞房
　　及雌一宝草者，精感太素，师降九具，五帝依太上黄素，日十四事方便，得称三元法师，元景真人，隹帝
　　一高仙。
　　读洞真玄经者
　　通玄达灵，开散七经，依大上黄素四十四方便，得称洞玄法师上景真人，位准九官土仙。
　　名入南宫
　　真人之位，大上丹简墨录。
　　无上元君太玄童子
　　妙行真人，无极先生。《明威》。
　　三元之宫
　　化应为九，九官，九神，三九二十有七阶，九圣，九真，九仙，太上玉帝，
　　九炼上真。
　　三阶
　　高者为圣，下者为仙，中为真。
　　十化
　　易身。
　　圣有九品
　　上圣，高圣，大圣，神圣，玄圣，真圣，仙圣，灵圣，至圣。
　　蛇得灵宝
　　化为神龙。禽乌得之，变为凤皇。凡兽得之，改为麒麟。凡夫得之，号曰圣人。
　　真有九品
　　同九圣。
　　上品曰圣
　　习学太玄，升于上清。
　　中品日真
　　习学太平，升于上清。
　　胞道胎灵
　　玉清官之下真，乃上清官之上真。太极官之上真，乃上清官之下真。上清官之下真，乃太清官之上真。太极官之下真，次得九官之飞仙。
　　太上之道有三
　　《玉清隐书》、《神虎大符》、《金虎真符》。行其道，得为太上之真，给玉童玉女各三千人，位为上真玉皇之君。
　　上真之道有六
　　《太上郁仪奔日文》、《太上结璘奔月章》、《太微帝君飞天经》、《大洞真经三十九章》、《金阙灵书紫文一经》、《黄老八道九真中经》、总而行之，则为上清真人，给玉童玉女各三千人，位为诸天帝，万真前导，凤歌后从，玄约白帝，启路飞龙。《翼辕》
　　中真之道有七
　　《太丹隐书》、《朝真上经》、《玉帝神符》《三天正法凤真之文》四真之章，太上金策方法：洞房玉字，上经六甲灵飞宝秘符，三皇内文，天文大字，青腰紫书，曲素诀辞，总而行之，则为上清中道真人，给玉帝玉女各三千人，位为上清左右卿相之师，行则紫旎之节，从万神千真，前吹凤唱，后奏天钓。玄龙启道，五帝参轩，飞行太虚。
　　下真之道有八
　　上清九化十变三九素语，丹景道精隐地八卫，天关三图，玄黄玉书，神州七变七转洞经绛绿，黄道玉白龙书，众文素奏中章，五行秘符，五章玉玄，上元玉书，总而行之，则为上清下元真人，行则五色之节，玉女前啸，九凤后吹，八鸾白虬启道，太极参轩，飞行倒景，游遨紫房。
　　灌丑云之华
　　从顶上灌五色之气。
　　上虚紫映九霄真王
　　形长九千万丈，以冬三月镇建金华飞天寇，衣日月流精文袍，佩流金凤玺，带百变交金之剑，立九色莲花紫云之中，光明洞照玉清之上。春三月则变形，头戴九清，口衔金钱，手执日象，立紫云上，洞口上青。夏三月，变形为九人，并衣青羽之衣，头戴一月，执九色麾憧，在紫云之上。秋三月，变形为青白玄三色之光明，光明洞照。《上清元始变化龟山元录经》 
　　左玄右玄
　　真人定志。
　　四老真人
　　在日中无影也。
　　太上真人
　　降于河上。
　　东方青帝少阳九灵真人，南方赤帝太阳南极真人，西方白帝少阴灵素真人，北方黑帝太阴玄灵真人，中央黄帝三灵真人，二十四真人
　　受事於方诸青童。《后圣九玄道君列纪》
　　逍逼三清之中
　　《太上上清玉灵紫映经》 
　　仙有九品
　　同九真。
　　下品日仙
　　学习太清金丹玉英，升乎太清明威。
　　魂成魄就
　　宾干紫庭。
　　上仙白日升天
　　中品仙柄名山洞室。真一自然。
　　金阙兰台有琼文玉字
　　应上仙也。
　　变化南官
　　遗骨胎变。
　　金仙
　　色如金光。
　　东岳南岳
　　三千九百里海、东有仙人九万，玉女二十四万。仙人居差阳官，去刀文山三千里，中有神龙三百万头，仙人上天乘之。
　　真人修太一之道者，皆得三天之举，沐浴东井
　　三纲六纪，金紫雕黄，变化无端。久有神丹，金液九转。还丹诀在金书壬经。
　　玉清曜玄都，十圣回紫微，披云出十天，飞天乘空飞，丹霄翼轻盖，日月灌灵晖
　　出《二十四生图》。
　　手挽日月
　　　五通仙无上真人。
　　吐纳炼五神
　　明真科。
　　情集七宝林
　　晃朗目月精，太上治紫台，众真诵洞经。
　　驾龙
　　驾龙蹑玄波，濯足八天河，故能释天罗地网，亦已过。
　　保子飞玄路
　　五灵度符籍。
　　巨槽高舶
　　譬大乘。
　　中舫
　　比中乘。
　　小舟
　　喻小乘。
　　紫锑锦者
　　用紫多比三乘。
　　十灯千灯
　　光映十方，照曜诸天。
　　三华者，
　　太之金房之名。
　　上士、
　　－成一生，志不避退，转身登太极，位加仙卿。法轮。
　　中士、
　　口味灵篇，三灭三生，志意审固，上游太清，九官真人。
　　下士
　　爱山乐水，心如怀丹，端坐则与师宝相对，出入则与乌兽为韦，九灭九生，志愿不退，游冥五岳飞行大元。
　　治黄金以取利
　　上士也。
　　上人者，
　　天士。
　　中人者，
　　人士。
　　下人者
　　地士。天地开辟道德门户。
　　上士受气淳真，得飞轩之号；中士玄应玉宿，享中寿不死之术；下士金五百岁之命。神听者，
　　通无形。
　　心听者，
　　知内情。
　　天宝丈人
　　是高上玉皇之气，龙汉元年化生天宝君。
　　元始皇上丈人
　　形长九千万丈。春三月，则冠流精紫曜之冠，衣九光锦袍，佩九色无缝自然之绶，带六山火玉，常乘碧苍二色云，坐九色师子，光明纬晔，在太清之上、玉虚之中。夏三月，则化形一身九头，长一千丈，又戴九色云，衣月锦百变之光无缝之抱，带九天仙炼之剑，乘丹紫三色之云，坐九色之龙，在玉虚紫云中。秋三月，化形一身九凤之头，形长五千丈，衣九色班丈虎衣，乘七色之云，在上清之上。冬三月，则化形为青黑二色，光勃勃如日蚀也。
　　玉真九天丈人
　　形长九千万丈。春三月，化形为凤皇，一身九头，头戴九气玄精冠，衣九色班衣，羽袍，乘十二色飞麟，坐五色莲花之上，在太清紫虚之中。夏三月，化形为龙身人头，头戴之二色光，衣青黄紫三色羽衣，口衔素绶，乘五色云，坐五色师子，光照土清。秋三月，化形为紫绿二色之光，如日月相沓。冬三月，头建飞精百变之冠，衣九色流光自然锦袍，佩通真之策，乘五色之云，坐五色云。
　　皇老三天丈人
　　形长三千万丈。春三月，头建通精七宝珠冠，衣飞云流光紫锦之抱，佩耳皇命神之章，常坐丑色百变之光，炜炜烽奕奕，在上清之上、洞虚之中。思之，还长三寸三分。夏三月，则化形为三头一躯，戴青黄绿三色之云，衣三色班文之袍，坐十二华光之上。思之，还返真形。秋三月，则化形通身黄金之色，项负十二色国光，衣须突百变之光锦袍，带金虎凤文之绶，坐三素景云之上。思之，还返真形。冬三月，则化形为苍绿紫三色之光，混合相缠如月之魄。此则三天丈人反洞虚之炁，更受炼皇老三天之精。思之还返真形。
　　高上灵宝九霄丈人
　　形长九千丈。春三月，变形九人，状如童子，各衣一色衣，口街日，众坐九色云上，映照三清。夏三月，变为九色之光，如云之升。秋三月，头建紫元流光九变之冠，衣丹锦七色文光之摄，带三宝启灵之策，佩七跃元章。冬三月，变形九头童子，坐绛云之上。
　　道德丈人者
　　道德之父母。
　　天宝君
　　大洞之尊神。《九天生神章》
　　灵宝君
　　洞玄之尊神。
　　神宝君
　　洞神之尊神。
　　青阳上府
　　始阳官中元景司空录道君，足蹑五色履，手执威神之策，乘入舆之轮飞龟玄云之车，参驾青龙。
　　青阳之府
　　玄微官中始景老子大道君，手执命神章，乘人景与青云车，参驾苍龙。
　　少阳上府
　　太微官中玄景玉光无极道君，姓王，讳元英，执招灵章，乘玄景绿舆五色云车，参驾凤皇。
　　太阳上府
　　紫微官中虚景太尉玄光道君，姓玄，讳伯央，戴平天曜精玉冠，手执制魔章，乘光明道舆赤云车。
　　少阴上府
　　灵微阳官元景大一天道君，执命神策，乘玉笔五彩盖朱紫云车，参驾六龙。
　　太阴上府
　　精微兑官明景太和道君，着白绞素灵绶，执受命保生玉章，乘绛琳碧笔白云车，参驾白虎。
　　阴晖上府
　　清微官洞景司录太阳道君，着玄云绿绶，乘玄景八光丹辇紫云之车，参驾玄武。
　　阴精上府
　　道微官炼仪玄和道君，着玄云五色绶，非徊玉笔，参驾玄凤。
　　高上虚皇君
　　衣飞锦朱袍，戴日捧月光七十二色，又衣百变光明锦衣，如太素之行云。元始变化。
　　紫云高上元皇道君
　　带流光凤章，乘紫碧二色云，衣九彩飞天法衣，在紫虚之中。
　　上皇玉虚君
　　头戴道精九变花冠，衣九色飞云，状如浮云，在紫虚之内。
　　三天大明上皇君
　　佩流金火铃七十二变。
　　上皇先生紫晨君
　　佩上相制灵之符，带混真东蒙之策，坐九色苍龙，在责灵之上，洞照上清。
　　紫虚皇上大帝君
　　建九气流精紫曜冠，衣九色元缝自然之摄，佩七元夜光之章，带元皇命真之策。
　　紫虚皇老上帝君
　　衣灵文日精袍，立玄云中，坐九色灵龟，在青云中。
　　玄虚太真洞景君
　　佩丹皇王帝带招仙之剑，衣龟文之衣，变为灵龟三百六十文章，口衔七星，坐华盖之下。
　　太素高虚上极紫虚君
　　佩六山火玉，带灵飞紫绶，衣三十二色法衣，在上清官。
　　虚明紫兰中元高婷君
　　衣金紫章，佩金光之剑，立碧霞上，变为紫碧之光，如日之升。
　　紫虚三元紫精君
　　佩九天龙文帝书，带日精剑，变为童子，颓云角髻。
　　真阳元老玄一君
　　头戴五色华盖，手把五芝，变为日光，青色郁郁，在紫云中。
　　太微天帝君
　　带夜光宝草，身生三十二色宝光，手执金铃，化为日光紫芒，在玉虚之中。 
　　上元太素三元君
　　服紫气浮虚锦，披九色龙锦羽裙，带帝符龙书，坐太室中，如日之晖，如
　　金之精。
　　青灵阳安君
　　衣丹锦裘，戴飞龙，口衔月，手持紫绶。
　　高上太素君
　　三日之象，在元气之中，紫霄之上也。
　　上清紫精三素君
　　衣苍碧紫三色羽衣，混沌相缠，如云之升。
　　皇清洞真君
　　在太虚中，照明十天。
　　皇上四老道中君
　　衣凤文班裘，口衔七生。
　　玉晨太上大道君
　　带明月之铃，头建角巾，手执金符，在五芝华山。
　　中央黄老君
　　带交灵之绶，衣飞天羽衣。
　　太极大道元景君
　　带宝仙之剑，头有流金之光，照明七十四方，立玄龟上，散发至腰，在紫气之中。
　　元英中真上老君
　　立九色师子上，把金枝。
　　中央黄老君
　　太微天帝君之弟子，以清虚上皇二年混尔自生，日晖重曜，连光映云，五色翳盖，庆烟玄停，自元玄之户，手披万寝之庭，太上授以九真口经八道秘言之章，为太极真人。
　　青腰帝君者
　　九阳元皇玉帝之弟子，以中皇元年岁在东维育於玄丘玉国天崖之天琼林七宝之下，淇蒙九域之滨，诸化应图，三旦启晨，仍有九龙翼君侧，七色琼凤荫君身，神麟含芝以玄哺，天女吐精以灌身，玉童掷花以却秽，神妃散华以攘尘，身如冠玉，面发金容，体生尽符，言劫金章，玄云紫盖生乎房，飞精流光映其庭，柄心明霞之境，遨浪玉国之墟，以紫云为屋，青霞为城，黄金为殿，白玉为状，金堂王陛，凤阙四张，金童侍侧，玉华执口，天仙罗卫，五千余人备天之狩，羽骑如麟，玄气九会，灵凤烟披，青腰是紫，青帝君之别号，受元皇帝金玉紫书妙诀，皆九天之上书，八会之隐文也。玉帝命高上直真总集实目，合为众经，紫笔缮文，金简为篇，皆云上皇玄上之道以传青腰帝君。
　　太微天帝君
　　生平始青之端，紫云曜电，玄烟掩薄，丹晖缠络，无幽不鉴，无上不睹，无下不视，年行二七，金容内发，玉华外映，澄流九霄之霞，遂受太帝之号。　
　　南极总定录上真禁君
　　以始皇元年岁在上午七月七日中时，於上上无量寿天玉国七宝洞虚凤京紫台琼林之下，稽首玉轩，虚皇道君告曰：金房度命回年之诀，秘在九天之上，太有之金台，玉室九曲之房，非中真所行。此法九气同根。三光齐轮，修之万遍，位加仙卿也。
　　太冥太虚太元
　　元始元初，万一大神。
　　升天降地，经营六合之中
　　散则为气，聚则为口，往来无门，出入无间，不行自至，不呼而应，故谓神入。
　　九幽玉匮
　　出《明真科律》。
　　东方无极飞天神王长生大圣
　　十方至真并乘飞云丹舆绿笔，亿万乘骑浮空而来。
　　香林园中
　　为上智童子闲诸法心，灵宝五炼生尸。
　　东方青光童子
　　名青上，字飞正，身作碧霞之色。
　　南方赤光童子
　　名丹晖，字玄纪，身作赤霞之色。
　　西方白光童子
　　名洪华，字回神，身作素霞之色。
　　北方黑光童子
　　名玄明上，字太阴，文身作皂霞之色。
　　中央黄光童子
　　名执巾一，字黄录，身作黄霞之色，
　　如黄金之精。
　　金华擎洞经
　　捧香悉仙童，啸歌彻玄都，呜玉叩瑶锺。
　　金光童子、少野童子、始元童子
　　上清三天君列纪。
　　邪人不干正士
　　妖不胜德。
　　天上来生清德道士
　　正一真人演千真科。
　　钩深致远
　　当称玄静先生，或务玄先生，或宣道
　　生，或畅玄先生。
　　玄古先生
　　太上道君受其经，以传玄都仙王。
　　紫府先生
　　年三千岁，盘桓洞室。《上清变化
　　七十四方经》 
　　皇上万始先生
　　佩凤文带乘白云。
　　上皇先生紫晨君
　　盖二晖之胤，结晨之精，育龙烟於太空，过紫虚以通灵，托九玄以含秀，凝洪灵以成神，陶三气以自濯，经玄母以法生，住历劫而受化，感日吉而濯，为上皇元年天甲启晨诞於神州八阳之大平丘中城洞渊之滨。面发金容，体映玉光，五色紫章，七十二变，精曜玉颜。神龙吐芝以灌洗，鸾凤抚翼以荫玄。二景停晖於八朗，七元回精於匡晨。金仙散香以混气，神妃掷华以发烟。五纬结络，神秀紫天。冷霞咽气，吐纳灵烟。受号元皇，位发紫晨。韦仙启路，三道合明。流霞吐威，逸驾九玄。再登玉陛，三谒紫庭，游盻琼阙，要景三元。携挈五老，玉霄上宾。金童举云而侍轮，玉女蹑虚而卫也。
　　五岳先生
　　受法志真太上，丹简墨绶。
　　天人上人
　　名入太上玄录。
　　洞庭仙王别宫上人妙士
　　呼吸玄精。
　　至学之士
　　厉以玄科之匕曰。
　　南山道士
　　炼魄未陵。
　　圣匠
　　玄师之法。
　　上学弟子
　　中善弟子。
　　十转弟子
　　上为飞天。
　　三景弟子
　　已度二人，得称三景法师。
　　白日飞行
　　飞华盖，乘韦龙，登太极，游九官。《太微金简玉字》
　　隐三光白日陆沉
　　尸解者，仙品之下道，《太极真人飞仙宝剑上》
　　名配紫简
　　三官不阙，其障谓户解。
　　至忠至孝之人
　　受下仙之教。
　　至廉至贞之才
　　既终，二百八十年进一阶，补仙官。
　　德为万物宗
　　老君策文。
　　四德
　　行道要之门户，获道之典。
　　王侯高贵资金宝受真文
　　参经佩录。
　　古人非心不仙，末世非财不度
　　黄金万斤，仙经一部，施於穷山末世，食金岂食经矣。
　　天科六时烧香，心存日想
　　见师如经四亿万劫，真道德成。
　　名书玄格
　　上仙品中，七祖超生逍遥七宝，名录简文。
　　太素生五藏，七灵入泥丸
　　骨有五帝之玉晖，面有流金之洪容。
　　肘伏师门
　　顿首德字。
　　墨录中篇
　　三宝奇文
　　四极明科。
　　太上金口
　　四座中法。
　　金钮一双，青缯九尺
　　八节日，奉经於玄岳，北面，奏名青官而受宝经。
　　真官灵职，玉童玉女，真官侍卫，精诚密感
　　心会玄都，甲子日清斋入室，夜半生气时咒曰：太上九灵，三景元精，仙都大神，四极三清，八愿九合，飞行玉清。
　　道本无形
　　虚元自然。
　　一师十师
　　百师、千师、万师，备者为大乘之士。
　　抱蒿苗而扞火
　　谓次诚遭厄神人诫。
　　处众爱眷之中，心在道诫之藏；处忧患之心，在善救之堂；坐蛇虺之地，心念舍远之径；居虎豹之薮，心在福德之观
　　太虚、大元、太空，是诫根本，拾财遣滞，救物成慈。
　　要律
　　老子长存要律。
　　一旦持戒，终身为道德之人
　　上补仙官。
　　受三戒五戒
　　炼愚成智，泛不死之舟。
　　九赤班符
　　一名白羽中林飞天九符，乃九元之气，飞玄羽章，结成玉文，得佩真符。役九赤以封丘，命五行以招神。思水帝以削罪，摄海灵以通源。罪籍灭於九府，生录刻於三清。气震淇灭，威摄万灵，运策六甲，制御天丁。出《 五帝内真经》
　　元始五老三元玉符
　　出玉京山紫微上官，此文同三天之元气，禳阳九百六劫会之灾。佩之白日升天，上朝玄都。《灵宝赤书》
　　九成公
　　身长九尺，目圆口方，声如雷震，顶有紫光，左右侍女二十四人，公着九色斑文裘。汉文帝时，公乘飞凤云轮游白水沙洲空山，答裴玄仁日：昨见青华奏子玉名，应清灵真人舍真青官，谅不虚也。子玉华玄秀，名参青书，吾受元始度厄宝真玉符，佩之得仙，役使太玄玉童五人。百年有真人听传受经。《七千劫传》合有二十四人，此符与九天俱生，日月俱存，经百刃而不伤，寿万岁而方壮。备口九年，体生奇光。《太上五帝黄录》 
　　五符
　　以月下旬一日，朱书空玄元始丈人自然精充玉宝符、九玄元天玉虚生结精通九玉符、太空九天丈人玄生玉精凝灵宝真符，玄虚九天真玉目然流精宝仙符、空洞混化九天九父导精生天通元符，向天服之。十日，面有五色精光，九日得役使五帝玉女合五人，九年上升大清五岳仙官。
　　金房保命符
　　诵经十遍为一过，则服一枚，通神致真，坐见八方，条理百节，寿极天地，
　　三光同年。
　　九天太素阳生符
　　玄都紫微官旧格，一名八龙书。《灵宝赤书》
　　开心辟妄
　　用开日朱书服之。咒曰：五神开心，三魂摄精。
　　九疑真人
　　韩众受此经於中岳宋德玄，德玄服灵飞六甲符，一日行三千余里。
　　四变之符
　　春服东明通真变景阳霞符，夏服南光八炼丹景四朗符，秋服西精浩灵化景符，冬服北玄郁真炼景萧风符。右行黄帝之道，以李月服黄上八经生景玉门符。
　　东明通真符
　　东方青景阳霞开明通光之精，其气乃元之始晖，映朗东天，勃九十九万亿重，林柄碧鸡之群，上有始青之观，中有青华之官，观有九气元老，官有青真圣君，右侍青腰王女，左直翠羽灵童，常乘太山灵兽，策御九光神龙，以春三月下导九天之气，结气以成号，凝精以成符，得咽其气，则能立都神躯，有冷其精，则能变化九光，难可具书。
　　南光八炼符
　　南方炼四朗之精，其气乃八天爻卦之始晖，散漫八千八万八亿万重，似庆云之郁勃，焕于太玄之庭，玉津滂沱於流火之乡，太阳有激口之洞，流火有不死之人。上有南极之台，中有洞阳之官；台有主仙司命，官含太和上真。右侍太真玉女，左侍赤明灵童，常乘霍山之兽，匡御九色凤皇。夏三月，上导九天之气，下引绛府之明，二气交於感变，变化发於微芒。凝精以成文，结气以成星，咽其气，灵尊降房；冷其精，飞行八空。驱策六甲，役使六丁。
　　西精皓灵化景扶希符
　　其文乃西方皓灵金魂日门之精气，六滨金映之始晖，明明照西戎，浩浩流布，六千六万六亿万重，其精落落如玉，策光流泽，澳注冶炼之庭，冶炼有还容之池，炼仙之瑛，金门则有青金丹青。上有龙山神楼，中有素灵之官，楼有十二王仙，官舍西华真人。右侍素灵玉女，左卫金华之童，常乘车山灵兽策御白帝之王。秋三月，上导九天之气，二气应而交舍，疑精升以成符，结气以成神。咽其气，立降神颜；冷其精，飞行金门，坐召十方，兴云致龙也。
　　北玄炼景符
　　北方郁真玄玄箫风华晨之精，其气乃阴阳始开之晖，其晖混沌，乍合乍离，分流散漫，五千五万五亿万重，其精玄玄而相附，以皂云之杳烟合花而不曜，殖五行而立玄朔，阴则生炼仙玉膏寒水则有制魔之王。上有七神花盖，中有度灵之堂，中堂舍皇上玉晨。右侍太玄玉女，左侍玉晨之童，常乘怛山神兽，策御飞龟紫轮。冬三月，上导九天之气，凝精以成文，结气以成仙。咽其气，七晨降房；食其精，回化阴阳。皇灵文之妙也。
　　黄上八经符
　　乃中黄上神母玉门生景通明之精，其气乃天地纲维十二辰之始晖，以朗八方，其烟飘飘而四飞，光明晃晃而混虚，郁勃冲於大玄之都，经络十二亿万之重，流津溢於四季之乡。上有王京之府，中有革盖之官，府有太上道主，官含木晨之君。左侍飞仙羽节，青华玉女，右直领仙玉郎，金铃神童。常乘九墟灵兽，策御玄上黄龙。总五气以转辰，制命十二钧陈，上导九天之源流，下引脾之黄神，二气交於泥丸之上，炼化混合於三丹之房。凝精以变神，结气以炼仙，咽其气黄老降形，冷其精色发金刚。变化万奇，飞行太空。此灵文妙用之难量。
　　道德为父，神明为母。清静为师，太和为友
　　马虎为龙，与天地同；为玄为默，与道穷极。非善不动，非和不言。是以为善者自觉，造恶者自刑。
　　心正无邪疑，心清无累浊
　　太上皇帝九炼上真。
　　口舌者，患祸之宫，危亡之府
　　语言者，大命之所属，刑祸之所部。圣人当言，所惧发言而虑妙真。
　　文辞满天地问
　　贤圣出言，与人君言，惠於国；与人父言，慈於子；与人师言，爱於众；与人兄弟言，悌於行；与人臣言，忠於上；与人寸言，孝於亲；与人友言，信於交；与人妇言，贞於夫；与人夫言，和於室；与人弟言，恭於礼；与野人言，劝於农；与道士言，正於道；与异国人言，各守其域；与奴婢言，慎於事。
　　北方洞阴朔单郁绝五灵玄老君
　　姓浩，字敷明。玄皇之胤，太清之冑，始青天中年十二，心玩山水，千日一还，於地镜山下遇一顷苣胜，探饷穷乏，三年不讫，死於山下。九天书其阳德，金格记其玉名，度其魂神於朱陵之官，帝遣金翅大乌敷大翼覆其尸，七百年中至水劫改运，漂於无涯。水落，北珑玄丘，三十年中又经山火大行，受炼而起，五色云盖，其上。元始赏灵宝赤书五气玄天黑帝真文一篇。
　　或卖身供法，或身投饿虎，或割肉饲禽，精诚感於太虚，冥德合於三光
　　太上九赤班符五帝内真。
　　精进无双对，契阔林岫
　　法轮。
　　善开方便，大慈周洽。遣贪淫，息瞋患，除邪愚，灭三毒
　　四施行此四事，为六度之先。
　　男女各争心意，驷马过隙，比之迟也，云问迅电，亦非速
　　心之难持，甚於虎豹。猿、猴、鹿、马，皆易制也。善能调御心者，唯上圣之人。
　　正神正心，正行正身
　　天神敬之，地神卫之。治心入道科衍森罗，始终贞信，潜化导也，进止和光，密行教也。日中一食，随身清斋。
　　金尚不可秽
　　何况至道。
　　三奇宝文
　　太上九真明科。
　　清水一器，真珠二分
　　书通明符着水中，露於中庭一宿，捉水北向，叩齿三通，咒日：天光氛翳，五神混真。丹灵悉错，秽气弥天。今日清良，止吉开陈。三分饰映，五芝洗尘。八气洞朗，交络我身。上白下黄，内外明鲜。以水洗手面，亦可沐浴。余水放之束流之川，诸秽即消，万真存身，三犯不染，即修三天之道。《青童君口诀》 
　　凡生有境
　　清少浊多，当佩破残符。九天之气化为九凤，各首伺身，飞行三界，引三清之妙气，荡九地之嚣尘。《太上苍元上录》云。
　　三时沐浴五香
　　正月十五日、七月十五、十月十五，平日一、正中及夜半也。
　　青木香
　　华叶五节，五五相结。天竺国人曰：五香之草，辟恶气，检魂魄，制鬼物，致灵真。此香多生沧浪之东，东方神人各为青木香。人烧青木、熏陆、安息胶於寝室，以开通五浊之臭，地上魔邪之气直上冲天四十里。此香之烟，破浊气之秽臭，开邪魔之雾。天人玉女，太一帝君，随香气中来，憩子之面目。
　　上学之士
　　服日月皇华、金精飞根。黄气之道，以立春日清朝煮白芷、桃皮、青木，以东向沐浴。
　　甲子
　　当沐浴。《西王母宝神起居注》 
　　月一日、十五日、二十三日
　　一月三取三川水。一云三江，一云三井。水州斛，鸡舌、青木、零陵熏陆、沉香五种，各一两，煮之。书通明符着水，以沐浴。先东向叩齿二十四通，思项上有七星，华盖紫霞满一室，神童散香在左，玉女执巾在右。毕，咒曰：三光朗照，五神澄清。天无浮翳，地无飞尘。沐浴东井，受服反形。体香骨芳，上造玉庭。受太真讫，取符沉井中。此帝沐浴上法，受之元始天王，传付天一帝君。帝君修行，得流精紫光覆冠帝身。南极上元君修得流芳上香闻三请。太微天帝君修，五方自生神芝，来会帝房。上圣金阙君面生王泽。上相青童君修，香充三清。此道秘在南极紫房内。
　　沐浴兰池上，龙负长梗瓶。金童洒香花，玉女流五星。冠带濯玉津，炼度五仙形。体香万神降，乘景登高清。沐浴金门，冠带神晖
　　玉虚结符，万仙总归。
　　天官僚属
　　游宴三清登玄峰。
　　太一帝君以紫房为混合元父玄母，以三胎为神明
　　八素丽玄，以真思为上首；秘言妙要，以九真为内经。神法以清思为至深，及童以彻真为得灵，大洞以高上为元始，太丹以雌一为内精，五老以自然为晨骨，太上以无英为玄清，黄老以志性为道本，白元以洁修为入真，真人以气合而相修，仙要以精感而道成也。
　　精子诚子神荣子，中子和子道乃化子
　　精诚者，神之门也。
　　行之所不能行，守之所不能守，升玄
　　有有不有，无无不无。非有非无，周流九极。行而不止，思而不倦。
　　身中五藏
　　应五岳。
　　学若日中
　　未学之时，冥冥，若此，开明之第一也。
　　为学不可不精
　　不可不明，然后测三清之妙。
　　拘千邪於八荒之狱，闭万妖於九遐之端
　　其心正，则天地不能违。恒守九魂，以求飞仙。太则一安隐於六宅，五灵叉镇卫於三口。
　　三官修畅五藏安问
　　镇以灵药，食於云身。
　　学人所不能学，居人所不能居，人所不能居
　　真一自然。
　　合抱之木，生於毫末；登云之烟，发於寸火
　　《太真科》
　　恶积入死
　　死苦可悲。
　　善积长生
　　生乐可庆。
　　立功三千，白日登天
　　立三百善功，得地仙。学升仙之道，当六千二百善功。
　　修善有余
　　天降云车，弘道无亡，自致不死。
　　大慈之道
　　度人为先，非功不赏，非德不迁，非信不度，非行不仙，建功立德者，一为天地，一为三光，一为帝王，一为兆人，一为祖世，一为众生，一为己身。
　　吐纳元和，挹漱流霞
　　五华之英，仙公请问。
　　仙骨玄录，金阁玉名
　　宿世行善功满五百，皆得三一者。
　　八庆之日
　　朝礼天尊，上愿飞天，超玉清川，游诸天；中愿变形，降致五神，升入月门；下愿四极受我口言，西华侍卫，役使金童，携提五老，八景同轩，上庆交会，五愿开陈。
　　朝礼天文
　　有十一思，一十四功，交有真人，为世桥梁也。
　　秘经於九天之上大有之宫
　　巨龙毒狩，备守玉关，琼凤抚翼，绅鸾荫玄，众真宴礼，万圣朝轩，玉阶亏盖於霄庭，大帝屈节於几前。金真玉光，朝中、日没、人定、中夜，礼敬十方天尊，东方为始。
　　太素以丹金刻书灵宝自然经
　　於紫微台，众真仙圣日日游行三匝，烧香。
　　受素灵洞玄妙经施行上诀
　　一月三过，隐朝元始天尊、太真丈人、九天真王，其日沐浴入室，烧香北向，长跪曰：乞愿神仙，上名玉篇。骨生肉髓，肉化金真。丹室玄注，室生紫烟。毕，起再拜。修之七年，真灵见形。
　　金骨玉名，刊字青宫，千日长斋
　　不关人事，清香执戒。
　　不关风尘，恬和六行
　　心柔意玄，名书金科，列字九天。
　　受大洞真经三十九章，太上大道君
　　玉苏八风徘徊帝一之道。
　　蜀山千岁树精
　　有贤者三人经过，依树而息。树空中曰：昔功德不全，致守此树。屈至我舍，为我建三日斋戒。此家即为请诸道士，烧香诵经，三日谢过。此人即升入云中，於景霄之上，为游散仙人之本行。
　　身香体洁，今如金玉。三元开张，德冠诸天
　　德如太空，无形荡荡，为元始之宗。德如大道，威灵恢廓，为神明之宝。其德如天地。如三光，照曜诸天；如四时，生成万物；如太玄，为神仙之都；如太山，安灵镇神；如大江，荡荡无碍。三光齐之贵行。
　　岁有六斋
　　人本命日、庚申日、甲子日，太上遣真人、十方诸圣、仙人下及天下三界，鬼神俱下，天地神只莫不震肃，能行道转经，日夕六时一心注真，太上即轨司命益算长寿、免十苦八难，常处福地，七世父祖上生天堂。太上昔以岁三斋日六斋法授石室真人，又以岁六月十法授天老真人，又命虚无真人老子传授正一真人三天法师。
　　正月十五日上元，七月十五日中元，十月十五日下一不
　　此一年三月三日，地上五帝、五岳三界神官及诸水府一切神灵，上三天玄都二元官中。是日，无极天尊，三十二天帝，飞天神王，高上玉虚至真大神、无极大道太上者君，诸丈人，南极北极、东西一华、九灵真母，太和玉女，南斗北斗、诸天日月星宿，森然俱至，三元左右中官，三官九府，百一十曹，阴阳左右水火风刀考官，算计天上天下有善功者，名上青簿，恶过者，上黑簿，各以一通列於三官，能依三元谢过之法，地祇营卫门户，三官保举。
　　高上洞真三无斋
　　上元主天，中元主地，下元主人。三元合真，上应九玄，上元九日，中元六日，下元三日。未至前一日，五香沐浴，上玄九人下极三人。建齐之日，当书金真玉光九天之信，置於五帝，招神致灵。《太真三元三品斋法》书名玄图，五老尊神，诸天帝皇常以六斋日，会於上天灵都官元阳紫微之台，集算天元，推校运度，诸天各下天帝太一使者、日月星宿部、三官考命、五岳四渎大神，周行天下，纠察功过。学者修斋，功记三官五帝，列名上天。下可拜谒太上，七祖皆升福堂。
　　正月七日
　　长斋诸天，书名黄苏尚简，削死入生。
　　元始灵宝西北天大圣，众至真尊神，无极大道上帝真皇老人
　　月一日，上会灵宝玄都西北山紫微上官，劲斗下与三官考品四部刺奸，周行天下，有奉修斋，三官除罪。
　　北天大圣，太上老君
　　月八日，上会灵宝玄都比上玉山阴元台，劝北斗司杀鬼下与八极司录周行天下。其日奉斋，三官削罪，名三天，记仙录，天地神祇营卫，万灾不干。
　　东北天圣，众太上万度万生神皇上玄老君
　　十四日，上会玄都玉山通阳青微官，勑太一使者与北邓都伯周行天下，司察人神，有修斋立德，勒录九天，配名仙籍。
　　东天大圣，众太清玄元无上三天大道太上老君，青灵上真天帝君，太帝君，九老仙都君，九气丈人等千二百官君，太清玉陛下，束极老人，青华大神，上相司马，青童金阙后圣帝君，灵宝九仙，青和玉女，主仙玉郎
　　月十五日，上会太玄都玉女青华玉陛官，天帝自下，日月星宿天上天下五岳四渎神灵，参龙俱下，其修齐五帝保举神圣侍卫。
　　东南天大圣，众南上老君、丹圣南极真人、太和玉女
　　十八日，会玉山洞灵丹台。其日烧香行道，万愿从心也。
　　南天大圣，众南上赤帝、丹灵老子、南极度世君、万福君
　　二十日，上会玉山洞灵元阳之馆，劲太一使者与三官考召，周行天下，伺察天人。其日奉经烧香，地官营卫也。
　　西南天大圣，众天人、老人、南极元真君、洞阳太灵
　　二十四日，会玉京朱官考校三官九府五岳太山二十四狱，劲北辰下与三官考召，水部刺奸，周行天下。
　　西天大圣，西华金堂玉仙真母、金阙后堂圣上相帝君、四极真人
　　二十八日，会玉京金阙七宝官，太一下历，漩玑、玉衡参候，俱下天关之门
　　下元天大圣，众下元玄黄洞渊洞灵万仙、五帝四司真人
　　二十九日，会黄天玉关黄房中，太一与三官九府九部刺奸，周行五岳。
　　上天大圣，众上下中央四面八方太上
　　无为大道诸君丈人，道气元先，寥廓无端，混沌无形，虚无自然。道中之道，神明之君，万万亿亿，无鞅数众，道德诸君丈人，众仙天官大神
　　三十日，上会七宝紫微官，朝天真万帝，算校大劫，小劫小百六。其日遣上太一下其中，诸天星辰日月、漩玑北斗俱下，与五帝、五岳四渎、水帝考召、地上神祇，周行天下。其日修斋，名上仙簿。
　　太玄上官北帝
　　庚申日，制天正三尸，录人罪状，上奏帝君。此日修斋，记名青契也。
　　太玄上宫至真尊神
　　甲子日，遣太一中台大使周行诸天地，检校神只。其日烧香，奏上三天，即除为监天领地，书名玉历。
　　太玄上宫高真大神
　　立春日，会诸尊大圣於太极上官，算
　　校玉札金名，应得仙人。
　　太玄上官太素真人
　　春分日，会诸仙官於昆仑瑶台，校定
　　灵宝真经。
　　太玄上宫五帝
　　立夏日，会仙人於紫微官中。
　　太玄上宫天上三官
　　夏至日，会司命上官。
　　太玄上宫五岳诸真人
　　立秋日，上诣中央黄老君於黄房云
　　庭，会仙官检校天下神图灵药。
　　太玄上宫上皇太上帝
　　秋分日，上登上清灵阙太微之馆，会灵宝真神、太上五老君、北极真公。
　　太玄上玄阳台真人
　　立冬日，会仙官玉女於阳台之上。
　　太玄上宫真众仙
　　冬至，上东华青华仙，会於东海青童金开，止相至真大神校定众仙名录。
　　思神录气，习法登名
　　为斋太上八道命。
　　升天无云梯，飞步无星气
　　比学而不斋。
　　清斋一日，增寿十旬；清斋十旬，增算一纪；清斋千日，加岁百年。隐德藏明
　　招神求应。
　　金黄二录
　　灵宝众斋威仪。
　　斋法有六
　　金录、黄苏、明真、三元、自然、修身。
　　离合之府开关之门
　　为度生之官。
　　六天之宫
　　落子死名，开关之府，度子之身。
　　有非即改悔，有是即坚行
　　内外相涉，胜负相倾，前后相关。《太上宿命图》
　　洗心首过
　　轮愆送失，不怨天地，不恨人神，改德修来，三年刻获神仙。积善为垣墙，天网如霜雪。
　　三皇
　　自非玉虚之胤，皆孕於混然气，系於夺秽。《九真明科》
　　披露三光，散发叩齿
　　然后清斋百日，奉受宝经，下先自首，师及弟子同受风刀之老。魂魄十苦八难，身没幽泉。
　　上品人
　　淡然无欲，如水对镜。无滞无虑，不着不求。
　　中品人
　　少思寡欲，战战兢兢。
　　下品
　　敬信道法。
　　誓心三光，弥纶万劫
　　精无退转。
　　道陵誓为天人五道作师
　　应时五岳诸山悉平，地如流璃。
　　十二上愿
　　太上真文要解。
　　四运和平，万愿成就。光照诸天，浮云聚烟，荫覆玄玄
　　隐则无为，散则弥天。
　　帝君五愿
　　一愿，身与三光齐轮。二愿，身处太空之上，琼室王房之中，朝与玉帝同宴，夕与玄母同己，渴喷浪井洪泉玉芝，饥纳龙胎琼腴、绛树赤子。三愿，身生万端七十二光，奇毛异骨，出入帝官，众庆来臻，万寿无量。四愿，与气俱生，与气俱死，死而又生，封掌十天，总领韦仙主。五愿，一切众同保日月三光有道之人，七玄九祖上升南官。四方五愿，并会福堂。
　　太微天帝日正月一日
　　当祝天罗地网曰：我独游上十方九天之罗，敢得降络我身。我将游下十方九地之网，敢得继我身。我将游太上，升宴适华堂泉曲之府，勿复留我魂。
　　恭事图文朝礼威仪
　　存太一真君
　　在玄丹室中。
　　身着鸿毛
　　上升太清。
　　存日月在面上
　　从鼻孔入洞房、金华官，光明出项后，作九色圆像薄入玉枕。日从鼻左入，月从右入。《太极隐注宝诀》
　　存道降神、玉姿金相
　　心相齐，所谓太玄之都，目见堂中玉京之山。
　　柏成子、广成子、青真子、谷希子
　　念存斗星之气，共与身并入莲实之中，忽见莲内有千里玉山，万顷官台，盖亦连云朱木结实，紫华生菌，碧笔玄黄，三素八轮。四子遨游，不觉莲实之上。
　　五念既立
　　则见道相。
　　道之所在，万物皆辩；道之所易，万物皆来
　　思神政神，思真致真，思仙致仙，思道政道，思多政多。圣人之精，思贤政贤。人之思来佑之。
　　念念相续．
　　心不一，则千虑臻。
　　一十二念
　　一十二报。
　　五灾
　　三灾九厄，天官导从，地神奉迎。
　　驱驰六甲
　　运走星辰。
　　呵役三皇
　　走使鬼神，寿骨日生。
　　专心默念
　　元老授玉符於南阳，皇上度紫名於丹灵，刻录西台之馆，定乐束华之房，合变於三素之气，仰披晨灯之光，八景运身而升飞，周手七十四方。
　　泽流九泽
　　福庆冲其玄素。
　　九天生神章
　　乃三洞飞玄之气，三合成音，结成灵文，混合百神，隐劫内名。天宝诵之，以开天地之光；灵宝诵之，以开九幽长夜之魂；神宝诵之，以制万灵；太一诵之，以度身神；九天诵之，以生。人诵之一过，声闻九天、金楼玉堂、十二重门、紫户玉阁、三万六千关。太一授符，元君授生，仙童玉女役使东西，驰骋龙驾，白日登晨，九天生神。
　　道德五千文
　　上士受韵为太上仙王，中士受诵为飞仙，下士受诵转轮圣王。天帝灵车迎其魂神。上赞元给自虽之新，下庆神真大慈之教。此径每上乞五章，大帝灵篇，读五千文万这，太上云龙下迎。未去者，一月三读。《太极隐注宝诀》
　　月朝半本命日、八节日、日中夜半待
　　受五千文读之，托形太阴之日，不经太山五官地狱考罚，上生天帝之前，下生侯王之家，相好具足，灵烦华晔。
　　靖念玄房
　　建立福台。
　　入室诵经
　　皆五帝束带，四司部迎。《四极明科》
　　尹喜诵一卷经万遍千日
　　耳洞听，目洞视，诸天各奉莲华高座天送宝盖覆之，飞龙啸吃，师子侯门，诸天神王五通，神人散花，烧香供养。
　　太上道君说上清大智慧文
　　金阙帝君侍坐，闻之以告青童曰：上相可以告道士。后告南岳赤险子，於金华山中得病。所谓天宽鬼以病乱其真，扶病讽诵，满三千违，太金阙为太庐真人。同时称善福进三皆。
　　十方真人
　　朝卫灵文於玉山之中，步虚透行五山中，一迎诸天称善也。
　　道不贵，当贵有能，龙变七魄之阴，名身中之渴鬼
　　制七魄法：月朔、月望、月晦夕一。《灵书紫文》
　　太初混黄，三气清分
　　金华洞房号日景元。
　　拘魂制魄之术，养神修命之法
　　太上丹简墨录。
　　五真安镇
　　外鬼。
　　太洞真经，上皇玉帝，非一不济，非一不成
　　与一为一，此为上上之人。中中已上，当存三元，生镇三官，三尸必落，三元又妙。勤行五德，万善日积。
　　不生者不生
　　长死者促死。
　　一者，元气所起
　　一者，天之纲纪。
　　必欲长生，三一当明
　　思一至饥，一与之粗；思一至渴，一与之浆。至迟不疾，一安其室。能晦能豫，一乃不去。求之不已，登彼九室。
　　天能守一，覆而不举；地能守一，静而能处
　　岳能守一，不避寒暑。晦能守一，流而不还。人能守一，叉得升仙。
　　卫戒将军
　　二十四大神以相卫护。
　　柏成钦生请问云房之道、三真之诀
　　玉皇白二清者，一身之帝君，百神之始真也。若夫辅独审正，三皇内宁，太一保胎，五老使精，一居丹田，司命护生。一居绛官，紫气灌形。一贵洞房，三素合明。明堂云官，紫户玉门，黄阙金室，玉城朱窗，帝一之内宅，三真之宝室。於是云房一景，混合神人，上通昆仑，下临清泉，云盖嵯峨，林竹葱蓓，七灵回转，三色缠绵，层楼万重，三岁成烟，玉阙虚静，七门幽深，金扉玉柜，符籍五篇，浑一成形，呼阳召阴也。
　　三一者
　　一身之灵宗，百神之命根，津液之山源，魂精之王室，胃池体方以受物，脑官虚圆以适真。万毛植立，千孔生咽，德备天地，位同太玄。两眉间上，丹田官也赤子居；心，中丹田官也，真人居；脐下三寸，下丹田宫也，婴兄居；合三丹田也。夫头有九官，两眉问却入三寸为上双丹田，却入一寸为明堂官却入三寸为洞房官，却三寸为丹田宫，却入四堂上一寸为天庭官，洞房上一寸为寸为流珠官， 却入五寸为为玉帝。明极真官，丹田上一寸为玄珠官，流珠上一寸为太皇官。两眉间上，其中有黄阙紫户、绛台青房，共构立守寸青房大神名正心，字初方。丹田官中恒有帝君，守寸恒有大神。太上曰：真人所以贵一为真一者，止一而已矣。一之所契太无感一；一之变通，天道冥合。上一为身之天帝，中一为绛官之丹皇，下一为黄庭之元王。而一之真并监统身中一十四气，上应太微二十四真。真气徊和，二物成形，玄神混分，紫房杳冥。上一真帝之极，中一真王之至，下一真王之妙。天皇得上成皇极，地皇得至上成一，人皇得妙上成众妙之
　　居。涓子授
　　苏林守三真元一之道，告林我被帝君召补中黄四司大夫，领北海。公后留一纸，书云：五斗三一，太帝所秘，精思二十年，三一相见。授子书矣。能守三一，名刊玉札。如存洞房为上清公加知三元为五帝君，后圣金阙帝君所以乘景迅云，周行十大林。以汉元帝时，告弟子周季通日：我昨被玄州召为命真上卿太极中侯大夫，明日有云车羽盖参驾龙虎、侍官数千人迎。林即日登天，冉冉西北而升，云气履之。故三皇世人学道，皆贵守一者，当令心朴神凝，体专诚感，百念不生，精意不散。但有三月内视注心，一神参见，则神光化生，缠绵五藏，自朴散真二之后，华伪潜兴，一不卒感，神不即应，首三一之法，皇天上清金阙帝君，真书之首篇，高上之至道，神仙之津涂，众真之妙诀，子身进退，千端万事，当常念一。
　　泥九置魄营，中元抱一宫
　　丹田二灵府，混合生神王。三关统九大，呼吸日月光。五星与之滋，流臣六肖先，静思万气归，神安形亦芳，三部八景真，携我入大官。
　　丹书万卷
　　不如安一。
　　宝斋存精修天形体而万物育焉
　　智士元思虑之变。
　　上皇时人
　　深知天地之至精，得天地心意。
　　不学之时
　　若夜视骯，东西南北，越於其室。
　　乘风凌空，驾龙骋虚
　　观身
　　清清玄道宗
　　潜想三素官，微微至道通。
　　十折九辱
　　犹怀谦恪为一智。导三元五神为二智。周流八方，一清一浊，一沉一浮，为三智。展转九年，中至二十四年，上至三十二年，其智四矣。十折万忍，其智五。
　　色观
　　气观神观，元始知虑，正观解脱。
　　晃晃金刚躯
　　超超太上仙。
　　知真而得真
　　勤求而获真。
　　神元妙接，逸观常流
　　日华变运，紫庭照躯，道悟上真，七灵洞符，神机颖达，八皇定书，名奏帝堂，羽籍太元，身宴绿房，飞行玉虚。
　　外学绿有达元
　　内学自元通有。
　　匡辔明霞上
　　流精曜玉支，顾盻无中有，混合以婴儿。
　　战战如履冰剑
　　升玄。
　　空空如也
　　自合道真一太上紫书录籍。
　　子欲升天，当行七灵，既登北极，又入紫庭
　　有刻太极北璧津字云：咸阳茅盈，受步刚经师法。试火烧衣形，口虽不言，色犹天军行太极，自登上清，于今九十八年，始补帝皇之卿，乃知鉴纳之诚。《太微金简玉字》 
　　南岳夫人
　　紫虚元君内传
　　三界六天
　　鬼神魔王官属也。
　　合小道者，致小神；合中道者，致中神；合大道者，致大神。元者，天地之元也。为三界所举，五帝所明，五宫结气，六藏生真
　　九府洞明太上九赤斑符。
　　研天精之妙觉，绝万累之近想
　　雌一五老
　　百奏生绝宇
　　散风和玉籁，飞烟骋六辔。设兹遗万系，逍遥天地之问，极云八员之外，与道为邻矣。
　　先觉悟后觉
　　反流归一源。
　　劳多获少
　　终乖大乘。
　　四达
　　一日升达，有金苏珠玉，七宝官殿，同如玉京；二日身达，体相具足，金刚无倾；三日命达，年祚长短，一委三宝；四日诚达，凶吉善恶，祸福苦乐，物我双忘，出登三清之上。
　　元形之状
　　善能窥。
　　智慧行六度
　　能超三界，度九幽苦，故名六□ 。一日能勤，二日能信，三日能雌，四日能终，五日能炼冷，六日能奔酒色。《消魔经》 
　　故能解三罗
　　吐纳养云芽。
　　一通之人
　　百字不治。二通之人，千言不改；三通之人，万字不获；四通之人，十方不易；五通之人，百方不拘；六通之人，千万大默。非斯六人，不可制作。不入正法，皆谓邪文。
　　六通
　　一日眼通，为洞视，视於三尊，不乱五色，无阴无阳，无小无大，无所不见。二日耳通，为洞听，听受三宝，不滞五音，无清元浊，无缴元昧，无所不闻。三日鼻通，为洞空，无故无新，无沉元浮，无不知别。四日口通，为洞虚，愿尝甘露，妙法尤丹，不耆腥荤，无惧无畏，无刚无柔，无不辨行。五日身通，为洞微，无广无狭，无内无外，元不究悉。六日心通，为洞清，灌溉五神，荡涤十欲，无尊无卑，无道无俗，无不究明。染之不着，以无上药治疗狂邪烧。
　　六觉之气，常通六慧
　　天洞视，地洞听，东洞空，西洞虚，南洞清，北洞浊。
　　此子致太极玉名
　　独步玉京，超凌三界，巍巍乎太山仙公之任矣。玄都所涂，谅不虚也。《本愿戒》
　　元中有妙
　　炼伪成真。
　　天设阴阳
　　三皇。
　　天帝君、南极上元君、太微天帝君、后圣九玄金阙帝君
　　清斋三月，玄思感於太寂，积念启於上清，逐□英停晖，九□纆经，隐芝结秀，宝光夜生，□淫落爽，元道进朋，咀爵太和，惠畅玉篇。《太上素灵》 
　　初来玉女非真也，使之
　　第四来玉女，鼻上有白玉如黍米许，真玉玄也。
　　灵皇鉴尔之用心，太极已注子於玉札
　　绿字紫虚之官，金书束华之阁，刻名上清丹文锦籍，为紫虚元君上清司命，又加名山之号，加封南岳夫人。
　　巍巍大真德，寂寂因无生
　　百竞烟起，万流分折，玄中觉德，自成圣真。
　　大运之来大权
　　随时
　　受三天命
　　为世师者，皆行正法，受六天命。为世师者，皆行龙法，无大无小，各有天命。
　　随世敦化，依时行藏，念念在心
　　九年精进，为太素真人，分形易体，千万须臾。
　　增成篇章
　　皆致深殃。《琅书》 
　　无无日道
　　义极玄玄。
　　玉京太上玉经
　　众经之祖。太上令传诸仙公、仙王、仙伯、仙卿。
　　大法
　　四万劫传一人。吾 受经成真，命三积授四人，并子五人矣。《真一自然经诀》
　　金钱
　　传经法信写一通，传与一人、十人、百人、千人，卿本犹存。《定志》 
　　百万人中
　　有一人得此文，有仙文，有仙录，宿命也。听四十年，传以此文，入诸名山，八极周游，天下鬼神无敢当之。上士升仙，下士尸解。《三皇》
　　侍经仙童
　　仙公请问。
　　受道不敬存师，则三官笑人
　　檀泄则七祖囚於狱，身履三恶之考。
　　王侯奉经
　　保宗庙，安国家。
　　九微太真
　　传知惠经太极大法师，不太极高仙王。
　　无信而传经
　　谓之越天道。无门而传，以泄天宝也。
　　法则天地
　　何等不生？何等不成？法则江河淮海何水不流？何川不行？
　　上有仙相
　　中有人孝，下有才明，然后可受经。
　　一至之感
　　人神同开。
　　龙汉已来
　　至於赤明，九幽长夜，得解脱者，南陵官九都上格，悉有其名。
　　削灭九阴气
　　记上东华名。
　　八道望玄霞，七转纬天经
　　太上八素真。
　　一天之中
　　一人成太上，一人成帝君，一人成老子，一人成天师。
　　出三界，外济九天中
　　仙公得道，三师来度，如七宝山为日所照。
　　心开意解，香油纸笔
　　奉上福田。
　　盛德君子
　　斋金宝奉真文。
　　三洞法师一人
　　胜黄赤道十一千。
　　丹晖映云庭，紫烟曜玉林
　　焕烂七宝笔，璀璨摇灵音。官商自相和，清香散人襟。
　　积道成仙
　　龟山。
　　丹皇飞玄紫文
　　泡玉毋所宝。
　　真道之名
　　帝图玉箓。
　　迥天九霄，白简青箓
　　上圣帝君受於九空，结飞玄带气自然之字，记后学得仙之名，刻书广灵之堂，自非上圣，莫能通读。七十年后，题昆仑之密北洞之源，字方一丈。
　　仙阶
　　九都之上，主格玉书题得道人名。
　　学者名参青宫，但无金简玉字
　　领仙侍郎典录玉司，其能勤尚，皆奏名玉皇，三元东华太上当遣授其真经，后圣众真莫不先奏金简於束华，投玉札於上清，然后得受《大洞真经》。未学之徒，青篇无金录之名，玉格无玄文之字，神经不可得披，玉女不卫身矣。
　　学真人受玄清八素经
　　皆有太帝，录名西华官，有琅简药书於紫官，当为真人未生前五千岁已有玄定录，当遇此书。
　　八素金髓玉骨，高玄之妙道，玉清之秘篇
　　皆授金名玉字，高仙之人。
　　天王玄鉴，七圣刻篇，西龟定录，东华书名，玄图帝简，名书青宫
　　九天王遣四极真人下授琼文帝章。
　　南极上元
　　宝秘玉检之文，无金简玉髓，名录帝图，不得见篇第。
　　无金名兰台
　　丹字紫房，不见其文。
　　上皇民籍定真玉录
　　三天正一先生所佩，以定得仙之名也。
　　青童君日
　　天录显於青官，气候诊於躯形，绿字彰於太极，心神正於紫房。
　　有金阁主名
　　则眼有日光，青齿白血。其为人也，仁慈而乐仙，明颖而秀拔。
　　上清有金书玉录
　　则背有如河魁，胸前有偃骨。
　　太极有丹简青文
　　则手有累人倒大之字。
　　方诸有玄素紫名者
　　则眼有四规中有紫光。
　　太清有玉籍绛名者
　　则声有玉音，口方日圆。
　　太清有琼简金书者
　　则白志於腹，口中有紫气。
　　南极有丹文紫录者
　　则头生五气，上接重楼之云。
　　斗中有玄玉录籍
　　丹心紫孔，黄华绕胃，口中香气，齿多玉液。少好视日月之流霞，乐星辰之光象。
　　玄都丹台有白玉金字
　　则青肝紫络，苍肾绫文。其膺精溢，身体香软。
　　三元宫有琳札青书者
　　紫脑锦舌，玄志鬓际，绿肠朱髓，方天圆额。阴有伏骨，孔门三关；眼有流光，青精凝液。掌文曲菌，齿牙三锷，爱水怀山，宝魄养魂，诸有此相，叉上仙也。
　　其次鼻上有玄山黑志是也
　　又当腹有玄丘，以对其山。赤黑志也。
　　青骨
　　乐闻五香之气，好学神仙之事。
　　鹄行龙趋
　　项生，忌枕耳后。伏晨肺下有青志，体生络文，心真胆静，耳坚气宽。玄州亦有黄金刻名之籍。
　　其次太山三宫
　　玄录白籍有生之乡，不注有死之地。太阴诸死生有黑录白簿赤丹编简。真数得六千简，辄注一人无死地。
　　景林真人语华存日
　　今见子之质，霄景高焕，圆精重照，凤骨贯脑，九色宝曜，五藏紫结，心有明文，是以形栖辰霞，神交灵肆。《紫虚元君内传》 
　　上清道宝经卷之一竟
　　上清道宝经卷之二
　　天品第三
　　玄象灵文，莫过三五
　　日月北斗为三，五星为五。
　　一大
　　为天字，即大一也。天覆地载，万物生其中间也。
　　天地，大道之常
　　天常一天，道常一道，气变为九，故曰九天，天八十一天。
　　天有三玄
　　日月星也，上为三精。
　　紫天精之天
　　处太元之中，三元之气在上景之衢。
　　三光在上
　　为天文字。
　　灾有三品
　　一火、二水、三风。天下无常，岂有坚固？大变已后，四日、五日出时，江河枯，大海竭。复六日出，万物皆尽，譬如脂膏，天地破，绝阴阳。九后复更生，大风从他方日月天地问来，持云上第十一天，上下大如两车轮。数千万岁，天雨积水上至第十一天，下四面皆有大水，又有大风围守，持之令不溢，大风吹水，数千亿万岁，水生厚沬，化为七宝：一黄金，二白银，三瑠璃，四水精，五珊瑚，六好玉，七砗磲。乱风吹其七宝，上至第十一天上，下至第十三天下，造作九重天，天人所居处。后乱风吹水，波沬凝作七宝，乱风聚於天中，造作须弥罗宝太山，高三百三十万里。复聚七宝，水精黄金，造日王城郭七重。复聚二宝，白银瑠璃，造月王城郭七重。复聚一宝，名水精，持上行高四十万里，造诸天下神所居处。大风制持而行之，譬如浮云，名之为星。大者围四百八十里，小者四十里。复聚七百须弥罗宝太山，四方造八重宝山，黄金白银等，乱风以余水化作厚土，其上沬化作刚铁太山，高六百七十二万里，即三皇官。
　　大圣尊神
　　尚不知五十有五天，但说四十有九重天也。分上六天寄於道气，道乃在三天之上，罗天之外，从下初得一天，名益天，号日清明。三天最上天，名太上元极大道高益天，号日元上三天。
　　玉京台
　　在乎无上大罗之上，若存若亡，若有若无。
　　大罗夭
　　琼琳翼冲玄，日月焕灵干。飞天梵绿气，驾景乘紫烟。郁郁拔出文，纷纷灵宝仙。
　　三清之天
　　在三界之外。仙人居太清，真人居上清，圣人居玉清，各有自然官殿。
　　三天
　　大赤天，号太清，洞虚之气接下品；
　　禹余天，号上清，紫虚之气接中品；
　　清微天，号玉清，玉虚之气接上品。
　　出生死海，登无漏山
　　到太请岸，领正法流，四望玄绝，故名洞玄，望中之极，难可宣示。
　　行玉清之道
　　出则诸天仙卫轩，给玉童玉女，建五色之节，驾紫云耕十二琼较，前导凤歌，后从玄剑，六师启涂，飞龙翼较，位准高仙。
　　行上清之道
　　出则五宿侍卫，给玉童玉女各八百人，建五色之节，驾龙舆飞烟，前啸九凤，后吹八鸾，白此启导，太极胜轩，故真中有高下，升玄有阶次。
　　太元连玉清，三曜洞高明
　　八风回晨风，金映冠天精，玉华结五老，紫烟运霄耕，乘气荡玄房委顺技出经。
　　逍遥上清
　　十万劫若诸天之一日。《真一自然诀》 
　　竦身凌太清，超景逸紫霄
　　万劫犹昨夜，千桩如晨朝。戒智弘太混，玄阶兴扶摇。
　　三气生三
　　故号九天。九天之根，以三为尊。
　　九天之天，与上三天合为十二气。第一无上元景无色天，玄清
　　上气天。
　　玄梵
　　玉虚天。
　　上虚
　　赤天。
　　大梵
　　玄元天。
　　玉空
　　玄洞寂然天。
　　宝梵无色
　　玄妙天
　　云梵
　　流精中元天。
　　玄上
　　无崖天。
　　大梵
　　玄精青天。
　　紫虚
　　上元天。
　　大梵
　　九天中无道德天。
　　九灵
　　气天。
　　无名至极
　　梵声天。
　　蝉然
　　天。
　　空梵
　　中天。
　　太极无崖
　　紫虚洞幽天。
　　绿梵
　　自然天。
　　四天
　　之音
　　三十六天
　　同名生於空洞元气之先，题於昆仑之山，高上音其玉文，上相集其妙篇。上标玄图，中纯六司三十六音，下总九地三十六土皇。灵篇洞畅，玉音灵鲜，皆天王之游歌，空玄之宝章，六六韵合，四四齐真，九九帝分，号三十六天，上极无崖无极，下极洞源洞渊。诸上真飞仙不禀玉音，不得游观无崖之文。有得其文，玉书书名，刻字紫札，结录玉晨，三十六年，刻得上仙，上登元色之天，下洞九地之源。
　　如银如玉
　　得冷色身。
　　六天魔王
　　一赤虚天，二泰清都天，三浩天，四太玄天，五太玄苍天，六太清天。
　　混洞太无元高上玉皇之气，赤混太无元上玉虚之气，冥寂玄通元上玉虚之气
　　年殊号异，本同一也。无光无象，无形无名，无色无绪，无音无声，积阳成天，积滞成地。三气为天地之尊，九气为天地之根。三合成德，天地之极。
　　五行列位
　　纲维八极天地长短。
　　上气日始，其色正青；中气日元，其色正白；下气日玄，其色正黄。太和之气太冥
　　在九天之上谓冥气，极远绝，平九玄，唯读大洞玉经可以交接，然后玉帝乘丹霄而启道，太冥披绿霞而朗焕，金堵之馆既盈，云珠之庭受真矣。
　　三元宫中
　　有三华之气生，似芙蓉之晖，玄采虚空之中。元辰之中有金阙，其中有上景之气。气色郁郁，紫烟雾焉，晖照十方，云荫金阙，乃后圣之所会。  
　　结气成紫如晖
　　丹霄映监天，罗布西南回。三晨明七曜，列宿朗太微。
　　三一元君
　　各有真气，结成千乘万骑、云车羽盖也。
　　二十四神之正气
　　散之则为云雾，合之则为形影，出之为仙化，入之为真一，上结三元，下结万物。
　　二气离合，理物有期。三道亏盈，出处因运
　　后圣九玄道君列纪。
　　日者阳之精，德之长
　　德者，万物归焉。日出东方，万物亦出於东方，日盛於南方，日入西方，藏於北方，万物皆随之。日家在南，位在午。五月阴气起於内，小杀也。
　　日纵广二千三十里
　　金分，水精晕於内，流光照於外。其中城郭人民，七宝浴池，生青黄白莲花。人长二丈四尺，衣朱衣之服，花同衰同盛。日行有五风，故制御日月，星宿游行皆成之梵。其纲也，金门之上，日行通门也，金门之内有金精冶炼之池，在西关也，左之分。故立春之日，更炼魄於金门之内，曜其光於金门之外，四十五日乃止。顺行至洞阳官，是日之上馆。立夏日止於洞阳官，吐金冶之精，以灌东井之中，沐浴於景晖，收八素之气，归广寒之官，三十五日至广寒官，是月之上馆，七星之华盖。立冬日，伏日精於广寒之官，一年日运同度，冠带四乡，二景离合，阴阳亏盈。
　　日月者，天地之司徒空也
　　《老子历藏中经》
　　日姓张，名表，字长史
　　《三皇》
　　日月王宫殿城
　　东西南北二千四十里，城有七重，问有竹木树。城有四门，城中池树有凤皇朱雀飞乌之类，乱风造日王所居处。黄金官殿在城中央，城上四面复有黄金楼阁，高下有四十里。第五十天上有人来下为日天王，出大光明，照四面金楼，生五百光明，明照四方，诸天人寿九百万岁也。
　　九天真人
　　呼日为濯曜罗，三天真人呼日为圆光蔚，太素天中呼日为妙景，皇上真人呼日为九曜生，皇上常乘明玉之轮转，宴於日中，太清诸仙呼日为大明，太极真人呼日为明圆。皇初，紫元之天中常有晖晖之光，薄如薄雾，乃九日之所出，有如一月之照耳。玉贤天中呼日为微玄。日月华者，曜晖灵之华芒也。赤气王者，日中之上神，名曰将车梁知赤气王名者，不死飞上清。老君呼日为太宝，九华东华真人呼日为紫曜明，或日员昧。
　　日精赤
　　圆形而方景，常以一月五过於金门之上，以金精石景水母之英，炼於日魂，曜精八芒也。
　　丹炉丹气
　　圆天育精，刚以受柔。炎水阴英，日辰元景，号日大明。九阳齐化，二烟俱生。凝神和魂，和气之精，中生五帝，乘光御形，首巾龙华，被朱带青，鸾乌流玄，霞映上青。
　　日中青帝
　　讳圆常元，字照龙韬。衣青玉锦，帔苍华飞羽裙。
　　日中赤帝
　　讳丹灵峙，字绿虹映。衣绛玉锦，帔丹华飞羽裙。
　　日中白帝
　　讳皓郁将，字回金霞。衣素玉锦，帔白羽飞华裙。
　　日中黑帝
　　讳澄漕停，字玄绿炎。衣玄玉锦，帔黑羽飞华裙。
　　日中黄帝
　　讳寿逸阜，字飘晖像。衣黄玉锦，帔黄羽飞华裙。日中夫人魂精内神，名暧萧台，操九真中。
　　月家在北
　　位属子，故十一月万物生地下。
　　月纵广二千九百里
　　月晖圆七千八百四十里，白银琉璃水精映内，一分六十，炎光明照於其中。城郭人民，亦有七宝浴池，八骞之林生乎其内。月中之人长一丈六尺，衣青色之衣。月中之人常以月一日至十六日探白银琉璃，炼於炎光之冶，故月度盈则光明鲜大。常以十七日至二十九日於骞林之下探三气之华，拂日月之光。秋分之日，月宿东井之上广灵之堂，沐浴东井之池，以炼月魂，明八朗之芒，受阳精於日晖，吐黄气於玉池，诸天人悉探玉树之华，以拂日月之光，月以黄气灌天人之容。秋分是天人会之日。冬至日，月伏广寒之上馆，育养月魂於广寒之池，纳黄气於玉胞，吐阳精於寒池，诸天人探青华之林以拂日月之光，月以阳精灌天人之容。春分日，月宿於金门之上，则月通灵之门也。月於金精冶炼池更炼於石景水母，营饰於光华，灌阳精於金门，纳黄气於玉泉，诸天人探骞树之华以拂日月之光，日以黄气灌天人之容。夏至之日，月伏洞阳官，是日之上馆，月之流火之庭，冶炼於八芒，鲜明於日魂，灌黄气於洞阳，纳阳精於火官，八素真人皆采空青之林以拂日月之光，月以阳精灌天人之容。
　　月姓文，名申，字子光
　　《三皇》 
　　月天王所居琉璃官殿
　　城上四面黄金楼阁，高六百四十里，第十五天人下为月天王，出大光明，转照天下，未曾休息也。
　　八骞
　　月中树，一名药王，凡有八树。
　　月光黄
　　方精而圆象，运回而盈，度周而倾。常以月五日、十五日、二十五日经东井之上沐浴灵晖，营饰精芒，鲜明黄华。
　　玄昱散王灵
　　中真乘空郁，三素启圆涂，黄华曜朱月。
　　月中青帝夫人
　　讳娥隐珠，字苓艳婴。衣青华琼锦，帔翠龙凤文飞羽裙。
　　月中赤帝夫人
　　讳翳逸寥，字婉延虚。衣丹药玉锦，帔朱华凤络飞羽裙。
　　月中白帝夫人
　　讳灵素兰，字郁连华。衣琳四出龙锦，帔素羽厉章飞华裙。
　　月中黑帝夫人
　　讳结连翘，字停渟金。衣琅九道云锦，帔黑羽龙文飞华裙。
　　月中黄帝夫人
　　讳青营襟，字炅定容。衣黄云山文锦，帔绿扶羽凤华绣裙。
　　九星
　　九天之灵根，日月之明梁，万品之渊宫。天有九气，以九星为灵纽；地有九州，以九星为神主；人有九孔，以九星为命府；阴阳九官，以九星为门户；五岳四海，以九星为渊府。五九参列，回转三辰，调理四气。上帝兼之以通真，神仙凭之以得成，五行乘之以致度，万品禀之以得生。天清地静，九星焕明。天激地否，九星翳昏。璇玑召劫度之期，天关运五行之气。
　　第一天枢星
　　阳明星之魂神也，天枢威而不曜，光而不照，潜洞太虚，圆九百二十里。对阳明星之西北门，其星号魁精玄。上真皇夫人姓明通，讳上真，头作飞云之髻，衣紫黄青锦襦，带九铃之绶，口吐青气之光。
　　第二天旋星
　　阴精星之魂神，照而不焕，潜洞太虚，圆五百五十里。对阴精星西门，其星号虚精。上玄皇夫人姓玄镜，讳金归，头作飞云髻，衣飞锦罗裙、凤文锦帔，带飞灵紫绶，口吐青气之光。
　　第三天玑星
　　真人星之魄精，猛而不显，晖而不曜。对真人星东南门，其星号灵妃。元皇夫人姓常明，讳流烂，头建晨婴宝冠，衣飞云明光锦被，带六玉飞星之绶。
　　第四天权星
　　玄冥星之魄精。对玄冥星之东门，其星号上灵神妃。华皇夫人姓开生，讳婴关，头建七称之冠，绯罗凤文之襦，带金真玉光，口吐赤精气之精。
　　第五玉衡星
　　丹元星之魄灵，大而不嘿，踊而不焕。对丹元星东北门，星号北上金盖。中皇夫人姓元方，讳勃精，头建紫晨飞华冠，衣九色襦，带神虎玉文。
　　第六阅阳星
　　北极星之魄精，灵明潜照。对北极之下门，北洞之门也，星号安上晨华。元皇夫人姓王元，讳冥会，头建玉晨之冠，衣飞青懦羽，带流金火铃。
　　第七瑶光星
　　天关星之魂，大明也。光转空洞，回机天关。上对天关星南门，下对北极星，星号玉华。灵皇夫人头建飞华颓云髻，衣七色夜光云锦之裙，带九天威灵之策。
　　第八洞明星
　　辅星之魂精，阳明也。光回诸天。上对辅星西南门，在天关之上，梁，北极之阳芒，星号大明。常皇夫人头作飞云华颓云之髻，衣飞罗云襦，
　　带九光之绶，口吐青气之光。
　　第九隐元星
　　弼星之魄明，空灵也，隐息盖之下，潜光曜於空洞之中。上对弼星之束南门，其星号空玄变云。上皇夫人头建飞天七称宝冠，衣青文锦襦，带九光夜烛，吐黑气之精。
　　阳明星
　　天之太尉，司政主非，上总九天上真，中监五岳飞仙，下领后学真人，皆琉璃水精。中有玉树，青实金翅乌柄宿其上，自生青楼玉芝，食之一口寿九万年。星有九门，门有四气，照九亿万里。中有青城玉楼，据斗真人号日九晨君，衣青羽飞裳，手执斗中之图，坐玉楼中。
　　阴精星
　　天之上宰，主禄位，上总天宿，下领万灵，亦皆琉璃水精。中玉楼黑实，自生玄芝玉胎，食之寿五万岁。星有五门，门有四光，照九亿万里。中有五色玉楼，攀魁真人北上晨君，头上玄精玉冠，衣玄羽飞裳，手执五色羽节，坐玉楼中。
　　真人星
　　天之司命，宰主神仙。上总九天，监五岳灵仙。中有玉楼，黄华自生，黄精、玉芝，食之寿三千万岁。星有十二门，门有四光，上有黄台玉楼。真人号日生仙华晨君，手执斗中青，录生玉楼中。
　　玄冥星
　　天之游击，主伐逆，上总九天鬼，中领北帝三官，下监万兆。中有王树赤实，自生丹芝琉璃，食之寿八千岁。星有三门，门有四光，上有朱台玉楼。步斗真人号日玄上飞盖晨君，衣丹锦飞裳，手执命灵节，坐玉楼中。
　　丹元星
　　天之斗君，主命录籍，上总九天。中有赤树白子，自生金精冶炼之膏。星有七门，门有四光，上有素台金楼。真人号金魁七晨君，手执青无
　　录籍。
　　北极星
　　天之太常，主升进，上总九天上真，中统五岳飞仙。中有李树白子，生芝玄水瑛，食之寿五万年。星有八门，门中有玄台玉楼。步刚真人号北辰飞华君，手执北斗玉策。
　　天关星
　　天之上帝，主天地机运、四时长短。中有三华之树、五色之实，生自然九味芝膏，服之身生九色之光，上有九层玉楼，乘龙真人号总灵九元北盖辰君，手执晖神之策，坐玉楼之中。
　　辅星
　　天尊玉帝之星，上总九天，下领九地。中有青华之树，自生九音之字，有青乌，三足之乌，生琉璃之英，食一口得与玉帝同真。有八门，交通八气。中有紫气玉楼游行三界，真人号帝尊九晨君，手执火铃。
　　弼星
　　大帝真星，主变化无方。中有三华之树，自生九天玉帝。上有金口之凤，口衔火铃。中有自然七曜之晖。星有九门，交天市中，有玉台紫馆，徘徊三阳。真人号日帝真元晨，衣九天龙衣，手执帝章，坐紫馆中。
　　九斗者，天极之正盖，玄轴之华宝
　　机钮八维，总旋九度，真把大象，以匿霞包斗，魂以生身。左驾绿云，右辔绛晨，身升太素。
　　七星
　　去地四十九万里，皆金精琉璃为其郭，七曜紫晖焰其光。其内诸天人众真，游宴於是馆。一昼一夜，同天一度，如日月之轮。其内亦生七宝朱林，人定之后生气之初，七星受炼於广寒之官，明鲜紫景於七曜之晖。当此之时，七曜焕落，流精竟天，紫景吐津，以灌诸天。於是，众真探紫景之兰、七曜之光化为七童子，一童子讳枢明，二讳曜灵，三讳北元，四讳宝精，五讳丹婴，六讳灵清，七讳紫瑛，即七宝之内精，化为七曜之真也。
　　太上真一君
　　左手把北斗星之柄，右手把北辰之刚。北极不动之星，谓为辰刚。
　　五星者
　　日月之灵根，天胎之五藏，天精结缠以成五星。天气不育，三合亏盈。《八素经》
　　岁星
　　圆镜木精，玄朗束阳之陕。星中有九门，门有一青帝，几九青帝，奉卫中央青皇真君。真黄者，东方之上真，始精天尊神门内青帝，或号青灵之公，或青神或青精，或青帝之君也。
　　火星
　　圆镜丹精，星中有三门，门内有一赤帝，几三赤帝，奉卫南山皇真君。赤黄者，南方之上真，丹官之贵神。其星中有赤君者，或号赤灵之公，或赤神，或赤精，或赤帝之君也。
　　太白星
　　圆镜金精，焕曜西神。星中有七门，门内有白帝，凡七白帝，卫於西真上皇君。白皇君者，西方之上真，太素之尊皇。门内白帝君，号日白灵之公，或白神，或白精，或白帝之君也。
　　辰星
　　圆镜水精，洞映北淇。星中有五门，门有一黑帝，凡五黑帝，并卫北真上皇。玄真皇者，北方之上真，太玄之尊君，备门黑帝，号为黑灵之公，或黑神，或黑精，或黑帝之君也。
　　镇星
　　圆镜土精，镇应黄道。星中有四门，门有一黄帝，几四黄帝，奉卫镇无黄真君。中央黄真上皇者，上极之高尊，守门黄帝，号黄灵之公，或黄神，或黄精，或黄帝之君也。
　　三光
　　绿道而行，着於天而照八极，众星居其处，五星察其过失。其人行德，德星守之；行武，武星守之；行柔，柔星守之；行强，强星守之；行信，信星守之。
　　迭昼玄中趣，湛湛清汉波。九天生神章，朱童度苦河
　　灵章技难，七玄升轩，十转登汉。
　　七色宝云
　　《云书度命》。
　　昆仑山气五色
　　《老子藏经》
　　庆云
　　所屯者，为云营也。上清玉房生七宝之云，云色十重，其气九扇，唯童子宣弥得乘此宝云，上入玉清之天。辟非者，太微之内神，宣弥者玉清之神也。
　　三元君之出游也
　　白日倾曜，八风洞波，连晖九万，高霄舞晨，绛霞郁敷，黄云七晖。
　　紫蕾吐晖
　　绛霞敷天，三景高照，诸天光明。
　　九色之云
　　紫碧二色之云，五色紫云三素之云，玄灵丹霞，绿青三色之云。《龟山元录》 
　　早云八素紫云
　　七素绛云，六气绿云，五素青云朗。《太洞真经》 
　　庆霄四会
　　八道焕明，三景齐照，九气朗清。
　　育精之宫
　　有上华之室，室中青气，号为反香之烟，逆风三千里而闻此香。
　　十华诸仙，集紫烟结成宫，元始於碧琼空歌
　　大浮黎土，坐碧霞之上。
　　大微帝君
　　生於明霞之内，五云缠络，更号玉虚，凝真固液，万思玄霞以自运，念游霄以登空，御玄晨於十天，骋飞电陕控龙，积思成真，其次省要以示青童君。东方青霞，讳飞虚；西方白霞，讳素虚；南方赤霞，讳知映；北方黑霞，讳玄象；中央黄霞，讳总生。能知五霞讳，降致飞耕，朝夕存念，玄霄来迎，乘空上升造太清。
　　庆霄重飞，朱兰吐葩
　　流丹上回，灌精玉霞。
　　绿霞吐津
　　罗布太空，紫虚结烟，徘徊丹房，三晖洞明，七曜流光。
　　紫霞映帝席
　　五云曜九玄，八风起绝宇，幽清绿轩间。
　　七色宝霞下皇之老饮七辰灵之雾
　　餐洞天之光。
　　青白之露
　　不绝天，将凶年。
　　天地中和
　　甘露降矣。
　　挹玄渠之甘露
　　变白首而方瞳。《大洞》 
　　阳气至变，雪化为雨；阴气至变，雨化为雪
　　太子。
　　西北有柱天之火
　　风从上来即寒，东北有柱天之石，风从上来即冻。东南有柱天之火，风从上来即温。西南有柱天之炭，灰风从上来今人少气也。
　　风鼓之旌
　　回舞麾盖，玉树激音，琳草作籁。
　　神风四会，阴阳中和
　　雨泽时注。
　　百姓思雨
　　仙公有符社庙中，天地晦冥即大雨。
　　北方天下
　　天雨八味之水，洗浴人身无垢秽。《三皇》
　　安雨安风
　　有善精神居其中。
　　暴雨暴风
　　有恶精神在其中。
　　阴气为雪，阳气为雨。雷公
　　姓果，字君吾。《三皇》 
　　坎离为南北
　　雷电得以成威。
　　雷电
　　火精。
　　南帝激电
　　易我驱秽毒热不加丹精陵风。
　　八风奏烟
　　流电激威，百阳吐精。
　　五老翼轩
　　八风后扇，神电前驱，玉华侠毂。
　　激百阳以生电
　　鼓千阴以吐威。
　　大圣之君
　　地品第四
　　地才者，积阴凝滓，怀山负岳
　　太上处服。《业报经》 
　　天地南午北子，束卯西酉
　　四隅空元，相去各九千万万里，地厚万里，下得大空四角，下有自然金柱，复有三千六百金轴，柱方圆五千里，一一相连，神风为刚，故能低昴前却。《真人内传》
　　土有五德，土之五常
　　为万物母。
　　贞观国
　　地形如仰月。
　　昆仑山下有九地
　　地下有一重水，水下有一重风，如是各有九重。今之地动者，风水之摇也。王者有大功德，若有怨酷，天地为之动，鬼神为之感。
　　地皆琉璃，白银紫金，真珠碧玉，间厕
　　合成，金粟泽七珍
　　官殿。
　　玉京山
　　《仙公请问》
　　乾神
　　字仲尼，号庖牺。《藏中经》
　　坤神
　　字大曾子。
　　艮神
　　字非先王。
　　震神
　　字小曾子。
　　巽神
　　字大夏侯。
　　离神
　　字孔文昌。
　　坎神
　　字杨雄招，王号女娲。
　　兑神
　　字一世。
　　大福堂国
　　融金灌地，四边阶道是碧玉琉璃，宝节四匝。《灵书度命》 
　　东极碧落空歌
　　太浮黎国地是碧玉四匝，阶道金银宝饰。
　　西极太福堂世界
　　西那玉荐地黄金为阶，四面珍宝，林木乌兽，声有玉音，一国男女，面有金容。
　　北极奔贤世界
　　郁单国地土皆凝水精琉璃。
　　边邦七宝之国
　　南有玉京之国，西有飞霞国，昆仑南有玄圃、玉林国，东西七宝灵林园。并自生金银，水精玉林，统之三周，名为七宝国。
　　西王母
　　从元始天王受道，乃共刻北玄天中，绿那之国，灵镜人乌之山聚，九玄正一之气结而成书，字径一尺，焕在玄虚之中。
　　皇上丈人
　　在上清八明乡定真里。
　　九天丈人
　　在五合乡。
　　九天元父
　　在九天上丹灵乡洞元里。
　　九霄真王
　　在玉清上虚乡化仙里。
　　上虚皇君
　　在上清离合乡明光里。
　　元君道君
　　在上清元洞乡通晖里。
　　上皇玉虚君
　　在上清太丹乡三宝里。
　　太明上皇君
　　在上清七相乡太明里。
　　玉虚君
　　在上清六元里。
　　皇上万始先生
　　在上清明灵乡上张里。
　　太帝君
　　在玉清金华乡日精里。
　　洞景君
　　在玉清朱雀乡崖中里。
　　玉帝君
　　在上清仙灵变乡空微里。
　　紫极君
　　在上清七元乡华盖里。
　　高帝君
　　在上清三轮乡成真里。
　　紫晨君
　　在上清自然乡永康里。
　　紫精君
　　在上清金相乡升平里。
　　玄一君
　　在上清九元乡三关里。
　　天帝君
　　在上清三真乡五晨里。
　　太素君
　　在上清七相乡九转里。
　　三素君
　　在上清七相乡九转里。
　　洞真君
　　在上清王相乡金婴里。
　　道中君
　　在上清七相乡九转里。
　　大道君
　　在上清紫映乡金光里。
　　黄老君
　　在上清上清乡昌乐里。
　　元景君
　　在上清上元乡会灵里。 
　　皇初紫元君
　　在上清霄中乡神汉里。
　　元英老君
　　在玉清金晖乡仓元里。
　　天子邦畿千里
　　象日月之径，号曰京师。《太真科》
　　桐梧真人
　　写我金庭观，解驾三秀几。
　　太极真人
　　深九万丈，深广九千里。后学道成，莫不临东井沐浴，以登东华青官。黄气阳精三道。
　　玉华宫
　　有玉井，服之寿同三光。
　　山岳天首山
　　以七宝为石，游檀、苏合、安息、郁金为草木，以师子辟邪，麒鳞为走兽，凤皇、朱雀为飞乌，山出五色流霞泉，以得道神仙妙行真人为居人。
　　法天之左
　　各有东蒙山，三气所成，体七为智，炼浊使清。
　　阎浮提有蒙山
　　圣兽灵禽，金津玉液。
　　西龟之山
　　一日龙山，九天之根细，万气之渊府，在天西北角，周回四千里，高与玉清连界，束南楼通阳之霞，上临青官神帝之门，西北即广寒之野，上连金阙仙神之府，南则极於太丹淳利之乡，气协洞阳之光，北则指於钧陈，交关素盖，气践广灵。中央直冲玉京八素风山，顶平天三万里，黄金为墙，绿玉为门，金台玉楼，十二神官，上有自然流精、紫阙金华之堂，琼瑶之室J 傍通九冗之洞，自生紫素之云，崖生紫桂，岭秀琼林，结珊瑚为条，植玉为根，骞树含实，赤子白环，三华曜葩於朱景，反香流芳於太玄。八气扇飘以长鼓，玉箱空唱而成音。龙嗥云岭，凤啸绝岑。毒兽万罗，长蛇千寻。神官堂堂，灵仙纷纷。盖元始之妙化，臭天元之灵根。《龟山元录》 
　　八海之内，有灵乌山
　　一曰人乌山，皆七宝官殿，琼台玉房。洞室者，名山之内官，山上为外官，有金银珠玉琳碧神仙之药，众宝罗生，百千万种。师子神龙，鸾凤麒麟，交横玉树琼林之中，清风叩之，如九韶之音；苏合游檀，百种香烟，逆风达四千余里。
　　西王母
　　学道於元始大王，三千年道成，还昆仑。临去，共刻人乌山上，字方八丈。太上人乌山，不天不地，不况不浮，元气火烟，神真是游。玉井泓澄，灌溉靡休，百二十官，天府相通。日月昏明，玄芝万株，绛树特生，其实皆珠，白玉嵯峨，醴泉出隅，与之左流。玉女所登，紫云飘飘，甘露霏霏。金地玉房，在乎其中。
　　锺山
　　在此弱水之北，上方七千里，周回三万里，生千芝神草，照九阴之下。
　　虹映山
　　上清天中五老真人所治，辅玉帝所司。
　　广霞山
　　玉清天中，九日所出，日帝所司，五帝之所处。
　　浮绝空山
　　太清天中，神壬之所，治大道真气之所，结保五神之符於浮绝之山，开明仙之晖於五日之华。
　　秀华山
　　元景天中，下有玉堂五灵，真君所处。
　　寒童灵山
　　紫元天中，有圆华官殿。
　　紫空山
　　内景天中，青精君携立景之童，化玉室之内。
　　金华山
　　太一元天中，有五道之官。
　　荡荡神仙
　　九天丈人乘晨徊之风，入太晖之官。
　　九老京山
　　在扶桑之际。
　　高元之山
　　玉真天中。
　　流刚八山
　　有景晖之室，太霞之烟，西王母所治，真仙女处。
　　上清真人
　　登太帝沧浪山，太极真人授以丹青玉炉经，云根柔金经。《上清三天君列纪》 
　　盈华国有风山
　　有紫府官，天真神仙玉女所游。
　　玉清帝君宴景龙山、玄都玉京山
　　有七宝城、七宝官，亦日罗玄山、众宝幽劫山、大觉山、太真山。
　　尹喜
　　从老子东游，登日窟常阳之山。
　　三十六天王
　　汉国之束有小室山，有黄石膏，一服之身作五色。从此西北上三万里，
　　入台山，有青香桂树，实如桃，得者
　　乘龙迎之。从此东北去三千里，得
　　华山，上有明星玉女三千人守之，持
　　青简玉文度人。
　　浮罗之岳
　　　西那玉国有长桑林。
　　东岳太山
　　　五岳真图。
　　东岳太山君‘
　　姓玄丘，讳目陆，衣青羽章九色班
　　裘，带上皇命神之传，乘青云飞舆九
　　色苍龙。
　　南岳衡山君
　　姓斓，讳洋光，头建八朗宝光玉冠，衣赤锦飞裙，帔神光绯文裘，带对灵制魔章，乘赤霞飞轮，把神芝。
　　西岳华山君
　　姓浩岳，讳元仓，建六元通神飞冠，衣飞裙，被素锦裘，乘素霞飞轮。
　　北岳但山君
　　姓伏，讳通萌，建五气宝晨玉冠，衣黑锦飞裙，被玄文明光裘，带交灵紫绶，乘玄霞飞轮。
　　中央嵩岳君
　　姓角，讳普生，建中元黄晨玉冠，衣锦飞裙，被玄黄丈裘，带黄晨中皇章，乘黄霞飞轮。
　　三气丹文
　　真文一篇。
　　云珠岭
　　太上挥神诗。
　　紫馆紫霞峰，玄井三刀际
　　众真歌诗。
　　宁玄甫
　　受经九年，理之白空之山，入土九尺，李仲君白空之岩，有玉文银简，金青之信，奉之三年，三元下降，寿七百年。《三元布》 
　　上清真人
　　总仙大司马长生法师，登太帝沧浪山洞台中双玉穴，酣紫岩明芝液，遇上清万石先生於大空之岫，授以乘飞驾虚八气景龙之踏，反胎守白越度法。
　　玉骑岑
　　空洞灵章。
　　东岑
　　众真歌诗。
　　赤明天中南霍之丘
　　元始引宾琼堂。《二十四生图》 
　　太岳之山
　　名五间之山，下有清渊池，方圆千里，太元晨中君所治处，太素三元君所游大洞。
　　凤脑固劫龄，披锦入神丘
　　太上挥神诗。
　　上清真人
　　到大降青林千日丘造少野，童子过金母台。《上清三天君列纪》 
　　长林丘
　　《本行》
　　齐九鸾於阆崿之墟
　　青童君言。《灵书紫文》 
　　苍霞九灵之墟《 本行》 
　　九泉洞庭之墟，太上大道君濯天貌於兰玉，发金精於幽谷。乘大顺以御至象，游冥神以混五浊。澄波九落，劳不止足。
　　龙威丈人曰苞山
　　洞室中四方皆是青石，左右壁以白石，有灵宝五符。
　　前山丈人
　　在委羽山，能炼石成水，煎水成粉，涂石为散，上上帝君，天魂同变。
　　太元山中
　　有洞官玉户在峨媚山上，并列于太无太素之中，天德真仙获名刊此石室。
　　五气玄天黑帝真文西玄山
　　洞台中有玉简金字。
　　苞山洞室
　　行七千里有群孔杂穴，千径百路，金城玉屋，明焕朗错，以紫玉映以流黄。
　　柏芝高
　　登太素三元山，开金门，入龙穴，行四十万里，到会月官森朗都中黄太一上帝之馆，遇始元童子，手车小童，受虚皇帝录化一成万之法。《大洞真经》 
　　碧落空歌
　　育清之树，叶生紫书。西那玉国有七宝骞树，赤实白环，上有凤皇孔雀金翅乌，六时吐音。
　　元始五老
　　太上大道君、上帝高尊，十方十神，会於西丹洞阳上馆，坐明珠七色宝树下。
　　金根之树
　　琼柯玉精为实，刻题三十六国音、诸天内文。《外国放品》 
　　天首山
　　七重宝城，上生七宝树，覆城上八方之外，金刚为根株，文玉为枝条，明月为荣，夜光为叶，碑磲码脑为实，宝银珠玉并错其问。
　　香树璎珞音乐树
　　有高四里、三里、二里、一里者。《三皇》 
　　非方天下
　　有树曲合，状如交露。
　　金门内
　　有高骞树，黄气阳精，三道顺行。
　　东井之内
　　广灵之堂，中生三华高环之树，高四千丈，枝二千里，一劫则生李子而无核，食以飞仙。所谓绛树丹实，色照五藏。
　　黄水四合凤脑实一枝
　　地穿一丈，令种之三年，生赤树如松，高五六尺，其实如梨子，白如玉，食其实，上登太微，唾地化为青玉。《灵书紫文》
　　穿地八尺
　　取赤树子种之，灌以徊水，水丹也。凤脑，液名也。三年生绛树似李。《上清三天君列纪》
　　柏木者
　　东井之精，万水之将，百草之主。《玄中记》 
　　槐
　　虚星之精也。
　　女贞
　　少阳之精，束方角，四庚三气合生此木。
　　梅
　　营室之精，合正月东方之气，众木之玉，故在木前而生花。
　　桑
　　箕精。
　　山茱萸
　　大火心星精，生於山润於泽，方茎叶两相对，像阴阳相配偶也。
　　谷木
　　角精。
　　七宝华实
　　作上清三洞玄经文章，食此华实，为金光仙人。
　　水精山
　　北方有小海，入大海。又有重山，高四千里，上有水，底皆金沙，五色莲，大如轮，刺之汁出，味如蜜。
　　青林之华，日精三气之华
　　《太上九赤班符五帝内真》
　　三会交龙之华
　　《上清三天君列纪》 
　　百草萌芽
　　《太上处胎业报经》
　　太帝抢青林之药
　　《大洞真经》
　　水泉避实归虚，北高趣下，五色水
　　人乌山出反魂流液。
　　碧海飞翠波
　　九龙同辔起。
　　东极织女之水
　　西尽长庚虞渊。
　　神芝水
　　天地运度。
　　振拖天江
　　《消魔》 
　　回水玉精，零泉碧蓝
　　饮漱东蒙，寄乐沧浪，雌一老君。
　　大帝之山
　　有玄膺九窗之阙，外有醴泉玉浆之渊，北方玄，滋五色气之天，下有长生之渊，中有太上之家。
　　五帝放金龙於清泠之渊，灵宝大道君曜龙文於沧渊，东海水帝神王
　　姓开，讳内灵，乘蛟龙飞行云轮。
　　西海水帝神王
　　姓导，讳洞清，乘素霞飞舆。
　　北海水帝神王
　　姓喷，讳渊元，乘玄霞飞舆。
　　绮合台
　　下有万津海。《大洞玉经》 
　　东海
　　姓何，令归君。
　　南海
　　姓刘，名嚣君。
　　西海
　　姓李，名日濑君。
　　北海
　　姓吴，名禽强君。河伯姓冯，名夷，字平君，主水。知者不畏风波，不饥不渴。
　　琅碧之溪天镜国
　　有无州上生五芝玄涧，饮之与天地同年，中有三万仙子饮此水。
　　太初天中
　　有流汨池，广千里，水香美，中有玉树莲花十丈金莲，仙人处莲中，饮此水则五藏明彻，面生紫云。玄州之北有帝川，玉灵仙母、金莲仙女常所游也。
　　西那玉国
　　金精玉池，飞天神人，一年三沐浴其中。
　　郁单国寒池
　　广五百里，有流精玉芝，是国男女饮池水，面如玉。
　　纯和国七宝池
　　有黑乌，青白赤黄，绿乌翠凤，音声甚妙，闻者皆生道心。
　　金门内有金精冶炼之池
　　中有石景金髓，玉膏丹芝，黄气阳精，三道顺行。
　　夜光液
　　众真歌诗。
　　广灵堂中
　　下有青芝玉膏泉，旸谷神王所饮。
　　上仙万帝
　　立秋曰沐浴东井泉。
　　万丈谷
　　罗邓山下是鬼神之狱。《金玄羽章》
　　玉浆之泉
　　天地运度。
　　五色流泉生洲
　　碧海中，扶桑水西接蓬莱生神仙之华，仙家数万人。
　　祖洲
　　在扶桑东，东海中有不死药，仙官探而服之，百年面有流光。
　　长洲
　　一名青丘，在南海辰巳地，天空之外。
　　炎洲
　　在南海中央，积火连天。
　　流洲
　　在西海南，上有仙家数万，出昆吾之石，成铁之钢，光明洞照，如水精割玉如土。
　　玄洲
　　天镜国外，上有太玄都仙伯真公所治室。
　　七宝色冲天
　　障翳日月。《业报经》
　　太初天
　　中有庆元之夜，河号度人之津。
　　玉箫云上唱
　　凤呜洞九遐。
　　金桥银柱
　　琉璃薄上，七宝栏格，晃晃育育，照於水中洞渊。
　　上清道宝经卷之二竟
　　上清道宝经卷之三
　　死生品第五
　　在胎九月
　　九气结形，形成神具。十月诞生，九天称庆。太一执符，帝君品命。司命定算，五帝监生。
　　人禀太和阴阳之气
　　受五行性。《 玄妙内篇》：九天丈人告三天玉童日：二象含真，上应九玄。流丹九转，结气为精。九天之精，化为人身仙胎精。
　　怀胞六智，法象五灵
　　共三万六千神。
　　人为道德之室宅
　　神人戒。
　　五道神形
　　《老子本生》 
　　问关三道
　　玄液七经，日月映於六虚。口目运其神器，人道如此。云行雨施，五因成具。五因，五神也。三道，三真也，即三一之尊神。
　　太一
　　名务猷收，字归会昌。知者长生却万祸，玉女来降。
　　三元上气之神
　　左无英公子也。
　　魂魄生於九灵之宫，神液运於三气之真
　　主之者，号白元洞阳君，一名朱精。
　　中央司命
　　或日制命丈人，一名神宗，一名灵华。
　　命门桃君者
　　天地之资元，阴阳之灵宗。金玉之关，房户之宝。并制命於桃君之气。
　　三五浑合，化生五神
　　禀五气之大灵，符命之玄宗。
　　一切含气
　　禀仓元而生。《 仓元上录》 
　　六尘
　　色尘、青黄、赤、白黑，眼所得。
　　声尘，官、商、角、征、羽，耳所得。
　　香尘，膻、焦、香、腥、臭，鼻所得。
　　味尘，苦、甘、辛、酸、醎，口所得。
　　触尘，软涩、轻重、坚滑、燥湿、冷暖，身所得。
　　法尘，能生心识，若诸心反尘，五体为别识，得名别诸尘，云云。
　　四大
　　地、水、火、风，四法合成於四尘，故名四大。
　　六家
　　甲寅木神为毛骨，甲申金神为齿爪，
　　甲戌土神为肌肉，甲辰风神为气息，
　　甲午火神为湿暖，甲子水神为润泽。
　　六合共成人一身。木神为肝，火神为心，土神为脾，金神为肺，水神为肾，风神为胆，故有五藏六府、九宫十二室、百八十关机、三百六十骨节，四支五体、三焦六躯以象天地。《玄妙内篇》 
　　六根
　　耳，目，鼻，口，身，意《西升》 
　　五根
　　元始智慧，正观解脱。
　　五物
　　和合成假名人。
　　琼胎紫户
　　九丹上化於胞胎之中，法九天之气。
　　紫络结胞
　　宿命挺仙。《太霄琅书》 
　　日母者
　　玉清之老母，主胞胎之尊神。《大洞玉经》 
　　紫素元君
　　托琼胎於紫胞，含虚秀於玉户。
　　天尊大圣
　　元见受生所处琼府，内外明彻，处胎业报。
　　二十八重果
　　化体出自然，七月渐变形，十月具音声。
　　云雾子
　　元皇气虚之胤，大帝之中子，抱琼胎於玉房，结云精於金门，含日月於紫胞，变洪露以凝神，上皇九年三月一日天晖启晨，诞於九玄之上宝曜无量之天，睹太阳於云崖，曜金容於琼轩，顺皇基於帝图，法玉秀於自然，濯以九灵之晖，灌以甘香玉泉，食以七色灵芝，哺以九炼飞霜，神龙翼其侧，琼凤荫其颠，紫烟生乎上，流光郁於邻，二象捝其刚，三辰协其真，神州歌其妙，七转变其神，虚风迅其躯，回香荡其尘，萧萧太虚之上，靡靡洞波之滨。《太霄琅书》 
　　道根九天元父
　　形长七千万丈。春建玉愤，着九天凤衣云凤乌，常乘碧霞飞舆，从十二飞龙。夏着九日衣赤凤斑文虎装，秋带温蜓龙渊之剑，冬化为日精之光，与紫晖相杳，合变混沌二象之气。
　　道极九天玄母
　　长七千万丈，从十二凤皇三十六仙人，衔月精，乘十二色云也。
　　玉灵仙母太上告青童曰
　　上相赤光之前，与我俱生国王之门。
　　九官真人
　　《本行》
　　八景齐真，九帝同明
　　南越浮利，北落寒官。庆云重玄，四达交通。
　　灵岳非常宅，飞云是我龙
　　《琅书》
　　朋友皆真人
　　玉童为家，腾身太清中，太上之宾客也。
　　独步三界，五行气战，三光失度
　　阴阳忿争，八节乖错，故病害万种。
　　上古之人独得天地之心意，中古人半得，下古人不待，身内三十九户
　　《上清三天君列纪》 
　　轮转三涂往五道
　　共经死路，悠悠冥冥，太清真人尹喜眼有日精，头负圆曜，五藏有文，面有七星，上象天文，下顺地理，乃《元上真人内传》云也。
　　头中有九宫五岳仙伯脑神
　　青衣从千乘万骑，长一寸二分。
　　太上紫青左元君
　　守头面境，使万邪不侵。
　　眉神
　　元光，大灵君也。老子历象。中眉者，白元之华盖，太上素灵帝君，一名七灵，一名神文。人守眉问。《大洞真经》
　　目神
　　守道童，长三寸，衣五色，金真玉光。左目童子，字玄光，右目童子，字英明。目者，太一之日月，太上素灵。右目童子讳晨婴，洞观天关监帝庭豁在三晨乘运征。左目童子，讳飞灵，玄微无穷，睹玉精赫，若天威放流星。《宝曜经》 
　　鼻名山源
　　一名鬼井，一名鬼池，一名邪根，一名魂台。《大洞真经》 ：鼻者，三元之丘山。
　　口神
　　天一君，字丹朱，为明堂官。口者，绛宫之朱渊。《素灵》
　　舌神
　　道岐精，长七寸，朱衣。齿者，胃官之威力。《素灵》。舌者，元英之龙辕，太微小童对帝真，安镇舌下通液源。《宝曜》 
　　耳神
　　娇女，又名玉堂官，九玄之真，讳总制，镇在右耳神聪惠，窃响万里，入无际官宅，郁郁仙皇，位教兆度，命合符契，皇一之魂讳上归。镇在左，耳总万机，三合成一，齐光晖。耳者，帝君之听门。闻金声玉音者，真气来入；闻弦乐之声者，六丁玉女来卫也。
　　太一尊神归会昌
　　守我玉枕。《大洞真经》 
　　丹皇运珠绛宫神
　　上填项中大槌边。
　　黄素中元君
　　名圆华黄刃。守我胸腹之境，鬼魔伏制，三尸灭形。一真天。
　　精神静安
　　镇在胸中，统生问悉。衣锦衣，飞青裙，为兆度命，塞死门。
　　含景参九玄．
　　下镇背，景集中田。
　　齐神子灵
　　又名昆仑，又名大渊。
　　左无英公子
　　字合符子。一名元素君，一名神公子。守我左腋下肝之后户。右白元洞阳君，一名朱精，一名启成。守我右服下肺之后户。《大洞真经》
　　两脸神．
　　字道成，长四寸一分。
　　掌神太阳之精
　　字魄上。日中司命，讳接生。镇兆右手四大，名五华。保真置灵，营仰日月，咽元精。日中桃君，讳方盈，镇兆左手，运斗星，把持天冈，御五灵，历度四十，纬天庭，回三匝，九洞清明。
　　足神太阴之精
　　足者，肾元之灵阙。存足底各生两白龙，在我左右。《九真中》 
　　喉神
　　名百流放，字道通。
　　五真养光法三天
　　镇兆喉内执妙篇。胎中一元务玄子，太一精魂玄归子，镇兆五藏命不死。
　　肺部童子讳素明
　　镇兆肺户内外清，游魂散魄付黄宁。
　　心如猿猴，又似熛火
　　《太上八素真经》
　　心为阳机
　　真人入山要。
　　太一五神
　　一共混合，变为一大神，在心中，号日天精液君。
　　南朱布真
　　绛云徘徊练变，五道四节，虚飞流真，敬灵神，灌八围，赤子携景，万神总归。心府纳精，五府明开。道合成仙，四体轻飞，五帝侠映，升入紫微。《龟山元录》 
　　绛宫心丹田宫
　　中一丹元皇君神运珠，字子南丹，一名生上伯，一名史云拘。
　　胆为紫房宫
　　神名龙德拘也。
　　七真阳度命年
　　镇兆五藏大胃中，朱英玉芝自溢充。
　　太阳焕精· 
　　玉桂通明，六气流布，豁咏朱庭，气府间真，六胃华生。
　　血中赤气君
　　司命精魂二神，共守百关之血也。
　　金骨玉名
　　紫字上清，得备招灵，招灵之符，豁
　　落七元之符也。
　　骨节第三真
　　名坚立君，字疑羽沬。
　　太上叩齿七通
　　为十曜道。五嘘为欲断众生五苦。《升玄经》
　　叩齿大呜天鼓
　　招天真，会韦仙也。左呜天锺，右击天鼓，辟鬼灾，百福至。《太极隐注实鴂》 
　　一呼一吸
　　三叩为善。
　　弹指召十天
　　《升玄》 
　　行山采药
　　一步一磬欬。
　　元一天尊
　　勑玄一二君可开紫罗七步妙光玉府中演出定生金章，授虚皇元高道君等。
　　读河上真人一章
　　则征太上玉京，诸天仙人叉手称善。
　　礼东华青童
　　北向三拜，求所愿神仙事，丁卯日礼。寿骨日生，仙道日成，法师旨教。
　　天尊命九天司马
　　出《九天生神玉章》。四补列位，五老监真，太一命玉帝唱盟，南向长立，以付飞天无极神王。
　　天尊授太上道君经
　　卫，太真王夫人执十绝灵婶立下方，侍经玉郎立左，监度司马立右，九天真王执九色节正於中央，元君回信三转，万神齐到，真王束向，转节三回称善。天尊起，诸天大圣真人玉女一时同礼。《金苏简文》 
　　天真降，道气明
　　谒三元，朝玉清，登其台，睹神形。
　　天尊仰天含笑
　　有青黄赤二色气口中出，光明彻照十方，无幽无隐，金书紫字，玉文丹章，焕烂三气之中，三八景神，二十四真各从千乘万骑在空玄之上，辅卫灵文。《二十四生》
　　太上高玄真人 
　　曜金颜而含笑。
　　游行蹑云纲，乘虚步玄纪。涉尘载劫
　　元始智慧正观解脱。
　　太上道君坐大莲花
　　诸天真仙，一切大众，各各生诸莲花一一叶问，十方国土各於中现，一一花内各现其国城朝官殿。
　　道所以绳天正地，白虎居西
　　元气居北。
　　东方青帝君
　　往常，讳精萌，衣青被碧锦飞裙，带翠羽交灵之绶，乘碧霞九龙云舆，从青腰玉女十二人，手把青林之花，九色杖幡，游行东岳。
　　南方赤帝君
　　姓突，讳洞丹，衣徘云锦袍丹文之裙，佩南极符，带朱官八光剑，乘赤霞飞轮，从太丹玉女十二人，手把日精三气之花，游行南岳。
　　西方白帝君
　　姓混，讳旨归，建七气光明斑冠，衣白锦云光抱素锦飞裙，乘素云飞舆，从太素玉女十二人，乘十二白虎，游行西岳。
　　北方黑帝君
　　姓玄，讳朔萌，衣玄锦袍，带文身神通剑，乘云飞舆，从太玄玉女十二人，飞龟进行北岳。
　　中央黄帝君
　　姓麻，讳忠顺，衣黄锦袍玄黄飞云锦裙，乘黄云飞舆，从黄素玉女十二人，乘十二飞麟。
　　皇上玉帝
　　佩金虎凤文，带神虎玉章，光明玉洞之中，两手把斗星，在华盖之下，立紫霞之上，在紫虚中。《龟山元录》也。
　　真君出世
　　凤凰为家鸡，麒麟师子为家畜。
　　大会欲至出真人
　　都会长安洛城西，当会黄河益泽之边也。
　　心是人之圣王
　　天地神也，与日同气，居五藏之中，至尊也。
　　元始天王
　　生乎空洞之际，七千余劫，天朗气清，二晖经络。玄虚紫盖映其字，六气之电翼其真。独秉灵符之节，琼舆玉轮，君笔玄龙精流荡曜电虚官，东游碧水豪林之境，上憩青霞九曲之房，遥登金阙，受号玉清。
　　太极天子
　　小为百官。
　　揖让而升天下
　　正中央一天子。
　　第九天王
　　当下化生为天子。
　　天下幸甚，莫不归王，混沌为一
　　上德之君。
　　纲为帝王，纪为皇后，九皇上真君
　　上清之典禁，主玉华三元君。
　　太一上元君
　　万仙之司，主方岳之真气，除死简，刻书生简。
　　白素元君
　　宝五藏道，着龙文白锦帔，头着紫盖芙蓉冠。
　　黄素高元君
　　形有黄金之质，头着紫华芙蓉之冠。
　　紫素元君
　　着虎锦紫华被，紫龙文裙，申紫辰芙蓉冠，紫辰双珠盖。
　　上元夫人
　　三天真圣之母，统领十方玉女之名，绿服赤霜之袍，带六七火玉，执流黄挥精剑。《茅君内传》 
　　紫微夫人
　　姓王，讳清娥，是西王母第二十女。紫微官在北漠外羽明野玄垄山。山在昆仑山东北。紫微说王母言曰：圆形而方景，方精而负柔。景藏形内，精隐象中。景赤象黄，是日月之瑰。若知其道，可以吐纳流霞。服日气以平旦，探月华以夜半存之，去面前九寸，令光景照我泥丸，下及五藏，洞彻一形。《太上隐书洞真玄经》
　　中候夫人
　　是徊风大混合师，紫微夫人是大洞真经师。
　　夫人一称小童
　　言童蒙小识凭大君也。
　　后圣君
　　大师彭君立相方诸官，青童君上保太丹官，南极元君上传白山官，太素真君上宰西城官，总真王君，一师四辅。辅者，左辅右弼，前疑后丞，四五占侯，总与辅师。神人治，真人为臣；真人治，仙人为臣也。．
　　上古帝王
　　圣人为臣。
　　用圣人之言者
　　与天地同德，与神灵合心。
　　天大将军
　　姓王，名阳，字子灵。衣绛单衣。《老子历藏中经》
　　左将军
　　姓唐，名宏，字使明，长七十二丈。赤情，大冠，左手持金符，将兵三千万众。《老君五千文》
　　中将军
　　姓周，名武，字文刚，长八十一丈。左手执玉阳之节，将兵三千万众。
　　右将军
　　姓葛，名雍，字文度，长七十二丈，右手执玉戟，将兵三千万众。
　　青龙将军
　　长八十一丈，布弓布箭。
　　黄庭将军
　　长七十二丈，把持魁冈。
　　白虎将军
　　三十六丈，捧张弩也。
　　荧惑将军
　　六十四丈，吹呜角。
　　玄武将军
　　二十五丈，搥锺鼓。
　　太微帝君
　　命太极仙抚九华呜锺。
　　位及仙卿
　　三皇。
　　侍经仙郎
　　王思真、孔文期、刘文静，受太极真人命出。《太上真一自然经》
　　虚上三天玉童
　　衣青黄七变锦袍，坐十二色云百变之光，手把九节金杖，其光缠绕如日月之晖。
　　子日玉童
　　玄英。
　　丑日玉童
　　童微。
　　寅日玉童
　　幽昌。
　　卯日玉童
　　光由
　　辰日玉童
　　黄水。
　　巳日玉童
　　夜舒。
　　午日玉童
　　司马胜。
　　未日玉童
　　公孙曜。
　　申日玉童
　　夏赤。
　　酉日玉童
　　冯季。
　　戌日玉童
　　台欣。
　　亥日玉童
　　公车盈元录。
　　金辰玉童
　　法轮。
　　太上神仙洞
　　天元洞太阳曜灵南极丈人，绛官玉童讳上玄，字升虚。《太上素灵》 
　　玉晨之童
　　三千人侍卫。《三元经》 
　　玉清隐书
　　万灵隐书，高上玉帝藏之玉清上官琼房之内。卫金仙玉童侍香等五百人，执光宝明玄散三气反香之花。《金玄羽章》 
　　玉女翠朱琼
　　担景入金房内。《二十四生图》 
　　娥容太丹玉女
　　头作颓云髻，衣朱衣飞裙。
　　上宫金华玉女
　　七百人侍卫仙母，使治流精紫阙金室琼堂，一月三登玉清，再宴昆仑。《五岳众仙》
　　甲子玉女
　　讳灵珠，字承翼。
　　乙丑玉女
　　讳兰修，字清萌。
　　丙寅玉女
　　讳之华，字郁陵。
　　丁卯玉女
　　讳须台，字馥猷。
　　戊辰玉女
　　讳爱停，字众梨。
　　己巳玉女
　　讳四浮，字宁华。
　　庚午玉女
　　讳会容，字流南。
　　辛未玉女
　　讳澄华，字抱珠。
　　壬申玉女
　　讳双皇，字风文。
　　癸酉玉女
　　讳龙婴，字欢生。
　　甲戌玉女
　　讳神光，字非帘。
　　乙亥玉女
　　讳紫大，字飞芝。
　　丙子玉女
　　讳寄风，字参孟。
　　丁丑玉女
　　讳凤玄，字雕郁。
　　戊寅玉女
　　讳兰华，字上容。
　　己卯玉女
　　讳英玄，字羽珠。
　　庚辰玉女
　　讳正灵，字香真。
　　辛已玉女
　　讳蔚胜，字雕罗。
　　壬午玉女
　　讳瑰贫，字千成。
　　癸未玉女
　　讳良营，字娥王。
　　甲申玉女
　　讳真元，字琼石。
　　乙酉玉女
　　讳兰萧，字玉英。
　　丙戌玉女
　　讳娥玄，字和婴。
　　丁亥玉女
　　讳与房，字录华。
　　戊子王女
　　讳朔峰，字定晖。
　　己丑玉女
　　讳烟灵，字偃珠。
　　庚寅玉女
　　讳七□，字灵飞。
　　辛卯玉女
　　讳肇台，字扁教。
　　壬辰玉女
　　讳蔚金，字丹旗。
　　癸巳玉女
　　讳安夫，字沙风。
　　甲午玉女
　　讳丹浮，字云龄。
　　乙未玉女
　　讳散阳，字灵华。
　　丙申玉女
　　讳遂精，字玄珠。
　　丁酉玉女
　　讳抱云，字绿开。
　　戊戌玉女
　　讳房宾，字石香。
　　己亥玉女
　　讳清英，字南灵。
　　庚子玉女
　　讳灵裙，字曲登。
　　辛丑玉女
　　讳素姜，字启清。
　　壬寅玉女
　　讳纷华，字蔚芝。
　　癸卯玉女
　　讳曜英，字西安。
　　甲辰玉女
　　讳龙元，字灵素。
　　乙巳玉女
　　讳欢庭，字逸室。
　　丙午玉女
　　讳营芝，字玉生。
　　丁未玉女
　　讳招风，字始娥。
　　戊申玉女
　　讳夜华，字灵婴。
　　己酉玉女
　　讳密明，字胜非。
　　庚戌玉女
　　讳紫灵，字容镜。
　　辛亥玉女
　　讳凤华，字锦安。
　　壬子玉女
　　锋仪房，字上音。
　　癸丑玉女
　　讳宝华，字照壹。
　　甲寅玉女
　　讳启元，字惠精。
　　乙卯玉女
　　讳庆阳，字娥生。
　　丙辰玉女
　　讳幽玉，字晨晖。
　　丁已玉女
　　讳伏华，字广敷。
　　戊午玉女
　　讳绿云，字安官。
　　己未玉女
　　讳金声，字曲台。
　　庚申玉女
　　讳进，字云飞。
　　辛酉玉女
　　讳百亲贤，字高英。
　　壬戌玉女
　　讳神珠，字贯众。
　　癸亥玉女
　　讳宁徊，字抱生。
　　曲经皆龙华玉女
　　金晨玉童散华烧香，侍卫圣人。
　　玉女
　　字道明，在神龟上乘紫云气之车。太阴玄光玉女，名元阳，字子丹也。
　　东方神女
　　名青腰。
　　南方神女
　　名赤圭。
　　中央神女
　　名素女。
　　西方神女
　　名玉女。
　　北方神女
　　名玄女。《老子历藏中》
　　玉清帝君
　　命北塞金台龙华玉女等，令歌高上洞神诗，灭魔招真，曲神惠高玄真。
　　南极长生君
　　乃命朱官阳门云奎金华玉女九百人，侍卫真文。帝以日精紫曜之华，以拂神经之上。《 七十四方》 
　　太上
　　恒使南真灵妃、紫灵娇女、面有金碧龙华者，侍比亿书之左也。《太极金简玉字》 
　　三千贤女子
　　悉年二十，受经已来入名山，六年得度，今在西岳南三百里仲阳官中，去杜阳官二一七里。
　　明星玉女
　　天地运度。
　　太和玉女，直使功曹
　　住立四方，正一功曹住立中央，上部功曹远望上天，中部曹远赡八方，促气功曹催促十方。出《数齐威仪》
　　岁六斋月
　　上三天令天帝太一使者、日月星宿、三官考召，司察天下人民罪过。
　　以上三天大贤
　　志十得十。
　　中贤
　　志十得五。
　　天贤有富贵者三
　　贵莫大於无罪，乐莫大於无忧，富莫大於知足。《老子妙真》 
　　魂尊魄贵，人中第一
　　受此经者。
　　南山有一道士
　　定志。
　　为善不止，名闻国中
　　四海人道之，天地爱之。百神利之。帝王待之若朋友，比邻视之若父母，功着天地。《太平》 
　　动得天心，静得地意
　　百行之所长，万福之所佳。
　　中国无善人
　　善人者，天上来，道人亦天上生。
　　天地水三官
　　书人善恶。《仙公请问》 
　　太上之宾
　　从生人中为人尊。
　　施四舍三
　　四施者，四种施也。三拾者，拾身，拾财，委命，求受密旨。
　　明威吉日良辰
　　供养三尊。
　　申明玄素精炼阴阳
　　不淫戒也。
　　金声玉韵
　　开悟后昆。
　　非时不说
　　非正不陈。
　　言行语用与道为一，无有死生
　　为天人师。
　　积人长寿
　　念念不忘。
　　福至天上
　　尚有退落。
　　祸入地狱
　　亦有进升。
　　丹童龙罗卫天洞明玉国
　　朱雀之阿授女字那台，年十四，一国倾心。南极上台紫虚元君，回驾丹霍之阿，授灵宝赤书南方真文一篇。元始时，於琅碧之溪，扶摇之丘，坐长林朽桑下，光映十方。那台见五色紫光曲照斋堂，登墙四望，见东方桑林华光数百里，中隔阂旸谷沧海之口，投身掷空，即为水帝神王以五色飞龙捧接，俄於玄中得化为男，乘龙策虚。元始命仙都锡帝号，大劫数极，青气运行，开光年於梵那弥罗台飞元云根之都，沧霞九灵之墟，元始又锡安宝华林青灵始老帝君，即赏灵宝赤书九气青天真文一篇。《本行》 
　　禅梨世界
　　有女日阿丘曾，发大慈之心，丹诚积感。开光元年，十方大圣尊神、妙行真人，同会南圃丹霍之阿三光洞台青华林中，看花仗乐，五千万众，真文奕奕，如星中之月。丘曾年十六，香汤自浴，南向望见神精焕日，紫云四寨，登墙坟身，冀形体成尘，飞至道前，火燃投身，俄化成男。元始命南极尊神授丘曾十戒，灵宝真人给太华玉女、有官玉童各三百，众好备发。《三十二相》 
　　名记诸天，十转弟子，施山栖道士
　　七祖得五帝交友。
　　功多
　　报重。
　　厚施四海
　　尊师敬道。
　　诵经万遍
　　太上龙舆下迎，白日升天也。
　　推之让之
　　道之报也。
　　推能让德
　　人无贵贱，有道则尊。
　　呼吸冲和
　　经戒。
　　为道多方
　　小能成大。
　　心如蒲苇
　　祸息从生。
　　慈心於万物
　　普深於众生。
　　上善第一孝
　　思得不死卫，化其父母，是太古上皇最善孝子，四方闻其善。《太平》 
　　名入真境
　　《消魔》
　　宣扬道气
　　劝化愚迷。
　　激和万音
　　飞呜子津。
　　太微天帝君
　　问居寂室，仰冷玄流。探服二象，吐纳飞霞。思五光以自映，运曜霞光色郁蔼，流焕琼堂紫房。
　　反真归朴
　　游於太素，观三代之遗风，内怀金玉。
　　游涉者
　　乍山乍水，或世或家，一朝一野。《太霄琅书》 
　　驰竞三业，迷昏六情
　　太上清真。
　　欺天罔地
　　妙真。
　　负山担石
　　液曳八难，生盗人物，死受殃对。《明真科》
　　翻覆阴阳
　　淫犯日月。《明岁》
　　呵叱天地，毁辱云霄
　　咒诅风南。《明威》 
　　天魔异道
　　惑乱其心，死入三涂。
　　入赤连地狱
　　水火之中，二千亿劫，无有人身。
　　赴水火之危亡，轻忽宿命
　　以为妄造，非笑至经，以为虚诞。
　　玄教陵迟
　　天人涂炭。
　　不信大法，不敬明神
　　秽慢灵文，死上剑树，八达交风，吹树低昂，足落刀山，生婴六疾，转轮五苦，沉沦罪田。
　　赐我惠药
　　疗除愚痴病，以善言说，次无明翳，使智眼瞳清，冷明了了，照见实相。《本际》 
　　六情一染
　　轮回於三涂，飘浪而忘反；流转於五道，长沦而不悟。《定志》
　　黄金万斤
　　仙经一部，施於穷山，来世铃当贵金。
　　贪为大病
　　非咸艾所愈。
　　二十五年
　　受惠不散，司命引奏，大算七百。《本真科》 
　　人情难制
　　如风中竖幡，飘飘不止，唯圣人能禁。
　　侍经仙童
　　奏傲慢人於三天；司真上奏太上。三奏子铃失道。《仙公请问》 
　　评论道德，毁辱天真
　　口是心非，百恶所归。
　　够蘗熏心
　　破怀十善，兴隆十恶，四达既荒，六通亦塞。
　　五神猖狂
　　好酒失行。
　　三畏三患
　　死归幽都，考对入鬼囹，转轮亿万劫也。
　　五欲
　　无数念念众生，目欲观五色，过使魂劳；耳欲闻五音，音烦则魂苦；鼻欲嗅五香，香溢则精流；口欲甘五味，味丰则神浊；身欲恣五休，体慢则志散脾伤而行危。《老子经教》 
　　五恶
　　《灵书度命》 
　　七伤
　　高圣帝曰：第一之伤，神泣穷府上闻；二伤图有玄名，灭己九泉；三伤五府功败，万神振惊，真仙高游，赤子悲呜，虽有玄记，空失玉名；四伤魂离魄逝，九孔尘埃，五府乖丧；五伤青官有录，金阙结篇，轻真贱宝，反黑七玄；六伤五神飞散，灵元失光；七伤真气忧於灵门，游神骇於赤子，魂魄游於官宅，真仙高登於玉清。《回天九霄》 
　　十患
　　息修其事也，而不恒其道矣；患奉师也，不终其身矣。真人云：十败一败，魂号灵府，上闻天阁，三官推争。
　　三春游猎
　　张罗布纲，放火烧山，死负铁杖，万痛交行，驱驰百极。《明真》 
　　壅川决渎，布网垂纶
　　死入刀山剑林，智惠正观也。寿命未能究，洽天地之心，阴阳之意想寿难也。命与寿，天道之重宝，所以私有德，天地六合，八远万物，都得其所，乃得增寿。
　　竟其天年
　　寿也。
　　道在空洞之中，莽荡之外
　　在无上之上，下在无下之下，故人为道以寂默养其身，以清冷平其心，以精诚守其节。渊居静处，若蛟龙之垫藏；泥而不浴，若两曜之亡虚；化德存神，若社稷之保光；立尊神明，若宗庙之守处也；人不我见，神鱼之在大网；人莫我知，若日出之无东；我之无穷，若大道之无方。
　　天地虽神，不能禁也；日月虽明，不能止也
　　《太平》 
　　脑宫填满
　　和六液。《太上三元洞珠》
　　生之宫庭
　　真人在於无形之问，休息於无邻，得玄珠之生源。
　　寿齐日月
　　《龟山元录》 
　　得天君腹心意者
　　长寿之人，与天上诸神从事。
　　无訾命算，阁在天府，胸中纯白
　　志若流水居若城，乃能长生。
　　功德感天地
　　《老君策文》 
　　外经六艺，内定上清，丹液玄妙，飞升紫庭
　　《丹简墨录》 
　　观天文者
　　名三光，世间睇三道，日往月来，北斗九星，二隐七彰，斟酌玄津。《宝玄》 
　　尹喜仰观天文，俯察地理
　　察地理，候三色也，土、山、水也。历览五方宝玄。
　　天上奇仙术
　　无亿数。《太平》 
　　金阙帝君
　　谓青童君曰：告子天仙之方。
　　六术
　　符、图、经、戒、方、数。
　　六合同一波，千桩同一梦。三晨犹窗牖，穹苍似悬栋。仰采琼瑶葩，俯漱琳琅井。千龄犹一刻，万纪如电炅，年往若惊弦
　　真官戏玄津，神中紫霄之内。
　　上元夫人歌步玄之曲
　　昔涉玄真道，腾步登太霞。负笈造天关，借问太上家。忽遇紫微圃，真人列如麻。绿景清起，云盖映朱葩。兰房罩林阙，碧室启琼纱。丹台迥空构，纬晔生灵华。飞踶蹑甍峙，洞烛倚逶迤。玉胎陈绛芝，九色自相和。抱服练仙骸，万劫方童牙。谁云寿有经，扶桑不为查。
　　高上洞神诗
　　偶景营飞盖，迅辔浮八清。整驾控丹衢，流盻宴云营。龙翰耀玉质，羽服翠紫軿。超凌六饮台，纷纷乐凤城。携提神霄王，高飞太上京。仰披三素房，长烟洒八淇。至道超兰阙，太晖朗玉清。流霄随我回，飞益庭绿辕。高登四门开，华琼秀金门。神晖洞兰峰，三景焕已分。结朗始生气，八会坦幽源。落落玄劫初，太阳协朝晨。灵化四益庭，郁若高天文。千妓无踪生，探掇日精魂。回笔寝丹房，默想念高玄。凝神操九饮，连更续长烟。三烛朗太晖，绝空中生真。玉帝曜灵襟，萧萧通九天。藏金极章句，宝我玉清篇。碧云绕丹房，经字曜紫晖。抗足万津波，玄步登玉扉。八凤鼓高峰，云林何崔鬼？挺挺龙凤呜，制命合玄符。握节征太微。《灭魔经》 
　　初授此经诗
　　绛景浮玄晨，紫耕乘云征。仰超金阙内，俯盼西华城。东霞启玉晖，神光焕七灵。翳映汜三烛，香烟散玉庭。手携织女舞，双襟落锦青。左回文羽旌，华盖逐云倾。宴寝九度外，是非不我营。《太丹隐书》扶桑翠空峰，朱灵葩微明。沧台霄虚上，四观映高清。飞景控紫轮，三素辔丹軿。偃息太帝馆，嗷嘈阿母庭。濯漱碧濑波，提挈玉醴罂。曲晨乘风扇，摇时下倾。曲室何清冷，颐真待日成。
　　太元真人授许橡大洞玄经诗
　　八涂合无宗，乘运观嚣罗。虚景瞻琼轩，玄钧作凤歌。左把玉华益，飞蹑七元闽。三辰焕紫晖，四面皆己神。玄波振沧涛，洪津鼓万流。云中转琼轮，何为尘中趋。
　　靖咏琼堂
　　六云生牖。
　　上皇先生静咏琼轩
　　玩蔚三关，幽章启韵。音响太和，万唱绝宴。灵光八晖，七气混生。公子合变，帝一凝形。妙咏神惠，灵音琼散，洞景合玄。
　　七宝振琼条，万仙乘空咏
　　《曲素诀辞》
　　吟咏帝一尊，百关自调理
　　《玉京山经》 
　　云龙
　　洞真道成则致。《仙公》 
　　请问上皇玉帝君
　　吟玉清之隐书玉音遐际清微琅振辞曰：上景发晨晖，金霄郁紫清。玉素曜琼扇，唱於虚灵真。手携青林华，回盖太元庭。寝宴顺绿房，飞步秀玉京。提携朱景王，长烟乱虚营。四王宅谁身，变分岂一形。《洞景金玄》 
　　中候夫人诗
　　上真吟琼室，高仙歌琳房。九凤唱朱籁，虚节录羽章。《众真歌》 
　　对月吟叹
　　九圣，九玄。
　　道君列纪、上皇先生合唱玄阆
　　上清紫晨。
　　盛德太平
　　自致麒麟凤凰。清冷洁白，自致芝英玉女。中和嘉瑞，自致吉祥。《老子戒经》 
　　元始洞玄灵宝赤书玉篇真文
　　生於元始之先、空洞之中，灵图既焕，万帝朝真。天启十二玄瑞，地发二十四应。上庆九天之灵奥，赞三天之宝明。十二瑞者，是时天地为万气之根，二象分仪，三万六千日月，一时同明，照耀诸天，无幽不彻。上圣大神、妙行真人朝宴玉庭，游行太空，赞诵灵文，天发自然妓乐，百千万种，一时同作，激洞云官，上鹿神真。灵风百咏，空坐十方。官商相和，皆成洞章。璇玑停关，星宿不行。天无昼夜，四运齐晨。紫云吐晖，流洒诸天。春秋冬夏，四气柔和。五镇安其下，七宝神奇以散诸地。七宝奇林，琼覆十天。二十四应者，是时天元混沌，未有光明，晨鸡启旦，四景朗清。天玄地张，成生五行。三万六千日月，上下同明，照耀无穷。青乌衔书，以告五帝正分度。三虎吐金，安镇五方；灵龙泰符，以告水帝。琼凤衔玺，朱乌翔舞。蛟龙踊跃，鼓洋渊泽。河水停流，鱼鳞交会。甘露自生，芝英滂沱。师子猛兽，依人为邻。老年反少，华容伟貌。地藏发泄，金玉露形。天下歌唱，欣国太平地生莲花五岳开明。《洞符经》 
　　元始天尊於香林园中
　　诸天降席，是时云雾郁勃，四景冥合，三日三夜，玄阴不解。天地无有，龙漠之前，天尊曰：玉字焕斓，障蔽天光。普为四众，开天妙瑞也。
　　奉经精义
　　或闻香烟，或闻琴瑟，或闻空中吟咏，或见圆光如日，及真人十方飞仙之异自然。
　　聪明闭塞
　　天地神祇，不复陈出。
　　琼文帝章符
　　暮头当置於心，即太真仙人来卫不出。 
　　紫微焕七台骞树
　　玉秀霞众，圣集琳官，金母命青歌。《空洞灵章》 
　　太霞之中
　　结白气以构台，合九云而立宇。紫烟重扉，神华所聚，太虚元君之所处。
　　曜明宗飘天中西南龙泽山
　　旧有三皇文，男女百万之中未有一人得，生有宿命者受此文。
　　南极长生君
　　字易度，藏此经於琼台丹云官九折洞室，封以郁林之岌，高明玄洞之章。
　　蜀郡西峨眉山室
　　旧有三皇文，男女百万黄房之室，主开日月飞天真人之功。《诸天内音》 
　　得受大洞之诀，存五神於紫房，声驰於
　　五老之室，德举於三清之上
　　琅书琼文，太霄琅书。帝君常以九月九日、十月五日、三月三日、四月八日、七月七日，此五日愿十会之时也。上登太极琼台高上玉□ 金室之内，存五愿於闲官，希玄旨以自降虚无，启以玉章，金音畅於太空，召五帝以卫灵，万庆会於日房。
　　琼华之室
　　《外图放品》 
　　绿室
　　《茅君内传》 
　　八琼之室
　　《洞景金玄》 
　　碧室
　　《上清变化七十四方》 
　　三华城者
　　玉清之房名，在玉城内，阳安元君所处。
　　广灵堂
　　玉宸三元君所处。
　　元始天尊
　　静处问居云官黄房之内七宝伟中。尹喜随老子上天，登九重之日门，入流云七色之房，贵仙之俦，喜与相礼。《无上真人传》 
　　南极长生君
　　登玄溪之涧，受金丹炼云根柔金刚之经、飞烟起霜沉雪之方、招霞咽精之道。
　　昆仑山积石瑶房
　　仙人所居。《仙公内传》 
　　显定极风天玄都紫房
　　主天地劫会之期。《诸天内音》 
　　丹霄映绿房
　　《太霄琅书》 
　　紫房映高清
　　水烟绕日月。《二十四生图》 
　　白玉王母
　　入於毫山玉阙青琳官中朱紫之房连珠宝怅，仙童玉女仗乐侍卫。
　　大洞真经
　　秘於高上大有之天九玄玉府之内。洞真玄经藏於太上六合紫房。曲素诀辞五行秘符，秘於玉京云房。《四极明科》 
　　九光华房
　　《灵宝赤书》 
　　紫翠丹房
　　《外图放品》
　　清靖者
　　五合也。因天清而清之，因地靖而靖之，因日月之光而明之，因星辰之行而正之，因万物之性而消息之。
　　灵音
　　十合。
　　北元天灵镜书
　　《太上八素》 
　　道门治舍
　　经台之上，斋堂之前，皆悬金镜石磬，铜石呜之，感动拿神。出《太真科》 
　　竺落皇茄天中，北帝寒灵之窗
　　生万魔之精。《诸天内书》 
　　元载孔升天中南极玄熄
　　主得道人。
　　绿景真经
　　九玄丈人所出，传上皇先生。太上大道君封於玉经之内。《太上极录景真经》 
　　太素在幽玄之上
　　九官列金门於太素之天。
　　玉门兰室
　　兼上清官中门户之名。
　　太上有琼羽之门四明者
　　上清玉帝之南门。
　　东华方诸青童宫
　　有六门，门内周回三千里。东青华门，门郎丘伯渊，主学仙簿录。南神华玉门，门郎王祖思；主真人飞仙。西玉洞门，门郎央少业，主真仙。束南天东天关门，门郎五车，主人宿命。东北寒水门，门郎重林都，主鬼爽。六门治，天界垄山。
　　清金阙宫
　　在三光之北，相去五万里。高上所处之东，去玄羽野西垄山九千里，处玉清之西，与天阙连台，外有四门。东玉景金融门，门有二王晨王执九节之麾，各镇一半。高上玉清虚皇太真之宾，出入南洞宝琼云门，主真人飞仙，游宴八极，周行五岳，出入西玄京玉宝门，主学仙受暑，真人录籍。北朔阴极云门，主真人犯退，门内周回七千里。《紫书金根》 
　　九天齐车，八帝停轮
　　搜诸鬼於玉户，阴甲列於玄门。《洞真金玄》
　　皇曾天中日月之门
　　主通九幽之光，开长夜之府。《内书》 
　　平育天中青华之门
　　主众真玉女，咏五和之音。
　　文举天中三便之门
　　主天无数之气门大有之关，通龙汉之章。
　　七曜摩夷天中南极好生之门
　　主生死录图。
　　十门
　　东方青华元阳门，南方洞阳太元门，
　　西方通阴金关门，北方阴生广灵门，
　　西南元黄高晨门，束南始阳生元门，
　　东北灵通禁上门，西北九仙梵行门，
　　上方大罗飞梵门，下方九灵皇真门。
　　众仙游践，记善恶之源目。《黄录简文》 
　　太上大道君
　　告北极真公曰：昔避於北天，足践华盖，手排九元，逸景云官，游戏北玄，逍遥於朔阴之馆，骋驾於洞豪之门，盼漩玑以召运，促劫会以舞轮，欺万物之雕衰，俯天地而长存，乃觉星纲之奇妙，悟斗魁之至灵。《太上飞行羽章》
　　九天龙书
　　刻题九天三关门。
　　流火之庭
　　洞阳官下，纵广八十万里。
　　上清真人
　　越明金池，登曜泛庭，遇玉清文始东王金曜仙公。《三天列纪》 
　　南极长生君
　　经於金池，进礼王庭，过现元始天王高上玉皇三天玉童，共处云房之问，以紫云为屋，碧霞为城，黄金为殿，白玉为状。
　　上帝朝真
　　金童扬烟，百和合香，流熏紫庭。吐日精以却秽，散月华以扬尘。《 太上真文要解》 
　　大有妙庭
　　《度人》
　　无上玉清金真诵曰
　　双光发诸虚，真形七气相，足践琉璃庭。《玉清消魔》
　　治炼之度
　　《大洞玉经》 
　　元始天尊敷五色黄金为坛
　　白银荐地，七宝告灵。传度洞玄金书、紫极秘字、玉文丹章，授太上无极道君。《二十四生图》 
　　元始丈人
　　登紫空之上玉虚之坛，受九天宝谱录、上皇宝经、玉符秘章、玉皇谱录。虚白，吾宅也。虚者，天地之动；白者，神明所居。《老子妙真》 
　　众仙之传舍
　　《太平经》
　　天治玄宅
　　在地中央，崇七架六问十二丈，中央二间上作一层崇玄台，台中安大香炉，高五丈，常焚香烟，北五丈起仙堂，堂东西各一间作宴仙室，大堂中央问东西二面，作三问五架，东为阳仙房，西为阴仙房，崇虚太上玄台之南十二丈近南问，起五问三架门堂，玄台大堂之前，东西二面厢各一区五问五架，东名青升房，西名万福，崇虚北去台一丈，西南小室，通明祭酒舍，大台堂下西头一问，东向户向东，西壁安坐香火。天师教化，常处东向。《太真科》
　　元始丈人
　　在上清琼天府。《龟山元录》 
　　九天丈人
　　在开清府。
　　九天元父
　　九天之上玉宝之府。
　　九天玄母
　　九天之上玉宝洞元之府。
　　皇老三天丈人
　　在上清金融府。
　　三天玉童
　　在上清丹明府。
　　九霄丈人
　　在玉清重冥府。
　　九霄真王
　　在玉清凤生府。
　　三元太明上皇君
　　在上清元真府。
　　皇上万始先生
　　在上清金魂府。
　　上皇先生
　　在玉清朱映府。
　　紫虚皇老玉帝君
　　在玉清始精府。
　　玄虚太真洞景君
　　在玉清太丹府。
　　紫虚玉皇先生紫晨君
　　在太清九合府。
　　紫灵三元紫精君
　　在上清洞灵府。
　　太微天帝君
　　在上清八明府。
　　上元太素三元君
　　在上清九玄府。
　　三素元君
　　在上清实元府。
　　皇上四老道中君
　　在上清会明府。
　　玉晨太上大道君
　　在上清日关府。
　　中央老君
　　在上清金珠府。
　　皇初紫元君
　　在上清重室府。
　　无英中真上老君
　　在玉清紫重府。
　　虚皇君
　　随四时形影，在丹琼府、化生府、朱雀府、凤啸府。
　　元辰君
　　在曜华府。
　　上虚皇君
　　在北元府。
　　上元君
　　在八冥府。
　　元胎君
　　在凤舞府。
　　玉贤君
　　在通灵府。
　　景元君
　　在灵晖府。
　　三元君
　　在定微府。
　　真辰君
　　在紫生府。
　　散花君
　　在魁元府。
　　八景君
　　洞清府。
　　仙皇君
　　旸谷府。
　　司禁君
　　仙都府。
　　仙母
　　九玄府。
　　青帝君
　　九生府。
　　赤帝君
　　朱陵府。
　　白帝君
　　通先府。
　　黑帝君
　　北黄府。
　　黄帝君
　　高皇府。
　　妓乐品第六
　　天钧大乐
　　万种互作。
　　真妃齐唱．
　　天奏百千万妓。《玉京》
　　四天王人众
　　侍卫老子，右奉香花。天妓并作，悲笳骇空。乐所以动六方八极之气东西南北，甲乙丙丁，二十五气，各有所属。所以感物类，和阴阳，定四时，均五行，弦以九九次其丝，然后能和合阴阳。
　　子日
　　童女玄爽能吹笙。
　　丑日
　　童女皇真能吹箫。
　　寅日
　　童女幽灵能鼓琴瑟。
　　卯日
　　童女□□能鼓筑。
　　辰日
　　童女黄游能鼓琴。
　　巳日
　　童女应丹能撞钟击磬。
　　午日
　　童女司马幸能吹箫。
　　未日
　　童女公孙武能吹笛。
　　申日
　　童女真金能为九音之乐。
　　酉日
　　童女□悦能为六变之歌。
　　戌日
　　童女昌云能作百兽呜声。
　　亥日
　　童女公车建能为天下新声之曲，欲作乐先生上天口左官取乐器，还一於云中，作乐未到数十里，中便闻一皇。
　　金真大神草仙众圣
　　抚云数，奏天钧，戏师子，游素麟，能宛白鹤，翱翔朱凤，铿锵八音，障晔九色，箫管锺鼓，千奇万妓。《大上紫书录悻》
　　诸天妓乐
　　西王母为茅盈命侍女石公子击昆庭之金，侍女琬绝青抚吾陵之右，侍女范成言打洞阴一磬，侍女笙双成吹云和之笙，侍女许飞琼鼓震灵之黄，侍女玉上华禅八琅之数。《太元真人三茅君内传》 
　　西华紫妃及西王母
　　各命侍女赵运子、李庆玉抚流金之石。《上清》 
　　太微天帝君
　　命太微人真使成灵抚九天之呜一□金玄。
　　长斋会玄都，呜玉叩琼钟
　　玉口。
　　方诸青童
　　命东华玉女烟景珠击西盈之锺。《紫虚元君内传》 
　　圣君引云钩之琴
　　激落百骨，琼抓九虚，彻朗九霄轴大洞神州之章，凝魂之曲，玄诗灵藻，天韵希微。《紫文》 
　　天尊
　　命西华金灵上官飞玄女景皇真人弹五命之琴，鼓神州之笙。《空洞灵意》 
　　太微帝君
　　命太微上真使韦灵戴上之幡焕流金之火铃，五灵陈曜，六度休明，八音同和，万律齐声，云璈纯蚏，天女罗筝。《金玄》
　　西华玉妃
　　命侍女王贤击八琅之筑。
　　玉童弹傲
　　北华启雪。
　　帝君弹景龙云傲
　　百和合唱琼响太虚，王音激无。八风交真於中天，五华罗仙於四隅。神肖启於琳琅之关，妙韵发於大洞之畿。《灭魔》 
　　太极真人
　　命比寒玉女宋联涓弹九气之缴。《紫虚元君传》 
　　五籁声何悲？神凤翔琼林，草仙振羽仪
　　《太霄琅书》
　　天一
　　以晦朔八节日击鼓，集召诸神，无录者终矣。《老子历藏中》
　　九天太真日
　　虚鼓响呜锺，九霄浮云耕。《上清紫宸》 
　　太上玉皇道君
　　受高清无极上道隐符时，玉鼓震雷，九晖昼冥。《洞真》 
　　太微帝君
　　使韦灵打碧鼓之玄英，撞金折玉，叩数指琼，龙啸虎吹，鸾舞凤呜，洞景金玄。
　　清虚真人
　　命飞玄玉女鲜于灵金抚九金玉节。《紫虚元君内传》 
　　官商空和，高下成音
　　西妃击节，天女罗筝。八音嘈囋，逸响云营。双皇促节，鸾舞凤翔。《玉佩金珰经》 
　　天真帝皇
　　命玄女歌曰：仙贤游玄图，飞梵起呜茹。《三皇》
　　仙人吹九灵箫
　　声闻三十里，中箫有四十九孔，竹长三二尺。九箫同唱，百兽拌舞，凤皇数千来和，萧声大惠。
　　西华紫妃
　　西王母各命侍女左抱客，韩龙宾吹凤鸾之箫。《上玄三天君列纪》 
　　扶桑旸谷神王
　　命云林主女贾屈危吹凤戾之箫。
　　天尊
　　命景皇人吹九凤之箫。
　　太上玉皇道君
　　受高清无极上道君隐符时，五霞缠曜，龙文吹箫，文虎奏等。《大洞真》
　　南极真人诗曰
　　呜孩玄峰岭，金箫运八气。奚不合灵酒，盼目娱九裔。《众真歌》 
　　龙啸万响同唱，虎吹，鸾凤齐声
　　龙景九文紫凤赤书。
　　太微天帝君
　　曲宴琼室，歌紫虚之灵辞，浪微音於太玄。《洞萦经》 
　　元始天王授南极司命君
　　上清变化七十四方於云房之问时，三元真玉上元无英帝君歌上元洞门变真内章之曲。三素流五河，云转九岭阿。朱灵启碧室，金晖焕东霞。三辰朗太虚、琼门缠曲宇。散灵九度外，同此万劫庭。中元黄老帝君歌中元洞化内真章曰：落落三真布，分流九云气。琼室森太霞，金乡洞幽蔼。玉台霄上玄，流精曜紫盖。合真三丹府，散灵九员外。下元白元帝君歌下元洞灵化真章日：峨峨太霞阙，金门缠九重。丹晖曜琼天，飞霄郁玄梁。散气九灵户，分为万帝官。洞化丹灵窟，八景可飞空。寂寂彩霞生，遂起万仙宗。《上清变化七十四方》 
　　西华紫妃及西王母
　　各命侍女辛白鹤、郑辟方、燕婉来、田双连四人，各歌高仙盼游洞灵之曲四首，曰：玉室焕东霞，紫笔浮绛晨。华台可昤目，比宴飞天元。玉台霄上立，金华带灵轩。七阙焕流霞，琼室生龙云。左回三素辔，右鼓万流津。手把八素气，纵身虚中浮。左把玉华盖，飞景登七元。重霄焕紫晖，四向皆以神。玄心三元中，一剧年亦分。《上青三天君列纪》 
　　太上
　　命玉清上官侍女季云门、田四非合歌宝洞飞霄绝玄曲曰：控辔玄霄上，龙翰秀金城。飞烟绕曲宇，紫凤曜玉京。飞香扬流烟，蓊郁洒八荒。乘珲绛琳房，执契玉映堂。上摄西华女啸命金晨重龙景九文。《紫凤赤书》 
　　太极真人歌
　　丹明焕上清，八风散太霞。上探日中精，下饮黄月华。灵观空天中，鸿路无问邪。
　　方诸青童君歌日
　　太霞扇神晖，九气无常形。玄辔飞霄外，八景乘高清。手把玉皇袂，携我晨中生。盼观七曜房，玄玄亦冥冥。起哉魏氏子，金书束华名。
　　扶桑神王歌曰
　　晨启太帝堂，九龙同辔起。
　　清虚真人歌曰
　　驾钦控清虚，徘徊四华馆。琼轮暨晨抄，虎肺逐烟散。惠振风丹旌，明烛朗八焕。柄景若林柯，九弦玄中弹。遗我积世代，释此千年叹。《紫虚元君内传》 
　　王母
　　命侍女于苦贫、李龙孙歌玄云曲二首曰：太象虽云云，我把天地户。披云液八景，倏忽适六土。颐神三元中，纳精六阙下。遂乘万龙桩，落凤盼九野。玄圃遏北台，五城焕嵯峨。启彼无涯津，泛此织女河。仰上升绛庭，下游日窟阿。顾盼北落外，指点九空霞。静思感中和，为是玄虚歌。《茅君内传》 
　　玉女窈窕而流舞
　　翩翩说说而容裔。《玉京山经》 
　　上清道宝经卷之三竟
　　上清道宝经卷之四
　　驾乘品第七
　　九龙驾
　　玉京。
　　建斋行道
　　四天帝王皆驾飞龙绿軿，八景玉舆，
　　从真人玉女，手把华幡，前导凤歌，后从天钧，白鹤师子，啸歌邕邕，烧香散花，观听玉音。《灵宝大诚》 
　　元始回玉驾
　　黄旌召风云，扫除五道场。
　　诸天大圣
　　妙行真人皆乘碧霞九灵流景飞云玉舆。《赤书》 
　　太上大道君
　　初乘一景之舆，驾八素紫云，摄希微仓帝俱束行，诣玉台天现玉清紫道虚皇上君，受九晖太晨隐符。次乘二景之舆，驾七素绛云，摄中微赤帝俱南行，诣南桃龙罗天现玉清翼日虚皇上道君，受观灵元晨隐符。次乘三景之舆，驾六素红云，摄紫微白帝西北行，诣碧落空歌天现玉清昌阳始虚皇高元君，受总晨九极隐符。次乘四景之舆，驾五素青云，摄玄微黑帝俱北行，现玉清七静导生高上虚皇君，受杳曜旋根隐符。次乘五景之舆，驾四素黄云，摄始微上帝束北行，诣扶刀盖华浮罗天现玉清大明虚皇洞清君，受玄景晨牙隐符。次乘六景之舆，驾三乘绿云，摄灵微中帝束南行，诣初默天现玉清始元虚皇太霄君，受合晖晨命隐符。次乘七景之舆，驾二素紫云，摄宣下帝西南行，诣冲容育郁天现玉清七观无生虚皇金灵君，受高晖晨玄隐符。次乘八景之舆，驾一素灵云，摄洞微真帝西北行，现玉清八观高无虚皇停景君，受高上龙烟符。次乘洞景玉舆，驾太霞紫烟玄景之晖，摄九微内帝及上皇九玄天诸真仙王，俱仰登弥梵罗台霄绝寥丘飞元云根之都、玉清上天玉清紫晖太上玉皇明上大道君，受高清太无极上道君隐符。《大洞真经》
　　得道大神白玉王母
　　乘九盖华舆，云龙翼从，仙童罗前，玉女列后，散花交其左，翻香观其右。《上清隐书龙文》
　　方诸东海青童大君
　　清斋於灵榭丹阙黄房三年，乘碧霞三灵流景云舆。《灵书》 
　　太上大道君
　　上皇元年九月一日，西游玉国龙崛山元始天尊，乘碧霞绿舆而来，诸天踊跃。《金录简文》 
　　诸天大神圣天尊帝王
　　高仙真人，各持斋奉法，宗太上虚皇，斋日并乘飞龙八景云舆，大会太上玄都。玉京九灵太真诵曰：龙裙拂霄上，虎许摄朱兵。出《玉京山经》
　　斑龙之舆，光明八道之舆
　　玄景绿舆，金真玉光。
　　丹霞绛舆，太微帝君
　　命太微上真助韦灵整甲齐锋，乃登八琼玉笔，如玄景之晖，太霞部灵引曰：使七日晨合明五皇驱除太甲阳精，八素启舆，玄刚斩兵，羽盖停空，万骑相倾，毒龙翼轩，飞烟绕軿。《金玄》
　　披诵太霄章
　　三开自当明，云降徘徊荤，虚遣飞霞軿。《大霄琅书》 
　　夜光玉女
　　服云林之翠罗，乘灵此以启真，驾鹿笔於天河。《五符》 
　　忽遇扶桑王
　　九者仙都真，验驾紫此笔，云颜一何鲜。《众真歌》 
　　八光辇徘徊，玉辇青童君
　　乘玉雕之軿，御圆珠之气，登云波之山，入东华之室。《大洞玉经》万华先生乘三素之景、羽明之軿北登高元之岳寝万华之堂。
　　司禁真伯上帝王君
　　时乘日月之軿，上登重漠之山。
　　仙者
　　足悬五岳，手把明霞。
　　三元灵
　　紫素云骈，□空徘徊霄庭。
　　流云丹舆
　　三素飞軿入我八门，乃知死生法轮。
　　绿軿
　　入我玄玄门玄一真人诵。
　　太丹隐书，徘徊八烟，乘策景
　　龙腾九天。
　　羽明者
　　上清天人之车。《大洞玉经》 
　　太极元君
　　乘凌羽之车，宴上清之宫。
　　金台王母
　　给西灵王妃太华玉女三百人，凤车二十四乘，使诣金阙，受书以登玉清上官。
　　诵读大洞真经三十九章
　　万过，中央黄老君上奏太上，命丹绿盖之车，九灵使者、太一司命迎子。
　　六甲神
　　八节日乘白鸾之车，驾黑翩之凤，以宴常阳，倒景看游八方神岳。《太上太极绿景真》
　　道君乘珠玉之辇
　　腾蛇为轮。《老子历藏中》
　　东海青童
　　乘独纸飞轮车，案行香洞山。《茅君内传》 
　　飞龟玄云之车
　　青云之车，五色云车，赤云气车，紫云之车，白云之车。《含光玉真》
　　元始上尊
　　传自然灵图、合一十四生》，部洞天八景神仙，度命天仙兵马、地仙兵马、真人兵马、神人兵马、日月星辰九官五帝五岳三河四海等兵马，各九亿万骑，金龙骑、飞龙骑、龙云龙虎龙腾等骑，各九亿万众，以授太上道君。《二十四生》
　　三万六千赤童骑
　　手捉铁杖，游行天下，取五逆人。《洞渊》 
　　妙行真人
　　无鞅数众，乘飞云丹霄绿舆琼轮。
　　上圣大道君
　　与高上玉帝、十方至真并乘五色琼轮，灵妃散花，金童扬烟，诣元始金阙之下，请受真文。《赤书》
　　南极紫元夫人诗
　　命驾玉锦轮，舞辔仰徘徊。浮景清霞妙，八龙正参差。《众真歌》 
　　飞龟紫轮
　　《元录》 
　　老子御明光华盖
　　四极众真仙人无鞅数众，造鹤呜山石室中，设自然座，有金华宝盖罗覆大众真人，大众一时乘空，御飞龙宝盖。《仙公内传》 
　　元始
　　从诸天大圣、十方至真、无极神王、天仙、飞仙、地仙、五帝真人，并乘八景玉舆，三素飞云，琼轮羽盖，五色华光。《灵章》 
　　佩月盖
　　授玉芝攘隐华。
　　太上道君
　　西游玉门龙崛山，元始天尊乘三素飞云神仙羽盖而来。《金录简文》 
　　玄云紫盖
　　紫书金把。
　　服饵品第八
　　云买人羽客
　　养霞饵气。
　　灵关统三元
　　精变结五神，九炼琼胎府。凝气以成仙，服饵慎九灵。静念降玉轩八
　　坦四门高上。
　　服神丹五石炼生神
　　宝五官为九官真人。
　　郁郁五云芝
　　玄晖吐玉光，凝津洞灵府。徘徊日月官，五色理高真。流焕洞十方，呼吸不觉疲。飞天并金容，导引养灵气，玄哺六胃充。《二十四生图》行九晨照洞房泥丸之法检魂魄，制万邪。仙灵之气降于寝房，所谓引三光九星以照百神。太一帝君，天鬼同变。
　　冲虚太和气
　　吐纳流霞津。胎息静百关，寥寥究三便。《玉京山经》
　　胎中之子，嘘阴吸阳
　　以内气养其性。《太平》 
　　气者
　　神明之器，清浊之宗。
　　食玄根之气
　　神明八聪，身有日瑛，面有玉津，眼生明光，齿含紫气。道要於金醴，事妙於水玉，所谓吐纳自然之太和，御九精之灵气。
　　食气万岁，恒有少容
　　《五符》 
　　元始五气
　　以鹅吗上会灵宝玉山玄都上官，阳光初明散元始之晖，流灌诸天，其气郁郁，其晖熏熏，精如月珠，光如紫山，下注学士五牙之根，上官众圣大智真人养食其晖，与天相毕。《灵宝玉袂》
　　餐牙法
　　八节个入室清齐，存五老形象。行之八年，仙官玉女侍卫，身生光明，照映十方，五帝稽首，三界司迎。
　　五仙
　　玉芝玄中澳。《二十四生图》 
　　常思脾中有大日
　　日中有黄金楼，楼中有书，对以黄金之印，广纵三字，日威嬉见而读之，心开目明，神仙矣。《老子观天》
　　念胃中黄田中
　　正白如凝脂，中有黄气，至口咽之即饱。谓黄田者，太仓也。诸神就中食，中有黄电釜饭，玉女小童，使令呼曰黄帝子致行厨矣。
　　导气九上九下
　　十二日体轻，十八日小成，三十六日道大成，八十日头面有光，百二十日是真人。
　　烧香入室
　　首南正头，闭气，叩齿二十四通，存一如法。见离在头上，坎在脐下，坤在左手中，巽在右手中，乾在左足下，艮在右足下，兑在左胁下，震在右胁下。八卦有象，象中有气，气中有神。神人光明，备列八方，口吐生气。春震王生火，夏离王生土，秋兑王生水，冬坎王生木。四季乾坤艮巽王金，依月回转。巽三月，坤六月，乾九月，艮十二月。咽八气法：春寅卯之月，歙震气三咽，次喷高气九咽，次噏巽气四咽，次噏坤气二咽，次喷乾气六咽，次噏艮气八咽，次噏兑气七咽，次噏坎气一咽。毕，叩齿三十六通，摩四支五体，行之当清斋三时六时，拜太上八素。
　　朝暮
　　读甲子乙丑丙寅丁卯戊辰，止向辰，以金梁叩玉快，循华池读醴泉，剥舟池取露约，濑之周边，至三而一咽，三咽止。下贞六甲，如初法，凡三十咽，咽其精华。所谓金梁，舌也；玉决，齿也；醴泉、丹池、露汋，江中唾也。《服气法》
　　朝餐五云气，夕嗡三晨光
　　《空洞灵章》
　　大道妙无象
　　震化表三神，朝引五星精，中喷日中津，夕食黄月华，寝外炼五仙。《二十四生图》 
　　食日之精，子必长
　　生以月一日、三、五、七、九、十五日，日出时至日中食之，先念中心有日，日有玄盖，下有小童正赤，赤气遍身中外九重，思气满头，从头出上升天，绕日九重。咒曰：日君元阳，还归绛言。与我合德，俱养小童。因思汨精，下入鼻中，咽之三九，满心中有三人：左太一父也，右玄光母也，中央赤子小童也。坐金床玉榻，执玉拌玉柸。枉中玉英、神酒、并天芝草见，存食之长生矣。
　　食月之精
　　可以长生。月十五日夜半时，向月再拜，咒曰：月君子光，还归丹田，与我合德，俱养小童。思月白素黄精下入鼻口，咽之三七，月精托肾根长生也。
　　食星之精
　　上升太清。以日出、哺时、日中、夜半，上念北极大黄星，咒曰：皇天上常太上道君，曾孙小兆，愿得长生。念星精来下，在两眉间，流入鼻口，咽之三五，气满心胆，脾脾，中有道母主哺赤子，即得长生矣。
　　飞舟名霜
　　煎炼云水。朱玉鲜金，九炉炎霄。升身九天，超跃玄洲可游九官之问，未得真人门户。《八素》
　　仙方九品
　　一日太和自然龙胎之醴，二玉贻琼液之膏，三飞舟紫华流精，四味光云碧之英，五九泉虹华神丹，六清金液之华，七九转雪霜之丹，八九鼎云英，九云光水石。流飞、龙胎、飞丹，上药也；未光泉、太清，中品也；九转、九鼎、云光，下品也。
　　太上八景紫浆神丹
　　或名四药紫花，或火微紫玉英，或五珠华丹，或绛生晨华，或三华上神丹，或太上飞刚，或九神上丹，凡八品。《九真中》 
　　九丹者
　　九道，如九方也，服之寿万世。第一丹名九华，第二神符，第三龙丹，第四还丹，五饵丹，六□丹，七深丹，八伏丹，九寒丹。《真人流珠九转神仙九丹经》
　　中黄八道
　　金书紫文，九转霜雪，琅玕华丹，还白玉酒，金液流精，玉林结华，日月之水，皆白日升仙登天之道，出自帝君，所藏于瑶台，非有真录，不得其法。
　　琅讦郁华
　　七阳日婴九琳之液，八琼之精，四蕊紫浆，五琳绛生，三华飞刚，双珠月明，兰腴金胎，甘露玉瓶，青建转罗，漂芝流灵，神梁丹散，玄阿连萦，琅根朝结，黄帝素盈，可以冲跃玄霄，飞虚玉清，呼而吸之以至真灵，漱而变之以入帝庭大洞山。
　　飞虚走空洞，阳宫流火庭
　　中有炎光，八炼自然玄丹。黄气阳精，三道顺行。
　　神丹三十六水
　　金液之卫。《丹简墨录》
　　舍利
　　是金液之凝精，还丹之变化，真一自然之气。
　　九转还丹一剂
　　神方一首，茅君赐二弟。
　　仙母金丹
　　一名西王母停年止气丹。凝白蜜三升，丹精明有白华者三斤，云母屑二斤，着铜器中，桑木薪微火煎，冻之三日，又蒸之三十日，当以白日竟日火蒸，又煮铜器三日三夜，曝燥，祷三万杵，细筛为散，以白蜜丸如小豆，平旦服二十丸，长生不死，色如女子。《大洞真经》
　　药玉醴金浆
　　飞腾之药。
　　太上道君问太上老君
　　告子灵真绛衍天仙之方，玉庭百芝上清精药，乃曰：六亭发华营，玄光八角，风宝云子，帝坦王闼，金敷英英，广天黄木，昌城玉药，夜山火玉，凤林呜醉，西瑶琼酒，中华紫蜜，小陵绿阜。绛津金髓，月精日寿，朱河琅子，蓬山文丑，濯水七茎，崩岳电柳，北探玄郭之绮葱，仰漱云山之朱蜜，夜牛伏骨，神吾黄漆，空洞灵爪，四劫一实，冥域麟胆，英山夜日，东探扶桑之丹椹，俯采长渊之文藻，上和九转之文王，下咽青玄之霞宝，太虚结镜，素女怀抱，紫此童子，九色凤脑，太极隐芝，绛树日道，太上虹李，天汉大草，南官巨珠，西乡扶老，三梁龙华，灵妃所讨，有得食之后天而老，此玉清之所服，太上之所宝，可以上飞景霄，分晨亿道，守镇黄精，朝注九脑，闻玄音以散浊，听风气而逐秽矣。其次上清幽芝，太上九时有八光，太和斑龙黑胎，文虎白沬，出于西丘。七玄飞节，九孔琼珠，云浆琳一，玄图琅腴，锺山白胶，金生青敷，阆风石脑，□河珊瑚，蒙山白凤玉肺，灵丘仓鸾金血。东英朱菜，九节交结，太微紫麻，琼华玉宝，流渊凤眼，赤河绛璧。北汲太极之井，掇文珠之脉，云庭神桃昆园平雀，夜精白草，青津碧荻，真官郁坛，玄都三盖。左服玉童之光，右抱玉女之气。上招神光，下饮玄濑。仰掘兰圃之琼精，俯摘玄丘之紫奈。白水灵蛤，八天赤薤；万载一生，流光九队。有得食之，后天而逝。天帝之所服，太上之宝贵，非太极之所闻，中真之所逮。 
　　其次太极之品，四真常珍。乃曰：九石炼烟，丹液玉滋。苟首流珠，琳华石精。丹炉金液，紫华红英。太清九转，五云之浆。玄霜绛雪，腾跃一黄。东瀛白香，沧浪青钱。商丘余粮，积石飞田。太虚还丹，太秦玄坚。长光流景，云童飞天。此天仙之所服，非陆游之所闻，山客之所见。又当知九化十变、隐地八卫，乃能广游玄空，倒步天河，乘云驾龙，陵腾无方。
　　其次三十六芝，飞炉炼烟。阳水月华，五公之腴。填生五藏，炼儿易躯。瑰魄云屑，金粉玉桑，长年益寿，可至万岁。其次玄水云华之浆，五黄郁灵，中精千石□饭，众青朱英、白车飞节之宝，流马紫木之黄。一服使人长算千纪，年随药进，命与药迁。
　　其次下药，松栢阴脂，山姜、伏神、菖蒲、门冬、巨胜、黄精、菊花、枸杞、崖蜜、伏苓、桃皮、泽泻、萎蕤、黄连、升麻、地黄、赤板朱黄，灵飞水桂，众物之精，其类烦多，略举一端，服之高可七百年，下可三四百岁，身生光泽，还如童颜，使役千神，得为地仙，陆行五岳。游浪名川。《消魔灵药》
　　苏林字子玄
　　濮阳曲水人。师华山仙人仇先生五年，能出入水火，色如少女。先生曰：子真人也。《三元真一》
　　南岳夫人
　　姓魏，字贤安，任城人也。季冬之月，夜半清明，闻玄中有锺鼓之响，茄箫之声，八音嘈囋。出望空虚中从东方来一人太极真人安度明，一人东华大神方诸青童，一人扶桑碧河旸谷神玉景林真人、清虚真人小有仙王王子登。夫人匍匐再拜，与夫人两剂药：一日隐迁自翳神散，一日石精金光化形灵丸。服药七日，夜半之后，太上玄仙遣飘车来迎。夫人用景法托形剑枕，从此而绝。《紫虚元君内传》
　　天上仙药
　　若太仓之积粟。
　　绛绫朱儿
　　丹砂也。《灵书紫文》
　　丹山日魂
　　雄黄。
　　玄台月华
　　瞱黄。
　　白素飞龙
　　白石英也。
　　青腰中女
　　空青。
　　紫陵文候
　　紫石英。
　　碧城飞华
　　石黛。
　　北帝玄珠
　　消石。
　　九灵黄童
　　石流黄。
　　五精金羊
　　阳起石。
　　雨华飞英
　　云母。
　　白虎脱齿
　　金牙石。
　　流丹白膏
　　胡粉。
　　倒行神骨
　　戎盐。
　　上学之士
　　服日月之道，思丹灵少阳真人，以瑠璃器盛玉泉青芝膏。灌兆形。又以金拌盛精冶炼膏，溉兆身黄气阳精。
　　玄水玉液，一名飞龙云腴，一名炼五石
　　之华膏
　　服之十五年，身有玉光，长生天地，役使鬼神。三年之发可夜书。此方愈於炼八石之饵金，胜於桂水云母之玉浆。《大洞》 
　　云草玄波者
　　黑巨胜之腴，一名玄清。《雌一五老》
　　紫琳之腴
　　《茅君》
　　填魂固魄
　　飞腾七十四方灵丸，服之乘空步虚。
　　《紫度炎光》
　　太一四镇丸
　　很之万岁。《九真中》
　　魏夫人耳目清明
　　年八十三。月中书道家童符，存思
　　入室，百日、数十日不食。《紫虚
　　元君内传》 
　　地上真人
　　先去三尸虫；有三名，伐人三命。三鬼不去，贯穿六府，摇动五神。合法元真一》
　　太上八琼飞精之丹，真人茅盈
　　字叔、申，咸阳南关人。师北朝北河鬼谷先生，隐华山。年十八遂奔家入恒山。盈曾祖蒙於华山中，乘云驾龙，白日升天。其邑谣歌曰：神仙得者茅初成，驾龙上升入太清。时下玄洲戏赤城，继世而往在我．盈。帝君学之腊嘉平。盈止但山六年，梦见太玄玉女挹玉扎而携之，曰：西城王君有真道。遂稽首灵城见王君。十七年，王君使主领衣书神录之章，服三年乃命驾造白玉毫山，诸王母於青官。王君复赐盈九转还丹一剂，仙方一首。天帝见补东岳上卿、霍林司命，总统吴越死生之录。於是教二弟服青牙。后语季伟卿，宜服黄帝所授风后四扇散神方，我昔受於高上先生，今相传耳。又语思和卿。宜服王母四童丹散，填粗补脑。二方皆妙，二弟服药十八年，色如女子。《茅君内传》
　　愿玄母
　　与我俱食自然七宝玉饴金丹紫隐芝，右掇五招夜光、凤脑、虎沬、云琅、琼霜，奇味一御，则拂太虚。《雌一》
　　圣君
　　引青童坐设流霞之浆，赤树白子，绛木青实。《灵书紫文》 
　　皇人
　　为扶桑君所使，领峨眉山仙官，身长九尺，其毛被身体，居北岩下，中以苍玉为屋，黄玉为床，张华罗之惟，燃千和之香。侍者皆众仙玉女，坐宝三人，皆太清仙王。设盈升之枣，漱朱官玉井之灵浆。《五符》
　　玄水云华浆
　　一名云藏朱浆。日服五合，面童颜而体香。《九真中》
　　学道当游日月宫殿
　　见日月王，饮以日月华，金约之浆。《智慧》 
　　太极真人
　　青精千石她饭，上仙灵方。服她饭百害不伤。十年之后，青精之神结以使令招致风雨，一剂辄益算一千。《清虚真人王君内传》 
　　句曲山上神芝五种
　　第一龙仙芝，似交龙之相负，以叶为鳞，根如蟠龙，得食之拜为太极仙。卿第二参成芝，赤色朱光玮玮，扣枝叶如金石之音，得食拜为太极大夫。第三燕胎芝，色紫，形如葵，叶有飞燕象，光明洞彻，食一株拜为太清龙虎仙君正一郎中。第四夜洞芝，色青，实白如李子，高三四尺，叶似柏，夜视其实，如月光照洞一室。一株九实，堕地如狸七寸镜盘，着地厚一二寸，夜视如牛，日动□食一技，拜为太清仙官左御史。第五白义玉芝，剖食其脑，拜为三官直真御史。得食此芝，太上命太极真人遣五帝下拜谒署於人也。其四节燕胎流明，视之长曜双飞，夜光洞草。茅君所服者，乃青州方诸太极真公所植，非此畴也。《茅君内传》 
　　太极隐芝四种
　　或四方色，光照百步。一种青色，如月镜状，三重相累，高五六寸，名太极灵镜隐天碧芝。一种白色，如坚斗星，有七节以星为节，以茎为纲，高三四尺，名太极隐辰灵魂芝。其一种赤色，如小枣树，其实如录，光明焕照，高三四尺，名镜纲隐玄太极金天芝。一种仓色，如偃盖於地重沓，周圆七八寸，清名流烛，高三四寸，名太极玄月偃龙芝。《太微金简玉字》
　　穿地六尺
　　取镜实一枚种之，灌以黄水五合，三年生草，子如桃。五色凤脑芝，食其实，上升太极，吐地化为凤皇，可乘凤而翔，一名太极隐芝。《灵书紫文》
　　尹喜从老君
　　来游，登常阳山方丈之堂，见九老丈人，嚼九交之芝。南游，登肃丘山，食九光芝。《元上真人》
　　天镜国风山
　　生金玉紫芝。
　　诸天洒香华
　　日月灌灵晖，咽之五神开，玉女擎金拌。《二十四生图》 
　　五芝
　　香其岭仙草茂灵条灵洞，万劫开一焕，诸天交得妙。安觉淹一树沙如一朝。
　　东华中候王夫人诗曰
　　昆池灌琼田。《大洞真经》
　　玉脂芝
　　生有玉之山，玉膏流出万年凝而
　　成脂，似鸟兽形，明如月精，以无心草汁和之，须臾成水，服一斗得千岁。《灵宝芝品》
　　五岳形图
　　与天地俱生，置三十二天洞庭之官，上真飞仙所居。其上神草玉芝，令人不死。《黄老妙言》 
　　石芝
　　生於海隅名山有积石者。其形首尾四足，赤如珊瑚，白如银肪，黑如泽染，青如翠羽，黄者如金，光明洞彻如坚冰，晦夜去之，百步望见光矣。大者十余斤。得石像芝，挤三万六千杵，服方寸匕，尽一斤，得十万岁。亦生临水高山，状如盘碗，不过径尺，有七孔，名七明，九孔名九光，皆如星照。此百二十种皆石芝，事在太一玉策昌内记。《灵宝芝品》 
　　木芝
　　松脂千岁化生，状如莲花，名木威喜。夜视有光，带之辟兵。根如坐人，长七尺，刻之有血，涂足可以步行水上，以涂身则隐形。以杂巨胜为夜以照地，有金玉实藏则光变青而下垂。服十斤则千岁。松脂三千岁，皮中有聚脂，状如龙形、名气节芝，重十斤，服一斤五百岁。樊桃芝，木如升龙，华如丹罗，实如翠乌，高五尺，生名山之阴，束流水上服一株，五千岁。大泉芝，寄生大木，如莲华，味甘辛。建实芝，建木之实，生都广，皮如缨蛇，实如鸑。此芝混而服之，白日上升。《灵宝芝品》
　　草芝
　　独摇芝，无风自动，茎赤如丹，根大如魁升，细者如鸡子。十二枚同绕大根，根生虎寿山吴阪上，似牛角，长三四尺，青色，服方寸匕，则千岁。麻母芝，华紫色。珠芝，茎黄叶赤，实如李，紫色，二十四如贯珠。白符芝，似梅，常以大雪而花，季冬而实，朱草九曲，曲有三实。五听芝，状如楼，茎方，其叶五色，如偃盖，中有甘露，紫气起数尺。龙街芝，仲春对生三节，十二枚。凡有草芝，服之或一千二千岁矣
　　菌芝
　　状如室官，如车马，如龙虎，如飞鸟，五色无常，百一十种。服者上升仙，中者数千岁，下者千岁。
　　藕实
　　一名水芝，与鹞头为阴阳。以八月上戊取莲实，九月上午取藕，分等阴乾，百日治之。正月上卯日平旦，井花水服一方寸匕，日四五，百日止除百病，久服神仙。《五符》
　　食货品第九
　　海中百千洲屿
　　甚多珍宝。《定志》
　　大海中灵乌山
　　自然金银、珠玉、碑磲、码脑、珊瑚、珍奇众宝，百千万种。《仙公内传》
　　西吾之刃
　　虽十寸而剖玉。流星之金，虽纤芥而彻视。《五符》
　　金玉满堂
　　莫之能守。
　　紫金十两
　　以誓九天，传九真明科。《四极明科》
　　黄金五十斤
　　救惠百姓。《太清金液神丹》
　　上学之士
　　斋金鱼玉龙各一枚，上金三两，以奉有经师金真玉光。
　　受洞玄灵宝真文十部妙经
　　用上金九两上誓九天，用金龙二枚、金钮九只，投山，水土为信。《明真科》 
　　上仙之士
　　记之银编之上下仙寿。
　　叹三大神已
　　应时，五岳地中大藏金银、玉腴、瑠璃，大藏踊发，映朗十方。八海神王於沧溟内出珊瑚之树，高五百万里，七宝花叶覆于巨海，三界诸天雨细明珠，五岳开神仙山宝藏，五色美玉脸於彩尽。《处胎业经》
　　瑁璃之国
　　言国土地皆瑠璃。
　　推光童子
　　随日月与轮而转，三千六百人并绛衣，下遇溟海搅金精紫光之玉。《三皇》 
　　解脱此经
　　三界有属，诸天人民奉上香花七宝床座，金银、珠玉、珊瑚、码瑙。《元始智慧正观解脱》 
　　太微帝君
　　解缨珞明月宝珠，上道君受经。
　　昧珠
　　《三皇》 
　　有金骸玉骨，名书帝录，得见此文
　　当斋玉龙一枚受之。
　　上相青童君日
　　正月一日、七月七日、九月九日，学士夷心寂室，散香左右，玉札八枚，以奏三元。三元者，白素元君、黄素元君、紫素元君。
　　受洞玄灵宝真文
　　十部妙经，以纹缯五色之彩各四十九尺，以关五帝。《明真科》
　　太上道君
　　叹三大神已经三界诸天雨，云锦皆有天书大乘文字。《处胎业经》 
　　玉清隐书者
　　高上之诀辞，玉帝之灵章，传法用青锦四十九尺，金镮两双。《隐书》
　　高圣之玉诀
　　有金名玉骨之人盟而传之，用五锦缯各九十尺。《四极明科》
　　金阙君
　　以经付上相青童君，使授应仙之人，凤文之罗九十尺为信。
　　受上皇宝经
　　斋青罗九十尺，以为仙盟。师施五帝告真符，弟子施绯罗之巾五尺，以请经文。《 高上元始玉皇谱录》 
　　雨天纹缯
　　过於霜雪。《处胎业经》
　　东方青缯九十尺
　　亦九尺。南方绛纹三十尺，亦三尺。西方白纹七十尺，亦七尺。北方黑纹五十尺，亦五尺。四角黄纹一百二十尺，亦可一十二尺。四角合四百八十尺，上方青纹三十二尺，下方黄纹三十二尺，十方纹缯之信，拔度长夜之魂。《黄苏》
　　受三天童子玉符
　　资白绢年一尺，以誓九天之信。《紫书金根》
　　玄誓
　　青布三十尺为盟。《灵书紫文》
　　天厨
　　《智慧观身》
　　九宫真人
　　无鞅数众，自然厨食，不生不死。
　　安期先生
　　见神女甚称。下官神女设酒果厨胜，饮宴半日。《太清金液神丹》 
　　上清真人
　　东游桑林至九老仙都之京，食石脑金髓，停斋七年。《上清三天君烈纪》 
　　役使六丁
　　灵童奉卫。
　　王母
　　命左卫仙童严整云辔，右侍玉女肃驾风舆，上皇五年正月一日大会玉阙朱官紫殿之中，诸方圣众一时齐集。天尊现以金姿，日中王母设食千万种，七宝器案。《太上紫书录传》 
　　北方下天
　　广寒国有粳米，人白有珠，名炎殊，着於釜下，其光炎起，如摩尼珠，以光丽米则熟，四方人来共食。《三皇》 
　　须弥山东三十六万里
　　有一国，名纯和，三年一食，稻根米长三尺，人长六尺，其国一日三食熟粳米，一日三年一食。《洞渊》 
　　青要帝君
　　餐精咽气，咀嚼玄根，服皇酒金液流精。
　　兰酒金饴，甘灵玉瓶
　　《智慧》
　　太微帝君
　　命太极四真人设中央黄老君，流霞之醴。《紫度炎光》
　　椒生蜀汉
　　含气太阴，天地俱生，变化陆沈，坚截勿泄，不用万金。《五符》
　　姜生太阳
　　与椒同乡。含气荧惑，窈窕山问。背阴向阳，闭塞鬼门。子能长服，寿若乾坤。
　　尹喜、
　　从老君北登空峒之岭，见北华真公、四华仙人，高真无数，食空峒灵瓜，四劫一熟。西游通大龟之山，见太真王母，食碧桃紫梨，玉文之枣，其实如瓶，复有四天王罗汉五通之士皆负圆光，侍卫老子，香花天妓悲茄骇空，千乘万龙蹑虚，东游登日窟常阳山，授扶桑之丹权散泉林之华。《无上真》 
　　方诸青童
　　设绛实丹瓜。《紫虚元君传》
　　上观琼林条
　　下看芝英葩。仙童掇朱，实神女默玉爪。《丹玄》
　　盈升之枣
　　《五符》
　　中皇诸老
　　住太空之境，食长存之杏。
　　方诸青童
　　设玄紫捺。
　　服日月之精华者欲得怛食竹笋。
　　竹笋者，日华之胎，一名大明蜜。《大洞填生五藏上》
　　卉醴华英者
　　蜜也。《大洞填生五藏上》
　　上清道宝经卷之四竟
　　上清道宝经卷之五
　　时运品第十
　　十方天尊
　　明了过去，如掌中物。
　　道为
　　一切之本。
　　十方天尊、
　　了未来法，如见目前。
　　天书五合之义
　　足下开度天人，大法开张，泽被十方。
　　大城中
　　东西南北四十万里，中满芥子石，亦方四十万里。天人三岁，以飞衣拂芥子石取芥子尽，名一劫是明胡越蛮夷之言。《三皇》 
　　天地一成一壤
　　谓之一劫。如有山石方圆四百里，中天人百年一度，以罗灰拂石之消尽，一劫周竟，犹若是久。《真一自然》 
　　太上正一真人
　　三天法师张道陵曰：一劫如空城无人，周旋四百里，中高四十里，满城芥子，飞天之人百岁一下，取一枚芥子遂尽一劫之终。
　　天气极於太阴，地气穷於太阳
　　阳激则悖，阴丕则蚀。阴阳悖蚀，谓之小劫。天运九千九百周为阳蚀，　地转九千三百周为阴悖。天地败易，谓之大劫。天地九年，面对真人。
　　后圣君母
　　梦玄云日月经其形育之，亦有韦龙吐水於盟器中。《九玄道君列纪》
　　人得灵宝经者
　　或梦道士仙人及云车宝盖龙凤，或梦登仙见圣人官室及七宝珠玉，或梦上天见天王帝主。
　　恶梦祝日
　　黄阙神师，紫户将军，把钺握铃，消灭恶津，反凶成吉，生死无绿。
　　若遇善梦
　　既觉，摩目二七，叩齿二七。祝曰：太上高精，三帝丹灵。绛官明彻，吉感告情。三元柔魄，天皇授经。所向谐合，飞仙上清。常与玉真，俱会紫庭。
　　资用品第十一
　　大法之师
　　置立七宝堂殿、房宇园林、浴池帐座、七宝雕装、香炉法器，烧众宝香，散诸名花。《业报》
　　动静可观
　　衣服有法。
　　诸天神圣高德之冠
　　皆结玉素云，或七色霄霞。《九光精气》
　　飞晨宝冠
　　太上神仙曜元君之冠。
　　青晨玉冠
　　太上少阳天君冠。
　　游士买宝冠
　　太上神仙太白素浩君冠。
　　通天之冠，玄云锦裙
　　太上神仙元华郁单君，讳北治，字停渊服。
　　玉精宝冠
　　太上神仙宝魂魄君，讳玄固，字无终冠。
　　通天玉宝之冠
　　太上通灵仙童，讳灵期冠。
　　三玄宝冠
　　太上太阳君冠。
　　文始东王金晖仙公
　　并建扶华杳霞大冠。《三天君列纪》
　　道君冠九德之冠，太上三天
　　锡仙公芙蓉晨冠。《太极左仙公起居注》
　　上清琼官
　　东极玉真帝君，建九气通精之冠。
　　高圣太上大道君
　　巾须突百变之冠。《回天九霄经》 
　　玉京真人
　　建通阳玉晨冠。
　　丹灵少阳真人
　　戴通精光之冠。
　　紫素元君
　　建太真晨婴之冠。三角髻，余发散垂腰，坐太空上，常有紫气云冠覆元君之形。
　　宝琅扶晨羽冠
　　太素三元君之冠。
　　太真丈人
　　建极天无量三宝之冠。
　　皇初紫元天中真人
　　披朱锦之服，巾绿霞之冠。
　　东岳太山君
　　苍碧七称冠。
　　南岳衡山君
　　九丹日精冠。
　　中岳嵩高君
　　黄玉太玄冠。
　　西岳华山君
　　太初九流之冠。
　　北岳恒山君
　　太冥灵阴之冠。
　　青城丈人
　　盖天之冠。
　　南岳储君
　　启明冠。
　　三天玉童
　　建三花宝曜洞天玉冠。《上清变化七十四方》
　　巾者，通神明也
　　或象山林，或法日月，方员大小，随位着形。《太霄琅书》
　　七称珠玉积
　　九天元父戴。《紫书金根》
　　正一功曹冠
　　朱情。
　　神仙肉髻细发如云
　　《琅书》
　　太上神仙皇机玉童
　　作飞云角髻。
　　太上神中黄素女
　　作颓云髻。
　　元始天王
　　披九色离罗之被，凡绛之裙，绿华帔。《太极金书》
　　丹锦绣被
　　太上三天锡仙公。《太极左公起居注》
　　青童大君衣飞青翠羽龙帔
　　《灵书紫文》
　　凤文锦帔
　　《太极公飞行羽》
　　九色锦绣华文帔
　　《元上真人内传》
　　绣羽紫帔
　　《茅君内传》
　　青玉锦帔
　　绛玉锦帔，素玉锦帔，玄王锦被，黄玉锦帔。
　　青华琼锦帔
　　丹药玉锦帔，白琳四出龙锦帔。
　　玄琅九道玄锦帔
　　黄云山文锦帔。
　　法服
　　有三神童侍之，年十六，资容端正，佳书生也。《仙公请问》
　　专念玄宗
　　十善为业，练凡登圣。
　　南极王真赤帝君
　　着绯罗法服。《灵飞六甲》
　　修行七转七变之道
　　上皇紫晨君以法服飞仙羽章给子身。《上清》
　　上皇先生
　　戴紫元紫霜七色冠。
　　紫房太上玄女
　　着明月珠。
　　金阙高上太皇
　　左扶仙母，右扶仙公，手把神铃，腰佩金铛，口咏洞真七变妙章。《太微帝君金简玉字》
　　修行九霄丈人之道
　　致紫軿，飞仙洞服翠裙锦青双珰，结金符玉铃。
　　九天帝皇
　　命玄女歌曰：飞梵凤林表，清风拂玉铛。
　　九天真女
　　着七色曜云冠，执紫书金根。
　　高上玉皇
　　衣玉文明光飞云杨。《上清变化七十四方》
　　九天玄母
　　着青神光锦绣霜罗九色欘，华光十
　　二色。
　　元始天王
　　披飞森霜珠之袍。三天玉童衣青黄七变锦袍。《变化七十四方》
　　朱光之袍
　　东岳南岳君并服。
　　赤霜之袍
　　《茅君内传》
　　司禁真伯上帝玉君
　　时乘日月之軿，披虎文之章，上登重漠之山，入宴羽景之堂，濯缨帝川之池。
　　仙衣多少
　　若大官之积布帛。《太平》
　　玉景真人
　　衣玄云锦衣。
　　东王父者
　　清阳之气，万神之先，衣五彩朱衣。《历藏中》
　　太和玄光玉女
　　衣五课才黄朱衣之服。
　　青绞之裙
　　太上神仙少阳天君衣。
　　玄云锦裙
　　太上神仙元华郁单裙。
　　绛章单裙
　　太上神仙南极宝魂曜魄君衣。
　　玉真青帝君
　　衣碧罗飞裙。《灵飞六甲》
　　元始天王
　　腰带六山火玉。
　　翠龙凤文飞羽裙
　　朱华凤飞羽裙，黑羽龙文飞华裙。
　　玉铃
　　晨光明月之铃。
　　六山火玉之佩太上曰
　　十方奉经，真官五帝直事，金光童子齐执玉板，到我前复。
　　升玄陵阳
　　监厨执笏，户东西而立，谨修斋供。
　　高上玉皇佩
　　丹皇玉章。
　　太真丈人
　　衣天丝九色飞云曜光羽章
　　玉真青帝君
　　腰带流金凤章。《灵飞六甲》 
　　丹文紫章
　　计虎玉符。
　　帝章印
　　印雨驴两手心，立成羽翩。《琅书》
　　东岳君
　　通阳光明印，南岳君夜光天真印，岳君神宗阳和印，西岳君长津悟真印。北岳君青城文人三庭之印。
　　九天玄母
　　带流苏紫绶。
　　紫微上真天帝玉清君
　　遣八景琼舆来迎圣君，以登上清官，赐蕊刚丹玉之重。《后圣九玄道君列纪》 
　　天门老子首印文
　　心有大灵通官玺、天一八极重。《太清中》
　　流金凤玺
　　《毫士元录》
　　人魄余气变成龙虎
　　守人地开、伏带展履之下。《九真中》
　　五色履
　　九色履，五色师子履，金真玉光神重凤乌。
　　居处品第十二
　　昆仑山金城九重
　　神仙两治。
　　天首山七宝重城
　　中有七宝殿，殿上有七宝九万层台，城周旋二十四万里，高三万四千里，台高出城上三万六千里，楼观宝阁，诸天烧香洒扫，大圣尊神，妙行真人旋城拜侍，神妙玉女绕城，玄元众周匝，神龙朱凤绕城翔注。《玄妙内篇》 
　　山芦国天塘城
　　面方千里，城上金台五所，玉楼十二，流精之阙，光碧之台。
　　天中紫微台
　　主开九幽之户，出长夜之魂。
　　虚无越衡天中始玄台
　　主天地开闭之洞纪，罗八极之上道。又有九夜之台。
　　虚明堂曜天中玉京九层台
　　主飞天真人朝礼之典。
　　龙变梵度天中南阳上宫紫台
　　主得道功勋轻重之叔。
　　元思江由天则真之台
　　主灭度之录，领更生之人。
　　昆仑玄圃台闻风台
　　仙人所处。
　　太上大道君还登峻赠之台
　　九曲之房，引后圣九玄金阙君、上相青童君，对斋三月。《金真玉光》
　　太上六合玄台
　　藏法轮妙经旧文。
　　郁绝上真三元检仙气
　　九灵隐字文西沙方台中之书。三元君紫素文，则三元台中之隐书。紫微玄官飞天检文，刻书晨灯之台，元始玄空飞天中书。三元玉检丈元始王刻书晨灯之台元始真金书九天上空隐文，九天母书之凤生台。《三元希经》
　　上皇七传之道
　　绛简紫书，秘於紫天玄台玉室金房之内。《上清紫晨
　　空生紫凤台
　　琼阙参太微，灵凤洞八会。北牖阊阖扉，高上玉晨辞。《曲素诀辞》
　　曹曹天宝台
　　光明焰流日。
　　紫碧玄台
　　《上清变化七十四方》
　　七宝九万里台
　　《玄妙内篇》
　　人皇
　　所受皇天帝书，赤玉为简，黄玉为文。安之青官，閟之紫阁。《三皇》
　　玉清文始东王金晖仙公
　　号曰玉皇。二道君命三天君柏成钦生，使登龙台，入隐室，汝志形飞，守太玄，期紫庭而虚步。天从仙才，名刊金阁。《大洞真经》
　　龟山上有峻缯十二传玉楼
　　峨峨曜晨云，流精焕紫阁。出《元录》
　　太清天中金华楼
　　诸受仙真玉录者，在此中也。
　　大日中有黄金楼
　　中有书，封金玉之印，广三寸。
　　皇曾天中玄都长楼之上
　　以正天地度数，主召十方众真大神。《诸天内音》
　　太极蒙翳天中龙山九折之河
　　长楼之上，主帝王游观俯仰之仪。
　　北极奔贤世界洞灵之观
　　方圆五十里，皆金刻书字，题观四面。四面无光，天尊含笑。五色光明，从口中出，照明一国，四面洞彻，如日中景，一国欢喜。《灵书度命》
　　重报国王虚紫馆丹室者· 
　　朱火天之灵馆。
　　玉完天中紫微上馆
　　罪福之场，死生之门。
　　何童天中九灵之观
　　主天地大期。
　　文举天中紫阳之馆
　　主风云之气。
　　七曜摩夷天中北灵之观
　　主开八书於洞穴，制万魔於天庭。
　　无上常融天中紫微上宫通肠之观
　　主得度之功德轻重。
　　龙变梵度天中紫微太灵之观
　　主得飞升之人。
　　南极长生君
　　西游金洞素灵之观，遇九灵金母，太素三元君，受《龟山元录》、《上清变化》。
　　太上大道君曰
　　元始天王使我秘求，愿上法於灵都上观，四万劫一出。《太上真文要解》 
　　清虚元年
　　元始天王於明霞之馆太霄房下教，以示三天玉童。
　　豁落紫虚馆
　　法鼓太幽。
　　高上玉皇日
　　散幽九玄台，取乐阶太空。携契十天真，啸吟东海童。四达八会气，玄运阆台风。自朗西华馆，意合广寒官。《曲素诀辞》 
　　元气始凝三光开明
　　结青黄白气，置上元三官。第一玄都元阳七宝紫微官，第二太玄都元黄太极左官，第三太玄洞白太极右官。三堂琼华之室，紫翠丹房。《放品》 
　　天帝太上治
　　玉京山金城玉阙七宝官室，出诸天之上，寂寂冥冥。无上真人传》
　　凤城玉景台
　　《琅书》
　　太天帝君
　　劲使群灵整甲齐锋，挥轮玉字，遂倾盖於霞城，洞景金云，见八门中有玉城七宝琼林。
　　上清金阙宫
　　四门。金阙在左，以金为柱，紫云为盖，刻金题阙众直飞仙之号。玉阙在右，以玉为柱，绿云为盖，刻玉题阙上太真之号。并高九千丈，阙下有青龙白虎，处在左右。天兽巨，备此左右。《紫书》
　　锺山上有金台七宝紫阙
　　元气所合，天帝君所治。《五符》
　　玉帝君
　　藏玉经於云景之阙、琼霞之房，主以太老上真，侍以玄景玉童，七百年中得传三人。《洞景金玄》
　　飞天神王
　　飞天翼於琼阙，四宰辅於明轮。邕和万化，俯断苍生。《九天生神》
　　何童天北元玄阙
　　主天地之气，御兴废之端。
　　七曜摩夷天中玄都玉阙
　　主飞天，开大有之光，而洒自然之灵。
　　太安皇崖天中金阙
　　立天地开辟之运。
　　始皇孝芒天中朱陵之阙
　　匡辔九天外。《琅书》
　　兰阙
　　万峰坦奇观灵上有琼子太上挥神诗。
　　此经秘於九天之上大有之宫
　　金晖紫殿，玉宝琼房，飞罗自然之帐，玉几金床。玉晨之童执香侍之左，金华之女散烟於右。太妃侍前，玉女辅后。玄霞紫盖，荫乎堂宇。
　　《金真光》
　　青童太君
　　请斋三年，上诣上清金阙。金阙四天帝，太平道君处其室，左右太空琼台洞真之殿。平玉之房，金华之内，侍女众真五万人。
　　金阙中四天帝君
　　其后圣君处，其左右太空琼台丹玕
　　之殿。《灵书紫文》
　　灵书紫文之秘妙行真人
　　诣上清太玄玉都寒灵丹殿紫微上官，建天宝羽服，诣元始天尊请受赤书五篇真文。天导引众真入太空金奎玉宝之殿，九光真人入太空。
　　玉容者
　　太上之明堂，得道符籍之所在。· 
　　太安皇崖天中
　　南官福堂，主飞天得道高下品秩。《内音》
　　渊通元洞天中华林之堂
　　主洪水四出，盈缩之度。
　　玉帝
　　命方微天帝君列万灵於房轩，散花香於玉宇，陈天钧之广乐，散灵音於八海，流运八琼之室，曲宴九林之堂。《洞景金玄》
　　九重之台
　　道德。
　　西由之琼台
　　方圆百里，大帝所治处。《大洞》
　　明真者九天之台名
　　焕乎九霄之上，三日出焉地上，呼明真日凤生。
　　龙山者玉清天中高台名
　　金房在明霞之上，九户在琼阙之内。此皆太微所馆，天帝之玉宇。
　　玉清天中上有三关玉台
　　治在西南角，一冬天关，一名天图。一名天阙。九土之生门，开阖之钮机。三关之上有玉台，众仙之所经。
　　第一天关朱门玉阙
　　上有九层玉台，高一千二百丈。紫云盖其上，流电曜其轩，太虚玉晨监乎其虚，上明着飞晨玉冠五色章，带剑佩玉，台上流霞映其房，日月照其堂，众仙侍真者各三百人。台上有玉格，上皇太真高帝玉名，后圣真人簿录，即玉晨监典。
　　第二天图朱门玉阙
　　上有六层玉台，高九百丈。碧霞荫其上，日丹经其境。太上直真玉郎字玄土伯，着玄晨之冠，衣九色章，在玉奎上丹晖紫盖郁其房，百和之香虚生其庭，侍者众真各三百人。台上有金格，格上有金简玉桃及紫凤丹章十二篇。
　　第三天关朱门玉阙
　　上有三层玉台，高六百丈。紫云盖其上，日月映其墙。太帝监真玉司郎字无常生，着远进冠七色章，镇玉奎之上，百和之香、自明之光，焕其房，侍者真仙三百人。上有太清宝经三百巷及真人学仙簿录。《万真出入》
　　太上玉京七宝流霞平育天中洞元台
　　主天中庆云之晖。《七曜元品戒》
　　太初天中华景之宫
　　官生九素之气，气烟乱化彤云九色，入其烟中者易貌，居其烟中者百变。
　　小有玉真天中万华之宫
　　玉君所治，此中藏录上帝之宝经，玉清之隐书。
　　小有宫大方绾
　　玉映玉一晨之官。
　　员华黄老之宫
　　元始召宾琼堂，於赤明天中南霍之丘丹灵洞官。《二十四生》
　　南陵朱宫九灵福堂
　　有自然厨食，灵书度命。
　　三十一一天监仙司马
　　玉童玉女神仙，各一月三朝於紫微官，削落地简。《九幽日录》
　　何童天中金华上宫
　　主人死生图录。
　　太极蒙翳天中南半长生宫。
　　上清道宝经卷之五 
　　
