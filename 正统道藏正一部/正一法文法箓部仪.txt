正一法文法箓部仪
　　经名：正一法文法箓部仪。撰人不详，约出於南北朝。系早期天师道经典《正一法文》残本之一。一卷。底本出处：《正统道藏》正一部
　　正一法文法箓部仪
　　黄素三盟登坛仪
　　某国号某年太岁某某月朔日子，某时系天师某治黑太一道士三洞法师五岳游行先生，某郡某县某乡某里真人，男官某昔从三洞法师太一道士，男官某受老君元义天地日月五星，上三天真一太一普督五亿五万五千五百五十五亿万重诸天，诸日月星辰，诸仙府诸世问请地山岳，天神地祇，五岳四读，三河九江，四海八极，山神水灵，千鬼万灵，一切皆属上三天真一太一，今谨以某岁月朔日子某时，传付某郡县乡里真人某甲，年如干岁，禀黑清淳，好道乐生，阴阳中和，五黑治身，先受黄图契令真天赤箓，真天三一真一太一素券，从来积年未能飞仙，今求进受上三天真一太一三十二天帝位符信，受持金刚，分真形投金鱼，称与诸天地水三官结盟，对共分金破契，刻臂喻血饮丹，结发身命为誓，与某甲共为一身，同心合契，奉行天真，修行神仙志同齐举，飞升上天，不得耽染色欲，不专正一，一旦受道之后，三十六年遇贤听传可授之人，不得妄传，不得自欲高位不崇根本，背向异辞，二心两舌，诽谤师道，攻伐师主，一日一违负契，令身谢三官，长为下鬼，削除生名，不得怨恨，甲自好乐神仙，时不拘迫，手共画一为信。
　　右太一真盟上契左右书之
　　国号某年太岁某月朔日子，某时某郡县乡里男女官太一道士真人某，甲年如干岁诣臣某度受太一登坛盟约，真一口诀结盟，拔度生死，不得负违，一如老君律令。
　　右太一中盟契
　　系天师某治黑五岳游行先生，臣姓某乙，以去某年太岁某月某日某时，从三洞法师阳平治功平五黑左平黑某岳先生，真人姓某乙，受太一真契三盟之法，拔度生死，上迁九幽之中，七祖名籍，下度己身三男之庭，保成上仙太一同辕，太一道士，某郡县乡里男女，生某乙於某郡县乡里中结盟，奉受拔发结发，生死为誓，不负太一帝君神仙大盟律令，五帝魔王过度，太一道士甲，生死三界，名上仙品。
　　右太一下盟左右书之
　　夫受三盟者，应须五人七人九人同共结盟，臧此不合法也，上拔度百曾之罪，下过度三界宫真妙之事，极於三盟，生死成仙，无有差违，受者结人为盟，未至五日逆上盟刺条，郡县治位告下二十四狱，拔出甲等，七祖父母迁达沐浴竟五日，然后而授此秘之师口，万金不传，传之后贤，非贤勿泄。
　　某郡县乡里，男女官某甲，年如干岁。
　　右如干人，先受黄图赤箓，三一真一太一一言之诀，从来积年，未能幽究宿绿，今资信诣臣，求受太一真一契，三盟都券请授。谨状系天师某治黑某岳先生，臣姓某乙
　　上言，谨按文书，臣以人微，肌腥骨见，谬蒙明时，师老布化之际，过泰负荷，教化无效，宣劝通替，夙夜战栗，如履冰谷，有男女官太一道士某甲等，如干人，年如干岁，先受诀言，未受太一三盟秘法，今各资法信，诣臣乞结盟，一兀元丹赤，感於神明求乞之至微於影像，臣辄受法信，教以诀言，道重人轻，不敢便授，共登黄坛，授以盟言，要誓天地，日月为盟，刻臂饮丹，誓告神明，不敢妄传，甲受盟之后，不得轻传，泄露真要，自当奉承师法，皆如今约，一日一负违今誓，甲当以身谢天地水三官，万殁之后，不敢有怨，乞原甲未受诀之前所犯，一切赦贷，恩惟
　　太上太一帝君，慈父圣母，则蒙
　　省理。
　　右操臣度太一登坛三盟付授诀言。
　　黄素中章
　　某郡县乡里，男官某甲，年如干岁等乞恩辞，某素以胎生肉人，千载有幸，得在道门，户属师主某甲治，以系天命，昔蒙明时，得参中秘黄图赤箓、三一真一，太一回车毕券之诀，从积年而善功未立，谴阙非一，夙夜忧惧，若履冰谷，虽复导生养黑，蒙恩无他，未得奉修九诚百二十事，仰谢三十二天，请度宿命之法，无上三天真一太一登坛大盟，实所未闻，不惟六蔽，知进忘退，谨资法物三十二种，奉操诣治，乞丐成就，如蒙教授，不敢泄露，攻根伐本，负违契令，某等以身谢天地水三官，殁命敢恨，谨辞
　　太岁云云。
　　某郡县乡里男女官某甲等，谨条法信如左。生米一斛，腓缯六十四尺，柳薪一束，笔一双，铁二百五十斤，墨一丸，玄缯二百五十尺，书刀一口，黄金十二两，大席一领，黄素二百四十尺，真珠一两，法巾一枚，褐一领，金环一双，法案五枚，明镜一面，盛戒五彩法囊一枚，法信盟钱三万二千，盛经集文锦囊一枚，命丝三十二两，清冷罂盘匕各一枚，青铜剑一枚，和香五奁，生口男女替代各一人，明光锦百二十尺，铜八十斤，青缯八十一尺，生朱砂六十四两，白银十二两，大纸一百张，白绢三百六十疋。
　　右三十二种，奉操诣治，受登坛三盟。
　　上言：谨按文书，臣以人微，忝佩太一尊任搜授贤能，应补仙品者有牒，男女官某乙等，禀黑清淳，好道乐生，今奉受五黑，阴阳治身，炼黑积年，材堪进补，上三天真一太一极品，上统五亿五万五千五百五十五亿，诸天诸日诸月诸州星宿，诸仙府诸仙圣诸仙阙诸山岳，天神地祇，五岳四渍，三河九江，四海八极，九宫八卦，神室山神水灵，一切千鬼万神，普摄众神三万六千，普统众灵，总御众官，侍从众仙，及家国三魂七魄，三鬼五神，千二百形影，万二千精光，一时并来更仙练，某等今一旦受
　　上三天真一太一之后，不得背违上三天盟誓，攻伐师主，轻泄妄传，必须择贤三十三年一传，不得违约，违约之日，某等身神沈翳，长为下鬼，命为土尘，削除仙名饰不得厕预仙品，长殁三官考召君吏所考，事立所召者，诣肉人元元须待拜署，谨为拜章一通，上诣
　　上三天无上太上一君太上，上三天太正一法文法箓部仪上上帝君，上三天太上元君，三天太元一君，上三天大道万道，根宗天地本始，上至无上，下洞无穷，远至无边无极，幽微众官万灵，上三天之上，五亿五万五千五百五十五亿，诸天君将吏功曹使者，谒者仆射书佐小吏将军吏兵马骑乘各从官，五亿五万五千五百五十五亿万众，一合从上，上上无上，上三天之上，盖天来下，入甲等身中，从头至足，布雨骨节，五藏六府，九宫十二神室，四肢五体，百八十关机，三百六十骨节，孔窍营卫，筋骨血脉，安某等三魂，定某等七魄，仙某等三魂，正五神生五藏，应五星，召还三万六千余神署生官，各安宫室，使仙道毕成，举形飞升，上为真人，更定仙寿万八千岁，愿上三天太一天尊，万道之主，万神之
　　宗，将从天仙镇某等身中，检箓万神，愿上三天之上，飞仙君将，神仙君将，度世君将，神人君将，真人君将，元阳君将，万生君将，万黑君将，导仙君将，胎息君将，元精君将，延寿君将，太极君
　　将，太一君将，清微天禹余天大赤天君将，吏兵马骑乘一合来下，入某身中，营生养性，还年补脑，行生布黑，金丹神浆玉液，入某等身神玉女，侍卫左右，九天丞相，削除死籍，上名三天生箓，与天地无穷，周旋天下，六合载名山岳，出入人问，延年益寿，辟斥五兵水火灾息，县官口舌疾病丧祸，虎狼猛兽，毒虫冤家，盗贼伏匿黄渊，埋头万丈，不得妄宣，若有符师道士支散杂灵六天故黑，饮食鬼神，一切进匿，登山履睑，万神扶将，周旋天下，地上神明，交降所在，立验仙道，必成胎息，服御导引神黑，内外光明，云行身中，上升清天，黄老立宥，神仙结友，交游真人，飞腾高举，上补天仙，乘云驾龙，拜谒道君，寿终不老，与日月齐明，飞行超越，隐显浮轮，并迁某家七世父母，上至
　　亿曾万祖皆升三天，列补仙官，恩惟太上无极太一君垂恩省纳，分别求哀。
　　右破三盟契后付授赤章
　　太一黄素三盟仪
　　谨启黄素丹盟，告诸弟子，某甲等应诺太清太一无量清法门下，真一五炁，太一九宫成具满足，便得仙度，太上於昆仑进登天首大治七宝观上，召天师张道陵而告之日，吾道出於无先，太初之前，无所从生，靡所不成，吾昔於此观上，启受妙法，吾以聪明智慧，摄意奉行，便得微妙，玄通求道，上仙莫有疏息之名，奉行黄老之道，生死之诀，当畏法慎戒，生门之中生道有一，死道有九，验於大度，常当战战，如履冰剑，把毒常惧，害及其身，谦谦曲躬，卑辞下物，勤心苦行，无亏孝敬，受诀之后，奉行法戒，无违分数九一之法，生道之极耶，天师再拜，承盟奉修，位登天师，后授王长赵升三夫人洛下三公，皆得白日升天，登坛如左。
　　谨请盟誓，列启三官，甲等受盟，誓天地为信，指日月为盟，引三曾五祖，七世父母，自身证约，不轻传泄，登坛之诀，九年听传三人，若世无可传者，启宣三官，发先盟书，封诸事诀，藏之深山石室，不违盟约，甲等七祖父母上升玄宫，受福天官，身得仙度，福流万世，世蒙荣宠，若妄传非其人，甲等七祖父母下受风刀之考，身没积夜之河，殃流万世，世世受考，嗡血饮丹，披灵赤心，启封三官，日月所照，天地所闻，结盟之后，司命削某等死籍，度着生箓，使天官注仙名，地官除死籍，水官绝殃考坛，上三官考召君吏，并甲等所佩将军吏，兵保护肉人，必使仙度，若甲等先世因绿，宿对未应即仙，要须尸解暂，经太阴者，甲等以得登坛，大度结盟三官罪灭，福生应升，神室福堂二十四神，自守卫甲等形骸，不使魂魄离散，骨肉臭腐，二十四年举形化出，宿绿应死，超然复生，枯腐之骸，枯骨受仙，沈沦隐见，无所拘闭，此是登坛结盟三官之力，超登殊劫，过死度生之福，明自修慎，不敢违负今约。
　　谨宣盟约，告诸弟子，同坛共视，师某父母若有息难，当众共济，若横罹缧绁，当审明极穷济之趣，急度疾息，不得轻师负盟，亲相捐弃，若如此而不救告，而不赴者，有息之身，发盟告神，求乞免度，违盟者受考，告灵者得福，若在息难之中，不测之地，向师存亡所在，静夜披露丹心，启求度脱，若未蒙济兔，自当神告景，应知其罪福盟誓君吏，坛上三官自应侍卫营护，必得无他，但当敬承盟约，不违信誓，自得仙度，卫护君吏，考功记过，坛上三官，主偿罪福，明白证慎。
　　某国号太岁某月朔日，於某州郡县乡里中，系天师某治炁，臣某甲从某治道士某，奉受传某郡县乡里某甲。
　　太上黄素丹盟三条，登坛者各朱书黄素，佩随身，生则受仙之券，死则拔逮之根，三官证拔，生生受福，无复罪绿。
　　太一登坛黄素三盟逆刺付授仪
　　东向叩齿二十四通。
　　谨出臣身中五体真官神仙五炁功曹吏，出太一金刚元炁直使功曹，通神功曹，五元功曹，和合功曹，运炁功曹，统仙功曹，各二十四人，出王炁左官使者，平炁右官使者，阴阳神决吏仙化吏，科车赤符吏，刚风骑置驿马上章吏，官各二十四人。出某郡县乡里中真正之官监察注炁，考召四君逮召诸君将吏等，左右平炁君，左右都候君，左右执平君，左右执法君，束方九天九炁君，南方三极三炁君，西方七合七炁君，北方五元五炁君，中央一炁君，阳平鹿堂等二十四治炁，三十六静卢，天师门下君将吏兵所布下，道上二玄三元四始五德六合甲子诸官君，周天八极飞仙君，养性长生青龙胜蛇君等，奉行文书事，谨操臣为男女生民，太一道士某乙度金刚毕券，或登坛黄素三盟，拜露刺一通，刺今露在中庭玉案上，请省功曹使者将军吏兵，须考正甲等合炁连名保负须所召者，诣所下者至功成事，立臣拜章报授毕，各还臣宫室中，伏须效应，匍匐当刺。
　　右授金刚毕券上刺出官
　　授太一三盟大券口刺
　　某郡县乡里男女生官某甲等，年如干岁字某乙户属师主，某乙治男女官某乙等，禀性慈仁，素体温良，炼炁积年，厕身秘门，参染真要，阶绿上道，奉受太一金刚契，令晓知三炁飞仙之诀，虽备众契，未遂登坛，生死大盟，今实信仪，连名誓身束骸，告臣求受太一三盟登坛大券，明真大讳，三百六十图号，千二百口诀，依先师本法告传谨状。
　　具位系天师某治炁，臣某甲稽首再拜，上启太上元极大道太上老君，太上丈人，太一帝君，皇天上帝，元极元君，道德众尊，三天法师正一真人门下，典者施行飞仙君吏，臣运逢天通，系命玄教，衔宣法化，搜索有道，游行世界，拔度天人，今有宿命因绿，从虚元中来，某郡县乡里男女官某甲，年如干岁，甲等素染玄教，练备真文，奉受众契，修行真秘，虽备上法，未破玄誓，今相擭率操，资法仪束骸，诣臣求受太一登坛三盟生死处仙大券黄素证誓，臣昔从大洞真人某奉受约，当传授后贤，察甲等专诚乐道，在可成就辄克，某月某日时於某岳山之中，共立黄坛证誓五帝，分符破契，告盟天地，付授秘局，施行口诀，谨先於此某郡县乡里中，露白刺奏上
　　天曹，特愿
　　太一帝君皇上大道留神照察，若甲等有骨法，合便依法付授玄都，无骨法愿为考正，从上玉箓，名备天仙，到某日某时良日吉辰，灵岳之中，黄坛之上，稽首告盟，誓天证地，付授玄一高上之道，生死大盟，存亡成仙，谨以启闻，立须报应，臣甲诚惶诚恐，稽首再拜以闻。
　　臣姓
　　太上大道元上三天太一帝君太清玉陛下，太岁。
　　右口刺
　　谨重劫五体仙官骑乘将吏腾臣所上某刺，上诣
　　太上左君玉合下，付与侍香青腰玉女等，所言倒错越失，不得旧法者，愿为考正，依本法文，若有干截公文者，将吏神仙骑乘收付所在狱中，依事治罪，令臣所启上达，伏须告报，臣所上事讫，向出仙官吏兵，各还宫室，弥纶五宫六府，安官复职，至日呼召复出。呜鼓士二通，三咽炁，毕。
　　太一三盟付授仪
　　束向叩齿二十四通
　　谨出臣身中神仙，直使正一神官功曹，阴阳运炁明光使者，左右官使者，阴阳神庾吏科车赤符吏，刚风骑置驿马上章吏，飞龙骑吏，左右龙虎君，赤飞仙童官各二十四人出，出者严装显服，具列威仪，谨关某郡县乡里中真官注炁，监察考召四君将吏，社里邑君土地灵祇，八方监察神仙众官，并备真位系天师太一炁无极金刚毕券，某岳先生，臣某稽首再拜，上启
　　太上无极大道太上老君，诸君丈人太一帝君天帝君，皇上大道天师三师君，太一神仙玉历真科付授威仪使者，典行飞仙事，臣万劫因绿，谬闻大法，运值有幸，遇大洞法师真人某甲授臣登坛大盟，生死证誓，飞升至道，玄元要诀，众真之券，万幸宿生悟性，臣受法以来，积有年载，虽未能察幽睹冥，坐在立亡，重希玄降，於身有科，承科传授，以付后贤，某郡县乡里某甲年如干岁，前蒙黄箓契，令奉受五金刚契，令被炁积年，练悉纪纲，今操资信仪，诣臣求受登坛三盟大诀，目承先师本法，与甲等对共立坛，证誓五帝，分金破券，喻丹告盟，甲等受道之后，永为身宝，不得攻根伐本，指师谤道，唱露要诀传非其人中泄灵文，施布世间一旦有违生死父母沈沦罪由万劫无原，谨以启闻，须可奉行，臣甲诚惶诚恐，稽首再拜。
　　次读券　读黄盟
　　次画一
　　画一，左手指天，右手画地，以左手指中央，师便言：系天师某治陈昔，从大洞弟子某受太一登坛盟券，今依法传授弟子，某甲受此证约，当依真师盟坛大约，不得攻根伐本，指师谤道，泄露灵盟，一日一有违，万殁谢罪，生死沈沦，上告天灵，下示地祇，中誓贤人，三证灵盟，义不相负，谨共画一为信。
　　次下发
　　作结一结，言清微天，泓二结言禹余天，澄三结言大赤天，明上三天之帝真重为誓，结发盟坛，不负灵约。次刻箓，言玄老大一闲阑。刻中言大上太一门石门也。
　　次弟子盟丹水
　　某郡县乡里男女生太一道士某甲，敢告丹水，甲好仙乐圣，诣太一无极道士某甲，受太一三盟登坛大券明真大讳，三百六十图号，千二百口诀，甲为弟子，不得背叛师道，妄传世人，违盟族倾，背誓不生，共喻丹水为盟，指天画地以生神灵，急急如律令。
　　次师命丹法
　　太一无极道士姓某乙，敢告丹水，有某郡县乡里某甲，求受臣
　　太一三盟登坛大券明真大讳之诀，万道之神，甲为弟子，不得背违券契，上监三天老君所明，急急如律令。
　　次师左手弟子右手共持丹水更嗡之，各三止，弟子先嗡师后嗡。
　　醮坛法，用醮具五盘，香五炉，用枣五拌，东向祭五帝，醮具九盘，香九炉，用枣九拌。东向祭太一九君。
　　系天师太一无极某治真人，臣甲谨上诣束方青帝，南方赤帝，西方白帝，北方炁帝，中央黄帝，太一帝君，皇天大道，太清玉陛下，从官九亿万骑，摇天动地，降此灵岳皇坛之上，临飨微醮，屈灵錾临，谨有男女官某乙等，受黄素太盟长生拔仙大券，施设微心，上请天尊，伏愿神颜曲陌世界，眷欲苍生愆阙不及，以唯乞愿原赦，便再拜。
　　次受契者先五拜次，师左手授契与弟子，弟子左手取之，三绕身毕，束向三回九拜，次又北向九拜，太一君三回三拜，又向师九拜，次俱起，於地户指天画地，左行三回，右转召弟子七祖证明如具。
　　次重劫法
　　谨出臣身中五体真官功曹吏，出太一金刚长寿功曹二百四十人，太一度世功曹二百四十人，太一度命功曹二百四十人，出太一青腰玉女二百四十人，出太一娥皇玉女二百四十人，出五老君将吏二百四十人，出长生永终吏二百四十人，出东九夷，南八蛮，西六戎，北五狄，中央三秦君将吏，各二百四十人，出千乘亿骑盖天来下，刚风骑置驿马上章吏官，各二百四十人，出今授甲等
　　太一三盟登坛大券明真大讳之诀，或金刚一言之诀当令甲等受道之后，长生久视，同襟仙圣，齐肩保器，神耀不求，而前佑令神丹金液，灵芝众药，服练身形，千道万神，为甲驱使坐起行住，太阳在左，太阴在右，青龙白虎，朱雀玄武，侠从前后，天神当下，地神并出，五老神君，除甲死籍，青书黄简上，甲生名七玄，父母返胎南宫，合家大小，皆享永延，甲一日一违盟，考甲百曾挞蒙山之石，填塞三河，长充下鬼，永为土囚，一如契令，依如
　　太上老君，太上众尊无极大道，无上玄老，五炁道德，万生万度万福君丈人，新出老君太清玄元上三天无极大道太上老君，太上丈人，太上三炁君天帝君，太上五炁律令。
　　泰玄都正一平炁系天师某治太一道士太上曾孙小兆，臣甲稽首再拜
　　上言：谨按文书，臣等素自虫蚁枯骨，子孙千载有幸，得在道门，被蒙大恩，不以顽愚窃好生法，并蒙师老赐佩太一契令，不唯功少，希慕上真，以今月某日，率同学某甲等，诣无极太一中宫道士某治，郡县乡里某乙，进受无上太一证誓三天登坛死生三盟，上拔七世父母幽魂苦爽，次以升度，某乙等生死之愆，腐骨见肉，未有微勤，荷施山岳，非臣甲等轻愚所享，不胜重杳，谨伏地拜章谢闻，愿上官典者哀矜臣等，乞上生名，太清仙都玉历，得在神仙种民辈中，谨遣臣等身中三官考召君将吏，天官考地官考水官考，清微天考，禹余天考，大赤天考，此里中四面真官注炁，监察考召诸官将吏，臣等投身托命，生炁一节，奉承元老，臣等所备宜毕真妙中玄皇坛，山岑之上，太阳之下，伏地拜赤中章一通，上奏至极太一几前，臣等从臣某乙，共上告皇灵，下指地祇，冒黩以传，受恩惟玄极映明真君，镯明注炁，谨请无极自然神仙，先天帝太元君姓字，率将骑乘日月，五星五帝，九宫五岳四海，游玑玉衡，三河九江，神仙兵马，太一骑乘独辕之车驾，无极之马前，导至真精神后，从五帝陛下，神仙骑乘，侠从左右，前无不祥，后无殃咎，头上游玑，足步北斗，日月五星导前从后，震天动地，一合来下，各按次第左右，从臣某乙等三元会宫中，一为神主仙帝之皇，当为臣等延上三天生炁，太一神丹，金液玉浆，入臣等身中八十一宫，十二神室，太玄四注，臣等五神太一神精，五炁缨珞，九元练命三丹，度生却死，升上晨极，注入玄宫，翱翔五岳，高举飘腾，耀影金阙，凤举紫庭，仙道早成，毛羽时生，遨游八表，戏骯八台，交关华霍，赐与丹精，九灵合华，七祖升迁，魂入道乡，闲乐之堂，衣食自然，臣等同盟之人，有底之日，当更相救济，拔度为先，上存法师，次存同盟人名，自今以后，不敢负三盟约言，宗崇法师，唯善为先，既往之罪，负盟之愆，唯乞原赦。恩惟
　　太上无极大道无上玄老太上三炁天帝君分别求哀，臣等谨因二官直使正一功曹，上右官使者，阴阳神决吏，科车赤符吏，刚风骑置驿马上章吏官各二人，出操臣等受太一三盟拜上三日，谢恩纸章一通，上诣天曹，伏须告报，臣甲诚惶诚恐，稽首再拜。
　　右三日谢恩章。
　　四极明科开度文诀　　万仙公撰
　　夫受灵宝三十六部尊经，不受回案，即万劫之中不得传受，既受回案，不破太一登坛三盟金真妙契，则七玄不离於邓都，那可便为人师，三盟既竟，即七玄超度；生死同仙，便拜回案，授为洞玄法师，若七祖未拔；三盟不破，轻授回案，则师受泄经之罪，贱宝之愆，依四极明科，荷风刀之考，依三盟解释，则存亡超拔，标名诸天，故拜为灵宝法师，夫受灵宝开度，不显於师，则死籍不解，琼文无名，徒受宝经，永无传付，闭塞大法，於身为损，受经既竟，便为开度，上显诸天，下标诸地，名彻诸真为师，上盟五帝为洞玄师，若无此之功，师轻度回案，师则受轻泄违误之罪，身受风刀，万劫无原，后世为明识此言，勿作轻说，考及汝身，沈沦罪网，万劫无原，考属四极曹，有急底灾疾，呼太一名，以左手执道父，便仰头三呼无极太一君讳，我今有某急息，君当过我汤火之中，白刃之下，过度九息之中，知道为神，知道为真，左回还两顾。
　　子狩士徐名他二名上，鼠头人身，炁衣持镶，丑狩士秦何，牛头人身，炁衣持镶，寅狩士徐方，虎头人身，青衣持镁；卯狩士徐泽，兔头人身，青衣持镁，辰狩士徐皇，龙头人身，青衣持镁；巳狩士徐千，蛇头人身，赤衣持戟；午狩士司马籍，马头人身，赤衣持戟；未狩士公孙昔，羊头人身，赤衣持戟；申狩士石胜，猴头人身，白衣持弩；酉狩士石衰，鸡头人身，白衣持弩；戌狩士徐阿，狗头人身，白衣持弩；亥狩士公孙昔，堵头人身，黑衣持镶。
　　右十二时狩士真名，服符存呼之，不得传非其人，秘之慎之。戴先生授谢颖川，谢颖川授道士陈艺，道士陈艺授母仲度，度授刘散骑道符，符授道士丁玄真。
　　九和香法，烧之香闻九里，感彻神明。
　　沉木香一斤，青木香三两，
　　甲香三两，熏陆香一斤，
　　詹唐香三两，燮香一斤，
　　青渐香一斤，雀头香一斤，
　　大乾枣二十枚。
　　凡九种各异，梼下徒以白蜜和，令相着密器中，封其口三宿，三日香成，闻九里，其法秘不妄传，欲致神明，合诸丹者烧之，稍稍分着别器中，令炁不泄。此古九和也。
　　正一法文法箓部仪竟
　　
