洞玄灵宝课中法
　　经名：洞玄灵宝课中法。撰人不详，约出於南北朝。系早期天师道法箓考召仪，内容与《正法文十箓召仪》大致相同。一卷。底本出处：《正统道藏》正一部。
　　洞玄灵宝课中法
　　紫虚箓仪
　　维某年岁次月朔日辰，某岳真人某乙，本命某年月日时生，系某天领籍，其所系以纳音推，如木命是苍天，气系某天君，只如甲子丙子，是系禁上天。今於某气天中，此是师之气，束青南赤云。
　　寅卯青帝，巳午赤帝，申酉白帝，
　　亥子黑帝，辰戌丑未黄帝。
　　寅卯九天九气，巳午三天三气，
　　申酉七天七气，亥子五天五气，
　　辰戌丑未一天一气。
　　受正一箓中所受某阶法箓，课召气每阶各别不同，今列於左：
　　子生中玄三气君召，卯生上始三气君召，
　　午生太元二气君召，酉生下元三气君召，
　　丑生下玄三气君召，辰生中始三气君召，
　　未生上元三气君召，戌生太玄三气君召，
　　寅生太始三气君召，巳生下始三气君召，
　　申生中元三气君召，亥生上玄三气君召。
　　右件三将军召气如前，星刚亦同用此召。
　　寅申巳亥四孟生言被太上清微天化气君召，
　　子午卯酉四仲生言被太上禹余天保气君召，
　　辰戌丑未四季生言被太上大赤天箓气君召，
　　右件百鬼召箓气召。斩邪箓亦同用此召。
　　甲子至戊辰，清微天泰清太阳君召，
　　甲寅至戊午，清微天泰清通阳君召，
　　甲辰至戊申，禹余天泰玄微阳君召，
　　甲午至戊戌，禹余天泰元太阴君召，
　　甲申至戊子，大赤天泰元通阴君召，
　　甲戌至戊寅，大赤天泰始微阴君召，
　　己巳至癸酉，清微天泰始太阳君召，
　　己未至癸亥，清微天泰玄微阳君召，
　　己酉至癸丑，禹余天泰玄通阳君召，
　　己亥至癸卯，禹余天泰元太阴君召，
　　己丑至癸巳，大赤天泰始微阴君召，
　　己卯至癸未，大赤天泰始通阴君召。
　　右件青甲箓召取弟子行年为对
　　子生北大神重明君召，
　　午生南大荧惑太阳耀气君召，
　　左太玄中狄君召，右元太帝中蛮君召，
　　丑生北大神辰中黄神气君召，
　　未生南大荧惑中黄灵化君召，
　　中元七宝玉理君召，中黄三泰始气君召，
　　寅生东重华显阳君召，
　　申生西太白子留金城耀阴君召，
　　左玄道气上夷君召，右驿导真上戎君召，
　　卯生东重华耀阳君召，
　　酉生西太白子留金城重耀天君召，
　　左玄通明中夷君召，右太素中戎君召，
　　辰生东重华中黄明化君召，
　　戌生西太白子留金城中黄化北君召，
　　中黄三泰始气九真君召，
　　中泰五气原君召，
　　巳生南大荧惑阳明君召，
　　亥生北大辰耀辉君召，
　　右元洞明上蛮君召，左始洞真上狄君召。
　　右赤甲箓仙召。
　　元命赤箓科召如左：
　　正月生上夷君召，二月生中夷君召，
　　三月生下夷君召，四月生上蛮君召，
　　五月生中蛮君召，六月生下蛮君召，
　　七月生上戎君召，八月生中戎君召，
　　九月生下戎君召，十月生上狄君召，
　　十一月生中狄君召，十二月生下狄君召。
　　右元命赤箓。男不知年，用九下君召；女不知年，用太阴下君召。
　　百五十将军箓科生月召如左：
　　正月生下太玄清微中耀五气君召，
　　二月生玄理玉通气君召，
　　三月生被中玄耀气右官重光君召，
　　四月生下玄微生化气君召，
　　五月生太玄中元官微明历气君召，
　　六月生上元中官左历气君召，
　　七月生中元左官历气君召，
　　八月生下元重光中机化气君召，
　　九月生太始中辟万导神气君召，
　　十月生上始始明导驿气君召。
　　右男女受仙灵召。若不知生月宜取十二月召。
　　上灵官箓召如左：
　　正月生被无下九老东上夷君召，
　　二月生被无下九老东中夷君召，
　　三月生被无下九老东下夷君召，
　　四月生被无下九老南上蛮君召，
　　五月生被无下九老南中蛮君召，
　　六月生被无下九老南下蛮君召，
　　七月生被无下九老西上戎君召，
　　八月生被无下九老西中戎君召，
　　九月生被无下九老西下戎君召，
　　十月生被无下九老北上狄君召，
　　十一月生被无下九老北中狄君召，
　　十二月生被无下九老北下狄君召。
　　右男女所受上灵官箓科召。不知生月即取十二月召。
　　子生人属贪狼星黑帝子，虚无越衡天
　　丑生人属巨门星黄帝子，上明七曜天
　　寅生人属禄存星青帝子，元明文举天
　　卯生人属文曲星青帝子，
　　辰生人属廉贞星黄帝子，观明端静天
　　巳生人属武曲星赤帝子，
　　午生人属破军星赤帝子，
　　未生人属武曲星黄帝子，
　　申生人属廉贞星白帝子，观明端静天
　　酉生人属文曲星白帝子，
　　戌生人属禄存星黄帝子，元明文举天
　　亥生人属巨门星黑帝子。上明七耀天
　　解箓略说正一之仪
　　箓者，戒箓情性，止塞愆非，制断恶根，发生道业。从凡入圣，自始及终，先从戒箓。然始登真，夫事悉两存，两存理无不通。箓亦云箓，三天之妙气，十方神仙，灵官名号，与奉道之人修行，故经云：生无道位，死为下鬼。俗士高人，有希道之心，未能舍世荣禄，初闭不可顿受也。且受三五阶，若修奉有功，然更迁受。上古真人，寻诸经记，唯受一二阶修行，便登上真之位，若多受不修行，又不会至理师，又不明修行之由，不能有益道，在用心须真，而又正修行契合，道无不应，其应如神矣。夫正一箓初流传於世，总有二十四阶以应二十四生气，今略明一二阶以明正一之由。正一三五一百五十将军箓，有两阶，上阶云上仙，下阶云上灵，俱是人身上二仪之正神也。又释正一三五混沌元命真人赤箓之由。正一者，法中王也，制伏邪伪悉归正道。混沌者，是我身初生受气之时，亦如天地混沌之初也。元命者，有我身之元命也，知道修其元命，可为真人矣。元命之理修长，事难具载，临坛授法，度师合明示及弟子，令识元命之由。余阶之理，不离身上解释也。夫万法悉有内外两存，以天中指事者正一盟威，处乎皇汉斗宫之中，若内指事以身中者，即三丹田为三气，正神变化有千二百形影，万二千精光，故云得三气之所生能知六数之所因，则阳气化为龙车，阴气变为玉女，腾转无方轮舞空玄之上，又云气之所在，随神所生焉。神在则气成神，去则气零。气者则二十四神之正气也，气亦成神，神亦成气，气散之为云雾，合之为形影，出为仙化，入为真一，上结三元，下结万物，静用为我身，动用为我神，故知道成动用悉在我身，修炼之人阴气自消，阳气自降，既无阴气，自然九天之上无阴，九地之下无阳，此之谓也，正一之理即在兹乎。
　　洞玄灵宝课中法竟
　　
