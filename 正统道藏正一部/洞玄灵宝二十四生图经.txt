洞玄灵宝二十四生图经
　　经名：洞玄灵宝二十四生图经。撰人不详，约出於晋代。系古《灵宝经》之一。一卷。底本出处：《正统道藏》正一部。
　　洞玄灵宝二十四生图经
　　三部八景自然神真，大运告期，赤明开光，三景朗焕，五劫始分。元始天尊与十方大圣、至真尊神、无极太上大道君、飞天神人、玄和玉女、无鞅之众，同坐南浮洞阳上馆栢陵舍中，清谈虚泊，素语自然，灵音十合，妙唱明真，诸天欢乐，日月停轮，星宿默度，九天徊关，河海静波，山岳吞烟，龙麟涌跃，人神欢焉。
　　是时太上无极道君稽首作礼，上白天尊：今日侍座，太漠开昏，无极世界，一切见明，法音遐振，泽被十方。过泰因缘，劫劫化生，轮转圣位，任居总真。方当胤御，剖判六天，考劫理运，料度种民，推算长夜，检实三官，役劳任重，欢戚难言。敢附灵风，自响披心。前与元始天王，俱於长桑碧林园中，闻天尊普告大圣尊神云：洞玄天文灵宝玉奥，有三部八景神二十四图，上应二十四真，中部二十四炁，下镇二十四生。灵章璀璨，妙绝空洞，睹之者九天书名，金简记录，生死得仙。来运当促，三五伤丧，万兆短命，流曳八难，风刀痛体，五苦备婴，沦於长夜，不睹三光，无知受对，任运生死，抚之伤襟，痛感人神。今大慈道行，惠泽普隆。伏愿天尊有以哀矜，直据玄科，教所未闻，使未见者见，未成者成，福流一切，亿劫得恩。如蒙训授，辄当承神鼓风，因流扬波，清荡三界，肃检众魔，部正六天，馘斩群邪，安国育民，使阴阳宁休，明化既兴，道畅太虚。
　　於是天尊仰面含笑，有青黄赤三色之炁，从口中而出，光明彻照，十方内外，无幽无隐，一劫晓明。金书紫字，玉文丹章，文彩焕斓，在三炁之中，三八景神，二十四真，各从千乘万骑，在空玄之上，辅卫灵文，诸天日月，流洒华光，众津交灌，飞香八缠，万圣称庆，一时礼真。
　　天尊告曰：今生一切，欢乐难譬，倾心露蕴，情无遗隐。当依玄科，七宝镇灵，黄金为坛，授子神真之道。道尊法重，四万劫一行，下世度人。秘则真降，泄则祸臻。今#1以相告，明识之焉。太上道君欣喜欢叹，唯北向而立听命。
　　天尊登命九光太真、十方飞天、侍经玉郎，披九光玉蕴，出金书紫字玉文丹章，三部八景二十四图，盛以白玉立空之案，九色之巾，云精空结飞文锦盖，悬覆经上。诸天大圣、无极天尊、飞天神王、三天真人，同时监盟，烧香散华，诵咏灵章，旋行宫城，绕经三周，一依旧典俯仰之格自然威仪，付度道君。法事粗毕，三景复位，众真退席。是时赤明天中，是男是女，莫不范德，归心信向，皆得度世。
　　上皇元年九月二日，后圣李君出游西河，历观八门。值元始天王乘八景玉舆，驾九色玄龙，三素飞云，导从群仙，手把华幡，狮子白鹤，啸歌邕邕，浮空而来，同会西河之上。李君稽首请问天王，昔蒙训授天书玉字二十四图，虽得其文，未究妙章，虽有图赞，而无其像，修之庵蔼，妙理难详。今遇天尊，喜庆难言。愿垂成就，极其道真。
　　於是天王口吐洞玄内观玉符，以授於君，使清斋千日，五香熏体，东向服符。子形神备见，自当洞达，诸疑顿了。李君稽首，奉承教旨，具依天仪，长斋千日，东向服符，三八景神，并见身中。金书玉字，二十四图，空中而明，文彩光鲜，洞彻无穷，罗缕自然。是时即命主图上仙而画图焉。金书紫字玉文丹章，於此成音。自南极上元九光太真王夫人、东西二华、南北真公、五岳神仙、清虚真人，所受真文，并是后圣所书图像，而各系之焉。
　　真人沐浴东井图　上部第一真炁                                                                           
　　天河灌东井，石景水母精。圆光拂灵曜，玄辉应高明。元始披长夜，天人逐月生。沐浴兰池上，龙负长绠缾。金童洒香华，玉女流五星。冠带灌玉津，炼度五仙形。体香万神降，乘景登高明。
　　神仙五岳真形图　上部第二真炁
　　妙哉元始道，五灵敷真文。上开龙汉劫，焕烂三景分。十部飞天书，安镇五帝神。灵岳承玄宫，郁勃吐宝云。上有不死炁，植牙练五仙。玉芝玄中涣，体洁自然熏。精思高灵降，交游上帝君。
　　通灵诀精八史图　上部第三真炁
　　三景吐灵华，晃朗八门开。中有智慧神，被服飞天衣。八史通灵炁，玉符洞精微。宝云映玉字，巨兽振天威。焕烂八会宫，纷纷灵人飞。精思招真炁，五符生光辉。八景策玉舆，登空入紫微。
　　神仙六甲通灵图　上部第四真炁
　　灵宫飞天女，六真宴常汤。抱日负明月，仰蹑三晨光。通灵究幽微，洞观朗十方。招致自然厨，五芝六府昌。变化炼万神，分形改正容。乘虚步玄都，高奔入空洞。时降金霄人，徉襟三素房。携契策飞盖，逍遥升玉京。
　　神仙九宫紫房图　上部第五真炁
　　紫房映高清，宫室互相扶，香烟绕日月，飞天翳太虚。至真大圣众，萧条流羽书。开度诸天劫，尘沙始一周。九五固灵运，长保天地居。精思安能远，紫宫生我躯。
　　元始太清图　上部第六真炁
　　太清无边际，青炁郁紫微。灵风迅七宝，琳树何萋萋。紫凤鸣长条，龙麟交横驰。太上观十方，诸天整法衣。旋行绕宫城，三周长夜开。若能思灵炁，自得乘景飞。
　　神仙真道混成图　上部第七真炁
　　荡荡元始初，混沌炁未分。三色无中化，回合若景云。幽冥生真景，焕落敷灵文。豁朗开长夜，植立天地根。自然妙真炁，淳淳炁常存。运通大九界，开度诸天门。
　　神仙西升保录图　上部第八真炁
　　乘运迅灵炁，驾景升西宫。之造玉那国，万乘来相从。神魔稽首伏，天王并归降。分金范正法，世恭道德王。故施正真炁，别号度一方。是时有道世，称曰福德堂。
　　灵宝神仙图曰：上部八真神图，以洞天元始之炁，化生自然八景上真，镇在人身中上元宫中，致上元生炁。精心内思八年，八真见形，千乘万骑，运致景云，载人上升。
　　上真一景脑神，名觉元子，字道都。色白，一景玉符，上元洞天炁部一景神。
　　上真二景发神，名玄父华，字道衡。色玄，二景玉符，上元洞天炁部二景神。
　　上真三景皮肤神，名通众仲，字道连。色黄，三景玉符，上元洞天炁部三景神。
　　上真四景目神，名虚监，字道童。五色，四景玉符，上元洞天炁部四景神。
　　上真五景项髓神，名灵谟盖，字道周。色白，五景玉符，上元洞天炁部五景神。
　　上真六景膂神，名益历转，字道柱。白玉色，六景玉符，上元洞天炁部六景神。
　　上真七景鼻神，名仲龙王，字道微。青黄白三色，七景玉符，上元洞天炁部七景神。
　　上真八景舌神，名始梁峙，字道岐。色赤，八景玉符，上元洞天炁部八景神。
　　灵宝神仙图曰：八景神真玉符，上元洞天自然之炁，以部上部八景神真，镇在人身上元宫中。服之八年，八景见形，为己通达幽微之事，洞观自然，坐在立亡，降致天仙，千乘万骑，云舆羽盖，白日登晨。
　　神仙通微灵化图　中部第一真炁
　　大道妙无像，运炁凝高玄。结空自然生，灵化表三神。朝引五星精，中噏日中津。夕餐黄月华，寝卧炼五仙。变景随空化，倏忽立自然。
　　神仙耀灵九天图　中部第二真炁
　　箫箫九天炁，清澄自高玄。庆云翳重虚，金阙承紫烟。中有太极宫，道君罗大千。青林弥乘梵，十方并飞天。南陵福德堂，四座皆清宾。散华庆我愿，逍遥无波津。
　　神仙九变图　中部第三真炁
　　妙化因空感，专思通至灵。上食九天炁，导引五云精。三日练万神，一日九变形。脱身游九域，遨戏三界庭。乘景望太素，灵风回绿軿。飞烟绕十绝，黄旛召万灵。诸天降羽仪，郁郁入太清。
　　神仙常存图　中部第四真炁
　　默念招幽真，专静神自归。漏尽外应消，正炁自夷微。积感妙真降，六府生光辉。玄会空相和，万神应响齐。八景扶云盖，焕落迅羽仪。载我大梵外，逍遥乘空飞。
　　神仙守一养身图　中部第五真炁
　　导引九天炁，摩手慰身形。遏断邪魔径，莹饰练光明。凤翔通真炁，龙超制万灵。辰旦众真会，养身觉神生。淡泊还守一，静思正炁庭。神备景自飞，高升入上清。
　　神仙守神合景图　中部第六真炁
　　泥丸置魄营，中元抱一宫。丹田三灵府，混合百神王。三关统九天，呼噏日月光。五星奥玄滋，流演六胃充。静思万炁归，神安形亦芳。三部八景真，携我入太空。长居天地劫，无始永无终。
　　神仙寂嘿养精守志图　中部第七真炁
　　清朝餐五星，专思守泥丸。正中咽日光，嘿念绛府熏。黄昏导月精，灌溉丹田君。三真生一景，变化形自分。一见万神归，摄炁景高奔。上登日月宫，出入观八门。龙汉无终劫，妙哉灵文。
　　芝英玉女图　中部第八真炁
　　飘飘散灵炁，芝英随风回。诸天洒香华，日月灌灵晖。玉女檠金盘，粲粲乘空飞。仰思真颜降，咽芝五神开。导引光明彻，万劫体不衰。
　　灵宝神仙图曰：中部八景神图，以元始灵宝洞玄之炁，化生自然中部八景中真，镇在人身中中元宫中，致中元生炁。精思八年，八真见形，千乘万骑，运致神仙，羽盖玉舆，飞行太虚。
　　中真一景喉神，名百流放，字道通。九色，洞玄中元一景真符部一景神。
　　中真二景肺神，名素灵生，字道平。色白，洞玄中元二景真符部二景神。
　　中真三景心神，名焕阳昌，字道明。色赤，洞玄中元三景真符部三景神。
　　中真四景肝神，名开君童，字道清。色青，洞玄中元四景真符部四景神。
　　中真五景胆神，名龙德拘，字道放。色青，黄绿洞玄中元五景真符部五景神。
　　中真六景左肾神，名春元真，字道卿。五色衣，洞玄中元六景真符部六景神。
　　中真七景右肾神，名象他无，字道王。白黑色，洞玄中元七景真符部七景神。
　　中真八景脾神，名宝无全，字道骞。正黄色，洞玄中元八景真符部八景神。
　　灵宝神仙图曰：灵宝洞玄中元八景真符，以部中部八景神真，镇在人身中中元宫中。服之八年，中元八景见形，为己通灵达神，洞观八方，神芝玉浆五炁玄芽，身生光明，神仙乘骑，飞行太空。
　　神仙六阴玉女图　下部第一真炁
　　灵飞秀太极，玉女翠朱琼。窈窕飞空出，飘飘乘虚生。玄妙自然炁，六阴安常形。遐念希良会，仰面盻降六丁。携景金房内，嬿婉娉精诚。玄感自相求，岂期形与名。变化因欵发，应响神自灵。
　　神仙九元导仙图　下部第二真炁
　　玉清耀玄都，十圣回紫微。神仙披云出，纷纷流羽衣。香花随风散，十天乘云飞。丹霄映轻盖，日月灌灵晖。仰思妙真降，神感因心归。
　　神仙导引图　下部第三真炁
　　郁郁五云芝，玄晖吐玉光。凝津洞灵府，徘徊日月宫。五色理高真，流精灌十方。呼吸不觉疲，飞天并金容。导引餐灵炁，玄哺六胃充。精思易致感，安坐观空洞。
　　神仙洞中洪保图　下部第四真炁
　　澄心理太玄，萧萧群真居。下治诸名山，洞房清且虚。五色焕日月，列号众仙储。上统紫微宫，总录天宝书。中有守一士，精思待开图。五老监魔试，心端情自舒。身度水火宫，名入九天庐。善哉有今人，遂得乘景舆。
　　神仙变化隐测图　下部第五真炁
　　变化空无中，五行兆身形。洞思自然炁，金木水火精。土为隐测府，六戊合景庭。玉女变衣裳，老壮应响生。细入毫厘裹，大包山岳灵。种植通神草，身与八史并。万化随所欲，逍遥可娱情。
　　神仙采芝开山图　下部第六真炁
　　灵岳郁嵯峨，翠阜陵景霄。五芝秀玄岭，仙草茂霜条。上有采芝人，披服乘羽飙。灵洞万劫开，一焕诸天交。得妙安觉厌，恒沙如一朝。
　　神仙明镜图　下部第七真炁
　　妙镜生威光，流焕照八景。洞彻方圆内，通真别鬼精。自然观重阴，照耀诸天形。伏魔致神仙，变化入紫庭。
　　神仙无极太一图　下部第八真炁
　　焕烂第一真，身生龙凤文。威光洞九天，烂照大囿圆。上御诸天炁，总为万仙君。巍巍至道宗，洛洛大梵门。
　　灵宝神仙图日：下部八真神图，以元始灵宝洞神之炁，化生自然下部八景下真，镇在人身中下元宫中，致下元生炁。精思八年，下元八真使千乘万骑，运致神仙，羽盖载人，俱升七宝林中。
　　下真一景胃神，名同来育，字道展。黄色；洞神下元一景灵符部一景神。
　　下真二景穷肠神，名兆腾康，字道还。黄赤色，洞神下元二景灵符部二景神。
　　下真三景大小肠神，名蓬送留，字道厨。赤黄色，洞神下元三景灵符部三景神。
　　下真四景胴中神，名受厚勃，字道虚。九色，洞神下元四景灵符部四景神。
　　下真五景胸膈神，名广瑛宅，字道冲。白色，洞神下元五景灵符部五景神。
　　下真六景两胁神，名辟假马，字道成。赤白色，洞神下元六景灵符部六景神。
　　下真七景左阳神，名扶流起，字道圭。青黄白色，洞神下元七景灵符部七景神。
　　下真八景右阴神，名包表明，字道生。青黄白色，洞神下元八景灵符部八景神。
　　灵宝神仙图曰：灵宝洞神下元八景灵符，以部下部八景神真，镇在人身下元宫中。服之八年，下元八景，见形为人，养精补气，炼髓凝真，身生光泽，八景云舆，载人飞行。
　　玉清七宝神仙图　总三八部真炁
　　箫箫三清上，凝真大罗天。琼林翠玄台，日月焕灵轩。飞天梵绿炁，驾景乘紫烟。郁郁披云出，纷纷灵宝仙。逍遥七宝林，五色焕金银。振响众真会，灵歌庆万神。精思三八景，超步登宝门。
　　赤明元年正月上寅一日午时，天光四朗，紫云回天，庆霄八会，灵风扫尘，日月吐辉，五星灌津，天地溟涬，流洒香华，河海静默，山岳藏烟。五苦咸解，三徒赦魂，九幽息对，长友盟缘，聋盲总明，六痾并痊。地藏发泄，金玉露形，白骨生炁，腐骸还人，龙麟踊跃，鸟兽飞欣，三界长乐，人神欢焉。是日大庆，万劫更新。元始天尊延宾琼堂，於赤明天中南霍之丘丹灵洞宫，敷罗五色，黄金为坛，白玉荐地，七宝告灵，传度洞玄金书紫字玉文丹章自然灵图，二十四真三部八景神、天仙飞仙、神仙地仙、兵马乘骑，以授太上无极道君。依威仪玄格明真科文，度人九万九千九百九十九万亿，宿有金名，列字诸天，应仙之人。大运之中，当收文还上大罗七宝玄台紫微宫中。今三洞御运，灵宝下教，先度并升仙官空缺，应须中贤以充诸天某帝真人某岳先生。臣某昔以某年某月某日，於某州县某所，从某岳先生某君一作黑帝真人、北岳先生，臣君昔以戊戌年七月十三日，於中天南洞，从中岳先生杨君受法，应更度人。先有宿名金格玉箓合真之人，以补天官，周历八极，从虚无中来。今有宿命某帝真人某，本命某甲子，命属某天，某帝领籍，某月生，某天一作赤帝真人某，本命丙午，命属丹天南帝，领籍七月生，素天度炁，骨命合真，应补洞玄第二品仙。今岁在某甲子某月某日，於某天中，依先师旧科明真大法，身登黄坛，七宝镇灵，五彩澄仙，授度虚无自然灵宝洞玄金书紫字玉文丹章，二十四真三八部图，神仙乘骑，某受大法，三界所举，灵宝保明，身度五道，名入紫宫金简玉箓，位登真仙。出入游行，天仪羽服，云舆龙驾，三七色节，前导凤歌，后从天钧，五帝启道，太极参轩。仙童玉女，散华烧香，宝盖垂阴，营卫游行。某炁齐洞玄，身登仙宫，宜遵俯仰，检口慎行，弃诸色累，断绝外想，静心夷嘿，专志在法，不得混浊，更相招引，以乱其炁。每行大慈，广度一切，国安民丰，四海宁一，七祖父母，皆得升度，身入光明，早生人中。大劫运终，同飞上清，逍遥金阙，七宝林中。其未仙度，备法七年，天炁备足，天告玄应，合仙之人，当依科以传。自无灵感，四万劫勿宣。愆盟负信，中泄灵文，生死父母，长闭幽夜，身谢五道，风刀万劫，不敢有言，依科奉诚，生死同仙，众行一如，明真之文。
　　九炁天中空洞青灵魔王　姓 　讳 　保度某岳先生某三界上仙品
　　九炁天中空洞赤灵魔王　姓 　讳 　保度某岳先生某三界上仙品
　　中岳高皇天空洞黄灵魔王　姓 　讳 　保度某岳先生某三界上仙品
　　七炁天中空洞白灵魔王　姓 　讳 　保度某岳先生某三界上仙品
　　五炁天中空洞黑灵魔王　姓 　讳 　保度某岳先生某三界上仙品
　　洞天上部一景脑府真神道都神仙洞天泥丸飞天上仙官，各二十四人。
　　洞天上部二景发府真神道衡神仙洞天通精飞天上仙官，各二十四人。
　　洞天上部三景皮肤府真神道连神仙洞天羽仪飞天上仙官，各二十四人。
　　洞天上部四景目府真神道童神仙洞天洞明飞天上仙官，各二十四人。
　　洞天上部五景顶髓府真神道周神仙洞天凝真飞天上仙官，各二十四人。
　　洞天上部六景膂府真神道柱神仙洞天通津飞天上仙官，各二十四人。
　　洞天上部七景鼻府真神道微神仙洞天惠气飞天上仙官，各二十四人。
　　洞天上部八景舌府真神道岐神仙洞天智慧飞天上仙官，各二十四人。
　　上部八景洞天飞行三五直灵神仙飞天度命功曹，各八十一人。
　　上部八景洞天飞行三五直灵神仙正一升玄功曹，各八十一人。
　　上部八景洞天飞行三五直灵神仙直使生炁功曹，各八十一人。
　　上部八景洞天飞行三五直灵神仙灵宝青帝功曹，各八十一人。
　　上部八景洞天飞行三五直灵神仙灵宝赤帝功曹，各八十一人。
　　上部八景洞天飞行三五直灵神仙灵宝黄帝功曹，各八十一人。
　　上部八景洞天飞行三五直灵神仙灵宝白帝功曹，各八十一人。
　　上部八景洞天飞行三五直灵神仙灵宝黑帝功曹，各八十一人。
　　上部八景洞天飞行自然灵宝神仙通真度命使者，各八十一人。
　　上部八景洞天飞行自然灵宝神仙传事飞天使者，各八十一人。
　　上部八景洞天飞行自然灵宝神仙香官生炁使者，各八十一人。
　　上部八景洞天飞行自然灵宝神仙洞明青帝使者，各八十一人。
　　上部八景洞天飞行自然灵宝神仙洞明赤帝使者，各八十一人。
　　上部八景洞天飞行自然灵宝神仙洞明黄帝使者，各八十一人。
　　上部八景洞天飞行自然灵宝神仙洞明白帝使者，各八十一人。
　　上部八景洞天飞行自然灵宝神仙洞明黑帝使者，各八十一人。
　　上部八景洞天飞行自然灵宝神仙监斋直事，各三十二人。
　　上部八景洞天飞行自然灵宝神仙典斋直事，各三十二人。
　　上部八景洞天飞行自然灵宝神仙传言书佐，各三十二人。
　　上部八景洞天飞行自然灵宝神仙奉香书佐，各三十二人。
　　上部八景洞天飞行自然灵宝神仙监功谒者，各三十二人。
　　上部八景洞天飞行自然灵宝神仙校事谒者，各三十二人。
　　上部八景洞天飞行自然灵宝神仙侍香玉童，各三十二人。
　　上部八景洞天飞行自然灵宝神仙散华玉女，各三十二人。
　　上部三十二天洞天八景飞行自然灵宝虚无直符，各三十二人。
　　上部三十二天洞天八景飞行自然灵宝上元直符，各三十二人。
　　上部三十二天洞天八景飞行自然灵宝日月直符，各三十二人。
　　上部三十二天洞天八景飞行自然灵宝传言直符，各三十二人。
　　上部三十二天洞天八景飞行自然灵宝奏事直符，各三十二人。
　　上部三十二天洞天八景飞行自然灵宝直斋直符，各三十二人。
　　上部三十二天洞天八景飞行自然灵宝侍香直符，各三十二人。
　　上部三十二天洞天八景飞行自然灵宝五帝直符，各三十二人。
　　上部三十二天洞天一景灵宝阳宫丙寅炼脑生魂飞天上真，各三千二百人。
　　上部三十二天洞天二景灵宝阴宫丙申炼发生魂飞天上真，各三千二百人。
　　上部三十二天洞天三景灵宝阳宫丙子炼肤飞天上真，各三千二百人。
　　上部三十二天洞天四景灵宝阴宫丙午炼目飞天上真，各三千二百人。
　　上部三十二天洞天五景灵宝阳宫丁亥炼髓飞天上真，各三千二百人。
　　上部三十二天洞天六景灵宝阴宫丁巳炼膂飞天上真，各三千二百人。
　　上部三十二天洞天七景灵宝阳宫丁卯炼鼻飞天上真，各三千二百人。
　　上部三十二天洞天八景灵宝阴宫丁酉炼舌生尸飞天上真，各三千二百人。
　　太玄上部洞天八景自然灵宝神仙度命天仙兵马，各九亿万骑。
　　太玄上部洞天八景自然灵宝神仙度命地仙兵马，各九亿万骑。
　　太玄上部洞天八景自然灵宝神仙度命飞仙兵马，各九亿万骑。
　　太玄上部洞天八景自然灵宝神仙度命真人兵马，各九亿万骑。
　　太玄上部洞天八景自然灵宝神仙度命神人兵马，各九亿万骑。
　　太玄上部洞天八景自然灵宝神仙度命日月兵马，各九亿万骑。
　　太玄上部洞天八景自然灵宝神仙度命星宿兵马，各九亿万骑。
　　太玄上部洞天八景自然灵宝神仙度命九宫兵马，各九亿万骑。
　　太玄上部洞天八景自然灵宝神仙度命五帝兵马，各九亿万骑。
　　太玄上部洞天八景自然灵宝神仙度命五岳兵马，各九亿万骑。
　　太玄上部洞天八景自然灵宝神仙度命三河四海兵马，各九亿万骑。
　　太玄上部洞天八景自然灵宝神仙度命诸天督仙兵马，各九亿万骑。
　　太玄上部洞天八景自然灵宝神仙灭度生尸兵马，各九亿万骑。
　　太玄上部洞天八景自然灵宝神仙开度更生兵马，各九亿万骑。
　　太玄上部洞天八景自然灵宝神仙金龙骑，各九亿万众。
　　太玄上部洞天八景自然灵宝神仙飞龙骑，各九亿万众。
　　太玄上部洞天八景自然灵宝神仙游龙骑，各九亿万众。
　　太玄上部洞天八景自然灵宝神仙神龙骑，各九亿万众。
　　太玄上部洞天八景自然灵宝神仙驿龙骑，各九亿万众。
　　太玄上部洞天八景自然灵宝神仙云龙骑，各九亿万众。
　　太玄上部洞天八景自然灵宝神仙龙虎骑，各九亿万众。
　　太玄上部洞天八景自然灵宝神仙龙腾骑，各九亿万众。
　　太玄上部洞天八景自然灵宝神仙度命九炁天官青牙玉女，各九千人。
　　太玄上部洞天八景自然灵宝神仙度命三炁天官朱丹玉女，各三千人。
　　太玄上部洞天八景自然灵宝神仙度命七炁天官明石玉女，各七千人。
　　太玄上部洞天八景自然灵宝神仙度命五炁天官玄滋玉女，各五十人。
　　太玄上部洞天八景自然灵宝神仙度命中央黄上天官灵纽玉女，各万二千人。
　　太玄上部洞天八景自然灵宝神仙东岳青帝主图飞天吏，各二十四人。
　　太玄上部洞天八景自然灵宝神仙南岳赤帝主图飞天吏，各二十四人。
　　太玄上部洞天八景自然灵宝神仙中岳黄帝主图飞天吏，各二十四人。
　　太玄上部洞天八景自然灵宝神仙西岳白帝主图飞天吏，各二十四人。
　　太玄上部洞天八景自然灵宝神仙北岳黑帝主图飞天吏，各二十四人。
　　右四字一行合八行，皆有文角，黑书。
　　洞玄中部一景喉府真神道通神仙洞玄炼魂飞天上仙官，各二十四人。
　　洞玄中部二景肺府真神道平神仙洞玄炼魄飞天上仙官，各二十四人。
　　洞玄中部三景心府真神道明神仙洞玄炼仙飞天上仙官，各二十四人。
　　洞玄中部四景肝府真神道清神仙洞玄智圣飞天上仙官，各二十四人。
　　洞玄中部五景胆府真神道放神仙洞玄定志飞天上仙官，各二十四人。
　　洞玄中部六景左肾府真神道卿神仙洞玄生神飞天上仙官，各二十四人。
　　洞玄中部七景右肾府真神道王神仙洞玄生仙飞天上仙官，各二十四人。
　　洞玄中部八景脾府真神道骞神仙洞玄守虚飞天上仙官，各二十四人。
　　中部八景洞玄飞行三五直灵神仙飞天度命功曹，各八十一人。
　　中部八景洞玄飞行三五直灵神仙正一升玄功曹，各八十一人。
　　中部八景洞玄飞行三五直灵神仙直使生炁功曹，各八十一人。
　　中部八景洞玄飞行三五直灵神仙灵宝青帝功曹，各八十一人。
　　中部八景洞玄飞行三五直灵神仙灵宝赤帝功曹，各八十一人。
　　中部八景洞玄飞行三五直灵神仙灵宝黄帝功曹，各八十一人。
　　中部八景洞玄飞行三五直灵神仙灵宝白帝功曹，各八一人。
　　中部八景洞玄飞行三五直灵神仙灵宝黑帝功曹，各八十一人。
　　中部八景洞玄飞行自然灵宝神仙通真度命使者，各八十一人。
　　中部八景洞玄飞行自然灵宝神仙传事飞天使者，各八十一人。
　　中部八景洞玄飞行自然灵宝神仙香官生炁使者，各八十一人。
　　中部八景洞玄飞行自然灵宝洞明青帝使者，各八十一人。
　　中部八景洞玄飞行自然灵宝洞明赤帝使者，各八十一人。
　　中部八景洞玄飞行自然灵宝洞明黄帝使者，各八十一人。
　　中部八景洞玄飞行自然灵宝洞明白帝使者，各八十一人。
　　中部八景洞玄飞行自然灵宝洞明黑帝使者，各八十一人。
　　中部八景洞玄飞行自然灵宝神仙监斋直事，各三十二人。
　　中部八景洞玄飞行自然灵宝神仙典斋直事，各三十二人。
　　中部八景洞玄飞行自然灵宝神仙传言书佐，各三十二人。
　　中部八景洞玄飞行自然灵宝神仙奉香书佐，各三十二人。
　　中部八景洞玄飞行自然灵宝神仙监功谒者，各三十二人。
　　中部八景洞玄飞行自然灵宝神仙校事谒者，各三十二人。
　　中部八景洞玄飞行自然灵宝神仙侍香玉童，各三十二人。
　　中部八景洞玄飞行自然灵宝神仙散花玉女，各三十二人。
　　中部三十二天洞玄八景飞行自然灵宝虚无直符，各三十二人。
　　中部三十二天洞玄八景飞行自然灵宝上元直符，各三十二人。
　　中部三十二天洞玄八景飞行自然灵宝日月直符，各三十二人。
　　中部三十二天洞玄八景飞行自然灵宝传言直符，各三十二人。
　　中部三十二天洞玄八景飞行自然灵宝奏事直符，各三十二人。
　　中部三十二天洞玄八景飞行自然灵宝直斋直符，各三十二人。
　　中部三十二天洞玄八景飞行自然灵宝侍香直符，各三十二人。
　　中部三十二一天洞玄八景飞行自然灵宝五帝直符，各三十二人。
　　中部三十二天洞玄一景灵宝阳宫丙辰炼喉飞仙上真，各三千二百人。
　　中部三十二天洞玄二景灵宝阴宫丙戌炼肺飞仙上真，各三千二百人。
　　中部三十二天洞玄三景灵宝阳宫丁丑炼心飞仙上真，各三千二百人。
　　中部三十二天洞玄四景灵宝阴宫丁未炼肝飞仙上真，各三千二百人。
　　中部三十二天洞玄五景灵宝阳宫戊寅炼胆飞仙上真，各三千二百人。
　　中部三十二天洞玄六景灵宝阴宫戊申炼左肾飞仙上真，各三千二百人。
　　中部三十二天洞玄七景灵宝阳宫戊子炼右肾飞仙上真，各三千二百人。
　　中部三十二天洞玄八景灵宝阴宫戊午炼脾飞仙上真，各三千二百人。
　　太玄中部洞玄八景自然灵宝神仙度命天仙兵马，各九亿万骑。
　　太玄中部洞玄八景自然灵宝神仙度命地仙兵马，各九亿万骑。
　　太玄中部洞玄八景自然灵宝神仙度命飞仙兵马，各九亿万骑。
　　太玄中部洞玄八景自然灵宝神仙度命真人兵马，各九亿万骑。
　　太玄中部洞玄八景自然灵宝神仙度命神人兵马，各九亿万骑。
　　太玄中部洞玄八景自然灵宝神仙度命日月兵马，各九亿万骑。
　　太玄中部洞玄八景自然灵宝神仙度命星宿兵马，各九亿万骑。
　　太玄中部洞玄八景自然灵宝神仙度命九宫兵马，各九亿万骑。
　　太玄中部洞玄八景自然灵宝神仙度命五帝兵马，各九亿万骑。
　　太玄中部洞玄八景自然灵宝神仙度命五岳兵马，各九亿万骑。
　　太玄中部洞玄八景自然灵宝神仙度命三河四海兵马，各九亿万骑。
　　太玄中部洞玄八景自然灵宝神仙度命诸天督仙兵马，各九亿万骑。
　　太玄中部洞玄八景自然灵宝神仙灭度生尸兵马，各九亿万骑。
　　太玄中部洞玄八景自然灵宝神仙开度更生兵马，各九亿万骑。
　　太玄中部洞玄八景自然灵宝神仙金龙骑，各九亿万众。
　　太玄中部洞玄八景自然灵宝神仙飞龙骑，各九亿万众。
　　太玄中部洞玄八景自然灵宝神仙游龙骑，各九亿万众。
　　太玄中部洞玄八景自然灵宝神仙神龙骑，各九亿万众。
　　太玄中部洞玄八景自然灵宝神仙驿龙骑，各九亿万众。
　　太玄中部洞玄八景自然灵宝神仙云龙骑，各九亿万众。
　　太玄中部洞玄八景自然灵宝神仙龙虎骑，各九亿万众。
　　太玄中部洞玄八景自然灵宝神仙龙腾骑，各九亿万众。
　　太玄中部洞玄八景自然灵宝神仙度命九炁天官青牙玉女，各九千人。
　　太玄中部洞玄八景自然灵宝神仙度命三炁天官朱丹玉女，各三千人。
　　太玄中部洞玄八景自然灵宝神仙度命七炁天官明石玉女，各七千人。
　　太玄中部洞玄八景自然灵宝神仙度命五炁天官玄滋玉女，各五千人。
　　太玄中部洞玄八景自然灵宝神仙度命中央黄上天官灵钮玉女，各万二千人。
　　太玄中部洞玄八景自然灵宝神仙东岳青帝主图飞天吏，各二十四人。
　　太玄中部洞玄八景自然灵宝神仙南岳赤帝主图飞天吏，各二十四人。
　　太玄中部洞玄八景自然灵宝神仙中岳黄帝主图飞天吏，各二十四人。
　　太玄中部洞玄八景自然灵宝神仙西岳白帝主图飞天吏，各二十四人。
　　太玄中部洞玄八景自然灵宝神仙北岳黑帝主图飞天吏，各二十四人。
　　右四字一行合八行，皆有文角，朱书。
　　洞玄下部一景胃府真神道展神仙洞灵通元飞天上仙官，各二十四人。
　　洞玄下部二景穷肠府真神道还神仙洞灵洞微飞天上仙官，各二十四人。
　　洞玄下部三景大小肠府真神道厨神仙洞灵隐空飞天上仙官，各二十四人。
　　洞玄下部四景胴中府真神道虚神仙洞灵开明飞天上仙官，各二十四人。
　　洞玄下部五景胸膈府真神道冲神仙洞灵蔽日飞天上仙官，各二十四人。
　　洞玄下部六景两胁府真神道成神仙洞灵解形飞天上仙官，各二十四人。
　　洞玄下部七景左阳府真神道圭神仙洞灵灭迹飞天上仙官，各二十四人。
　　洞玄下部八景右阴府真神道生神仙洞灵腾虚飞天上仙官，各二十四人。
　　下部八景洞灵飞行三五直灵神仙飞天度命功曹，各八十一人。
　　下部八景洞灵飞行三五直灵神仙正一升玄功曹，各八十一人。
　　下部八景洞灵飞行三五直灵神仙直使生炁功曹，各八十一人。
　　下部八景洞灵飞行三五直灵神仙灵宝青帝功曹，各八十一人。
　　下部八景洞灵飞行三五直灵神仙灵宝赤帝功曹，各八十一人。
　　下部八景洞灵飞行三五直灵神仙灵宝黄帝功曹，各八十一人。
　　下部八景洞灵飞行三五直灵神仙灵宝白帝功曹，各八十一人。
　　下部八景洞灵飞行三五直灵神仙灵宝黑帝功曹，各八十一人。
　　下部八景洞灵飞行自然灵宝神仙通真度命使者，各八十一人。
　　下部八景洞灵飞行自然灵宝神仙传事飞天使者，各八十一人。
　　下部八景洞灵飞行自然灵宝神仙香官生炁使者，各八十一人。
　　下部八景洞灵飞行自然灵宝神仙洞明青帝使者，各八十一人。
　　下部八景洞灵飞行自然灵宝神仙洞明赤帝使者，各八十一人。
　　下部八景洞灵飞行自然灵宝神仙洞明黄帝使者，各八十一人。
　　下部八景洞灵飞行自然灵宝神仙洞明白帝使者，各八十一人。
　　下部八景洞灵飞行自然灵宝神仙洞明黑帝使者，各八十一人。
　　下部八景洞灵飞行自然灵宝神仙监斋直事，各三十二人。
　　下部八景洞灵飞行自然灵宝神仙典斋直事，各三十二人，
　　下部八景洞灵飞行自然灵宝神仙传言书佐，各三十二人。
　　下部八景洞灵飞行自然灵宝神仙奉香书佐，各三十二人。
　　下部八景洞灵飞行自然灵宝神仙监功谒者，各三十二人。
　　下部八景洞灵飞行自然灵宝神仙校事谒者三十二人。
　　下部八景洞灵飞行自然灵宝神仙侍香玉童，各三十二人。
　　下部八景洞灵飞行自然灵宝神仙散花玉女，各三十二人。
　　下部三十二天洞灵八景飞行自然灵宝虚无直符，各三十二人。
　　下部三十二天洞灵八景飞行自然灵宝上元直符，各三十二人。
　　下部三十二天洞灵八景飞行自然灵宝日月直符，各三十二人。
　　下部三十二天洞灵八景飞行自然灵宝传言直符，各三十二人。
　　下部三十二天洞灵八景飞行自然灵宝奏事直符，各三十二人。
　　下部三十二天洞灵八景飞行自然灵宝直斋直符，各三十二人。
　　下部三十二天洞灵八景飞行自然灵宝侍香直符，各三十二人。
　　下部三十二天洞灵八景飞行自然灵宝五帝直符，各三十二人。
　　下部三十二天洞灵一景灵宝阳宫己亥炼胃生华飞天上真，各三千二百人。
　　下部三十二天洞灵二景灵宝阴宫己巳炼穷肠生津飞天上真，各三千二百人。
　　下部三十二天洞灵三景灵宝阳宫己酉炼大小肠生液飞天上真，各三千二百人。
　　下部三十二天洞灵四景灵宝阴宫己卯炼胴中生光飞天上真，各三千二百人。
　　下部三十二天洞灵五景灵宝阳宫戊辰炼胸膈生仙飞天上真，各三千二百人。
　　下部三十二天洞灵六景灵宝阴宫戊戌炼两胁生神飞天上真，各三千二百人。
　　下部三十二天洞灵七景灵宝阳宫己丑炼左阳生命飞天上真，各三千二百人。
　　下部三十二天洞灵八景灵宝阴宫己未炼右阴生命飞天上真，各三千二百人。
　　太玄下部洞灵八景自然灵宝神仙度命天仙兵马，各九亿万骑。
　　太玄下部洞灵八景自然灵宝神仙度命地仙兵马，各九亿万骑。
　　太玄下部洞灵八景自然灵宝神仙度命飞仙兵马，各九亿万骑。
　　太玄下部洞灵八景自然灵宝神仙度命真人兵马，各九亿万骑。
　　太玄下部洞灵八景自然灵宝神仙度命神人兵马，各九亿万骑。
　　太玄下部洞灵八景自然灵宝神仙度命日月兵马，各九亿万骑。
　　太玄下部洞灵八景自然灵宝神仙度命星宿兵马，各九亿万骑。
　　太玄下部洞灵八景自然灵宝神仙度命九宫兵马，各九亿万骑。
　　太玄下部洞灵八景自然灵宝神仙度命五帝兵马，各九亿万骑
　　太玄下部洞灵八景自然灵宝神仙度命五岳兵马，各九亿万骑。
　　太玄下部洞灵八景自然灵宝神仙度命三河四海兵马，各九亿万骑。
　　太玄下部洞灵八景自然灵宝神仙度命诸天督仙兵马，各九亿万骑。
　　太玄下部洞灵八景自然灵宝神仙灭度生尸兵马，各九亿万骑。
　　太玄下部洞灵八景自然灵宝神仙开度更生兵马，各九亿万骑。
　　太玄下部洞灵八景自然灵宝神仙金龙骑，各九亿万众。
　　太玄下部洞灵八景自然灵宝神仙飞龙骑，各九亿万众。
　　太玄下部洞灵八景自然灵宝神仙游龙骑，各九亿万众。
　　太玄下部洞灵八景自然灵宝神仙神龙骑，各九亿万众。
　　太玄下部洞灵八景自然灵宝神仙驿龙骑，各九亿万众。
　　太玄下部洞灵八景自然灵宝神仙云龙骑，各九亿万众。
　　太玄下部洞灵八景自然灵宝神仙龙虎骑，各九亿万众。
　　太玄下部洞灵八景自然灵宝神仙龙腾骑，各九亿万众。
　　太玄下部洞灵八景自然灵宝神仙度命九炁天官青牙玉女，各九千人。
　　太玄下部洞灵八景自然灵宝神仙度命三炁天官朱丹玉女，各三千人。
　　太玄下部洞灵八景自然灵宝神仙度命七炁天官明石玉女，各七千人。
　　太玄下部洞灵八景自然灵宝神仙度命五炁天官玄滋玉女，各五千人。
　　太玄下部洞灵八景自然灵宝神仙度命中央黄上天官灵钮玉女，各万二千人。
　　太玄下部洞灵八景自然灵宝神仙东岳青帝主图飞天吏，各二十四人。
　　太玄下部洞灵八景自然灵宝神仙南岳赤帝主图飞天吏，各二十四人。
　　太玄下部洞灵八景自然灵宝神仙中岳黄帝主图飞天吏，各二十四人。
　　太玄下部洞灵八景自然灵宝神仙西岳白帝主图飞天吏，各二十四人。
　　太玄下部洞灵八景自然灵宝神仙北岳黑帝主图飞天吏，各二十四人。
　　右四字一行，合八行，皆有文角，黑书。
　　洞玄灵宝二十四生图经竟
　　#1今：原误作「金」，据文义改。
　　
