护国嘉济江东王灵签
　　经名：护国嘉济江东王灵签。撰人不详。底本出处：《正统道藏》正一部。
　　护国嘉济江东王灵签
　　第一
　　巍巍独步向云间，玉殿千官第一斑。
　　富贵荣华天付汝，福如束海寿如山。
　　解曰：云间独步，拔萃超群。名高甲第，谈笑功勋。终身光显，皆天所相。禄厚寿高，意称谋望。
　　圣意：功名遂，福禄全，讼得理，病即痊，桑麻熟，婚姻圆，孕生子，行人还。
　　第二
　　盈虚消息总天时，自此君当百事宜。
　　若问前程归缩地，更须方寸好修为。
　　解曰：万事乘除，随时而处。否往泰来，事无龃龉。若保终吉，更宜修为。切勿妄动，万福来宜。
　　圣意：讼宜和，病宜祷，功名有，迟莫躁，求财平，问婚好，若妄为，言莫保。
　　第三
　　衣食自然生处有，劝君不用苦劳心。
　　但能孝悌兼忠信，福禄来成祸不侵。
　　解曰：富贵前定，不必强求。徒劳心力，反致伤忧。事亲待人，动合循理。天必佑之，有泰无否。
　　圣意：问名利，自有时，讼和吉，病瘥迟，求财平，婚未宜，宜馑守，免忧疑。
　　第四
　　去年百事颇相宜，若较今年时渐衰。
　　好把瓣香告神佛，莫教福谢悔无追。
　　解曰：先凶后吉，时运将泰。谋事无成，顿非前比。秉诚祷神，以求福祉。否则不觉，悔无及己。
　　圣意：功名无，财禄轻，不宜讼，婚未成，病难愈，行阻程，若求吉，祷神明。
　　第五
　　子有三般不自由，门庭萧索冷如秋。
　　若逢牛鼠交承巳，万事回春不用忧。
　　解曰：荣枯有时，不由人力。泰运将亨，终於否极。日月子丑，几事皆吉。如木逢春，转见荣益。
　　圣意：财禄耗，功名迟，讼终吉，病可医，婚宜审，行人归，待时至，百事宜。
　　第六
　　何劳鼓瑟更吹笙，寸步如登万里程。
　　彼此怀疑不相信，休将私意托浓情。
　　解曰：几事劳力，有退无进。谋望不成，怀疑不信。求和未合，将圆未圆。只宜守己，不宜变迁。
　　圣意：功名无，财禄散，病难痊，防难产，婚不成，讼未判，行人迟，休嗟叹。
　　第七
　　仙风道骨本天成，又遇仙宗为主盟。
　　指日丹成谢岩谷，一朝引领向天行。
　　解曰：天生富贵，况得人助。凡骨成仙，升腾云路。庶人遇贵，财物皆聚。百事大吉，何必疑虑。
　　圣意：图名遂，求财丰，讼得理，病不凶，行人至，梦非熊，阴地吉，婚姻同。
　　第八
　　年来耕稼苦无收，今岁田畴定有秋。
　　况遇太平无事日，士农工贾百无忧。
　　解曰：凡事求谋，昔否今泰。时运将亨，有喜无害。士农工贾，悉逢佳会。财物倍收，悉均内外。
　　圣意：士领荐，人获财，讼即解，病无灾，问行人，即便回，谋望吉，嘉庆来。
　　第九
　　望渠消息向长安，常把菱花仔细看。
　　见说文书将入境，今朝喜色上眉端。
　　解曰：谋望已久，忽得好音。文书到手，喜在目今。利有攸往，财获千金。所谋遂意，凡事称心。
　　圣意：名与利，便到头，讼即胜，病即瘳，孕生男，婚可求，行人至，百无忧。
　　第十
　　病患时时命蹇衰，何须打瓦更钻龟。
　　直教重见一阳复，始可求安仗佛持。
　　解曰：命运多蹇，疾病连绵。但宜修省，托在苍天。直须冬至，祷神方痊。几百谋望，作事必迁。
　　圣意：名难图，财禄失，病留连，讼未息，行人迟，求神吉，莫责求，宜守一。
　　第十一
　　今年好事一番新，富贵荣华萃一身。
　　谁道机关难料处，到头独立转伤神。
　　解曰：命运难亨，亦不如意。吉中有凶，事实无济。切莫贵求，出外不利。如或妄动，福消祸至。
　　圣意：莫责求，名未遂，财禄平，讼不利，病者凶，事不济，问行人，多阻滞。
　　第十二
　　营为期望向春前，谁料秋来又不然。
　　直遇清江贵公子，一生活计始安全。
　　解曰：作事迟疑，求望未遂。清江贵人，望之如意。万一他求，徒劳心志。且馑践修，以俟时至。
　　圣意：求名迟，财未至，病改医，讼宜忌，行人归，孕生贵，有所遇，方吉利。
　　第十三
　　君今庚甲未亨通，且向江头作钓前。
　　玉兔重生应发积，万人头上逞英雄。
　　解曰：命运当蹇，凡事迟迟。且宜守旧，藏器待时，年与日月，逢卯则宜。或遇望日，方称所为。
　　圣意：时未亨，宜守旧，遇卯日，名利就，病迟愈，讼终利，行人归，事终济。
　　第十四
　　一见佳人便喜欢，谁知向后有多般。
　　人情冷暖君休讶，历涉应知行路难。
　　解曰：事望团圆，反生龃龉。人多无情，恐难凭据。只宜自省，毋为他误。戒之戒之，且疑且虑。
　　圣意：始虽易，终则难，名利失，病未安，讼反覆，孕生女，行未归，事多阻。
　　第十五
　　两家门户各相当，不是因缘莫较量。
　　直待春风好消息，却调琴瑟向兰房。
　　解曰：两意未合，百事难谐。门户可虑，亦恐成乖。且待来春，万事方佳。若或妄动，徒劳心怀。
　　圣意：婚未合，讼未次，名利迟，信音缺，孕难生，防口舌，非知己，莫妄说。
　　第十六
　　官事悠悠难辩明，不如息了且归耕。
　　傍人扇惑君休信，此事当谋亲弟兄。
　　解曰：讼事未决，且宜从和。傍人扇惑，平地风波。慎勿轻信，自投网罗。谋之兄弟，谁能奈何。
　　圣意：讼难明，和为贵，名利无，行人至，婚未成，病有祟，财莫贵，终无利。
　　第十七
　　田园价贯好商量，事到公庭彼此伤。
　　纵是机关图得胜，定为后世子孙殃。
　　解曰：事依本分，自有前程。若用机关，反害其身。如作交易，当合人情。若是妄作，难保和平。
　　圣意：事悖理，讼必伤，名利未，亦如常，行人阻，病宜禳，且谨慎，保安康。
　　第十八
　　知君指拟似空华，底事茫茫未有涯。
　　牢把脚根踏实地，善为善应永无差。
　　解曰：作事未成，空自指拟。且宜缓图，急则损己。更宜向善，祷神求安。转祸为福，可免多端。
　　圣意：名利无，终则有，病祷安，讼勿斗，行人迟，事难就，且向善，祈福佑。
　　第十九
　　嗟子从来未得时，今年星运颇相宜。
　　营求动作都如意，和合婚姻诞贵儿。
　　解曰：久困沉埋，时运今泰。作事自成，名利且快。更无阻滞，宜为买卖。士庶占之，皆为吉卦。
　　圣意：作事吉，名利遂，婚姻成，讼得理，孕生贵，行人至，病易安，皆吉利。
　　第二十
　　一生心事向谁论，十八滩头说与君。
　　世事尽从流水去，功名富贵等浮云。
　　解曰：心事未央，且宜缓图。时世纵急，自有神扶。凡事退省，终保无虞。更加修省，可履亨衢。
　　圣意：讼终凶，止则吉，名利轻，病即释，行人还，婚迟疑，凡作事，且随时。
　　第二十一
　　与君夙昔结成冤，今日相逢那得缘。
　　好把经文多讽诵，祈求户口保婵娟。
　　解曰：旧有夙冤，作事随缘。急宜向善，方保安全。力行好事，心契上天。变凶为吉，出自福田。
　　圣意：事无成，病祷愈，出不宜，讼有理，疾有冤，求神解，若欲贵，终必败。
　　第二十二
　　碧玉池中开白莲，装严色相自天然。
　　生来骨格超凡俗，正是人间第一仙。
　　解曰：事见明白，不假人为。更宜出入，切莫迟疑。士人占此，高攀桂枝。一切谋望，好趁明时。
　　圣意：讼次胜，名易成，病即愈，财即盈，婚姻合，贵子生，家道盛，百事亨。
　　第二十三
　　花开花落任春风，贵贱穷通百岁中。
　　似子荣华今已矣，到头万事总归空。
　　解曰：凡百谋事，自成自败，始须快意，终实成害。吉中有凶，否生於泰。若不敛藏，后忧方大。
　　圣意：名与利，似虚花，讼解散，病愈加，婚未合，行人赊，事无就，徒咨嗟。
　　第二十四
　　一春万事苦忧煎，夏裹营求始贴然。
　　更遇秋成冬至后，恰如骑鹤与腰缠。
　　解曰：春日谋望，事多不成。夏秋冬月，却始光亨。更宜出入，福禄丰盈。营求如意，时至即行。
　　圣意：名利有，莫躁为，公讼解，婚姻宜，行人远，病瘥迟，富与贵，自有时。
　　第二十五
　　寅午戌年多阻滞，亥子五月渐亨嘉。
　　更逢玉兔金鸡会，枯木逢春自放花。
　　解曰：春夏秋时，作事迟疑。直至三冬，几事亨通。卯酉月日，所谋即吉。待此时来，枯木花开。
　　圣意：讼多忧，终则吉，名利迟，婚姻吉，孕欲保，作福力，问行人，归有日。
　　第二十六
　　年来丰歉皆天数，自是今年旱较多。
　　与子定期三日内，田畴沾足雨滂沱。
　　解曰：吉凶天数，目下多迍。直待时至，如木逢春。祷求皆应，定在三辰。谋望必遂，好事临门。
　　圣意：名与利，今虽损，若遇时，便反本，讼可解，病可安，远行至，辛信还。
　　第二十七
　　世间万物皆有主，一粒一毫君莫取。
　　英雄豪杰自天生，也须步步循规矩。
　　解曰：贫富分定，切莫强求。若或妄取，必获后忧。且宜守旧，更勉进修。心行平等，自获天休。
　　圣意：讼莫兴，病医审，名与利，付之命，行人迟，婚未定，凡有求，且安分。
　　第二十八
　　公侯将相本无种，好把勤劳契上天。
　　人事尽时天理见，材高岂得困林泉。
　　解曰：荣华富贵，勤劳得之。目下虽困，后必逢时。切宜自恕，更勉修为。人事既尽，天理可知。
　　圣意：讼与病，久方解，名与利，姑少待，若失物，寻铃在，虽暂困，终必泰。
　　第二十九
　　祖宗积德几多年，源远流长庆自然。
　　更若操修无倦意，天须还汝旧青毡。
　　解曰：积善之家，必有余庆。子孙众多，门户昌盛。若更修持，福力愈胜。依旧荣华，事皆前定。
　　圣意：天福善，生贵子，病者安，讼得理，名必得，仍得利，行人归，皆如意。
　　第三十
　　奉公谨守莫欺心，自有亨通吉利临。
　　目下营求且休矣，秋期与子定佳音。
　　解曰：公平处己，切莫自欺。福禄虽有，更可待时。若要进取，未可施为。凡百谋望，秋以为期。
　　圣意：利虽有，莫妄作，讼宜和，病勿药，名待时，婚有约，但存心，安且乐。
　　第三十一
　　秋冬作事只寻常，春到门庭渐吉昌。
　　千里信音符远望，萱堂快乐未渠央。
　　解曰：几百谋望，秋冬平平。春来谋望，次第光亨。远行有信，所作皆成。家道清吉，可保安宁。
　　圣意：讼渐吉，病渐康，财始达，名始彰，行人近，婚姻良，家道吉，福禄昌。
　　第三十二
　　劳生汩汩竟何归，疾病兼多是与非。
　　事到头时浑似梦，何如休要用心机。
　　解曰：谋事多差，徒自劳心。口舌交至，祸患来侵。何如退步，暂隐山林。处其所存，可遇知音。
　　圣意：讼终凶，名未通，病者险，财亦空，婚未合，是非丛，行人阻，事不同。
　　第三十三
　　不分南北与西东，眼底昏昏耳似聋。
　　熟读黄庭经一卷，不论贵贱与穷通。
　　解曰：是非莫管，一任纷纷。见如不见，闻似不闻。毋分贵饯，宜养心神。定则能应，福自骈臻。
　　圣意：讼莫争，病难愈，名与利，莫责取，问行人，信尚阻，能修善，有神助。
　　第三十四
　　春夏才过秋又冬，纷纷谋虑搅心胸。
　　贵人垂手来相援，休把私心情意浓。
　　解曰：一岁营谋，未有发达。方得贵人，垂手提挈。渐渐亨通，可免激括。莫信私人，巧言斗谋。
　　圣意：讼可忧，病未廖，财禄散，无远谋，行人动，婚莫求，防口舌，免闷忧。
　　第三十五
　　一山如画对清江，门裹团圆事事双。
　　谁料半途分拆去，空帷无语对银缸。
　　解曰：坟宅虽吉，命运未通。家神招祸，好事成空。夫妻离散，骨肉西东。事皆不遂，有始无终。
　　圣意：讼终凶，宜谨防，病者险，作福禳，行人阻，财有伤，婚不合，谨行藏。
　　第三十六
　　功名富贵自能为，偶着仙鞭莫问伊。
　　万里鹏程君有分，昊山岭上好钻龟。
　　解曰：富贵分定，迟速有时。藏器待时，君莫怨迟。掀天事业，时至即为。若到天边，便可次疑。
　　圣意：名与利，在晚成，讼得理，病渐亨，问远信，阻行程，婚可合，孕将生。
　　第三十七
　　焚香来告复何辞，善恶平分汝自知。
　　屏却昧公心裹事，出门无碍是通时。
　　解曰：作善降祥，作恶降殃。何必祷神，常自揣量。公心莫昧，勉为善良。前程通大，可保安康。
　　圣意：讼和吉，病祷安，求财少，问名难，婚可合，行人还，宜向善，保团圆。
　　第三十八
　　蛩吟唧唧守孤帏，千里悬悬望信归。
　　等得荣华公子到，秋冬括括雨霏霏。
　　解曰：作事无聊，空目惆怅。纵得好音，依然凄怆。远谋不遂，心神徒丧。家道未安，祷神阴相。
　　圣意：莫问财，休斗讼，远未回，病亦重，婚无成，多怪梦，且求神，毋妄动。
　　第三十九
　　北山门下好安居，若问终时慎厥初。
　　堪笑包藏许多事，鸿鳞难便好修书。
　　解曰：静地安身，莫涉非理。欲保终吉，作事谋始。毋惑人言，切防害己。勿轻传信，暗中有鬼。
　　圣息：病择医，讼宜解，求财无，终必败，婚且审，行须待，谨修为，过必改。
　　第四十
　　新来换得好规模，何用随它步与趋。
　　即听耳边消息到，崎岖历过见亨衢。
　　解曰：谋望更改，修为尽好。何必依人，可宜远到。须历艰难，必获好报。平步青云，荣捧恩诏。
　　圣意：名终成，讼得胜，孕生男，保无病，行人回，婚宜定，事须迟，有余庆。
　　第四十一
　　自南自北自东西，欲到天涯谁作梯。
　　遇鼠逢牛三弄笛，好将名姓榜头题。
　　解曰：涉历艰难，谋望未就。富贵荣华，显达在后。若问名利，必待子丑。声誉显赫，题名榜首。
　　圣意：讼无定，终有遇，病多忧，择医愈，信即到，婚终好，凡所谋，慎勿躁。
　　第四十二
　　我曾许汝事和谐，谁料修为汝自乖。
　　但改新图莫依旧，营谋应得称心怀。
　　解曰：神许和合，自乖所为。急须改变，方得其宜。心行正直，毋自奸欺。汝能悔悟，天自相之。
　　圣意：病更医，讼改图，名与利，换规模，婚别议，行人阻，谨修为，福力助。
　　第四十三
　　一纸官书火急催，扁舟速下浪如雷。
　　虽然目下多惊惧，保汝平安去复回。
　　解曰：官书火急，激括之兆。目下虽惊，终无纷扰。有神阴扶，收功谈笑。往来平安，吉星高照。
　　圣意；功名迟，好求官，讼病险，终必安，行人归二失物还，婚宜远，终不难。
　　第四十四
　　汝是人中最吉人，误为误作损精神。
　　坚牢一念酬香愿，富贵荣华在汝身。
　　解曰：本分平等，反误为非。急宜迁过，切莫自欺。尽诚作福，神贻佑之。荣华富贵，付汝非迟。
　　圣意：事多错，讼莫作，病祷神，且勿药，婚莫求，行未还，能自悔，利名全。
　　第四十五
　　好将心地力耕耘，彼此山头总是坟。
　　阴地不如心地好，修为到底却输君。
　　解曰：好修心地，莫用他求。但依本分，可获天休。勿与人竞，福力自悠。子孙之庆，皆善之由。
　　圣意：心既好，地亦美，病即安，讼得理，财勿求，且守己，行人至，终有喜。
　　第四十六
　　君是山中万户侯，信知骑马胜骑牛。
　　今朝马上看山色，争似骑牛得自由。
　　解曰：本自富贵，已胜常人。愈有愈责，祸及己身。宜依本分，当享和平。劝君静处，可免灾迍。
　　圣意：名与利，勿责取，讼莫兴，多阻滞，行人迟，婚莫许，谨践修，当静处。
　　第四十七
　　与君万语复千言，只欲平和雪尔冤。
　　讼则终凶君记取，试於清夜把心扪。
　　解曰：讼则终凶，不必多说。若得知平，旧充可雪。几所谋望，皆当谨节。反求诸己，祸端自绝。
　　圣意：讼勿兴，恐遭刑，财莫贵，病未宁，行有阻，婚难成，且循理，保和平。
　　第四十八
　　登山涉水正天寒，兄弟亲姻那得安。
　　不遇虎头人一唤，全家谁保汝重惧。
　　解曰：历涉艰难，时运辄左。家道不齐，事端坎坷。遇富贵人，提挈方可。倘无所济，难逃后祸。
　　圣意：遇贵人，讼方平，病惊险，莫求名，财物耗，婚且停，逢寅字，事渐亨。
　　第四十九
　　彼此家居只一山，如何似膈鬼门关。
　　日月如梭人易老，许多劳碌不如闲。
　　解曰：安闲易处，出门有阻。时迍易过，毋自劳苦。且宜守旧，随分而去。末运亨通，却宜进取。
　　圣意：名利阻，且休闲，讼宜和，病有源，婚姻迟，行人远，欲获吉，且安分。
　　第五十
　　人说今年胜去年，也须步步要周旋。
　　一家和气多生福，萋菲谗言莫听偏。
　　解曰：谋望胜先，却宜进步。人事稠密，祸消福聚。勿信谗言，惶惑思虑。慎终如始，切勿尤豫。
　　圣意：出入吉，财物多，孕可保，病即瘥，婚必成，讼宜和，问行人，奏凯歌。
　　第五十一
　　君今百事且随缘，水到渠成听自然。
　　莫叹年来不如意，喜逢新运称心田。
　　解曰：目下谋望，且随缘分。一朝荣达，身显如愿。且休嗟怨，待时迁变。渐遇亨通，好事迭见。
　　圣意：名渐显，讼渐宽，财自裕，病未安，行有信，婚可定，时将亨，心必称。
　　第五十二
　　兀坐幽居叹寂寥，孤灯隐映度清宵。
　　万金忽报秋光好，活计扁舟渡北潮。
　　解曰：珍藏待聘，休嗟不遇。忽际明时，青云稳步。好音一来，作意高举。几事叉得，皆有时趣。
　　圣意：名晚成，利迟得。病且安，讼终息，行人归，婚姻吉，几求望，今胜昔。
　　第五十三
　　艰难险阻路蹊跷，南乌孤飞依北巢。
　　今日贵人曾识面，相逢恰似夏秋交。
　　解曰：艰难历遍，作事皆非。南乌北巢，失其所依。夏秋之交，贵人相提。方称谋望，荣达可期。
　　圣意：病与讼，皆不利，名与财，亦阻滞，孕有惊，行未至，若遇贵，事方济。
　　第五十四
　　万人丛裹逞英豪，便欲飞腾霄汉高。
　　争奈乘流风未便，青灯黄卷且勤劳。
　　解曰：谋望趋高，便期远到。争奈时乖，徒自轻躁。且宜守己，勉行善道。直待时亨，凡事皆好。
　　圣意：财未遂，名未超，讼不宜，病未消，婚难信，行路迢，待时至，百事饶。
　　第五十五
　　勤耕力作莫蹉跎，衣食随时安分过。
　　纵使经商收倍利，不如逐岁凛禾多。
　　解曰：食衣自足，强求则损。不如归耕，种植为本。纵巧经营，岂能长远，安分守成，荣达未晚。
　　圣意：休问名，莫责财，讼宜解，病未灾，婚可就，远行回，戒出入，福自来。
　　第五十六
　　心头理曲强词遮，直欲欺官行路斜。
　　一旦丑形临月镜，身投宪网莫咨嗟。
　　解曰：心邪理曲，饰词欺公。明鉴照破，叉致终凶。何如退步，正直是从。庶免其祸，可保厥躬。
　　圣意：莫兴讼，勿求财，病有崇，行未回，婚须择，难信媒，行正直，免凶灾。
　　第五十七
　　事端百出虑虽长，莫听人言自主张。
　　一着先机君记取，纷纷闹裹更思量。
　　解曰：事务多端，纷纷不已。三思后行，悉归条理。莫信人言，自当揣己。搀先一着，何事不济。
　　圣意：讼急解，病早禳，信即至，才如常，孕生男，祷神康，几百事，自主张。
　　第五十八
　　苏秦三寸足平生，富贵功名在此行。
　　更好修为阴隐事，前程万里自通亨。
　　解曰：凡事谋望，远行则吉。求财必丰，求名爻得。更行好事，以助阴骘。富贵荣华，始自今日。
　　圣意：病即安，讼次胜，行人回，婚宜定，孕生男，家道盛，积阴功，福来应。
　　第五十九
　　门衰户冷苦伶仃，自叹祈求不一灵。
　　幸有祖宗阴隐在，香烟未断续螟蛉。
　　解曰：门户衰微，空自祈祷。幸有祖宗，阴德可保。若问后嗣，异姓方好。更行好事，当得美报。
　　圣意：名难得，才难图，讼不利，病无虞，婚可合，信音无，行方便，谨修持。
　　第六十
　　羡君兄弟好名声，只管谦伪莫自矜。
　　丹诏槐黄相逼近，巍巍科甲两同登。
　　解曰：兄弟联芳，声名自起。凡事谦撝，以全其美。前程远大，好事近矣。两两高科，同登甲第。
　　圣意：宜出入，好谋望，讼即次，财已旺，孕生男，病无恙，信音回，有神相。
　　第六十一
　　啸聚山林凶恶俦，善良无事苦煎忧。
　　主人大笑出门去，不用干戈盗贼休。
　　解曰：恶少操心，欲害良善。彼此能为，徒逞强健。君子善胜，收功不战。有神相之，除灾祸变。
　　圣意：财平平，病渐效，讼自散，莫与较，远行归，婚亦宜，虽有险，终平夷。
　　第六十二
　　百十八面虎狼心，赖汝干戈用力深。
　　得胜回时秋渐老，虎头城裹喜相寻。
　　解曰：人多谋害，汝善却敌。纵有忧惊，终自消释。决胜回时，定在秋日。图向西方，事事皆吉。
　　圣意：讼必胜，财不进，病终安，远有信，婚可成，求名称，到秋时，百事顺。
　　第六十三
　　曩时败北且图南，筋力虽衰尚一堪。
　　欲识前生君大数，前三三与后三三。
　　解曰：前后谋望，皆有所成。晚年经商，尚可一行。福分数定，不亏不盈。若欲多取，徒自劳神。
　　圣意：病可医，讼中平，财寻常，信有拳，名未亨，婚可聘，勿强图，随分定。
　　第六十四
　　吉人相遇本和同，况有持谋天水翁。
　　人力不劳公论协，事成功倍笑谈中。
　　解曰：与人谋望，况遇朝贵。援手提携。事皆称意。勿劳余力，成就甚易。出入皆宜，吉无不利。
　　圣意：贵遇赵，讼即了，名亦成，病可疗，财有余，婚亦好，问信音，即刻到。
　　第六十五
　　朔风凛凛正穷冬，多羡门庭喜气浓。
　　更入新春人事后，裹言方得信先容。
　　解曰：数防於冬，穷久则通。交季冬月，喜气重重。新春而至，和炁愈充。好遇贵客，百事皆通。
　　圣意：财多得，名高中，可问婚，宜和讼，病即安，行人动，祸消变，福力重。
　　耕耘只可在乡邦，何用求谋过外方。
　　见说今年新运好，门阑喜炁事双双。
　　解曰：出外不宜，在家铃达。时运将亨，财禄俱发。好事重重，门庭改革。若欲远图，弄巧成拙。
　　圣意：病即安，讼即决，才渐丰，名高揭，行人回，婚可结，莫外图，福尽得。
　　第六十七
　　才发君心天已知，何须问我决狐疑，
　　愿子改图从孝悌，不愁家室不相宜。
　　解曰：所谋未善，何必祷神。当次於心，改过自新。但能孝悌，敬君事亲。和自生福，学道回春。
　　圣意：讼和贵，病政医，财别图，婚姻迟，问行人，尚未归，能改过，事皆宜。
　　第六十八
　　南贩珍珠北贩盐，年来几倍货财添。
　　劝君止此求田舍，心欲多时何日厌。
　　解曰：谋望既遂，利亦倍收。责心不止，必获后忧。知足不辱，可乐优游。凡事如意，可休则休。
　　圣意：讼已胜，莫再战，名已成，无复斗，婚可定，病自散，行人归，且安分。
　　第六十九
　　舍舟遵路总相宜，慎勿嬉游逐贵儿。
　　一夜樽前兄与弟，明朝仇敌又相随。
　　解曰：拾舟登路，宜踏实地。莫倍贵兄，樽前游戏。好中成恶，口舌立至。戒之慎之，当自为计。
　　圣意：名与利，莫强求，医可审，婚可谋，行人至，讼者休，凡出入，谨交游。
　　第七十
　　雷雨风云各有司，至诚祷告莫生疑。
　　与君定约为霖日，正是蕴隆中伏时。
　　解曰：吉凶悔吝，各有神司。欲问济事，在中伏时。如旱望雨，恰慰云霓。凡所谋望，且待其时。
　　圣意：讼与病，渐可解，名与利，姑少待，婚宜迟，行无信，若祷神，三日应。
　　第七十一
　　喜鹊檐前报好音，知君千里欲归心。
　　绣帏重结鸳鸯带，叶落霜飞寒色侵。
　　解曰：好音报喜，远涉方回。交冬之际，家室重谐。凡事终吉，且待时来。自有成就，不铃疑猜。
　　圣意：讼二和，名渐通，婚再合，病主凶，问求财，时未同，凡谋望，在秋冬。
　　第七十二
　　河渠傍路有高低，可叹长途日已西。
　　纵有荣华好时节，直须猴大换金鸡。
　　解曰：修途崎岖，况当衰晚。求事多难，徒自嗟叹。逢申酉戌，年月日见。若遇此时，稍可如愿。
　　圣意：求财迟，占病险，名难成，信尚远，讼终凶，婚必晚，孕铃惊，地未稳。
　　第七十三
　　忆昔兰堂分半钗，而今忽把信期乖。
　　痴心犹望成连理，到底谁知事不谐。
　　解曰：事多离散，难望再成，欲心未改，尚自留情。纵，能强合，终必败盟。先所谋望，宜守初心。
　　圣意：名与利，讼与婚，皆不利，莫多言，病危险，命迍遭；宜作福，保安全。
　　第七十四
　　崔鬼崔鬼复崔鬼，履险如夷去复来。
　　身似菩提心似镜，长安一道放春回。
　　解曰：路途崎险，心却平夷。转凶为吉，终免忧疑。更宜守正，心莫改移。履道坦坦，何福不随。
　　圣意：讼与病，险而平，名与利，迍而亨，婚先难，终必成，行人至，福自生。
　　第七十五
　　生前结得好婚姻，一笑相逢情自亲。
　　相当人物无高下，得意休论富与贫。
　　解曰：既有风约，一见如故。所谋皆同，事多就绪。何必相逢，必分尔汝。且休而行，事无龃龉。
　　圣意：财物聚，病即愈，若问讼，必遇主，更修善，祷神助，行人回，事无阻。
　　第七十六
　　三千法律八千文，此事如何说与君。
　　善恶两途君自作，一生祸福事由分。
　　解曰：吉凶多变，非止一端。言不尽意，当以心观。福因积善，祸胎稔恶。知所趋避，宜自先觉。
　　圣意：问公讼，且审理，求财禄，当揣己，病早禳，宜求嗣，婚更审，方吉利。
　　第七十七
　　木有根荄水有源，君当自此究其元。
　　莫随道路人闲语，讼到终四是至言。
　　解曰：祸因恶积，当究其元。只宜向善，庶获安全。自当谨慎，勿信人言。否尽遍循，祸及于门。
　　圣意：讼当戒，病宜祷，名不利，婚难老，防口舌，行未到，凡事馑，毋轻躁。
　　第七十八
　　家道丰腴自饱温，也须肚裹立乾坤。
　　财多害己君当省，福有胚胎祸有门。
　　解曰：家道昌盛，犹宜谨守。自立主张，祈求获佑。轻财重道，方能长久。善善恶恶，自作自受。
　　圣意：莫责财，能害己，休斗讼，当知止，病祷神，孕生子，婚择良，行人至。
　　第七十九
　　乾亥来龙仔细看，坎居午向自当安。
　　若移丑艮阴阳逆，门户凋零家道难。
　　解曰：立宅安坟，当明向正。龙穴虽吉，向差则病。凡百谋望，向南为喜。一或他向，恐不如意。
　　圣意：名与利，依理求，婚与讼，莫妄谋，病择医，方无忧，行人至，虑且周。
　　第八十
　　一朝无事忽遭官，也是门衰坟未安。
　　改换阴阳移祸福，劝君莫作等闲看。
　　解曰：风水不利，门户衰赛。致招殃咎，有此祸变。急宜迁改，避恶向善。若能戒意，可保人眷。
　　圣意：名与利，宜改图，讼和解，保无虞，病更医，行渐归，婚别议，莫轻为。
　　第八十一
　　假君财物自当还，谋赖心欺他自奸。
　　幸有当台明月镜，请来对照破机关。
　　解曰：负人财物，欺赖肆奸。幽有鬼神，显有清官。一朝照破，难逃其祸。每事依心，无施不可。
　　圣意：讼莫欺，依本分，病遇医，名休问，婚姻事，宜审辩，孕保安，行人钝。
　　第八十二
　　彼亦俦中一辈贤，劝君特达与周全。
　　此时宾主欢相遇，他日王侯却并肩。
　　解曰：事有相干，宜与效力。君既周全，他必报德。凡所谋为，遇贵方得。神力阴扶，福报有日。
　　圣意：财必获，名遇春，讼得理，病主愿，婚必成，行必见，发福田，因积善。
　　第八十三
　　随分堂前赴粥饘，何须妄想苦忧煎。
　　主张门户成难事，百岁宽闲得几年。
　　解曰：好事随绿，莫贵莫竞。且宜守成，庶保安静。若更妄求，必生多忧。如何退省，以遂优游。
　　圣意：莫贵求，名与利，讼宜和，行未至，病瘥迟，婚莫议。能守待，家必利。
　　第八十四
　　个中事绪更纷然，当局须知一着先。
　　长舌妇人休酷听，力行礼义要心坚。
　　解曰：万事一理，各有先见，莫听人言，激成多变。依理而行，祸自可免。当坚乃心，毋或退转。
　　圣意：讼宜解，莫信谗，财缓取，名莫责，孕较迟，行人远，婚更审，莫妄攀。
　　第八十五
　　一春风雨正萧萧，千里行人去路遥。
　　移寡就多君得计，如何归路转无聊。
　　解曰：时之未遇，历涉艰阻。口计虽多，终於无补，且宜守旧，毋过於取。庶保己成，福来祸去。
　　圣意：财禄富，讼得理，婚未合，病渐止，问行人，归期未，莫害人，人即己。
　　第八十六
　　一般行货好招邀，积少成多自富饶。
　　长把他人比自己，管须自后胜今朝。
　　解曰：同时经营，皆欲成家。将人比己，不得矜夸。自然天佑，福禄亨嘉。更宜方便，锦上添花。
　　圣意：财禄富，讼得理，婚和合，病渐止，问行人，归期未，莫害人，人即己。
　　第八十七
　　阴裹详称怪尔曹，舟中敌国笑中刀。
　　藩篱剖破浑无事，一种天生惜羽毛。
　　解曰：骨肉乖张，操戈入室。面上春风，曾中荆棘。何不思惟，人己则一。若能和同，变凶为吉。
　　圣意：名利无，病有祟，讼莫兴，和为贵，莫责财，婚不利，孕无忧，行未至。
　　第八十八
　　从前作事总徒劳，才是新春时渐遭。
　　百事营求都得意，更须守己莫心高。
　　解曰：平生劳苦，百无一成。时运渐泰，谋望称情。更宜谨守，责心莫生。随缘受用，坐享安荣。
　　圣意：名与利，且随缘，讼解释，病安痊，婚亦合，行人还，若谋望，在新年。
　　第八十九
　　樽前无事且高歌，时未来时奈若何。
　　白马渡江虽日暮，虎头城裹看巍峨。
　　解曰：时运未遇，且自开怀，年月逢午，好事方来。虽临好景，掀轰一回，众人耸看，积粟多财。
　　圣意：名未得，财尚迟，病渐愈，行渐归，讼可解，孕无危，婚和合，缓则宜。
　　第九十
　　崆峒城裹事如麻，无事如君有几家。
　　劝汝不须勤致祷，徒劳生事苦咨嗟。
　　解曰：人事扰扰，君独清闲，不必渎神，妄求多般。反招口舌，激起祸端。急宜守静，以保平安。
　　圣意：讼和吉，求财无，婚未成，病无虞，信未至，勿他图，不须祷，且安居。
　　第九十一
　　古说淘沙始见金，只缘君子不劳心。
　　荣华总得诗书效，妙裹工夫仔细寻。
　　解曰：淘沙见金，勤苦方得富贵荣华，皆是书力好处，工夫自然有益，惰於经营终无所获。
　　圣意：求名利勤苦，有讼须劳。终无咎问。婚姻宜择友，探行人三六九。
　　第九十二
　　今年禾谷不如前，物价喧腾倍百千。
　　灾数流行多疫疠，一阳来复始安全。
　　解曰：目下求谋，今不如昔。口舌迭来，病多啾唧。时运尚乖，至今不吉。待冬至后，方始宁息。
　　圣意：讼纷纷久自解，病患多终无害。财禄难时且待，孕属阳福终在。
　　第九十三
　　春来雨水大连绵，入夏晴乾雨又愆。
　　节气直交三伏始，喜逢滂沛足田园。
　　解曰：盈虚消息，天道如常，春多称意，夏却乖张。直交三伏，时运方昌。财多积聚，事事平康。
　　圣意：财聚散，病反覆，欲求安，候三伏。事进退，宜作福，婚可成，审往复。
　　第九十四
　　一般器用与人同，巧断输舆梓亦二。
　　凡事有绿且随分，秋行冬遇主人翁。
　　解曰：机关谋望，人事虽同。随缘随分，心合上穹。秋冬时至，遇主人翁。藉此提携，几事皆通。
　　圣意：遇贵人，讼得理，财尚迟，病未愈，婚未成，信尚阻，待秋冬，方有遇。
　　第九十五
　　知君袖裹有骊珠，生不逢辰亦强图。
　　可叹头颅已如许，而今方得贵人扶。
　　解曰：藏器待时，弄巧成拙。今当晚景，遇贵提挈。凡事谋望，各有时节，福禄胜前，自然发越。
　　圣意：财发迟，讼终折，名晚成，婚未决，问远信，在此月，遇贵人，灾难灭。
　　第九十六
　　婚姻子息莫嫌迟，但把精神仗佛持。
　　四十年前须报应，功圆行满育馨儿。
　　解曰：谋望虽迟，终有所遇。福神阴相，扶持门户。终年运泰。事宜进取，凡事称心，成无忧虑。
　　圣意：名利讼，迟方吉，病渐瘥，婚姻得，中年后，得子息，问行人，未有日。
　　第九十七
　　五十功名心已灰，那知富贵逼人来。
　　更行好事存方寸，寿比冈陵位鼎台。
　　解曰：功名志退，一旦逢时，逼人富贵。皆善所基，更行好事，相与扶持，寿高贵极，大胜前时。
　　圣意：讼即解，名可成，财渐聚，病且宁，孕生男，宜婚姻，行人至，事称意。
　　第九十八
　　经商百出费精神，南北奔驰运未新。
　　玉兔交时当得意，恰如枯木再逢春。
　　解曰：营谋艰力，况逢时否，奔北趋南，百事未遂。卯年月日，方可营计。转瘁为荣，节节生意。
　　圣意：名利有，晚方成；讼与病，久方平；孕生子，行阻程；遇卯运，事皆荣。
　　第九十九
　　贵人相遇水云乡，冷淡交情滋味长。
　　黄阁开时延故客，驿馏应得骤康强。
　　解曰：忆昔贵人，忽见邂逅，从此提挈，始运亨泰。出入图谋，凡事利快，士庶占之，亨嘉远大。
　　圣意：名与利，及讼词，家道康，皆吉利。病即安，孕生贵，婚早成，行人至。
　　第一百
　　我本天仙雷雨师，吉凶祸福我先知。
　　至诚祷祝皆灵应，抽得终签百事宜。
　　解曰：吉凶视福神先知之，几百谋望损中有益。数虽已终，周而复始。更修阴骘□□佑之。
　　圣意：签诗百数已终，我所知象无凶。祷神扶藉阴骘，危处安损中益。
　　护国嘉济江东王灵签竟
　　
