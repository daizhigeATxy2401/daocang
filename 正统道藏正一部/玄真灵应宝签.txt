玄真灵应宝签
　　经名：玄真灵应宝签。撰人不祥。三卷。底本出处：《正统道藏》正一部。
　　玄真灵应宝签序
　　始吾庙食剑岭所降，清河内传，落笔双松，凡所祷者，竟以梦应。然未尝以签行於世，今正殿及家庆楼庙吏，率借佗签为苟且计，如十二真君签，即青城丈人观签，如易卦在家庆，尤无所证。况夫川蜀行祠，祇作朱真人内外签耳。今吾亲考较妙用，上自天文，下至地理，与夫运数之向背，物情之离合者，委嗣子等七人，巧譬善谕，以上中下各作成一百二十签，以十二时，每时各三十签，又以五行金木水火土辏成三百六十五签，以按周天三百六十五度之数，庶几士之向信者，随其愿力而各有所得焉。九天开化主宰灵应帝君序。
　　九天开化主宰文昌帝君宝诰
　　至心皈命礼不骄帝境玉真庆宫，现九十八化之行藏，显亿千万种之神异，飞鸾开化於在在，如意救劫以生生，至孝至仁，功存者道儒释，教不骄不乐，职尽乎天地水官，功德难量，威灵莫测。大悲大愿大圣大慈九天辅元开化主宰、司禄职贡举真君、七曲灵应保德宏仁大帝、谈经演教消劫行化更生永命天尊。
　　玄真灵应宝签卷上
　　子时第一　风云庆会　上上
　　喜遇升平日，加官诰命封。前程无限好，仙女跨飞龙。
　　筑黄金之台座纳士招贤，拜丹诏之勋封酬功受爵。攀龙附凤稳升碧汉之中，云集风生庆会紫霄之上。
　　子时第二　腾达有望　上上
　　青年人物好，智识胜萧何。谋事探如意，眉濡喜色多。
　　车书混一文章礼乐俱兴，道德无强仁义忠信悉备。去天尺五拜丹诏於金阶，不次之除受皇恩於玉陛。
　　子时第三　谨守勿失　中平
　　任使鹰鹯逐，防他虎豹威。简居君子道，何处觅闲非。
　　鹰鹯之逐狡兔伏於山林，虎豹之威行客防於道路。君子静於守道万祸不侵。小人冗乱私心一谋不遂。
　　子时第四　待时必捷　中平
　　千里一将军，奇谋藏未伸。浪高云卷处，血染战袍新。
　　英略之将得其谋则攻必胜战必克，才志之人遇其时则道必亨名必遂一。将有谋而功捷不难，人得时而名超甚易。
　　子时第五　望事难成　下下
　　有口笑葫芦，求名费远图，水萍空浪泛，何日达天衢。
　　将无作有孜孜空费於精神，指实为虚念念谩劳於梦想。求一事若浮云中呼雁，望一事如急浪裹飘萍。
　　子时第六　亲好两同　上上
　　风流王谢家，秦晋各争夸。自是吹箫客，好簪呜凤花。
　　风流王谢堂前紫燕争飞，秦晋交欢池内彩鸳对偶。乘鸾凤吹箫泛月天上遨游，讲亲好鼓瑟簪花人间欢乐。
　　子时第七　重迭有喜　上上
　　莲幕既初开，重登锦上台。庆他龙虎会，杰出间生才。
　　称心之美如开碧沼之莲，乐意之欢若玩锦堂之景。龙虎会登仙之质璞药就丹成，贤杰生济世之奇才安民辅国。
　　子时第八　更改则吉　中平
　　局促更何为，和融喜入时。任机随处好，高下稳行之。
　　局促之心情不舒而意不畅，和融之景改则吉而动则安。盖机缘之有分进达谋通，凡举用而无疑上和下顺。
　　子时第九　事多奸充　下下
　　一女既相逢，那堪二女通。柢因随处碍，应使浪生风。
　　事多滞碍皆因三女相逢，处用差池盖谓众情不顺。平水因风而起浪静中不宁，安居因动以生迍暗中诡诈。
　　子时第十　内外和同　上上
　　姻娅既相通，朋簪臭味同。鱼书传尺素，留得几家风。
　　谐合姻□之好意合情通，和同馨味之欢谋宜事遂。鱼雁得佳音而有喜内悦外和，家庭保福扫之荣昌上从下顺。
　　子时第十一　守否方泰　中平
　　剥尽复方生，时通路有亨。谨身应不失，狂妄莫重行。
　　六阴至极阴极阳气始生，吾道至穷道穷变否为泰。否与泰循环之理有盛有衰，阴与阳生杀之端有荣有谢。
　　子时第十二　所求阻隔　下下
　　久客无归路，津梁又失时。望乡台上立，何见免岖崎。
　　羁旅之情远在天涯海角，求谋之意近逢水远山遥。登岖崎绝有艰辛路危道险，望音信殊无通报鸦杳鱼沉。
　　子时第十三　前程大吉　上上
　　云散月重明，风恬浪不生。岸高船自济，抚掌一家荣。
　　阴云忽散一轮明月现光辉，灾赛顿消万里前程平坦率。进一事进无碍滞风浪恬然，谋一事谋有亨通欢歌抚掌。
　　子时第十四　占信有望　上上
　　灯结数层花，池莲发异葩。柢因和气溢，佳信落天涯。
　　灯结花报天涯之喜信，池发莲称人事之欢心。氤氲和气仰感万物之丰登，瑞霭祥云覆护一门之康泰。
　　子时十五　望外小喜　上上
　　幸结残花实，喜生枯树枝。偶然春意在，双喜笑来迟。
　　庭前枯木忽生荣茂之柯，园内残花喜结桃梅之实。望中事不期而就就则有成，心下虑偶尔而消消则无害。
　　子时第十六　大宜进望　上上
　　桂子十分香，琼瑶映碧堂。更加风力便，攀附看翱翔。
　　琼瑶映玉乾坤发莹净之光，岩桂开金宇宙喷馨香之气。风力便直冲霄汉万里翱翔，神物助俓达亨衢一身康泰。
　　子时第十七　图名遂意　上上
　　风激上青霄，鹏搏六翩秋。尺书云外至，一举占鳌头。
　　图名通达如雕鹗飞奋於秋天，谋利亨嘉若莺燕娇吟於春圃。风一激云开万里稳稳逍遥，举一事神助百祥平平遂意。
　　子时第十八　先滞后成　中平
　　后笑必先眺，宁无损一毫。度舟应有济，江稳绝风涛。
　　先号咷而后笑悲极生欢，始赛塞而终通损中有益。江稳者波平风静事泰心安，有济者时至运临脱灾出滞。
　　子时第十九　占福有余　上上
　　利剑若吹毛，云高山亦高。此身无障碍，食息岂辞劳。
　　道弥德广高如齐岳之山，事快情通利若吹毛之剑。有福力有谋必遂勿息勤劳，无障碍无所不通自然允济。
　　子时第二十　危迫无成　下下
　　牛后尾分岐，那堪鸡口悲。望人人不见，回首事应迟。
　　牛乃力耕之物牛尾分则事失田荒，鸡为警旦之禽口生悲则门灾户扰。所望者稽迟有滞，所用者迫逼不成。
　　子时二十一　望信两失　下下
　　无情恨食言，风险又无船，日暗应迷路，烟云遮碧天。
　　对暮春无情有恨花落水流，望长江有浪无船魂消魄散。红日晚向迷归路戚戚忧心，碧云障犹隔天涯沉沉别意。
　　子时二十二　向进通达　上上
　　秋月十分圆，云开光满川。家家浑不碍，江映一青天。
　　云开天净月华现玉鉴之无尘，灾退福生家门集金真之垂佑。进向则有圆无缺光满十分，求利则无碍有成欢生一庆。
　　子时二十三　劳心事成　中平
　　矿尽见真金，苗长识土探，青云终有路，休恩苦劳心。
　　黄金出於矿石非烹炼不能成其宝，真仙生於凡胎非功行不能成其道。耕耘得时稼穑登，勤劳勿惮谋用遂。
　　子时二十四　无欺有望　中平
　　月被浮云暗，鉴犹尘土侵。若交无障碍，清却一丹心。
　　云藏月暗风吹云散月明，尘掩鉴昏人拂尘消鉴莹。虽有侵欺之恼易释易除，更无唇吻之非保安保吉。
　　子时二十五　谋财有成　上上
　　珠玉富囊中，财粮亦自通。不资人力助，其德日无穷。
　　粮食丰足六天之内一天，金玉盈箱五福之中一福。食与财丰盈双美日益无穷，福与禄兴盛俱临时增有济。
　　子时二十六　用事有成　上上
　　培壅积年功，风云要发踪。共开龙虎道，何日不侯封。
　　合抱之木块培非一日之功，侯爵之封升擢乃功勋之赏。虎啸则风生满谷威大神全，龙吟则云布弥天轰雷致雨。
　　子时二十七　官事而解　中平
　　官事恐悠悠，淹留几月休。但存公直理，方得免忧囚。
　　讼终凶而返吉勿恃勿欺，事先乱而后宁且谨且守。理虽存於公道脱免为先，身当离於淹留免凶为上。
　　子时二十八　自执不通　下下
　　强弱谩纷纷，崎岖独掩门。幽闲无活路，饥饿任黄昏。
　　不义不仁何异以强凌弱，多贪多欲有如倚富吞贫。上下伤於和气独处幽闲，内外生於怨心兀居寒饿。
　　子时二十九　百事未遂　下下
　　船碍石中波，徒行惊渡河。云高山亦险，愁寂奈情何。
　　谋心恐恐水中石碍行船，用意惶惶山下虎拦过客。险阻者不能进步无力跻攀，困厄者惟起愁情何时通遂。
　　子时三十　祈福免灾　中平
　　自有菩提路，家家香火缘，欲逃罗网厄，疏朗一青天。
　　上善之人俓达菩提之路，修真之士超登快乐之门。心无绾乱一身自脱网罗，意若谨持百事岂能拘碍。
　　丑时第一　求之必得　中平
　　得失自茫茫，闲愁虑更长。莫辞勤着意，金玉再盈箱。
　　得失乃乘除之法不用关心，兴衰乃代谢之宜何劳着念。事称遂未有不求而自至，稻丰熟岂有不种而自生。
　　丑时第二　事与心契　中平
　　红绿为留春，佳人情更亲。按头香未断，歌笑草中茵。
　　契绿相合所事无不欢谐，识见和同所用自然亲好。香未断再添新篆气象氤氲，酒未乾又续新杯人情悦择。
　　丑时第三　名职改迁　上上
　　阆苑一时春，庭前花柳新。市城皆好语，草本亦欣欣。
　　春雷微震藏者动而垫者兴，阳气方生柳吐芽而花破萼。好语者传佳音满国，欣颜者布欢信盈门。
　　丑时第四　财帛见喜　上上
　　忆昔伤时态，今朝花草春。稻粮随处足，瓜李一时新。
　　时通运泰今者是而往者非，臈尽春回草自萌而花自发。瓜李熟秀而得实共庆时新，稻粮足而家给岁丰普沾福庆。
　　丑时第五　病患临身　下下
　　天灾未可祈，力困岂能支。三虫昂首立，非血不成悲。
　　重病未能痊瘥实乃天灾，沉愈尚自淹延岂非今遣。况三虫而食血虑防虫毒之危，恐二口而冲心必致患危之厄。
　　丑时第六　小小见喜　中平
　　疏散任情真，花间谩染身。笑吟灯烛夜，樽俎客相亲。
　　身疏散心除坚碍逸乐天真，道踪横意趣玄微逍遥人世。狂花野草更无一点尘萦，列烛开筵自有百端亲好。
　　丑时第七　谨事小成　上上
　　莫愁空浪心，去去不消沉。幸自逢时变，珍良喜获金。
　　驾商舟而图名利必不空回，凭货物以求资财必无消折。待变者时昌岁泰无所不通，获金者利厚财丰无所不济。
　　丑时第八　药石无效　下下
　　探病入膏肓，难施扁鹊方。药石非苦口，千里一难当。
　　病入膏育已有倒悬之危急，药修良剂更无神效之奇功。虽卢医扁鹊不能施其方，纵妙药灵丹岂能救其困。
　　丑时第九　冤结不解　下下
　　秪为生荆棘，豺狼及子孙。一庭灯烛夜，灰冷半星存。
　　刻棘生於怨恶祸及子孙，狂纵起於侈淫害临自己。灯烛夜晦暗中用事事不可明，火存半星灰内求然然不能熟。
　　丑时第十　倍获厚利　上上
　　水高船自高，应手未尝劳。已觉多多办，谁能较尔曹。
　　月明风静对秋月自现光辉，水长船高得顺水不劳撑驾。多多益办如韩信之将兵，未尝辞劳若孔明之竭节。
　　丑时十一　大宜迁擢　上上
　　不是文章贵，安知望外迁。若论清要地，身近紫薇垣。
　　文章高美名标金榜之中，学业精微身贵玉堂之内。职居清要之地恩宠日隆，身近紫薇之垣光华易显。
　　丑时十二　有虚无实　下下
　　无形空抱影，平地生赘疣。羁绊从我出，何日消百忧。
　　无形安得有影影自何生，无水焉得生波波从何出。虚中无实事必是於妄传，实中有虚言必从於外说。
　　丑时第十三　久困渐安　中平
　　困龙久蟠泥，山低虎径迷。渐攀云雾出，红日未平西。
　　蛟龙未得云雨困卧幽岩，豺虎迷失山林潜伏草莽。君子凡居养道道亨则进达必通，士入修业待时时至则功名自显。
　　丑时十四　旅隔不堪　下下
　　多病几时苏，烟波隔远途。马疲人又困，残日啸猿狐。
　　心不乐如患淹留之病，事不遂若隔巇崄之途。马疲人困不能进而不能前，列日猿狐不可行而不可止。
　　丑时十五　贵人扶助　上上
　　一箭降清霄，途行逢马牛。轮车通宝货，风急送行舟。
　　求名取禄遇荐举而进身＃１，蹈困途行得骏骋而堪代步。宝货盈而车轮快速急若飞，云风水顺而舟楫稳平疾如奔骑。
　　丑时十六　进退两得　上上
　　一马过前山，金乌照远关。高低无阻碍，歌舞映容颜。
　　金乌升於天汉照下朗明，骏马疾如追风前程通快。欲上欲速高低皆可攀跻，欲进欲违上下并无拘执。
　　丑时十七　前程失望　下下
　　大雅何时见，斯文几日亨。秪因愁白首，扪腹困诸生。
　　文章疏谬更无科甲之名，大雅荒亡空有留连之乐。望功名而挫失白首无成，叹学业以蹉跎年华已老。
　　丑时十八　安静有得　中平
　　安分第一机，方识静中暮。莫滞心头鉴，从他细管窥。
　　澄心静虑如通心下之机，定志颐神方识琴中之趣。弃尘缘而勿滞鉴自分明，修圆觉以参微惠光自见。
　　丑时十九　作为暗昧　下下
　　佳人恨掩门，情隔不相通。进退全无托，难寻正路踪。
　　佳人有恨虑防阴小不宁，情隔不通多主行藏赛塞。暗昧事牵缠不已进退两疑，幽闷怀萦挠无休忧喜不定。
　　丑时二十　失事无成　下下
　　身在急难中，犹夸意气浓。笑他无活路，人鬼怒相攻。
　　人居患难当修善以消攘，事在窘危宜谨心而避畏。夸雄豪而不知命分挫失犹多，生妬害而欲损他人鬼神共怒。
　　丑时二十一　意外有喜　上上
　　云外降天书，门多长旨车。香添兰室味，携手入蟾蜍。
　　丹书天降则思宠之光荣，长者车临庆门庭之贤贵。事遂意如入芝兰馨香之室，谋称心如登广寒蟾桂之宫。
　　丑时二十二　人财遂意　上上
　　宝玉贵珍藏，年年粳稻香。翠阴千里绿，桃李自成行。
　　宝山出现贵尺璧之奇珍，粳稻熟成庆丰登之乐岁。事遂翠阴千里绿荫清和，财丰桃李成行花开结实。
　　丑时二十三　听时必达　中平
　　有物未周旋，生涯难复艰。天时任消息，何地不闲闲。
　　人情艰阻如登蜀道之难，谋事忧劳若渡峡江之险。天时助生涯自遂可优可闲，人事顺谋用自周有消有息。
　　丑时二十四　终有所济　中平
　　久旱欲焦枯，田园半有无。井泉从地出，当看泽来苏。
　　天久旱农力疲竭田裂纹苗稼焦枯，偶井泉涌出地神力扶而旱不为灾。忽甘泽沾濡天意，救助而秋必有望。
　　丑时二十五　灾去吉来　上上
　　花发又花残，悲欢一半颜。十分留晚景，新意到人间。
　　人有悲欢离合花谢花开，时有否泰赛亨月圆月缺，当其晚岁忻逢富寿庆康宁，正植桑榆喜遇春和增快乐。
　　丑时二十六　诸事渐亨　中平
　　祈福可偷安，随缘意自宽。门庭香火供，无事也清欢。
　　省过则灾愆自息诸事渐亨，随缘则妄想不生百魔降伏。精祈香火香火旺而神力坚，自乐清欢清欢多而道心足。
　　丑时二十七　平平　有得
　　生涯付倘来，颜笑逐时开。随分春台乐，天然获宝财。
　　富贵功名身外倘来之物，死生寿夭命中注定之因。宽其心者喜庆多而病不生，安其分者熙然乐而灾不染。
　　丑时二十八　望事羁赛　下下
　　人老又蹉跎，刚须口吻多。平地犹有触，动得鬼神呵。
　　生涯赠蹬徒嗟人老花残，术业蹉跎谩叹时迁岁改。履平地若有坑有坎触处风波，举谋用则无功无成人神呵责。
　　丑时二十九　忙失故道　下下
　　心折已堪伤，穷途暮复长。望人人不助，知有几回肠。
　　仓皇失措心百虑以堪伤，路阻途穷意生萦而堪恨。道既失人情寡助空自回伤，事不遂亲者乖疏谩劳役虑。
　　丑时三十　所求称心　上上
　　青牛负宝财，良马出龙胎。异梦生英杰，翔飞应上台。
　　青牛负其宝货力载万钧，骏马生於龙胎日行千里。英杰出世应三台嘉应之祥，功名遂心达四方契合之美。
　　寅时第一　非常之遇　上上
　　不是飞蓬客，新开天上雄。凌烟倍声价，华宠揖三公。
　　人之济遇平地可以登仙，事之得时谈笑可以获禄。非常者不期而会喜跃欢生，王公者利见大人恩华宠遇。
　　寅时第二　势孤援寡　下下
　　鼎沸若狂波，孤舟要渡河。异乡无故友，人事拂天和。
　　鼎沸之心谩有吞舟之大志，奔趋之势更无济渡之扁舟。若孤军绝援於坚围，如羁旅无寥於异域。
　　寅时第三　小人道长　下下
　　冰霜寒裂肤，戎马困长途。患深蜂蔓毒，秪自叹泥涂。
　　履霜坚冰寒非一日浸，润肤受毁非一朝伪说。巧言之谤深於蜂姜之有毒，谗语佞口之非甚於犬戎之为害。
　　寅时第四　君子道消　下下
　　否剥数时穷，阴阳窒不通。独谋宁获助，红日蚀长空。
　　天地闭塞曰否否则有迍，阴阳差谬曰剥剥则有咎。既否且剥君子所以道穷，阳挫阴差小人所以道长。
　　寅时第五　小事契心　中平
　　胡越可为家，芝兰味更佳。虽无霜雪干，且喜傍墙花。
　　合而不离曰契胡越可伺，美而不乱曰佳芝兰并室。虽非比於松相傲雪凌霜，亦可庆於芳菲赏心悦目＃２。
　　寅时第六　改故则吉　中平
　　业垢碍前程，好邪事不成。但存公直理，咫尺契神明。
　　路无荆棘之所碍大道可行，事有纤芥之所疑亏邪勿用。宜改宜革吉福渐次来祥，存正存心神明目然垂佑。
　　寅时第七　奋跃亨衢　上上
　　珍藏几年功，一夕气吐虹。北斗寒无翳，请看三天锋。
　　奋於学者必有成功之望，奋於志者岂无腾逢之时。神锋三尺荧荧扫荡千邪，北斗七星凛凛斡旋造化。
　　寅时第八　先悲后吉　中平
　　春风虽未浓，空想旧颜容。直待秋云卷，日明重又重。
　　春风始生和气万物未萌，秋月方见月辉百祥集至。若占望则先晦后明明而方遂，凡用事则初否末泰泰而始生。
　　寅时第九　内外失助　下下
　　居家睽六亲，作物又妨身。动摇不自得，旧迹几时新。
　　家庭扰扰亲者疏而爱者离，自身惶惶智者愚而七者拙。失助者弱力而荷千钧焉能负载，远动者巨浪而漂一叶岂能平稳。
　　寅时第十　人财不安　下下
　　有虑亲邻隔，无财力渐疲。强生分别路，何处觅平夷。
　　虑近不可不虑正若比邻，财损正恐失财一如窃好。分别者道险路危则坦平未见，不安者心离事阻而乖异并生。
　　寅时十一　惊忧失宜　下下
　　龙卧明珠失，虎行人迹空。何时得安枕，惊惨夕阳中。
　　虎无爪则威令不行困居幽谷，龙失珠则神能顿减默隐探渊。惊惧如临棘座之中，愁惨若卧针毡之上。
　　寅时十二　腾达有望　上上
　　高攀龙凤姿，岂似鹪鹩儿。平地皆烟雨，一夕游天池。
　　鸿鹄之志岂从燕雀之徒，鹍鹏之才焉与鹪鹩之比。飞黄腾达於万里因高贵以提携，奋发逍遥於四俱得跻攀而称俗遂。
　　寅时十三　望用得财　上上
　　一着已先机，暮分黑白围，大江逢好渡，展翼却高飞。
　　谋事有若变暮算在前而成在后，进望全如射弓端在此而中在彼。津渡得舟更勿忧乎不济，飞腾助翼何劳虑其不冲。
　　寅时十四　先虚后实　上上
　　雷发震天衢，阴云密不舒。忽然膏雨至，霈泽领天书。
　　霶雨降必布叆叇之浓云，恩禄宠临必先勤劳於王事。膏雨至苏田润物岁稔时丰，丹书赐褒善美功道高德重。
　　寅时十五　人事不和　下下
　　樽酒谩追随，花问争是非。解冤冤未解，争柰小人欺。
　　因杯酌而生讥诮立见喧争，防谈笑而变是非坐遭吻舌。因而成怨怨结重若丘山，造次为殃殃探积如沧海。
　　寅时十六　事虑非厄　下下
　　屋裹虑添蛇，马嘶空自嗟。炎炎烟火地，红日障量买遮。
　　腾蛇达宅门户岂得而安，赢马嘶呜行人焉得而至。火炎空而虚惊将至昼谨夜防，云遮障而暗昧恐临日忧夕惧。
　　寅时十七　渐收天信　上上
　　离亭久索居，云隔鸣来书。昨夜灯花结，明朝引玉琚。
　　羁旅天涯久绝一音之好，征鸿飞至忽收万宝之书。灯结重重之蕊喜信临门，鹊呜切切之声佳音入户。
　　寅时十八　往而获吉　上上
　　欲速尚迟迟，投机自释疑。绿深溪岸稳，何处不相宜。
　　踌蹰未失欲进或欲退，去处两疑待举又时默。幸有壶天之景色遍赏何妨，殊无绝地之闲忧畅怀何碍。
　　寅时十九　事无疑碍　上上
　　玉鉴尘无染，金刀利可裁。天然成美事，争得惹尘埃。
　　镜莹净则可以鉴容妍丑乃分，刀快利则可以裁物刚次乃应。尘埃不染纷扰障碍已除，美事欲周悦择情怀始畅。
　　寅时二十　临事疑滞　下下
　　隔岸闻呜乌，道途隔几滩。神呵犹自笑，无路到仙坛。
　　乌呜兽吼徒生吻舌之音，道阻途迷忽起嗟嘘之叹。神呵者怒而不恤愆重过探，路绝者往而不通道微德薄。
　　寅时二十一　失财不律　下下
　　多聚还多失，寻财事更迟。归有如醉梦，闲虑却愁思。
　　贪敛之人专务得而还务失，欺邪之事不获吉而必获殃。心事倒乱昏昏醉梦颠迷，念若差迭扰扰愁思萦挠。
　　寅时二十二　人财亏损　下下
　　乌飞不可追，云雨暗垂垂。寻真还失路，何处不堪悲。
　　乌飞兔走日月逝而莫追，云暗雨垂天地暝而难晓。寻真失路仙不遇而道不成，独处悲伤利不获而名不遂。
　　寅时二十三　晚既可望　中平
　　铁砚费研磨，淹留争奈何。帆开秋涨阔，牛女渡银河。
　　功名未遂磨穿铁砚可为，时运未通用竭机关何益。须待晚逢佳既秋色如春，达然老遇昌时衰年还壮。
　　寅时二十四　遇知见喜　上上
　　久久困泥沙，星金散作花。借他良匠手，鼓舞出黄芽。
　　真金用於泥沙非陶镕则不能成器，美玉隐於顽石非琢磨则不能别真。黄芽出土遇真仙，白壁生光逢良匠。
　　寅时二十五　作用通快　上上
　　青云年少功，壮气常凌空。用事己得时，高飞出樊笼。
　　云梯高步蟾宫折桂之秋，旧意飞腾霄汉凌空之际。通快者前程坦率去路迢遥，得时者济会方通情怀舒畅。
　　寅时二十六　事过空亡　下下
　　败北不堪论，山高日又昏。马奔人失望，烟火一家村。
　　山高日暮乃怀忧抱虑之时，败北亡师乃挫锐失锋之意。事不济则空劳志役马走人奔，道不行则馒设机谋烟消火灭。
　　寅时二十七　病患临身　下下
　　梦想更添愁，无情人更忧。何时寻勿药，回首几经秋。
　　心多惑则梦想不宁，志多役则神思散乱。孜孜之欲岂无坎坎之忧，戚戚之求必有绵绵之患。
　　寅时二十八　恬退可保　下下
　　安分方成泰，奔波必遇迍。屈伸知有道，喜入笑眉颦。
　　安分者可以知止知足，恬养者可以保命保生。静中守静亦可屈而亦可伸，迷中又迷必致迍而必致否。
　　寅时二十九　小有知音　中平
　　庭外已虚心，忽闻鸾凤音。断金知有意，当认伯牙琴。
　　虚其心者殊无萦惑之忧，闻其音者知有鸾凤之瑞。断金者逢议让之华风，调琴者遇知音之交友。
　　寅时三十　功名际会　上上
　　朝游荷花湖，夕上凌烟阁。壮志歌此行，马蹄侵日角。
　　道德就则游宴十洲主岛，功行满则逍遥四海五湖。勋业俱盈名可标於凌烟，壮志峥嵘身可攀於麟凤。
　　卯时第一　劳心有望　上上
　　羊肠危百结，世路实多艰，禄马相逢处，云霄可自攀。
　　事多过虑心万端而肠百结，世路艰辛道未亨而力寡助。先历风霜之险阻得意勿骄，次逢禄马之扶持称心勿慢。
　　卯时第二　再求有望　中平
　　重整乱线头，新修急峡舟。若逢春后泽，花柳一时抽。
　　路头未达一重水过一重山，谋用未成乱丝头续乱丝尾。弊损之舟再整可济瞿塘，甘膏之泽复还霈新花柳。
　　卯时第三　事防重迭　中平
　　心绪乱如麻，浪看花后花。何时勤拂拭，回者故人家。
　　纷纷之扰一事去而一事来，衮衮之波一浪退而一浪进。拂拭者辟除外事小吝自消，回首者改悔前非大虞自息。
　　卯时第四　事多障碍　下下
　　白头人未老，多苦更枯肠，逢处皆荆棘，何时忧自忘。
　　人犹未老先言白首之悲，事已凋残谩起枯肠之叹。当道有荆榛之碍进步不前，去路生颠覆之危奔趋不遂。
　　卯时第五　望用称心　上上
　　有意出机先，相逢不偶然。职名皆得地，花锦到平川。
　　筹画之机用在前而成在后，职禄之事向则吉而趋则亨。得地者景既如花如锦，相逢者绿契非偶非然。
　　卯时第六　家道吉昌　上上
　　桃李照门庭，溪山远屋青。天香凝不断，风物逐时新。
　　春色芳浓桃李有芳菲之景，秋光明净溪山无埃昧之尘。天香一热散兰摩之氤氲，风物初新保家门之福庆。
　　卯时第七　欺昧不明　下下
　　玉石已难分，奸邪不可论。怨从阴毒起，蛇鼠自相吞。
　　佞人谗已虽明哲不能保其身，阴贼害人纵贤智不能免其毒。美玉顽石真伪尚未可分，君子小人邪正犹未可识。
　　卯时第八　资助有得　上上
　　去去莫迟回，天边步斗魁。一嘘吞巨浪，走马借声雷。
　　去路坦然勿举迟回之意，来祥助顺必昭星斗之光。巨浪兴因风力而吹嘘，密云起得雷音之声势。
　　卯时第九　事多虚诈　下下
　　有口只谈空，无情强不同。笑他人兽面，翻覆雨云中。
　　伪谈饰说听之者其巧如簧，诈语虚词味之者其甘如蜜。轻信寡诺秪知表而不知中，人面兽心朝生喜而暮生怒。
　　卯时第十　事遂功成　上上
　　九转就丹砂，平吞日月华。真如龙虎妙，天地一黄芽。
　　金丹妙药无非九转之功，富寿康宁乃是五行纯粹。天非云障日月现於光辉，人有道心龙虎聚而钦伏。
　　卯时十一　道果圆成　上上
　　仙骨比乔松，灵丹认葛洪。鹤声云外急，人在碧霄中。
　　道骨仙风可比乔松之盛，龟龄鹤算可同盘石之安。功行满得为云外仙宾，道果圆堪作蓬壶羽客。
　　卯时十二　安分有成　上上
　　樽酒惹闲狂，谁家蝶梦忙。惺惺当自觉，秋后更时长。
　　损真乱性有如毕卓贪杯，迷意惑情全似庄周梦蝶。惺惺者宜早有觉晓岸清风，贤长者安分知机暮天月朗。
　　卯时十三　人离财散　下下
　　魂梦逐云飞，行人归未归。马奔人亦走，空有泪沾衣。
　　云飞天外梦魂散以无踪，鸥泛波中人财离而尽失。马牛奔而驾驭不止。事亦难追，涕相流而悲感自生情亦难爽。
　　卯时十四　家宅多凶　下下
　　不觉断蛇伤，鹰飞难整行。乌啼春雨后，人在日中忙。
　　雁失行手足不利兄弟乖离，蛇伤断骨肉有忧夫妇刑克。乌啼雨后空嗟满目，花残人在日中自觉一身影乱。
　　卯时十五　神明扶佑　上上
　　事业谁无报，阴功信有神。飞腾今有路，一举谢埃尘。
　　施阴德者必招阳报，行善事者必感福临。上可以超宗拔祖吉庆所以流传，下可以瘾子荣孙神明所以扶佑。
　　卯时十六　望外有信　上上
　　燕子落天边，行行马信传。未期心外事，红绿已联翩。
　　春光淡荡燕传熙喜之音，秋色澄清雁报佳祥之信。望行人忽然而至花绽娇红，占用事坦然而成柳敷阴绿。
　　卯时十七　先滞后快　中平
　　雨脚暗山前，行人出未还。待他风力卷，明月照红颜。
　　雨意浓而山路险，行人阻而音信稀。渐次雨散云收便觉舒情而快爽，须臾风清月白始知发笑以开颜。
　　卯时十八　人财不宁　下下
　　闲虑苦骎骎，惊波逐此心。无言空抱恨，人鬼怒相侵。
　　忧疑不庾者谓之虑，其虑惶惶暴乱忽至者谓之惊。其惊扰扰心绪不遂则抱恨，无言人事不和黝阴鬼谋害。
　　卯时十九　前程通快　上上
　　柳阴方濯濯，松干已峨峨。着意春无尽，东南兴最多。
　　竹身松干不忧霜雪之侵凌，槐影柳阴正遇清和之景色。幸有束君之着意朽壤须荣，不妨朱夏之熙游情怀必遂。
　　卯时二十　得人扶助　上上
　　中流似失船，赖得一壶全。更加风济岸，轮月照青天。
　　船至中流有失死在须臾，赖得有人救援生於倾刻。顺风济岸心始宁而事始安，红日升天昏得明而暗复朗。
　　卯时二十一　前程得地　上上
　　情通濯锦川，帝里又开莲。尽是超腾地，披云望九天。
　　情通道泰玩观锦绣之山川，功遂名超荣耀王都之帝里。飞黄腾踏心不顾於蟾蜍，云雾披天身可乘於鸾鹤。
　　卯时二十二　事多乖悮　下下
　　平地障云山，朦胧不可攀。怨多空掩袖，咫尺隔云间。
　　云山迭迭始知途路之逼，月影朦胧难折广寒之桂。积怨多人怀恨毒举措堤防。契分浅事系乖讹行藏颠错。
　　卯时二十三　小疑有成　中平
　　红雨湿桃腮，离情莫怨猜。春风如有待，生意又重开。
　　桃腮杏脸不禁骤雨狂风，娇意虚情不必怨猜离恨。春风至芳萌再发释去闲疑，小用成欣笑重开驱除念虑。
　　卯时二十四　事无定准　下下
　　身似一浮呕，随风柳絮游。波澜犹未止，何处觅踪由。
　　一身有似浮沤忽尔生而忽尔灭，万事有如飞絮或时聚而或时飞。进望如木上出没之沤，谋事若风中颠狂之絮。
　　卯时二十五　必获异宠　上上
　　呜鹤在前途，鸳鸯叩玉壶。天厨应自设，忻得贵人扶。
　　鸾鹤飞呜已遂逍遥之志，鸳鸯对偶相期宠爱之欢。天厨设上品之珍羞，贵人扶阴德之相助。
　　卯时二十六　庾策必胜　上上
　　筹策孰为先，人才第一贤。宠奇当未艾，千里独加鞭。
　　机略之妙谓之筹知鬼神之情状，料度无义谓之策庾胜负於有无。二事俱备取胜之道不难，千里加鞭立功之宜必易。
　　卯时二十七　口舌相凌　下下
　　言行两相违，空论是与非。不知荣与辱，轻在发枢机。
　　宫行相合者谓之君子，言行相违者谓之小人。毁真乱正逢天诛地戮之愆尤，反是作非遭杖舌耕犁之果报。
　　卯时二十八　所求可望　中平
　　行意莫迟回，重添别后杯。莫忧人影瘦，庭月照江梅。
　　意思迟回多是累逢屯挫，重添杯酒岂非断续欢忻。人影清瘦必然先见於忧怀，月照寒梅乃是晚逢於佳贶。
　　卯时二十九　喜庆有渐　上上
　　缺月未圆时，看看桂子垂。马蹄虽未快，喜笑入双眉。
　　新月初生渐有团圆之影，马蹄缓步岂无驰骤之心。占名位从小至大恩既重重，占财禄从窄至宽欢情迭迭。
　　卯时三十　骨肉离散　下下
　　孤雁失无群，一辰呜不可闻。望伊伊不见，辽邈几重云。
　　雁失群夫妇有丧偶之悲，声哀呜兄弟有别离之叹。占骨肉者则主生离死别，谋动用者则有惹患招殃。
　　玄真灵应宝签卷上竟
　　＃１『求名取禄遇荐举而进身』，签文字数多为对称，故疑此句脱一字。
　　＃２『目』原作『日』，疑误，据上下文义改。
　　玄真灵应宝签卷中
　　辰时第一　天赐福佑　上上
　　天外散浮云，真仙降玉音。福华并禄算，忻喜此门庭。
　　浮云散则天气朗而地气清，真仙集则家道昌而公道泰。施恩布德自然禄算之锦长，奉道敬真必尔福华之延永。
　　辰时第二　幽失不前　下下
　　天外起浮云，月华那更明。行人山路崄，不可复登程。
　　浮云障月掩桂魄以无光，险路登程阻行人而失路。心所急急而不济所以进不可前，事有阻阻而未通所以退不可后。
　　辰时第三　人情见阻　下下
　　玉石共沉埋，贤愚不并裁。是非俱一体，岂得共和谐。
　　至宝至美者谓之玉，至顽至硬者谓之石。有才有德者谓之贤，无才无德者谓之愚，既是非真伪之不分，必人事乖讹而见阻。
　　辰时第四　德意成庆　上上
　　独步上云霄，前程万里迢。更无他阻障，鸾鹤自逍逼。
　　耿耿云霄则与尘泥之隔远，迢迢万里始知前路之遥长。无阻障者知其意而自然，得逍遥者得其乐而成庆。
　　辰时第五　如愿遂心　上上
　　万宝已成秋，欢声到风楼。好将香火愿，共答百神麻。
　　百谷丰登万宝收成之际，千祥庆集一天和气之时。香火殷葱者则福力愈重愈高，诚意坚确者则欢情愈安愈遂。
　　辰时第六　平和遂利　上上
　　春色满仙园，风和花正妍。赏心无一事，举措合神天。
　　和风丽日则草木秀而芳华，乐事赏心则念虑消而悦择。物遇春虽朽坏亦可扶而敷荣，人有道求名利亦自然而超遂。
　　辰时第七　先忧后喜　中平
　　风浪急孤舟，心中未遂游。彼岸人接力，方始得安周。
　　风狂浪急出於不测之中，旅泊舟孤正在惊惶之际。神物护无虞无害心渐平宁，人力接乃助乃安事方获泰。
　　辰时第八　进退不安　下下
　　碎事恼心怀，人情两未谐。欲将心下事，进退又讹乖。
　　凡事无巨无细有所感者则恼心怀，凡人求进求通无所就者必损於志。恼损心怀者谓之不安，徒劳进退者谓之不遂。
　　辰时第九　退保守吉　中平
　　月落五更残，家人独掩关。徘徊那有遂，仍旧守吾庵。
　　西倾月落始知更漏之残，独坐掩关自觉无聊之既。降寸心而屏息思虑外事休干，守大道而颐养神形内衷不扰。
　　辰时第十　殊祥佑吉　上上
　　洞庭秋色满，明月照波澜。好趁扁舟去，蓬觅大舟。
　　洞庭秋夜之月色浩渺波澜，蓬莱丽日之春光熙和宇宙。扁舟顺济风不动而浪不生，大丹炼成神可升而仙可遇。
　　辰时十一　事因不快　中平
　　落叶满庭除，西风扫夜居。幽人情不快，余困岂能苏。
　　心疲志困对西风着物之悲，事拙谋乖起落叶辞柯之叹，欲弃之弃而不能食鸡玩助，欲求之求而不得指雁为羹。
　　辰时十二　求望未遂　下下
　　星月现微明，光华事未分。亭阑人去速，心事恼精神。
　　新月初生未见团圆之桂影，寸心未遂尚多颠错之乖情。故人去速则怀离别之悲忧，事绪恼心则见艰难之阻遏。
　　辰时十三　淹滞方苏　上上
　　枯木再逢春，芳菲满自明。与君同庆赏，遂得逐时新。
　　在根之木得春风则叶茂柯荣，有道之人遇命亨则名超位达。虽脱淹延之滞道德重修，幸逢昌泰之时芳菲共赏。
　　辰时十四　灾退病除　中平
　　久困外沉痾，忧情甚被魔。忽然良药遇，轻举上云罗。
　　绵绵困滞浑如久外於沉痾，迭迭忧怀何异困居於幽壑。忽遇良剂病可退而疾可痊，得济高人出乎类而拔乎萃。
　　辰时十五　往凶退吉　下下
　　孤客夜登程，云昏月色沉。秪堪恨寥落，回首竟无凭。
　　孤客登程夜已昏而月已落，蹇人用事志已拙而谋已＋疏。寥落者往则有不测之虞，回首者退则少保安之福。
　　辰时十六　前程进达　上上
　　文章得意归，恩沛赐诽衣。光华修显赫，福禄自相依。
　　得意文场取功名如俯地拾芥，进身台省被恩华如仰天太阳。道德隆而嗣禄超荣，福禄依而门庭显赫。
　　辰时十七　内外不宁　下下
　　默默坐空堂，愁心未展张。那堪人鬼路，家宅事忙忙。
　　内不宁因家道不和，外不宁因人事不顺。情怀郁结人鬼怨嗟愁心默，默幽怨多扰事凄凄欢乐少。
　　辰时十八　平安凝福　上上
　　清晨一灶香，天意保安康，举心皈大道，福庆自然长。
　　晨香至梼祈门户之平安，夙夜无欺保千龄而益美。行一善则百神协助集福凝祥，喊一恶则万祸蠲除宥愆赦过。
　　辰时十九　心远事迟　中平
　　万斛沉舟发，波津尚满凝。空存千里志，未得一篙轻。
　　船阁浅滩不可棹而不可惊，事逢忧滞不可奉而不可通。志怀千里移寸步而尚阻尚难，心有百端设机关而何施何用。
　　辰时二十　意诚两乖　下下
　　童蒙未解机，昏识岂堪为。且守存余意，终成白首归。
　　童蒙之子智识昧於奇才，愚暗之人器量浅於大用。失机会者功摧名堕白首无成，大痴迷者事拙谋乖惶颜何济。
　　辰时二十一　闻忧不忧　中平
　　人倚在西楼，秋深笛韵幽。秪堪空自看，不必更怀愁。
　　人怀愁感闻笛韵而生悲，事系忧心听雁声而起虑。释其忧感则悲变为欢，安其心神则虑变为庆。
　　辰时二十二　闻喜不喜　中平
　　一雁空传信，虚声不见声。笑言忧喜事，但且枉传闻。
　　所闻者妄传喜信喜自何生，所见者惟是空花空则无实。徒起矜夸之美誉一事无成，空成懊恼之悲惭寸心有恨。
　　辰时二十三　福至灾释　上上
　　道德助良缘，天书降宝轩。许多灾厄虑，一扫更无愆。
　　人有三灾八难自作孽者不可活，命有四柱五行自知分者必无挠。□害除吉祥自至红日消冰，愆尤散福庆自生暴风飘叶。
　　辰时二十四　待时有庆　中平
　　有玉隐昆山，光芒射斗寒。若逢良匠别，传器在人间。
　　人怀道德如隐玉於石中，命遇亨通似仙脱於凡壳。道德仁义人之宝可圣可贤，金玉珍珠世之珍乃富乃贵。
　　辰时二十五　先合后散　下下
　　灰冷宝炉寒，樽空兴已阑。许多欢笑语，浑似梦魂问。
　　篆消烟灭觉佳既以阑删，筵散樽空知欢娱而寂寞。鸳侣有离别之恨鸾鉴分收，断弦无再续之期仙音渺绝。
　　辰时二十六　事多挠搅　下下
　　扰扰复扰扰，极目清江渺。孤舟未得回，望信空生恼。
　　忽忽扰扰目前如理乱丝，或或惶惶心下若焚炎火。江浩渺而归舟未至目极魂消，意萦恼而所事不通情疑肠断。
　　辰时二十七　谨防语失　中平
　　谈笑生荆棘，非言失所言。若非良友鉴，几被苦牵缠。
　　触犯忌讳乃刀剑生於口角其口宜缄，讥讼是非而荆棘起於舌端其舌宜卷。出一语而当三思，举一事而宜详审。
　　辰时二十八　自谨勿托　中平
　　举措自端为，行藏更谨机。托人为所事，恐后变成非。
　　所为举措远邪佞而亲君子似兰斯馨，动止行藏守端正而去暴慢如松之盛。敬其事勿托非人，谨其身而戒妄作。
　　辰时二十九　得时为喜　上上
　　满目发芳菲，仙园景最奇。趁逢佳庆节，欢笑醉金。
　　万卉千葩到阳春而始秀，怀才抱艺得时济而方通。灵根带春气而发萌，君子遇时机而显达。
　　辰时三十　快疑退虑　中平
　　进退正宜新，明人见意深。好将怀内事，一决自分明。
　　知进退存亡者乃有先见之明，识利害荣辱者必无后悔之患。心之疑虑遇良友而晓然，事之幽潜得贵人而明辩。
　　巳时第一　解怨生恩　中平
　　念念在存思，相逢正彼如。向时俨与怨，兹者变欢娱。
　　以恩解怨炎炎火内生莲，以怨结冤凛凛冰中积雪。恩不可拖恩深而怨自消，雠不可深俨解而怨自释。
　　巳时第二　遂意有期　中平
　　千里关山隔，寸心飞去难。忽然舟楫便，不可更愁烦。
　　风快舟便何辞千里之遥，事泰情通自有百祥之助。遂其意愁烦自释佳贶有期，称其心幽滞自除进谋有望。
　　巳时第三　待时后遂　中平
　　一钩新月微，云淡照庭帏。虽未十分快，团圆终可期。
　　万物代谢各皆有时，一世荣枯岂得无命。宝月有圆有缺至三五而皎洁团圆，凡人得遇得时遇际会则亨通显达。
　　巳时第四　悟道得真　上上
　　金丹大隐书，玉典降天枢。秘语今朝赐，凡胎脱下躯。
　　金丹大典玄真秘密之文，气魄精神形体修护之物。悟其道者秘语不传之妙羽化飞升，识其理者参详契合之微脱胎换骨。
　　巳时第五　忧先喜后　中平
　　荒田久旱时，农业正伤悲。天泽忽然济，良苗救岁饥。
　　志学者心图名禄劳苦在先，力耕者意望秋成丰登在后。天时顺甘膏降泽苗稿重苏，人事和美誉称扬名权复显。
　　巳时第六　困滞俱生　下下
　　云昏月又沉，孤客守空庭。寸心千万意，谁解起愁音。
　　危难惊惶淹延沉滞，云掩月则光辉不现。风激水则波浪不宁一事无，谐愁音起寸心不遂嗟叹生。
　　巳时第七　忽然有喜　上上
　　高台百尺危，快意望云霓。天外双双鹤，飞来赐宝机。
　　脱幽出滞如释重病之躯，快意称心若览春台之日。鹤飞呜而冲霄羽翼，人脱爽而逸老安居。
　　巳时第八　不事有成　上上
　　甘泽降荒田，灵苗发茂鲜。秋成终有待，佳节保安全。
　　田畴万顷甘泽降而禾稼荣，口体一身造物顺而名禄显。举一事有成有遂上德欣然，谋一用处公处正下情允许。
　　巳时第九　心劳事拙　下下
　　云外几重云，天书不可闻。纵然心意恪，殊不听佳音。
　　密云不雨徒生仰望之心，丹诏不临谩起沉吟之叹，志勤恪返为怠堕功不成，意萦牵殊无听闻事不遂。
　　已时第十　所愿遂心　上上
　　坐久待婵娟，云开宝月圆。开樽共清赏，万虑一齐捐。
　　云开天净宝月现而宇宙澄清，灾退病除吉福临而谋用称遂。开樽俎而赏心乐事，涤念虑而事泰心安。
　　巳时第十一　有助无阻　上上
　　长江千里远，风静水纹平。好称扁舟去，谋为尽契情。
　　得道者自然多助左逢挈而右逢提，得时者何患无功上遇合而下遇顺。风静者水平舟稳，契意者事遂情欢。
　　巳时十二　情乖事背　下下
　　冰炭不同炉，彼情非我情。更宜自详谨，心事勿相论。
　　水火不可同处为其性质两殊，贤愚不可并居为其智识不俾。殊异共处情必乖，邪正并居谋必背。
　　巳时十三　贵人接引　上上
　　天福载文书，欣欣各遂如。朱衣相接引，权要两相扶。
　　文书有气天禄驾而云奔，谋用无疑朱衣引而风助。当权握者欣欣接遇进爵添阶，临要路者稳稳扶持升名益禄。
　　巳时十四　小害无伤　中平
　　一鬼暗中笑，岂知相窃窥，虽无十分害，第恐有微非。
　　人有鬼人，物有鬼物。生妬害者谓之鬼人，作祟怪者谓之鬼物。除鬼物者有天心之正法易以躯，除辟鬼人无治术之良方难为禁止。
　　巳时十五　顺守无害　中平
　　财利欲成时，人情两是非。顺之自和悦，终保少忧危。
　　父子兄弟之不睦多以因财，同侪朋友之不和岂非争竞。利之者愈为不足失义亏仁，让之者顺而自安名光誉美。
　　已时十六　渐有涯际　中平
　　景色始光辉，忧心自退之，方能进寸步，渐可近天墀。
　　昏暝已退景色渐渐清明，忧虑已消佳既徐徐安泰。进寸步可通千里何患不周，谋一事可保百祥何忧不遂。
　　巳时十七　敬真助福　上上
　　丹炉宝篆焚，亲事祝吾尊。助尔清缘福，心专道自存。
　　奉真者得其真力遇难自消，奉佛者得其佛慈逢灾自释。焚宝炉之丹篆默祷虔诚，赐遐福之恩光昭明静应。
　　巳时十八　阴小不宁　下下
　　鬼昧苦相持，家庭阴小危。举心行善事，解释自安机。
　　家庭危厄盖因岁赛年灾，鬼魅侵欺多是志乖意僻。正其心而行其事阴小自宁，安其志而戒其非灾害自息。
　　已时十九　未遂如心　下下
　　旱地岂行舟，归心未得由。空令烟障客，兀兀意悠悠。
　　倚舟旱地岂能济而能行，用事搏空岂得成而得遂。归心未展空悠悠而惆怅多，诚意未周馒兀兀而欢悦少。
　　巳时二十　起滞发幽　上上
　　宝剑射穹苍，邪幽鬼魅藏，更无他滞碍，威德发名扬。
　　宝剑乃正真君子射斗冲牛，鬼魅乃阴邪小人伏幽藏隐。威令发宣扬道德以正除邪，功力就起拔幽潜以恩成福。
　　巳时二十一　灾退福生　上上
　　天乐发清音，仙车降宅庭。门阑光赫赫，阖庆受嘉恩。
　　灵音清亮用事和而嘉信，临仙车降庭动则吉而美。事集浮灾微恼天边已逐云，飞禄庆恩华户内福随春至。
　　巳时二十二　旧事再成　上上
　　旧事复重新，退心变进心。分明幽滞客，翻作步云人。
　　退心复进始知时有变更，事再重新方表命逢协助。不失青毡之故物幽闲重问，得赡金鉴之辉光容颜复整。
　　巳时二十三　有助成喜　上上
　　归心得便舟，扰意复优游。不必更惆怅，故人相遇周。
　　归心切切幸逢顺便之舟，扰意惶惶忽变优游之乐。幽滞脱而亨途快爽春满江山，贵人进而成遂周圆光生闾里。
　　巳时二十四　宜守勿动　中平
　　且守不可动，动之事必讹。月寒庭下静，风鼓水中波。
　　人若谋动吉凶悔吝生焉、心若妄求福
　　祸灾祥立至。惟静守月照庭而清幽，惟动求风鼓波而汹涌。
　　巳时二十五　是非扰括　下下
　　月落又空山，清幽事已阑。寸心千里远，俱在是非间。
　　人之迍赛作事是而反成非，时之乖违道本亨而复为否。谋疏计拙寸心千里之间，信远音沉月落空山之外。
　　巳时二十六　有气可成　中平
　　寒灰事复然，休言事向迁。若逢人力助，咫尺是前缘。
　　星落寒灰忽有复然之喜，凋零枯木再生返绿之荣。候其时而进咫尺可期，得其助而成因而可就。
　　巳时二十七　庆会亨通　上上
　　得意发新文，纵横道济民。风云相庆会，惟尔保安宁。
　　事获称遂曰得意，心无挂碍曰纵横，云龙风虎盘旋於金鼎之中，达圣通真庆会於蓬壶之上。
　　巳时二十八　和合通达　上上
　　豺狼陷石崖，行客免忧怀。去路平如掌，相随意自谐。
　　豺狼当道幸然天已驱除，谋用始通顿尔心无忧恼。去路平前程坦率进达四方，事遂成众志谐和利名相美。
　　巳时二十九　脱灾用事　上上
　　阴小脱重危，家庭渐有辉。许多忧恼事，风扫变尘微。
　　阴小重重之危厄日照薄冰，自身坎坎之灾愆风飘枯叶。败毁褛台复鼎新而修茸，歌倾树木再培植以扶持。
　　已时三十　福庆两生　上上
　　鸾凤舞翱翔，香风降吉祥。大开佳庆宴，共集福华阳。
　　安静无祸曰福，道德兴隆曰庆。鸾凤翱翔为天下瑞，善念滋长则禄寿昌。积善者余庆乃生，积德者遐福必至。
　　午时第一　迟疑未达　下下
　　有意玩仙乡，三山路渺茫。不能升一步，惟恨对斜阳。
　　蓬莱三岛之乡有所闻而无所见，求谋远望之事已所用而未所成。志甚速而行甚迟，得甚难而失甚易。
　　午时第二　喜用有助　上上
　　行遍几重山，今方得遂安。更逢人指引，得鹿始回还。
　　涉水登山历遍崎岖之险，退灾进福方成称遂之安。得人指引有功其功允济，得鹿回还有喜其喜普欢。
　　午时第三　喜中有忧　下下
　　叆叇起云霓，晴天忽变悲。一天星斗暗，不见月光辉。
　　平宁安静恐生蹶步之忧，喜笑欢欣虑有欢眉之叹。云霓忽起一天幽暗而生，星月潜光满目晦冥而至。
　　午时第四　赐福得庆　上上
　　枯槁本无气，阳和一变春。东君施化力，均济普沾恩。
　　枯槁之木非东君不能发萌，职禄之来非贵人不能陶铸。田畴丰熟因沾雨露之恩，草木敷荣均赖阳和之力。
　　午时第五　超凡入圣　上上
　　青云去路遥，仙籍姓名标。自有长生诀，丹砂出圣苗。
　　道高德就名标仙籍之中，行满功成位列天曹之内。得长生之妙诀返老还童，授丹鼎之玄微降龙伏虎。
　　午时第六　忧喜未庾　中平
　　混沌似冥昏，忧欢尚未分。秪须天地豁，鸡犬始能闻。
　　混沌冥昏之际尚未能分，忧喜进退之间尚未能次。更待天清地朗虑之事尽消，始闻犬吠鸡呜是非之端方觉。
　　午时第七　守静待吉　中平
　　大道欲清幽，存心勿妄求。任他空挠聒，一意止存修。
　　守道之人心欲安而神欲静，浮华之士意多妄而念多浮。天与寿惟存修而待之，否与通但操正而执耳。
　　午时第八　散忧退事　中平
　　退事勿再举，进心且息然。妄传多少意，是非不能前。
　　忧事如水上轻沤不能持久，喜事若空中搏影岂可得成。所谋所用徒劳役志役心，散喜散忧方可免灾免咎。
　　午时第九　虚空不实　下下
　　一溪春水流，花落满芳洲。空作春花梦，悠悠事未周。
　　榆钱不可以济乏，画饼不可以充饥。传不可以信虚，名不可以听实。落花过目随即扫空，春梦惊徊无可玩味。
　　午时第十　待时有望　中下
　　宝鼎尚沉埋，才高未克谐。一朝龙虎会，有职尽添阶。
　　事之未济如金玉沉於泥沙，时之未逢纵才智岂能亨达。龙虎盘旋交会变异风云，时运际合亨通骤迁禄职。
　　午时十一　疾退病除　上上
　　抱疾未能痊，良医在目前。不须多怅恨，非久得安全。
　　膏肓之病遇良医则起死回生，迷惑之心逢成病则顿开解悟。灾厄若退其病忽尔而痊，命运若通其福自然而至。
　　午时十二　终有成望　上上
　　有鹿在山前，新花满目妍。历终微险阻，大可展愁颜。
　　遂鹿者历遍崎岖之险，玩花者曾经霜雪之寒。虽先见於至艰至难终成称遂，乃始逢於从心从欲大展欢颜。
　　午时十三　扶持有获　中平
　　护助非人力，扶持乃至真。分明舟欲
　　覆，乃得渡平津。
　　大厦将欹非大力而不能正，沉舟欲覆非神助而不可扶。平津得渡分明险处逢安，彼岸得临幸尔危中有救。
　　午时十四　文书利泰　上上
　　千里一丹书，传来自宝枢。望中为得意，职禄两相扶。
　　丹诏来从千里恩宠光华，宝枢赐於一朝官班品贵。叩文书文书有气化笔陶镕，占职禄职禄有荣贵人助顺。
　　午时十五　先阻后泰　上上
　　历尽几重山，云开天地宽。不须多着力，平步到玄关。
　　涉水登山历尽艰辛之阻障，云开天诤幸逢爽快之良时。玄开到而不远劳役休辞，谋用进而有期不须着力。
　　午时十六　合成非久　下下
　　衰朽又何为，空言白首归。夕阳虽有景，第恐不多时。
　　衰朽之木非梁楝之奇才，轻诺之言非信实之良语。彩云虹影终不耐於久观，风梗浪萍必暂聚而复散。
　　午时十七　守静勿用　中平
　　秋色到人间，庭空月正闲，丹炉香寂寂，百事不相干。
　　性静情逸惠光朗朗圆明，心动神疲业大炎炎炽赫，心火定丹炉寂寂万祸不侵，障云散夜月闲闲一毫不扰。
　　午时十八　括扰未宁　下下
　　是是与非非，稠人扰自为。欲求清净理，尤自格关机。
　　咎吝生於自扰扰则不宁，是非起自喧争争则有怨。关机藏隐逢怨恶而自灭自消，清净无为遇冤尤而自解自释。
　　午时十九　忧事无害　中平
　　病虎卧前溪，前人望自为。不能生陷害，何用设狐疑。
　　恶心如猛虎当道不可不避，举步如履冰而行不可不谨。曰敬曰恭灾害自然不生，守正守真咎吝何由而作。
　　午时二十　得道成合　上上
　　洞庭春色阑，仙友会云班。好觅长生药，逍遥饵大还。
　　仙岩碧洞满天月白风清，紫府蓬壶匝地普天春色。道果成长生久视饱食蟠桃，功力就快乐逍遥飞升仙境。
　　午时二十一　门户不宁　下下
　　幽鬼晴来退，家门气象阴。谨身三七内，渐可退馄迍。
　　亏心暗毒谓之幽幽隐不明，害人窃物谓之鬼鬼邪侵扰。门庭挠括宜镇静而消禳，群小争喧当谨身而退避。
　　午时二十二　得恩感惠　上上
　　得道始提携，超凡入圣机。感心常激切，恩惠足扶持。
　　得人提拔者谓之恩其恩最大，与人财禄者谓之惠其惠尤探。中心藏之常怀感激之心，何日忘之自有神真之助。
　　午时二十三　忧中有喜　上上
　　雷轰掣雷时，邪魅已潜机。幸得风云散，天高月正辉。
　　轰雷掣电岂诛有德之人，白璧黄金不赐无功之子。邪魅消幽魔荡息道气冲和，风云散星月光辉乾坤澄静。
　　午时二十四　谗妬相害　下下
　　佞语巧非常，侵之必有伤。暗中藏利刃，切欲要堤防。
　　佞人悦己面必誉而背必非，谗口阴谋快似刀而利似剑。比之蜂姜之毒其毒尤探，比之虎狼之恶其恶尤甚。
　　午时二十五　道合遂成　上上
　　宝骑疾如飞，青云得路时。机谋相遇合，成遂岂能迟。
　　前程通达乘宝骑以如飞，高步逍遥上青云而得路。谋成遇合言必听而计必从，福至心灵物必亨而名必遂。
　　午时二十六　防谨言谤　下下
　　烈火烧珠玉，谗言毁善良。若人非解忿，几致有危伤。
　　珠玉之美必有纤瑕之析，善良之士岂无谗毁之非。消谗灭毁当宜洁己修身，解忿释愆尤在退思改过。
　　午时二十七　用心不遂　下下
　　独立斜阳裹，残蝉吸晚风。一庭秋寂寞，更漏已成空。
　　残蝉斜日知景物以凄凉，落叶西风觉秋容而寂寞。更漏永梦中作梦梦寐不安，心诸乱忧内怀忧忧疑未决。
　　午时二十八　琢磨成器　上上
　　一跃龙门裹，桃花浪丧重。如今身得意，劳逸已成功。
　　文场得意始酬立志之勤劳，蟾宫攀桂已遂鸡窗之学业。发奋志龙门一跃，冠群伦名播四方。
　　午时二十九　得遇扶持　上上
　　念念一何求，忧心未得周。忽然人借力，携接上云游。
　　惟日孜孜一成名而成德亨。途坦坦万斯箱而千斯仓。遇上人之协助风力吹毛，逢大贵而提拥云开见日。
　　午时三十　名利不遂　下下
　　财散风彼裹，名标云雾间。利名皆不遂，回首掩柴关。
　　财宝散失沉埋万顷风波，名位虚无障隔一天云雾。回首者利不获而名不就，掩关者闭不开而塞不通。
　　未时第一　家门利泰　上上
　　五福寿为先，年高禄更延。一门佳气集，长幼庆安然。
　　康宁富寿五福备而天下尊，嘉庆安和一门集而长幼顺。孝於亲者天．道助而家道昌，敬於真者吉事修而恶事退。
　　未时第二　名禄成遂　上上
　　鹿驾文书急，花开燕作喧。春花成遂合，每事喜相连。
　　鹿驾文书文书动而名禄遂，春花燕语燕语喧而喜庆临。占远信则远信来，叩近谋而近谋遂。
　　未时第三　神功阴助　中平
　　窃盗来空室，劳心任往还。倘非神力助，心致损机关。
　　偷盗之辈徒生窃害之心，谋陷之中自有神真之护。谨其身以却其祸灾害不生，守其分以安其福祸乱不作。
　　未时第四　成济为事　上上
　　高田百种苗，丰稔庆秋高。喜得逢甘泽。农家祝圣尧。
　　时丰岁念自无水旱之忧，雨顺风调必有秋成之望。所谋所用之喜如甘雨以济枯苗，所望所求之心如凉风而懈炎热。
　　未时第五　守真坚恪　中平
　　松栢傲霜雪，浮花不耐春。时真存节操，坚恪保安宁。
　　守真守道之志如松桥而傲雪霜不凋不枯，苟求苟望之人如浮花而敌风雨岂久坚确。常以存心安，宁自然获福。
　　未时第六　正心无疑　中平
　　天外一声雷，风云庆会时。邪人皆悚慓，正士一皈依。
　　雷音轰烈警其恶而诛其邪，镜莹诤明照其妍而鉴其配。心若端正则无疑，道若饭依则无惧。
　　未时第七　出滞得快　上上
　　得道人多助，时欣岁又欢。岂能相阻遏，去路自翱翔。
　　得道者所以多助天下顺之，守道者所以寡过一身安矣。出其幽谷飞腾而脱滞趋亨，步其去衢超越而遂心快意。
　　未时第八　福临灾退　上上
　　鸾呜鹤舞时，仙仗下天墀。待赐真光福，灾愆一宥之。
　　玉佩丁当驾龙车於碧汉，彩云缭绕拥仙仗於瑶空。真光赫赫扫除天下之妖氛，圣德巍巍普赐阖门之福庆。
　　未时第九　忽然喜合　上上
　　十一口相扶，相承百事如。朱衣当引道，闻喜降天书。
　　忽尔相承事有不期而会合，因时际遇和同众力之扶持。况贵人生提挈之欢心，主文书有升迁之美意。
　　未时第十　忧退虑消　中平
　　三女已消亡，忧情自渺茫。目前开豁意，身后必嘉祥。
　　三女亡奸诈自然而屏息，戎具退盗贼顿尔而消除。蕾买收雾敛心眼有开豁之明，虑散忧除谋用无淹延之滞。
　　未时十一　利见大人　上上
　　利泽施于民，欢声化彩云。尧丰岁时泰，万境贺升平。
　　圣人德化惠可及於兆民，君子道亨利可泽於天下。尧年丰瑞一天星斗呈辉，舜日熙和万境欢声诞布。
　　未时十二　干人有阻　下下
　　计策已为诈，人情不可干。再三空进退，喜气变愁颜。
　　人之情诈口虽诺而心必违，道之乖讹言不从而谋不用。心殷葱而至恳至切喜庆为忧，事渐懒而无阻无成进而后退。
　　未时十三　退暗出明　中平
　　坐久清风发，梦回明月生。昏昏多少意，方始见分明。
　　清风徐发涤炎热以清凉，明月初生照幽沉之昏暗。进一步行途渐稳已有轻便，谋一事径路开通殊无障碍。
　　未时十四　禳灾谢过　中平
　　阴小恐生述，闲争事返惊。桧禳凭道力，香火更留心。
　　阴小坎坷门庭生不测之迍，闲事喧争名位起不虞之恼。急须谢过依凭大道之恩光，速可消禳保佑家门之吉庆。
　　未时十五　忧喜不成　中平
　　一木见云霓，空花发秀枝。须臾无一事，忧喜两忘之。
　　雷雨收顿生霞彩，江海净忽起波涛。须臾云收霞散更无一点之悲欢，顷刻花谢水流馒有两忘之嗟叹。
　　未时十六　心速事迟　下下
　　策马度严关，天昏月又残，主人难进步，惆怅起悲颜。
　　千里之程非一日而可至可达，迂折之事非片言而可就可成。漏残月落徒生惆怅之悲，心速事迟谩起呻吟之叹。
　　未时十七　虚声妄意　下下
　　有宝隔千山，无言向彼问，闻声名不实，到了事空闲。
　　妄求之意有如空裹搏风，虚想之心全似水中捉月。徒取他人窃笑谩劳自己，施为事事无成谋谋何济。
　　未时十八　忧迍不宁　下下
　　家中萧索事，动静一成述。旺气全然灭，人忧鬼亦惊。
　　兴败顿成於萧索灰冷烟沉，动静恐染於述澶心忧意虑。守常守分犹防扰扰之非，进望进求恐有忽忽之失。
　　未时十九　成次未许　下下
　　见之则未见，成之尚未成。徘徊空进退，来往枉劳心。
　　似见不见之形虽离娄而不可睹，似闻不闻之语有师旷而不可听。既闻见尚未得真，於成败岂能便决。
　　未时二十　名称俱备　上上
　　红日照乾坤，嘉祥集孔门。望中旌表至，声誉世间闻。
　　红日升天阳气舒而阴气匿，嘉祥集户人道亨而鬼道潜。德业备而百世流馨，忠节至而一门旌表。
　　未时二十一　败事复成　上上
　　红日化严霜，幽潜悉显光。枯根有生意，渐可发芬芳。
　　严霜杀物物将败而暖日消融，巨浪飘舟舟欲覆而暴风忽息。退散之事举用必成，枯朽之根栽培必活。
　　未时二十二　惊心未宁　下下
　　霭霭一天云，风雷发震惊。忧怀无限恨，犹未脱埃尘。
　　霭霭云生必有迅雷之发，惶惶心动堤防虚诈之惊。虽不至大难凶危之厄，犹未脱小迍无妄之灾。
　　未时二十三　事迟有望　中平
　　大器晚当成，大音希有声。琢磨方见宝，不枉久劳心。
　　方鼎之器非一日之可成，百里之雷非无时之有震。丹砂宿火须凭九转之功，谋事称心切要三思之用。
　　未时二十四　利见大人　上上
　　蓬莱路渺茫，仙洞岁时长。得遇高人面，灵机助玉章。
　　蓬莱路渺得其道出则何难，仙洞遐长遇其真往则何远。夙缘契合利干上贵之人，功名照然必感宝章之赐。
　　未时二十五　萌事未发　中平
　　残月待时久，机关用处忙，未知成败事，流水去何长。
　　栽培之木未遇春未可发萌，谋望之心未得时未能成遂。机关用而未遂空自怆忙，智谋广而无施谩劳心力。
　　未时二十六　福实事厚　上上
　　历古至于今，金刚玉石身。任他霜雪凛，不改岁寒心。
　　一鱼金琢玉乃成至宝之珍，植桧栽松何异雪霜之凛。禄厚者虽火水不能有伤，道成者纵邪魔安敢相逼。
　　未时二十七　守节安吉　上上
　　贯道守于一，持心不在狂。坐中当见事，笑默意何长。
　　有道之士守其一而不乱，存心之人持其志而不回，静默虚恬则养浩然之气，谦恭端谨则无暴慢之非。
　　未时二十八　解怨成惧　上上
　　千里遇知心，一天风月清，怨情今已解，烂熳醉惧听。
　　结怨者自种今生之祸患，施恩者必招宿世之因缘。怨情既解一天风月澄清，好既重临千里恩烂慢。
　　未时二十九　待事如旦　中平
　　夜月照庭除，清狈一啸孤。待须平旦日，方可去登途。
　　狈啼悄悄徒劳枕上之思，月影沉沉空役梦中之想。候得时而进用事必晓然，待平旦以登途路无阻碍。
　　未时三十　危中有救　上上
　　狂浪欲覆舟，忧虑不胜愁。须臾临彼岸，新庆满高楼。
　　波狂浪急舟欲覆而事欲危，风定浪收船始安而心始泰。临彼岸已离危险天地扶持，上高楼而庆新华人物丰美。
　　玄真灵应宝签卷中竟
　　玄直灵应宝签卷下
　　申时第一　待时可时　平平
　　渺渺天边鹄，乘风万里飞。更无霜雪阻，秋色满庭帏。
　　天边之鹄风力健则飞达云霄，尘世中人命运通则显荣超遂，时未遂则潜而勿用，命运通则守而自亨。
　　申时第二　得意遇时　上上
　　皓月洞庭秋，乘鸾汗漫游。玉壶天地阔，已脱苦淹留。
　　明月清风况对洞庭之秋色，乘鸾跨鹤何妨汗浸之清游。玉壶洁净更无半点嚣尘，仙洞遐长已绝有为之快乐。
　　申时第三　喜信临门　上上
　　火炼始成金，真光现宝庭。骇然为一信，忽尔报佳音。
　　烹金琢玉乃成大宝之珍，炼性修真必有升仙之分。佳音至天降异常之喜庆，美信临人生踊跃之欢欣。
　　申时第四　佳报奇遇　上上
　　灿然星斗交，宝剑气凌云。别有真奇遇，终身满国闻。
　　宝剑凌空上彻斗牛之色，旌忠辅国下镇夷狄之威。一时际遇遇则峥嵘，千里播闻闻则超遂。
　　申时第五　望事不成　下下
　　玉碎不成琢，金潜岂可烹。惜哉奇遇士，迤逦暗中行。
　　玉簪将就已成中折之悲，执钓得鱼忽有折钩之叹。因缘事遇而不遇一笑而空，谋望事成中不成中辍而止。
　　申时第六　次疑成事　中平
　　水清鱼可见，智明情不知。幸无昏浊昧，何用强猜疑。
　　水中静则游鱼可见，智内敏则情伪可知。既无蒙昧之欺当次狐疑之虑，举一事须成就谋一用须去疑。
　　申时第七　守道勿用　中平
　　大道本无碍，真光照眼明。守心能守正，神鬼亦须惊。
　　大道无名本无拘无碍，真光有象可能照能明。心若正直神不干而鬼不欺，性若圆通仙可学而佛可作。
　　申时第八　恼事渐消　中平
　　群心乱生忿，众心空忧牵。从他机巧用，举步自安然。
　　僭乱者必遭君子之刑，忿争者必受小人之辱。人事乖违众情不顺久而自消，心意隐忍百病不侵久而自泰。
　　申时第九　退忧成喜　上上
　　赫赫阳光发，沉沉鬼魅消。满怀幽兴盛，一扫意超超。
　　日升天则阴邪自然潜匿，命运通则灾害自然消除。纵生戚戚之忧怀，当有欣欣之美遇。
　　申时第十　守正戒非　中平
　　人头三尺上，神物自相随。昧事休生意，防心切自持。
　　天虽高而听甚卑，神虽幽面察甚明。意欲妄举岂无暗录之愆尤，心宜自防必有明彰之福报。
　　申时十一　忧散成喜　上上
　　风月满高楼，提拥可恣游。开眉展愁腹，樽酒醉方休。
　　楼台风月正堪良夜之欢，身世康和勿负佳期之约。散忧怀於物外眉展心宽，列樽俎於席前欢天乐地。
　　申时十二　得禄有望　上上
　　天禄赐尧阶，丹书降玉台。欣然无限意，花向故园开。
　　尧阶赐禄得瞻天地之恩光，故圃花开复赏芳华之景色。职位有欣欣之喜庆，家门无坎坎之非虞。
　　申时十三　危中有赦　上上
　　赢疾自夭降，昏迷日醉沉。忽逢天上士，宝饵赐玄灵。
　　颠危之事恰如病在於膏肓，迷乱之心何异醉沉於酩酊。非扶持不可以救困济危，非妙药不可以却灾疗病。
　　申时十四　迷中有指　上上
　　寒灰气已消，志识更飘飘。得遇至人语，分明指路遥。
　　至人妙语顿开迷悟之心。长者提拥指引亨途大道。寒灰域烬余焰复燃，枯木凋零旧枝再茂。
　　申时十五　谨身防失　下下
　　朽索御六马，常须谨步行。倘然微纵放，必致祸临身。
　　卒暴之性岂无颠蹶之危，朽败之绳焉击奔冲之马。性纵逸而招祸必累其身，心警惧以免殃方成其福。
　　申时十六　举措宜谨　中平
　　百尺高竿险，休宜纵此心。行藏须把捉，方许得安平。
　　登崖虽险常怀惧亦不致危，平地虽安纵放性岂不招祸。谋望事未成未许役志劳心，行藏事始吉始安修身养命。
　　申时十七　谨身守正　中平
　　万顷清江静，一天星斗寒。扁舟行正道，谨惧渡波澜。
　　谨身谨行不可少顷离，守正守心不可铨步失。不谨不畏澄江忽起於风波，违正道必诚玉自投於水火。
　　申时十八　旧币重新　上上
　　一喜自天降，庭帏起寿萱。岂知残户牖，复尔再新垣。
　　重开户牖鼎新革固之时，再整墙垣修弊补残之意。谋新理旧二事皆可谐同，望禄求名一喜俱能称遂。
　　申时十九　劳中有逸　上上
　　早鱼方得水，病虎入山林。渐渐有生意，悠悠快尔情。
　　放旱鱼而入深渊洋洋得意，纵病虎而归岩穴渐渐生威。劳役者有纵逸之期，勤险者有丰饶之望。
　　申时二十　先难后遂　上上
　　百战事多危，功成凯乐归。锦衣回故里，勋业事高弥。
　　不祥之器孔子号曰佳兵，决胜之谋孙子言日妙计。功成勋就先经百战之危，衣锦凯旋次受封侯之赏。
　　申时二十一　感真遇贵　上上
　　九转灵丹药，三山玉掌仙。一时来降集，灾散福绵绵。
　　灵丹九转服之者羽化登仙，蓬岛三山到之者逍遥快乐。玄真降集福庆保於家门，高贵提携名禄登於爵位。
　　申时二十二　忍忿待时　中平
　　击鼠虽防器，触邪仍避真。不宜先忿躁，徒恃可成名。
　　鼠临玉器之傍击之者必损其宝，语犯恶人之怒触之者必害其身。能隐忍忿事自消，若待时谋事自遂。
　　申时二十三　大成小吉　上上
　　楚玉逢良识，真金炼得烹。已能成大器，不碍小忿争。
　　黄金白璧因烹琢而能成宝，贤才君子怀学业而可成名。良谋得遂大器所以晚成，美事既修小忿何能侵碍。
　　申时二十四　谢恩得禄　上上
　　小禄尚徘徊，东君意已随。愿将香火信，遥达上天知。
　　徘徊者必有进退之心，东君者已得提拥之意。廉谨守节禄永而职可升，香火严恭神可扶而真可助。
　　申时二十五　举语可成　上上
　　照胆观心事，明明自可知。君能开一语，攀接两相随。
　　忠心义胆天可察而神可知，妄意邪谋鬼必祸而神必斜。既寸心坦然无忧无谄，若一语合矣可顺可从。
　　申时二十六　此急彼缓　中平
　　此望若思渴，彼情如蹈渊。忽然风雨霁，飘驾上青天。
　　大旱望霖未有滂雾之甘泽，急趋迷径正当差跌之多岐。此心急如悬鼓而待槌，彼意缓若停暮而思着。
　　申时二十七　难中有救　上上
　　一夕风涛起，舟人意不生。赖他心力助，道德复全亨。
　　乘舟行水暴风作而波浪弥天，处世立身狂悖兴则功名扫地。拔患难乃神真之助力，获安泰缘道德之崇修。
　　申时二十八　虑心渐解　中平
　　有意自生忧，无缘脱滞留。但能安意志，何事不相周。
　　忧疑出於萦惑虑起千端，幽滞在於淹延愁生百种。安其意则狐疑渐次而释，宁其心则悔过迤逦自消。
　　申时二十九　望事返覆
　　一志苦相执，狂心殊不知。待他成计日，反覆已经时。
　　执迷之志将为必取之功，指拟之心却乃虚无之失。待他者空有悬悬之望进退再三，经时者殊无肯肯之心反复不一。
　　申时三十　求信有成　上上
　　雁信欲通传，诚心利后先。上人能一语，美事十分全。
　　雁足鱼腹能传千里之书，良语诚心可助十全之美。占远信信不虚传传无谲诈，谒上人人受实惠惠有恩光。
　　酉时第一　谨身勿纵　中平
　　仙友在重关，千山与万山。谨心乃谨事，欢笑勿追攀。
　　访朋求友不劳涉水登山，养性修真先要戒贪绝欲。心宜常谨谨则无失无忧，意当去奢奢则不固不逊。
　　酉时第二　有路可进　中平
　　有径不相阻，无门不可关。非为他妄作，千涉事须烦。
　　屈曲之径非盘折则不可通，宛转之求非周旋则不可就。事再三而方遂勿惮其烦。意进退而始周即非其妄。
　　酉时第三　悖理有吝　下下
　　理财理事迟，鬼贼见其机。勿共同心事，防言变是非。
　　理财理事财不利而事不成，理讼理婚讼有亏而婚有破。况鬼贼侵欺而有阴谋之逼，防语言变诈而成屈曲之非。
　　酉时第四　谨防小人　下下
　　彼意有所害，此心殊未然。更防樽俎上，外事恐相牵。
　　彼畜害我之意言且和而貌且恭，我无防彼之心行不知而坐不察。防杯欢而生仇怨，戒僭易而恐牵连。
　　酉时第五　失驭生迍　下下
　　玉石不可炼，丹砂不可沉，倘非当处用，宝器不全真。
　　玉石至美不可火炼水烹，心虽至明不可无惧无忧。失驭则骏奔远迩难追，纵放则迷逸颠危难返。
　　酉时第六　弃利远害　中平
　　旧事不宜举，举之必被连。目前当弃舍，身后得家传。
　　既往之事不可举举则返害其身，锋刃之蜜不可尝尝则必伤其舌。弃其小利大事必成，利其下人上情必顺。
　　酉时第七　静守防心　中平
　　天外月华清，云中有鸦呜。寂然无一事，不可举私心。
　　静其心六贼不动五蕴皆空，防其心百魔自潜三毒消灭。狼虎虽曰猛兽由可诛擒，善恶出自於心自宜降伏。
　　酉时第八　轻信寡诺　下下
　　宿诺几千番，徒劳反覆间。面前虽笑许，心复事多般。
　　所恳所求之事虽至切而至勤，所允所许之言却多虚而多伪。卑辞厚礼此徒费於精神，谄笑迂谈彼常饰其奸诈。
　　酉时第九　先劳先遂　中平
　　二子本一事，两情刚更推。鼠牛相促迫，虎兔见熙熙。
　　二人同其心者义可分金，二人异其志者事无协济。子丑发用正当役役之劳心，寅卯合辰方有熙熙之喜色。
　　酉时第十　先详次用　中平
　　行步先防险，乘舟预备风。岂宜仓卒辩，不必问穷通。
　　事无巨细宜三思而后行，动有吉凶当宾详而始用。趋行步走犹防颠险之危，求利图名焉可仓卒而辩。
　　酉时十一　疑事勿用　中平
　　幽昧未能知，求名叩圣机。自宜生揣分，疑事不须为。
　　幽暗者不明之象人莫可知，疑惑者昏乱之端神不可晓。揣分弃而勿用用则难谐，待时必自有通通则可久。
　　酉时十二　怨解俨释　中平
　　夙昔有嫌疑，兹来怨释非。不须多忌讳，仍以礼和之
　　小嫌不除将有大怨，小怨不解将成大争。嫌疑之意非自释不能宽其心，忿争之端非隐忍不能和其怨。
　　酉时十三　遇事可求　中平
　　幽室有淹愁，人生水上沤，逢春须得遇，休且强迟留。
　　人生处世如水上之轻呕，谋事未周若困居於幽室。得遇阳春少展永淹之志，幸逢良便休更强自迟留。
　　酉时十四　欲速上迟　中平
　　听闻唯未见，遇否尚难知。欲进非能向，从他意所为。
　　千里传闻多有虚而少有实，一时遇否难所信以难所知。事欲达尚未可达，心欲速尚未可速。
　　酉时十五　进禄可升　上上
　　天地降洪恩，人神共仰钦。光华归有道，仰视福来临。
　　天地恩隆辅有道而助有德，人神钦慕仰无愧而俯无惭。禄位进升共庆重重之喜，官班迁转拜瞻迭迭之荣。
　　酉时十六　遇事宜进　中平
　　群鹿在山林，仙花满径春。正宜时进步，勿更滞空樽。
　　鹿居山林攸伏濯濯之性，人生俗世贪求戚戚之心。对仙花之烂熳进步勿迟，逢丽景之融和空樽勿滞。
　　酉时十七　出萃成用　上上
　　仙桂发新枝，蟾蜍用正辉。举金伸我手，谈笑得蟠螭。
　　手攀仙桂始酬三学之劳，步入蟾官方称十年之志。展挈云之大手拔萃超群，获龙颔之真珠身荣名贵。
　　酉时十八　天贵用利　上上
　　土木着朱衣，相逢意自随。不妨开一语，扶助上云梯。
　　至亲者父母兄弟，所倚者君子贵人。非父母不能生其身，非贵人不能保其禄。贵人助顺可陆云梯，君子扶持能成美誉。
　　酉时十九　先进后成　中平
　　一者是非公，三心意不同。勿交先下着，胜负在其中。
　　一事始用或云是而或非，三意不谐或多乖而或多异。须是先宜速着勿使后时，无令彼在我前恐或迫悔。
　　酉时二十　谨机用事　中平
　　各各意难知，机深用最宜。勿令轻漏泄，必致是成非。
　　机事不蜜则害身，谋事不谨则累已。虽同济而干涉各怀意以难度难量，盖所见之异端彼此情而莫达莫晓。
　　酉时二十一　择机防失　中平
　　东南路可行，西北恐成述。用事先达利，切要自安存。
　　东南春夏乃生旺之吉方所以得朋，西北秋冬乃肃杀之否位所以丧朋。度其事可以行则行，审其谋当用则用。
　　酉时二十二　用心必成　上上
　　欲觅探渊宝，当求颔下珠。必然成底事，不用自踌蹰。
　　深渊之宝用智取而必获，龙领之珠当猛求而可得。心诚坚则可成佛作祖解悟何难，意踌蹰必是败道亏真追悔何益。
　　酉时二十三　失信绝音　下下
　　渺渺隔天涯，斜阳噪晚鸦。空中绝音信，默坐使空嗟。
　　天涯路渺更无一雁传书，夕照幽庭空听群鸦噪晚。所谋事如空中捉影岂可而搏，所望事若海内寻针焉能有获。
　　酉时二十四　先优后喜　上上
　　缺月又重圆，云开复见天。醉怀今再醒，败事更成坚。
　　云开天净一输皎月重圆，忧散喜临往事离而得合。醉梦醒魂神清净燕处超然，邪魔退道气常存冲和逸乐。
　　酉时二十五　安固久远　上上
　　夙怨已除次，新恩来又别。久久意如何，青松奈霜雪。
　　施恩惠已消宿怨退祸消殃，布功力而受新恩迎祥集福，青松绿竹傲霜雪而耐岁寒，坚固保安养形神而增禄算。
　　酉时二十六　福德两助　上上
　　彩云天外飞，仙音一脉随。吉祥又喜庆，延福更延禧。
　　有福者必要有德其福弥高，积善必要积功，其善弥重。喜祥凝集箫韶仙乐常音，福庆臻华瑞蔼彩云常覆。
　　酉时二十七　家神不宁　下下
　　香火一萧疏，家门鬼贼窥。自当修净洁，方始得安居。香火精专真有术而神有护，家门喧闹鬼有亏而盗有谋。正身洁己始有涤於余愆，谢过禳灾方且获於安泰。
　　酉时二十八　忧事成喜　上上
　　赢弱复康强，灾殃变吉祥。小人空计画，大德自昭彰。
　　重病渐次而愈复尔康强，浮灾迤逦而消再逢喜庆。阴谋一退如雪影之无综，照朗重明若日光之普鉴。
　　酉时二十九　如履霜冰　中平
　　忠良士已成，浸润事何迍。幸得高人见，闲非已化尘。
　　忠良之士尚不免於谗言，贤哲之人犹自遭於潜语。欲止其谤者莫如正己修身，欲戒其非者当以省心改过。
　　酉时三十　久误方苏　中平
　　缘木欲求鱼，徒劳志已虚。分明山下路，咫尺是前途。
　　妄求之欲有如绿木求鱼，越分之谋何异钻冰取火。当自回心默省今者悟而往者迷，宜交觉念参详醒者清而醉者浊。
　　戌时第一　徒劳心力　下下
　　折足鼎何施，安排必见危。笑他群下口，一事不能为。
　　鼎之折足不可立立则倾欹，事之亏理不可行行则迍蹇。倾欹则危而不稳上意乖疏，违蹇则挠而不安下情喧吻。
　　戌时第二　困中有救　上上
　　枯木始成用，雪霜多见摧。一朝春得意，忽尔变芳菲。
　　积雪严霜之际叶坠林枯，逢迍遇赛之时心灰志懒。幸阳和布气而着物林茂木荣，得意人提携以扶持困消厄解。
　　戌时第三　因人借力　上上
　　车辙有所碍，前途尚见迟。忽然人着力，举步上云梯。
　　巨石碍辙虽孟贲亦不能挽其行，猛虎当途纵卞庄亦不敢进而去。人去石转有轰轰之势，神庇虎行无嫌嫌之忧。
　　戌时第四　计划无成　下下
　　梦断魂亦消，悲心起寂寥。许多良计画，风雨更萧萧，
　　魂消梦断思百计以无成，虑乱心迷举一谋而不就，对寂寥萧萧夜雨独起悲心，暗咨嗟悄悄西风转生怅恨。
　　戌时第五　谨身守道　中平
　　危除过重山，豺狼日共班。且将低曲折，未可展愁颜。
　　幽谷深山居处步险心危，豺狼虎豹立身日夜忧惧。宜谨谨堤防勿纵危中始安，常慊慊和忍常恭忧中变吉。
　　戌时第六　守静待时　中平
　　万籁已澄清，月华光彩明。且将诗酒兴，余事勿关情。
　　万籁俱息月华朗而宇宙清，百虑皆消魂神静而神体爽。快遣兴何妨於诗酒物外逍遥。守真如不碍於讴吟个中快乐。
　　戌时第七　堤防奸诈　下下
　　三女事宜防，巧言为乱常。守心休自纵，牛马退灾祥。
　　奸人惑正不可测而不可度，伪言乱真必是诡而必是诈。顺情者不可轻信信则悮人，悦己者必要堤防防则免害。
　　戌时第八　积功成道　上上
　　九转灵丹药，功成非一时。欲求无上道，先下死施为。
　　功不积者不可以成道，药可炼者方可以成丹。修行累世名标金简玉籍之中，习业历年身步青云紫霄之上。
　　戌时第九　脱危成庆　上上
　　贤达乃真儒，犹同脱钓鱼。跃开千尺浪，一饵不能拘。
　　贤达之士不为小利之害身，谷舟之鱼岂可一饵之拘执。锦鳞脱钓跃踊巨浪之中，君子出灾快进亨途之上。
　　戌时第十　守正福佑　上上
　　荡荡乾坤大，巍巍道德尊。处身当正直，功遇自心存。
　　乾坤广大善恶报应无私，道德弥高邪正操修皆见。心正念正福佑自临，心邪念邪吉祥自退。
　　戌时十一　戒奢防祸　中平
　　尺水岂能波，量微福戒过。自前宜撙节，来祸必消磨。
　　牛泓之水地步浅岂可兴波，窄量之人胸次悭焉能容物。吉福生於勤俭俭则丰腴，祸败起於淫奢奢则狼籍。
　　戌时十二　守道勿用　中平
　　浮华能几何，回首勿蹉跎。守业休闲纵，狂心勿更波。
　　浮华易过浑如梦断南柯，盛事难逢谩历时迁岁改。道业勿令放纵返照回光，安心切戒蹉跎少忧无祸。
　　戌时十三　所事不谐　下下
　　水火两相非，小人君子机。不堪同处乐，去就必难为。
　　冰炭不同炉盖有相生相克，熏犹不并载盖有相染相污。君子有宽仁恻隐之心，小人无远识高明之见。
　　戌时十四　失迷得遇　上上
　　奔趋路失岐，心怀正此悲。仙音嘹喨起，方始见光辉。
　　心迷误则路头蹉跌，意怆惶则举止乖张。颠危得吉人点悟良言如听仙乐，险阻遇贵人提挈重瞻天日。
　　戌时十五　遇如不遇　下下
　　万宝积如山，行人不遇还。空将心智术，一笑梦魂间。
　　人不积善如入宝山空手回，道既寡缘得遇真仙无眼识。机会临而失搓智术空谈，好事遇而乖差营谋无用。
　　戌时十六　忧事未解　下下
　　骑虎势难下，随机旋旋行。一朝能脱洒，快我志平生。
　　登险崖心不可逸逸则害己，骑猛兽势不容下下则噬人。正此忧怀宜且谦恭而待物，次须脱洒始知散虑以逍遥。
　　戌时十七　用事未达　下下
　　薄雾作浓阴，天昏未得明。行人空叹息，去路尚多程。
　　浓阴作晦不知昏晓之天，索手登程忽陷沉迷之泽。谋未达去程多阻水隔烟村，人尚阻味况不苏云遮陇陌。
　　戌时十八　离事重遇　上上
　　一别几经年，相逢事偶然。重开樽俎兴，欢笑再绵绵。
　　故人惜别相逢樽俎之欢，宝月当亏复有团圆之意。事际遇易知返掌笑逐颜开，时通泰顺若推轮喜从天降。
　　戌时十九　用事再三　中平
　　三谒方能遇，一言那便回。再三行底事，方得笑颜开。
　　扣关三谒不辞往复之劳，事非一言岂便无从之许。虽再三而至恳终必有成，当守一而至勤事无不就。
　　戌时二十　信息临喜　上上
　　云中鸦阵飞，信息始重知。坐待回音至，行人咫尺归。
　　雁足传书喜得云中之美信，鱼腹尺素欣逢水内之佳音。坐待者归期之不远，咫尺者旦夕而可临。
　　戌时二十一　出幽得遇　上上
　　宝赦降天来，幽关钻自开。释他愆与衅，更赐利名回。
　　赦自天来释其愆而宥其过，福由真降保其命以延其生。幽关破而拔萃超升，恩光临而标名赐禄。
　　戌时二十二　遇人知己　上上
　　宝玉久沉埋，光芒射斗回。有人能鉴识，幽现上仙台。
　　麒骥困於盐车非百乐而不可识，美玉藏於顽石非卞和而不能知。遇知己之士可以显拔其身，逢高上之士可以晓明其道。
　　戌时二十三　妄语虚信　下下
　　妄语多言道，虚无非实情。传闻空挂记，终是不分明。
　　一人妄语，众人妄传。妄说者将无作有以假乱於至真，妄传者反是为非以言惑於众听。
　　戌时二十四　遇时得达　中平
　　百卉正芳菲，春花烂熳时，东君能着物，何虑事留迟。
　　物不遇春则不能发萌吐秀，人不遇时则不能展志舒情。时之至也东君有着物之荣，命之通也廊庙有陶镕之赐。
　　戌时二十五　亨通无碍　上上
　　改革得从新，江山丽日明。目前无限景，啸傲乐平生。
　　斗柄回寅革固鼎新之象，春光着物花芳柳袅之时。目前有景明媚则笑傲何妨，心下忧闷顿除则熙游何碍。
　　戌时二十六　成名得禄　上上
　　拂拭更无尘，衣冠学业新。始能通大道，必不负青云。
　　灵台拂拭更无一点之尘埃，学业绝伦必取三元之魁首。衣冠正钦仰尊崇之礼貌，功业就获取甲第之超荣。
　　戌时二十七　不可合成　一下
　　顽石休将琢，枯杨不可栽。小人无大器，往事岂能回。
　　器量小者不可以任大，智识低者不可以谈高。顽石无玉琢磨徒费於工夫，枯木无根栽植谩劳於浇灌。
　　戌时二十八　忧事自散　中平
　　绵绵虑未休，岂可见踪由。须待经时序，忧波逐水流。
　　淹延不决者谓之虑，祸患恐临者谓之忧。虑渐解如暴风扫云，忧自消若游波逐水。
　　戌时二十九　鬼忧心虑　下下
　　夜雨泣幽窗，风寒雨又狂。不能成一寐，余事更堪伤。
　　幽窗鬼泣虑邪崇侵扰於家门，永夜风寒恐疾厄牵缠於阴小。事纷乱则梦寐不安，意伤悲则行藏不泰。
　　戌时三十　前程通达　上上
　　鸾鹤两逍遥，风清月更高。仙人相指引，霄汉路迢迢。
　　造物纯粹更无赛剥之忧，功行圆成必有仙真之遇。鸾鹄升举逍遥於云汉之中，风月朗清澄澈於乾坤之内。
　　亥时第一　守道得真　上上
　　妙语不可得，真仙岂易逢。一心能信恪，八达自亨通。
　　志言逆耳不巧者谓之忠，巧言美听不中者谓之巧。一心恪信道可就而功可成，八达开通仙可学而真可遇。
　　亥时第二　出滞升达　上上
　　举翼升乔木，飞腾得意时。乘风方借力，一跃到天池。
　　出於幽谷迁於乔大升腾得志之秋，失之东隅得之桑榆灵贶亨嘉之际。跃天池於万里，因风肋於一时。
　　亥时第三　引获迷误　上上
　　流水碧溪长，桃源路渺茫。若非人指引，岂得遇真光。
　　心着想者谓之迷，意差谬者谓之误。流水碧溪访桃源而有路迷途渐通，倒乱颠危求妙理以知归误心复醒。
　　亥时第四　力心任大　下下
　　萤火竞月华，小大意何差。费却精神力，终为一笑夸。
　　一叶小舟不载万钧之重，一泓浅水焉兴百尺之波。智识愚昧已非廊庙之贤才，道行疏慵未有神仙之骨格。
　　亥时第五　无助无望　下下
　　不学不知道，不修不遇真，工夫无一点，徒自作空名。
　　功行两全乃有达道升仙之分，学业俱美岂无科甲及第之荣。既德行学业之不修，望富贵功名而差远。
　　亥时第六　现出明暗　上上
　　古镜久昏昏，光辉尚未闻。一朝人拂拭，妍丑自能分。
　　昏埃积於宝鉴得洗磨则光莹复生，淹滞出於善良遇提携则精神始怿。鉴莹净则可以照物，命通达则可以成名。
　　亥时第七　神真护佑　上上
　　香霭上丹霄，诚心一念遥。举行无不利，神物自昭昭。
　　宝炉焚篆诚心达上於丹霄，净室延真举意永无於欺谄。举一事自天佑之吉无不利，谋一用唯神所护福有所归。
　　亥时第八　灾退病除　中平
　　鬼散病已痊，愁颜变笑颜。诚心答天地，更勿造诸愆。
　　凶方鬼散因道力以驱除，幽室病消乃真光而护佑。恭敬虔诚於香火众善奉行，消禳伸谢於愆尤诸恶莫作。
　　亥时第九　除小不宁　下下
　　缺月未圆时，家人独掩扉。未能伸屈曲，阴小虑防危。
　　月缺亏光家人生重重之危厄，花残凋落阴小有迭迭之迍邅。自身有暗昧屈曲之忧，门户招唇吻是非之恼。
　　亥时第十　口舌不宁　下下
　　泣泣更沉沉，门阑非妄临。守静方能吉，免使祸来侵。
　　沉昤少语胸中有郁结之愁，唇吻多端户内惹忧虞之事。口舌争於争竞隐忍为先，妄动起於不宁守静为上。
　　亥时十一　得时遇便　上上
　　舟行趁便风，众志一心同。正遇良佳节，花开满目中。
　　得时用事逢良便易若推轮，下水行舟遇顺风速如奔骑。对良辰兴佳节柳绽花开，会故友与新朋心同意合。
　　亥时十二　乐极生悲　下下
　　樽空兴已空，心事正迷蒙，本是逍遥客，翻居滞碍中。
　　欢娱奢侈财空兴竭成忧，故纵贵婪罪极过探生祸。本是逍遥之客强起悲颜，幸为快乐之人返求拘执。
　　亥时十三　迷误得省　中平
　　怀抱不堪言，呻吟虑最先。有人明语决，醉醒觉轻便。
　　性迷则执见不通，心解则通达易悟。得人奇语如惠百镒之良金；快我心怀似饮一杯之酥酪。
　　亥时十四　谋望无定　下下
　　意若云中鸦，心如水上萍。狂踪无定迹，妙用岂能成。
　　云鹤飞空之物准拟难凭，萍梗泛水之踪聚财不足。所谋者必无望徒起所谋，所用者必无成谩劳於用。
　　亥时十五　望用必迍　下下
　　十言方成计，虑事必先明。不可轻轻举，终为一笑声。
　　阴谋执诈者谓之奸，料度奇中者谓之策。策不当而计不用返受余殃，事不审而谋不成徒为人哂。
　　亥时十六　先到后成　中平
　　折翼下丹霄，冲天一忌已消。更须宜养锐，再举不为劳。
　　乌折翼则挫奋飞翱翔之锐，人失志则生退惭悔懒之心。羽毛再整岂无霄汉之冲，志业重修必有亨途之望。
　　亥时十七　失则绾事　下下
　　倚恃必须失，托人终见危。虚将财与利，空惹是和非。
　　协公倚势如倚冰山，太肠一照而冰解山摧。轻信托人如搏云雾暴风忽至，而雾散云飞财利俱亡交争并至。
　　亥时十八　不可成事　下下
　　盲者不能行，失音那有声。既盲并且哑，事语两无成。
　　所谋不遂如瞽者视毫末之微，所望无成若疮者起讽吟之韵。既言视不能明咦则动用焉得遂通。
　　亥时十九　遇贵成事　上上
　　森森古木高，梁栋用非遥。待时逢良匠，知音契合招。
　　端森之木良匠择而为栋为梁，忠贤之士天官选而有权有禄。材高名重则知音自遇，学广德深而契鉴须逢。
　　亥时二十　遇时得济　上上
　　月到中秋夜，花逢二月春。此时当庆赏，百福尽维新。
　　中秋夜月一输桂影团圆，二月阳春万卉芳葩锦绣。庆佳辰而宴集百福临门，对良夜而清欢千祥萃户。
　　亥时二十一　失时少遇　下下
　　中秋风雨后，月暗不成辉。独坐空庭裹，无言竟自悲。
　　风雨障中秋之月不绪蟾光，迍蒙挫寒士之心惟逢蹇塞。守空庭而独处默默无言，居冗舍而失时沉沉有恨。
　　亥时二十二　改过得安　中平
　　逼迫上高山，行人举步难。若能平正道，不可用机关。
　　为人岂得无过知其过则改过以自新，谋事岂得不难经其难对先难而后易。守正道者自安其分，甩机关者自挠其必。
　　亥时二十三　忧事未宁　下下
　　虎逐群羊急，风飘败叶狂。静中犹未得，那得望成章。
　　仓惶失措如猛虎而逐群羊，斯倒乱惊似急风而飘败叶。心欲静而未静余事尚牵，意欲宁而未宁外情内扰。
　　亥时二十四　寡助少成　下下
　　渡口无舟楫，陆行车挫轮。不能相接济，只力尚前奔。
　　非舟楫不能以济渡，非轮毂不可以行车。寡助之情临渡口而沉迷舟楫，无成之意登平陆而挫折输挽。
　　亥时二十五　先忧后喜　上上
　　暴雨何来速，雷霆忽起惊，一时天意助，月朗气澄清。
　　暴雨急风桃李有摧残之意，轰雷掣电鱼龙有震悚之惊。风一静则月朗气清，云一收则花红柳绿。
　　亥时二十六　功成道合　上上
　　养就真龙虎，炼成白雪金。功成神鬼助，跨鹤上云探。
　　真龙真虎盘旋於宝鼎之中，白雪黄芽灌溉於丹田之内。道存一气乃长生久视之人，功满三千为跨鹤骑鲸之侣。
　　亥时二十七　谨身守道　中平
　　溺水千钧石，遭焚一束枯。防心更防失，谨谨学时余。
　　多贪多欲如巨石溺於探渊，纵性纵心若烈火焚於枯真。心不可不谨，恐生祸患之机，道不可不遵，当守希夷之理。
　　亥时二十八　神真扶护　上上
　　万物莫非数，穷通信有时。道亨并道泰，保尔禄延期。
　　天地循环各由其数，万物代谢悉有其时。敬真守正之士公道泰而私道亨，积功行善之人圣力扶而神力护。
　　亥时二十九　遇怪自安　中平
　　见怪不为怪，逢惊不可惊。但存心正直，神物守门庭。
　　怪异见而不怪怪不为凶，惊惶见而不惊惊不为祸。宁其志定其心形神自安。荡其邪涤其秽家门自泰。
　　亥时三十　狂纵天理　中平
　　六马奔难驭，三尸去勿追。但能端守命，造物不相违。
　　六马者身之六贼谨御谨防，三尸者体内三鬼欲除欲灭，六贼不纵身必安而命必延，三尸驱除道可成而仙可就。
　　金行　勿进待时　下下
　　漠漠一天云，沉沉雨意深。路行山道险，且更守邮亭。
　　意不遂如天云漠漠，情不舒若雨意沉沉。山路险崎而难进守坐邮亭，吾道室塞而未通困居幽室。
　　木行　去滞来亨　中上
　　缺月落西山，锺声四远问。梦回人再醒，整顿道心宽。
　　月落西山渐觉束方之欲晓，锺声四远时闻玉漏之催残。梦寐初醒昏昏昧浊始除，道心一宽慊慊虞始退。
　　水行　福禄高源　上上
　　红日乾坤大，丹砂妙道尊。高名书玉简，厚禄付经纶。
　　阳乌赫赫升天百魔隐匿万邪潜伏，巍巍道德高耸九天保举三界皈依。王简标而福禄召，经书注而寿等永。
　　火行　节俭成福　中平
　　违和必少泰，不节岂能宽。戒止宜修俭，存心自保完。
　　元气损弱则疾病忽尔而生，财物散消则困穷必然而至。节俭者宽余多福具守平和，奢侈者祸败有殃切宜戒止。
　　土行　脱白得绿　上上
　　官封三品位，名姓播天池。远近人钦仰，天公也自知。
　　龙门一跃全无点额之忧，名播四方乃有震雷之势，脱白麻而披绿绶金榜名高，入紫微而掌伪钧玉堂位显。
　　玄真灵应宝签卷下竟
　　
