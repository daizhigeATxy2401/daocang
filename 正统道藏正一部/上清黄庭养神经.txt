上清黄庭养神经
　　经名：上清黄庭养神经。不着撰人。一卷。底本出处：《正统道藏》正一部。参校版本：《云笈七签》，部分内容收入该书卷十四。
　　上清黄庭养神经
　　道言：昔於蕊珠，宫中，听闻，《黄庭》妙义，《大道琴心灵篇》内固，变化之道。人之受生，分灵道气，含和阴阳。逐恋声色，为滋味所惑，为奢淫所诱，亡失正念，虚度壮年焉。知动静出处当依教修习，履历妙行，以辅养其神，则身安静，万灾不干，邪魔不挠。存思念道，远离恶道。将来出入，当呼今日日神姓名字某某，送我去来。如是呼之，乃行其道。直日神与人同行，神道众恶不干，能却百鬼，千年万岁不逢恶毒。又奏表上谒贵人，皆书符持怀中，三呼直日之神，与我同行。疾病家、死生家，置符於怀中，遇阴日右畔，阳日左边。若入山林避难者，三叩齿，呼直日神，并呼甲申神，山中鬼魅狼虎之类，尽皆迸走。若辟除恶神鬼者，书六甲六乙符持行，并呼甲寅神，鬼皆散走。若入军阵辟兵，即书六丙六丁符，并呼其神姓名，仍呼甲午神名，兵刃不伤。若欲辟火者，书六壬六癸符，并呼其神，又呼甲子神姓名字，云与我同行，即不被烧燕。若欲避水难者，书六戊六己符，并呼甲戌神，即免水溺。若官司口舌，书六庚六辛符，并呼其神姓名，又呼甲辰神官符，口舌相向，悉皆和解。已上所言，书符带之，秘之勿传。假令甲子神姓王字文卿，王是姓，文卿是字。至癸亥，佗皆放此。从神计八百七人，每日有一神当直。人能每日清旦三叩齿，诵直日之神名，云某君为直日，与我俱行，使我所在咸亨利贞，又能每日三叩齿，诵本命神，所求如意。又每日所须食之物，宜与本命神吃，尤加福寿。更能於本命日与本命神作大福利，吉庆尤甚。某乙左青龙孟章甲寅，右白虎监兵甲申，头上朱雀灵光甲午，足下玄武执明甲子。月为贵人入中央。
　　右此一首，常密念之令熟，勿令出声，不要他人知。若有官司，或有殃害之气，军阵险难之处，及入他国未习水土，或遇疫病，晨日数数存念之心。或入孝家，临尸见丧，亦入其门一步诵一遍，叩齿三下，当诵三褊，此我法也。来日平觉，便念四海神名：
　　东海神名阿明，
　　西海神名咒良，
　　南海神名巨乘，
　　北海神名愚强。
　　四海大神辟百鬼，荡凶灾，急急如律令。
　　《黄庭内景秘要六甲缘身经》曰： 
　　若人卒得疾病及瘫臃，恶气、非尸百毒、恶梦之属，使闭气间诵：甲午至戊戌止，留气在上斗。上斗中者，在两乳问也。闭气间诵甲午至戊戌十遍，然后吐气。又闭气间诵甲子至戊辰十遍然后留气在下斗。下斗中者，脐中也。亦间诵十遍，然后吐气，以治万病，悉能立愈。
　　若人身四肢卒有病苦之处，亦呼所痛处神名，满三即差，更不过呼三。以朱书直符於痛处，并吞之。又呼直日神名，言某护我，与我同行。但以此法疗病，病无不愈者。
　　天师曰：吾行此符及自服者，先须清洁，直心无曲，即符有验。若欺诳谄谬，欲以吾法货觅他人资财而求名利，如此之流，令受凶殃，亦令前人病不得除愈，皇犹斯也。莫以吾法行求世财，莫授与谄佞之人。吾道有圣，切莫妄传，闭在缄藏，结舌莫泄。传得其人，令道清明；传非其人，令道不清。传得其人，受其福传；非其人的受殃。可传当传，不可传，切止，可传不传，名日遏宝，不堪与传而传，名曰泄宝。遏宝、泄宝，令人不终。
　　老君曰：秘之，勿妄传。凡须斋戒洁今，、先造一屋，设坐之所便，就斋六十母，当服符，宿沐浴，与枣十枚作神汤饮之，勿食，平坐静思，神鹦呜时取井华水一杯，清旦，面东，先叩齿，咒曰：某好乐道法，谨服神符，愿感神灵，甲子王文卿从官十八人。咒讫，再拜，以水吞符，当审定直日之神，勿令差错。可以癸亥，日服甲子符，甲子日服乙丑符，亦兼呼直日神，寅日以去，各服直日符尽，当直神，或闻直神声，不得惊怖，即见直神，便祭用酒枣香果。若服符尽，六十而即见者，便当祭之。若与神得语，不复烦祭。大祭法，用正月七日，所用如上所说，但加青缯一丈五寸耳。祭讫，以青为上衣，欲祭斋法，唯忌犯色及食臭恶之物，其余同福颐戏一身尔。初见神祭法，铺席一领，位坐西向，用盏六十只，着席上为六行，枣六枚酌酒向东咒曰：谨请六甲之君，今奉甘枣美酒，愿飨膳食。须见神坐乃拜，初祭要当枣着，授人及救病祭如上法。讫咒曰：水火金木土，皆还其方。
　　老君曰：心中有神三名：一灵朱君，二灵明君，三灵黄君。常思念，逐日三称名，行坐相随，拥护可度厄年。
　　平旦先灌漱讫诵此咒：
　　泥丸玄华，保精长存。左为隐日，右为月根，六合精炼，百神受恩。
　　每欲食时先咒曰：
　　百谷入胃，与神合气，填补血液，尸邪亡坠，飞登金阙，长生天地，役使六丁，灵童奉卫，
　　急急如律令。
　　右叩齿诵七遍，咽液三褊，密念之。凡人本命日，以随年钱米布施贫下，增福益年。凡人一切秽污，忌向北方。凡人五月十六日，大忌阴阳交会。凡人小大便，忌向三光之大恶祸之。
　　黄庭经六甲神符治病，拘魂制魄，内秘天文，
　　甲子旬，玉女名月光，上紫衣下黄衣。甲子旬，神将天蓬，吏阴阿君，天　　一子也。今日与天蓬六甲同心，敢有当者，灭蓬不禁。
　　甲戌旬，玉女名登姑，上绛下紫衣。甲戌旬，神将天内吏，张不临，天一子也。今日与天内六己同心，敢有当者，灭内不禁。
　　甲申旬，玉女名开明，上白下红衣。甲申旬，神将天冲，吏程子恩，天一子也。今日与天冲六庚同心，敢有当者，灭冲不禁。
　　甲午旬，玉女名汉英，上紫下白衣。甲午旬，神将天辅，吏杜徐君，天一子也。今日与天辅六辛同心，敢有当者，减辅不禁。
　　甲辰旬，玉女名婴台，上黄下青衣。甲辰旬，神将天禽、吏公孙大君，天一子也。今日与天禽六丁同心，敢有当者，灭禽不禁。
　　甲寅旬，玉女名登赴，上绛下红衣。甲寅旬，神将天心，吏徐君望，天一子也。今日与天心六戊同心，敢有当者，灭心不禁。
　　神符六甲旬，玉女六人，六丁玉女六人，旬吏六人，符吏六人。已上，玉女旬吏二十四人。
　　甲子旬，玉女从神一百三十九人，
　　甲戌旬，玉女从神一百三十五人。
　　甲申旬，玉女从神一百三十一人。
　　甲午旬，玉女从神一百三十一人。
　　甲辰旬，玉女从神一百三十五人。
　　甲寅旬，玉女从神一百三十五人。
　　六甲兽士十二人。
　　六甲旬，将玉女旬吏符神，合九百六十六人。
　　子兽士，鼠头人身，持镶黑衣。
　　丑兽士，牛头人身，持舒黄衣。
　　寅兽士，虎头人身，持戟青衣。
　　卯兽士，兔头人身，持戟青衣。
　　辰兽士，龙头人身，持戟黄衣。
　　巳兽士，蛇头人身，持戟赤衣。
　　午兽士，马头人身，持戟赤衣。
　　未兽士，羊头人身，执戟黄衣。
　　申兽士，猴头人身，执戟白衣。
　　酉兽士，鹦头人身，持弩白衣。
　　戌兽士，狗头人身，持弩黄衣。
　　亥兽士，猜头人身，持镶黑衣。
　　已上符并用朱书。
　　六甲三金五龙六石室，九百六十卷，以此卷为诀。知者度世，立致行厨，万邪不干，神无敢当，所以行攻破房庙，收鬼，治邪，救疗百病。服六甲神符，役使万灵，不得危人自安，念行仁义，消灾度厄，必获仙道，与天相毕。
　　不入污秽为上。若临丧产之家，服解秽符解之。
　　上清黄庭养神经竟
　　
