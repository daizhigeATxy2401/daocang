正一法文经护国醮海品
　　经名：正一法文经护国醮海品。撰人不详，约出於南北朝。系早期天师道经典《正一法文》残本之一。一卷。底本出处：《正统道藏》正一部。
　　正一法文经护国醮海品
　　太上告仙人豆子明曰：将来国主帝王有国土不安，星宿错度，日月失昏，阴阳不调，兵革四起，疫毒流行，兆民死伤，汝等徒众宜加救护禳灾，请福灭障消殃，宜设河图普告大醮，以谢三十二天，三十二帝，日月星宿，游玑玉衡，三十六地，名山大川，仙宫洞府，土地真官。可用饮食饼果千二百盘，金龙环璧，本命纹缯，五方镇彩，金钱镇绢，幡香灯烛，仙官神座，章信纸笔书刀事事洁序，罄竭丹诚，奏上章表，悔谢愆负，祈请福恩镇信之物。天子用疋，诸侯用丈，庶人用尺，亦可三百六十盘，亦可二百四十盘，可令精勤道士一十二人，亦可九人，亦可三人，沐浴清争烧香洁服斋戒，吉日登坛，启告遍谢事讫，即以醮座金龙环璧青纸青丝银板筹算散诣名山大川，章醮投告，可用饮食饼果三十六盘，亦可二十四盘，其本命纹缯五方镇彩金钱缯绢香油灯烛纸笔神座之具，事事降臧元数，罗列敷陈，以告洞府仙官，具陈丹款，请福禳灾，投於清玲之渊，山洞之所，保延国祚，记上仙名，其银板题文当如灵宝简式，藏投深山深水，勿使漏泄密则福降，泄则祸臻，长沦幽夜，终不蒙佑。太上重告子明日，夫学仙道士宜笃志勤苦，为国立功，救护苍生，先物后己，章醮钱铢座席散造功德，舍施贫穷，营建静舍，烧香然灯，念济一切，放生度死，功满三千，白日升天。是时豆子明等首体投地，同声称善，作礼而退。天、师君日，自淳风渐薄，浇伪竞生，道德不行，百灾俱起，能令国土不安，居家虚耗，妖怪互出，疫疾流行，生事轴轲，动遭凶祸，或弹官黜职，禄位不进，贵贱怨憎，谤毁凌辱。或偷盗劫掠，惊动.内外，国失土境，民丧钱财，恐放纵横民人死叛，或儿孙反乱，门户不昌，所作违心，举动不利，若有此灾，皆宜醮杞龙神或海龙江龙河水宅龙，任意祀之。
　　醮法须清争，诸果实随时所珍，每令芳香，当用吉日，三年为之，国安民丰，家内富溢，米谷盈仓，九年为之，金帛自积，所向果从此法神验，道不欺人。其镇座用金银珍宝；缯彩锦衣，着座上龙神衣之；金龙五枚，各重一两；本命纹缯，天子用疋紫纹，王公用命纹；五方镇彩随方色，东九、南三、西七、北五、中十二座；绛纹三丈五尺，天子三百五十尺，此物以为法信。
　　东海水帝神王头建大晨宝明之冠，衣青文翠羽飞裙，带青灵九色狮子虎头肇囊，以立春春分日乘碧辇飞龙，上诣高皇玉帝削罪简注仙录，列奏上清玉皇帝前。
　　南海水帝神王头建大晨宝明之冠，衣赤锦文裙，带丹灵紫绶三色击囊，常以立夏夏至之日乘蛟龙飞行云舆，上诣高皇玉帝削罪简注仙录，列奏上清玉皇帝前。
　　西海水帝神王头建大晨宝明之冠，衣素锦飞裙，带素灵命神之章，九色狮子虎头肇囊，常以立秋秋分之日乘素霞飞舆，上诣高皇玉帝削罪简注仙录，列奏上清玉皇帝前。
　　北海水帝神王头建大晨宝明之冠，衣炁锦飞裙，带豁落七元五色狮子虎头肇囊，常以立冬冬至之日乘炁霞飞舆，上诣高皇玉帝削罪简注仙录，列奏上清玉皇帝前。
　　凡醮海神法，常随四时上天日醮之，又以正月十五日、七月十五日、十月十五日，率言上天三宫功过罪福生死简簿，应生者言左宫，应仙者言中宫，应死者言右宫，谪役长徒大小劫会水中万灵之事，随所由列言，上下相应，若有考炁未正者，皆申三会考正，又言天地水三官。
　　次存神
　　次呜天鼓
　　次发炉
　　太上玄元五灵老君当召功曹使者，左右龙虎君，捧香使者，三气正神，急上关启三天太上玄元道君，臣等正尔烧香设醮速达径御帝前。再拜
　　次称法位
　　泰仙都正一平炁，系天师某治炁道士，小兆男官臣某甲稽首再拜。
　　谨奉请东方高上九玄玉虚帝皇泰清玄元。上三天元极大道太上老君，诸君丈人，汤谷玉女，扶桑大帝君，天帝君，中央黄老君，九老仙都君，九炁丈人，太清玉陛下，上清太真玉宝王，上相东海玉门东华小童君，高仙万圣玄极天尊。再拜
　　谨奉请东海神阿明何归君，再拜
　　谨奉请南海神祝食刘嚣君，再拜
　　谨奉请西海神乘李口濑君，再拜
　　谨奉请北海神禺强昊禽强君，再拜
　　谨奉请汤谷青华方诸官水帝神仙灵官诸龙王，
　　谨奉请青灵南水会宫水帝神仙灵官诸龙王，
　　谨奉请北都罗邓宫神仙诸灵官诸龙王，
　　谨奉请碧海三神仙蓬莱方丈瀛洲水帝
　　诸宫神仙灵官诸龙王，
　　谨奉请五方龙神君，
　　谨奉请五方龙王，
　　谨奉请五方龙王丈人，
　　谨奉请东方青帝青龙神王君，
　　谨奉请南方赤帝赤龙神王君，
　　谨奉请西方白帝白龙神王君，
　　谨奉请北方炁帝炁龙神王君，
　　谨奉请中央黄帝黄龙神王君，
　　谨奉请天上飞龙神君，
　　谨奉请地下伏龙神君，
　　谨奉请日月神龙神君，
　　谨奉请星宿神龙神君，
　　谨奉请云龙雨龙神君，
　　谨奉请五岳灵山丘阜一切神龙君，
　　谨奉请守护国土宫殿府库龙神君，
　　谨奉请三河九江四海四渍洞源洞渊清
　　玲千川万谷十二淮津河伯河侯，四方
　　八极水帝水府一切龙神君，并各严装具冠降席临飨。再拜。
　　臣某谨上启束海小童君，海内诸宫神仙灵官水帝，水府一切官属诸龙王神君等，臣幸藉宿庆运生，人品忝染道流，情希拯济，思欲佐国扶命，救度苍生，不胜战越，今有词诚谨当宣奏。
　　次读词
　　谨按词文深诚丹梼，既承凭仰，不敢寝默，伏惟
　　皇上寸心所寄，志在卑宫薄食，子育黎民，荷天重任，愿行道德，思欲诞敷
　　皇化，治合无为，三省九思，保安
　　宗社，大同天下，以副朕怀，凭仰海神龙王，曲就醮礼，垂慈临飨，集福邦家，谨具启
　　闻，臣某再拜。
　　次上香
　　臣某谨重上启海神龙王水帝水府一切官属，乞降神明之大慈，感应苍生之请，愿恩流有识，泽及无心，一反佑丹诚，冥福加助，使
　　皇帝神威被远，谋谟日明，洞察幽玄，晓知前事，凡有祈愿莫不遂情，乞天下安宁，兆庶平泰，六合归化，似星回之仰辰极，万国来王，若川流之赴沧海，休兵偃甲，放马息牛，子育黎民，不严而治，修行道德，以答洪恩，乞天灾云销，地祸雾散，臣忠子孝，君惠父慈。
　　皇帝永保乾尊，如天不变，皇后长居坤重，似地不移，皇太子诸王兄弟等并各盘根，帝本繁茂，皇枝万岁千秋，荣华不绝，普天率土，灾害不生，地狱停苦，团圄息讼，含灵沾庆一切蒙福神明慈力，所愿称心，万善嘉会，荷恩罔极，臣某再拜。
　　次上香
　　臣某等上启束海小童君，海内诸宫神仙灵官水帝、水府一切官属诸龙王神君等。
　　皇帝今请福禳灾，奉请众官，献此微醮，伏愿大圣玄鉴，有如影响，辞不再陈，言无郑重，礼谢既周，行香已毕，云车玉舆，羽盖上升，晷漏易移，不敢稽滞，下土荒秽，不可久停，愿垂哀悯，曲加洪泽，臣某稽首再拜奉送。
　　次吟送神赞
　　次上香
　　次复炉
　　香官使者，左右龙虎君，侍香诸灵官，当令此问醮所自然生金液丹精芝英，百灵众真，交会在此香火案前，愿臣等学道克获上仙。
　　皇帝受福天下，蒙恩十方，仙童玉女，侍卫香烟，传奏所言，径御神前。
　　元始灵宝告水帝削除罪简上法
　　灵宝某帝先生某甲，年若干岁，某月生，愿神愿仙长生不死，三元同存九府水帝十二河源江海淮济冥灵大神，乞削罪名，上闻九天，请诣水府金龙驿传。
　　太岁某年某月朔如干日子，於某国告下。
　　右朱书银简上，以青纸裹简，青丝缠之，金龙负简，以投三河之渊。
　　次叩齿三通
　　次发炉
　　元上三天云云
　　次读简置案上祝日
　　元始五帝，上帝高尊，十方至真，太华灵仙，赤文告命，无幽不关，上御九天，请下玉文，日月五星，北斗七元，中告五岳四方灵山，下告河海十二水源，九府水帝，冥灵大神，今日上告，万愿开陈，请投玉简，乞削罪名，千曾万祖，九族种亲罪相连，染及得某身，并蒙削除绝灭种根，记名水府，言上帝前七祖，父母去离八难，上登九天，衣饰自然，某罪释散，万神成闻，请以金龙关盟水官，请如所陈金龙驿传。
　　次上香
　　次复炉
　　香官使者云云
　　元始灵宝告山简求仙上法
　　灵宝某帝先生某甲，年如干岁某月生，命属某帝，名系某山，愿神愿仙，长生度世，飞行上清五岳真人，至神至灵，乞削罪籍，上名九天，请诣灵山金龙驿传。
　　太岁某年某月朔如干日子，於某岳告下。
　　右朱书银简上，以青纸裹简，青丝缠之，金龙负简以投名山。
　　次上香
　　次发炉
　　无上三天云云
　　次叩齿九通，读竟，祝曰
　　玄上开明元始监真上帝五老赤书丹文，天地本始总领三元摄黑君会催促举仙高上符命，普告十天日月星宿，五岳灵山，天下地上冥灵大神，监生主录南上三门关领玉简勒名丹篇，削除罪书上辅帝臣千曾万祖，九族种亲，皆蒙解脱五道八难，去离三恶，魂升九天，生死开度，万劫长存，今日上告万神启闻，请以金龙关盟真官请如所告金龙驿传。
　　次上香
　　次复炉
　　香官使者云云云
　　元始灵宝告宅简文
　　灵宝某帝，先生某甲年如干岁，某月生，命系九天北斗，领籍愿神愿仙，长生度世，飞行上清中皇九地戊己黄神土府五帝削除罪录，勒名太玄，请诣中宫投简记名金钮，自信金龙驿传。
　　太岁某年月朔日子，於某斋坛中告下。
　　右朱书银简，青纸裹之，青丝缠钮九只金龙，一枚埋住中官，悉如上法？
　　次於中庭向王叩齿十二通，读
　　简竟，祝曰
　　天开地张，九黑分灵，三元洞府，十方朗清，五老上帝，开真镇生，丹书赤文，元始上精，普告天下，九土皇灵，今日上告，万仙定名，我愿神仙，请投玉名，上府太皇，勒除罪刑，奏简上官，列簿华清，早得飞腾，天地同灵，九祖种亲，腐骸更荣，魂升南宫，受化仙庭，吉日告命，万神咸听，请以金龙，表盟至情，请如所告，金龙驿传。
　　次捻香
　　次复炉
　　香官使者云云
　　正一法文经护国醮海品竟
　　
