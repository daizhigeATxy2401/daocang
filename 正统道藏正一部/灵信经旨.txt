灵信经旨
　　经名：灵信经旨。撰人不详。二篇同卷。底本出处：《正统道藏》正一部。
　　灵信经旨
　　昔晋平公时，有道臣师旷，指天老经中微妙神法，通幽明未来之兆，接引於公。公乃一观，触事预知。盖以因德所施，天道降鉴。示后流传，世上道者皆知。况昔三天九要之书，尚流下土。既习知一。修生之道，宁不显图，永为保命之书。知闻修道君子，今则抄诸圣要旨，就一轴之统，展烛前经，以光圣道，乃命为《灵信经旨》云。
　　天之三明，日月星也。人之三明，耳目心也。神栖於心，至通灵也。观幽鉴明，神能知也。天之所知，辅星察也。人之所知，神光观也。察星观光，逆知前也。全身之理，审其信也。志之隐密，无视凡也。已分阴阳，天之赐也。资身益命，兢兢耐也。察其星明，吉之兆也。众见独昧，凶致亡也。七日之内，必当姐也。观其神光，目之訾也。以指按之，神之验也。青色病兆，赤色德也。白有丧伤，黄当喜也。黑主奸盗，辨其真也。按之无光，必凶亡也。一劫为期，审回时也。一来七去，明其数也。克日不移，预知光也。此之信候，幽之烛也。六一神动，必看报也。内外参审，凶之吉也。官应内肝，诸皆仿也。十二时中，嚏喷呵欠，烦躁僭也。面目俱热，恍惚迷也。香臭腥熬，皆先惊也。当专体候，鉴之神也。辛酸疼痒，听其报也。瞤动刺剖，认其兆也。耳鸣心忪，惕惕震也。观光急行，随明吉也。取安舍危，自当测也。行住坐卧，晓夜存也。左右前后，取於明也。无光之处，不得去也。渡涉无光，必遭溺也。山宿无光，辄莫去也。必有崩摧，不然陷也。行时无光，不须行也。在处无光，不须住也。差路观光，明之是也。渴之寻水，亦之同也。凡欲战敌，审之观也。赤光胜喜，白光伤也。黄光自现，必加爵也。傥若无光，阵前亡也。他食无光，必有毒也。心动鼻酸，兼光去也。同倡相害，且宜避也。心动鼻痒，颊瞤兼也。此之是贼，存光验也。光见其黑，言不虚也。一瞤一黑，看之数也。预作堤防，其危兔也。舌动脐动，心兼振也。唇瞤恍惚，神光去也。子欲害父，急须备也。肘瞤光去，妾为贼也。掌瞤光去，亲戚贼也。心忪惕惕，光去动也。弟欲谋兄，奸凶恶也。右足下瞤，公事行也。左足下瞤，私事行也。心动颊瞤，光离目也。朋友为贼，勿相交也。心忪惕惕，目瞤急也。神光不见，道间损也。妇有外情，私通他也。兼欲相害，切须防也。心动恍惚，脚不住也。堤防上下，兵欲分也。耳忽无闻，神光去也。坐起急避，起急行也。人欲来害，避而免也。脚心中瞤，两边贼也。左右御之，前后安也。耳鸣心动，神光藏也，人欲相谋，无为害也。右目而动，他人事也。左目而瞤，己之事也。耳鸣鼻酸，上人怪也。行在道路，忽恐怖也。心忪震动，兼足疼也。必有贼来，攻劫定也。歧伯专信，辨认贼也。甲乙之日，应其形也。身长面青，杏子眼也。丙丁之日，贼性快也。中形面赤，能言语也。戊子之日，蓬头黄也。中壮腹大，是其真也。庚辛之日，唇吻缺也。性好猎也，端严白也。壬癸之日、身长黑也。兼多见解，审而辨也。周公孔子，不忘法也。古来上士，习其此也。天下芳名，称其圣也。
　　汉高心动，栢人谋也。赖显神光，免其祸也。襄子马惊，刺客伏一也。观光避恶，马之信也。童子不乐，欲归天也。耳鸣无闻，悲哀感也。两手拧之，捧其雷也。黄庭圣法，自当回也。光藏於目，精藏於阴，声藏於耳，气藏於鼻。四信俱到，死之兆也。
　　刘根真人灵信经
　　子日：右耳旦鸣，有喜事，夕鸣有女子事。左耳旦鸣准上，夕鸣遇酒，颐庠，有事喜。右目上脸下脸旦暮啊，主父母怡悦。左目上下脸瞤，有事皆喜。旦暮善嚏喷，有喜事。眉痒，有朋友相呼。
　　丑日：右耳旦鸣，有喜事，夕鸣有君子相遇。左耳旦鸣，有女子相逢喜事，夕鸣有喜复遇酒食。右目上脸瞤，有亲知相遇，下脸瞤吉来，久有女子思之。面热，忧父母。嚏喷，有朋友相遇。
　　寅日：右耳旦鸣，逢贵人，夕鸣得财。左耳旦鸣多得财，夕鸣有凶事。颐痒，得财，父母有信。右目上脸瞤，主得财，下脸瞤逢酒食。嚏喷，有凶事来，久有斗讼。面热，有死亡。眉痒，喜庆。
　　卯日：右耳旦鸿，逢欢乐，夕鸣遇酒食。左耳旦鸣，家口有事，夕鸣有移徙。右目上脸瞤，遇人来，下脸瞤有喜语。颐疼，遇酒食来，久有喜事。面热，有喜乐。嚏喷，有斗峥。眉疼，得信。
　　辰日：右耳旦鸣，有乐，夕鸣有行人至。左耳旦鸣，逢欢乐，夕鸣有远人至。颐疼，高迁。右目上脸瞤，得财及忧，下脸瞤有儿女忧，来久忧死。嚏喷亦同。面热，有酒食，颊痒，有亡遗。
　　巳日：右耳旦鸣，有喜事，夕鸣有远信。左耳旦鸣，有喜语事，夕鸣有丧事。右目上脸旦瞤，逢酒食，下脸啊有庆贺。左目上脸旦瞤，有喜语，下脸夕睛有争讼。迹痒，逢酒食来。久嚏喷，亦同。面热，有忧事。眉痒，有喜事。
　　午日：右耳旦鸣，有田宅事，夕鸣有死亡事。左耳旦鸣，有喜事，夕鸣有贵人召。迹痒，有喜悦。右目上脸旦瞤，有喜事，下瞤同，亦有妇女事。左目上瞤，有人相问，下脸夕瞤，有征异，事来久忧。面热，亦有忧。嚏喷，遇酒食。眉颊瞤痒者，有卒惊。
　　未日：右耳旦鸣，得财，夕鸣有人相访。左耳旦鸣，吉兆到，夕鸣食酒至。右目上脸旦瞤，得财，下脸夕啊忧争讼。左目上脸旦瞤，有女子思之，夕瞤有喜事来，久有欢宴。面热，有喜事。嚏喷，有聚会。眉颊痒，得财。颐痒，有远人至。
　　申日：右耳旦鸣，有酒食，夕鸣争讼。左耳旦鸣，有喜事，夕鸣有丧亡。颐痒，有斗讼。左目上脸旦瞤，得财，下脸夕瞤有争讼。左目上脸旦瞤，所求皆得，下脸夕瞤忧家事，久父母至。面热，忧女子死。嚏喷，忧丧亡。眉颊疼，得远信。
　　酉日：右耳日一鸣，有服，夕鸣有贵人来。左耳旦鸣，逢酒食，夕鸣有客至。右目上脸旦瞤，得财，夕瞤有喜事。左目上脸旦瞤，有丧亡，下脸夕瞤有女子亡来，久有口舌。面热，有喜。眉颊头俱痒，有好事。
　　戌日：右耳旦鸣，得财，夕鸣逢盗贼。左耳旦鸣，得财，夕鸣忧丧事。右目上脸日一瞤，得财，下脸夕瞤有喜。左目上脸旦瞤，遇善人语，下脸夕瞤有忧来久。面热，有国争。嚏喷，忧事。眉痒，有丧事。颐痒，有口舌。颊痒，得病差。
　　亥日：右耳旦鸣，有人相招，夕鸣有酒食。左耳旦鸣，有丧事，夕鸣亦同。右目上脸旦瞤，所求如意，下脸夕瞤他人有喜。左目上脸旦瞤，得财，下脸夕瞤，有争讼。颊痒，君子思之。面热，忧远人不到来，亦有女子言念。嚏喷，遗失却得。眉痒，有人说喜事。颊痒，得人钱物。
　　灵信经旨竟 
　　
