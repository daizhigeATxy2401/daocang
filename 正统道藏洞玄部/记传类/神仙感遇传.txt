神仙感遇传
　　经名：神仙感通传。唐末五代杜光庭编撰。五卷。底本出处。《正统这藏》洞玄部记传类。参校本：《正统道藏》太玄部张君房编《云笈七签》。
　　目　录
　　卷一
　　王　杲　　　　吉宗老
　　何道璋　　　　谢　贞
　　李　岌　　　　叶迁韶
　　牟羽宾　　　　于满川
　　侯天师　　　　韩氏女
　　王　截　　　　王从纪
　　崔玄亮　　　　钱道士
　　令狐绚　　　　李　荃
　　邓　老　　　　杨　初
　　刘彦广　　　　丰尊师
　　宋文才　　　　刘　景
　　卷二
　　蓬　球　　　　王可交
　　陈　简　　　　邵　图
　　昊　翻　　　　王　生
　　金庭客　　　　费玄真
　　白桩夫　　　　李　颜
　　李　班　　　　裴沉从伯
　　卢山人　　　　权同休友人
　　卷三
　　御史姚生　　　荆州韶石
　　曹桥潘尊师　　相国卢钧
　　李公佐　　　　五子芝
　　何　亮　　　　薛长官
　　卷四
　　谢　墦　　　　郑又玄
　　卢道流　　　　成　生
　　徐定国　　　　京兆华原陆尊师
　　明皇十仙　　　虬须客
　　东明油客　　　王　璘
　　梓州牛头寺僧　任公瑾
　　岐阳女子　　　
　　卷五
　　崔希真　　　　越僧怀一
　　杜　晦　　　　昊淡醋
　　王　廓　　　　燕国公高骈
　　杨大夫　　　　薛　逢
　　蜀　民　　　　康知晦
　　僧悟玄　　　　费冠卿
　　紫逻任叟　　　朱含贞
　　昊善经　　　　杨晦之
　　清河房建　　　僧契虚
　　神仙感遇传卷之一
　　广成先生杜光庭纂
　　王杲
　　王杲者，湘南人也。其家近王乔观，迹古所造，殿宇台阁，功用甚奇，而岁久荒棘，渐欲瞋坏。杲每疚心而无力崇茸，唯祀像设使，耕农稍赡，必旋议修营。其家牧童，於观侧牧牛，见一村夫，黄赤而短发，力壮於常人，好与之戏。或较力焉，牧童多不胜。常伺牧童来，即与之游狎。杲或责其归晚，因话其由，杲曰：若是鬼怪，身玲而轻，童曰：此体玲而重，少语行迟。杲曰：明日复去，当随而伺之。但与其效力，吾将助汝擒之。明日牧童复往，此人亦来，因效力而杲共仆之，乃金人也。异归甚轻，至家乃重，及数千斤，背上文曰：修观之外，以答王杲。杲乃货金修观，数年而毕。王杲子孙，至今巨富也。
　　吉宗老
　　吉宗老者，豫章道士也。巡游名山，访师涉学，而未有所得。大中二年戊辰，於舒州村观遇一道士，弊衣冒，风雪甚急，忽见其来投观中。与之对室#1而宿，既螟，无灯烛，雪又甚。忽见室内有光，自隙而窥之，见无灯烛而明，唯以小葫芦中出袅被帷喔，捆褥器用，陈设服骯，无所不有。宗老知其异，扣门谒之，道士不应，而寝光亦寻灭。宗老乃坐其门外，一夕守之，冀天晓之后，聊得一见。及晓推其门，已失所在，宗老剖心责己，周游天下以访求焉。
　　何道璋
　　何道璋者，阗州天目山道士也。修奉精勤，远近所敬。其香灯，斋醮所得财施，皆以崇茸观宇，兴置像设。虽荒坛坏殿，玄门古迹，必力而创之，如此者多矣。天目观，为野火所焚，屋宇略尽，躬持畚镭五六年，而楼殿鼎新矣。天目东有峻崖，上倚枯树，树下往往有光。道璋将植松桧，伐其枯拼，崖石随堕，中有嵌穴，得《上清古经》七十余卷，丹墨文篆，一如新制。而方事缔构，未暇阅览。有道士从而借之，欲潜将去，忽然风雨暝暝，而失其经。既失之后，无复知其所在。
　　谢贞
　　谢贞者，临耶工人也，善污慢，而用意精、确。尝煦工修泥鹤呜观上清宫，宫即天师在蜀时所制，贞研精尽意，慢饰用密。忽见道士引二从者观焉，神彩异常，身长九尺，自门而入。谓贞曰：山中难值修茸，颇愧用心，以手画地，作一符，令再三审记。曰：此后有疾者，虽千里之外，符必效。勿多取钱，可资家而已。贞记其符，行之极效，大获金帛，而家业丰焉。
　　李岌
　　李岌者，桂州人也。采樵，歇於大树下，见树枝间有一卷书，取而看之，或有识者，皆鬼神之名。读其名字，鬼神随应之。父母异其事，潜抄不识字，辩之於人也。然后褊能自读呼鬼神姓名，一一皆应。遂能役使鬼神，隐形藏影，或步行水上，或喝水逆流，变化万端，无所不可。人或疑其幻化，欲擒之於官。乃曰：我自法戏，不扰於人，何为怪也？复隐居阳朔山修道，至今犹在。
　　叶迁韶
　　叶迁韶者，信州人也。幼年采樵，避雨於大树下，忽见雷公为村枝所夹，奋飞不得，村枝雷霹后却合，迁韶为取石楔开枝问，然后得去。仍愧谢之曰：约来日却至此可也。如其言，明日复至树下。雷公亦来，以墨篆一卷与之曰：此行之，可以致雷雨，桔疾苦，立功救人也。我兄弟五人，要雷声，唤雷大雷二，必即相应。然雷五性刚躁，无危急之事，不可唤之。自是行符致雨，咸有殊效。尝於吉州市中醉，太守擒而责之，欲加凌辱。迁韶於谐下，大呼雷五#2一声。时中早日，日光猛炽，便震霹雳#3一声，人皆斯沛。太守下阶礼接之，请为致雨，信宿大霪雨，泽遂足。因为远近所传，游滑州时，方久雨，黄河泛，官吏被水为劳，忘其寝，迁韶以铁扎长二尺，作一符，立於河岸之上，水涌溢推阜之形，而沿河流下，不敢出其符外，人见垫溺，于今传之。人有疾请符，不择笔墨，书而授之，皆得其效。多在江浙间周游，好啖荤腥，不修道行，后不知所之。
　　牟羽宾
　　牟羽宾者，成都洛带人也。家贫，煦力於市。一旦，有少年道士，立於路中，见而问之曰：我有衣檐，要求一人力送之，入成都可乎7 羽宾许之，遂行至大束市北街，日方辰已问，道流谓之曰：日既未午，此不能住，径往山中矣。又随其行，稍晚，已到青城山门。自神庙入竹林中，有小屋十许问，道流自开锁钥。入内，房宇清洁，而别无人居。令其庙中取火，道流於篱落问采攘野菜，烹而与吃。乃曰：不欲留宿此，欲遣去又无钱，有一册子与之。开其数叶，见有文字。云：此方可以变髭发，依方合之，可终身衣食，必有所遇。既而出山，及施婆店，乃夜计其道途，自早及暮，二百余里，羽宾依方制药，行之甚效。相国燕公在，蜀，召见之，乃与冠被，改名羽宾。其册子内，止於一首方，无复他字，其方亦无传得者。
　　于满川
　　于满川者，是成都者乐官也。其所居邻里阙水，有一老叟，常担水以供数家久矣。忽三月三日，满川於学射山至真观看蚕市，见卖水老人，与之语，云居在侧近。相引蚕市，看讫，即邀满川过其家。入橙竹径，历渠堑，可十里许，即见门宇，殿阁人物，谊阗有像，设图绘若宫观焉。引至大厨中，人亦甚众，失老叟所在，问人，乃葛琐化厨中矣。云来日蚕市，方营设大斋，顷刻之问，已十日#4矣。卖水老叟，自此亦不复来。
　　侯天师
　　侯天师者，九陇木头市人也。因蚕市於葛琐化，误损一客道流衣担，惊惧异常。道流殊不为怪，乃授一道符，云：依此书之，可理众疾，以资终身衣食也。依而行之，至今弥效。初时云天师符也，今人号之为侯天师焉。
　　韩氏女
　　韩氏女者，雒县真多化人也。刘辟据成都府，天军西讨，兵士将及於真多市，士庶奔迸窜於草莽中。女十五六岁，其家力足，亦未惯徒步远涉。乃投真多观中，於殿束大厨内，有童子引入其门。见年少女官数人，窗下弈棋。·既令引见老大女官一人，谓之曰：不惯惊恐，但安心看棋。如是良久，与之饭撰。讫曰：恐其家忧之，可令归去也，复令童子引至其家，已三日矣。韩氏乃大修观宇，崇严像设，以报其恩焉。
　　王钗#5
　　进士王截，渔经猎史之士也。孜孜屹屹，穷古人之所未穷，得先儒之所未得，着《灸毂子》三十卷，六经得失，史册差谬，，未有不缄其膏而药盲矣。所着有二锺之篇#6，释喻之说，则古人高识酒鉴之上，有所不逮焉。嗜酒自娱，不拘於俗。酣畅之外，必切磋义府，研窍词枢，亦犹刘阑之诟诮古人矣。然其咀吸风露，呼嚼岚霞，因亦成疹，积年若玲，而莫能愈。游宴#7中，道逢樱杖梭笠者，鹤貌高古，异诸其侪，名日希道。笑谓之曰：少年有三感之累耶？何若#8瘠若斯？辞以不然。道曰：疾可愈也，余虽释悟#9有炉鼎之功，何疾之#10不除也。截委质以师之，斋于漳水之滨，三日，而授其诀曰：木津天魂，金液地魄，坎离运行，宽无成#11，金木有数，秦晋合宜。近效六旬，远期三载尔。歌曰：魄微入魂牝牡结，阳吻阴滋神鬼灭，千歌万赞皆未央，古往今来#12日月受而制焉饵之，周星疹且廖。乃隐晦自处，佯狂混时，年八十矣，陪於彭山道中，识者座之。无几，又在成都市，常寓止乐温县。时挚兽结尾，为害尤甚。截醉宿草莽，露身林问，无所惮焉，期以#13蝉蜕得道之流也。
　　王从纪
　　王从记者，宦官也。蜀王初节制那蜀，黎雅为永平军，从记为监军判官。自是收克成都，罢镇为郡。从记栖寓蜀中十余年，食贫好善，不常厥居。於耶市有老叟，睨而视之曰：将有大息，宾于死所。探怀袖中小瓢，以丹砂十四粒与之曰：饵此旬日而髯生，勿为怪也。可以免难矣。服之三五日，髯果生焉。月余韶诛宦官，从记亦在其数。人或劝其逐去，答曰：君父之命，岂可逃乎。倪首赴挚，太守哀而上请蜀王，特乞宥之，视其状貌，无复宦官矣。
　　崔玄亮
　　崔玄亮，荣阳人也。奕世好道，勤於香火，常讽《黄庭》、《道德经》。宝历中，授湖州刺史，修黄录斋於紫极官，
　　有鹤三百六十五只，集降坛上。内一只，立於虚皇台顶，周身皎白，朱顶而已，紫气弥亘坛所，自辰及酉方散。杭州刺史白居易为赞曰：有乌有乌，从西北来，丹顶火缀，白翎雪开，辽水一去，维山不过，噫昊兴郡，熟为来哉？宝历之初，三元四斋，当白昼，下与紫云，偕三百六十，拂坛诽徊，上昭玄既，下属仙才，谁其居之？太守姓崔玄亮，自是通感，弥加精诚。一日一於静室诵《黄庭》，异香盈室，无疾而死，葬时棺轻若空衣耳。玄亮子金陵幕，拂衣而去，居茅山，唯琴酒自适，亦解形去世。传言湖州刺史，常诵《黄庭经》、《度人经》，执手炉於静室，讽经，奄然化去。归葬荣阳坐宠中，但有手炉法衣也。
　　钱道士
　　钱道士者，杭州临安人也。初为末校，事太守令狐熏，从至京师。时朝廷命金吾将军韩重持节入云南，进士袁循为介，钱生同随循入云南。袁好尚焚修之道。到成都，遇玉局观修黄录道场，袁宿观法事，钱得随之。禁坛既毕二忽有道士，杖剑执水碗，紫衣巍冠，身长七八尺，绕坛之外，周行廊应之下，至钱生前，以槐中水，令钱生饮之。水极甘美，钱饮数呷，道士乃去。钱自此不食，日以光悦，袁深异之，为制冠褐，令其入道。乾符问，犹来往京师，后不知所之。
　　令狐绚
　　令狐绚者，余杭太守熏之子也。雅尚玄微，不务名宦。於开化私院自创静室，三日五日即一度，开室焚香，终日乃出。时有神仙降之，奇烟异香，每见闻於庭宇。因言入静之时，有青童引入，至天中高山之上，朝谒老君。见册命张天师为玄中大法师，以代尹真人之任。初，尹与三天论功於太上之前；太上曰：群胡扰於中原，蚕食华夏，不能戢之，尹真人之过也。再立二十四化，分别人鬼，泽及生灵，道陵之功也。此二者各宜登台宜思，取验於大道。可即动尹真人登一莲花宝台，端寂而坐。顷之，方景昏瞪。又命道陵亦登此台，既坐良久，则奇彩异光，种种变化，人天交畅矣。自是以道陵代尹为玄中法师焉。乙未年，闻令狐之说。丁酉年於西川蒙阳见张道士，云：天师降授道法，远近敬而事之，因聆其天师降教之事，云天师进位，近为玄中法师，与令狐所说符契，论功登台之事，一无异者焉。玄功杳冥，未可详验，聊以纪其异也。
　　李荃
　　李荃，号达观子。居少室山，好神仙之道，常历名山，博采方卫。至嵩山虎口岩，得《黄帝阴符》，本绢素书，朱漆轴，缄以玉匣，题云：太魏真君一年#14七月七日。上清道士寇谦之藏诸名山，用传同好，其本糜烂。荃抄读数千遍，竟不晓其义理。因入秦，至骊山下，逢一老母，髦髻当顶，余发半垂，弊衣扶杖，神状甚异。路傍见遗火烧树，因自言曰：火生於木，祸发必克。签惊而问之曰：此《黄帝阴符》文，母何得而言之。母曰：吾受此符已三元六周甲子矣，少年从何而得之。荃稽首再拜，具告所得。母曰：少年颇骨贯於生门，命输齐於日角，血脑未减，心影不偏，贤而好法，神勇而乐智，真是吾弟子也，然四十五当有大息。因出丹书符一通，贯於杖端，令荃跪而吞之，曰：天地相保。於是坐於石上，与荃说《阴符》之义，曰：此符凡三百言，一百言演道，一百言演法，一百言演术。上有神仙抱一之道，中有富国安民之法，下有强兵战胜之术。皆内出心机外合人事。观其精微，《黄庭》、《八景》不足以为玄；察其至要，经传子史不足以为文；任其巧智，孙昊韩白不足以为奇。非有道之士，不可使闻之，故至人用之得其道，君子用之得其术，常人用之得其殃，识分不同也。如传．同好，必清斋而授之，有本者为师，无本者为弟子也。不得以富贵为重，贫贱为轻，违者夺纪二十。本命日诵七遍，益心机，加年寿。每年七月七日，写一本藏於名山石岩中，得加#15算。久之，母曰：日已哺矣，吾有麦饭，相与为食。袖中出一瓠令荃谷中取水，水既满矣，瓠忽重百余斤，力不能制而沉泉，及还，已失母所在，但留麦饭数升而已。荃食之，自此绝粒。开元中，为江陵节度副使，御史中丞。荃有将略，作《太白阴经》十卷，有相乘，着《中台志》十卷#16。时为李林甫所排，位不大显，竟入名山访道，后不知其所之也。
　　邓老
　　邓老者，家于遂州长江，距通泉界，有庄数千亩，古观在其田中。连值干戈，人户凋散，生计虚声，膏腴榛荒，而疾息不已。一旦，行於观内，见经籍委散，因抢拾收卷际，忽有老人，立而与语曰：此是老君《枕中经》，若勤持诵，可以致福，灾所不侵。邓乃敬听，取老人所指小经一卷，收拾既毕，已失老人所在。此后尽夜持《枕中经》，约数千遍，一二年问，家给力足，当兵戈之际，亦无所惊惧。成都康恭者，常过其家而得之，以精讽念。时邦城重围，死者众矣，康举家十余口，素无储蓄，而骨肉安全，果免其难焉。至今康之长幼，常持此经矣。
　　杨初
　　杨初者，成都人也。家赡，居束市金银行，事亲以孝，行为亲友所称。因游葛仙观，得罗公远真人真容，晨夕以香灯供养。数年，蜀王收成都，重闱于城中，公私力困，其家亦以罄谒纳赡军钱七百千，斋产以充，才及其半。日一夕为官中追迫，而恐老母为忧，不敢令其母知。忽有一村夫，与之语：官钱甚急，何以支吾？初话其忧迫状，此人令初求生铁，备炭火。是夕，来宿其家，於炉中实铁及炭以锻之，相与饮酒。至晚，留药与之曰：此金半以备官钱，半以资家产，我青城罗真人也，约会於青城山，服此药，即当山中相见。如是乃去。视其铁，化为金矣。初偿纳赡军钱之外，日充甘旨。一旦，吞其药，径往青城。时还其家，亦得药与母，母已年老，发鬓黑，半年围解。
　　刘彦广
　　刘彦广者，金陵榈壁仓人也。尝为浙西衙职，事节度使唐若山，若山好道，与其弟若水皆遇神仙，授以道要。开元中，明皇。宠异之，杖节镇浙西，逾年而弃位泛海，遗表於船舫内。监军使以事上闻，诏若水於江岭仙山访之，不知所适。彦广十年后奉使杨州，於鱼行遇若山，檐鱼货之。若山召彦广至其家，门巷陋隘，蒿径荒梗，露草沾渍，才通人行。入门渐平，布砖花卉，台榭繁华之饰，迨非世有。命坐设食。闻其尚负官钱，家内穷罄，悯之，形於容色。既而令於所止店中，备生铁及炭。是夕，唐诣其店，置炭铁烈火而去，谓之曰：汝后世子孙，合於仙山遇道，不宜复民小职，但贞隐丘园可也。此金三分之一，以支官中债，其二丰产资家，勿食珍羞，以增尔禄；勿衣绮诱，以增尔福，阴功及物，力济人之急，道所重也。度人上品《五千文妙经》，勤而行之焉。彦广得金，如其偿官债，营家业於榈壁也。世寿八九十，其孙松后年，入道天台焉。
　　丰尊师
　　丰尊师者，不知何许人也。初为行者，至处州松阳县卯酉山叶天师旧宅观中，居累月，乃白其师，求度为道士，愿於卯酉山居住，许之。师去而独居山中，货衣装市；茅木结舍。既成，野火焚之。复历告乡里，乞竹木，依前茸舍。既成，又焚之。乃栖止岩下数月，频有异物试难而退志，天师降焉。与其白丹，如豌豆大，谓曰：今岁大疫，可将此丹救人，一丸可止一家之疾。由是以丹一斗，救疾保全者极多，众率财帛瓦木功煦为於山顶，创殿宇锺楼，斋坛廊麻，一年而所制毕备，衢州陈儒仆射有疾，召而攻之，不往所施极厚，亦乃不受，陈果不起。其弟主郡广助金帛，以修功德焉。因中元，请众道流二十余人，修黄录道场十五夜。明月如昼，天无纤云。忽冻风暴至，雷声一震，坛中法事次，失丰所在。异香满山，人皆惊异。边巡丰至，曰：适天师与三天张天师并降，赐我神剑。令且於山中修道，续有旨命，即出人问，用此剑扶持社稷。视功德前，果有剑长三尺余，有纸一幅，长四五尺，广三尺，与人间稍同，但长阔顿异，非工所制作。刺史卢司空闻神剑之事，於大厅开黄录坛，请丰及道众以彩舆盛剑迎请入州。去州门三二百步，剑飞跃如电，径入坛心，叹骯殊久。欲送节度使奏闻，丰曰：天师云，佐国之时，自当有太上之命，今非其时，不可遽出。卢然其言，至今在卯酉山尔。昔叶天师尝谓人曰：百六十年后，有术过我者，当居此山，今丰果符其言矣。
　　宋文才
　　宋文才者，眉州彭山县人也。文才初与乡里数人游峨眉山，已及绝顶，偶遗其所资巾，履步求之。去伴稍远，见一老人，引之徐行，皆广陌平原，奇花珍木，数百步乃到宫阙，玉砌琼堂，云楼霞阁，非人世所睹。老人引登珠#17药台，顾望群峰。棋列於地，有道士弈棋。青童采药，清渠濑石，灵鹤翔空。文才惊驰，问老人曰：此为何处也？答曰：名山小洞，有三十六天，此峨眉洞天，真仙所居第二十三天也。揖坐之际，有人连呼文才之名，老人曰：同倡相求，不可久住，他年复来可也。命侍童引至门外，与同倡相见，回顾失仙宫所在。同倡曰：相失已半月矣，每日来求，今日仍得相见尔。文才具述所遇之异焉。
　　刘景
　　彭城刘景，因游金华山寻真访道，行及山半，觉景物异常，山川秀茂。见崇门高阁，势出云表，入门左右，池沼澄澈，嘉树重条，棋布行列，披蔓柔弱，其实如梨，馨香触鼻。景顾望无人，因攘撷其实，於怀袖中，未暇啖食，俄有猾子数个，驰出吠之，竞欲搏噬。景乃苍惶支吾，四顾无瓦石可投，探怀中所摘之果，以掷之，果尽而犬亦去也。回顾前之宫宇，但林谷榛莽而已。时僧休与刘友善，尝话其事迹者也。
　　神仙感遇传卷之一竟
　　#1『对室』，《云岌七签》作『道室』。
　　#2『雷五』，《云岌七签》作『雷王』。
　　#3此句《云岌七签》作『使震霹一声。』
　　#4『十日』，《云岌七签》作『三日』。
　　#5《云岌七签》作『进士王截』。
　　#6此句《云岌七签》作『所有二种之篇』。
　　#7『宴』，《云岌七签》作『燕』。
　　#8『若』，《云岌七签》作『苦』。
　　#9『悟』，《云岌七签》作『作』。
　　#10《云岌七签》此句无『之』字。
　　#11此句《云岌七签》作『宽猛无成』。
　　#12此句《云岌七签》作『古往今来抛日月』。
　　#13『以』，《云岌七签》作『亦』字。
　　#14『一年』，《云岌七签》作『二年』。
　　#15『算』，《云岌七签》作『算』。
　　#16此句《云岌七签》作『又着《中台志》十卷』。
　　#17《云岌七签》本无『珠』字。
　　神仙感遇传卷之二
　　广成先生杜光庭纂
　　蓬球
　　蓬球，字伯坚，北海人也。晋太始中，入贝丘西玉女山中伐木，忽觉异香，球迎风寻之，此山廓然自开，宫殿盘郁，楼台博厂。球入门窥之，见五株玉树，复稍前，有四仙女弹棋於堂上，见球俱惊起，谓曰：蓬君何故得来？球曰：寻香而至。言讫，复弹棋如初。有一小者登楼，弹琴戏曰：元晖何谓独升楼。球於树一#1立，饥，以舌舐叶上垂露。俄有一女，乘鹤而至，曰：玉华，汝等何故有此俗人。王母即今#2王方平按行诸仙室，可令速去。球惧出门，回顾忽然不见，及还家，已是建平中矣。旧民闻舍，皆为墟墓，因复周游名山访道不返。
　　王可交
　　王可交者，苏州昆山人也。本农亩之夫，素不知道。年数岁，眼有五色光起，夜则愈甚，冥室之中，可以鉴物。或人谓其所亲曰：此疾也，光尽即丧其目矣。父母愚召庸医以灸之，光乃绝矣。咸通十年十一月，可交自市还家，於河上见大舫一艘，给以金彩，饰以珠翠，张乐而游。可交立而视之，舫议于岸，中有一青童引之登舫。见十余人，峨冠羽服，衣文斑驳，云霞山水之状，各执乐器。一人唱言曰：王三叔，欲与汝相见，亦不知何许人也。傍一人言曰：好仙骨为火所损，未可与酒，但不食十年，方可得道耳。以栗子一枚与之，令食。可交食一半，留一半在手中。遂奏乐饮酒，童子复引之上岸。忽如梦中，足才及地，已堕於天台山瀑布岩下，顷刻之问，水陆千里。台州刺史袁从疑其诈妄，移牒验其乡里。自失可交之日，洎到天台之时，已二十日矣，可交自此不食，颜状鲜莹。袁公以羽褐授之，使居紫极宫。越州廉察御史大夫王讽奏曰：始以神游，天上之《箫韶》一曲，俄知梦觉，人问之甲子三旬。虽云十载为期，终恐一朝飞去。诏曰：神仙之迹，具载缣细，灵异可称，忽详听鉴，定非凡骨。况在名山，今古不殊，蓬瀛何远。委本道切加安恤，遂其栖隐。於是任其游息。数年犹在江表问。
　　陈简
　　陈简者，姿州金华县小吏也。旦#3入县未启关，踌躇以候。忽逢道流，其行甚急，睨简，不觉随之。行三五里所，及一宫观，殿宇森炼，旁倚大山。引之一冥室内，有几案笔墨之属，以黄素书一卷、纸十余幅授之，曰：以汝有书性，为我书之。发标视之，皆古篆文，简素不识篆字，亦未尝攻学，心甚难之。道流已去，无推让之所。试按本书之，甚易，半日已毕。道流以一杯汤与之，曰：此金华神液，不可妄得，饮之者寿无限穷。味甚甘美。因劳谢而遣之，曰：世难即复来此金华洞天琅‘出门恍如梦觉，已三日矣。还家习篆书，道劲异常，而不复饮食。太守鲜梓方将受录，颇异其事，以为神仙嘉应，判县状曰：方传秘录，有此嘉祥，既彰悟道之阶，允吋登真之兆。寻复入金华山去，亦时还郡中。
　　邵图
　　邵图者，余姚人也。以孝廉擢第，任江束札曹连假宰邑。晚岁悟道，受符录备簪褐於天台。谢君方易名日正图，奉师之道，逾於其亲。居四明山下叶天师旧址。其弟德温，深於儒学，而未达玄理。图与四明晋绍山丈友善，以兄弟事晋，十余年未尝往来。忽一旦，理策登山访晋焉，於中道遇三道流，携筐攘蔬，偶遇道者，谓图曰：山侧将有干戈，江湖乱离，五谷翔贵，不可居矣。子既栖心於道，当可速游以避地。图视其筐中，皆芝菌药苗辈，亦不敢为请。言罢登山。同行者讶其后至，乃徐话所遇。山之峭睑，号大兰羊额，才通乌径，攀绿一道，以绝他路。图与三人相值同行，皆无见者。是夕，宿晋之庐长迟明，图复还所居，与善友者高谭通夕昧爽问，图衣纸道衣，秉简长跪而化。所蓄书册、衣物，一一条疏，封於其前，发缄视之，则颁遗旧亲交友，靡不周悉。弟拘於儒礼，哭之恸，良久复苏，语曰：吾得道耳，非死也，何哀恸如此？为言讫，奄然复化。是岁，渐有兵戈。自此中原多垒，远近饥馑，率如其言矣。图秉版跪化，弟云坐化，非儒家之事，伸其足而座之。书之者痛其拘於俗，而不达於道也。
　　吴磻
　　昊磻者，别业在湖州卞山下。其侧有堆阜，高三四丈，围数步，巨石歌斜，以盖其顶。墦偶率人力，以长绳挽之，石忽倾侧。其下有石穴，深而甚明。使一人夫锤组而下，见穴中瓮十余行列，两壁下满，中有水如血色。又有诸小器皿，若铜非铜，若金非金，皆有光耀，其锂镂精巧，若非人工。洞穴渐深，惊惧而出。取器之最小者，欲示於外。及出穴，亦失所在，乃以石覆之。其后有人於侧近林中得一铜瓮，可受六七斗，亦满中赤水，倾弃溪中，数日，溪水皆赤。又有老母，拾得文石，光彩可骯。偶坠火中，则异香之气闻於远近，知其非常，因收而宝之。每投火中，异香亦如旧，寻竟亡去。时有里人，得谶云卞山下有无价香、长生药，即老母文石之香，昊墦十瓮之水，符其谶矣。
　　王生
　　王生者，尝游湖州乌程，过金子山下。遇石门大开，遂由其中。居第栉比，闻井棋布，名花异木，迨非人世。其居人，皆霞冠羽衣，风貌高古，若神仙焉。王生周览胜异，颇有寓居之思，赋诗而复往寻之，金子山前，但见巨石峭崔，无复仙境矣。
　　金庭客
　　金庭客，咸通中，自刻溪金庭路由林岭问将抵明州，行二三十里#4，忽迷失旧路，忽忽#5而行，日已将暮，莫知栖息之所。因遇一道士荷锄，明#6津焉。道士曰：此去人家稍远，无寓宿之所，不嫌弊陋，宿於吾庐可也。引及其家，则林径幽邃，山谷冲寂。既憩应下，久之，烹野蔬药苗食之。顷有扣其门者，童子报云：隐云观请来日斋。洎晓，道士去，约童子曰：善祇奉客。客因问隐云观置来几年，去此观近远。答曰：自古有此观，去此五百里，常隐云中，世人不见，故以为名。客惊曰：五百里甚远，尊师何时当还？答曰：尊师往来，亦顷刻耳。俄而道士复归，欲留客久住，客方有乡关之念，恳辞而出，乃遣童子示其旧路。行三二里，失向来所在。及问，岁月已三四年矣。寻即复往，再访踪，无追其处所矣。#7
　　费玄真
　　费玄真者，成都双流县兴唐观道士也。大中末，有道士自称昊子，来止观中。淹留岁余，养气绝粒，时亦饮酒。其为志也，泛然自适，无所营为。忽谓玄真曰：吾欲为师写真，可乎？玄真笑曰：夫欲写真，先须自写。昊子如其言，引镜濡毫，自写其貌，下笔惟肖，顷刻而毕。复自为赞，兼诗二章，留遗玄真。为赞及诗，未尝抒思，赞曰：不材吴子，知命任真，志尚玄素，心乐清贫，涉历群山，偷然一身，学未明道，形惟保神，山水为家，形影为邻，布裘草带，鹿冠纱巾，饵松饮泉，经蜀过秦，大道杳冥，吾师何人，瞩思下土，思彼上宾，旷然无已，罔象惟亲。诗曰：终日草堂问，清风常往还，耳无尘事扰，心有骯云闲，对酒惟思月，餐松不厌山，时时吟内景，自合驻童颜。又曰：此生此物当生涯，白石青松便是家，对月外云如野鹿，时时买酒醉烟霞。又云：寂尔孤游，修然独立，饮木兰之坠露，衣乌兽之落毛，不求利於人间，绝卖名於天下，此山居之道士也。题罢，振衣理策而去，莫知所在焉。
　　白桩夫
　　白桩夫，字永年，湖南衡岳人也，少有高趣，习神仙之道，三元八节，以诣岳中诸观。助焚修朝谒之礼，问玄经参真之义，颇为高尚所叹异。至於负薪汲水，勤苦寻师，不以为替。因得丹书，飞步檄邪之术，修之二十年，由是济俗救民，惩妖松疾，赖其力者众矣。巢寇犯阙，大驾西巡，海内干戈，纪纲凌素，酋豪犷暴者，所在自树置，不遵法度，师必约正道以戒之，从教者多矣。时境内有豪帅，亡其姓名，尝为其子娶妇，吉日之前，一晨，忽有一少年，骑从十余辈，不知所从来，径造其厅事。箕踞诟之曰：我先欲娉某氏女，汝何为夺之？众虽惊骇，莫敢酬对。因使其徒，取熏绛羔鸦青钱束帛备物之数，以还之，而欲迫其女。众疑其鬼物也，豪帅无以拒之，选迅足者走百余里，召师请明。师将至，年少初无惧色，良久自谓曰：白尊师果来矣。乃汶然流涕，跳跃上屋，号呼数声而灭。所致之物皆在，师散之以遗贫病者。师显以逆顺之理谕豪帅，豪帅知非，乃散释堡聚，松解兵卫，复为编民。廉使州将嘉其事，湘衡问贤不肖者，皆美师之德，仰师之教焉。一日，有樵人扣户，曰：西峰岩中有仙人会话，师可造之。师疑其山木之妖也，熟睨其目睛，以辩邪正。方摄衣将行，樵者曰：师功行已着，系籍仙简，何邪之敢？干然毫厘之差，勿为恨也。言毕由他径去，师策杖寻之，至即暝矣。但见崖壁有光，因熟视之，有诗焉，翰墨犹湿，其词曰：清秋无所事，乘雾出遥天，凭仗樵人语，相期白永年。读讫即空壁无字，光亦止矣。
　　李颜
　　黔南节度李颜在镇之日，管内有安居山，巨崖临水，高数百尺，上有灵洞，乡里不知其名，常有神仙居之。欲瞻礼者，乘舟其下，扣舷久之，即有云气异香之应。乡人上陈李公，命道士泛巨舟，备斋醮虔洁，有真仙数十人，累累而集於崖顶，以观听法事者，三四日尚见。至今若祈请者，往往见之也。
　　李班
　　李班者，符秦时人，颇好道术，常於卫国县西南游川穴山。其山冬夏常出水，望之如练，时有瓜叶流出。班入穴寻之，可行三百余步，廓然有明，中有官宇床榻经书几案，有二叉鬓发皓白，对坐床上。班前拜之，顾曰：卿可还无宜久驻。遂辞，出至穴口，有瓜数枚，欲取食之，已化为石。寻故道还家，家人云，班去来已四十年矣。
　　裴沉从伯#8
　　裴沉，仕为同州司马。云其再从伯自洛往郑州。日晚，道左闻人呻吟，下马披蒿莱寻之，见一病鹤，垂翼倪味，翅上疮坏无毛，异其有声，恻然哀之。忽有白衣老人，曳杖而至，谓曰：郎君年少，岂解哀此鹤耶？若得人血一涂，必能飞矣。裴颇知道，性甚高逸，遽曰：某请刺此臂，血不难。老人曰：君此志甚佳，然须三世人#9，是#1０唐已数百岁，隐之谒焉，．留宿及夜。当呼其女曰：可将下弦月子来。其女帖月於壁上，如片纸耳。唐起祝之曰：今夕有客，可赐光明。言讫，一室之内，朗然若张烛矣。见《壶史》。
　　卢山人
　　卢山人。宝历中，往往於白波南草市贩烧扑石灰，人见之累年，多有奇迹。贾人赵元卿好事，将随之游。乃频市其所货，设瓜茗，访其利息之卫。卢亦觉其意，谓曰：观子之意，不在所市，何所为耶？赵曰：窃知长者，埋形隐德，洞过曹龟，愿乞一言耳。卢笑曰：今日且验，主人午时有非常之祸，当有人非意相干，须戒妻子，勿轻应对，闭门临水避之，只可费三贯四百钱耳，无大害也，不然祸甚，君可径为我语之。赵时在张家停，具以此语告张。张素知卢神异，乃闭门伺之。欲午，果匠饼者，负囊而至，如卢所言之状，叩门求耀，怒其不应，足其门诟之。观者甚众，张与其妻子出后门避之，及午，其人乃去。行数步，忽蹶倒而死。良久，其人妻至，号呼见官，官不能平，众人具言张闭户回避之状。官曰：张固无罪，但令为备座埋之具，其人妻亦喜，因为具之，正当三千四百文尔。由是，人争趋之，如市。卢不耐之，竟亦逐去。尝谓赵曰：世问刺客，隐形者不少，逐者得隐形者亦不少，逐者二十年可易形名，又二十年名列地仙，所言率多奇怪。赵云卢生状貌，老少不常，亦不见其饮食。又尝於复州市，与数人行，遇六七人，盛服带酒，卢叱之曰：汝辈所焉，不俊性命。无几，六七人罗拜尘＊中，曰：不敢，不敢。同行者讶之，卢曰：此尽是劫江贼也。其异
　　如此，盖得道隐仙之流也。
　　权同休友人
　　权同休。元和中举进一年#11，先游海湖间#12，遇病贫窘，有村夫佣雇，已一年矣。秀才疾中，思甘豆汤，令其市甘草。雇者但具汤火，竟不为市，疑其息惰，而未暇诘之。忽见折小树枝，盈握搓之，近火已成甘草。又取厅沙授之，为豆汤，诚与真无异，秀才大异之。疾稍愈，．谓雇者曰：余贫疾多时，既愈，将他适，欲市少酒肉，会村中父老，丐少路粮无以办之。雇者遂乃斫一枯桑树，成数筐扎，聚於盘上，以水洒之，悉成牛肉。＂汲水数饼为酒，会村中父老，皆至醉饱。获束缣三十婚，秀才方暂谢雇者曰：某骄遇道者，过亦甚矣，今请为仆役，以师事焉。雇者曰：余少有失，请为佣贱#13，合役於秀才，自有限日，勿请变常，庶卒某事。秀才虽诺之，每所呼指，常蹙蹙不安。雇者乃辞去，因为说修短穷达之数，且言万物无不可化者，唯淤泥中朱筋及发颓，药力不能化。因去，不知所之。
　　神仙感遇传卷之二竟
　　#1『一』，《云笈七签》作『下』
　　#2『今』，《云笈七签》作『令』
　　#3『旦』，《云笈七签》作『早』。
　　#4此句《霎岌七签》作『三二十里』。
　　#5此句《云岌七笔》作『匆匆而行』。
　　#6此句《云笈七签》作『问津焉』。
　　#7此句《云笈七签》作『再访其综，无能知其处所矣』。
　　#8《云笈七签》作『裴沈』。
　　#9按《云笈七签》，此处有一段文字遣漏，『君此志甚佳，然须三世人，是其血方可中用，郎君前生非人，唯洛中胡芦生三世人矣，郎君此行非有急切，岂能却至洛，为求胡芦生耶？裴沈然而返洛中，访胡芦生，裴沉具陈其事，拜而析之。生无难色，取一石合子，大加两指，以针刺臂，济如乳下，满合以授裴曰：无多言也。及鹤处，老人喜曰：固是信士。乃以血尽涂鹤疮上，言与之结缘。既而谓裴曰：我所居去此不远，可少留也。裴觉非常人，以得，吾与之友，出入游处，君自不知，今有一信，托君达之。因裹一朴物，大如羹盎，戒无窃开。共视鹤疮并已生毛矣。又谓裴曰：君向饮浆，当哭九族，但戒酒色耳。裴还洛中，将窃开其朴，四角各有赤蛇出头，乃止。其叔开之，有物如乾大麦饭，因食之，入王屋山，不知所终。裴寿到九十岁也』。
　　#10『然须三世人」以下至末尾一段文字，《云笈七签》无。
　　#11此句《云笈七签》作『元和中举进士下第』。
　　#12此句《云笈七签》作『游江湖问』。
　　#13『佣贱』，《云笈七签》作『凡贱」。
　　神仙感遇传卷之三
　　广成先生杜光庭集
　　御史姚生
　　御史姚生，失其名。郑州刺史郑权叔云：姚罢官，居于蒲之左邑，有子一人，外甥二人，各一姓，年皆及壮，而顽驽不肖。姚之子稍长於二甥，姚怪其不学，日以诲责而息游不恢。遂於条山之阳，结茅以居之，兼绝外事，得专艺学。林壑重深，嚣尘不到。将遣之日，姚戒之曰：每时季试汝之所能学，有不进，必复挞及汝，汝各宜勉焉。及到山中，二子曾不开卷，而但朴断涂坚为务。居数月，其长谓二人曰：试期至矣，汝曹都不省书，吾为汝惧。二子曾不介意，其长学读甚勤。忽一夕，半夜临烛托几，披书之际，觉所衣裘后倨，为物所牵，襟领渐下，亦不知异。徐引而袭焉，俄顷复尔，如是数四。遂回视之，见一小纯，藉裘而伏，色甚洁白，光润如玉，因以压书界方击之，纯声骇而走。遽呼二子，秉烛索于堂中，牖户甚密，周视无陈，而莫知纯所往。明日，有苍头骑扣门，梧策而入。谓三人曰：夫人问讯，昨夜婴兄无知，误入君衣倨，殊以为暂。然君击之过伤，今则平矣，君勿为虑。三人俱逊词谢之，相视莫测其故。少顷，向来骑僮复至，兼抱持所伤之儿，并乳褓数人，衣懦皆绮执，制造精丽，非寻常所见。复传夫人语云：小兄无恙，故以相示。逼而观之，自眉至鼻端，如丹镂焉，则界方所击之迹也。三子愈恐，使者及乳褓皆甘言慰安之，又云。少顷，夫人自来，言讫而去。三子悉欲潜去，避之惶惑。未庾，有苍头及紫衣宫监数十人，奔波而至，前施屏喔捆席炳焕，香气殊异。旋见一油襞车，青牛丹毂，其疾如风，宝马数百，前后导从。及门，下车，则夫人也。三人趋出再拜。夫人微笑曰：不意小儿至此，君昨所伤，亦不至甚恐，为君忧，故来相慰耳。夫人年可三十许，风姿闲整，俯仰如神，亦不知何人也。问三子曰：有家室未？三子皆以未对。夫人曰：吾有三女，殊姿淑德，可以配三君子。三子拜谢，夫人因留不去，为三子各创一院，指顾之间，画堂延阁，造云而具。翌日，有辎饼至焉，宾从璨丽，逾於戚里。车服炫晃，流光照地，香满山谷。三女自车而下，皆年十七八，夫人引三女升堂，又延三子就座，酒肴珍备，果实丰衍，非常世所有，多未之识。三子殊不自意，夫人指三女曰：各以配君子。避席拜谢，复有送女数十人，若神仙焉。是夕合晋，夫人谓三子曰：人之所重者，生也，。所欲者，贵也，但百日不泄於人，令君长生度世，位极人臣。三子复谢，但以愚昧抒格为忧，夫人曰：君勿忧，夫人乃动地上主者，令召孔宣父。须曳宣父具冠剑而至，夫人端立微劳问之，谓曰：吾三婿欲学，君其导之。宣父及命三子，指六籍篇目以示之，莫不了然解悟，大义悉通，咸若素习。既而宣父谢去。夫人又命周尚父，示以玄女兵符、玉璜秘诀，三子又得之无遗。复坐，举言则皆文乐公主遣上玺，书言勉之，国命暂屈高标。至京，亲贵候，谒寒温之外，不交一言，授太子宾客，封国公，及还山，动翰林学士，赋诗送之。
　　荆州韶石
　　荆州利水问有二石，若门，名日韶石。晋永和中，有二飞仙，衣冠若雪，各憩一石之上，旬日方去，居人咸共见之也。
　　曹桥潘尊师
　　杭州曹桥福业观，有潘尊师者，其家赡足，虚襟大#1度，延接宾客，功行#2济人。一旦，有少年，容状疏俊，异於
　　常人，诣观告潘曰：其远聆尊师德义，拯人急难，甚欲求托师院后竹径中茅#3斋内，寄止两月，以避息难，可乎？或垂见许，勿以负累为忧，勿以食撰为虑，只请酒二斗，可支六十日矣。潘虽不测其来，闻欲逃难，欣然许之。少年遂匿於茅斋中，亦无人追访之，亦不饮不食。六十日既满，再拜致谢焉。从容问潘曰：尊师曾佩授符录乎？潘云：所受已及洞玄中盟矣，但未敢参进上法耳。少年曰：师之所受，品位已高，然某曾受正一九州社令录一阶，以冒奉传，以申报答耳。即焚香於天尊前，传社令名字，及灵官将吏。随所呼召，兵士骑乘，应时皆至。既毕，令之曰：传授之后，随逐尊师营卫，召命与今无异。由是兵士方隐。又谓潘曰：可於中堂垒床为坛，设案几，焚香恭坐，九州内外吉凶之事，靡不知也。但勿以荤血为犯，苟或违之，冥必有谴。若精洁守慎，可致长生神仙矣。言讫隐去，不知所之。潘即设榻隐几，坐於中堂。须臾，四海之内，事无巨细，一一知之。如是旬日，为灵官传报，颇甚谊聒。潘勃然曰：我闲人也。四远之事，何须知之！严约灵官，不使传报，答曰：职司不宜旷阙。所报益多，约之不已，潘乃食肉啖蒜以却之，三五日，所报之声渐远，灵官不复至以亡。一夕，少年来曰：吾轻传真诀，以罹谴责。师犯污真灵，罪当冥考，念以前来相容之恩，不可坐观沦陷。别受一卫，广行阴功，救人疾苦，用赎前过。不尔，当堕於幽狱矣。潘自啖荤食之后，自知已失，及闻斯说，忧惧异常。少年乃取米屑，和之为人形，长四五寸，置於壁窦中，又授玉子符两道，戒潘曰：民有疾苦息难来求救者，当问粉人，以知灾祟源本，然以吾符救之，勿取钱，务在积功赎过耳。勤行不替，十年后我当复来。自是潘以朱篆救人，桔灾镯疾，赴之者如市。十余年，年少#4复至，淹留逾月，多话诸天方外之事，然后别去。岁余，潘乃无疾而终，疑其得尸解之道也。
　　相国卢钧
　　相国卢钧，进士射策，为尚书郎。以疾求出为均州刺史。到郡，疾稍加，赢瘠而耐#5见人，常於郡后山斋，养性独处，左右接侍亦皆远去，非公召，莫敢前也。忽有一人，衣饰故弊，瑜垣而入，公请之，云姓王，问其#6自，云山中来。公笑而谓之曰：即王山人也，此来何以相教？王曰：公之高贵，位极人臣，而寿不永，灾运方染，由是有沉绵之疾，故相救耳。山斋无水，公欲召人力取汤茶之属，王止之，以腰巾蘸於井中，解丹一粒，捩腰巾之水，以咽丹。与约#7曰：此后五日，疾当已#8康愈倍常，复三年，当有大息，勤#9立阴功，救人悯物为意。此时当再来，相遇在夏之初也。自是卢、公疾愈，旬日平复。明年，解印还京，署盥铁判官。夏四月，於本务东门道左，忽见山人寻至卢宅，喜#10而言曰：君今年第二限终，为灾极重，以君在郡，去年雪冤狱，活三人之命，灾已息矣，只此月内三五日不康#11，已固#12无忧也。翌日，山人使#13二仆持铁十千，於狗脊坡分施贫病而已。自后复去，云二十三年五月五日午时，可令·一道士於万山顶相#14候，此时君节制汉上，当有丹华相授，勿愆期也。自是公历任清切#15，便蕃贵重，而后出镇汉南之明，年已二十三年矣。及期，命道士牛知微，五日午时，登万山之顶。山人在焉，以金丹二粒，使知微吞之，谓曰：子有道气，而无阴功，未契道品，勤更宜修也。以金丹十粒授於公，曰：当享上寿，无息修炼，世限既毕，伫还蓬宫矣。与知微相揖别#16，忽不复见。其后知微年八十余，状貌常如三十许。卢公年仅九十，耳目聪明，气力不衰，既终之后，异香盈室也
　　李公佐
　　李公佐，举进士后，为锺陵从事，有仆夫，自布衣执役，勤瘁昼夕，恭谨迨三十年，公佐不知其异人也。一旦告去，留诗一章。其辞曰：我有衣中珠，不嫌衣上尘，我有长生．理，不厌有生身，江南神仙窟，吾当混其真。不嫌市井谊，来救人问人，苏子迹已往，注云苏耽是也颛蒙事可亲，公佐字颛蒙莫言东海变，天地有长春。自是而去，出门不知所之，邻里见其距跃，凌空而去。
　　王子芝
　　王子芝，字仙苗，自云河南堠氏人。常游京洛问。耆老云：五十年来见之，状貌恒如四十许，莫知其甲子也。好养气而嗜酒。故蒲帅琅哪公重盈作镇之初年，仙苗届于紫极宫，王令待之甚厚，又闻其嗜酒，日以二磕饷之。问日，仙苗因出，遇一樵者，荷檐於宫门，貌非常也，意甚异焉。因市其薪，厚偿厥价，樵者得金，亦不让而去。子芝令人蹑其后以问之，樵者径趋酒肆，尽饮酒以归。他日复来，谓子芝曰：是酒佳即佳矣，然殊不及解县石氏之酝也，余适自彼来，恨向者无倡，不果尽於斟酌。子芝因降阶执手，与之拥炉，祈於樵者曰：石氏芳嘐可致不？樵者欢之，因丹笔书符一，置於火上。姻未绝，有小竖立于所，樵者动之#17，尔领尊师之仆，挈此二磕，第往石家取酒，吾待与尊师一醉。时既昏夜，门已肩禁，小竖谓子芝仆曰#18：可闭目。因搭其头，人与酒壶偕出自门隙，已及解县，买酒而还。因与子芝共倾焉，其甘醇郁烈，非世所俦。中宵，樵者谓子芝曰：子已醉矣，余召一客伴子饮，可乎？子芝曰：可复书一朱符置火上#19瞬息#20问，闻异香满室。有一人甚堂堂，美鬓眉，紫袍，秉简揖坐，樵曰：而#21坐。引满而巡，二壶且褫，樵者烧一铁筋，以暖紫衣者，云：子可去。时束方明矣。遂各执别，樵者因谓子芝曰：识向来人否？少顷可造河渍庙睹之。子芝送樵者讫，因过庙所，睹夜来共饮者，乃神耳，铁筋之验宛然。赵均郎中时在幕府，自验此事，弘文馆校书郎苏税亦寓於中条，甚熟踪迹。其后子芝再遇樵仙，别传修炼之诀，且为地仙矣。
　　何亮
　　何亮者，商山束阴驿厅子也。役二十年，尝谦谨自持，不敢违怠。一日寒，其雨雪交至，道绝行旅。有一道士，冒雨而至，衣装皆湿。历诣诸店，皆闭门不容。亮见而哀之，延就驿廊下，炽火设食以待之。一夕而行去，将踌跚，曰：荷君此恩，不可无报。因壶中取丹一粒，令吞之。谓曰：大期内可以无疾矣。言讫而去，何亮年已四十余，自此筋力愈充，无复疾苦。乾符初，年九十余矣，状貌四十岁，齿发不衰。信都先生冯君涓，尝召问其事。远近之人，亦具道之，余得此说於信都先生焉。
　　薛长官
　　薛长官者，尝与友人李生自京师同志访道，同游名山，数年未有所遇。而薛南入五岭，言隐罗浮，其志弥笃。李生中道而辗，复归京师，游宦不偶，年迫衰暮。与薛相别三十余年，交亲益疏，骨肉沦丧，晚岁杖策，诣罗浮访之，果与薛相见。薛柄止且久，道术既成，风姿秀颖，肌若水玉。山中华轩层阁，风亭月榭，迨非人世所有。见李容状枯瘁，深所悯恻，谓之曰：子虽欲柄息於此，然终不可久驻。因以金宝厚拯之，命女妓酣宴以饯之。将行，顾见其齿俱缺，－问其故。云：前因弄球子所损，收击在衣带中。取而窥之，令女妓刮去垢污，薛以小刀子剖其缺处，复安二齿，而遣之，戒以木语。及达山下，齿已牢矣。自是十余年，生诸齿皆朽落，所安者，宛而不动。容师张公自给事中出，领兹镇，岁余病瘴虐累月弥甚，公耽尚释氏，众有符药，或言有效者，皆不见信。骨肉将吏，深以为忧。副使信都先生冯君，密谓公之亲吏曰：罗浮薛长官，深有道术，拯人疾苦，远近赖之，可使一介，持信以求其救也。由是命使访之，果得其居处。薛闻而哀焉，谓使者曰：谢张公远遗方物山中，无纸笔，不复寓书，所疾无以为忧，使至之后，可扫洒庭宇，洁斋三日，自当有应。如其言，既至三日，一宅闻异香气，亦无所有，而张公廖矣。复使人资信币入山致谢，使者迷失旧路，竟不知其处所。此盖地仙之俦也，余亦於信都先生得之矣。
　　神仙感遇传卷之三竟
　　#1此句《云笈七签》作『处襟大度』。
　　#2此句《云笈七签》作『行功济人』。
　　#3『茅』，《云笈七签》作『苑』。
　　#4『年少』，《云笈七签》作『少年』。
　　#5此句《云笈七签》作『不耐见人』。
　　#6此句《云笈七签》作『问其所自』。
　　#7此句《云笈七签》作r『以丹与之。因约日』。
　　#8『已』字，《云搜七签》无。
　　#9『勤』，《云笈七签》作『劝』。
　　#10『喜』，《云笈七签》作『会』。
　　#11『不康』，《云笈七签》作－小不康』。
　　#12『固』，《云笈七签》作『困』。
　　#13此句《云笈七签》作『山人令使二仆持钱十千』。
　　#14《云笈七签》无『相』字。
　　#15此句《云笈七签》作『自是公扬历任清切』。
　　#16此句《云笈七签》作『与知微揖别』。
　　#17此句《云笈七签》作『樵者救之日』。
　　#18此句《云笈七签》作『小竖渭其仆日』。
　　#19此句《云笈七签》作『可复书朱符置火上』。
　　#20此句《云笈七签》作『瞬息』，无『问』字。
　　#21此句《云笈七签》作『樵曰：坐』。
　　神仙感遇传卷之四
　　广成先生杜光庭纂
　　谢墦
　　谢墦者，蜀川人也。幼而好道，尝与三人同志，约为弟兄，同游诸山，博采方术。因相与於峨眉山门誓曰：此山神仙所居，必有求道之所。我等三人，於此相别，各入一谷中，随所投诣，看有见遇否。讫分行，墦入木皮谷，约五六里，逢四老人，会坐巨石之上，前有大盘烹肉，共食之次。召墦令坐，揖令食肉。墦告之曰：某志神仙之道，游历名山，久绝荤血，非敢娇妄矣。老人喜曰：子既求道，但入此谷，当有所遇。墦即诣谷中，行数十里，见有台阁华盛，迨非人世所居。入门有道士数人，问其何以至此，具以所至启之。一人熟视墦良久，引至大殿之上，像设俨然。天尊前有经书，委积案几。此人令墦闭目，信手探取一卷，因即授之曰：此天文大篆也，行之可以长生度世，可以积功救人，此非汝久居之处，便可去矣。墦辞道流，得经出山，却至谷口，宿於民家。有小儿堕沸汤中，数处糜烂，举室惊痛，无门救之。墦视天文中，有注字可治者，乃书其文，为灰调水洗之，边巡都愈。自此常以天篆阴功救人。蒙其效者，不可胜计。相国豳公都尉镇成都，招致墦於门下，待以异礼。及朝觐京师，墦亦随至长安。一旦，豳公子弟暴疾，国医盈门，莫能效。公忽记墦神篆之力，促令召之，才至，授毫书之，应手而愈。金帛赐与，凡十数万，一无所取。其后归蜀，复游诸山，不知所之。
　　郑又玄
　　郑又玄者，名家子，居长安中。其小与邻舍闻丘氏子，偕学於师氏。又玄性桥率，自以门望清贵，而问丘寒贱，往往戏而骂之曰：尔非类，而与吾偕学，吾虽不语，尔宁不愧於心乎！闻丘默有暂色，岁余乃死。又十年，又玄明经上第，补蜀州参军。既至官，郡守命作尉#1唐兴。有同舍仇生者，大贾之子，年始冠。其家资产万计，日与又玄宴游，又玄累受仇生金钱之赂，然以仇生非士族，未尝以礼貌接之。一日，又玄置酒高会，而仇生不得预。及酒阑，有#2谓又玄曰：仇生与子同舍，子会宴，而仇生不预，岂其罪耶？又玄暂而召仇。既至，又玄以卮饮之，生辞不能引满，固辞。又玄怒，骂曰：尔市井之陀，徒知锥刀，何僭居官秩耶！且吾与尔为伍，尔已幸矣，又何敢辞酒乎！因振衣起，仇生暂耿而退，弃官闭门，月余病卒。明年又玄官罢，侨居蒙阳，而常好黄老之道。闻蜀山有＇昊道士，又玄高其风，往而诣之，愿为门弟子。留之且十年，未禀所受，又玄稍惰，辞之而还。其后因入长安，宿#3褒城。逆旅有一童子，十余岁，貌秀而慧，又玄与语，机辩万变，又玄深奇之。童子谓又玄曰：我与君，故人有年矣，省之乎？又玄曰：忘之矣。童子曰：吾生闲丘氏，居长安中，与子偕学，而子以我为非类，尝骂辱我。又为仇氏子作尉唐兴，与子同舍，子受我厚赂#4，而谓我为市井之虻，何吾子骄傲之甚也！子以衣缨之家，而凌侮於物，非道也哉！我太清真人也。上帝以尔有道气，使我生于人问，与汝为友，将授汝神仙之诀，而汝轻果高傲，终不能得其道。吁，可悲哉！言讫，忽不复见。又玄既悟其罪，而意以暂作而卒矣。
　　卢道流
　　卢道流者，不知何许人也。年七十余，卖卜於洛阳市。忽店作十余日，异常危笃。闻程修已处士，来往二京，颇有神奇之迹，盖得道者也。卢以店疾告之，程於瓠中出丹砂，细如芥子，於白茶碗中，滴酒研碎，又书碗子内作二天使字，以授於卢，并酒服之，店即顿愈。无何，自玄元观，欲入城路。经谷水，暑热既甚，因浴於水中。顷之，谷水暴溢，水头丈余，卢为水所流，已百余步。河侧有二天使促命锄瓜人，涉流救之，仅得而免。及岸，则不复见二天使○免此漂流之厄，书二天使字，以潜救之耳。天复中，程至长安，谓人曰：五岭可以避地，托求丹砂，入桂阳，不知所之。
　　成生
　　成生者，其家巨富，世居零口，伯叔数人，其第七叔好道，早年冠褐，来往华阴山，时或暂归。自咸通后，不知所在。洎大稷犯关，昭宗束幸，成生骨肉沦散，生计困穷。忽一日，其叔还家，悯恻嗟痛，留止数日，因与成生之子，往同州砂苑中。至所居，即甲第宏敞，亭台崇邃，有若宫门焉，立成生之子於门外，良久，持衣服器皿一吧，以授之，令归赡家。至即数万金矢，成生惊异，知季父之得道也。翌日，与其子复往寻之，无复知处所，成生由是赡足。其门外墙角有石筝，以捍车马，凡五六十年。其叔令移於庭内，生疑其异，因攻錾之，得丹砂伍斤。邻里知之，或传於外，为军中有力者所夺。惜哉！疑其非世之丹砂，迨神仙之上药者乎？而失之哉。
　　徐定国
　　徐定国者，隶籍右三军，有膂力。大中年，诏选三十人，送轩辕先生归罗浮，定国得预其选。既至山，托以有，疾方就药饵，因得驻留，遂执仆御之礼，以事轩辕。时定国已六十余岁，数年，先生遣之归长安，容状益少，若奔马。天复中，不啻百岁，才如四十人也。
　　京兆华原陆尊师
　　京兆华原砾阳界，有古观焉。有陆．尊师者，隋朝得坐忘之道，其形质尚存。乾宁中，有奉使北京，於绾舍中，与师相遇。言笑如旧，交驻留旬日，话所止，官使还京，乃乞假归别墅，诣访焉。於小殿中，见陆尊师像貌，与北都所见无异。有姚生者持《黄庭经》。光启初，僖宗再幸梁洋，姚为寇盗所迫，夜窜以避之，误堕此观侧井中，伤足。乃旁穴为井害，以养其疾。村里荒梗，竟无人到。以无修习之卫，但昼夜念《黄庭》、《道德》二经，自觉不饥，足疾亦愈，亦不知在井害中岁月之数也。襄王既平，大驾归阙，有游军宿于观中，夜见光明从井中出，因访而出之。姚生感真经所佑之力，遂为道士，居于此观焉。
　　明皇十仙
　　明皇尝梦仙子十人，御卿云而下，引於庭，各执乐悬而奏之。其曲度清越，真仙府之音也。乐阕，有一仙人，前而言曰：陛下知此乐乎？此神仙《紫云曲》也，今愿传授陛下，为圣唐正始之音，与咸韶大夏，固不同也。上喜甚，即传授焉。俄而寤，其余响犹若在听，且命玉笛吹而习之，尽得其节奏，欲默而不泄。晓而听政於紫宸殿，宰臣姚崇、宋璟入奏事於上前，上倪然若不闻。二相惧，又奏之。上即起，下望庭麻，卒不顾。二相益恐，趋出。内臣高力士奏曰：宰相有所请，陛下宜面决可不？向者崇、璟所言，皆军国大政，而陛下卒不顾，岂二相有罪乎？上笑曰：我昨夕梦十仙子奏乐，日《紫云曲》，因以授我。朕惧失其节奏，县是默而习之，因不暇听二相。即於衣中出玉笛，以示力士。是日，力士至中书为二相言，二相惧少解，其曲传於乐府焉。
　　虬须客
　　虬须客道兄者，不知名氏。炀帝末，司空杨素留守长安，帝幸江都，素持权骄贵，蔑视物情。卫公李靖，时担双谒之，因得素侍立红拂妓#5。妓姓张，第一，知素危亡，不久弃素而奔靖。靖与同出西京，将适太原，税辔於灵石店，与虹须相值。乃中形人也，赤须而虹，破衫赛驴而来。投布囊於地，取枕歌外，看张妓理发委地，立梳於床。靖见此须视之，甚怒未央，时时侧目。张熟观其．面，妓一手握发，一手映身，摇示靖，令勿怒。急梳头毕，敛衽前问其姓。外者曰：姓张#6。妓曰：妾亦姓张，合是妹。遽拜之。问第几云：第三，又曰：妹第几？妹曰：最长。喜曰：今日幸得逢一妹。妓遥呼靖曰：李郎且来拜三兄。靖遂拜之。环坐，割肉为食。客以余肉饲驴，笑日，李郎贫士，何以致异人？具话其由。客曰：然测何之？曰：避地太原。复命酒共饮。又曰：尝知太原之异人乎？靖曰：州将之子，可十八，来#7姓李。客曰：似则似矣，然须见之。李郎能致予一见否？靖言：余友人刘文靖，与之甚狎，必可致也。客日望气#8曰：俾吾访之。遂约期日，相候於汾阳桥。及期，果至。靖话於文靖曰：吾有善相者，欲见郎君，请迎之。文靖素奇其人，方议匡辅，遽致酒迎之。俱见太宗，不衫不履，褐裘而来#9，神气扬扬，邈与常异。客见之默#10，居末坐，气丧心死。饮数杯，招靖谓曰：此真天子也。靖以告刘，益喜贺。既出，虹须曰：吾见之，十得八九也，然亦须令道兄见之。又约靖与妹於京中马行束酒楼下。既至，登楼，见此须与一道流对饮。因环坐，为约与道兄同至太原。道兄与刘文靖对棋，须靖俱会。文皇亦来，精彩惊人，长揖而坐，神清气爽，满座风生，顾盼伟如也。道兄一见，惨然下棋子，此局输矣，於此失局，奇哉！救无路矣，如复奚言。罢弈既出，谓虹须曰：此世非公世界也，他方可矣。勉之，勿以为念。同入京，虹须命其妇妹与李郎相见，其妇亦天人也。虹须纱巾褐裘，挟弹而至，相与入中堂，陈乐欢饮。女乐三十余人，非王侯之家所有，迨若洞天之会。既而升二十床，以绣杷盖之，去其杷曰：此乃文簿钥匙耳，皆珍宝货泉之数，并以充赠。吾本欲中华求事，或龙战三五年，以此为经费，今既有主，亦复何为。太原李氏，真英主也，三五年内，即当太平。李郎一妹，善辅赞之，非一妹不能赞明主，勉之哉！此去十年后，东南数千里外有异，是吾得事之秋也，闻之可潜以酒相贺。因呼家僮百余人出拜，曰：李郎一妹是尔主也。言讫，与其妻戎装乘马而去，道兄亦不知所之。靖得此事，力以助文皇，缔构大业。贞观中，东南夷奏，有海贼以缕船千艘，兵十余万人於扶余国，杀其主，自立为王。国内以定静，靖知此须成功，归告其妻，乃沥酒东南而贺焉。乃知真人之兴，乃天受也，岂庸庸之徒，可以造次思乱者哉！
　　东明油客
　　东明油客，不知名氏，常负担卖油於侧近坊内，亲居观东偏门内数年。邻里比狎之，谨洁谦慎，未曾见其喜愠。一旦，邻居有负债者，客知其主，陈牒征讼，所司将欲追捕。计无所出，议欲窜诸远邑，不然虚系狸牢，郎数口无所赡给，必至俘始，聚族号泣，决别将去。客问之故，闻之默然良久。谓之曰：勿用游去，此有计矣。即市致酪罐子一所，炭五斤，於其室，穴地为炉，投药於罐内，以泥封之，然炭烧之。且曰：待余却来，然后开之，勿得轻视。仍教以火候，因荷担而去，其夕不复归。明日及午，亦不至。火烛已玲，其家发罐视之，即真金也。货而偿债，三百余千，油客自此不知所在也。
　　王璘
　　进士王璘，大中己卯岁，游边回京师。既至之日，属宣皇升遐，人心震扰，才入金光门，投诸逆旅，皆已肩镭，遂入丰邑坊诣景云观，仪一独院，月租五百文，即税辔秣驷马。近铺有老叟，巨眉广颖，髭鬓皎白，貌古而秀，负筐而入，顾见璘，惊曰：此有人居矣，又须移去也。璘揖与语曰：既为先到第，安居无虑也，某只三两日，此舍二十余矣。叟曰：闻闻固有余，君子月赁此舍，固难寓居。璘强留之，欣然而上，开户汲水而入，闭关悄然。时方八月，叟已踞地炉炽炭，拥之而坐，深夜不寐，夕夕皆然，曾无庖爨之所。璘问其所为，曰：余老矣，货针以自给，多诣市肆，亦不事烟爨矣。旬余，璘疑其有道二敬而亲之，或诣其炉侧，坐而言论。词高旨远，迨非常流。璘稍稍言情，将有请益，及明而去，至夕不返，发户视之，无复有炉，中破药锅，其内微有金色焉。
　　梓州牛头寺僧
　　牛头寺僧。中山上创造经楼，经营四层，方就一级，已费百万翻焉，迨适，眇无成功，吁叹忧惶，自形於言色。庖中有执役者僧，村意庸朴，常使祈薪汲水而已，亦不知其来。忽闻进谓楼主僧曰：此事非汝所知，第去，无以为问。居数日，又进而言，复斥之，如是者三。楼主僧疑其异，徐问其意。对曰：小僧有点化术，愿为和尚成就巨功。讯其所须只二十千，收买药物，可以办矣。虽异其说，亦疑有妄，即使人资钱与之买药。旋令一僧支价，直得水银二十斤，余钱市金石诸药，至夕而归。乃於厨侧小房内，凿地为炉，梼筑精密，布灰三升於其下，倾水银於灰中，衣带中解药末少许，糁於交土，以油纸单上积炭百余斤，炽火以锻之。自夜及明，火已消矣，成真金巨饼，光彩异常。乃曰：可於城市，货与商贾，每两直二十贯。如其言而售之，市材募工，楼亦告毕。是僧一日逐去，楼主僧散令徒弟，物索求之。月余，遇之於嘉州市，恳召同归梓州，固辞不去。所追之僧，因与纷兢，为巡察所擒讯。诂其由，具云此僧有黄白之术。梓僧遣众人寻之还旧所。点化者为官司所留，将诱访之，欲传其术。闭口不对，遂潜害之，投尸於江中矣。
　　任公瑾
　　任公瑾者，长安怀远里人也，年十余岁。赵处士，不知何许人也，寓止於其邻。孑然独处？晨出暮还，曾无饮食庖爨之所。任父见之数年矣，因与语曰：处士每出，独执其盖，不亦劳乎？某有儿十余岁，愿为处士执盖，烹茶给使左右，可乎？赵欣然可之。任执役又七八年，恭谨勤静，赵颇邻之。忽一日，熟视其面，惊谓之曰：尔神形异矣，当有弃市之厄，不宜复在此矣。尔常见炉鼎之事，能记之乎？任曰：某未受处士之教，不敢窃记也。即取其药石之类，一一示之，口传手授，使其点锡成银。戒之曰：勿衣罗锦，勿事奢华，勿酣嗜酒肉，勿耽习美色，勿乘银镜，勿干宦名，尔衣食素薄相，命穷贱，吾以此给尔衣食而已，尔当为仆役二十年，俭心刻意，甘於力役，小有不忍，必陷刑戮矣，戒之慎之。遂次别其家，与段支使弟为照保，凡十年，节行操守，异於常仆，无何段弟赴京，以其廉恪，委之在家，既而点化银物，过理费用，主妾诟骂，不能容忍，持刀杀之。禁锢考按，将抵极法。法官问其本末，具述前事，试其化锡，果亦不谬。任泣曰：某违处士戒约，自陷刑网，苟能忍之二十年，当脱此祸矣。竟亦就戮。大都黄白之事，非寻常之人所可妄学也，或得之者，必为祸胎，验於古今，斯证多矣。君子慕道，所宜戒之。
　　岐阳女子
　　岐阳女子者，年五六岁，其家沽酒。一旦，严冬寒甚，有樵夫十数辈，斋薪於市，稍稍散去。独一老叟，荷薪未售，日已哺矣，北风转劲。女子之母，愍见老叟，呼之与语，买薪直酵之百钱，欲设食。叟曰：不须食也。乃以酒一器授之，叟袖中坠一柿子，女子因拾之。叟笑曰：本欲将还家，今既孩兄所得，便可食之。女子遂瞰此柿子，因不食粒，今已数年。颜状奇丽，樵叟竟不知所之也。
　　神仙感遇传卷之四竟
　　#1『作尉』，《云笈七签》作『假尉』。
　　#2『有』，《云笈七签》作『友』。
　　#3此句中《云笈七签》无『宿』子。
　　#4此句《云笈七签》作『受我厚赂』。
　　#5此句《云笈七签》作『因得素侍立红拂』。
　　#6此句《云笈七签》作『外者曰：张』。
　　#7此句《云笈七签》作『州将之子年可十八』。
　　#8此句《云笈七签》作『望气者，俾吾访之』。
　　#9此句《云笈七签》作『褐衣裘而来』。
　　#10此句《云笈七签》作『客见之兽然】。
　　神仙感遇传卷之五
　　广成先生杜光庭纂
　　崔希真
　　会稽崔希真，严冬之日，见负薪老叟，立门外雪中。崔凌晨见之，有伤悯之色。揖问之，叟去笠与语，顾其状貌不常，因问姓氏＃１云：某姓葛，第三。崔延坐。崔曰：雪寒既甚，作大麦汤饼可乎？叟曰：大麦四时气足，食之益人，勿以豉，不利中腑。崔然之，自促令备撰。时崔张绢，欲召画工为图，连阻冱寒，画工未至。张绢倚于壁，叟取几上笔墨，画一株枯松，一采药道士，一鹿随之。落笔迅逸，画踪高古，迨非人世所有。食毕，致谢而去。崔异其事，宝以自随。因游淮海，因遇鉴古图画者，使阅之。鉴者曰：此稚川之子葛三郎画也。崔咸通初入长安於灞桥遇斋蔬者，状貌与叟相类。因问：非葛三郎乎？蔬者笑曰：非也，葛三郎是晋代葛稚川之子，人问安得识之？负辕而去，不知所之。
　　越僧怀一
　　越僧怀一，居云门寺。咸通中，凌晨欲上殿然香，忽见一道流相顾而语曰：颇有奇境＃２事，能往游乎？怀一许诺，相与入山，花木繁茂，水石幽胜。或连峰与天，长松夹道；或琼楼蔽日，层城倚空。所见之异，不可婵述。久之觉饥，道流已知矣。谓曰：此有仙桃，千岁一实，可以疗饥。以一桃授之，大如二升器，奇香珍味，非世所有。食讫复行，或凌波不濡，或腾虚不碍，或娇身云末，或振袂空．中，或抑视日月，下窥星汉。如是复归还人问，周岁矣。怀一自此不食，周游人问，与父母话其事，因入道。历诣仙人，更寻灵胜，去而不复返。
　　杜晦
　　杜晦少时，於长白山遇一道士，一及其多疾，以丹砂一粒，大如篆豆，红光莹彻，便令吞之。曰：此丹不独桔积冷，若不食肉，可致长生，慎无触秽也。既服丹，即容状充悦，轻健不食，累官为商州刺史。绝粒三十年，人不知也。曰：仙师戒我不食肉，今欲却食五谷，先须食肉，必夺我药力矣，遂啖肉少许。良久吐一物，大如鸡子，若新胶未乾，割而视之，丹在其内，光色莹然，与初服时无异。复欲吞之，因失之，后惋恨久之。是夕，梦长白道士曰：子不守吾戒，败於长生，吾复得丹矣。晦时年八十余，只如四十许人。失丹之后，旬日齿发变衰，颜色枯槁，数年而卒。
　　吴淡醋
　　吴淡醋，京兆奉天平原乡人。咸通中，几内旱歉，携妻子二人，投京西就食，至永寿县，与一老父刈麦，老父引入西山庄中，行十数里。雷雨暴作。既晴，渐到庄所，门庭严洁，有若公署。老人为其设食，徐云：我姓韩，修道於此，大都修道，若人问有纤粟所勖，未得升天去，我宿债负君钱，五十万钱未果远适，今欲相还。食讫，使一村童，引出山门，约日君可於泾州居候，及永寿所负，且以五百千文支路粮。既别，行百余步，如出烟雾中，已及永寿市，便往泾州寓居。梦韩公曰：钱在床下，可以取用。明日一床下，得五百千。自是经营，事力赡足。乡里或知有韩山人修道，不记其名，再访山庄，不复知其处所矣。
　　王廓
　　布衣王廓，咸通中，自刻渚随船，将过洞庭。风甚，泊舟君山下，与数人出岸，寻山径，登山而行。忽闻酒香，问诸同行者，皆无。良久香愈甚，路侧山崖间见有洞穴，廓心疑焉，遂入穴中。行十余步，平石上有洼穴，中有酒，掬而饮之，味极醇美。饮可半斗余，陶然似醉，坐歇洼穴之侧，稍醒乃归。舟中话於同倡，众人争往求之，无复所见。自此充悦无疾，渐厌五谷，乃入名山学道。去后看经云，君山有天酒，饮之者升仙。廓之所遇者，乃此酒也。
　　燕国公高骈
　　丞相燕国公高骈。乾符三年丙申八月，始筑罗城壅门却敌，共三十二里。自西北凿地，开清远江流入束南，与青城江合流，复开西南壕，自闲门之南，至甘亭庙前，与大江相会，环城为固。其所板筑，率彭眉嘉蜀资简那汉环畿赤之邑，入州十县，丁夫以授矩设版，六旬而毕。临那县令陈沼，领七县之力，分得金花街、相如琴台旧所，凡有七台，各高丈余，中台尤大，尽取其土。复浚其下，以为新壕，深且二十尺，下值石板，广三四尺，长五六尺，厚尺余，二板相重，势颇牢密。役者众力举之，既发，有烟焰五色，直上高三尺许。於石穴中，得石合方五寸余，金彩鲜莹，若图单才毕，合中银葫芦一，大如指。众夫举攫争夺，殴击持拽，陈沼不能制伏，走状闻于燕公。公使右厢版筑使侯虔按之，得葫芦石合金丹一粒。云有七粒，谊斗之际，失去其六，公置葫芦於道场中，灶香礼敬。来晨，丹砂七粒，红鲜异常，公尽吞服之。命释争夺谊击及分窃丹砂者之夫，并仰放之，一无所问。
　　杨大夫
　　杨大夫者，宦官也。亡其名，年十八岁，为冥官所摄，无疾而死。经宿乃苏，云：既到阴冥问，有癣署官属，与世无异。阴官案牍示之，见其名字历历然，云年寿十八岁，而亦无言请托。旁有一人为其请，乞愿许再生，词意极切。久之，而冥官见许，即令还。其人亦送杨数百步，将别，杨魄谢之，知再生之恩，何以为报，问其所欲，其人曰：或遗呜砂弓，即相报也。因以大铜钱一百余与杨。俄然而觉，平复无苦。自是求访呜砂弓，亦莫能致。或作小宫阙屋宇，焚而服之，如是者数矣。杨颇留心炉鼎，志在丹石，能制反魂丹。有症侯暴死者，研丹一粒，拗开其口，灌之即活，尝救数人。有闱官夏侯者，杨与丹五粒以服之，既而以为冥官追去，责问之次，白云：曾服杨大夫丹一粒耳。冥官即遣还夏侯，得丹之效。既苏，尽服四粒。岁余，又见黄衣者追捕之，云非是冥曹，乃太山追之耳。夏侯随去，至高山之下，有宫阙焉。及其门，见二道士，问其平生所履，一一对答，徐启曰：某曾服杨大夫丹五粒矣。道士遽令却回，夏侯拜谢曰：某是得神丹之力，延绩年命，愿改名延年，可乎？道士许。之后即因改名延年矣。杨自审丹之灵效，常以救人。其子暄，因自畿邑归京，未明，行二十余里，歇於大庄之上，忽闻庄中有惊喧哭泣之声，问其故，生人＃３之子暴亡。暄解衣带中取丹一粒，令研而灌之，良久亦活。杨物产赡足，早解所任，纵意闲放，唯以金石为务，未尝有疾，年九十七而终。晚年遇人携一弓，问其名，云：呜砂弓也。於角面之内，中有走砂，杨买而焚之，以报见救之者。其反魂丹方，云是救者授之，自密修制，故无能得其术者。
　　薛逢
　　河东薛逢，咸通中，为丝州刺史。岁余，梦入洞府，般撰甚多，而不睹人物，亦不敢食之，乃出山门。有人谓曰：此天仓也。明话於宾友，或曰：州界昌明县，有天仓，洞中有自然饮食，往往游云水者，得而食之。即使道士孙灵讽，与亲吏访之。入洞可十许里，犹须执炬，十里外渐明朗，又三五里，豁然与人世无异。崖室极广，可容千人。其下平整，有石床罗列，床上有饮食，名品极多，皆若新食，软美甘香。灵讽拜而食之，又割开三五所，请以奉於薛公为信。及资出洞门，形状宛然皆化为石矣。洞中左右有散缅搜缅，堆盥积豉，不知纪极。又行一二里，溪水迅急，既阔且深，隔溪见山川，居第历然，不敢渡而止。近崖坡中，有履迹往来，皆长二三尺，才如有人行处。薛公闻之，叹异灵胜，而莫穷其所以也。余按《地理志》云：少室山有自然五谷，甘果，神芝，仙药。周太子晋学道上仙，有九千年资粮，留於山。少室山，在嵩山西十七里，从东角上四十里得下，又上十里，得上定思。十里中，有大石门，为中定思。自中定思出至崖头下，有石室，中有水，多白石英。室内有自然经书，自然饮食。与此无异矣。又天台山东有洞，入十余里，有居人，市肆多卖饮食。乾符中，有游僧入洞，经历市中，饥甚，闻食香，买蒸饼瞰之。同行一僧服气，不食既饱。行十余里，出洞门，已在登州牟平县界。所食之僧，俄变为石。以此言之，王列石髓、张华龙膏，得食之者，亦须累积阴功，天挺仙骨，然可上登仙品。若常人瞰之，必化为石矣。
　　蜀民
　　蜀民遇晋氏饥歉三五辈＃４，挟木弓竹矢，入白鹿山，捕猎以自给。因值群鹿骇走，分路格之。一人见鹿入两崖问，才通人过，随而逐之。行十余步，但见城市栉比，闻井繁盛，了不见鹿。徐行市中，因问人曰：此何处也？答曰：此小成都耳，非常人可到，子不宜久住。遂出石穴＃５，密志归路，以告太守刘俊。惶使人随往，失其旧所矣。庾仲冲《雍荆说》曰：武陵西阳县南数里，有孤山。岩石峭拔，上有葱，自成畦珑，拜而乞之，辄自拔食之甚美。山顶有池鱼鳌，至七月七日，皆出而游。半岩室中，有书数千卷，昔道士所遗经也。元嘉中，有蛮人此山射鹿，入石穴中，蛮人逐之，穴傍有梯，因上，梯即豁然开朗，别有天日。行数十步，桑果蔚然，阡陌平直，行人甚多。蛮人惊遽而出，旋削树记路，却结伴寻之，无复知处所。顾野王云：天地之内，名山之中，神异窟宅，非止一处。则桃源天台，皆其类也。
　　康知晦
　　康知晦者，教坊乐官康赫赤之子，幼而挺特，好古从善，常有云泉放旷之志，多诙谐颇敏辩。常自子午谷抵金州，半岁而还。每值水石幽胜，必留连赏骯。忽谷行次，闻雷霆风雨之声，在近山之侧，寻亦云物开霁，而山溪泛溢。水上有一老人，乘搓而来，沿岸而谓康曰：子有道气，将有所得。然十年之问，四海沸腾，九州辐裂，王室多难，卒未可平。当深居远害，勿近王公大臣，以保元吉。余有鬼谷九宫之书，以授於子，善审吉方，自谋避地也。言讫，泛泛而去，水亦骤退，山路复通。康受书，按而行之，占往知来，考定吉凶，虽京房管辖，莫能过也。老人使栖息於道康，乃冠簪，居永乐里开元观西麻之南轩，朝野请益，相属於道，将欲卜居中条，未暇理策。左军中尉韩公文，约使人三召之，不得已而谒焉。即署，军职加之宪衔，以金鱼玉带衣马靴质，并以授之。康即冠带庭谢而归，谓其子曰：相逼若此，不可复留矣。明旦无疾而卒。数日肌肤香洁，人以为尸解焉。自是中原戈甲，四方用武，咸依老叟之言，其所授之书，名《命枢宝章》也。
　　僧悟玄
　　僧悟玄，不知何许人也。虽寓迹缁褐，而潜心求道。自三江五岭，黔楚诸名山，无不游历。每遇洞府，必造之焉。入峨眉山，闻有七十二洞，自雷洞之外，诸崖石室邃穴之所，无所遗焉。偶歇於巨木之下，久之有老叟，自下而上，相揖而坐。问其所诣，悟玄具述寻访名山灵洞之事。叟曰：名山大川，皆有洞穴，不知名字，不可辄入访。须得《洞庭记》、《岳读经》，审其所属，定其名字，的其里数，必是神仙所居，与经记相合，然后可游耳。不然有风雷洞、鬼神洞、地狱洞、龙蛇洞，误入其中，害及性命，求益反损，深可戒也。悟玄惊骇久之，谢其所教，因问曰：今峨眉洞天，定可游否？叟曰：神仙之事，吾不敢多言，但谒洞主，自可问耳。悟玄又问，洞主为谁。叟曰：洞主姓张，今在嘉州市门，屠肉为事，中年而肥者是也。语讫别去。悟玄复至市门求之，张生在焉。以前事告之，张曰：无多言也。命其妻烹肉，与悟玄为饥，以肉三器与之，悟玄辞以不食肉久矣。张曰：游山须得气力，不至饥乏，然后可行。若不食此，无由得到矣。勉之再三，悟玄亦心自计度，恐是神仙所试，不敢违命。食尽二器，厌饮弥甚，张亦劝之，固不能食矣。食讫求去，张俯地拾一瓦子以授之，曰：入山到某峰下，值某洞门，有长松，下有洞溪，上有峭壁，此天真皇人所居之洞也，以此瓦扣之，三二十声，门开则入。每遇门则叩之，则神仙之境可到矣。依其教入山，果得洞，与所指无异。以瓦叩之，良久，峭壁中开，洞内高广平稳，可通车马。两面皆青石莹洁，时有悬泉流渠，夹路左右。凡行十余里，又值一门，叩之复开，大而平阔，往往见天花夹道，·所窥见花卉之异，人物往来之盛，多是名妹丽人，仙童玉女，时有仙官道士，部件车骑，憧憧不绝。又值一门，叩之弥切，瓦片碎尽，门竟不开。久之，闻震霆之音，疑是山石摧陷，惶惧而出，奔走三五十步，已在洞门之外，无复来时景趣矣。复访洞主，已经月余，屠肆宛然，而张生已死十许日矣。自此志柄名山，誓求度世，后入峨眉，不知所之矣。
　　费冠卿
　　费冠卿者，池州人也。进士擢第，将归故乡，别相国郑余庆。公素与秋浦刘令友善，喜费之行，托以寓书焉。手札盈幅，缄授费，戒之曰：刘令久在名场，所以不登甲乙之选者，以其褊率不拘於时，舍高科而就此官，可善遇之也。费因请公略批行止於书末，贵其因所慰荐，稍垂青眼。公然之，发函批数行，复缄之如初。费致秋浦，先投刺於刘。刘阅刺，委诸案上，略不顾陌。费悚立俟命，久之而无报，疑其不可千也，即以相国书授合者，刘发缄览毕，慢骂曰：郑某老汉，用此书可为！襞而弃之，费愈惧，排阖而入，趋拜於前。刘忽悯然顾之，揖坐与语。日已暮矣，刘促令投店，费曰：日已昏黑，或得逆旅之舍，已不及矣。乞於厅应之下，席地一宵，明日却诣店所。即自解囊装，舒毡席於地。刘即拂衣而入，良久出曰：此非延宾之所，有一合子，可以憩息，仆乘於外可也。即令左右引仆夫卫子，分给下处。刘引费挈毡席，入厅后对堂小合子中。既而闭门。铄系甚严，费莫知所以，据榻而息。是夕月明，於门窍中窥其外，悄然无声。见刘令自执警畚，扫除堂之内外，庭应阶壁，靡不周悉。费异其事，危坐屏息，不寐而伺焉。将及二更，忽有异香之气非常，非＃６人世所有。良久，刘执版恭立於庭，似有所候。香气弥甚，即见云冠紫衣仙人，长八九尺，数十人拥从而至。刘再拜稽首，此仙人直诣堂中，刘立侍其侧。俄有筵席罗列，肴饥奇果，香合中＃７，费闻之，已觉神清气爽。须臾奏乐饮酒，命刘令布席於地，亦侍饮焉。乐之音调，亦非世问之曲。仙人忽问曰：得郑某信否？对曰：得信，甚安。顷之，又问：得郑书否？对曰：费冠卿先辈在长安中来，得书。笑曰：费冠卿且喜及第也。今在此耶？对曰：在。仙人曰：吾未合与之相见，且与一杯酒，但向道早修行，即得相见矣。即命刘酌一杯酒，送合子中。费窥见刘自呷酒了，即於阶下盆中水投之，费疑而未饮。仙人忽下阶，与徒从乘云而去，刘拜辞呜咽。仙人戒曰：尔见郑某，但令修行，即得相见也。既去也，刘令即诣合中，见酒犹在。惊曰：此酒万劫不可一遇，何不饮也。费力争得一两呷，刘即与冠卿为修道之友，卜居九华山，以左拾遗征，竟不起。郑相国寻以去世，刘、费颇秘其事，不知所降是何仙也。
　　紫逻任叟
　　郑南海为牧梁宋，其表弟进士刘生寓居汝州，州有紫逻山，即神仙灵境也。刘以寓居力困，欲之梁宋求救。因行诣药肆中，既坐，有樵叟，倚檐於壁，亦坐焉。主人连叱之，曰：此有官客，何忽搪挟！刘敛衽而起，谓主人曰：某闲人也，樵叟所来，必有所求，或要药物，有急难所请，不可令去。恳揖叟令坐，问其所要。叟曰：请一幅纸及笔砚耳。刘即取肆中纸笔以授之。叟挥毫自若，书毕，以授於刘。书曰：承欲往梁宋，梁宋灾方重，日一夕为人讼。承欲访郑生，郑生将有厄，即为千里客，兼亦变衫色。紫逻樵叟任某书呈。刘览惊异，笔势迈逸，超逾常伦。看读之际，失叟所在。月余，郑为人所讼，黜官千里之外，皆如其言。刘即於紫逻茸居，物色求访。不复见叟。世宝其书，巢寇犯阙，方失其所在也。
　　朱含贞
　　朱含贞者，晋陵道士也。居龙兴观之束轩，素以清贫而精奉香火孜孜焉，未尝少息。大中丙子岁，道士马自然，落魄江浙问，率以梧酒娱逸为事，然时人异之，疑其有道者也。每诣含贞，必以为请，含贞常力以奉之。居岁余，谓含贞曰：我久游江浙，今将北行，嵩洛镇华，皆神仙之府，餐和味道，道士不可不游也。子有修励之志，而寡香膏之资，有悯物之心，而无拯救之效，亦可叹也。因以三符授之曰：可以给终身之衣食。增无涯之阴功，第以玉篆救之，虽千妖百疾，靡不愈也。初以一符攻之，未致效者，即发其二，大效不过於三也。多恤贫病，少务金帛，功充德全，道不远矣。因命版题二十字诗，於其麻下曰：世有无穷事，生知遂日春，问程方外路，直是上清人。署其名曰山客马自然书。书毕，别去，不复见矣。后数年，传云马君白日升天，含贞自是符卫大效，姑苏、余杭、金陵、淮海，束西南北千余里，飞书寄信，请其救者，不知纪极。因其所得之翻钱，创束圣祖院，丹翠金碧，图绘之丽，盛着一时。含贞寿七十余，无疾而终，咸谓其预於道籍，解脱之流也。
　　吴善经
　　吴善经，嵩山学道十余年，博寻洞府，周历幽胜。忽值一洞门，广丈余，高五六尺。徐行而入，渐觉博宽，烛灭路远，无复计，扪批稍进，又二三里，即觉似浓烟雾中。如此数里，豁然明朗，山川洞开，四顾极远。视一岩窟之下，有道士五六人，奔往礼谒，比至，唯一人在焉。善经拜礼修谒，自陈遭遇之幸，乞以延生度世之要。仙者欣然授之曰：子之勤志，颇为难偕，今得值我，已是积善所锺矣。度世之道，须青录着名，天挺仙骨，未易言也。然子慕道之志，亦可悯焉。第还人问，后当重会耳。因指石床上有书数轴，令取一轴来依教。取之仙者，笑曰：未可教以出世之道，且读此，可以於人问整叔经文，辩识天文、玉字，以佐王者，增尔善功耳。因使读之，善经一无识者，即授以指诀，丁宁再三。善经了然顿悟，一一详识。即令出山，指以他径，顷之，已在洛下矣。自此经中玉篆、赤书、宝章、真诀，展读详熟，与隶书无异。宪宗皇帝修内殿，於斗拱内，得符一函，中外无有识者。或言善经有天篆之鉴，召入殿内，示之。披读周悉，辄无凝滞，赐以金帛，即令注解以进。命太清宫别劲供给，兴唐观道士琼执执弟子之礼，备得其诀。琼以天书玉字，写《道德》二经、《黄庭内外篇》、《生神度人》、《消灾》，诸经几十卷。又注解三洞录符，篆以为正音。成通中，召於大内三宫，授夷希先生万羽客等七百人。法录所写玉篆经未果，上进琼以没，故诏谧为昭玄先生。善经在洛下九十余，貌若婴孩，齿发不衰，言游五岭，不知所在。昭玄去世，已九十余矣，昭玄所书玉篆经，上饶道士昊方夷得之，将往华山中，方避黄巢之乱，因散失焉。
　　杨晦之
　　杨晦之，自长安东游昊楚，至乌江。闻王先生颇有道术，因就门谒之。先生玄巾褐衣，隐几而坐，风骨清美。晦之再拜，备礼先生，拱揖命坐，其侧语义，高畅不觉。至夕，即八月十二日也。先生召其女七娘者，乃一老妪，年七十余，齿发尽衰，行步俯呕而至。先生谓晦之曰：此吾女也，惰不好道，今且老矣。既而谓七娘曰：尔为吾刻纸作今夕月，置于室之东垣上。顷之，七娘以纸月施於东垣上，俄而奇光焕发，一室之内，纤毫尽辨。先生与晦之骯话於室内，寒气逼人，如在天半矣。及晓将别先生，以杖划其庭尘土，晦之暝视其所居，则崖壑万仞，丛木参天，前有积水，目之不极。晦之与先生立于水滨，惊悸叹骇，谓先生曰：何变化之如此耶！昨宵之遇，今朝之睹，岂非仙家一夕；人世千年耶。先生笑曰：吾以为娱耳。振衣挥斥，边巡则门庭如旧。晦之驰去。莫敢顾陌矣。
　　清河房建
　　清河房建，居舍山，尚奇好道，常授六甲符九章、真录，积二十年。后至衡山，遇一道流，与语。及请上仙都蓬莱、方丈，灵奇之事，一一皆若。涉历旬余，相依不能舍去。建将之南海，道流谓曰：余常游南海，今十年矣。护军李侯遗我玉簪，我以君好道，今以相赠，君其宝之。是岁秋，建至南海，独游开元观，北轩有塑二真人，一曰左玄，一曰右玄。视左玄之状，与衡山所遇道流无异，叹骇久之。顾其冠，即无簪矣。因问观中道流，此真人何谓，而阙其簪耶？道流曰：十年前，护军李侯，常以玉簪饰真人之冠，亡之数月矣。建具述衡山所赠簪之事，囊中出玉簪，归于真人矣。
　　僧契虚
　　僧契虚，姓李，其父开元中为御史。契虚幼好浮屠氏，年二十，髡发衣褐，居长安中佛舍。及明皇幸蜀，羯胡陷两京，契虚乃入太白山，食相叶绝粒。遇道士乔君，清瘦高古，髭鬓皎白，谓契虚曰：师神骨孤秀，后当寓游仙都。契虚谦谢之。乔君曰：异日师於商山备食物，於逆旅有择子，必犒而馈焉，或有问师所求，但言愿游稚川，当有择子导师去矣。及禄山破，上皇还京，天下息兵。契虚即於商山旅舍，备食膳遇择子而馈焉。近数月，馈择子数百人，食毕辄去，无问者。契虚稍息，为乔君见欺，将归长安，忽遇川择子，年甚少，问契虚所诣。答曰：愿游稚川，积有年矣。择子惊曰：稚川，仙府也，安得而至乎？契虚曰：幼而好道，曾遇至人，劝游稚川但不知其路耳。择子曰：与我偕行，可以到也。於是与之俱至蓝田上理行，具登玉山，涉危脸，珍岩嗽八十余里。至一洞穴，水自洞侧而出。择子与契虚，运石填水，三日而水绝。俱至洞中，昏晦不可辨。遥见一门，在十数里外。望门而去，既出洞外，风日恬煦，山水清丽。凡行百余里，登一高山，钻峰迥拔，石径危峻，契虚眩惑不敢前去，择子曰；仙都近矣，无自退也。挈其手而登。既至山顶，缅然平坦，下视山峰川原，杳不可辨。又行百余里，入一洞中，又数十里。及出洞，见积水无穷。中有石径，才横尺余，长且百里。择子引之，蹑石而去，颇加悚栗，不敢顾视。即至一山下，有巨木，烟景繁茂，高数十寻，择子登木长啸。久之，风生林杪，俄有巨索，自山顶悬竹弃而下。挣子与契虚入竹弃中，闭目危坐，势如腾飞。举巨组引之，即及山顶。有城邑宫阙，玑玉交映，在云物之外。后有缺文。
　　神仙感遇传卷之五竟
　　＃１此句《云笈七签》作『仍问姓氏』。
　　＃２此句《云笈七签》作『颇有一奇境事』。
　　＃３『生人』，《云笈七签》作『主人』。
　　＃４『辈』，《云笈七签》作『人』。
　　＃５此句《云笈七签》作『遂出穴』。
　　＃６此句《云笈七签》作『非常人世所有』。
　　＃７此句《云笈七签》作『滥香阁中』。
　　
