江淮异人录
　　经名：江淮异人录。一卷。底本出处：《正统道藏》洞玄部记传类。《通志》着录《江淮异人录》三卷，题宋朝吴淑撰。《宋史·吴淑传》亦称淑撰《江淮异人录》三卷。可知吴淑即该书作者。
　　江淮异人录
　　司马郊
　　司马郊，一名凝‘正，一名守中。游於江表，常被冠褐，蹑屐而行，日可千百里。衣褐不改，作而常新。所为厅暴，人无敢近之者。能诈死，以至青肿臭腐，俄而复活。尝止於宣州开元观，自宣之歙，时道士绍修默亦往歙州，至城门遇之，与同行。修默避之先往，至一镇戍，方息於逆旅，郊续至。修默隐身潜窥之，见郊入别店中，召主人与饮，因而凌辱之。主人初亦敬谢，郊不为已，而更击之。既而互相搏击，郊忽路於地，视之已死，体玲色变，一市皆聚观。乃召集乡里，缚其主人，检尸责词，将送於州。时已向夕，欲明日一乃行。至中夜，复闻店中喧然，曰已失司马尊师矣。而人方悟郊诈死，释其主人。修默明日侵晓乃行，至前百里许，问人曰：司马尊师何时过此？曰：今早已过矣。明日复行百里问之，曰：昨日已早过矣。及到歙州问之，亦然。每往来上江诸州，至一旅舍，安泊久之，将去，告其主曰：我所有竹器，不能将行，取火焚之。主人曰：方风高，且竹屋低隘，不可举火。郊不已，众人共拜劝之，郊怒不听，乃发火於室中，持一大杖立於门侧，敢至者击之。郊有力，人无敢近之者。俄而火盛，焰出於竹瓦之隙，人皆惶骇。既而火灭，郊所有器什皆尽，所外床皆重灼，而荐席无有焦者。有朱翱者，为池州法橡，郊过诣之，谓朱曰：君色甚恶，当病。我即去，君病中能念我，或呼我姓名，当有所应。翱不之信，后十余日果病热疾，数日甚剧。忽忆郊之言，意甚神之，因稽首思念，求佑。初朱已病恶，见人在己前，有小吏陈某者常指使如意，令入室侍疾，亦叱去之。家人守之户外，无得入者。至是朱恍惚见陈某持一瓯药进之，朱饮之，便觉意爽体佳，呼家人曰：适陈某所持来药甚效，当令更进一服。家人惊曰：比不令人入室，陈安得至此。朱乃悟郊之垂佑也。自是朱疾渐平。郊尝居歙州某观，病痢困剧，观主欲申白官司，先以意闻郊。郊怒曰：吾疾方愈，何劳若此。既渐困笃，观主不得已，乃口白县令姚蕴。蕴使人候问之，郊曰：姚长官何故知吾病也？来者以告。郊怒，忽起结束，径入某山中，其行如飞。后十余日，持一大杖，求观主，将捶之。观中道士共礼拜求救，乃免。尝至洪州市中探鲜食之，市中小儿呼曰：道士吃鲜。郊怒，以物击小儿，中流血。巡人执郊送於虞候，素知其名，方善劝说之。郊乃极口骂怒，虞候不胜其忿，杖之至十。郊谓人曰：彼杖我十五，可得十五日活。杖我十，十日死矣。既而果然。后入卢山居简寂观，因醉卧数日而卒。临终，令置一杖於棺中。及葬，觉棺空，发之，唯杖在焉。
　　钱处士
　　钱处士，天佑末游於江淮。尝止於金陵杨某家。初，昊朝以金陵为州，筑城，西抛江，束至潮沟。钱指城西里余荒秽之地，劝杨买之。杨从其言。及建为都邑，而杨氏所买地正在繁会之处，乃构层楼为酒肆焉。尝宿於杨家，中夜忽起，谓人曰：地下兵马喧阗，云接令公，聒我不得眠。人皆莫之测也。明日，义祖自京口至金陵，时人无有预知者。尝见一人，谓之曰：尔天罚将及，可急告谢自责。人曰：我未省有过。钱曰：尔深思之。人良久乃曰：昨日饮食不如意，因怒其下，弃食於沟中。钱曰：正是此尔。可急取所弃食之。乃取之，将以水汰去其秽。俄而雷电大震。钱曰：急取秽食之。如言而雷电果息。尝有人图钱之状，钱见之曰：吾反不若此，常对圣人也。人不之悟。后有僧取其图置於志公塔中，人以为应。后烈祖复取之入宫，陈於内寝焉。又每为谶语，说方来事。言李氏之祚曰：髻髭之问一倍杨。初，昊氏有江之地凡四十六年，而李氏三十九年。或谓杨氏自称尊，至禅代二十年，故髻髭倍之耳。
　　聂师道
　　聂师道，歙人，少好道。唐末于涛为歙州刺史，其兄方外为道士，居於郡南山中，师道往事之。涛时往诣方外，至於郡政，咸以谘之。乃名其山为问政山。昊朝以师道尝居是山，因号为问政先生焉。初，方外在山中，郡人少信奉者。及师道至，脆信日至‘而富实。师道尝与友人同行，至一逆旅，友病热疾，村中无复医药，或教病者曰：能食少不洁，可以解。及病危，因复劝之，人有难色。师道谕之曰：事急矣，何难於此，吾为汝先尝之。乃取喟之。人感其意，乃食，而病果愈。后给事中裴枢为歙州，当唐祚之季，诏令不通。宣州田濒、池州陶雅举兵围之累月，歙人频破之。后食尽援绝，议以城降。而城中杀外军已多，无敢将命出者。师道乃自请行。枢曰：君乃道士，岂可游兵革中耶？请易服以往。师道曰：吾已受道法科教，不容易服。乃锤之出城。二将初亦甚怪，及与之语，乃大喜曰：真道人也。誓约已定，复遣还城中。及期枢适有未尽，复欲延期，更令师道出谕之。人谓其二三，咸为危之。师道亦无难色。及复见二将，皆日无不可，唯给事命时。城中人获全，师道之力也。昊太祖闻其名，召至广陵，建紫极宫以居之。一夜有掌盗入其所止，至於什器，皆尽取之。师道谓之曰：汝为盗，取吾财以救饥寒也，持此将安用之？乃引於曲室，尽取金帛与之。仍谓之曰：尔当从其处出，无巡人，可以无患。盗如所教，竟以不败。后昊朝遣师道至龙虎山设醮，道遇群盗劫之，将加害，其中一人熟视师道，谓同党曰：勿犯先生。令尽以所得还之。草盗亦皆从其言。因谓师道曰：某即昔年扬洲紫极宫中为盗者。感先生至仁之心，今以奉报。后卒于广陵。时方遣使於湖湘，使还至某处，见师道，问之曰：何以至此？师道曰：朝廷遣我醮南岳。使者以为然。及入昊境，方知师道卒矣。师道侄孙绍元，少入道，风貌和雅，善属文。年二十余卒。初，绍元既病剧，有四鹤集於绍元所处屋上。及其卒，人见五鹤冲天而去。
　　于大
　　于大，居洪州西山中，无四时，常持花，不欲近人。尝至应圣宫，以花置道像前。道士为设荼，置之食案，须人退，于及取饮。饮讫，置茶盏於案，长揖而去。人或揖之，亦复相揖。但不与人语耳。有少年好道，欲往事之，而不能得。一日少年拜曰：愿事先生。于走不顾。少年逐之，而持其衣，于驱之不去。上山渡水，不暂置之。至一处，临水而坐，问少年曰：颇渴否？曰：然。怀中出物如荼末，与之曰：置此口中，掬水下之。如言＃１须吏．因睡，及觉，失之矣。
　　李梦符
　　李梦符者，常游洪洲市井中。年可二十余，短小而洁白，美秀如玉人。以放荡自恣，，四时常插花，褊历城中酒肆，高歌大醉。好事者多召之与饮。或令为歌词，应声为之，初不经心，而各有意趣。锺传之镇洪州也，以其狂妄惑众，将罪之。梦符於狱中献诗十余首，其略曰：插花饮酒无妨事，樵唱渔歌不碍时。锺竟亦不罪。后桂州刺史李琼遣使至洪州，言梦符乃其弟也，请遣之。锺令求於市中旅舍，人曰：昨梦符不归。因尔不知所终。
　　刘同圭
　　刘同圭者，居洪州，诣艾氏家，赁其屋而居。家唯翁媪而已。旦持一筐蕈卖之，夕而醉归。积久，邻人怪之，夜穴壁窥之，见出一缶土，以水嘤之，须臾蕈生，及晓刈之。后翁病，谓媪曰：我死必置一杖於棺中。及卒，如其言。初举棺以出，人觉其重。及至半路，渐轻如无。流荡其棺，唯觉杖在其中。发之，独得杖耳。
　　耿先生
　　耿先生者，江表将校耿谦之女也。少而明慧，有姿色。颇好书，稍为诗句，往往有嘉旨。而明於道术，能拘制鬼魅。通於黄白之术、变怪之事。奇伟恍惚，莫知其何从· 得也。保大中，江淮富盛，上好文，雅悦奇异之事，召之入宫，益观其术，不以贯鱼之列待，特处之别院，号曰：先生。先生常被碧霞岐，见上多持简，精彩卓逸，言词朗畅。手如乌爪，不便於用，饮食皆仰於人。复不喜行，宫中常使人抱持之。每为诗句，题於墙壁，自称北大先生，亦莫知其旨也。先生之卫不常的，然发扬於外，遇事则应，黯然· 而彰。上益以此重之也。始入宫，问以黄白之事，试之皆验。益复为之，而简易不烦。上尝因暇，预谓先生曰：此皆因火以成之。苟不须火，其能乎？先生曰：试为之，殆亦可。上乃取水银，以睡纸重复裹之，封题甚密。先生内於怀中，良久忽若裂帛声。先生笑曰：陛下常不信下妾之术，今日面观，可复不信耶？持以与上。上周视，题处如旧。发之，已为银矣。又尝大雪，上戏之曰：先生能以雪为银乎？先生曰：亦可。乃取雪实之，削为银蜓状。先生自投於炽炭中，灰埃堂起，徐以炭周覆之，过食顷，曰：可矣。乃持以出，赫然洞赤。置之於地，及玲，烂然为蜓银，而刀迩具在。反视其下，若垂酥滴乳之状。盖初为火之所融释也。因是，先生所作雪银甚多。上诞日，每作器用，献以为寿。又多巧思，所作必出於人。南海尝贡奇物，有蔷薇水、龙脑浆。蔷薇水清沘郁烈，龙脑浆补益男子。上宝惜之，每以龙脑浆调酒服之，香气连日不绝於口。亦以赐近臣。先生曰：此未为佳也。上曰：先生岂能为之？曰：试为，应亦可就。乃取龙脑，以细绢袋之，悬於瑁璃瓶中。上亲封题之，置酒於其侧而观之。食顷，先生曰：龙脑已浆矣。上自起附耳听之，果闻滴沥声。且复饮，少．选又视之，见瑁璃瓶中湛然如勺水矣。明日发之，｀已半瓶，香气酷烈，逾於旧者远矣。先生后有孕，一日谓上曰：妾此夕当产，神孙圣子诚在此耳。请备生产所用之物。上悉为设之，益令宫人宿於室中。夜半烈风震霆，室中人皆震惧。是夜不复产。明旦，先生腹已消如常人。上惊问之。先生曰：昨夜雷电中生子，已为神物持去，不复得矣。先生嗜酒，至於男女大欲，亦略同於常。后亦竟以疾终。古者神仙多晦迹混俗，先生岂其人乎？余顷在江南，常闻其事，而宫掖秘奥，说者多异同。及江南平，在京师尝诣徐率更游，游即义祖之孙也，宫中之事悉能知之。因就质其事，备为余言。
　　潘扆
　　潘扆者，大理评事潘鹏之子也。少居於和州，樵采鹦笼山，以供养其亲。尝过江至金陵，泊舟秦淮口。有一老父求同载过江，宸敬其老，许之。时大雪，宸市酒与同饮。及江中流，酒已尽。宸甚恨其少，不得醉。老父曰：吾亦有酒。乃解巾，於髻中取一小胡芦子，倾之，极饮不竭。宸惊，益敬之。及至岸，谓宸曰：子事亲孝，复有道气，可教也。乃授以道术。宸自是所为诡异，世号之为潘仙人。能掬水银於手中，接之即成银。尝入人家，见池沼中有落叶甚多，谓主人曰：此可以为戏。令以物洒取之，置之於地，随叶大小，皆为鱼矣。更弃於水，叶复如故。有剂亮者，常至所亲家，同坐者数人，见宸过於门。主人召之，乃至。因谓宸曰：请先生出一术以娱宾。宸曰：可。顾见门前有铁砧，谓主人曰：得此铁砧，可以为戏。因就假之。既至，宸乃出一小刀子，细细切之，至尽。坐客惊愕。既而曰：假人物，不可坏之也。乃合聚之，砧复如故。又於袖中出一幅旧方巾，谓人曰：勿轻此，非一人有急，不可从余假之。他人固不能得也。乃举以蔽面，退行数步，则不复见。能背本诵所未尝见书。或卷而封之，置之於前，首举一字，则诵之终卷。其间点窜涂乙，悉能知之。所为多此类，亦不复尽纪。后亦以疾卒。
　　润州处士
　　润州处士，失姓名，高尚有道术，人皆敬信之。安仁义之叛也，郡人惶骇，咸欲奔溃。或曰：处士恬然居此，必无恙也。於是人稍安堵。处士有所亲，挈家出郡境以避难。有女已适人，不克同往，托於处士。处士许之。既而围急，处士谓女曰：可持汝家一物来，吾令汝免难。女乃取家中一刀以往。处士刀边以手抑按之，复与之，曰：汝但持此，若端简然，伺城中出兵，随之以出，可以无患。如言，在万众中无有见之者。至城外数十里村店中，见其兄亦在焉。女至兄前，兄不之见也。乃弃刀於水中，复往，兄乃见之。惊曰：安得至此？女具以告。兄复令取刀持之，则不能蔽形矣。后城陷，处士不知所之。
　　洪州将校
　　锺传之镇洪州也，尝遣衙中将校晏某使於浙中。晏至杭州，时方寒食，州人出城，士女阗委。晏亦出观之，见翁妪二人对饮於野中。其翁忽尔乘云而上，万众喧呼。妪仰望恸哭，舫为下十数丈，以手慰止之。俄而复上，极高而没。洪州艾氏其先识晏，亲闻其说。
　　史公镐
　　史公镐者，江南大将史公铢弟也。性冲淡，乐道，未尝见其喜怒。人或干之，亦不以介怀。既贵盛，衣服鲜楚。每至人家，必解衣而坐，不以宾主为意。及去，误着他人故弊衣，亦不之觉也。或持其衣逐之，方悟，乃易之。部尚书张翰典铨，公镐求为杨子令，已除官，不果。翰见其旷达多可，试谓之曰：且为杨子尉，可乎？公镐亦听然从之。后为瑞昌令，卒於官。时方晴霁，而所居宅上独云雨，人有望见云雨之上有一人，绊衣乘马，冉冉而上，极高而没。
　　江处士
　　歙州江处士，性冲寂，好道，能制鬼魅。乡里中尝有妇人，鬼所附着，家人或髻佛见之。一夜其夫觉有人与妇共寝，乃急起持之，呼人取火共缚。及火至，正见捉己所系腰带也。广求符禁，终不能绝。乃往诣江，江曰：吾虽能御之，然意不欲与鬼神为佛。尔既告我，当为遣之。令归家洒扫一室，令一童子烹茶，待吾至，无得令人辄窥。如其言。江寻至，入室坐，令童子出迎客。果见一绿衣少年，貌甚端雅，延之入室，见江再拜。江命坐，乃坐啜茶，不交一言，再拜而去。自是妇人复常。有人入山伐木，因为鬼物所着，自言曰：树乃我之所止，汝今见伐，吾将何依，当假汝身为我窟宅。自是其人觉皮肤之内有物驰逐，自首至足，靡所不至。人不胜其苦，往诣江。人未至，鬼已先往。江所居有楼，楼北有茂竹。江方坐楼上，觉神在竹林中，呼问之。鬼且以告，且求赦过。江曰：吾已知矣。寻而人至。谓之曰：汝可於乡里中觅空屋人不居者，复来告吾。人往寻，得之。江以方寸纸置名与之，戒之曰：至室屋弃之。如言而病失。又尝有人为夔鬼所挠，其家置图画於楼上，皆为秽物所污。以告之。江曰：但封闭楼门三日，当使去之。如言。三日开之，秽物尽去，图画如故。余有所知，世居歙州，亲见其事。
　　李胜
　　书生李胜，尝游洪州西山中，与处士卢齐及同人五六辈雪夜共饮。座中一人偶言曰：雪势若此，固不可出门也。胜曰：欲何所诣，吾能往之。人因曰：吾有书籍在星子，君能为我取之乎，胜曰：可。乃出门去。饮未散，担书而至。星子距西山凡三百余里也。游帷观中有道士尝不礼胜，胜曰：吾不能杀之，聊使其惧。一日道士闭户寝於室，胜令童子叩户，取李处士匕首。道士起，见所卧枕前插一匕首，劲势犹动。自是改心礼胜。
　　建康贫者
　　建康开城之束郊坛门外，尝有一人，不言姓名，於此面野水构、小屋而居，才可庇身，屋中唯什器一两事，余无他物。日日入城，云乞丐，亦不历街巷市井，但入寺逍遥游观而已。人颇知之，巡使以白上。上令寻迩其出处，而问其所欲。及问之，亦无所求。时盛寒，官方施贫者袖衣，见其剧单，以一袖衣与之，辞不受。强与之，乃转以与人。益怪之，因逐之，使移所居，且观其所向。乃毁屋，移於玄武湖西南内臣张谋果园。多荒秽，亦有野水。复於水际构屋居之。时大雪数日，园人不见其出入，意其冻死。观之，见屋已坏，曰：果死矣。遂白官司。既发屋视之，则方熟寝於雪中。惊起，了无寒色。乃去，不知所之。
　　陈允升
　　陈允升，饶州人也。人谓之陈百年。少而静默，好道。家世弋猎，允升独不食其肉，亦不与人交言。十岁诣龙虎山入道，栖隐深邃，人鲜得见之者。家人或见之，则奔走不顾。天佑中，人见於抚州麻姑山，计其去家七十年矣，而颜貌如初。升元中，刺史危全讽少知其异，迎置郡中，独处一室。时或失之。尝夜坐，危谓之曰：丰城橘美，颇思之。允升曰：方有一船橘泊牢城港，今为取之。港距城十五里，少选便还，拥一布囊，可数百颗。因共食之。危尝有姻礼，市黄金郡中，少不足用，颇呵责其下。允升曰：无怒，吾能为之。乃取厚纸，以药涂之，投於火中，皆成金。因以足用。后危与昊师战，允升去之，曰：慎勿入口中。全讽不知悟，果败於象牙潭。
　　陈曙
　　陈曙，薪州善坛观道士也。人谓为百岁，实亦不知其年。步行，日数百里。郡人有宴席，常虚一位以待之，远近必至。烈祖闻而召之。使者未至，忽叹息曰：吾老矣，何益於国，而枉见召。后数日而使者至。再召，竟不行。保大中，常至夜独焚香於庭，仰天拜祝，退而恸哭。俄而淮上兵革，人以为预知也。后过江，居於永兴景星废观，结庐独居。常有虎豹随之。人亦罕有见者。及卒，数日方棺敛，而遍体发汗焉。
　　张训妻
　　张训者，昊太祖之将校也。口大，时人谓之张大口。昊太祖在宣州，常给诸将镜甲，训所得故弊，不如意，形於言色。其妻谓之曰：此不足介意，但司徒不知，苟知之，必不耳。明日昊公谓张曰：尔所得甲如何？张以告。公乃易之。后昊公移广陵，尝赐诸将马，训所得复驽弱。wlI 亦不满意。妻复言如前。明日昊公又问之，训复以为言。公曰… 尔家事神耶？训曰：无。公曰；吾顷在宣州，尝赐诸将甲，是夜梦一妇人，衣真珠衣，告予曰：公赐张训甲甚弊，当为易之。及吾问汝，果然。乃为汝易之。今赐诸将马，复梦前珠衣妇人告予曰：张训所得马，非良马也。其故何哉？训亦不能测也。训妻有衣箱，常自启闭，训未尝见之。一日妻出，训窃启之，果见珠衣一袭。及妻归，谓训曰：君开我衣箱耶？初，其妻每食必待其夫。一日训归，妻已先食，谓训曰：今日以食味异常，不待君，先食矣。训入厨，见饭中蒸一人头。训心恶之，阴欲杀之。妻谓曰：君欲负我耶？然君方为数郡刺史，我不能杀君。指一婢曰：杀我必先杀此，不尔，君必不兔。训遂杀妻及其婢。后果为刺史。
　　董绍颜
　　董绍颜者，能知人。尝诣鄂州节度使李简，简出诸子以侍绍颜。时有平头小儿何敬沬侍简侧，绍颜曰：诸子亦皆贵，然不若此平头也。后敬珠累授节镇，为时名将焉。义祖镇润州，绍颜在焉。常阅衙中诸将校品第之。有蓝彦思者，谓绍颜曰：尔多言或中也。绍颜曰：君勿言，郎君非善终者。彦思曰：吾军校，死於锋刃事，吾事也，何足言哉。绍颜曰：汝宁得好锋刃之下而死乎？后郡中稍有火，衙中亦为之备，盛造桶以贮水。而军人因是持桶刀为乱，彦思死於难焉。
　　魏王军士
　　义祖子魏王知证镇宣州，有军士失姓名，家唯夫妻而已。一日夫自外归，求水沐浴，换新衣，坐绳床而终。妻见之大惊，曰：君死耶？於是不哭，亦沐浴换衣，与夫对坐而卒。魏王因并冢葬之。
　　沈汾
　　唐末沈汾侍御退居，乐道。家有二妾，一日谓之曰：我若死，尔能哭我乎？妾甚愕曰：安得不祥之言？因问之。对曰：苟若此，安得不哭。汾曰：汝今试哭，吾欲观之。妾初不从，强之不已，妾走避之。汾执而扶之，妾不得已，乃曰：君但升榻而坐。汾如言。二妾左右拥袂而哭。毕，视之，汾已卒矣。
　　虔州少年
　　虔州将校钟某者，泛舟之广陵，经太和戍，泊舟登岸，见一少年，貌甚端雅，亦求同载往扬州。锺许之，遂同行。因江次上岸，共行市中，见屠肆有豕首，欲市之而无钱。少年曰：此亦小事。及还船，出豕首於袖中，因曰：适以无钱而取之，今当还其值。乃复至屠所，谓曰：吾先付尔钱，少顷还取肉。屠得钱，乃不复取肉。及至广陵，与锺同舍於逆旅。一日有轻侠数人，行戏至店中。少年指一青衣曰：此必今夕为盗耳，宜备之。锺不甚信。中夜觉穴壁声，伺其已穿，引首过宝，乃举烛急持之。果少年所指者。因谓盗曰：汝未获财，不欲杀汝。遂听其去。后忽谓锺曰：不可久处。促之归去。锺如言。及至日沙，而朱瑾杀昌化城中，惊扰焉。
　　闽中处士
　　闽中处士张标者，有道术，能通於冥府。或三日、五日卧如死，而体不冷。既苏，多说冥中事。或言未来，一一皆验。郡中大信之。王保宜者，唐末为闽师，持章赴朝廷，道路不通。乃泛海，因溺死。其孙侃留居闽中，因家人疾，请标祷於冥府。标从之，因曰：见君之先父在水府，有冥职。言其家事委曲，一一皆是。
　　洪州书生
　　成幼文为洪州录事参军，所居临通衢，而有窗。一日坐窗下，时雨霁，泥泞而微有路。见一小儿卖鞋，状甚贫窦。有一恶少年与兄相遇，桂鞋坠泥中。小儿哭求其价。少年叱之，不与。儿曰：吾家旦未有食，待卖鞋营食，而悉为所污。有书生过，悯之，偿其＃２值。少年怒曰：儿就我求钱，汝何预焉。因辱骂之。生甚有愠色。成嘉其义，召之与语，大奇之。因留之宿。夜共话，成暂入内，及复出，则失书生矣。外户皆闭，求之不得。少顷复至前，曰：但来恶子，吾不能容，已断其首。乃掷之於地。成惊曰．一此人诚作君子，然断人之首，流血在地，岂不见累乎？书生曰：无苦。乃出少药傅於头上，拌其发摩之，皆化为水。因谓成曰：无以奉报，愿以此卫授君。成曰：某非方外之士，不敢奉教。书生於是长揖而去。重门皆锁闭，而失所在。
　　糁潭渔者
　　昊太祖为庐州八营都巡警，至糁潭，憩於江岸。有渔父鼓舟直至前，绩鱼数头曰：此犹公子孙鳞次而霸也。因四指曰：此皆公之山川。昊公异之，将遗以物，不顾而去。
　　瞿童
　　瞿童，字梧庭，以字为名，辰州辰溪人也。华眉广颗，长准秀目，勤事而寡言。大历四年西川溃将杨林为澧阳守，不戢部下兵，纵其党贾子华率千人假道武陵劫五溪。五溪之人逃难四散。时桥庭十四，侍母走武陵，寓居崇义乡乌头里桃源观道士黄山宝偏宅。梧庭因山宝愿师事上清三洞法师黄洞源。山宝引觊，具道梧庭志。洞源辞以梧庭奉母须甘旨。山宝曰：梧庭母在山宝庐，幸有继给，倘蒙收拾贫贱，所望容纳。洞源许之。后亦时给梧庭母衣食。仅二周载，六年正月，梧庭丧母。既葬，服勤事洞源不懈。凡事役，力办不倦。抛弃恶食，必兴爱惜，辞而饭之。七月，洞源买药至襄阳市，每入市，令梧庭持装祟，梧庭必闭目处中。洞源让曰：处众而睡，人夺汝携。梧庭曰：非有睡也，闷众之喧喧耳。九月，洞源南归，行及宜城，去襄阳百余里，洞源遽曰：香炉捐主人，奈何？梧庭请复取，白洞源暂休以俟。不时顷，持炉还。洞源惊问，答曰：尊师方在途，恐留滞，故疾行。洞源信然。七年二月，朗州刺史胡叔清招洞源下郡，赴之。留桥庭山中植果药。瑜二十日，洞谅来，相庭一不。请之，答曰：自尊师去州，祇於传林寻传穴。洞源问所寻何见。答曰：见石室石床石几。洞源曰：石室何许？曰：约去一里半。洞源疑而不穷。又旬，桥庭於艺圃中得一棋子。捧呈洞源曰：秦人棋子。洞源异之，曰：谁为谓汝，乌知其然？复曰：是诚秦人棋子。洞源谛视之，状若小龟，光润如玉，遂贮录囊中。复因阅录，开囊，缄记如旧，亡棋子矣。夏四月，忽白洞源：愿屈归岩洞。时久霖雨责。洞源既未决信，竟不果行。八年五月二十七日始昕。洞源命桥庭河畔视船，往复不二里，及午方回。洞谅诃之：来何迟？梧庭曰：观西南十五步许，有小桥，桥上遇一老尊，负杖挂物，呼令随去。桥庭不敢，由是晚。三十早朝，褫常所布带，以一纸绳东腰，胱足，履草屦，升尊殿，及洞源严修之处，各焚香跪拜。既而辞洞源，又拜。洞源托几问曰：汝辞吾，安往？答曰：归传洞。洞源曰：吾随汝，可乎？曰：不可。洞源又曰：何为不可？桥庭曰：前时尊师不央去，乃今不可。因谕洞源，当以时迁栖。洞源曰：十年易居，昔贤遗旨，吾有志矣。今汝去，何时复见？答曰：期十八年。洞源欲留之，不克，即声命同观道士朱灵否曰：朱老师，看传人来。灵否睨梧庭曰：童子今日颜色异常光辉。洞源门人胡清镐、朱神静、童子陈景昕、谭伯地偕园瞩。桥庭服短布衣、乌缯巾，遗巡却行，三移步，忽然不见。洞源与道徒皆愕盼。庭际有一栗树，谓暂旁立。洞源曰：得无映树乎？求之，无综。即声钟集观户，将遍索林莽。观户至东北林际，遇一大蛇当路而止。十一年，兄倦信从辰州来，闻弟登传。至桃源，又师事洞谅为道士。岩薜两茂，游嵩山，失所止。建中元年四月，洞源迁居江州庐山。贞元五年十一月，复迁居润州茅山。十八年春，润州邮檄人於延陵县界见一少年前行，行如人。邮者促步期及，竟不能。迭延陵，闯茅山三十里，邮人望见徐步入山门。是日女道士萧玲然在鹤台，见少年持小漆函盖贮素书，直未及门，举一足履闽。玲然问曰；．汝为谁？答曰：瞿梧庭。因问玲然：黄尊师何在？玲然指示路处，髻髭记有相庭名。卒然不悟，久之忽了辨。即摄衣诣洞源，问：．瞿梧庭来乎？洞源唯唯，不明谕。秋八月既朔之旬，洞源谓门弟子曰：吾将蹈沧海，为备装。或以未可行为请。瑜一年，当午，洞源化真造曰：代人传瞿童登僇之迹，皆怪异可惑。予自幼贬武陵守，至之日，则详询旧老，乃诙诡加甚。值暇日游沅江，沧浪合流，闻之於渔人曰：梧庭有同学陈景昕，已五从居，今复为桃源观道士，易名通微，又改正长。始均执劳，久练行事。传疑百说，不若一见。予得合。忘食，遂命近之，未获至，若不克见。及期而朝门吏导景昕前庭，冠青萝冠，碧绿衣，冰颜雪肤，皓髭苍眉，端简足迹，肃容陈词，予不知幸之喜之至也。，既至，休绾，徐徐阅所惑，景为具辨。因裂椟直纪，用怯后疑。长庆二年五月三日朗州刺史温造述，上清三洞道士陈通微传实。此记乃简兴亲剖，曩为好事者磨去重刻，惟存碑侧数字。
　　江淮异人录竟
　　＃１『须夷』原作『须吏』，据上下文义改。
　　＃２『其』原作『具』，据上下文义改。
　　
