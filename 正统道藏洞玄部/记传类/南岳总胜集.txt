南岳总胜集
　　经名；南岳总胜集。宋陈田夫撰。一卷。底本出处：《正统这藏》洞玄部记传类。
　　南岳总胜集
　　真君观
　　真君观，在铨德观束五十步，即九天南上紫光庆华赤帝太虚之馆，本注生真君庙，在岳祠中各庙门。唐开元中，司马丞祯上言五岳洞天各有上真所治，不可与血食之神同其飨祀。圣旨爰创清宫，凡立夏日先斋洁，劫命州官致醮，於是观兼度道士五人焚修。开元五年明皇制《五灵经》云：佐治者，有九人。从吏者，三伯。余人朔卫，衙官三百，为国家祈真请福之地。《上真记》云：太虚真人领南上司命，即赤帝也。
　　潜山魏君冲为副治
　　霍山韩君众为佐治
　　霍林山许君映
　　丹霍山周君紫阳
　　金华山黄君初平
　　南霍山郑君隐
　　天柱山阮君徽
　　紫虚元君魏夫人华存
　　冲寂元君麻姑
　　右并君佐命之司，昊越楚蜀之地当司察之，淳化中始改为真君观。祥符中韶赐观额。开元六年上帝降赐真君驱邪王匕一张，其状类剑，长三尺，阔四寸，玉文如云霞，其端微有锋刃。玉册。一道，长一尺余，阔六寸，其篆文曰：道君之玉册。有两印，文曰：三天太上之印，皆篆文。或日旧本玉册慷在真君臂问，檀香刻此以传於世。玉玺一枚，方阔五寸，八角其文曰：注生真君玉印，亦篆文，今悉存焉。或云是司马天师篆文也。宋朝降到真君火铃冠一顶，以金裹饰．潜霍二真君玉圭二面并存。太宗、真宗、仁宗，三圣御书敕黄存焉。大观二年三月，奉旨建元辰殿，乃集福殿在观中，前有玉清金阙之门，每岁六度生辰及春夏二杞，皆自京降御名词表於此致醮。每辰焚御香六两，祝圣寿恩赐紫衣一道，实国家祈福之所也。故江陵公《留题真君观诗》云：秘殿崔鬼近紫虚，洞天岑寂列真居。霜毛时下朱陵鹤，金简犹存宛季书。风拂瑶坛歌羽筛，云归翠岭度飕舆。竹姻观月空歌裹？一道寒泉漱碧渠。
　　衡岳观
　　衡岳观在紫盖峰南，下紫霄峰前。晋太康八年，昊人徐灵期新野先生邓郁之，开古王母殿基。晋怀帝元嘉中，赐额为华薮，至梁改为九真观。张佐尧《诗略》云：晋代为华薮，梁朝号九真。宫门频改额，洞口不移春。住持周静真，乃武帝之师。帝心期上善，亲纡黄屋谒此玄都，若轩后之拜崆峒，汉皇之礼河上，异代同时也。奉敕赐庄田三百户充基业。至隋大业八年，属唐高祖诏请蔡法寿、李法超二法师主观事焚修，兴行教法。其衡州府库田畴什物，并赐观资用。贞观二年，太宗重书额，诏张惠明天师度道士一十九人焚修。高宗弘道二年，韶叶法善天师，封岳地方四十里充观。长生之地，禁樵采，断田猎，投龙奠简，以为常典。开皇中改为衡岳观，后因兵火摧毁。皇佑初，府主令公重建之。本朝太宗、真宗、仁宗三圣御书洎金宝牌，每辰焚御香，祝圣寿，亦国家祈福之所。真宗朝敕差冲靖太师单惟岳住持，提举岳门宫观，兼管火姻。后奉旨改为甲乙，自兹始也。故宰相王钦若有《送单大师归岳诗》云：玉书飕驭降神州，楼观丹台选道流。岩谷难藏猿鹤性，吟怀终恋水云幽。晚程冒雪潇湘渡，采药沿溪蚱艋舟。乍到楚乡应动念，十年人物半沉浮。宣和六年敕建昊天殿，改赐为铨德观。
　　紫盖院
　　紫盖院，去庙北十五里，宝胜寺上，唐传待仙修行处，谭陈二士亦修炼於此。又有铁瓢仙张白居之。北入桃源，基址废久，野人居之，上有醮斗坛。鳌北李生尸解处，下有唐太子击马桩在焉。
　　圣寿观
　　圣寿观，去庙北登山七里，唐咸通中建，因问得其名。旧《记》云：故灵武卢墦镇黔南日，奏请以旧书堂为观。六年奏舍庄田屋宇永充观内常住。今卢公真堂洎殿宇，俨然旧有。清音阁、选仙亭、迎仙阁、此君阁，层崖峭壁，修竹长松，幽涧清湍，景象奇异。比之万寿，加之数倍茂密也。寿涧径观前下合灵涧流注平野。唐懿禧中，有轩辕弥明隐此年久，后复抱黄洞太平兴国中，有跛仙遇吕洞宾於君山，后亦隐此。行灵龟吞吐之法，功成回岳麓，自号潇湘子。尝云：我爱潇湘境，红尘隔岸除。南山七十二，惟喜洞真墟。元佑问常有白鹤柄呜於杉松之上，三日而去。宣和元年改寿棋。
　　华盖院
　　华盖院，昔华盖君修行处。不显名氏，或云：古太清观也。去庙东北十五里，自元阳宫陆上清宫而至。昔谭峭岩，字景升，居终南山久，着化书，过东昊，见宋齐丘游庐阜，泛潇湘，炼丹於此。又默希子，不知何氏，居此着《通元经》。开皇中，有道士昊涵虚，字合灵居之。风狂，未尝下山，终日沈湎，亦无姻火之具，俗呼为昊揉。好睡，经旬不食。常言之：若要闲即须懒，如葱，即不闲也。素不攻文，忽作《上升歌》云：玉皇有诏登仙职，龙吐云兮风着力。眼前蓦地见楼台，异草奇花不可识。我向大罗观世界，世界只如指掌大。当时不为上升忙，一时提向瀛洲卖。后於清泰二年上升。又有刻台隐士铁冠先生樊氏，慕合灵之道，常骑白牛访之。楚王马希范尝师之。后马希声嗣位，先生不知所之。
　　上清官
　　上清宫，去庙束北七里，昊人徐灵期真人修行之所。徐幼遇神人，授以玄丹之要，含日晖之法，守泥丸之道，服胡麻之饭，故得周游海岳，来往南山，积有年矣。采访山洞岩谷作《衡岳记》叔其洞府灵异，言紫盖云密二峰，皆高五千余丈。而云密有禹治水碑，皆蝌蚪之字。‘碑下有石坛流水萦之，最为胜绝。而紫盖常有鹤集其顶，而神芝灵草生焉。下有石室，有香炉、杵臼、丹鳌。祝融峰上有碧玉坛，方五尺，束有紫梨，高三伯余尺，乃夏禹所植，实大如斗，赤如日。若得食，长生不死。义熙中，山人潘觉至峰，石裂有物出，如紫泥，香软可食。觉不知其石髓，竟不食弃去。勿悟而还，已不见。此君之所记圣异，又能役使鬼神，降伏龙虎。以宋元徽元年九月九日、冲真重和元年，徽宗皇帝赐明真洞微真人。今宫基尚存石碑。传云：旧有仙鹦报晓，因吃仙草不死，问有樵人见而不能捕。大历七年，玄和先生张太空者，李泌之师居之，得道后入元阳宫尸解。大中元年韩威仪慕真风而居之修行，亦得道。
　　石室隐真岩
　　石室隐真岩，在上清元阳之问。杉松夹道，岩岫惟蓝。有石室两所，本虎豹之窟。唐大中元年，刘元靖先生居之。礼斗步呈，驱逐虎豹，芟除判棘而住。衡州刺史韩晔舍俸钱为建会真阁。就岩辟其石室，引泉环流，伐木诛茅，凿其茶鳌，棋局醮坛，药臼盆床，灯具供器，自然生成。会昌中，诏入内传受法录，封号广成先生，久之乞还山。大中五年冬十月，有灵鹤屡降，未几去世，闻天乐浮云，及迁神日，惟杖履在。弟子吕志真得其道。兵部侍郎萧邺文其碑，吏部侍郎赵橹为传，太子宾客卢墦作石室铭，道士张坚白为内传，今止存内传，洎神道碑在铨德观，今基址尚存。
　　中宫
　　中宫，在庙之束北七里，梁天监中建，真人王灵舆修行之所。王乃晋陵人，幼而颖悟，更不婚宦，勤志於道。辞别亲友，结庐於五老峰下。似有所得，忽一夕有神人谓之日：得道者，若非其地。如植五谷於沙之问，则不能成子。虽有飞升之骨，当须福地灵坛乃可以变化。虽累德以为土地，积功以成羽翼，苟非其地魔壤其功，兹道无由成矣。灵舆告日：何地可栖？神人日：朱陵之上峰，紫盖之邻岫，可以冲天矣。遂自庐阜迁居南岳之中宫修行一十二年，道成，复迁於朱陵之束。朝斗炼真以天监十三年七月十二日冲举。重和元年，徽宗皇帝赐号通微集虚真人。又唐天宝初，董奉先居之，修九华丹法而得道，久於衡阳，栖朱陵之后洞。元和中，冯惟良亦修行於此。本传并具下卷。又唐大历中，李德林先生修行得道，宫已废久。
　　元阳官
　　元阳宫，在庙之东北，登山五里，与上清中宫如鼎峙。晋大始中，陈真人讳兴明修行之所。真人少游名山，因访真边於天柱峰上，遇一神人，年十八九，自云：吾历行四海，度有志之士，世人修道暂能精专，中道而废，不至勤久。何得擢形云天飞神霄，衢汝之精功，亦可佳也。第勿退转，何虑不列名金阙玉堂。前苦后乐者，苦则有极，乐则无沙穷。何者？休谷幽栖，禽畜为倡，饥渴必至。寒暑辛勤，割世离荣，辞亲舍爱，可谓苦矣。寿同天地，变化无穷，策空乘虚，坐生羽翼，可谓乐也。得不勉於修励乎？兴明拜手日：永佩圣言，毕至於道，不敢怠忽也。遂授明镜之道，修之十有八年。二仙降而告之日：吾昔授子之至道，果能勤行。今则登蹑九天，游宴八海，积功之报也。前苦后乐，今子至矣。以晋太康元年三月初一日，姻霞远室，天乐游空，山河肃清，来往观之，惟有空室。至於鹦犬，悉皆腾举。重和元年，徽宗皇帝赐号致虚守静真人。又唐有张玄和先生居之。德宗御词赐之云：夫至道无名、强假名而崇道，至真无缢，必求缢以明真。惟其可称实在全德。故南岳元阳宫道士张太虚混元育粹，玄之又玄。炼骨三清，存神八景，衡峰养德，时近百年。依罔象以冥搜，挟鸿蒙而冲用。栖迟浩黑，太苦真形，顷在先皇敕崇道妙望乎。玄鹤之驾，锡以紫霓之裳，我有辅臣格言，高躅永怀，仙子恨不同时。聊伸嘉尚之情，式降昭旌之命，策名表德，庶永无穷，可赠玄和先生。贞元四年六月十三日下后，尸解於灵隐峰。其官本朝淳化天圣政和三经修茸，宣和元年改赐崇明观，观后三里有伏虎岩。
　　田真院
　　田真院，在元阳官东南二里，唐宝历中建。绿筠苍松，前后掩映三清并石像。殿北百余步有小严，田先生常憩於此。岩上有一松树，号华盖松。根柯盘曲，枝干左细。如华盖岩，周回虽广，一株尽蔽之。开皇时田良逸，名虚应，齐国人。侍亲自攸县迁，居南岳喜阳峰，后躬耕货薪以侍母，夜即独坐岩中。一日放志游五峰，见何尊师而问道。其母晒衣於山北，闻儿远适，速往追之。不及复回，衣已化为石。至今数百年，衣色不改，素洁如初。下有小岩，母常憩此，经日而坐，常服黑臧食，母既坐亡。其志愈坚，后遇薛季昌而传法，束入天台，不复出。宪宗诏，不起。后尸解。本朝宣政闻值回禄，止存石三清。绍兴问复建小殿，有道人焚修，至今不绝。
　　北帝院
　　北帝院，在铨德观后半里，修竹长松，前后茂密。梁天监末，女冠徐练师居之修行而得道。贞观末，张惠明再修，遇南岳石英夫人传道，行抱一三五混合之法而后尸解。又有李思慕居之得道。宋太平兴国中赐额，近废。
　　凌虚官
　　凌虚宫，在庙之束，登山八里，华盖峰南下。唐天宝初建。薛练师，名季昌庵居处。明皇诏住九真降圣观、进江《道德经》撰《玄微论》，御书批答凡十数次，后辞荣宠，乞回草庐。一日谓门人日：今夕天气异常，吾当有所适。遂凌虚而去。后有华幽栖自西蜀游，二十四治历荆渚沂潇湘礼，赤君於此修真，晦其名氏，於五峰之下石台上注《灵宝经》。台上姻云如香姻缭绕，而起注经罢，姻亦自无。感格如是，因名天香台，后尸解。会昌中，周混污自九真来居之，后得道为大罗观主。宫前有自然石坛醮器，并生成试剑石、浴丹泉。绍兴末移於山下，开创仅五七分而未周备。
　　洞灵官
　　洞灵宫，去庙东北，登山十八里，紫盖峰东下，昔束晋末邓欲之，字颜达居。洞灵台诵经遇魏夫人，传法行之而得道，系二十五洞灵源福地。古诗云：洞灵源接洞阳天，瘦壑危峰土绛姻。曾踏落花听玉籁，赤松坛畔鹤呜泉。宫建自李俊氏，天师居之得道。昔有彭蔡二真隐此。唐末有聂师道遇之。今有桃林，左右荼园橘柚所在。宫前旧有古枫一株，端耸数丈，根脚隆起，蟠结成一巨龟，首尾足甲，显然如活观者，畏惮其宫宇庵居。自五代拨乱，尽罹回禄，山颇虚迥。本朝大观末，有中贵王门司拾金帛重建，官殿庙麻，迄今一新。住庵隐逸者，亦不喊旧。东北有桃花源、鹤呜泉，皆游人罕至。西岸上有刻张元化《还丹赋》。下有洗药池，束有朝斗坛。
　　招仙观
　　招仙观，在庙东八里。《旧记》云：启基刘宗卜字萧齐。又记云一．晋咸亨中建。昔张真人，讳昙要居之。精思感通天真密降，传内养元和默朝大帝之道，行之十二年，神游太空而朝皇极。大帝赐以琼实琅膏混神合景之液，饵之，变化莫测，神用无方以齐。延兴元年七月初三日，忽然雷吼，天地震动，俄有鸾鹤丹韶，迎之升天。重和元年，徽宗皇帝赐号葆光袭明真人。贞观二年，有庐陵萧法师，讳灵护来居之。化黄白术外斋之，修其观宇，五年建寻真阁，六年壬辰於桂州铸铜钟一口，重五百斤。归观凡五更，不敢扣击，盖惊地府阴神之怒也。然后炼丹於山北，凡经三炼方成，服之。於弘道二年中秋尸解。元和之末，有许碏者自峨媚而来，题记于梁上。常大醉长歌，歌中洎题记处，尝有寻偃月子之句，竟不知偃月是何物。又届题於堂壁，其末句云：邓通饥死严陵贫，帝王岂是无力人。丈夫未达莫自亲，攀龙附翼损精神。端拱末五更初，忽闻钟声，众皆惊讶，晓而视之，钟破裂。不旬日有一道人，布衣缢缕，自云能补钟，但需数千斤火。於是烧炭锻钟，道人以掌心镕铜汁就其裂处模之，其经焰自暗，众视之而惮。道人入溪洗手，忽失所在。其钟至今有手模之迩。此实灵异。又唐末聂师道访彭蔡三真，仁宗朝有卷素先生奉旨来住，久之入衡岳观，后尸解。宣政问有逸人昊承远慕其风而建养素轩观。旧有遥碧阁、竞秀亭、朝天坛。北二里有雪浪亭，洞真涧，瀑布自洞而出，巨石横峻。当石崖之上有一石，沼围若锅釜之状，可广丈余，深不可究。一脉飞下，如纹帘，号朱陵洞三十六洞天之第三洞也。又有石井，下直无底，通彻四门。涧流仅二十里，成此悬注，从初溪至中潭，凡九仞。自中潭下入谷十有八仞，有冥蟠壁，面阔四席，涛雪腾飞，雷雨骤下。虽天台峨媚不及此势也。下有投龙潭，国家修醮毕，投金龙於此。石坛微开，闻天乐之声。放兰歇有水帘洞诗，中一联云：开元投金龙，水底闻天钧是也。若游人诚心洁志，瞻视而窥之微芒，见金床玉机。至道问有孕妇触之，石崖渐合，一无所睹。往来留咏，集然盈壁。独庐陵李元辅一篇超越伦辈，诗云．．一片桂苍崖，分明不惹埃。蹙成珠颗白，垂下玉绳来。野鸶飞难入，山风卷不开。声声去朝海，无意峦岩限。句清格健，观者叹伏。政和元年十月，建安张徽言领漕本路按部自湘潭趁岳祠，未至三四里，问睹道左松萝蓊尉，中有高门宏丽，朱书大榜日；朱陵。宫门内楼阁，隐然一人立闽问，若有所伺。时以日反，未暇游观，意俟他日也。二年九月初五日，自衡州回宿胜业禅寺，语住持，僧景襄日：来早同为朱陵之游。襄日：此寺之束有招仙观，观后有朱陵洞。予谓去岁尝过朱陵官，见高门大榜，朱字盈尺，恨未之游。今者之来，深有意焉。翌旦，同诣招仙观，经历向所见处，了无所有，惟空山而已。比至朱陵洞，回面石壁瀑布中住，亦无屋宇。询之，道流云，素无此宫，亦无此门。异、哉，乃天台大，方广崇山，圣竹林寺，与此类。馒书以识之，后住持道士王元洞建望仙亭，於见处立宫门。县尉钱景衡书朱陵宫三字，以朱填之为榜。后创望倦桥观有铜像保生天尊。晋咸亨中，铸石像老君并侍从，并同时而建。旧观在洞口，唐末迁出，就老君殿别塑元始玉宸共为一殿以奉香火。或云：唐以遵奉玄元为圣祖，故建玉宸居右也。宣和元年改赐今额。
　　九真观
　　九真观，在庙束十里。《旧记》云：晋太康中新野先生建。天卧初有张如珍真人居之。张乃先生乡人也。幼而少语，淡泊不群。壮岁幽栖而宿禀灵骨，遇神人降於岩室，传明镜洞鉴之道，使其修之日：夫烛物理者，天也。鉴物形者，道也。天之道以清镜之道以明审，而无差形，定於此物应於彼。故川岳之状，鬼神之情，无所逃而隐也。天以清而容万物，水以澄而鉴众形。若修天清镜明澄心静神而得内外洞彻，则至道成矣。倘外役於物，内劳於神，神心昏浊，不能澄清，则去道远矣。此法吾昔受之於长桑公子，长桑公子受之於太微天帝。君所得之，能洞达玄通，遐照八极。夫洞真法，中有四规之道，依四时而行，亦与此同体矣。古人所谓虚其室，白自生，定其心，道自至，信矣哉。如珍修之九年，彻视千里无一物可隐。以梁天监十三年十一月十八日，君独游山，三日不返，弟子求之而君方衣仙衣，驾云舆箫鼓拥之，缥缈而升天。重和元年，徽宗皇帝赐号全真达道真人。开元初，司马承祯，字子微自海山乘柠炼真南岳，结庵於观北一里，目之白云。丞相张九龄屡谒之，明皇令弟承樟诏之、较正《道德经》深加礼待，呼为道兄。凡是观中供养，金银器皿，悉归降赐，自御扎批答表书，往来不绝。天宝初，蜀人薛季昌，昔在峨媚山注《道德经》二卷，后隐居衡岳首华盖峰，撰《玄微论》三卷并《大道颂》一首。乃注得同马弟子王仙娇写进，上诏住降真观，供器御书，批答不绝。及於九真观奉造圣祖天道玄元皇帝圣像一铺，十三事，通光，座高一丈七尺，经六伯七十卷。仙娇乃本观道童，性好淡泊，因看《列仙传》有物外操。尝谓五千言外皆土梗耳。携岳中茶入京师教化，尝於城门内施茶。忽一日遇高力士，见而异之，问所来，答是南岳山九真观道童，为殿宇颓毁，特将茶来恭化施主。力士喜其言，因闻明皇宣见，帝喜，清秀，问曰：卿有愿否？对日：愿郁郁家国盛，济济经道兴。帝喜，令拜司马先生为师，於内殿披戴，厚赐回山，夜梦感真人陈少微而得道要，再命侍司马先生来王屋，久之奏云：尊师以开元二十三年仙化，云请收南岳旧居为观。蒙圣恩书额，诏薛季昌住持。降圣观，宣赐圣像供器。天宝十二年，复令衡州铸铜钟一口，降赐观中，音韵振远，彻於霄汉。重四千斤，上刻是明皇帝号，御制铭日：铸於郡，悬於观，天长地久，福无算。骠骑吏大将军高力士监铸。此真岳中之石器也。后乾元三年二月，值兵火罹乱，焚荡罄然，铁石镕裂，惟有此钟，岂非愿力而至於是哉。咸通年，王固节道行超伦，一方仰慕，营茸一新。阐教谈经，学者如市。奉诏归北岳，封总大师。又元佑问，其钟忽不见数日，一日得之於观前塘中，苔藓所渍，钟顶上龙，折其右足，复致於楼上。传云：与青草渡龙斗。今观后有龙实岭，观一里有武林。谢先生再茸白云庵而居，尝与曹道冲为诗琴之友，道冲有诗云：桃源洞口武林人，跳出红尘二十春。但喜白云深有趣，不知青眼近来亲。丹砂已向坤炉伏，玉液先从坎鼎烹。活计一张焦尾外，碧坛三尺礼南辰。西有王氏药寮，王住，久迁灵岩，就云龙峰尸解。观北隅五十步有寿山亭，亭下有白龟泉，即南山第一泉也。其泉自崖窦迸出，青沘甘冽，其色早晚两变，虽南山名泉无逮此者。饮之无疾而寿，中有白龟，大如钱，白如玉，隐於石宝之问，人罕得见。遇之者，吉祥而延寿。传云：龟出仙来，龟隐仙去。题诗亦众，惟野人皇甫换云：灵台尘不止，尘止非灵台。爱此一泓水，曾栖灵物来。愚近岁卜庵於此。泉之北山相去五里，因采药尝憩此亭，每欣叹其异，云：寥寥宇宙之中，凡真仙隐化於白龟者，计此乃三处也。愚自谓年秋栖於是山，为终焉之计。凡三徙其屋至朱陵之束，芟王氏旧药圃而住。适与此泉为邻，非偶然耳。因成一绝，馒书之於此：天下白龟三处显，怡山少室寿仙亭。我今卜筑南山顶，得尔为邻祝圣龄。观有九仙阁，阁后旧有琅瑛阁，重和元年改赐今额寿宁。
　　降圣观
　　降坚观，在九真观一里，旧号白云庵，司马子微修行处。因弟子王仙娇奏请以先师庵为观，蒙降额，新篆，劲九真观薛季昌兼住持。
　　九仙官
　　九仙宫，在庙东十二里，梁天监中建。昔王灵舆自中宫炼行，既周冲寂之后迁於此。朝斗思微。一日，天真迎之。又有邓郁之，南阳新野人也。幼梦一乌吐印与之。自是人闻有疾，以印治救，永为符章，病者自愈。后与徐灵期结方外友，周游名山，寻访上士，遇至人传金鼎大龙之术，於宋元徽二年徐既上升，郁之隐洞门。久之，乃徘徊湖外，洞天福地，无不遍历。所患丹材，无力可置。因有司奏少微见南楚，武帝劫监军采访诏之便殿，问所修，日：贫道修炼金液而缺丹材。帝赐金帛，许於南岳洞真福地，选其幽胜，置上中下三宫以修内外丹。一夕，神人谓之日：大洞之邻，乃招福之乡，延生之里，善记勿忘。后君丹成，复迁紫盖之束。以梁天监末十二月十三日，有八真人乘羽盖云车降於室中，即前得道者，八真人也。於是就自然石坛升天。重和元年徽宗皇帝赐号超真集妙真人。唐咸通九年，衡州刺史张观具奏置观额。十年十月救下宜依所奏。又开元中，明皇诏赐宸篆云：紫盖峰石坛九仙宫，昔贤曾咏九仙官，其略云．．一峰鳞次开一观，片石明来会九仙。宝牌尚记明皇篆，灵梦尝闻御史传。又景佑中，故观文殿学士孙沔为御史，上问事作旨，贬永州，梦道士以田为托，后徙潭州，因祀岳，因以物色求所梦，乃得王君之像于九仙宫。遂檄县钩括其宫田，果为邻观侵佃。宣和元年改赐今额，后有大洞，令呼前洞者是也。丹霞庵基。
　　光天观
　　光天观，在庙北，登山三十五里。按《福地志》云：系二十二光天坛福地。洞渊集诗云：太极分形状若坛，白云深锁路孱岩。兀然万古含春色，光照吾皇祝寿山。
　　安宝观
　　安宝观在庙西北，登山三十五里，乃传待仙以木钻钻石获天书处。林木茂密，今已废久。
　　寻真观
　　寻真观，去庙九十里，在衡阳城北。观镇大江，有石鼓，后洞是朱陵之西门，乃唐白真人董练师飞升羽化之地。仙人石恪有送殿，直雷承昊奉命，衡阳诗全篇云：衡阳去此正三千，一路程途甚坦然。深邃门墙三楚外，清风池绾五峰前。西边市井来商客，东疑汀洲簇钓船。公退只应无别事，朱陵后洞访神仙。按湘川记此石鼓有时自呜，则兵革起。或云卢龙推鼓入潭．中。卢龙名字未详，今验以鼓，亦云是卢龙庙，不知立时年代。至龙翔元年八月，劝使道士郭行真醮岳，因毁庙，不祀。从此之后为郡人灾患，今时百姓重祠之。至贞观五年，故齐相公於此山头建合江亭。唐杜荀鹤有《题寻真观诗》云：寂寂白云门，寻真不遇真。柢应松上鹤，便是洞中人。药圃花香异，泉沙鹿迹新。题诗留姓字，他日此相亲。又大中祥符年，有桂林栖霞洞畅玄先生石仲元，字庆宗住持，道行超伦，诗材振楚，经营一新，重建白云轩，下瞰青草渡，前有白云堂、白云池。愚自绍兴丙寅度夏，於是堂亦留四十字，虽不足以髻霏其前贤，但识朱陵之事。尔诗云：我爱潇湘境，观对潇湘门朱陵后洞天。白云堂裹客，青草渡头眠。小艇牵红鲤，幽池种白莲。颐真堪此地，风月两依然。
　　普贤观
　　普贤观，在晌蝼峰南，下当衡阳道左。齐永明中道士许嗣先张志昙开山，至梁周静真住持，武帝师之，云水奔赓，俱是海上奇人。讲堂如市，不虚过日。帝赐名普贤。至唐陈法明先生居之修行。因献麟得中，召入内，不受荣宠，乞还山，封悟真先生。
　　玉清观
　　玉清观，在石凛峰南，去庙登山一十五里。齐永兴初建。陈真人讳惠度，颖川人也。初居茅山，采灵异草药，货之，饮酒不食。仅数年，南游挑两岌，尽是金石之类。至南岳，选其幽胜，乃告天而盟，炼丹探夜，被鬼所扰，三揭丹炉，运石摧压，唯冥心蟠。石上诵《黄庭经》，《佩五岳真形图》，其志愈恪。阴有感道，力潜扶获擒魑魅，妖氛尽散，其鬼战栗悲号，真人复令坚石，誓免戮鬼形，远逐他界。后丹成，光气满山，明彻远近，后服之。以永明三年五月十三日冲天。重和元年徽宗皇帝赐号冲虚元妙真人。今观基顶有丹台、鬼栽石、雷驰风穴、诵经坛、丹泉。近代有僧於观基创寺号光明，不久复废。宋朝乾道中。有道士邓时永、道人黄守正二人，发心开山，代木芟茅，慕化贤善之士，新创殿宇，祈雨禳灾，皆有感格。野人庵居重洽道化。
　　洞阳宫
　　洞阳宫，在石凛峰西北，乃施真人伏鬼会真之所。唐陈法明应诏回，於此峰下开岩建坛，山神为之阴助，南望云阳，日一夕朝真诵洞经。后服丹而玄化，今尚存基二旧亦有庵宇。
　　洞门观
　　洞门观，在石凛峰西，石榴峰南，下去庙二十里。昔施真人，讳存，自号胡浮先生，或云婉盆子师黄卢子得三皇内文，役御虎豹之术，遁变化景之法。或隐或显数百年，慕石凛洞门是吾冲真之地乃居之。又於峰西石室造阁，一旦空十余丈。出乘白豹，即迎之海岳神仙，时来聚会。里域有景慕之者，罕得亲近。以晋永康元年四月七日乘豹升天。重和元年，徽宗皇帝赐号冲和见素真人。又有蜀人李昌利先生栖隐数年而游天宝洞。今但有控豹岩余基见存。唐张九龄游洞门题陈氏丹台诗云：鸡头西畔便门开，陈氏丹升劫仞台。挽鬼昔年诚誓否，至今犹说鬼肩裁。
　　太平观
　　太平观，去庙西二十五里，瀑布山下。齐福伯玉诵《太平经》兼行太平之道，奉劫建太平观，今废久，旧亦有庵宇。
　　西台观
　　西台观，在岫峰西北。传云：周穆王所建。陈改为太初观。又云：后为寺，亦废久。
　　紫虚阁
　　紫虚阁，去庙西三里，在天柱峰南下。唐天宝年建。马氏据湖湘复重修茸。至本朝天圣中得旨再修，前后止号魏阁。景佑中赐紫虚元君之阁六字为额，兼赐纬褕之服并钱，置田以赡道众。政和五年，改黄庭观。阁下有石坛，《旧记》云：夫人昔自抚州乘之飞至此。《湘中记》云：坛高丈余，昔元君飕轮之所憩。杜天师拾遗云：夫人坛是一巨石，方丈余。其上阔员，其下尖浮，寄他石之上，凡一人试手推即动，或人多致力即歧然不动。游人至洁，焚香以一指轻点之即微动。今抚州山有穴，深广状斯石也。或云冲寂元君麻姑送夫人乘云至此，蕾买遂化为石也。一云麻姑石在观之西山上。按《内传》：夫人姓魏，讳华存，字贤安，任城人，即晋武帝左仆射魏舒之女，封上真司命紫虚元君之职。又加名山之封位约诸侯冲寂元君麻姑大仙为其佐治。今阁上亦有麻姑像与夫人并列。晋咸和四年，太乙元君乘飕输迎之升天。其有灵文秘要百余卷，藏之於龙真涧石岩中，今呼为灵书岩。时有老叟庞氏礼告日：愿守灵坛，得听法语。大仙叱日：腥秽畜类，故疠境域之民乎，取剑斩之，遂走潜於西涧，今龙真涧。宋开宝中有阁主道士率子兼得道尸解。
　　灵西观
　　灵西观在庙西二里。《湘中记》云：昔女真薛练师冲举之处。梁天监五年建观，至后周武穆公主周惠扑者，生而有异．光痛室，幼不茹荤，长思独处。慕元君薛练师堠仙姑之志，因居石室。感西灵圣母，降傅经录，修三素之道，潭衡之境。士女景慕者数伯人。世代将乱，告诸学者日：我当暂往，约百余年。再来，后学如市。唐开元初，赐额西灵。后有女冠李太真曹妙本并接踵而住得道，即今常住，乃周公主所舍。观废久，马氏复兴。本朝特赐每岁度女冠一人，以永续焚修。
　　南岳总胜集竟
　　
