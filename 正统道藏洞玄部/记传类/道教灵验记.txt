道教灵验记
　　经名：道教灵验记。唐末五代杜光庭编撰。十五卷。底本出处：《正统道藏》洞玄部传记类，参校本：《正统道藏》太玄部，张君房编《云笈七签》。
　　目　录
　　序
　　宋徽宗御制
　　杜光庭撰
　　卷一
　　宫观灵验
　　饶州开元观验
　　兴元北逢山老君观验
　　洋州素灵宫验
　　上都昭成观验
　　青城山宗玄观验
　　城南文铢台验
　　蜀州紫微阁验
　　成都青羊殿验
　　亳州太清宫验
　　昌明县孟津观验
　　卷二
　　宫观灵验
　　周真人上经堂基验
　　南岳魏夫人仙坛验
　　洪州铁柱验
　　广州莒蒲观验
　　青羊肆验
　　益州龙兴观取土验
　　静福山分界验
　　刘将军取束明观土验
　　乐温三元观基验
　　李福相公修玄元观验
　　韦皋令公修葛琐化验
　　果州开元观验
　　开州新浦花林观祥异验
　　卷三
　　宫观灵验
　　刻县白鹤观蝗虫不侵验
　　明州大宝观山水不侵验
　　金州盘龙观野火不侵验
　　东川置太一观验
　　均州白鹤观野火自灭验
　　安邑崔相梦潜丘台观验
　　刘瞻相梦江陵真符玉芝观验
　　李蔚相修汴州玉芝观验
　　郑畋相国修通圣观验
　　段相国修仙都观验
　　整屋县楼观验
　　卷四
　　尊像灵验
　　南平丹鳌台金铜像验
　　蜀州天尊碑验
　　唐兴堰石天尊验
　　常道观铁天尊验
　　木文天尊验
　　什郁县兴道观铁像天尊验
　　洪州信果观木天尊验
　　彭州三台观铁天尊验
　　青城山丈人真君验
　　云顶山铁天尊验
　　洵阳望仙观天尊验
　　苏鹄偷尊像验
　　卷五
　　尊像灵验
　　张仁表太一天尊验
　　袁逢太一天尊验
　　李邵太一天尊验
　　孙静真救苦天尊验
　　启灵观天尊验
　　白鹤庙茅君像验
　　合州庆林观尊像验
　　蜀中唐兴县芝草天尊验
　　唐兴县天尊现验
　　益州唐隆县大通观验
　　梓州飞乌白鸦观验
　　卷六
　　老君灵验
　　蜀州壁画老君验
　　京光天观黑髭老君验
　　终南山玉像老君验
　　玉局化玉像老君验
　　板州石壁成纹自然老君验
　　蜀州铁老君验
　　三泉黑水老君验
　　昌明县灵集观铁老君验
　　骆全嗣遇老君验
　　崔齐之遇老君验
　　赖处士说老君降生事验
　　卷七
　　老君灵验
　　贾湘事老君验
　　龙鹤山老君验
　　龙瑞观老君验
　　许述事老君验
　　沈莹事老君验
　　萧山白鹤观石像老君验
　　天台观老君验：
　　杨闹儿梦老君验
　　勾道荣铸金老君验
　　杨文简老君赐金验
　　卷八
　　天师灵验
　　昭成观天师验
　　刘存希天师帧验
　　龙家楼上孙处士画天师验
　　蜀州天师井验
　　陵州天师井验
　　皇甫洽事天师验
　　李瓖梦天师验
　　邛州赵可言事天师验
　　谢贞见天师授符验
　　刘方瀛天师灵验
　　卷九
　　真人王母将军神王童子灵验
　　明州象山县门陶真人画像验
　　西王母验
　　黄魔神救萧李二相公船验
　　湖州青龙君验
　　荆南开元观南帝神验
　　青城丈人真君示现验
　　罗真人示现验
　　嘉州飞天神验
　　乾元观四天神王验
　　丈人真君山摧出水验
　　襄州龙兴观神王验
　　襄州北帝堂验
　　卷十
　　经法符箓灵验
　　李昌遐念《升玄护命经》验
　　崔昼《度人经》验
　　孙元会《天蓬咒》验
　　孙循《保命经》验
　　姚元崇女《九天生神章经》验
　　王道坷《天蓬咒》验
　　王清远《神咒经》验
　　卷十一
　　经法符箓灵验
　　何道璋遇《上清经》验
　　仙都观《石函经》验
　　襄州城角铁篆真文验
　　陆含真水星石符文验
　　玄武楼北真文验
　　刘迁都功录验
　　玉霄叶尊师符‘验
　　贾琼受《正一录》验
　　李玄礼《护命经》验
　　尹言《阴符经》验
　　高相《三皇内文》验
　　张乾曜《天蓬咒》验
　　赵业授《正一八阶录》验
　　卷十二
　　经法符箓灵验
　　僧法成改经验
　　僧行端改《五厨经》验
　　杜简州《九幽拔罪经》验
　　曹嘉《道德经》不焚验
　　崔公辅《仙都经》验
　　曹敷《天蓬咒验》
　　邓老《枕中经》验
　　张正元《大梵隐语》验
　　陈太清《度人经》验
　　甘玫《神咒经》验
　　张融法线验
　　姚生《黄庭经》验
　　卷十三
　　钟磬法物灵验
　　青田县清溪观钟验
　　宗玄观钟验
　　太平观钟验
　　眉州彭山观钟验
　　爰赤木古钟验
　　玉霄宫钟验
　　开州龙兴观钟‘验
　　施州开元观钟验
　　洪州许真君钟验
　　天师剑验
　　张让黄神越章印验
　　范希越天蓬印验
　　越州上虞县延庆观钟验
　　卷十四
　　斋醮拜章灵验
　　陈武帝黄录斋验
　　隋文帝黄录斋验
　　唐高祖醮宗圣观验
　　高宗三川投龙验
　　玄宗大宝观投龙验
　　玄宗昭成观斋验
　　玄宗拜黄素文验
　　僖宗金录斋祈雨验
　　僖宗青城斋醮验
　　僖宗封青城醮验
　　叶法善醮灵验
　　刘图佩录灵验
　　卷十五
　　斋醮拜章灵验
　　李耽神咒斋验
　　张合奏天曹钱验邛州成都奏钱事附
　　陶隐居拜章祈雨验
　　王招商神咒斋验
　　杜合公黄录醮验
　　籍县刘令破黄录斋验
　　程克恭拜章祈雨验
　　韦皋令公黄录醮验
　　李约黄录斋验
　　李言黄录斋验
　　道教灵验记序
　　宋徽宗御制＃１
　　夫妙道本於混成，至神彰於不测，经诰所以宣契象，宫观所以宅威灵，符录所以备真科，斋祠所以达精恳。验征应之非一，明胯飨之无差，诚觉寤於苍黔，而彰直於善恶也。朕顾惟寡昧，获纂隆平，荷祉福之咸臻，务齐明而匪懈，思扬妙理，普示草生。因览杜光庭所集《道教灵验记》二十卷，其事显而要，其旨实而详。今昔所闻，盈编而有次。殊尤之迩，开卷以斯存。冀永流传，俾刊方版，庶资训范，克畅淳风。直叙厥由，题於篇首云尔。
　　杜光庭撰＃２
　　道之为用也，无言无为。道之为体也，有情有信。无为则任物自化，有信则应用随机，自化则冥乎至真，随机则彰乎立教。《经》曰：善者吾善之，不善者吾亦善之，德善。此明太上浑其心，而等观赤子也。《书》曰：不独亲其亲，天下皆亲。不独子其子，天下皆子。此明圣人体其道，而慈育苍生也。恶不可肆，善不可沮，当赏罚以评之。《经》曰：人之不善，何弃之有。故立天子，置三公。此圣人教民舍恶从善也。又曰：为恶於明显者，人得而诛之。为恶於幽间者，鬼得而诛之。又曰：为善者善气至，为恶者恶气至。此太上垂惩劝之旨也。《书》曰：惟上帝不常，作善降之百祥，作不善降之百殃。此圣人法天道福善祸淫之戒也。由是论之，罪福报应犹响答影随，不差毫末，岂独道释言其事哉，抑儒术书之，固亦久矣。宣王之梦杜伯，晋侯之梦大疠，恭世子之非罪，浑良夫之无辜，化豕之报齐侯，结草之酬魏氏，良宵之姐驷带，郑玄之拌刘兰。直笔不遗，良史攸载，足可以为罪福之鉴戒，善恶之准绳者也。况积善有余福，积恶有余殃，幽则有鬼神，明则有刑宪，斯亦劝善惩恶。至矣，大道不宰，太上好生。固无责於刍狗，而示其报应。直以法宇像设，有所主张。真文灵科，有所拱卫，苟或侵侮，必陷罪尤。故历代以来，彰验多矣。成纪李齐之《道门集验记》十卷，始平苏怀楚《玄门灵验记》十卷，俱行於世。今访诸耆旧，采之见闻作《道教灵验记》，凡二十卷。庶广慎征之旨，以弘祟善之阶，直而不文，聊记其事。
　　＃１『宋徽宗御制』，《云岌七签》作『真宗皇帝御制叙』；『叙』丛刊本、四库本、辑要本作『序』。
　　＃２『杜光庭撰』，《云岌七签》作『广成先生序』；『序」丛刊本、四库本、辑要本作『叙』。
　　道教灵验记卷之一
　　广成先生杜光庭
　　官观灵验
　　饶州开元观验#1
　　饶州开元观，旧在湖水之北，去郭一二里#2。巨殿层楼，回轩广厦，枕湖有水阁，松径有虚亭，松竹森疏，花木秀茂。郡人避暑寻春，为一州胜赏之所。其后道流既少，廊麻摧损，唯上清阁大殿斋堂三门，皆在里中，民庶多葬於观地之中#3，坛殿之外，尽为墟墓矣。大中二年，郡中夜闻千万人声，如风雷之响。及明，见开元殿阁门堂四十余问，移在湖水之南，平地之内，其所布列，形势远近，殿阁相去，与旧观不殊#4。太守上闻，请易其名额，以旌神异。韶旨依旧为开元观，只改上清阁为神运阁，别命崇修。远近归心，争舍美利，遂加缮茸，观殿鼎新。记云：所移之地，途超二里，水越一湖，出自神功，事资圣感是也。
　　兴元北逢山老君观验
　　兴元北逢山老君观，即公慕化也，去南郑，隔江。上古相传有之，云是老君化行之所。＇汉祖起师汉中。将收散关，定三秦，差官告祭，留侯张良有笔迹，近方磨灭。镇南将军，梁、益二州牧，张鲁理汉川，行正一之法。别崇室宇，构坛殿静堂，临老君水源为巨阁。水有神龙居，历代所依，每彰灵应。太师杨守亮失守之后，再还梁城，癣署多已焚毁，征督瓦木，增置公衙。有吏请取老君观材瓦以备公用，差吏将毁之。乡里之人请众备瓦木之直，充赎其观。或云屋宇多年，材瓦皆朽，不任选用。吏拒而不听，即命工升屋。俄有巨蛇，长十余丈，翻踞屋上，张口向之。吏陨工堕，毙者数人，奔进而去。太师怒，命焚之。军士鼓噪而至，乡里言其灵，亦越起不进，去观百余步。迅雷震电，大雨盆注，军士惊慑而还。观今存矣。
　　洋州素灵官验#5
　　洋州素灵宫，云汉武帝为素灵夫人降真内殿，於太白之前，为筑宫宇，即其地也。年代寝远，遗址仅有#6。我唐高祖既至长安，受隋恭帝禅，是岁梦素衣神人云：我太白之主也，居素灵台，以荒毁为告。韶访其地，特创台殿，命为素灵宫。开元中，传天师曾奉韶，斋醮於其上。德宗幸梁洋，欲驾幸其地，又加营饰。由是材石之功，最为军，命其子守之。欲毁素灵屋宇，以修公署。工人揭瓦，皆有毒蛇居於溜中，莫知其数，竟无所措手。以事白焉。冯子怒，使吏焚之，曳薪灶火，而雷电大震，风雨总至。旱吏奔骇，数辈死之。灵迹归然，无敢犯者。
　　上都昭成观验
　　上都昭成观，明皇为昭成太后所立，在颁政里南通坊内，北临安福门街，与金仙观相对。观有百尺老君像，在层阁之中，坐折三十尺。像设图绩，皆昊道子、王仙乔、杨退之亲迹。命天下道门使萧邈字玄俗，为使以董之。阁上鳜棱，高八尺，两廓檐溜，去地三十余尺。京师法宇，最为宏丽，唯玄都观殿，可以亚焉。僖宗复长安，大驾归阙，所司将创衙殿，复舍元旧基，不欲劳民之力，选殿宇之高大者，徙而充之。所司奏拆是廊及阁，陨坠工者十余人，死之。时以为灵验，欲奏免之。而竟至摧拆，像露风雨中。是冬复幸陈仓，含元之制，亦已罢矣。识者见之，无不痛惜。
　　青城山宗玄观验
　　青城山宗玄观，古常道观也。在黄帝受录坛前，六时岩侧，后为僧徒所侵，移观於山外。遂以其地置飞赴寺，僧徒柄止，常有神人所扰，或飞石坏屋，或撒其门窗，投於崖下，寺中巨锺，三度掷於谷中，每一取之，所费功力殊广。僧知其不可住，亦多苦之。开元十九年，道士王仙卿奏请移观还旧所，寺出山外。诏益州长史张敬忠，命道士王仙卿、高品官王怀景，专检校移观入山，仍赐金仙、玉真二公主道像石真，镇於宠内，黄帝真文幢、阴道山文碣、手诏碑，皆立於观所。自是道流居之，虽一人独处，坦然无惧。咸通末，道流即阙，观已荒摧，但有尊殿石坛而已。丛篁拱木，褊於基址之上，侵及阶檐。有僧辈二人，来止其内，复欲移置飞赴寺。柄息月余，港计已定，将瞋坏像设，而夺其地焉。自是夜卧则有巨蛇横其腹上，昼饭则有飞砂投其食中，或见巨手如箕，毛脚若柱，或有暗呜之声响於谷内，或有陨空大石堕其屋前。二僧惊惧，奔驰而去。乾符己亥岁，县令崔正规、道士张素卿，重兴观宇。驾幸西蜀，遂奏为宗玄观，准诏。修斋有神灯褊山，灵锺自响，金蛇见於坛上，枯松再生於山前。手敕褒美，编其事於国史及幸蜀碑内。每因良宵奏醮，则仙磬吟於空中，藩帅投龙，则卿云凝於林表。信乃神仙奥府，岂庸徒之可侵哉。
　　城南文铢台验#7
　　文铢者，长安人也。父母令於别业读书为学#8，於庄前堆阜之上，置书堂焉。而性本疏诞，不乐文字，但与邻里少年弹射飞乌，捕格野兽，以为戏乐。至於荃苟之具，蔚罗之属，弋网置毕，弓矢槌刃，靡不置之。数年之问，杀获－不可胜纪。或有道士见之，谓曰：子之头何遽变也。铢惊而问之，乃引於台下，令其窥井照之，自见其人形而兽头矣。欲求道士悔谢，更令熟视井中，顷刻之问，身形不改，而头已百变，或乌或兽，或蛇或鱼。铢见之，异常忧惧。道士曰：万物营营，各贪其生，至於飞动，皆重其命。尔反天道而杀之，当有此报耳。每变一头，则受一生，终尔所杀之数，一一偿之，积月累日，计其寿限。自此之后，尔身则死。乃历生异类之中，报所杀之命，百千万年，未有还复人身之日。铢号泣求救，愿焚弋猎之具，以谢前愆，洗心改悔，不敢又犯。道士见其诚至，乃谓之曰：我奉太上之敕，历救众生之苦，名日救苦真人。尔有昔绿，早合遇道，此若不救，沦陷无期。乃以道士衣与之，令其终身修道，阴功救世，广济物命，方免前罪。道士即踊身而起，去地数丈，立於金莲花上，左执琼碗，右执柳枝，金冠凤履，身逾三丈，通身有五色之光，上连天表，照曜一川。边巡乃隐。文铢焚罗网之具，披道士衣#9，於其处立殿，制所见之像，昼夜精勤，焚香忏罪。居十余年，又感真仙授以药诀令游行海内，救人疾苦。后乃得道而去。其所居处，相传号曰文铢台，而救苦天尊之像犹在。忽有僧数人，游行见之，曰：既是文铢圣迹，何得有道士功德。固知道士无良，侵我古迹，已多年矣。因拔得大木，二僧共击其项，未能致损，用力甚困。二僧少歇，看天尊所伤之处，并已如旧。二僧口耳鼻项痛楚极甚，及看其手，亦已折矣。匍匐号叫，告於众人，自述其事，良久而死。
　　蜀州紫微阁验
　　蜀州唐兴县大通观有紫微阁，是开元中道士蔡守冲以敕赐匹帛所造，岁月深远，廊宇门殿相次摧损，而此阁存焉。中和年，阡陌侵陷郡县，里人罗生父子素怀凶狂，忽焚其阁，人皆痛惜，莫暇救之。贼既荡平，闻里相贺於阁基之上，率众置斋。当法事之际，罗之父子匈食於众中，亦有悯而救者。忽一人谓之曰：汝於危乱之中，不能自逃性命，无故焚烧此阁。用功巨万，古迹多年，汝一旦灭之，不惧神理所诛，更敢於此求乞。此人言讫，父子二人踊身丈余，扑於地上。如此五六度，声声号叫，遗巡乃死。众人看之，骨肉皆散矣。
　　成都青羊殿验
　　青羊宫，中和壬寅岁准敕创置，己酉年噶月重围，屋宇坛殿，固以鼎新矣。是时，城外屋宇且焚且毁，其殿有巨袱一条。十夫之力方可异拽。忽有一官健云：我能独力举之。众以为笑。果能担之入城，有问其买者，曰：此材可惜，欲置於严真观中。答曰：要支持作柴施与道士，何所益。遂援斧而斫之。举刃未下，忽觉臂痛，投斧於地，顷刻而死。其邻巷同取木者云：青羊老君殿，众不欲拆之，此官健号令诸人下手先拆，初有大蛇从座下而出，此人已拉杀之，功德尊像亦遭其摧损，此之异死，盖神理所杀。量其少壮，岂人能害之耶。众皆叹之异。其袱经年犹在，后不知所之耳。
　　亳州太清宫验#10
　　亳州真源县太清宫，圣祖老君降生之宅也。历殷周至唐，而九井三桧宛然常在。武德中，古桧再生。天宝年，再置宫宇。其古迹自汉宣、汉桓重修营茸，魏太武隋文帝别授规模，边韶、薛道衡为碑，以纪其事。唐高祖、太宗、高宗、中宗、睿宗、明皇六圣御容，列侍於老君左右。两宫二观，古桧千余树，屋宇七百余问，有兵士五百人镇卫宫所。咸通中，庞勋据徐州，十道征师招讨，长围将合。庞勋恐力不支久，遂领徒三千余人径来，欲夺官所据为营垒。是日，避难士庶千余家，咸在宫内。见黑气自井中出，良久昏噎一川。老君空中应现，庞勋徒党迷失道路，自相蹂践，薪水桥断，尽溺死水中。遗巡开霁，贼党无孑遗矣。广明中，黄巢将领徒伴欲焚其宫，亦有黑雾褊川，迷失行路。又有草贼褊地，自欲凌毁太清宫，迷路乃往。亳州城下，因围逼州城，攻打弥急。刺史潘稠望官焚香，以希神力救援。顷之，黑雾自宫中而来，同绕城外，腥风毒气，闻者顿仆，密雪交至，寒冻异常，死者十有五六。初攻城之时，’有神雅无数，衔接箭#11，投於地中，贼辈已加惊异。既而城内朗晏，城外风雪杀人，惧此神力，解围而去。寻亦散灭。播稠奏云：自大寇犯关之后，覃凶诛珍已来，大小寇逆前后一十八度，欲犯太清宫，或迷失道途，或龙神示见，终挫凶计，宫城晏然，所庇护居人，不知其数。请移真源县就宫安置。救：有恐移县就官#12，必多秽渍。县依旧所，宜准万年例，升为赤县。仍降青诃，修斋告谢也#13。
　　昌明县孟津观验
　　绵州昌明县孟津观，在郭外隔江山顶之上。殿堂崇设，台阁隆高，下瞰长川，低临井落，亦一邑之形胜矣。太尉平阳公既克东川，创为节制，焚烬之。后公府阙然，不欲力役疲人修饰察署，昌明镇将宝生申状云：孟津观去县隔江，道流数少，俯临水路，船筏皆通。请拆观舍及瓦，作筏般载，便於事机。太尉持疑未央。修造使亦言事急，且借公府力办，可以起造，却还。乃许之。宝生领工巧人力，就观毁拆房廊屋舍已一十八问，般於江上，缚筏载送。其大殿及三门五圣阁瓦中，皆有毒蛇，下手不得。宝生是日便觉腿膝疼痛，似患虎风。旬日之问，蚀断一腿。太尉知之，以其木送城北开元观，竟以不用。
　　道教灵验记卷之一竟
　　#1『饶州开元观验』，《云笈七签》作『饶州开元观神运殿阁过湖验』。
　　#2『去郭一二里』，《云笈七签》作『去郭二里』。
　　#3『葬於观地之中』，《云笈七签》作『葬於观地中』。
　　#4『与旧观不殊』，《云笈七签》作『与旧不殊』。
　　#5『洋州素灵官验』，《云笈七签》作『洋州冯行袭毁素灵官验』。
　　#6『仅有』，《云笈七签》作『仅存』。
　　#7『城南文铢台验』，《云笈七签》作『文铢奎二僧击救苦天尊像验』。
　　#8此句《云笈七签》无『为学』雨字。
　　#9此句《云笈七签》作『披道士天衣』。
　　#10此句《云笈七签》作『亳州太清官老君挫贼验』。
　　#11此句《云笈七签》作『衔接贼箭』。
　　#12『敕：有恐移县就官』，《云笈七签》作『敕旨：恐移县就官』。
　　#13此句《云笈七签》作『修斋告谢也』。
　　道教灵验记卷之二
　　广成先生杜光庭集
　　宫观灵验
　　周真人上经堂基验#1
　　周真人名太玄，陶隐居弟子也。年二十一岁得道#2，先於隐居证位。其所居，即今紫阳观。处茅岭之前，平陆爽皑，实为福地。堂侧一片地稍高，如旧屋基，而无辆臂踪迹，太玄於其上植花木。时见有人，高冠褒衣，或三或二。亦有介金之士，明月静夜，立於其史。家有小儿，名小豆，才五六岁，游戏其上。遗巡有人，送置庭中。如是者数四，而无伤损。一日一问陶君，说此祥异。陶曰：晋朝许君旧宅，乃上经堂基，正当其地。速作静室，为焚香之所，不可亵渍也。太玄因问：上经所安之地，何神明如此耶。陶曰：三洞宝经所在之地，万灵侍卫，百神朝揖，岂可不尊之耶。太玄曰：真经已去，其地久虚，而犹真灵卫之耶。陶曰：上经所安之地，地祇守之七百年，法宇之地千年，正一所安之地，善神护之三百年。经法虽去，年限未满，所以然耳。太玄遂作静室，每旦夕香灯，而不敢於此室朝拜存修，恐法位尚卑，有真凡之隔尔。
　　南岳魏夫人仙坛验#3
　　魏夫人坛在南岳中峰之前，巨石之上，是一片大石，方可丈余，其形方稳，下圆上平，浮寄他石之上。尝试一人推之，似能·转动，人多即屹然而定。相传以为灵异，往往神仙幽人，游憩其上，奇云灵气，弥覆其顶。忽有袖僧十余人，秉炬挟杖，夜至坛所，欲害候仙姑。入其居处，仙姑在床上，而僧不见。乃出诣坛所，推坏夫人坛，轰然有声，若已颠坠。回烛照之，元不能动。知其灵异，奔进遁去。及明，有至远村者，太都不过走十余里。十人同志，九人为虎噬杀。一人推坛之时，不同其恶，遂免虎害。乃以其事白於村乡之人，远近惊异焉。
　　洪州铁柱验#4
　　洪州铁柱，神仙许君所铸也。晋朝豫章有巨绞、长她、水兽，肆害於人。许君与其师昊君，得正一斩邪三五飞步之卫，制御万精。自潭州井中，奋剑逐蛟，出於此井。君出，谓昊君曰：此井之下，蛟蛎所穴，若不镇之，每三百年一度为民之害，后来复何人制之。役鬼神运铁数百万斤，铸於井中，溢於井外数尺，屹若柱焉。於井之下，布巨索八条，以锁地脉。自是锺陵之境，无妖惑之事，无垫溺之灾。誓之曰：后人坏我柱者，城池治没，江波泛溢。人皆知之，固不敢犯。或有渔人，敲柱上之铁#5用坠网网，所损颇甚。近亦官中禁之。严识节制江西，信诽毁之词，使人掘铁柱，将欲碎之。迅霆大击，江波遽溢。掘未二三尺，城池震动，内外惊惧。护方信之，焚香告谢而止。柱侧道院，为其所毁，近亦再修矣。
　　广州菖蒲观验
　　广州莒蒲观，安期先生修真之所，药宠丹井，灵溪古松，为州中游赏之最。古有观宇，岁久，为僧所侵，以置禅院。虽人众同居，常多惊恐之事。不然，则论讼殴击，亦时有杀伤。有老人过之，谓僧曰：此仙官所居，道家灵迹，僧虽护持，且非其类，若不移去，当有虎狼为灾，遭其啖食矣。殊不信。旬月而虎暴尤甚，损伤者十余辈，掩蔽不敢言。稍稍逃去。时进士许三畏，偶题七言长句於壁上，曰：本是安期烧药处，今为达么坐禅宫· 。数僧梵响满楼月，深谷猿声半夜风。金磬韵停松阁迥，浮云散尽海山空。我来不见修真客，却得真如问远公。节度使郑公愚，因游兹院，僧徒寂寥，复闻有挚兽之事及老叟之言，顾见此诗，喟然曰：此亦志之所之也，能无感动乎。遂表奏，改置莒蒲观焉。
　　青羊肆验
　　成都青羊肆，在正见坊、罗城之外，乃太上老君自终南与尹喜相别，将适流沙，会期之所也。是岁，老君自说经台上升入太微，尹喜千日修行，功成入蜀，寻觅青羊肆，得见老君，即其地也。荒冻既久，曾未兴修。教门虽具详知，亦无力收买，於是地属居人。但有千载古松，高十余丈，径三四尺，修竹荒台，寿然存矣。时百姓杨玫，负贩於市肆，买其地以居焉。邻里咸言：大松之下，竹林之中，不可秽渎，玫亦常敬护之。因晚自市归，至竹林之内，见一老人，谓玫曰：我此灵迹，十年问有人兴之，尔亦不可久住，我欲置一宫宇，来往憩游，汝可为之也。玫云：无巨力。以穷困为辞。老人以杖指地，曰：此下有金，汝取之为我作舍，板阁层栏，必令周备，余以答尔护持之心。事毕，迁居外郡，勿多言於人也。玫喜其言，认取金之地，而忘问其姓氏，寻已不见，但谓之龙神，亦不知是道门灵迹。掘三二尺，得瓷瓶，以辆覆之，乃上金三四十两。取金藏之，置瓶於巨松之下。市材瓦，作十六柱天宫一区。其下自地布辆，列斗棋，作板阁栏干，精详如法。其中一壁，不敢图形像，但炭灰泥之，以香案供养而已。事毕，乃移家彭州，卖酒为业，日益富。赡以其地，卖与度支院官陈评事，乃丙申年春也。余诣陈访其地，已有此宫，因问其所以，陈为余道之。不二年，陈随相国高燕公下江陵，其地属随军兰肇。辛丑年，大驾到蜀，壬寅年八月，获灵辆之瑞，九月十二日，敕置青羊宫，赐钱二百千，收赎其地，一千八百贯制屋宇。圣驾三幸其中，丙申至此，七年耳，其验昭然。时让帝房李特立道士李无为，见夜赤光如弹丸，跳於地上，於其没处，掘获古辆一口，有古篆六字，云：太上平中和灾。节度使侍中陈敬谊、行在指挥使军容田令孜以表奏进，宣示百官，模勒文字，赐军前。李特立赐徘授太子校书、龙州江油令，李无为赐紫，疋帛有差。自是，明年收宫阙，后年诛黄巢，乙巳年驾还京师。斯则太上玄祖为中和圣孙荡寇平灾之验信矣。
　　益州龙兴观取土验#6
　　成都龙兴观，即后周至真观也，基址广裹，四面通街，唯大殿讲堂玉华宫碑碣皆在。有王峰者，事颖川王，於小蛮坊创置私第，以基地卑湿，乃使力役者雕观门土墙，及广掘观地，取土数千车，筑基址。土木未毕，已数口凋亡。一旦自衙归宅，於其门外，见二黄衣人曰：为观中取土事，要有对勘。应答之问，下马而卒。其观内有锺台日灵响，台有门楼宏壮，制度精巧，节度使昊行鲁奏移门楼於天王寺，拆其锺楼，遗踪胜赏，并为毁荡矣。顷年，驾在蜀，明道大师尹嗣玄云：行鲁之吏，因疾入冥，数日复活，言见行鲁为鬼吏所驱，般运龙兴材木，铁锁系械，昼夜不休，木才积探，又却飞去，如是挞运，不知何年当得息耳。欲求子孙为立观门、赎其罪，子孙贫窘，固不及耳。
　　静福山分界验
　　连州静福山观，神仙廖冲得道之所。其居枕小溪，有石笋奇木，颇为幽胜。其孙廖神缴，绍绩居茸，香火精虔，以为州里所重。无何有僧於其邻近置院，侵观地置仓及捆，神缴陈牒理之，州差官吏往验其地，僧犹固执，乃指观地，更欲吞侵，词款纵横，官不能定。忽聚议之次，风雷暴起，震霆击碎石柱，劈开陆地，分别界畔，仓厕基址，还属观地之中。是夕，又有猛虎哮吼，嗜树断草，攫地为迹，分别僧界，刺史蒋防立碣以纪其事。
　　刘将军取东明观土验#7
　　刘将军者，隶职右神策军。居近东明观，大修第宅，於观内取土，筑基脱堑，计数千车。功用既毕，刘忽得疾沉绵，旬日稍较，忽如风狂，於其阶庭之中，攫土穴地，指爪流血，而终不已，骨肉扶救之，似稍歇定，又须匍匐穴土，似有驱迫之者。时闻为物捶击痛楚之声，但流泪呜咽而已。问之竟无所答。月余，日又沉困垂命，巫医婵术，略无征应。偶召瞽者巫，云求道法救之。刘素不信道，未尝有道士过其家。妻子既切，因诣金仙观，请符理之。置符於状前，又焚数道，和水饮之，刘乃言曰：我以无知，犯暴道法，取东明观土修筑私舍，地司已奏天曹。罚令运土填陪，不知车数，计我独力般运，二三百年#8，恐未可足。稍或迟怠，某官考责，鞭挞极严，卒无解免之日。言讫，呜咽号叫，若有所诉，一家闻之，俱为嗟痛。其妻子就东明大殿上，焚香祈乞，请买冷土五千车，填送所穿坑处，设斋告谢，求赐宽赦二－疾乃稍定。一早#9又自言曰：天符有敕，穿掘观土，修筑私家，虽已陪填，尚未塞责，有十二年禄命，并宜削夺，所连累子孙，即可原赦。是夕遂死。余按道科，凡故意凌毁大道及福地灵坛，殃流三世，今刘生以陪填首谢，罪止一身，得不为戒耶#11。
　　乐温三元观基验
　　涪州乐温县三元观，梁宋问所置，独古一峰，傍临江岸，前有龙潭，基址阔七八十亩，犹有石．像、铁碑、石狮子，工用精巧，不同於常。有李胤衙推者，以为宅开拓其地，以为园圃多植葱蒜，货斋规利其家。疾疗联毡，死伤十余口。识者以福地不合秽渎，劝其悔谢，殊不介意。寻为江陵府夺其地，置把截营版，筑垣墙，制置厅宇，亦甚宏丽，观侧古柏贞松、巨材嘉木，皆被诛斫。营使马述，采伐尤甚。其居止寝息，频有不安，即烹杀猜鸡，梼祀鬼神，人或劝其护持像设，覆盖功德，赎若不闻。因校斗棹船，戏於江上，溺水而死。其后营使三人，皆所不利。今营亦废矣，而榛芜荒秽，尊像摧残，余亦劝诱邑人再为整茸，常伺贤儒上士，以复胜迹灵墟尔。观有元始天尊像，篆额八分，书刻於铁碑之上。碑广三尺，长六七尺，乃中书侍郎庾子山文也。
　　李福相公修玄元观验
　　相国李福，咸通元年居守东都。顷常侍楚国太夫人，发愿修观，事竟未就。此年既为留守，亦遗忘·前愿矣。至都三日，梦青童七八人，执花香前引至一山观，入山似深，至观乃平坦，松柏森茂，台阁崇高，若曾所游。历入殿，见天尊像貌若塑，运动如生，但不言，颔之而已。福拜乞一言，天尊亦不答，以手指殿外锺楼，随手看之，楼已倾矣。明日到玄元观，果如所梦，及回顾锺楼，亦似倾朽。因命工修之，撒瓦毁垣，损者多矣，唯栋桁一条，周回纯漆，外无所伤，触之则中已空矣。工人亦请别换，不欲更用旧材。福令钒普赐切之，当中有窍，长尺余，内有方木，刻文曰：山水谁无言，元年有福重修。历示百司，周问官属，莫能解之。福自解之曰：山水谁无言，指御名也，有福重修，余之名也。圣人垂梦，指此锺楼，今之所修已，吋前兆矣。
　　韦举令公修葛琐化验#11
　　南康王、太尉、中书令韦公皋，为成都尹相国张公之爱婿，而量深器大，举止简傲，不狎於俗。张公奕世相家，德望清贵，张族皆轻侮於韦，以此见薄，亦未之悟也。忽梦二神人谓之曰：天下诸化，领世人名籍，吾子名系葛琐，禄食全蜀，富贵将及，何自滞耶，勉哉行矣，异日富贵#12，无以葛琐为忘也。由是韦有干禄之志。谋於其室，室家复勉励之，以粒奁数十万金资其行。计至凤翔，张镒辟为推官。会陇州阙守命韦权领郡事，俄而朱沘乱，德宗幸奉天，沘遣使授韦陇州刺史，韦斩其使，传首行在时，车驾卒至征镇，皆未及赴难。韦表既至城中，旱心始固。诏韦为陇州刺史，兼御史中丞，赐金紫。贼平，入为金吾大将军，出镇兴元，改授西川节度，与张公交代#13。既而累年蜀境大禳#14，金帛丰积，南诏内附，乞为臣妾，威名益重，而贡赋不亏。朝廷倚注，戎蛮慑伏，由是请许南诏。置习读院，入质子学生，习诗书礼乐，公文翰之美，冠於一时。南诏得其手笔，刻石以荣其国。而葛琐之事，久已忘矣。又梦二神人曰：富贵而忘所因，其何甚耶。公梦觉，流汗惊骇。久之，乃躬诣云林，灶香祷福。遂命工度木，揆日修崇，作南宫飞阁四十问，巨殿修廊、重门邃宇，范金刻石，知无不为。支九陇租赋，於山下作屯输贮，模粮山积，匠石云趋。自制碑刊于洞门之侧，上构层楼，焚僮七十人以供洒扫、良田五百亩，以赡斋储。在镇二十余年，封以王爵矣，即本命丁卯，属葛琐化也。
　　果州开元观验#15
　　果州开元观接郡城，颇为爽恺，以形胜之美，选立观额。虽州使旋具结奉，而制置之内犹阙大殿。州司差工匠及道流，将沂嘉陵江，於利州上游采卖林木。临行，道流工匠同梦有人云：朱凤潭中有木，可以足用。如此者三。因聚议曰：梦兆如斯，必有大商货木，沿江而至，可踌躇三五日以伺之，或兔远适，颇以为便。一匠曰：吾於朱凤山下江中寻之，莫不有商筏已到来否。即往山下寻求，潭水澄彻，忽见潭底有木。因使善沉者钩求，得梓木千段。构成三清殿#16，锺楼经阁廊宇，咸得周足。又市辆梵坛，内有黄赤色者，疑其火力未足，弃而不用，信宿皆化为金，起观之费，过於丰满。殿宇既成，将塑尊像，又於白鹤山观，掘地得铁数万斤。铸三尊铁像，仅高二丈，今谓之圣像。远近祈梼，立有征验，起观道流何氏家代丰足#17，今为冑族焉。至今负贩之徒，锥刀求利者，每以三日五日，必诣圣像前焚香祈佑，或阙而不精信者，即贸易无利，货斋不售焉。
　　开州新浦花林观祥异验
　　开州新浦县花林观者，乃邑民所居之地也。其家巨富，门枕江岸。开元年中，民家晨起，闻异香满庭，光景朗彻，紫气连之四面，弥漫数里。其庭除及江上，皆奇花异木，水心红白莲花，广皆尺余，不穷其数。神仙往来，鸾鹤飞蠢，移时方散。邑中人只闻异香，不睹花木神仙灵鹤之事，因以上闻，以其宅为观，仍以花林为名，及创天尊之殿，则异香光景之瑞如初焉。
　　道教灵验记卷之二竟
　　#1此句《 云笈七签》作『周真人居上经堂基验』。
　　#2此句《 云笈七签》作『年二十一而得道』。
　　#3此句《 云笈七签》作『魏夫人坛十僧来毁九遭虎噬验』。
　　#4此句《 云笈七签》作『严讥掘洪州铁柱验』。
　　#5此句《云笈七签》作『敲柱上铁一。
　　#6此句《云笈七签》作『王峰昊行鲁毁掘成都龙兴观验』。
　　#7此句《云笈七签》作『刘将军取东明观土修宅验』。
　　#8『二三百年』，《云笈七签》作『三二百年』。
　　#9『一早』，《云笈七签》作『一旦』。
　　#11『耶』，《云笈七签》作『尔』。
　　#11此句《云笈七签》作『南康王梦二神人告以将富贵验』。
　　#12『异日富贵』，《 云笈七签》作『异日当富贵』。
　　#13『计至凤翔……与张公交代』，此段文字《 云笈七签》作‘『既达秦川，属岁饥久雨，因知友所聘，署陇州军事判官。俄而驾出奉天，郡守奔难所在，车率土客甲士，锁挽军储，以申扈卫。以功就拜防御使，复请赴觐行朝，德宗望而器之。既平寇难，大驾还京，以功检校右仆射、凤翔节度使。恳让乞改西川，乃授西川节度，与张公交代焉』。
　　#14此句之前，《云笈七签》有『拥师赴任，张假道归阙，以避其锋』。
　　#15此句《云笈七签》作『果州开元观工匠同梦得材木验』。
　　#16『构成三清殿』，《云笈七签》作『构成三尊殿』。
　　#17此句《云笈七签》作『起观道流何氏家，世代丰足』。
　　道教灵验记卷之三
　　广成先生杜光庭集
　　宫观灵验
　　剡县白鹤观蝗虫不侵验
　　晋右军将军王羲之刻川有二庄，其东为金庭观，西为白鹤观，相去七十余里。金庭则王氏子孙百余户居焉，有秃笔冢、墨池、剑匣并在白鹤，即太宗飞帛书额为州县所宝。观之水田，周回於观侧。咸通秋中，蝗虫害稼，江浙弥甚，里闻田亩之问，相聚驱之。或震鼙革击、铜器簸彩颌之。衣昼以及夕，忘其寝味，惊呼斥逐，犹不能兔其害。或集於田中，虽千亩之广，硕苗巨穗，顷刻皆尽。观田有与居人之封吵相接者，有沟胜相隔者，屈曲萦纡，犬牙相半，民田皆尽殆，无孑遗观田，丰衍倍於常岁，其有植根於观地之中，垂秀民田之内，虫亦不食，时俗以为偶然尔。洎明年，地辅伤稼，所害尤广，而观田复无所侵，邑人乃热香洁斋，上报玄德矣。
　　明州大宝观山水不侵验
　　明州大宝观，明皇赐额，居龙潭之下，前有溪涧，观居平林之中，暑雨积甚，则泥潦为患。大中初，忽暴雨迅雷，溪潭泛溢，坏林摧岸。将及殿宇，泥波鼓怒浊浪，如山势不可避，流至观则十步以来，殿中阴云勃兴，大风振发，吹激水势，蹴过前溪之中。回视地形高涌波上，钟楼大殿，屹在林表，自此观基高显爽恺，无复霖淹泥涂之息矣。
　　金州盘龙观野火不侵验
　　金州界甲口有古观，其名盘龙，层坛危殿，功颇宏壮，回廊房宇，亦二十余问，常无道流。时有游僧栖止，殿接荒径，丛苍极深。中和年，驾驻蜀川都城，未复郡控诸谷观，当要冲户口，流移人姻旷绝。忽寒风劲烧，飞焰四山，冲众怒势燎及檐隙，巨木为烬，曾不斯须绕坛茅棘，亦无遗者。唯古殿廊屋，岩然皆存，四壁之上，都无尘煤之迹。火灭之后数日，方有行人见之，深入谷中，讯诸父老，不知所扑灭者何人也，所焚燎者何时也。相与视之，大骇，曰：此谷中干戈之前，人户比屋，顷值离乱，奔窜诸山，惊毒伏藏，蹊路仅绝，固无居人助歼巨焰矣。假使人力所救，当有扑灭之迹。今则周热坛庭深达谐纪，非人力之所能，盖真灵保持，神明严卫耳。自是诸溪侨寓及山谷居人，感其灵应，相率缔茸焉。
　　东川置太－观验
　　中和年，驻跸全蜀寻克上京，东川节度使杨师立称兵内侮，封壤咫尺，密迩行朝，有翰於圣念，命成都大将高仁厚帅土客诸军讨平之。时三蜀久安，公私丰赡，模根山积，虽城垒之小，可以力抗王师。累月而后拔其有为，丑孽驱迫朋恶，吠尧不能舍亡图存、转祸为福者，或交锋剿戮，或乘胜诛锄，杀伤众矣。委尸草莽，弃骨沟隍，固亦多矣。凯还之后，常闻鬼哭之音，昏瞑即兴，阴噎尤甚。亦有见怪於郾闭，呼啸於道途，居人惑之，相与惊惧。时朝径酬赏，俾仁厚节制东川，抚安疲疗。仁厚乃於中军旧寨造太一万胜观焉，殿宇既成，夜哭之声息矣。塑玄元太一之像已毕，仁厚梦黑云如盖冠覆山顶，俄而变为五色烟雾，中有丝竹之声，山下之人男女老幼皆随烟雾腾跃而散，自是光怪遽绝，问井顿安。
　　均州臼鹤观野火自灭验
　　均州郑乡县南川，中涉汉江，入川十里许得白鹤观。却倚横山，俯窥平陆，林麓幽翳，台殿崇高，亦佳致也。古老云：天皇大帝封禅东岳，鹤集於封坛之上，敕天下置观以白鹤为名。有冯逸人开元中，栖息焚修，进道於此，一旦解形而去，及襄汉寓书与其门人，乡里知其得道，塑像存焉。咸通末，以久无道流住持，屋宇颓圯，三门、古殿、与廊、应连接才二十许问，外无垣墙，褊蒙蒿孙。忽为野火众焰回风激冲，直至檐砌之下，里人望之，惊奔来救。俄於檐溜之内，进水悬流，祆灭其火，而晴景不改，风雨不施。化水松灾，繁乃神力矣。乾符己亥岁，因游访灵迹观，亦俨然有老叟话兹灵应，尝纪其祥，异题於殿壁。是岁，老叟亦将议茸修焉。
　　安邑崔相梦潸丘台观验＃１
　　北都港丘台，有古观焉。像设精严，楼台宏丽，地形显敞，回出於都城之中。制．创多年，久无崇茸，风号雨渍，日以倾摧。相国崔公彦昭尝梦野步寻幽，至古台之下，翘首仰望其上，有紫气氤氲，祥光四照，无登蹑之路。良久，复聆天乐茄箫之音，寻访之意弥切，但四隅斗绝，咫尺万里。忽前有金桥如梯，层级宽博，遂攀梯而上，中路三四级，板阙拦摧，跻攀不得，即见巨手金色引指而接之，公握指未定，已登台上矣。徘徊四顾，唯古殿欲摧，荒坛芜没，叹嗟数四，复到天尊之前，认金桥乃座前之桥耳。金手乃天尊之手耳，不复闻天乐之声，亦绝紫气之象。因言曰：岂天尊有所付嘱耶？何变化如此也？天尊忽言曰：子即居此地，无忘摧残也。俄而惊觉。旬日，受北都留守到镇。期月，悦悦然似有所失，似有所疑，因命驾纵游，用据其志，闻港丘台不远，造而观焉。唯古殿摧残，深草烟翳。乃瞻拜天尊，见仪像侍卫宛若曾所游睹，徐视座前，金桥在焉，栏拆板断矣。复睨金臂及指，皆醒然顿寤，即前之所梦也。施俸金募工役，革故之弊，鼎新其宇。惟殿之＃２且久，惜其古制增修而已，其余垣墙廊宇、坛庭门房、图绩丹擭、赭垩金翠，靡不毕备焉。缔构之功，香花之献郁＃３为一时之盛也。
　　刘瞻相梦江陵真符玉芝观验＃４
　　相国刘公瞻，南迁交陆，道遇江陵。既登扁舟，将欲解缆，回首道左，见像设甚严，而朽殿倾圯，问其名，即真符玉芝观也。入门升阶，拜手潜祝。是夕，舟中梦青童前导，登大山之上。松径连延。崖蜡奇秀，芳芝幽草，好乌灵花，灿然在目。行一里许，见元始天尊，坐宝花座上，瞻仰眸容，乃玉芝殿中天尊也。拜祝曰：某得罪圣朝，窜逐咀远，非敢有怨，但祈生还尔。天尊曰：尔之青简，列於方诸矣，何忧於世难乎。再居相位，而后得道。自此斋一旬、戒三日，则蛮陬瘴海魑魅之乡，无所惮矣。辰未巳午，与子为期也。自是刘公南征，至湖岭问，所在藩方，遗问相继。旋得金帛寓信於刑帅，特创天尊殿斋厅廊宇，选精介焚修之士以居之。於是再征，入掌钓轴，泊厌俗弃世，果符梦中之言，岁辰亦无爽矣。
　　李蔚相修汴州玉芝观验＃５
　　李相国蔚，拥旎汴州，兼太清宫使。每翘心玄关，思真念道。一夕梦野步郊外，丛薄问见奇光五色，中有天尊像，顶光半缺，手握玉芝，芝状如白莲花，而圆茎修细，芝有八秀。历历详记，注于心目。翌日，因送宾出郊，顾见有道像暴露，问其所，即玉芝观也。相国异之，回镳而礼谒。莎莠盈庭，萧蒿蔽路，披榛而后进。所睹尊像，与梦同焉。虽不握玉芝，而名与梦协，遂广加祟饰焉。巨殿森沉，飞甍垣赫，斋宫讲肆、月牖霜坛，前阙通街，雄临郢郭，为藩方之壮观焉。噫，开元皇帝，尊祖奉先，耽玄味道，精诚上彻，祯既下通，得真符於灵峰，产玉芝於内殿。因敕大镇重地置观，以真符玉芝为名。封太白山为灵应公，改华阳为真符县。上瑞已彰於昔日，嘉征复显於兹辰。所以相国名臣，皆符吉梦，夷门诸官之完茸，自非大道应灵，其孰能与於此乎。
　　郑畋相国修通圣观验＃６
　　宁州真宁县通圣观，即开元皇帝梦二十七真，得刻石真像之所置也。岁祀寝深，旋已摧毁，边徽素寡，道流缮修之事，固已旷绝矣。相国司空郑公畋，登庸之年，偶尝游礼，赋诗三十韵，以纪其故实，亦冥祝曰：异日官达，必冀增修。洎入掌丝纶，尊居钧轴，万几少暇，前愿都忘。一夕，梦游洞府之中，草仙赏骯，奏钧天广乐，以恣嬉游。俄而幢节羽卫自天而下，使者一人降曰：太上有命，征还上清。於是草仙或控呜鹤，或驾飞龙，腾跃而去。相国亦欲振袂骞飞，一仙人回首笑曰：第毕真宁之愿，然后可此来尔。既觉，醒忆真宁修观之事，乃辍鼎食之资，为缔构之费，合帅李尚书儡，命都校以董其事，十旬而灵观鼎新矣。相国尝话斯梦，以为洞天者，罗川之洞也，掌仙者，二十七真也。惊其忽忘，懋此巨功，信大道之明征矣。
　　段相国修仙都观验
　　忠州丰都县平都山仙都观，前汉真人王方平，后汉真人阴长生得道升天之所。芜没既久，基址仅存。晋代高先生首为崇构，太元中姚泓再加缮饰。其后梁隋共茸，国朝继修。华阁翔虚，丹檐照日。黔荆，梓蜀元戎重臣，或弭棹登临，必命修茸。相国邹平，段文昌旅寓之年，遭回峡内。时因登洞，灶香稽首，祝於二真曰：苟使官达，粗脱栖迟，必有严饰之报。自是不十岁，拥旎江陵，视事之夕，已注念及此。俄梦二真仙，若平生密友，引公登江渚之山，及顶，乃阴君洞门矣，二真亦不复见。翌日，施一月俸钱修观宇，一月俸为常住本钱，常俾缮完，以答灵既矣。
　　整屋县楼观验＃７
　　楼观者，周康王大夫尹喜宅也。在京兆整座县神就乡闻仙里，居终南之阴。观内有周穆王、秦始皇、汉武帝所置殿宇，及秦始皇墨迹。尹喜、灵井、老君、芝＃８草树、升天台、晋宋谒板、秦汉铭记，历代存焉。大唐将受命，义师起於河东，观内有赤光属天者六七夜。广明庚子，寇犯长安，观中有光，如义宁之岁，近车驾幸凤翔。盘座将陪，观中复有光景之异。由是避难士庶多投观中，灵迹寿然，人莫敢犯。高祖时，赐号宗圣观焉。
　　道教灵验记卷之三竟
　　＃１此句《云笈七签》作『北部潜丘奎崔相国应梦修观验』。
　　＃２『之』，《云笈七签》作『屋』。
　　＃３『郁』同『郁』，丛刊本、四库本、辑要本均作『郁』。
　　＃４此句《云笈七签》作『相国刘瞻梦天尊言再居相位验』。
　　＃５此句《云笈七签》作『李蔚相国应梦天尊修观验』。
　　＃６此句《云笈七签》作『郑相国还愿修宁州真宁观验』。
　　＃７此句《云笈七签》作【楼观赤光示人以避难验』。
　　＃８『芝』，《云笈七签》作『支』。
　　以下待登
　　
