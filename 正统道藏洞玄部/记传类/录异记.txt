录异记
　　经名：录异记。唐末五代杜光庭编撰。八卷。底本出处：《正统道藏》洞玄部传记类。
　　录异记叙
　　怪力乱神，虽圣人不语，经诰史册，往往有之。前达作者《述异记》、《博物志》、《异闻集》皆其流也。至於六经图纬，河洛之书，别着阴阳神变之事，吉凶兆朕之符，随二气而生，应五行而出。虽景星甘露、合璧连珠、嘉麦嘉禾、珍禽珍兽、神芝灵液、卿云醴泉、异类为人、人为异类，皆数至而出，不得不生。数讫而化，不得不没。亦由田鼠为驾，野鸡为蜃，雀化为蛤，鹰化为鸠，星精降而为贤臣，岳灵升而为良辅，今吉所载，其从皇繁。又若晋石莘神，凭人约物，乌血鱼大，为灾为异，有之乍惊於闻听，验之乃关於数历。大区之内，无日无之。聊因暇辰，偶为集录。或征於闻见，或采诸方册，庶好事者无志於披绎焉，命曰《录异记》，臣光庭谨叙。
　　录异记卷之一
　　光禄大夫尚书户部侍郎广成先生上柱国蔡国公臣杜先生纂
　　仙
　　鬼谷先生者，古之真仙也。云姓王氏，自轩辕之代，历于商周。随老君西化流沙，洎周末，复还中国。居汉滨鬼谷山，受道弟子百余人，惟张仪、苏秦，不慕神仙，好纵横之术。时王纲颓弛，诸侯相征，陵弱暴寡，干戈云扰。二子得志，肆唇吻於战国之中，或遇或否，或违或泰，以辩谲相高，争名贪禄，无复云林之志。先生遗仪、秦书曰：二君足下，功名赫赫，但春到，秋不得久，茂日既将尽，时既将老。君不见河边之树乎？仆驭折其枝，波浪激其根。此木非与天下人有仇怨。所居者然也。子不见嵩岱松梧华霍之树，上叶陵青云，下根通三泉，上有玄狐、黑猿，下有豹隐、龙潜，千秋万岁，不逢斤斧之患。此木非与天下人有骨血，盖所居者然也。今二子好云路之荣，慕长久之功，轻乔松之永延，贵一夕之浮爵，痛焉悲夫！二君，痛焉悲夫！二君。仪、秦答书曰：先生秉德含弘，饥必瞰芝英，渴必饮玉浆，德与神灵齐明，与三光同，不忘赐书，戒以贪味。仪以不敏，名闻不昭，入秦匡霸，欲翼时君。刺以河边，喻以探山，虽素空间，诚衔斯旨。仪等曰：伟哉！先生，玄览遐鉴，兴亡皎然。二子不能抑志退身，甘梦虫之，乐，栖竹苇之巢，自攘泯灭，悲夫痛哉！
　　庐山九天使者。开元中，皇帝梦神仙、羽卫，千乘万骑，集於空中。有一人，朱衣金冠，乘车而下。谒帝曰：我九天采访，巡纠人问，欲於庐山西北置一下宫。自有木石基址，但须工力而已。帝即遣中使诣山西北，果有基迹宛然。信宿有巨木数千段，自然而至，非人力所运。堂殿廓宇，随类致木，皆得足用。或云此木昔九江王所采，拟作宫殿，沈在江州谧浦，至是神人运来，以供所用。庙西长廊，柱础架虚，在巨涧之上，其下汨流奔响，泓官不测，久历年岁，曾无危垫。初构庙时，材木自至，一夕巨万，皆有水痕。门殿廊宇之基，自然化出，非人版筑。常有五色神光，照烛庙所，常如昼日，挥斤运工，略无余暇，人力忘倦，旬月告成。毕工之际，中使梦神人曰：赭垩丹绿，庙北地中，寻之自得，勿须远求。於是访之，采以充用，略无所阙。既而建昌渡有灵官五百余人，若衣道士服者，皆言诣使者庙，今图像存焉。初，玄宗梦神人日，因召天台炼师司马承祯，以访其事。承祯奏曰：令名山岳渎，血食之神，以主祭祠，太上虑其妄有威福，以害蒸黎，分命上真监花川岳，有五岳真君焉。又青城丈人为五岳之长，沦山九天司命，主九天生籍。庐山九天使者，执三天之录。弹纠万神，皆为五岳上司。盖各置庙，以斋食为飨。是岁五岳三山，各置庙焉。
　　鄂州黄鹤楼前江中，云有罗真人碑。言是罗真人曾於鄂州化，见头为双髻，年可四十余，於民家佣力，未尝言语。忽．一旦，郡中大设，於众中叱责一人，令其速去。此人惊惧拜谢，奔入楼下江中，众皆异之。太守问其所以，答云：所叱者，江中白龙也。港欲害此城池，吾故叱之遣去。太守疑其诈，试请一见白龙，验其虚实。此人与太守登楼，以符投之，俄而江上晦暝，白龙即见。长数百丈，众皆见之，寻复遣去。此人是罗真人也。今罗公远真人，於蜀频见，多主水旱之事。鄂州所见，亦恐是公远耳。
　　淮南王安，好神仙之道，海内方士，从其游者多矣。一旦，有八公诣之，容状衰老，枯槁楼偃。合者谓之曰：王之所好，神仙度世，长生久视之道，必须有异於人，王乃礼接。今公衰老如此，非王所宜见也。拒之数四，公求见不已，合者对如初。八公曰：王以我衰老，不欲相见，却致年少，又何难哉？於是振衣整容，立成童幼之状。合者惊而引进，王倒屐而迎之，设礼称弟子曰：高仙远降，何以教寡人？问其姓氏，答曰：我等之名，所谓文五常，武七德，枝百英，寿千龄，叶万桩，呜九皋，修三田，岑一峰也。各能吹嘘风雨、震动雷电，倾天骇地，回日驻流，役使鬼神，鞭挞魔魅，出入水火，移易山川，变化之事，无所不能也。时王之小臣伍被曾有过，恐王诛之，心不自安，诣阙告变，证安必反。武帝疑之，诏大宗正持节淮南，以案其事。宗正未至，八公谓王日；伍被人臣，而诬其主，天必诛之，王可去矣。此亦天遣王耳。若无此事，日复一日，人问岂可舍哉？乃取鼎煮药，使王服之，骨肉近三百余人，同日升天。鸡犬舐药器者，亦同飞去。八公与王驻马於山石上，但留人马踪迹，不知所在。宗正至，以此事奏帝，帝大懊恨，命诛伍被。自此广招方士，亦求度世之药，竟不得。其后王母降时，授仙经，密赐灵方，得尸解之道。由是茂陵、玉箱、金杖，再出人问，抱犊道经，见於山洞。亦示武帝不死之迹耳。成都至真观道士黎元兴，龙朔年中，於学射山，欲创造观宇。夜梦神人引升高山大殿之中，谒见中央黄老君。身长数丈，髭须皎白，戴金凤冠，着云霞衣，侍卫十余人。顾谓元兴曰：吾近有材木，可构此观，无烦忧也。如此再梦数日，有人於万岁池中，乘舟取鱼，或见水色清澈，池底大木极多，以告元兴。元兴令人取之，得乌杨木千余段，至有长百尺者，以用起观。作黄老君殿，依梦中像塑之。又制三尊殿，讲堂斋坛，房廊门宇，木皆足用。
　　永平四年甲戌，利州刺史王承赏奏，深渡西入山二十里。道长山杨谟洞、在峭壁之中，上下悬险，人所不到。洞中元有神仙，或三人，或五人，服饰黄紫，往往出见。是时所见，人数稍多。诏道门威仪、凝真大师、默鉴先生任可言，内大德施昭训，资青词御香，与内使杨知淑，同往醮谢。又复出见如初，诏改景谷县为金仙县，道长山为玄都山、杨谟洞为紫霞洞。仍封玄都山主者为玉清公，置紫霞观，以旌其事，县令李钥赐诽鱼袋正授。
　　恩州大江之侧，崖壁万仞，高处有洞门，中有仙人。江中船人，叫声呼之，往往即出。多着紫衣，下窥江岸，踌躇久之方去。洞下江滩水浅，往来舟船，於此般载上岸，船轻然后可行。有旭川刘宰宏，曾过此滩。舟人具话其事，因呼数声，仙人果出。山上绝顶，多有石等，回然挺拔，高者仅千尺，亦有数百尺者，皆光色洁白，如凝酥积雪，人迹不到。大都黔峡诸山，有大酉小酉，皆是绝迹胜境，为神仙所居。
　　苏校书者好酒，唱《望江南》，善制球杖，外混於众，内赞修真。每有所阙，即以球杖干於人，得所酬之金，以易酒。一旦，於郡中白日升天，约是壬申、癸酉年也。晋州汾西令张文涣长官说此。
　　仙人许君居世之时，尝因修观，功用既毕，欲刻石记之。因得古碑文字，形缺不可复识。因刻去旧文，刊勒新记，自是恍惚不安。暇日，徐步庭砌，闻空中语曰：许君，许君，速诣水官求救，不然即有不测之衅。愕然异之，再问其事，杳不复答。乃灶香虔祝，愿视求救之由。良久，复语曰：所刻碑旧文，虽已磨灭，而当时为文之人，见诣水官相讼夺我之名，显己之名。由此水官将有执对之命，速宜求之。许君乃访得旧文，立石刊纪。一夕，梦神人相谢，云：再显名氏，无以相报，请作水陆大醮，普告山川万灵，得三官举明，可以｀证道。君依教修之，遂成道果。自此水陆醮法，传於人问，成都道士杨景昭说此。
　　马道流，名智能，常游历江湖问。乾宁丁巳岁，至玉梁观。时有大斋，智能径上山顶。时道众留之不住，至山顶九仙得道处安座，俨然而化，神色不变，手足柔软，与生无异。
　　司马凝正，攻书好道，游江湖问久矣。咸通初，与道士白无隅、张坚白，於洞真观缮写真经。寻复游历诸山，貌如五十岁人。天复中，来往西山、玉笋、袁吉诸郡，人皆识之。但性多板，茸，未尝拘检。每於市肆里巷，与人斗殴。忽於洪州生米埠，止僧院中。累日谊醉，为人所击。众患之，醒而谓之曰：师不拘道行，作此猖狂，不唯污辱道风，亦且喧乱於我。凝正闻，怒曰：我为僧人所辱，何用生为？即仆地而死。遗巡肌肉青黑，手足坚劲。即为官中检视，县申於州。时当暑月，停留数日，验覆方毕，了无臭败。州司命给衣物、秘器，沐浴将殓。蹙然而起，振衣出棺，神色自若。入肆饮酒，与常无异。众共惊叹，莫测其由。今犹在江西境内，时天佑庚午年也。
　　隐士朱君记《灵池县图经》云：朱桃槌者，隐士也。以武德元年，於蜀县白女毛村居焉。草服素冠，晦名匿位，织屦自给，口无二价。后居楝平山白马溪大盘石，山石色如冰素，平易如砥，可坐十人。石侧有一树，垂阴布护於其上，当暑炽之月，兹焉如秋，桃槌休偃於是焉。有好古之士，多於兹游。朱公或断轮以为资，前长史李厚德，后长史高士廉，或招以弓旌，或遗以尺牍，并笑傲不答。太子少保，阿东薛稷，为之图赞云：先生知足，离居盘桓，口无二价，日惟一餐，筑土为室，卷叶为冠，断轮之妙，齐扁同欢。
　　隐士朱桃槌茅茨赋薛稷作
　　若夫虚寂之士，不以世务为荣；隐逐之流，乃以闲居为乐。故孔子达士，仍遭桀溺之讥；叔夜高人，乃被孙登之诮。况复寻山骯水，散志娱神，隐外茅茨之问，属想青云之外，逸世上之烦襟，遂明时之高志而已矣。
　　其辞曰：若乃观余庵室，修诸陋质野外，孤标山旁迥出。峭壁则崩剥而通风，悬崖则摧颓而泻日。时或居闲，晚思景媚，青春陶斯僩谷，委此心神。削野华而作杖，卷竹叶而为巾。不以声名为贵，不以珠玉为珍，自然风前引啸，月下高眠。庭惟三径，琴则一弦，散诞池塘之上，逍遥岩壑之问，逍遥兮无所托，志意兮还自乐。向明月以弹琴，对清风而缓酌，望岭上之青松，听云问之白鹤，用山水以优游，忘琴书之寂寞。谷中偏觉乌声，多声多音，韵自相和。见许毛衣真乱锦，听渠声韵，宛如歌调弦声，缓急向我茅茨集，时逢双骛来，屡值游蜂入。冰开绿水更应流，草长阶前还复湿。吾意不欲世人交，吾意不羡功名立，将知世事尽徒劳，争似幽栖长自戢。　　
　　初，薛公为彭山令，闻其风而说之，作茅茨赋以赠焉。洎解印还京，假途就谒，其室已虚矣。但遗踪宛然，访於乡里，云朱公或出或处，或隐或显，盖得道者。薛公题赞於其壁，而还长安。复数年，乡人时见朱公，而竟不知所在，其所隐之石，今亦不见，巨木之下，唯石洞存焉。近年石洞长亦闭塞，后宰邑好事者，刻赋为碣，立于洞门，干官道之侧。然乡邑祈请焚香祷祝者，颇有灵应，自非得道证品，孰能与於此乎？
　　录异记卷之一竟
　　录异记卷之二
　　光禄大夫尚书户部侍郎广成先生上柱国蔡国公臣杜光庭纂
　　异人
　　李特，字玄休，凛君之后。昔武落锺离山崩，有石穴二所，一赤如丹，一黑如漆。有人出於赤穴者，名务相，姓巴氏。有出於黑穴者，凡四姓，嗥氏、樊氏、梧氏、郑氏，五姓皆出，皆争为长，於是务相约以剑刺穴，能着者为凛君。四姓莫着，而务相之剑悬焉。又以土为船，雕画之而浮水中，曰：若其船浮者，为凛君。务相船又独浮，於是遂称摩君。乘其土船，将其徒卒，当夷水而下，至子盐阳。盥阳水神女子，止凛君曰：此鱼盥所有，地又广大，与君俱生，可止无行。摩君曰：我当为君求凛地，不能止也。盐神夜从凛君宿，旦辄去，为飞虫，诸神皆从其飞，蔽日，禀君欲杀之，，不可。别又不知天地东西，如此者十日。凛君即以青缕遗盐神，曰：婴此即宜之，与汝俱生，不宜，将去汝。盥神受而婴之，凛君至阳石上，望膺有青缕者，跪而射之，中盐神，盐神死，群神与俱飞者皆去，天乃开玄。凛君复乘土船，下及夷城，夷城石岸曲，泉水亦曲，望之如穴状。凛君叹曰：我新从穴中出，今又入此，奈何？岸即为崩，广三丈余，而阶阶相承，凛君登之。岸上有平石，长五尺，方一丈，凛君休其上，投策计算，皆着石焉。因立城其傍而居之，其后种类遂繁，秦并天下，以为黔中郡。薄赋敛之岁，出钱四十万，巴人呼赋为宝，因谓之实人焉。
　　袁起者，后汉时湘中人。在乡忽醉，三日始醒，起吐皆闻酒气，自云起与天神共饮。后任汉阳令，逆说丰俭有验。白日判阳，夜判阴。忽乘云而上天，不知所在。
　　契真先生李羲范，住北郁山玄元观。咸通末，已数年矣，每入洛城徽安门内，必改服歇辔焉。有李生者，不知何许人，年貌可五十余，与先生叔宗从之礼。揖诣其所居，有学童十数辈，生有一妻、一男，其居甚贫，宝日不暇给。自此先生往来，多止其学中，异常款狎。忽一夕，诣郁山与先生为别，拥炉夜话，问其将何适耶，生曰：某此别辞世矣，非远适也。某受命於冥曹，主给一城内户口逐日所用之水，今月限既毕，不可久住，后三日死矣，五日妻男葬某於此山之下。所阙者，雇送终之人，少一千钱，托道兄贷之，故此相嘱，兼告别矣。因曰：人世用水，不过日用三五升，过此极，有臧福折算，切宜慎之。问其身后生计，生曰：某妻聘执丧役，夫姓王某。小男后当为僧，然其师在江南，二年外方至，名行成。未至间，且寄食观中也。先生曰：便令入道，可乎？生曰：伊是僧材，不可为道，非人力所能遣此，并阴隐品定。言讫，及晓告去。自是累阻寒雪，不入洛城，且五日矣。初霁，李生之妻，与数辈诣先生，云李生谢世，今早葬於山下，欠一千钱，云尝托先生助之，故来取耳，仍将男寄先生院。后江南僧行成果至，宿於先生之室，因与李生之男委之，行成欣然携去。云：既有成约，当教以事业，度之为僧。二岁余，行成复至，已为僧矣。谓得《法华经》甚精熟焉。初，先生以道经授之，经年不能记一纸，人之定分，信有之焉，果僧材也。
　　李业举进士，因下第，遇陕号山。路值暴雷雨，投村舍避之。邻里甚远，村家只有一小童看舍。业牵驴庇於檐下，左军李生，与行官杨镇，亦投舍中。李有一马，相与入止舍内。及稍霁，已暮矣。小童曰：阿翕昂欲归，不喜见宾客，可去矣。业谓曰：此去人家极远，日势已晚，固不可前去也。须臾老翁归，见客欣然，异礼延接，留连止宿。既晓，恳留欲备撰，业魄谢再三，因言曰：孙子云阿翕不爱宾客，某又疑夜，前去不得，甚忧。怪及不意，过礼周旋，何以当此。前曰：某家贫，无以伫宾，暂於接客，非不好客也。然三人皆节度使，某何敢不只奉耶？业曰：三人之中，一人行官耳，言之过矣。翁曰：行官领节铁，在兵马使之前，秀才节制，在兵马使之后。然秀才五节铁，勉自爱也。既数年不第，业后戎幕矣。明年杨镇为仇士良开府擢用，累职至军使，除泾州节度使。李与镇同时为军使，领邓州节度。业以讨党项功，除振武合泾，凡五镇，旎铁一如老钩之言。
　　景知果，亦有道者也。居窦图山，与虎豹同处，驯之如家犬焉。鸦数只，集其肩臂之上，鸣戏为常。又有巨蛇，时出，知果叱而遣之，蜿蜓而去。虎三数头，於庭中，月夜交搏，腾踏既甚，知果怒持白挺击之，遂散去。知果於观侧萝草，兔卧草中，不惊，手移於他所，如猫犬耳。其狎异类也如此，一日一失所之。
　　凤州宾佐王部员外，时在相国满在相府，幕中筹画，宾佐最为相善。有客任三郎者在焉，府中僚属，咸与之相识，而独亲於王居。无何，忽谓王曰：或有小失意，抑吾子之福也。又旬月，王忽失主公意，因称疾百余日，主公致於度外，音问杳绝。任亦时来，一日，谓王曰：此地将受灾，官街大树自枯，事将逼矣。叶陨之时，事行也，可速求寻医，以脱此祸。王以主公之怒未息，深以为不可。任曰：但三贡启事，必有指挥。如其言，数日内，三贡启乞於关陇，已来寻医。果使人传旨相勉，遽以．出院，倒钱匹段，相遗倍厚於常。王乃入谢，留宴，又遗彩撷锦铲之物。及其家，不旬，即促行北去。满相於郊外宴饯临岐之赐，仅二百余。十五六日，至昊山县，仪居而止。又十来日，凤州人言，已军变矣，满公归褒中，同院皆死於难。王独免其祸，任公问其所舍，再往谒之，失其所在矣。
　　黄齐，衙队军褊裨也，常好道，行阴功，有岁年矣。於朝天岭，遇一老人，髭鬓皎白，颜色璎孺，肌肤如玉，与之语曰：子既好道，五年之后，当有大厄，吾必相救，勉思阴德，无退前志。其后，齐下峡，舟船覆溺，流至滩上，如有人相拯，得及於岸，视之乃前所遇老人也。寻失所在，自是往往见之。忽於什郁县市中相见，召齐过其所居，出北郭外，行树林中，可三二里，即到其家。山川林木，境趣幽胜，留止一夕。因言曰：蜀之山川，是大福之地，久合为帝王之都，多是前代圣贤镇压岗源，穿绝地脉，至其迟晚。凡此去处，吾皆知之。又蜀字若去虫，着金正应，金德久远，王於西方，四海可服，汝当为我言之。及明相送出门，已在后城山内，去县七十余里。既归，亦话於人，终无申达之路，数月齐卒。
　　夔州道士王法玄，舌大而长，呼文字不甚典切，常以为恨。因发愿读《道德经》，梦老君与前其舌。觉而言词轻利，精诵五千言，颇有征验。道士郝法遵，居庐山简寂观，道行精确，独力检校，以历数年，全无徒弟。忽梦玄中法师谓之曰：汝无人，甚见勤劳，今有二童子，所恨年小耳。既觉，话之於众，出山过民，王家有孩子，年才一眸，见法遵至，来抱其足，不肯舍去。法遵去后，昼夜啼号，累日不息。法遵至，则欣然迎之。其父母曰：三五年后，即舍为童子。又一小儿姓刘，眼有五色光，父母疑其怪异，因灸眼尾，其光遂绝。已四五岁，舍在观中，今稍长成，相次入道，果符玄中梦授之语矣。
　　湖南判官郑郎中莞庭，今为连州刺史。顷於岳下，寄褐其兄鱼监札。诞一男，当生之时，有鹤七只，盘旋居处。至七日，七鹤又来。至百二十日，二十七鹤俱来。天地晴朗，云物稍异，皆经日而去。所产之子，性颇淳厚，仪貌整肃，即以鹤为名，天复庚申年也。四明山道士焦隐黄立传记其事矣。
　　炖煌公李太尉德裕，一日一有老叟诣门，引五六辈，升巨木请谒焉。合者不能拒之，公异而见之。叟日，其家藏此桑宝三世矣，某已耄矣，感公之好奇搜异，足以献尔。木中有奇宝，若能者断之，必有所得。洛邑有匠，计其年齿且老，或身已殁。子孙亦当得其旨诀，非洛匠无能断之者也。公如其言，访於洛下，匠已姐矣。其子应召而来，睨而视之，曰：此可徐而断之矣。因解为二琵琶槽，自然有白鸰羽翼，爪足巨细毕备，匠料之微失，厚薄不中，一鸰少其翼。公以形羽全者进之，自留其一。今犹在民问，水部员外卢延让见太尉之孙，道其事。
　　洪州北界大五埠胡氏子，亡其名。胡本家贫，有子五人，其最小者，气状殊伟，此子既生，家稍充给。农桑营赡，力渐丰足，乡里咸异之。其家令此子以船载麦，诉流诣州市，未至问，江岸险绝，牵路不通，截江而渡。船势抵岸，力不能制，沙摧岸崩，穴中得钱数百万。弃麦载钱而归，由是其家益富，市置仆马，营饰服装，咸言此子有福，不欲久居村落。因令来往城市，稍亲狎人事，行及中道，所乘之马，跑地不进。顾谓其仆曰：船所抵处，岸中得钱，马所跑处，亦恐有物。因令左右雕之，得金五百两，资之还家。他日后诣城市，因有商胡遇之，知其头中有珠，使人诱之，以其狎熟，饮之以酒，取其珠而去。初，额上有肉隐起，如半球子形。失珠之后，其肉遂陷。既还家，亲友眷属，咸共嗟讶，自是此子精神臧耗成疾而卒。其家生计，亦渐亡落焉。
　　宣城节使赵钟，额上亦有肉隐起，时人疑其有珠。既为淮南攻夺其县郡，钟为乱兵所害。有卒访其首级，剖额得珠而去，货与商胡。胡云：此人珠既死矣，不可复用，乃售与塑画之人，为佛额珠而已。
　　赵骛奴者，合州石镜人也，居大云寺地中。初其母孕数月，产一虎，弃於江中。复孕数月产一巨鳌，又弃之。又孕数月，产一夜叉，长尺余，弃之。复孕数月，而产骛奴，眉目耳鼻口，一一皆具，其自项已下，其身如断瓠，亦有肩夹，两手各长数寸，无肘臂，腕掌於圆肉上各生六指，才寸余，爪甲亦具。其下有两足，各一二寸，亦皆六指。既产，不忍弃之。及长，只长二尺余，善入水，能乘舟，性甚狡慧，词喙辩给，颇好杀戮。以捕鱼宰豚为业，每阙船驱像及歌竹枝词较胜，必为首冠。市肆交易，必为牙保。常髡发缁衣，民间呼为赵师，晚岁但秃头白衫而已，或拜跪跳跃，倒陪于地，形必保露，人多笑之。或乘驴远适，只使人持之，横外鞍中，若衣囊焉。有二妻一女，衣食丰足，或击室家，力不可制。乾德初年，仅六十，腰腹数围，面目如常人无异。其女右手无名指长七八寸，亦异於人。
　　符氏始王关中新平，有长人见语百姓张靖曰：符氏应天受命，今当太平，外面者归中而安泰。问姓名，不答，俄而不见。新平令以闻符健以为祆，下靖狱。会大霖雨，河渭蒲津监寇登，得一履於河。长七尺三寸，人迹称之，指长尺余，文深一寸，健叹曰：覆载之问，何所不有？张靖所见，定非虚也。赦之。
　　吉州东山有观焉，隔潇江，去州六十里。咸通中，有杨尊师居焉。师有道卫，能飞符救人，观侧有三井，一井出盥，一井出茶，一井出豉。每有所阙，师令取之，皆得食之，能疗众疾。师得道之后，取之无复得矣。
　　邵州城下，大江南面潭中，昔开元年，天师申元之藏道士之书三石函於潭底。元之善三五禁呎之法，至今邵州犹多能此卫者，为南法焉。
　　白鹤山，属岳州湘阴县，接潭澧二州界，即晋代陶真君拔宅升天之所，有陶仙观在焉。山不甚深，而兵戈寇盗不可得至。居者数百户，晏然无虞。处士胡恬卜居於此，父为晏州刺史，恬独好道，高卧云林，善阴阳纬候，星历推步，炉火黄白之事，彭素道，易占卫，篆隶词赋，皆曲尽其能。调元炼气专以神仙为务。景福年，於安州遇上蔡人马处谦卖卜於世，悯其瞽疾而致孝於二亲，学卫未至，旨甘不足。因挈入山授推授课之诀。岁余业就，送之出山。时鄂州大驯，相国杜洪与恬相遇，话及祈梼之事。恬为考召投丹符於江中，俄而大霪，合境告足，厚酵金帛，不顾而去。虽诸侯辟召，皆不能致屈，至今犹在山中。尝诚处谦曰：吾之所学，为身也，非以为人。以子纯孝恭谨，故以相教。欲丰终身之给，黄白之卫，吾欲言之，足以速子之祸，夭子之命矣，非所惜也。勿以知数而夸诞轻言以取患。夫人资五气而生，有升降，阴阳有盛衰，五星有逆顺，年命有吉凶。然积善者贻福，积恶者贻殃，视其所履，灾珍可知耳。苟善之不修，非禳请所及也。由是处谦虽与人言休咎，未尝行禳厌之事。是后仕蜀，为少将作检校仆射。
　　录异记卷之二竟
　　录异记卷之三
　　光禄大夫尚书户部侍郎广成先生上柱国蔡国公臣杜光庭纂
　　忠
　　光启二年，丙午正月二日壬午，河东兵士入京师。是时车驾已巡幸陈仓，诸侯奔问相次而至。河东之帅搜索都城诸朝士，於新昌井害中得奉常牛公丛及甥侄三四人，与军将卢谦，将往河东。卢谦方有疾，舍於井畔而去。牛公既至河东，晋王承迎禀敬，逾於师资。公亦以忠孝之道，君臣之礼，以谕之焉。朝廷故实政理体要，晋王亦时访之於公焉。是岁六月，僖宗幸褒梁，萧遘、裴彻立襄王於长安，号日监国。京辅左右，洎江南河北，皆传襄王教令以怀抚之，或就加勋爵，或征督贡奉，亦使谏议大夫郑合敬与中官资教令官告以入河东。牛公谓晋王曰：传闻圣上驻跸陈仓，必恐南幸梁洋，襄王之立，非得众心。盖萧裴辈嫉阖尹持权，不欲扈卫南去。故有此立。有君在外，襄王之教，非真命也。晋王悖然，遂戮其使，焚其教令。月余，道路阻绝，不复得知朝廷之信。牛公忧戚不择，因之遘疾。晋王迭命医药，或躬诣所居，劝以饮食，不能致损。卢谦疾愈，自西京乞食开道，求公之信息，亦达河东。晋王嘉其诚节，授以右职，谓其左右将校曰：事主勤尽有卢谦者，吾将脱衣以衣之，均食以食之，岂复惜官爵重赏乎？一旦，医工忽谓牛公，以行路谬传之信云：襄王正位，圣主升遐。公失声号呼，欧血而绝。良久方苏，自草遗表，恳陈晋王忠孝诚节，自言老病，不得扈卫奔问，词旨激切，览者感动，公呜咽涕泗，移时绝笔而薨。晋王惊痛者久之，斩医工以谢焉。乃驿表俾卢谦奏于行在，上闻於岐府，下诏褒美，赠牛公忠贞公，卢谦授滑州别驾。
　　僖宗在蜀，以司封郎中王懂授万年令，兼御史中丞，先次归京。乙巳年，驾回长安，转右散骑常侍。十二月二十五日乙亥，蒲帅犯阙。是夜三更，驾出宝鸡，值方寝疾，不得扈卫，自居在平康里奔南山下。自是杜门息迹，养疾累月。其夏，襄王称制京师，搜访具言，教令峻切，萧裴秉权，中外畏惮。慥不自安，升疾起。既至伪诏，加左常侍，值称疾不朝，谢襄王使。御医视之，赐药物，一无所受，号恸而薨。朝野闻之，莫不痛惜焉。
　　僖宗幸蜀，黄巢陷长安。南北臣僚奔问者相继，无何，执金吾张直方与宰臣刘邺于淙诸朝士等，潜议奔行朝，为群盗所觉，诛戮者至多。自是呃东，内外阻绝，京师积根尚多。巧工刘万余，乐工邓慢儿，角纸者摘星胡弟米生者，窃相谓曰：大寇所向无敌，京城根贮甚多，虽诸道不宾，外物不入，而支持之力，数年未尽。吾党受国恩，深志效忠，赤而飞窜无门，皆为逆党所使，吾将贡策，请竭其根，外货不至，内食既尽，不＇一二年，可自败亡矣。万余，黄巢怜其巧性，常侍直左右。因从容言曰：长安苑囿城隍，不啻百里，若外兵来逼，须有御备，不尔固守为难。请自望仙门以北，周玄武白虎诸门，博筑城池，置楼橹却敌，为御捍之备，有持久之安也。黄巢喜且赏其忠节，即曰：使两街选召丁夫各十万人筑城，人支米二升，钱四十文日计。左右军支米四千石，钱八千贯。岁余，功不报而城未周，以至於出太仓谷以支夫食，然后剥榆皮而充御厨，城竟不就。万余惧，贼觉其机，出投河阳，经年病卒。邓慢儿善弹琵琶，乐府推其首冠。黄巢颇狎之，因灸其右手，托以风废，终不为弹。＇礼之甚厚，而未尝为执器奏曲。每三五日，一召入禁中，辍与之金帛。一旦，谓其友曰：吾闻忠节之士，有死而已，吾频为大寇所逼，终不能为之屈节奏曲。今日见召，吾当就死，不复归矣。与妻女一儿诀别，使者促之，遂入见黄巢，黄巢欣然谓曰：汝乐官推所艺第一，而久云风废，吾亦信待於汝，岂不致三两声琵琶乎？不全曲也。慢儿曰：某出身应役朱紫之服，皆唐天子所赐，固不忍负前朝之恩，以此乐乐於他人也。巢大怒，命斩之，屠其家焉。摘星胡弟善射，发无不中，巢甚爱之，衣以锦服，出入常在马前。渭桥为官军所夺，黄巢亲领兵以御之，既至桥，命米生引满以射，凡发十数箭，箭皆及远而不中。黄巢请之，箭皆及远而不中物何也？对曰：圣唐兵士，非亲即故，故不中尔。巢怒，亦杀之。
　　孝
　　资州人阴玄之，少习五经，尤精左史。父殁，庐墓六时临哭，常有溪龙山虎助其号声，久之，亦有鬼神助哭。每夜常有二灯来照墓前，至明乃息。又丁母忧，墓庐凡六年，草庵破壤，终不再茸，处於土穴中。因患玲气，腰脚声音嘶嘎，而讲诵不倦。每谓人曰：千名求进，非为己身。吾二亲俱殁，禄不及养，何用名为，竟不应举，贫苦终身，年八十余而卒。
　　扬太博，资州人也。年十六，庐父母墓三年。有神灯照墓，猛虎驯伏，有白兔之异。蜀相王公上闻，降动褒奖，表其门闲。
　　句龙弘道，居梓潼山下，偃武亭南。庐墓於官路之束，年逾八十，发长丈余。父母二坟，各生紫芝一茎，高六七寸，驯伏猛兽，以为常焉。广明辛丑岁，僖宗幸蜀，亲幸其第，坐於庭中巨石上。弘道寻作亭子，覆护其石。乙巳年，驾回，又临幸之，颁赐钱帛衣物甚多，来往皆如之。驾驻剑州，诏复其租赋三年，仍赐旌表。
　　感应
　　嘉州夹江令检校工部尚书朱播，尝居官，得疾，四支不能运用，举体沈重。每转侧，皆须数人扶升，以为风废，药饵攻之未效。忽眼痛且痉，昼夜烦楚。又数日，俄而渴，作嗜水及汤饮，不知石斗之量。又数日，心狂愤愤，若有所睹，赖其沈顿不能转动，若不然，亦将披发保走，无所畏惮矣。旬日之中，四疾相属，风露之危，期在旦夕矣。既昼夜不寐，疲倦之极，忽如睡不睡，见七仙人，列坐在前，才长五六寸，衣被冠服，眉目髭发，历历分明。五人相倚而坐，二人两畔横坐，播心自思之正坐，即有横坐如何？忽闻侧畔空中有人应曰：既为仙人，无所不可，何怪横坐？闻讫亦不见所语之人，七仙人亦复不见。自此常觉有人为握摄手足，扪拍背膊，所疾渐损，其日所嗜玲水扬饮，顿臧一半。如是三五日，便能主持公事，祗对宾客，所疾全愈，因画北斗七星真人供养焉。
　　刀子判官、右仆射尹瓖，永平三年寝疾。初患下痢，昼夜五六十行。久之，即成心风狂热，言词无度。忽忽多忘。常欲颠沛驰走，一家肩镭守护之。既而手足不遂，肢体沈重，每一起止，即四五人扶持，方能托於几按。又历数月，家人看视，昼夜劳倦。忽见一老人，髭鬓白，着白衣，来谓瓖曰：病已效矣，何不速起？即以手台其头，便能起坐。边巡，自起添油注灯下，就前床取鞋着之，四顾，见仆使皆困卧，不欲惊之。自持烛出门，巡行一宅，然后乃复其处。一家惊异，自此都愈。
　　异梦
　　礼部尚书庾朴举进士时，甚有声称必就册名。梦入桂宫，折得桂枝，将归人问，视之已焦枯矣。俄而下第。是岁，婚归氏，亲迎之后，旬日问，窃视归氏额上指许，常涂艺油。问之云：小年为火所烧，有痕而无发也。故又名桂娘子。竟不登第也。
　　前源州中令宗夔光天，戊寅岁，梦万斤秤，如此者三度。梦挂秤於楼屋脊桁之上，俄而桁秤俱折，心甚恶之。是岁十月八日戊申薨，时年六十一
　　广明辛丑岁正月，僖宗车驾已及左绵郭县。镇使任时，当昼假寝于厅事，忽梦街巡小吏告之日：大将军迎驾，合伺于道左。任即奔诣通衢之侧，兵骑数千，已直北而去，旌旗部伍，异常严整。戈甲之盛，首尾十余里，不绝久之。介金曳地者千数，拥白马朱缨金甲一人，五彩日月旗，罗列以从。任鞠躬两食顷，队仗方绝。问报者，大将军为谁？云是法定寺后李将军也。既
　　觉，流汗浃体，想其所睹，犹历然在目。是岁，余奉诏青城修斋，话其事，光庭记。
　　录异记卷之三竟
　　录异记卷之四
　　光禄大夫尚书户部侍郎广成先生上柱国蔡国公臣杜光庭摹
　　鬼神
　　进士崔生自关束赴举，早行潼关外十余里，夜方五鼓，路无人行，唯一仆一檐一驴而已。忽遇列炬呵殿，旗帜戈甲，二百许人，若节使行李。生映槐树以自匿，既过乃行。不三二里，前之队仗复回，又避之，然后徐行。随之有一步健，押茶檐子，其行甚迟。生因问为谁，日：岳神迎天官也，天官姓崔，呼侍御秀才，方入关应举，何不－谒，以卜身事？生谢以无由自达，步健许侦之。既及庙门，天犹未曙，步健约生伺之於门侧，押茶檐先入。良久出日：侍御请矣。遽引相见，欣喜异常，即留於下处。遗巡，岳神至，立语，便邀崔侍御入庙中，陈设帐喔、筵席，妓乐极盛。顷之，张乐饮酒，崔临赴宴约，敕侍者祇待於生，供以汤茶所须，情旨敦厚。饮且移时，生倦，徐行周览，不觉出门，忽见其表丈人，握手话旧，颜色憔悴，衣服缢缕，泣而相问。生因曰：丈人恰似久辞人间，何得於此相遇。答曰：仆离人世，十五年矣。未有所诣，近作敷水桥神，倦於送迎而窘於衣食，穷困之状，迨不可济。知侄与天官侍御相善，又宗姓之分，必可相荐，故来投诚，愿为述姓字，若得南山赀神，即粗免饥穷，此后迁转，得居天秩，去离幽苦矣。生辞以乍相识，不知果可相荐否，然试为道之。言罢，复下处侍御，寻亦罢宴而归。顾问久之，曰：后年方及第，今年不就试，亦得。余少顷公事亦毕，即当归去，程期甚迫，不可久留，生因以表丈人所求告之，侍御曰：赀神似人间遗补，极是清资，敷水桥神，其位卑杂，岂可便得，然试为．言之。岳神必不相阻，即复诣岳神迎奉，生潜近伺之，历历闻所托，岳神果许之。即命出牒补署，俄尔受牒入谢，迎官将吏一二百人，侍从甚整。生因出门相贺，赀神沾洒相感曰：非吾侄之力，不可得此位也。佗后一转，便入天司矣。今年地神所申，渭水泛溢，侄庄当飘坏，上下邻里，一道所损，三五百家，已令为侄护之。五六月，必免此祸，更有五百缣相酬。须臾，觜神驱殿而去，侍御亦发岳神，出送生。独在庙中，钦如梦觉。出门访仆使，只在店中，一无所睹，於是不复入关，却回止别墅。其夏，渭水泛溢，漂损甚多，唯崔生庄独得免。庄前泊一空船，水个之后，船有绢五百匹，生益信不虚。复明年，果擢第矣。宗正王大卿鄑说
　　邹平公段文昌，负才傲俗，落魄荆楚间。常半酣，靸屐於江陵大街，往来雨霁泥甚。街侧有大宅，门枕流渠。公乘醉於渠上，脱屐濯足，旁若无人。自言：我作江陵节度使，必买此宅。闻者皆掩口而笑，不数年果镇荆南，遂买此宅。又尝佐太尉南康王韦皋，为成都邮巡。忽失意，韦公逐之，使摄灵池尉。苍惶受命，赢僮劣马，奔迫就县。去灵池六七里，日已昏黑，路绝行人。忽有两炬皆前引，更呼曰：太尉来。既及郭门，雨炬皆灭。扣关良久，令长差人延之，然后得入。时自邮巡与韦奉使入长安，公与刘禹锡深交，禹锡为礼部员外，公往谒之。禹锡与日者从容之际，公遽至，日者匿於箔下，公既去，日者出，谓禹锡曰：员外若图省转，事势殊远，须待十年。后此客入相，方转本曹正郎耳。自是禹锡失意，连授外官，十余年，邹平入相，方除禹锡礼部郎中，归阙，果如日者所言。蜀朝庚午年夏，大雨，岷江泛服，将坏京江灌口，堰上夜闻呼噪之声，若千百人列炬无数。大风暴雨，如火影不灭。及明，大堰移数百丈，堰水入新津江，李冰祠中所立旗帜皆湿。导江令黄璟及镇静军同奏其事。是时，新津嘉眉，水害尤多，而京江不加溢焉。
　　郑君雄为遂州刺史，一日晚，忽见兵士旗队若数千人，在水束填内屯驻。旗帜帟幕，人物喧阗，与军行无异，不敢探报，莫知其由。但是州内警备突来而已，未晓，差人密探之，大军已去，只三五人在后。探者问之，答曰：江渍神也。数年，川府不安，移在峡内，今远近安矣。却归川中，差人视之，有下营· 及火幕踪迹，一一可验。遂州东岸唐村云，古有一人，宽衣大袖，着古冠帻，立於道左。与村人语曰：我锺离大王也，旧有庙在下流千余里，因水摧损，今形像泝流而上，即将至矣，汝可於此，为我立庙。村人诣江视之，得一木人，长数尺。遂於所见处立庙，号唐村神。至今水早梼祈，无不征验，或云初见时，似道流形。
　　广都县有盘古三郎庙，颇有灵应。民之过门，稍不致敬，必加显验，或为人欧击，或道途颠蹶，由是远近畏而敬之。县民杨知遇者，尝受正一盟威箓。一夕，醉甚，将还其家。路远月黑，因庙门过，大呼曰：余正一弟子也，酒醉月黑，无伴还家，愿得神力，示以归路。俄有一炬火，自庙门出，前引之。比至其家，二十余里，虽狭桥细路，略无蹉跌，火炬亦无见矣。乡里之人，尤惊异之。
　　庐山九天使者真君庙门外，有石如瓦饭光，滑莹洁。人尝看骯之，颇有灵异。或庙中秽触者，多被灵官执於石边扑之。忽有寄居士人家小童，戏弄此石，或坐或溺，如此数四。俄有刘敦者，诣州陈状讼此小童，州官差人就庙所追寻，但有小童戏弄此石之事，而无刘敦庙前居住踪迹。时有毛尊师寄止庙中，云近有－官人刘敦，云在庙前居止，曾相访，言话甚是风流，稽古之人，亦曾访之，不知居处。既言坐其头上，又云溺之，恐是此石尔。因与众人斸掘其下，才三四尺，即连大石，根甚广阔，众共神异，因立小亭，作纱窗以护净之。
　　房州永清县，去郡东百二十里，山邑残毁，城郭萧条穆宗时，有孙令自京之任。逾年，其弟宁省，乍睹牢落，不胜其忧。暇日周览四隅，无非榛棘，见荒庙归然，土偶罗列，一神当座，三妇侍侧，无门膀标记，莫知谁氏。访之邑吏，但云永清大王而已。令弟徙倚久之，莫雪其闷，赋诗于壁，以请以叹。顷之，昏然成寐，与神相接。神谓之曰：我名迹不显久矣，郁然欲自述其由，恐为祆怪。今吾子致问，得申素诚，以据积年之愤。我毗陵人也，大父子隐为大将军，吴书有传。将军诛南山之虎，斩长桥蛟龙，与民除害，阴功昭着。余素有壮志，以功佐时。余名字廓浦，为上帝所命，於金商均房四郡之内，尝有鸷兽，暴害於人，渔樵不通，道途断绝。余数年之内，剿戮猛虎，不可胜数，生聚顿安。虎之首帅，在西城郡，其形伟博，便捷异常，身如白锦，额有图镜，光彩闪烁，害人最多。余亦诛之，殄灭其类。居人怀恩，为余立庙。自襄汉之北，蓝关之南，肖形构宇，三十余处。及此庙貌，皆余憩息之所也。岁祀绵远，俗传多误，以余祠为白虎神庙，谬之甚矣！幸君子访问，得叙首末，原为显示，以正其非。他日令弟话於襄中，宾幕编述，书版真于庙中，尘侵雨渍，文字将灭。大中壬申岁，襄州观风判官王士澄督审支郡，览而异之，恐板木销讹，乃刻石于庙。故祀典曰：捍大灾、御大患，功及於民者，世世祀之。周君绍厥父之勇，膺上帝之命，四郡之境，丰祠相接，其惠人也博矣，其受享也宜。然陀俗莫知，谬以为白虎之庙，非孙生之赋咏，激发廓浦之幽灵感通，神功不彰，邪正莫辨矣！后之览者审而识之。
　　合州巴川县，兵乱后，官舍残毁，移居寨中，稍可自固。崔令在官日，有健卒盗拔寨木，擒之送镇，镇将斩之。卒家元事壁山神，卒死之后，神乃与令家为祟。或见形往来，或空中诟骂，投掷火烛，损破器物，钱帛、衣服，无故遗失，箱筐之中，锁闭如初，其内衣服，多皆蓊碎。求方术禳解，都不能制。令罢官还，相去千里，祟亦随之。又日夕饮食，与人无异，一家承事，不敢有息，费用甚多，事力将困。忽一旦，举家闻大乌鼓翼之声，俯近屋上久之，空中大呼曰：我来矣。一家大小，皆迎事之。祟自称大王。曰：汝比有灾，值我雍溪兄弟非理，破除汝家活计，损失财物，作诸怪异，计汝必甚畏之，今并与发遣去矣。汝灾尽福生，大王自来，且暂驻洎，亦将不久。且借天蓬龛子中安下，兼此天蓬样极好，借上天上传写一本，三五日即送来。数日后，插天蓬於舍檐高处，并无污损。自此日夕常在，往往召主人语话，忽令小大念诗赋、作音乐，一一能随声唱之。所念文字，或有错呼，必为改正。言论间多劝人为善，亦令人学气术修道，或云寻常乘鹤往来天上。初，邑中有群鹤现，神云：数内只有两只真鹤，我所骑来，其余皆常乌矣。或自云：姓张，每日饮食与人无异。亦有女名锦绣娘，及妻仆使等，食物所费，亦甚不少。大都见善人君子，即肯言话，稍近凶暴强恶之人，即不与语。亦云：上天去，忽有醉僧健卒三人来谒之，言词无度，有所陵毁，固即不语。僧去之后，徐谓人曰：此僧餐狗肉、饮酒，凶暴无良，不欲共语。然人之所行善恶、灾福、吉凶，了了知之，言无不中。至於小名第行，一一皆知。若子细问之，即以他语为对，未知是何神也。
　　永平初，有僧惠进者，姓王氏，居福感寺。早出至资福院门，见一人长大，身如靛色，迫之渐急。奔走避之，至竹篑桥，驰入民家。此人亦随至，撮拽牵顿，势不可解。僧哀呜祈之，此人问：汝姓何也？答云：姓王。此人曰：名同姓异。乃舍之而去。僧战慑投民家，移时稍定，方归寺中。是夕，有与之同名异姓者死焉。
　　录异记卷之四竟
　　录异记卷之五
　　光禄大夫尚书户部侍郎广成先生上柱国蔡国公臣杜光庭纂
　　龙
　　海龙王宅，在苏州东，入海五六日程，小岛之前，阔百余里，四面海水牯浊。此水清无风而浪高数丈，舟船不敢辄近。每大潮水，漫没其上，不见此浪，船则得过。夜中远望，见此水上红光如日，方百余里，上与天连。船人相传，龙王宫在其下矣。
　　柳子华，唐朝为成都令。一旦，方午，有车骑犊车，前后女骑导从，径入厅事。使一介告柳云：龙女且来矣。俄而下车，左右扶卫升阶，与子华相见。云：宿命与君子为匹偶。因止，命酒乐，极惧成礼而去。自是往复为常，远近咸知之。子华罢秩，不知所之。俗云：入龙官，得水仙矣。柳孙君庆，乾符中，为节度，押衙青城镇。遏使颇好善，常以药石救贫民之疾，每自躬亲，抚视健卒民庶孳孳焉。勤恪奉公，推诚及物，为时人所重。有一珠，大如球子，云是其祖所留，数世传宝矣。照物形状，毛发形色，一一备足，但皆倒立耳。是时晋源贼帅韩珠，攻陷青城，及诸草市。柳为都镇，领所部将士，救陶埧镇，为贼所围。健卒三十辈，与柳战数百人。兵力不均，将陷敌，犹有步卒十余人，拥柳突围，不果，为贼所害。远近知者，莫不痛惜。
　　荆州当阳县，倚山为癣，内有刘文龙井，极深。井中有龙窠，傍入不知几许。欲晴霁及将雨，往往有云气自井而出。光化中，有道士，称自商山来，入井中取龙窠及草药而去。其后有令黄驯者，到任之后，常击马於井傍，滓秽流渍，尽入于井中。或有讥之者，饰辞以对，岁余，驯及马皆瞽。
　　蜀庚午岁，金州刺史王宗朗奏：洵阳县洵水畔，有青烟庙。数日，庙上烟云昏晦，昼夜奏乐。忽一旦，水波腾跃，有群龙出於水上，行入汉江。大者数丈，小者丈余。或黄、或黑、或赤、或白、或青、有如牛马驴羊之形，大小五十，垒垒相次，行入汉江。却回庙所，往复数里，或隐或见，三日乃止。癸酉年，犀浦界田中，有小龙一，青黑色，剖为两片。旬日臭败，寻亦失去。摩诃池，大厅西面，亦有龙井。甚灵，人不可犯。
　　成都书台坊武侯宅南乘烟观内古井中，有鱼长六七寸，往往游於井上，水必腾涌。相传，井有龙。
　　异虎
　　剑州永归葭萌剑门益昌界嘉陵江侧，有妇人，年五十已。来自称十八姨，往往来民家，不饮不食。每教谕於人，但作好事，莫违负神理，居家和顺，孝行为上。若为恶事者，我常令猫儿三五个，巡检汝。来语毕，遂去。或奄忽不见。每岁约三五度，有人遇之。民闻，知其是虎所化也，皆敬而惧之。
　　吉阳治，在涪州南，沂黔江三十里，得之。有像设，古碑犹在，物业甚多，人莫敢犯。涪州裨将兰庭雍妹，因过化中，盗取常住物，因即迷路，数日之内，身变为虎。其前足之上，银缠金钏，宛然犹存。每见乡人，隔树与语，云：我盗化中之物，变身如此，求见其母，托人为言之。母畏之，不敢往，虎来往郭外，经年渐去。
　　异龟
　　明皇帝，尝有方士献一小龟，径寸而金色可爱。云：此龟神明而不食，可置之枕笥之中，辟巨蛇之毒。上常贮巾箱中，忽有小黄门，恩渥方深而为骨肉所累，将窜南徽，不欲屈法免之，密授此龟。敕之曰：南荒多巨蟒，常以龟置於侧，可以无苦阖者。拜受而怀之。洎达象郡之属邑，里市绾舍，悄然无一人。投宿于旅馆，饮膳刍，豢灯烛，供具一无所阙。是夜，月明如昼，而有风雨之声。其势渐近，因出此龟，置於阶上。良久，神龟伸颈吐气，其大如艇直上，高三四尺，徐徐散去。已而龟游息如常，向之风雨声亦已绝矣。及明，驿吏稍稍而至，罗拜庭下，曰：昨知天使将至，合备迎奉，适绿行旅，误杀一蛇。众知报冤，蛇必此夕为害。侧近居人，皆出三五十里外，避其毒气。某等不敢远去，止在近山岩穴之中，伏而待旦。今则天使无恙，乃神明所佑，非人力所及也。久之，行人渐至云：当道有巨蛇十数，皆已糜烂。自此无复报冤之物，人莫测其由。逾年，黄门应召归长安，复以金龟进上，泣而谢曰：不独臣性命，赖此生全。南方之人，永祛毒类，所全人命，不知纪极，实圣德所及，神龟之力也。
　　武成三年庚午六月五日癸亥，广汉太守孟彦晖奏西湖有金龟径寸，游於荷叶之上。画图以闻
　　图以闻
　　有贾客，维舟汴河上，获一巨龟，於灶火中煨之。是夕，偶忘出之。明日取视，皮壳已憔矣。拂试去灰，置於食床上，欲以助餐。良久，伸颈动足，徐行床上，其生如常，众共异之。投於水中。游泳而去。宣州下流采石山之西岸，有西梁山焉，与东梁隔水相对。西梁居民捕龟为业，生解其板，以为灼卜之货。既解其甲，与肉俱弃水中，犹能运动。或云其板复生，岁岁取之，日供货，不知纪极。而此山出龟，未尝竭尽。天下所卜之龟，皆出於此，莫知其所以然也。唐高祖武德三年，老君见於羊角山，秦王令吉善行入奏。善行告老君云：入京甚难，无物为验。老君曰：汝到京日，有献石似龟者，可为验矣。既至朝门，果有邵州献石似龟，下有六字文曰：天下安，千万日。
　　武德末，太宗平内难。苑中池内有白龟，游於荷叶之上。太宗取之，化为白石，莹洁如玉。登极之后，降制曰：皇天眷佑，锡以宝龟。蜀丁卯年，会昌庙城壕岸侧穴中，龟生四龟，各三二寸，背上有金书王字、大吉字。
　　蜀皇帝乾德元年己卯七月十五日庚辰，降诞广圣节，棚口镇将王彦徽，於罗真人宫内，得白龟以进。长沙县，束晋太始元年，有神龟，皎然白色，其形长四五尺，出其水中，巡行岸上，因名龟塘。下有良由百余顷。
　　异鼋
　　鼋，其状如鳌，腹下赤者为鼋，白者为鳌，俗云：鼋之身，有十二属肉，渔人捕得之，惧其所害，必加钩 利器制之，然以长柯巨斧，鈲而碎之，虽支分脔解，随其巨细，未投汤镬者，皆能跳走。鳌与鼋，虽至大者，如蚊蚋噆之，一夕乃死。
　　民有於蜀江之上获巨鳌者，大於常，长尺余，其裙朱色。锅中煮之，经宿游戏自若。又加火，一日水个，而鳌不死。举家惊惧，以为龙数也，乃投於江中，浮泛而去，不复见矣。
　　异蛇
　　剑利间有蛇，长三尺，其大如瓮，小者亦如柱焉。兔头蛇身，项下白色。欲害人也。出自山上，轮转而下，以噬行旅，必穴其腋而饮血焉。其名曰坂鼻，每於穴中藏，微出其鼻而呜，声若牛呴，闻数里地，为之震业焉，民有冬烧田者，或烧杀之，但多脂耳。
　　乾符中，神仙驿有巨蛇，黑色，高三十余丈。诸小蛇，如椽如柱，如十石五石，瓮者数百头，随之自东向西，群队行旅。自辰时已前见之，至酉时方尽，不知其长几里也。将尽，有一小儿执红旗，立於蛇尾之上，跳跃鼓舞而过。是岁，山南节度使阳守亮败。
　　南海中有山，高数十里，周回百里。每年夏月，有巨蛇，缴山三四匝，饮海水，如此为常。一旦饮海水之次，有大蛇自海中来吞此鱼，天地晦暝，久之不复见。
　　鸡冠蛇，头如雄鸡，有冠，身长尺余，围可数寸，中人必死，会稽山下有之。
　　爆身蛇，长一二尺，形如灰色。闻人行声，林中飞出，状若枯枝，横来击人，中者皆死。
　　黄颔蛇，长一二尺，色如黄金，居石缝中，欲雨之时，作牛吼声，中人亦死，四明山有之。
　　郫县有民，於南郭渠边得一小蛇，长尺余，剖剔五藏，盘而串置於烟火之上，焙之。数日，民家孩子数岁，忽遍身肿赤，皮肤炮破，呻吟痛楚异常。因自语日：汝家无状杀我，剖剔肠胃，置於火上，且令汝儿知此痛苦，民家闻之，惊异，取蛇拔去刻竹，以水洒之，焚香祈谢，送於旧所。良久，蜿蜓而去，民家儿亦平愈焉。
　　异鱼
　　南海中有山高数千尺。两山相去十余里，有巨鱼相斗，髻鬣挂山半，山为之摧折。
　　郫县侯生者，於沤麻池侧得蝉鱼，大可尺围。烹而食之，发白复黑，齿落复生，自此轻健。
　　天复初，冯行袭侍中节制金州洵阳县。永南乡百姓梧君怀，於汉江勒漠潭，采得鱼，长数尺，身上有字，云：三度过海，两度上汉，行至勒漠，命属梧君。
　　前进士崔道纪及第后，游江淮间，遇酒醉甚，卧于客馆中。其仆使井中汲水，有一鱼随桶而上，仆者得之，以告道纪。道纪喜曰：鱼羹甚能醒酒，可速烹之。既食，良久，有黄衣使者，自天而下，立於庭中，连呼道纪，使人执捉。宣敕曰：崔道纪，下土小民，敢杀龙子，官合至宰相，寿合至七十，并宜削除。言讫，升天而去。是夜，道纪暴卒，时年三十五。
　　鲿鱼状如体，其文赤班，长者尺余，豫章界有之，多居污泥池中。或至数百，能为□子故反鬼幻惑妖怪，亦能魅人。其污池侧近所有田地，人不敢犯。或告而奠之，厚其租直，田即部丰。但匿己姓名，佃之三年，而后舍去，必免其害。其或为人患者，能捩人面目，反人手足，祈谢之而后免。亦能夜间行於陆地，所经之处，有泥踪迹，所到之处，闻嗾嗾之声。北帝二十五部大将军，有破泉魁符书。於砖石之上，投其池中，或书板刺钉於池畔，而必因风雨雷霆，以往他所，善此术者，方可行之。
　　鯸鮧鱼，文班如虎，俗云煮之不熟，食者必死，相传以为常矣。饶州有昊生者，家甚丰足，妻家亦富。夫妇和睦，曾无亏间。一旦，昊生醉归，投身床上，妻为整衣解屦，扶升其足。醉者运动，误中妻之心胸，其妻蹶然而死。醉者不知也，遽为妻族所陵，云欧击致毙，狱讼经年，州郡不能理，以事上闻，挚击狸牢，以俟正命。昊生亲族，惧敕命到，必有明刑，为举族之辱。因饷狱生，绘维胰鱼以啖之，冀其狱中自毙。昊生食之，无苦，如此数四，竟不能害，益加充悦。俄而会赦获免，还家之后，胤嗣繁盛，年泊八十，竟以寿终。且烹之不熟，尚能杀人，生啖数四，不能为害，此其命欤。
　　录异记卷之五竟
　　录异记卷之六
　　光禄大夫尚书户部侍郎广成先生上柱国蔡国公臣杜光庭纂
　　洞
　　长安富平县北定陵，后通关乡，入谷二十余里，有二洞，一名东女学，一名西女学。其东女学，崖壁悬绝，洞门在崖面，跻攀不及，夜往往闻读书之声。其西女学，约山有路可到洞门，近门有一石室，可容一二十人。其洞门时有人，秉烛可入，行一二十里，两面有五门，皆各有题记，或通蓬莱及诸仙境。近年有石摧下，遮闭洞门，不通人入。又山项有一天井，直下深二丈许，有自然横石旁出，石下天井，亦可二丈余，可通人过，其底旁，有崖龛梯磴而上，屈曲甚广，龛内有道经数万卷，皆置於梧木板床之上。有一石人，俛首凭按而坐，形如生人。天井之底，有道门所投之简，委积朽烂，不知其数。其大顺年中，富平奉道人姓徐第七，曾於洞内取《养生经》出，外传。写却送山洞中。又向北行二十余里，有三泉，山谷中有石嵌，可容三二百人。当谷内有三石盆，其盆各广丈余，制度光滑，迨非人工。三盆涌出泉，水常满，余水流出山外。古老云：时有仙人浴此盆。大都此山有人触犯，即立致雷雹，损伤苗稼。由是乡里多隐蔽踪迹，难於寻访。山上有仙人，斗圣踪迹极多。束女学山前有神鹏一窠，常护洞门，人或侵犯者，神鹏击之，立致殒毙。古有道流，刻五石人致於山上。民有锄禾者，为鹏所惊，走避於石人之下，置笠於石人头上，鹏即击之。石人头陨，于今见在。其山下通关乡，多姓公孙，贾家山上石保村，多姓闻氏、麻氏。
　　繁阳山麻姑洞，即二十四化之第一阳平之别名也。在繁水之阳，因以为名。《本际经》云：天师张道陵所游，太上说经之处，在成都府新都县南，渡江十五里，众山连接，孤峰特起是也。神武皇帝港龙之时，光化二年己未五月四日丙申，山土摧落，洞门自开。县吏时康乡所由杨靖、道士张守真等，以事申府。云：自洞门开后，每日有百姓往来者。府差县典杨泽、画工任从，与张守真同往，检覆画图。申上称：把灯烛入洞，看检其第一门，对北高二尺，阔三尺五寸。入至第二门，约五尺已来，第二洞门，方一尺六寸，入内并是黑处。长一丈二尺阔六尺，有石窟两处在束畔，并西南有洞门两路。南畔一路，圆阔一尺六寸，入内长一丈二尺，阔一丈，高四尺。南畔有石窟三处。西畔两路，入内，通透门，圆阔一丈七尺，内各阔五尺，高六尺已来，门相去一丈，门屋一所，高五尺，阔四尺。从内往来，有刻枓棋瓯瓦，约山作石，日月兼作日字、月字，隔子房一所，阔二尺五寸，高一尺五寸。刻枓棋瓯瓦石鳌一所，高一尺，阔一尺五寸，门阔五寸。石窟三处，各阔七尺。又西入洞门，圆阔一尺七寸，弯曲入向南门。屋一所，高六尺，阔四尺。后内来往，有石枓拱瓯瓦，又有鳌模两所，共一床，高一尺，阔二尺三寸，门阔八尺，有石抖栱。西北角又有一门，方一尺六寸，内方二丈已来，南畔、西畔、北畔，各窟一所，南角又有一洞，圆阔一尺六寸已来，将灯烛近前，有黑气出，灯火即灭，更入不得。其洞连接繁阳本山，相去三里已来。其山据诸乡帐生张赞等状，称繁阳是古迹，山每准动祭祀，其洞亦是元有，往往闭塞，元和中，南康王韦皋薇蜀，洞忽开，时人咸云：洞门开，即年丰物贱。寻又闭塞，至是复开。其后果年远近丰稔。其洞本名麻姑洞，山侧有麻姑宅基，盖修道之所也。
　　开州后倚盛山，东枕清江，沂江而北，三十余里，至温汤井，井有汤泉北山上。麟德年，因雷雨震霹，山脚摧裂，洞门自开。当门有石钟，自然成形，如数千斤钟大悬，身去地二尺许，外像钟而中实，扣之无声。门两壁有石，如金刚力士之形者数人。钟傍有小径，高六尺已来。行二三丈，稍阔，有石碑，巨龟负之，自然而成，但无文字而已。碑侧有巨屏，上与鼎相连，下有一穴，侧身可入，一二尺许，自是广阔。中有路径，平坦与常无异。路之左右。滴乳为石，罗列众形，龙麟鸾鹤、颓云魏山，如林如柱、似动似跃、乍飞乍顾，千形万态，不可禅纪。仅一里许，傍竦莲台，周回数步，高三四丈，层缀重迭，皆可攀跻，旋生乳石如臂、如指者，以烛照之，通透莹彻，随折脆断。及出洞门外，得风皆为白石矣。自台侧三四十步，步有莲花，罗布於地。傍有甘泉，水色温白，游洞者烹茗於此。前有横溪，湍波甚急，其声喧汹，流出洞外。溪上有桥，长二三丈，阔一丈许，非石非土，功甚宏壮。过桥得黄土坡，高四五丈，道径险滑，行者累息，方至其顶。坡上有巨堂，四壁平静，中高数丈，壁上皆有游山之人题记年月日处。堂之极处，曲角有一穴，高四五尺，广三四尺，去下丈余，跻攀莫及。相传云：昔有游人，攀绿而入，累月之后，出於巫山洞中。自后无复敢入者。
　　歧府西陇州，路七十余里。有鱼龙洞。中有石，或大或小，随水流出。破而看之，石中皆有鱼，龙形。人过洞前，并不敢语，语者，便闻风雷之声立致，惊惧奔走，但诸人不闻耳。
　　丝州昌明县豆图山，真人豆子明修道之所也。西接长岗，犹通车马，东临峭壁，陡绝一隅。自西壁至东峰，石笑如图，两崖中断，相去百余丈，跻攀险绝，人所不到。其顶有天尊、古官，不知所制年月。古仙曾笮绳桥以通，登览而经笮朽绝，已积岁年。里中有言曰：欲知修续者，脚下自生毛。如此相传久矣。咸通中，有道士毛意欢，山下居人，幼而为道，常持五千言，诵不辍口，着弊布褐，日於市诵经，乞酒醉而登山，攀绿峭险，以绝道为桥焉。山项多白松树，以绳系之，横亘中顶，布板橡於绳上。士女善看，随而度焉。行及其半，动摇将堕，而其底不测，莫敢俯视。数年，绳朽桥坏，无复缉者。咸通壬辰岁，与宾客醮山於西峰展礼，时毛师他游，人有谓令曰：此峰之侧，有小径，抱崖才通，人迹无所攀援，意欢常游此而去，逾旬而出。令疑其隐在穴中，座内有广陵郭头隧者，令请由此径而往，探求之，头隧久之，惊胎不能语，而后言曰：此径去约三十余丈，然到一穴，口才三五尺，下去平地，犹数百尺。穴内可坐十余人，中有巨木匮，缄锁极固。意欢读经处，石面平滑，有足膝之痕，而经卷在焉。不知意欢之所。其家一妻一女而已，疑其得道者也。意欢每多持灯碗度绳桥，山侧居人视之，以为常矣。山多毒蛇猛虎，里中人莫敢独往，意欢夜归，亦无所畏焉。常有二鸦，有客将至，鸦必飞呜，意欢整饰宾谐坐榻，未毕，客果至矣。
　　壬子岁七月十三日，青城鬼城山，因滞雨崖崩，暴水大至，在丈人观后，高百余丈，殿当其下，将忧摧坏。俄有坠石如岸，堰水向东，竟免漂陷。观中常汲溪水，以供日食，甚以为劳。自此暴水出处，常有流泉，直注厨内，其味甘香，冬夏不绝。东柱西柱，金州之北，乾元之南，六十余里，地名东柱西柱。众山连接，峰峦秀异。乡人云：有山自南而来，其北有巨石而柱。山穿柱过，因以为名。又东有数峰峭拔。一峰最高，云是蒲仙上升之所。蒲仙下侧，近崖上及溪涧中，有石版篆文，凡六七处，人多不识，往往亦可寻见。
　　焰阳洞，古老相传，在陵州阳山之上，从来隐蔽，人莫知处。乾德三年辛巳正月十六日癸卯，井监使保义、军使太保马全章，中夜梦一人，紫衣束带，巍冠古服，状若道流，揖之俱行，至崖壁所。告之曰：此焰阳洞也，闭塞多年，能开发护持，可以福利邦国。又指其地，近开小径，亦可断之，勿使常人践踏，言讫而去。及旦，全章往寻其所，果见土势微啖（），以杖导之，深不可测。即命本军节级侯广之，勾当人夫雕掘。渐获踪由，相次开掘，见三重石门，其内并是细砂，一无虫蚁他物。其洞自东入西，深三丈九尺，阔五尺三寸。其洞完全是石洞门，第一重，高六尺，阔五尺二寸。第二重门，高五尺五寸，阔三尺七寸。第三重门，高四尺七寸，阔三尺五寸。第三重门内，从顶至底，一向高六尺一寸。其门三重相去，各只三四尺，镌凿精巧，迨非人功。第三重门内，南畔石房，阔七尺四寸，高四尺八寸，深四尺二寸。其后别有一小洞，元有一片石，遮掩其门。傍通一缝，以灯烛照之，深不知其底。北畔石房，深四尺二寸，阔七尺三寸，高五尺，其房内有石床一所。西畔小石房，深二尺，阔三尺五寸，高三尺一寸，西北畔石床，长三尺八寸，阔二尺八寸。西北畔石灶模，长二尺三寸，门额阔七寸，灶深八寸，周围三尺五寸。从洞门向东，一直至灵井面，相去四十一丈八尺。洞门面正东。全章召得当井监天师院主内大德道士费省真顾问，云：天师院见有元和年刺史李正卿着《天师圣德碑》，云：张天师以东汉建安二年，自沛游蜀，占乾为分野，见阳山气象，指为门弟子曰：此山直下，有咸泉焉。今验此洞，正当井上，即是焰阳洞也。
　　录异记卷之六竟
　　光禄大夫尚书户部侍郎广成先生上柱国蔡国公臣杜光庭纂
　　异水
　　益阳县，在长沙郡界，秦时立此县，至今不改。《地理志》云：益水在其阳，今则无闻。北临溃水，源出邵陵、武岗县界，束北流入洞庭县治。东望，时见长沙城隍，人马形色，悉可审辨。或平旦，或平午，览瞩移晷，仍渐散灭。县去长沙径道三百里，跨越重山，理绝表显，将是山岳炳灵，冥像所传者乎？其土谣日：长沙益阳，一时相印。昔光武中元元年，封泰山禅梁父，是日，山灵秉成宫室。秦始皇帝，遣方士徐福浮海，探药於波中，见汉家谐基楼观，参差宛然，备瞩公侯第宅，皆满目。班超在浑耶国，平旦，云霞鲜朗，见天际宫馆严列，侍臣左右，悉汉家也。如斯之类，难可审论。
　　新康县西百二十里，有清潭，在漳浦溪，源极深，常有白龙藏此中。天旱，令人取堵羊粪掷潭中，即有洪雨大水，至今有验。
　　钱塘江潮头，昔伍子胥累谏吴王，杵旨赐属，镂剑而死，临终戒其子日：悬吾首於南门，以观越兵来伐，吴以 鱼皮裹吾尸，投於江中，吾当朝暮乘潮以观吴之败。自是自海门山潮头个涌，高数百尺，越钱塘，过渔浦，方渐低小，朝暮再来，其声振怒，雷奔电激，闻百余里。时有见子胥乘素车白马，在潮头之中，因立庙以祠焉。
　　庐州城内，洒河岸上，亦有子胥庙。每朝暮潮时，泛河之水，亦鼓怒而起。至其庙前，高一尺，广十余丈，食顷乃定。俗云：与钱塘潮水相应焉。中宗景龙年，洛京之西，四百里官路之地，皆如水影。人马树木，行立其上历历焉，影可俯视，月余乃灭。
　　昭潭山下有寒泉，水深不测，名曰昭潭。谚日：昭潭无底橘洲浮。昔人
　　覆舟於此，沈其铜饭，饭有铭题，后於洞庭湖中得之，疑有港穴相通耳。湘水宠中有石床，床上有石棺，和盖宛然，其色如青铜镜，莫之能测。庐山西南七十里，有涌泉观。昔太极仙公葛玄炼丹於此，感致泉水，自石窦中涌出，流百余里，入浔阳湖，溉田极广。其地旧多水蛭，农人患之，仙公刻符於洞门之下，水沃其上，自此水所及处，皆无水蛭之患，远近赖之。后人凿此符，移於涌泉观中，但旧迹在耳，而灵验不改。
　　汉州赤水有涌泉焉，水脉五六，自山下涌出，因成大池，流三二百步，可激确磴，流为大溪。药水在房州西四十里九室宫亭中，此宫大底基址在巨石之上，唯药水一穴，径二尺已来，乃是土井。探三四尺，水常数寸，不耗不缢。古老传云：昔有二鹊，柄於双相之上，时饮此水。居人因取饮之，有疾皆愈。以淬刀剑，钴利倍常，因名药水。双相夹井，至今犹在。魏周之问，敕构宫宇，以其山有九处神仙洞室，因名九室宫。宫北五里有汤口村，昔有温汤，院宇崇丽。郡人浴於於此。庐陵王在郡之日，爱女年幼，浴於汤中，遇疠而夭。自此汤泉涸竭，今为陵陆矣。初，女殁之后，密梦於其父云：汤下阴闻，愿置灯以照之。王命树九幽灯，昼夜照灼，今并泯灭，无复旧址，但号汤口村焉。
　　青城县西北，去县三里，有老君观，观门东上有一泉，号马跑泉。其泉水味甘，四时不绝。春夏如冰冷，秋冬即温。昔太上老君与天真皇人於此会真之所。其泉是老君所乘者，马跑成泉焉。
　　六时水。青城山宗玄观南二里已来，有峭崖，面对观中，高五百余尺，其山崖上有授道坛，昔宵真君与轩辕黄帝授道之所。下涧底有石龛，玄宗皇帝御真，每日六时，从崖上自然有水出，至今不绝，时人游礼见焉。
　　异石
　　帝尧时，有五生自天而宝。一是土之精，坠於谷城山下，其精化为圯桥老人，以兵书授张子房。云读此当为帝王师，后求我於谷城山下，黄石是也。子房佐汉，功成，求於谷城山下，果得黄石焉。子房隐於商山，从四皓学道。其家葬其衣冠黄石焉，古者常见墓上黄气高数丈。后为赤眉所发，不见其尸，黄石亦失所在，其气自绝。
　　岁星之精，坠於荆山，化而为玉。侧而视之，色碧，正而视之，色白。卞和得之，献楚王。后入赵，献秦始皇，一统天下，琢为寿命玺。李斯小篆其文，历世传之，为传国宝。又古今异说，又云是大角星精，大角亦木星是也。
　　火星之精，坠於南海中，为大珠，径尺余。时出海上，光照数百里。红气亘天，今名其地为珠池，亦名珠崖，后有时出焉。
　　金星之精，坠於终南圭峰之西，因号为太白山。其精化为白石，状如美玉，时有紫气覆之。天宝中，玄宗皇帝立玄元庙於长安大宁里，临淄旧邸，欲塑玄元像。梦神人曰：太白北谷中，有玉石，可取而琢之，紫气见处是也。翌日，命使入谷求之。山下人云：旬日来，常有紫气，连日不散。果於其下掘获玉石。琢为玄元像，高二丈许。又为二真人、二侍童，及李林甫、陈希烈之形，高六尺已来。
　　水星之精，坠於张掖郡柳谷中，化为黑石。广一丈余，高三尺。后汉之末，渐有文彩，未甚分明。魏青龙年，忽如雷震，声闻百余里，其石自立，白色为文，有牛马仙人之状，及玉环、玉玦兼文字，果应司马氏为晋，以符金德焉。唐尧之际，当天气穷於太阳，地气极於太阴，阳九百六，交周之运，甲申之年，洪灾之会，故五星贡精，日月浊景，有些异焉。
　　天复十年庚午夏，洪州贯石，于越王山下，昭仙观前，有声如雷，光彩五色，阔十丈，袁吉江洪四州之界，皆见光闻声。观前五色烟雾，经月而散。有石长七八尺，围三尺余，清碧如玉，堕於地上。节度相国刘威命升入昭仙观内，设斋祈谢，七日之内，石稍小，长三尺。又斋数日，石长尺余，今只及七八寸，留在观内。
　　江州南五十里，有店名七里店。在蛇江之南，小山上有石，青色，坚腻。俗云：石中有珠，每至中秋，往往群飞，凡十余枚，如流星往来，或聚或散。石上时有光景，相传云：珠藏於此，乃无价宝也。或有见者，密认其处，寻不得。
　　会稽进士李眺，偶拾得小石，青黑平正，温滑可玩，用为书镇焉。偶有蝇集其上，驱之不去，视之，已化为石。求他虫试之，随亦化焉，壳落坚重，与石无异。
　　姿州永康县山亭中，有枯松树，因断之，误堕水中，化为石。取未化者，试於水中，随亦化焉。其所化者，枝干及皮，与松无异，但坚劲。有未化者，数断相兼，留之以旌异物焉。
　　丝州昌明县山中，周回二十里许，瓷香炉者，广二寸来，或全破，堆积林中，莫知其数。
　　洪州建昌县界野田中，有自然石碑、石人及龟，散在地中，莫知其数，皆如镌琢之状，而无文字。石人倒外者多，时有立者。又云：侧近有石井，深而无水。有好事者，持火入其中，旁有横道，莫知远近，道侧亦皆是石人焉。
　　昌松瑞石文。初，李袭誉为凉州刺史，秦昌松有瑞石，自然成字。凡一百一十字，其略曰：高皇海出两字，李九王八千，太平天子李世民王千年，太子？治书燕山，人人士国，主，尚汪夸，奖文通千古大。王五、王七、王十，凤毛才子武文贞观，昌大圣四方，上下万治，忠孝为善。敕礼部郎中柳逞驰驿检覆，不虚，并同所奏。
　　新北市，是景云观旧基。有一巨石，大於柱础，人或坐之，踏之，遗巡如火烧，应心烦热，因便成疾，往往致死。或云若聚火烧此石，即瞿塘山吼而水沸，古老相传耳。
　　蜀州晋源县山亭中，有二大石，各径二尺已来，出地七八寸，人或坐之，心痛，往往不救。又是落星石，东边者生，即灵验，西边者死。与诸石无异，色并带青白色。
　　镇静军侧近江填中，有石长五六尺，高大三尺已来，击之如钟声。军使刘师简送一石，长四尺已来，形圆色青，击之如钟磬声。昊郡临江半岸，崩出一石，鼓槌之，无声。武帝以问张华，华曰：取蜀中桐材，刻为鱼形，扣之，则呜矣。於是如其言，果声闻数里。
　　石季龙，立河桥於灵昌津，采石为中济，石无大小，下辄随流，用工五百余万而不成。季龙遣使致祭，沈璧于河。俄而所沈璧流于渚上，地震水波，腾上津所，楼殿倾坏，压死者百余人。天台僧，乾符中，自台山之东，临海县界，得一洞穴，同志僧相将寻之。初一二十里，径路低狭，率多泥涂。自外稍平阔，渐有山川。十许里，见市肆，居人与世无异。此僧素习咽气，不觉饥渴。其同行之僧，饥甚，诣食肆乞食。人或谓曰：若能忍饥渴，速还无苦，或餐瞰此地之食，必难出矣。饥甚，固求食焉。食毕，相与行十余里路，渐隘小，得一小穴而出，餐物之僧，立化为石矣。天台僧出山，逢人问其所管，已在牟平海滨矣。
　　录异记卷之七竟
　　录异记卷之八
　　光禄大夫尚书户部侍郎广成先生上柱国蔡国公臣杜光庭纂
　　墓
　　陈州为太昊之墟，东关城内有伏羲女娲庙，庙东南隅有八卦坛，西南隅有海眼，是古树根穴。直下以物投之，不知深浅。岁旱，以金银物投之，可致雨，亦是国家投奠之所。穴侧有龙堂焉。东关城外，有伏羲墓，以铁锢之，触犯不得。时人谓之爷婆墓。陈州虽小，寇贼攻之，固不能克，以其墓灵也。
　　房州上庸界有伏羲女娲庙，云是传土为人民之所，古迹在焉。又华陕界黄河中，有小洲岛，古树数根，河水泛涨，终不能没，云是女娲墓。大历年中，连日风雨，晦螟雷电，不已，晴霁之后，忽失此墓，不知所在。
　　蔡州西北百里，平舆县界有仙女墓，即董仲舒为母追葬衣冠之所。传云：董永初居玄山，仲舒既长，追思其母，因筑墓焉。秦宗权时，或云：仲舒母是天女，人间无墓，恐是仲舒藏神符灵药及阴阳秘诀於此。宗权命裨将领卒百余人，往发掘之。即时注雨，六旬不止，竟施工不得。是岁、淮西妨农，因致大饥焉。
　　汉长沙王昊苒冢在长沙县东二里，高二十七丈，周回六百丈。昔诸葛诞长史昊纲，时有人诣纲者，云：君酷似昊茵。纲惊曰：君何以知之？客曰：黄初三年，尝至长沙，见人发昊茵冢中多玉器，茵僵尸，容貌不异生时，君酷似之。纲曰：是吾七世祖也。君于时见，得玉复何在？曰：悉置孙坚庙中。
　　汉长沙定王墓，及其母唐姬墓，各高十三丈，周回三里，墓高十八丈，其间相去三丈。
　　宣州当涂县之东南，有横山焉，山下有八墓，形甚高大。乾符中，有盗发之，得一穴，续绢为绳，凡七十匹，锤一人以观之，为黑蜂所姜，蜂既甚多，锤者惊惧而去，竟无所得。相传云是陶广州墓，莫知其名及年代矣。
　　洪州大厅前，有皂荚树，数人合抱，乌不敢栖，人犯之者，立有灵应，相传见之数百年矣。大厅中，非时不敢视事，固为常矣。李宪为太守，既至命伐其树，吏民争之，咸以为不可。宪竟伐去之。既而群鸦数千，呜噪不已。宪疑其下有物，命掘之，而深数尺，乃巨墓也。中得石志，谶言数百字，末云：郭璞墓也。后五百岁，开墓贼李宪是也。所谶将来之事，至今犹有知者。即命修完其墓，迁厅事以避之。按东晋元帝元年，时郭璞为王敦所杀，事在金陵，不知何因，墓在豫章。束晋元年丁丑，至唐文宗敬宗中，即五百岁矣。
　　锺传初入洪州，命修于城。军吏散掘墓砖以称用。功毕，传梦一人，古服项长，貌如子路，来诣传日：将军何得暴我居处，令我不安，速宜修之。既觉，历问军吏宾客，莫能知者。市老罗通入谒日：旧图云，城东南角三十一步，有子羽先生墓，相传甚灵。恐军人取砖，有所触犯。传使人视之，果验。即命梵砌修饰，立亭子於其上，以表古迹，既毕，复梦致谢，传以束帛赏罗通焉。按：澹台灭明，仲尼弟子也，字子羽，居於武城，貌恶而廉谨。武城非豫章郡，不知何因，有墓於此？
　　许静墓，在成都延秋门外，直西七八里。田中有巨墓，云：许将军墓也。耕牧之人，牛豕之属，犯者必有祸焉。近制置军管也，野外墟墓，多不存者唯此归然存焉，人莫敢犯。静在前蜀官至大司徒。
　　越州上虞县，过江二十余里，有南宝寺，在南保村，过横岭则到。有好事者，寻访山水，登岭行倦，息於树下，有村叟亦歇焉。共话山川形胜，指顾之问，见路侧一坟，老叟日：此坟若是丈夫，则无可说，若是女人，有子当为三公。好事者异其言，访於寺僧村民，有知者日：此郑注母墓也。初元和中，寺有女家人，与村民石生通焉，有一儿，十余岁。时有客僧姓郑，游止寺中，病苦痢逾月，寺僧常令此儿供给汤粥，甚得气力，拟乞为童子，将去可否。诸僧日：其父石生存，待为问之。石生许可，固无所悟，三纲问石生，生乃许焉。僧将去，因姓郑氏，僧以方书技术教之，又别遇方士，颇精游艺，交谒王公，因遂荣达。大和中，恩渥隆异，除凤府节度使，因坐事伏诛，即郑注也。其母死后，寺僧葬於岭上，则是老叟所指之坟也。李道，咸通末，为凤翔府府曹。因推发掘冢贼，问其所发，云：数为盗，三十年，咸阳之北，岐山之东，陵域之外，古冢皆开发矣。又问其所得之物，云：尝入一冢，自涎道直下三十余尺，得一石门，以物开之，门内箭出不己，如是百余发，不复有箭矣。遂以物撞开之，一盗先入，俄为轮剑所中，倒死于地。门内十余木人，周转运剑，其疾如风，势不可近。盗以木横拒之，机关遂定。尽拔去其刃，亦不复能转。因至其中，但见帐喔俨然，纲褥舒展，遍於座上。有漆灯甚明，木偶人与姬妾，皆偶。去地丈余，有皮裹棺柩，铁索悬挂焉。即以木撞之，才动其棺，即有砂流下如水，库、巡不可止，流溢四面，奔驰出门，砂已深二尺余，良久视之，砂满冢内，不可复入，竟不知何人之墓矣。
　　又一墓，在咸阳原上，既入，得镜两面，可照人鼻。在侧畔背面，莹洁如新，摩毕以面照之，如常无异。以背照之，形状备足，衣冠俨然，而倒立也。
　　安州东北七里，有古墓，高七八尺，周回数百步，莫知名氏，群贼发掘，见以生铁锢之，入地丈余莫见其底矣。
　　城东二十余里，有一大墓，群贼发之，数日乃开，得金钗百余枚，各重百斤，有石座杂宝，古样腰带，陈列甚多。取其一带，随手有水涌，俄顷满墓，所开之处，寻自闭。盗以二师子献太守武司空，太守夜梦一人，古服，侍从极多，来谒云：南蛮武相公也，为群盗坏我居处，以太守宗姓之分，愿为修之。盗当发狂，勿加擒捕。即命修之，群盗三十余人，同时发狂，相次皆卒。
　　乾宁三年丙辰，蜀州刺吏、节度参谋、司徒李公师泰，理第於成都锦浦里北门之内西回第一宅，西与李冰祠相邻。距宅之北，地形渐高，岗走西南，与祠相接。於其堂北，凿地五六尺，得巨冢焉。砖璧甚固，於砖外得金钱数十枚，各重十七八铢，径寸七八分，圆而无眼，去绿二分，有隐起规，规内两面各有蕃书二十一字，其绿甚薄，有刃焉。督役者驰其二以白司徒，命使者入青城云溪山居以示余，云：此钱得有石余，公以命复座之，仍不开发其冢，－但不知谁氏之墓也。度其地形，当石笋之南百步所，即知石笑，即此墓之阙矣。自此甚灵，人不敢犯。其后蜀主改置祠堂，以龙神享之，为立小屋龙堂，即在墓之东矣。李公不发古冢，不贪金钱，亦古贤之高鉴也。美哉！美哉！
　　永平乙亥岁，有说开封人发曹王皋墓，取其石人、羊马砖石之属。见其棺宛然，而随手灰灭，无复形骨。但有金器数事，棺前有铸银盆，广三尺，满盆贮水，中坐玉孩儿高三尺，水无臧耗。则泓师所云：墓中贮玉，则草木温润，贮金多，则草木焦枯，曹王自贞元之后，历二百岁矣，盆水不臧，玉之润也。
　　洪州丰城县，旧在泼江之南，即雷焕得剑之所也。自黄巢后，所在干戈，县邑多为抚州所侵。制置使唐宝迁邑民于江北，城於赤岗之上，前临陡崖，以为险固，发掘丘墓，创屋宇居人，市井数千家，咸居其上，甚多厉鬼，形状长大，见者辄有所伤。唐公在县，居人皆安，或时往州使，乃暂有他适，即鬼物恣横，不可禁止。唐公复至，晏然无苦。其后唐典诸郡制置使查郭代之理县，鬼物敬伏，与唐无异。郫或暂出，鬼即为害。数年之后，县竟荒毁，后还旧处，就中察署内厅事，间尤难居止。顷有邻郡避难户人千百家，寄止癣署中者，死亡略尽。暮夜之际，鬼多见形为暴。疑是积古丘墓中伏尸鬼耳，终莫知其年代。
　　录异记卷之八竟
　　
