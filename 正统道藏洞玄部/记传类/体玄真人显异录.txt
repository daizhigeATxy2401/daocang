洞玄部记传类 
　　体玄真人显异录
　　经名：体玄真人显异录。一卷。底本出处；《正统道藏》洞玄部记传类。体玄真人即金代全真七子之一的王处一。该书不着撰人，盖王处一弟子所撰。
　　体玄真人显异录
　　木神作祟
　　莱阳东南白坡庄有王进之妻董氏患急弓风，屡召名医治之，弗效。经其半载，忽闻有王先生号体玄真人到白坡庵，进乘马引仆请师，不允。进还，与亲复议曰：若王先生不来救之，则董氏之命在於朝夕矣。其父子二人再同步诣庵，弥加恳请，师乃许。遂至彼居视患人，曰：我将谓何病。指雕木佛前神子云：谁知此个火头作祟。令进等烧却。良久，董氏讶而笑白妾，病若遗也。一家欣然拜谢。师欲出，众为之曳衣，勉留斋毕，乃去。
　　瓦兽为灾
　　孙富，福山县南塔子庄人也，家资稍盛，酣酝理生，性赋强梁，语多侮狎，不居礼节，里人谓之痴三郎也。常从师游戏山林，以为歌酒之友。富一日忽患血痢，淹延月余，药食无功，疼痛弗忍，切切然自讼曰：先生胡不来救我邪？语未已，师从门外呼之曰：家中有孙痴三否7子钦出而迎曰：大人病将极矣。师曰：不妨。钦欣然引至病榻。师高呼：痴三，我特来与你饮酒，何得不起邪？富曰：我病将死矣，水米不加，安能饮乎？师曰：我敢保你不死。遂出门，四方瞻顾，指东厢屋兽头云：元是这业畜为灾。即时令人击碎。复内问富曰：起得否？答曰：痛则止矣，奈无力不能起也。师令富妻梁氏速烹擅粥，须臾报粥熟矣。师即临釜陶之，然后亲哺之。富乃连食数器，扬言甘美，无味比诸。师复语梁氏：有美酝，速取一蹲。师自饮至半，余者与富饮之，沉疾顿愈。即端衣正履，起而拜谢曰：深蒙师父慈悯，救之复活，下情无以慰念，愿为弟子，出家修行。师曰：夫出家尽终者，皆宿绿所致，非偶然而能为也。观汝之宿赋，於出家则未然，当在家作福可也。未几，师港去之，富乃褊检里人所负财赋契券文历，悉焚之矣。
　　熟食遍众
　　师昔游莱阳东倪家庄，河东名曰呼石崖，有新创小庵一所，门人王志坚等居之。时方才过新正，志坚私议於众曰：此庵初立，信奉者几家耳。赖师真降临，即罄其所有，作上元醮，可乎？众曰：诺。经之营之，醮乃成焉。至十六日告毕，师语众曰：诸出家在家不可散去，明日斋毕则散。众於是无敢辞者。良久，志坚入覆云：弟子数讫，众人已七十有余，据所剩饼物，不满拷拷，恐难及之。师躬诣其处，将拷拷中物注在一空瓷内，出曰：及得，及得。次日临斋，志坚复禀：各几枚？曰：四枚。依之。斋毕，师曰：据远来者，更各与二枚，以充路费。散遍，并无一少剩者也。志坚悉告於众，众乃焚香再拜，赞言奇异。从此化数十庄奉善。
　　生频充斋
　　师昔乞食，尝到束牟沟头村，其于深见师问之曰：先生将斋乎？师曰：然。即请坐，内语其妻曰：当造膊托与先生斋。方搜缅成剂，忽有人从门外请师曰：今李官人命友洪饮，待先生久矣。师闻之，语深曰：将缅来。答曰：未熟。师曰：但取来不妨。探意谓持去就李宅熟之，遂进生剂。师乃接而食之，稍无难色。深骇然而谏曰：然先生鼎有丹砂，炉存真火，亦诅能当之哉？师微哂不答，食尽乃去。后略不伤和。
　　所祈即应
　　师应绿北迈，到蓟州遵化县。时北京大旱，按察使久佩师旨，训名尊道，及屡尝梼师有应。是时复知在於遵化，即选差在京奉道商四官人宝书邀请。师闻之，不能辞避，应命而往，於七月＋四日到北京。使与诸官及应系乞雨。数千人参拜毕，使亲为祗待。翌日清旦，使复率众，师前焚香致梼曰：此方旱及五旬，苗将槁矣，愿垂慈造，俯慰群情，幸甚幸甚。师曰：用得一尺水否？众相顾而无言。十七日果雨，地方千里，皆及一尺。官民会议作谢雨醮，复罢。师将离京，倾城相饯。使曰：此别之后，再会未可期也。师即云：都下。使归而思忖：到任未及两月，何有都下之期？师於中秋届都城太虚观，不数日，使任太子詹事，果会於此。师欲南迁，詹事赠别云：无计久驻芝饼，山水渐遥，后会在何处也？师曰：宁海。詹事默然详度，或不测有宁海往复之干。若任於彼，则何其降邪？后果任宁海。
　　凡会先知
　　师还乡，继北边有事，詹事被差到彼，不功，遂谪为宁海守。才赴任，乃躬诣圣水参师，焚香致恳曰：尊道若於往昔神仙达士，但闻其名耳。自拜师之后，凡伸祈梼，必垂嘉应，将成会遇，示以预知，深愧尘凡，承兹大幸，几欲去蜗蝇之累，从云水之游，奈事与愿违，徒加怅然也。
　　出神饮酒
　　师被召，过沧州，有皇亲四官人请向自己道庵内驻止。翌日辄有酒使刘公请师曰：敢屈法身，暂临弊止，万幸。师从之，诣彼癣宇，以至於斋毕，复启曰：久知先生饮酒不醉，恨无绿见之。今道德闻上，幸获参承，敢祈畅饮一醉，愿之足矣。师曰：过蒙厚意，公之美酝想非村嘐之可比也，绿食之太饱，必不能任，略容少憩，当成大饮。公诺而退，徐闻之师在厅上鼻息如雷。公乃同妻赵氏欲入酒库，以备师之所饮。忽见师在库中托瓷操瓢连饮之。二人潜身退步，复观厅上，见师依前熟寐。再窥库中，见师正饮，一养既尽，次瓷又将尽矣。夫妇惊讶，惶恐走至厅上，不待香而拜之。师觉曰：荷公见召，已饮讫二瓷，予何以酬之？遂令侍者取一旧汗衫赠公云：物虽轻而价复高矣。凡人有疾，覆之可愈。师寻赴阙，四方有病者闻之，来如辐赓，效如谷响。彼夫妇瞥然猛省曰：信哉，善绿可结，道力堪凭，遂将财宝散之贫乏，奴仆放以从良，二人分头出家，俱在道而终焉。
　　忘形弈棋
　　师昔於福山县南水都村乞食，有富者王佑见之，曰：先生肯共我弈棋否？师曰：依高命。时方暮冬，极寒。佑乃狐帽绵裘皮靴毡鞯，见师单衣露肘，弊鞋出指，故谴之。引於前厅，命师当门迎风而坐，佑即坐其傍。复戏曰：当围几局？师曰：三局可矣。佑曰：太少。师曰：十局．可否？佑允之。次第而下，局未及终，佑已觉寒。勉至於再局，佑为之呵手振足，将不可忍。观於师，则乃见神容悦泽，煦煦然如春也。佑竟不能待之於三，乃释局而起，复曰：先生实为无心无念，忘形忘体者也。师微笑而叹曰：俗谴俗诚，违盟负约。言讫乃去。
　　专知嗣续
　　初专知，即福山石冢人也。世本豪族，稔钦师望，年将耳顺，嗣续未焉。忽一日师於庭前地坐，以足举确臼。人问其故，师曰：专知无嗣，盖此臼置之不当也。我今送二子与之，当移此臼，免为后患。众皆笑以为狂言。师乃俨然不顾，足举臼移，舞袖而出。后果生二子。长曰兴住，次日乞得。众方纯信。
　　抱阳身安
　　高荣与初氏同里，世为医药，宿禀仁慈。父崇师道，训名抱阳。一日忽患痢疾，仙方神药弗之能治。迨将月余，汤饮不下，疼痛莫禁。咸云休息，无法可痊。复一日，师从束牟至里南楼子庄，语其徒邓道通曰：我将谓高抱阳病已死矣，今知存在，同往救之。北过阳主神庙，遂折荆枝一茎，望庙摄斥，蛉立久之，径往高氏本居，索小刀一刃，入病室，见病者曰：我来救汝。遂以布袍袖从头拂拭，以至於踵。复以刀尖力刺林席，叱病者起坐，即应声而起，疼痛若遗，语言如故。令家人急烹稠粥。家人曰：水尚难饮，而况稠粥乎？师曰：不妨。少顷，粥至。师亲授病者。病者始则意难，及乎少进，即连食二器。唱言美哉，即离席起谢，安健胜常。
　　雨龙忽起
　　师在蓟州作醮毕，有玉田县官员及诸奉道请至本邑玉清观住夏。继五月旱作，初十日，官民梼师祈雨，允之。翌日雨降约二寸。复不远，官民心未惬，而面谢之。师曰：众谢之非也，岂是贫子所祷之雨。至十三日侵晨，师於圣前焚香毕，指示众曰：见否？众随指南望，见黑烟一缕，从井而升。师曰：此是雨龙取水已起，不久当澎。果於辰时雨降，抵暮方息，远近沾足。遂使官民庆悦。苗稼滋荣，成一方之大稔。
　　烹鸡复还
　　师昔年尝至莱阳东马曹庄，有姜恍者颇闻师能疗疾病，敌寒暑，恨不得而见之。是日请至本居，启曰：恍愿奉先生饱斋，当造何物可邪？师曰：有鸡否？答曰：恍家每畜堵羊，至於鸡则未尝畜也。迩有亲者遗一鸡，称能呜，留之司晨耳。师曰：肯与我食乎？恍诺而出捕之。适有本庄李寿卿见之，谏於恍曰：夫世之君子犹不忍见死，不忍食肉，况为道者乎？详公之敬其先生者，近於谬也。恍曰：尝闻人设肴置酒，不能致先生一到门者，在在有之。今幸不我外，岂可怅此物邪。遂杀而烹之。既熟，绩於师，乃食之俱尽。扪腹作噫，乐然而去。翌旦恍等忽闻鸡唱。众疑曰：复有何鸡来此架邪？声与所烹者相类。及明视之，形色亦与前鸡一同。验其昨日所得翎羽，复一一存之。恍乃心情无托，颠倒若醉，往告寿卿。寿卿闻之，乃惧然曰：昨视之先生以为常伦，今详是理，当为得道者乎？恍曰：虽云闻说先生疗疾病敌寒暑，心未至於纯信也。复未审得道者悉能为於是乎？寿卿曰：惜公之不知书也。仆稍曾涉猎仙经道传，知夫得道者可以陶冷二仪，涎坛九土，出神入梦，透金贯石，变化飞腾，无所不至，况此一鸡，者乎？恍省而贺曰：先生之道，乃天也。予乃酝鸡也。公为我启其覆，方知天之高矣远矣，岂容浅浅之见，测其涯埃者哉。
　　王公落马
　　福山南水都村王忠，一日请师本家共饮。将至半酣，辄有南庄客户李旺唤忠诣彼分田。忠令鞘马，徐报鞍讫。其妻复催之。师语忠曰：勿去，去则可惜死却尔。其妻作愠而言曰：先生恋饮，不顾妨人之干，安用复以卒亡之事特相诳邪？师拂袖而起曰：不信，则从汝北行。将至五里，忽闻后有人走马追及，视之乃伊婿柳春也。怆惶而告曰：妻父落马死矣。祷先生往救之，拜不自休。师许同回至彼，见忠死卧於道，众围而哭之。师止以勿哭，令取水一碗，环而洒之，三雨水尽。师曰：不能救得。众再三哀告。师复令取水一碗，布气念睨，以水嘤洒，又至於三雨。师叱曰：王忠，尔台左手。即应声而举。右手亦然。复令开眼，见众云：尔等何为？其妻问曰：不觉邪？徐答云：只记得到此忽然迷闷，随数人西去，约行及二十里，蓦闻王先生追唤回来，复至一沟，既探且阔，不能过得，赖王先生以手提之，乃过耳。众指云：先生在此。忠乃起而礼谢曰：不信玄言，遂招此厄。傥非救拔，已为鬼录矣。其妻大耻，弥加敬服。
　　李妇食狗
　　师到济南府临邑县，有在城焦润玉、李遇风等十上户修黄录大醮，分诸局次，昼夜营备。每日四方善众来如云集。将作醮之日，侵晨，有数醮首诣静位伺之。师乃觉，众托侍者覆云：有在城李家新妇於殿前卒死，愿慈悲救之。师曰：何不早道？乃头不及簪，披衣跟履，至於戌生人元辰前，取气一口，吹於死者顶门中，仍以袖拂之，其人即苏。师回静位，众礼谢毕，师曰：此人为食狗肉，触犯醮筵，元辰谴责，正追付束岳，我与救回。良久其人方省，告於众曰：为我不信王大师，故食狗肉，来此看有何验，今被谴至黑暗中，赖真人光明救回，众不可不信也。
　　痛疾获痊
　　师在北京华阳观，有按察副使嘉议大夫素以刑政酷虐，世号为半截剑。事亲颇孝。因母染患数载，千方弗验。每於公退，辄承颜问疾，恨无计而代之。有吏报云：迩在京，凡有病者，告王大师余食食之，立愈。使闻之，未及纯信。然孝诚所使，不可不为也。遂往拜师，乞余食。师乃授之。回绩於母，食之，沉疾陡痊。翌日请师本厅，朝服设拜，捻香跪启曰：仆之好善，始於幼岁。自及第为官，恐妨王事，固不宜使人知也。比年屡任斯职，至於关西、山束、河南、海北靡不遍经，尝访以释门，据所亲见，皆泛泛之徒，无可师者。今幸遇真人，乞垂法训，永奉宗师，结出世之因绿也。师训名清质，号开真子。稽首拜谢毕，斋供茶果，留连抵暮，送师还观。
　　冤魂乞救
　　翌日副使乌林答清质斜集京城善众，议修黄录醮。众欣然而诺。遂就华阳观夙夜营备，洎附醮之家，各搭盖灵位。向毕，叩醮三二日，忽於灵位前有一人暴死复起，行走张荒，趁一妇人，意欲扯拽，似有所诉之事。众为之隔住，着言门难。乃曰：羞耻难言。众曰：尔若不言，人何以知。徐曰：我於年前都下当报事满，九月九日回到本家，被妻於缅内藏毒将我谋杀，嫁其所往之人。今知南方得道真人在此作大醮，我欲扯拽，告真人，乞垂救拔。我并无亲族，又无知者，百无倚托，恐堕幽冥，何时得免？若真人一去，不得遇也。言讫，放声痛哭。观者怆然。辄有随师瑞州阳县奉道张二官人，缓止其哭，语云：尔既如斯明白，已开具在醮也。此问醮罢，我即请真人於海阳作醮，再与尔追荐。即应谢而去。其人复还如旧。
　　精邪去宅
　　师到平州昌黎县高真观，在城有前县尉赋性刚劣，素不信善，忽淹重疾，俯仰瑜年。夜梦颠倒，心常惊悸。亲戚奴仆，似此者众。复有鬼怪相挠，以妨饮食，遂成赢弱，不复起也。以至巫羞医倦，弗获痊痒。闻师在观，令人台诣师前，师叱去扶人，乃疑而未舍。再怒叱，方舍而退。病者悉能独立。师令近前，又能行步。似廖半矣。师以自食余物授之，亦乃食尽。良久轻健若无病之时也。师为呎水一瓶，书符一道，教其用度。礼谢而归，依命贴符於堂中，即时鬼怪现形，至甚丑恶，家人皆见，用水洒之，乃惊走，入一坑中，复於坑中洒之，遂逼出大小六鬼，担抱提携而去，再趁而洒之，离宅渐远，以至形影消灭矣。从此宅静人安。翌日挈家诣师，焚香拜谢曰：一生性僻，刚劣不仁，岂知道门有如此奇事邪。遂大施钱财，修建高真观，化在城二百余家尊崇道教。
　　鸾鹤集坛
　　瑞州海阳县奉道张二官人请师至彼，独修下元黄录大醮。其中破用，非止一端。但听然营备，略无倦怠。师预示众曰：此醮非常，必垂嘉兆。十三日申时，发牒之次，有鸾四只，鹤二十只，翔於空中，良久，西南而去。十四日中朝行道，师曰：有报应。日中则天师降现。徐行道至午，忽见双鸾引群鹤翔於坛上，及以五色彩霞光射众目。有人不信是鹤者，数只为之低飞回翔，侧示朱顶，众皆异之。遗巡，一鹤翩翩而落於坛前，驱之即狎。每日以食饲之，但仰天而唳，终不飞去。待师於二十日将起程西迈，焚香辞圣毕、鹤乃迎师大唳数声，振羽而翕空中，盘绕三市，望西南而去矣。即有满城信士贺郎中等写为图而敬之不已。
　　太上云端
　　师自北方回至德州重兴镇，有前沧州节使光禄修黄缭大醮四昼夜，乃洁己处心，依式咸备，将行醮事。师曰：夫官高三品，亦人问之极贵也。复钦奉玄科，殷勤不息，乃感诸天惧乐，当有非常之兆。至第四日夜设醮之际，众忽见太上老君乘五色明霞，见於坛上方，奏青词。师乃俯伏。众又见一童子仅及尺余，容貌奇绝，衣服特异，从师手炉内起，诣太上前，如有禀覆之事。焚词毕，方隐不复见矣。光禄即令画工写其事迹。众各传写之，凡所见闻，皆叹古今罕遇也。
　　体玄真人显异录竟
　　
