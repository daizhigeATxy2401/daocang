洞玄灵宝玉箓简文三元威仪自然真经
　　经名：洞玄灵宝玉箓简文三元威仪自然真经。简称《玉录简文》。撰人不详，约出於东晋南朝。古《灵宝经》中原有上元金录简文（已佚）、中元玉录简文、下元黄录简文各一篇，合称《三元威仪自然真经》。本篇即该经《中元玉录简文》。一卷。底本出处：《正统道藏》洞玄部威仪类。
　　洞玄灵宝玉箓简文三元威仪自然真经
　　天尊曰：灵宝中元宫中，旧有三部威仪二千四百条，自经龙汉之后，至赤明元年，上圣撰校，抄集要用，使下教真人应得道者，凡八十条，而今行焉。
　　中元玉箓简文神仙品曰：奉师威仪，宜烧香。凡修仙道，当思经师所在之方，心拜三过，愿师得仙道，我身升度。
　　中元玉箓简文神仙品曰：奉师威仪，思经师，礼拜毕，次思籍师所在之方，心拜三过，愿师得飞仙，为我开度七祖父母，早升天堂，我得道真，升入无形。
　　中元玉箓简文神仙品曰：奉师威仪，思籍师毕，次思度师所在之方，心拜三过，愿念师得升度，上登高仙，为我开度五苦八难，名入仙录，永成真人。
　　中元玉箓简文神仙品曰：奉师威仪，经师则经之始，故宜设礼三宝之宗。籍师则师之师，故宜设礼生死录籍。所曰度师则受经之师，度我五道之难，故应设礼。为学不尊三师，则三宝不降，三界不敬，鬼魔害身。
　　中元玉箓简文神仙品曰：奉经师威仪，问讯经师，上称弟子某甲，惶恐言后，惶恐再拜。
　　中元玉箓简文神仙品曰：奉籍师威仪，问讯籍师，上称曰记弟子某甲稽首后，稽首再拜言。
　　中元玉箓简文神仙品曰：奉度师威仪，问讯度师，上称具记弟子某甲言后，再拜言。
　　中元玉箓简文神仙品曰：师答弟子威仪。当称名，上谢后言敬谢。
　　中元玉箓简文神仙品曰：奉师威仪，与师言，皆当称弟子某甲启，不得但称弟子。
　　中元玉箓简文神仙品曰：奉师威仪，男官与师言，皆称名不得称姓弟子也。
　　中元玉箓简文神仙品曰：奉师威仪，女官与师言，皆称名言，不得但称姓弟子也。
　　中元玉箓简文神仙品曰：奉师威仪，有所请求，规问法事，当先礼经师、师，各一拜毕，再拜启度师而自陈。
　　中元玉箓简文神仙品曰：诣师威仪，当宿昔斋戒，严装法服，端恭待旦，载驰载欣。
　　中元玉箓简文神仙品曰：诣师威仪，当正己趋行，稽首俯仰，安徐容序，欢然对神。
　　中元玉箓简文神仙品曰：诣师威仪，每当重掌累足，警行敛手，心存上真。
　　中元玉箓简文神仙品曰：诣师威仪，每当一心恭修礼敬，敛手信礼，注念分明。
　　中元玉箓简文神仙品曰：诣师威仪，当专心正已，意志玄虚，恭肃礼拜，动止安徐。
　　中元玉箓简文神仙品曰：诣师威仪，揖让礼拜，崇向无为，惧乐玄虚，喜庆交至。
　　中元玉箓简文神仙品曰：诣师威仪，当澡洗手足，衣服洁素，体有香熏，气合神景。
　　中元玉箓简文神仙品曰：诣师威仪，施礼问讯当，入斋堂，烧香愿念，礼於三宝。
　　中元玉箓简文神仙品曰：诣师威仪，当施法服，科次左右，端详听思，中外应承。
　　中元玉箓简文神仙品曰：诣师威仪，当振喜交集，正颜直视，祇畏悚息，如履薄冰。
　　中元玉箓简文神仙品曰：诣师威仪，当执手平坐，俨然无亏，为众所观。
　　中元玉箓简文神仙品曰：诣师威仪，当修礼既毕，当思己身，受生所犯，念自举励。
　　中元玉箓简文神仙品曰：诣师威仪，念罪既毕，静思清虚，存念神气，不相远离。
　　中元玉箓简文神仙品曰：诣师威仪，诸念既毕，当起扫洒内外，奉宣功勤，效於恭敬。
　　中元玉箓简文神仙品曰：诣师威仪，有所稽颗，当起施礼，然后还坐，陈启所心。
　　中元玉箓简文神仙品曰：诣师威仪，当安徐声气，吐纳柔和，勿得高刚，
　　伤作真气。
　　中元玉箓简文神仙品曰：诣师威仪，当择言而道，言以法音，勿得轻忽，妄及私鄙。
　　中元玉箓简文神仙品曰：诣师威仪，当勤行直道，勿得游过，彷徨二心。
　　中元玉箓简文神仙品曰：诣师威仪，当男女各道，勿得前却，迟速相牵。
　　中元玉箓简文神仙品曰：诣师威仪，男女整肃，勿得低头耳语，淫视相当。
　　中元玉箓简文神仙品曰：诣师威仪，有所启索，随事以闻，勿得避回，私自窃取。
　　中元玉箓简文神仙品曰：诣师威仪，当赍粮自随，勿得烦损师门，求取无厌。
　　中元玉箓简文神仙品曰：诣师威仪，当修整为意，勿得粪草，秽慢内外。
　　中元玉箓简文神仙品曰：诣师威仪，当正己求真，勿得怀挟，背向不专。
　　中元玉箓简文神仙品曰：诣师威仪，当清虚心口，以注正真，勿得饮酒，浊乱神气。
　　中元玉箓简文神仙品曰：诣师威仪，当恭慎正事，勿得称道传教，假因精祟，迷於愚短。
　　中元玉箓简文神仙品曰：诣师威仪，当整颜慎言，勿得调笑，更相戏弄。
　　中元玉箓简文神仙品曰：诣师威仪，当端恭承奉，勿得侧坐，抵卧肘隐。
　　中元玉箓简文神仙品曰：诣师威仪，当直造往反，勿得攀牵，彷徨游扬。
　　中元玉箓简文神仙品曰：诣师威仪，师有所问，当敛板伏地，称名上对。
　　中元玉箓简文神仙品曰：诣师威仪，当持戒自检，守死不移，勿得杂念，荣务尘浊。
　　中元玉箓简文神仙品曰：诣师威仪，当令同气，形心齐平，勿广招引，异类之人。
　　中元玉箓简文神仙品曰：诣师威仪，宿正卧息，当着衣服，思真安定，勿得解脱，裸身露形。
　　中元玉箓简文神仙品曰：诣师威仪，卧息起止，当涉履徐步，勿得狠戾，奔走惊骇。
　　中元玉箓简文神仙品曰：诣师威仪，冠带巾帻，每令整顿，勿得露头，轻慢尊贵。
　　中元玉箓简文神仙品曰：诣师威仪，当惧心欣喜，如对大圣，勿得瞋怒，忿恚四辈。
　　中元玉箓简文神仙品曰：诣师威仪，当欣欣吉庆，勿得称怨，悲泣自悼。
　　中元玉箓简文神仙品曰：诣师威仪，当修礼节，揖让进退，勿得强弱相承，无有尊敬。
　　中元玉箓简文神仙品曰：诣师威仪，当念施忠孝，仁慈笃义，勿行嫉妬，怀抱不道。
　　中元玉箓简文神仙品曰：诣师威仪，当藏恶宣善，每引四辈，勿得毁谤，抑遏顽短。
　　中元玉箓简文神仙品曰：诣师威仪，当思开化，广度天人，勿得闭匿，遏塞顽人。
　　中元玉箓简文神仙品曰：诣师威仪，当开悟愚短，令入法门，勿得蔽道隐真，自取功名。
　　中元玉箓简文神仙品曰：诣师威仪，当念普天，同见法门，勿得异念，存想邪径。
　　中元玉箓简文神仙品曰：诣师威仪，当念师家，普得飞行，身得侍从，上登大圣。
　　中元玉箓简文神仙品曰：诣师威仪，当请问科戒，勿得阚窥，发泄经书。
　　中元玉箓简文神仙品曰：诣师威仪，当注一事，勿得傲戏，弄师服玩，开看箱箧。
　　中元玉箓简文神仙品曰：诣师威仪，当赍纸自随，勿得辄取师家笔墨，以供己用。
　　中元玉箓简文神仙品曰：诣师威仪，当请问经戒，尊承秘重，勿妄宣传，要取名德。
　　中元玉箓简文神仙品曰：诣师威仪，当与同学，共相教度，勿得＠妬鬲戾，争竟称己。
　　中元玉筹简文神仙品曰：诣师威仪，见人谬误，有所不达，当即开示，令知罪失，勿得哂笑，观其成败。
　　中元玉箓简文神仙品曰：诣师威仪，师行不在，当礼拜斋堂，如见尊长，勿得径去。
　　中元玉箓简文神仙品曰：诣师威仪，当整肃内外，勿得书画，斋堂壁柱。
　　中元玉箓简文神仙品曰：诣师威仪，当素身蹑履，勿得操持刀杖，论及武事。
　　中元玉箓简文神仙品曰：诣师威仪，当谦下自居，恭俭逊让，勿自造意，称己嫉人。
　　中元玉筹简文神仙品曰：奉师威仪，常当朝瞑礼问，动静承奉，温颜如敬君父。
　　中元玉箓简文神仙品曰：奉师威仪，离师左右，常当朝瞑，遥心礼拜，目存心恭，如对尊长。
　　中元玉箓简文神仙品曰：奉师威仪，师有吉庆，弟子皆当一心欣欣，欢喜交集，道成功就，福覆无极。
　　中元玉箓简文神仙品曰：奉师威仪，师有哀忧，弟子皆当心抱忧戚，出入无巏。
　　中元玉箓简文神仙品曰：奉师威仪，师有疾苦，弟子皆当侍近左右，亲亲气息，有如父母。
　　中元玉筹简文神仙品曰：奉师威仪，师有灾厄，弟子皆当率诸同学，建斋祈请，以立功德。
　　中元玉筹简文神仙品曰：为师威仪，当愿开化四方归宗，法教广远，普天成就，德流自下，门徒兴隆。
　　中元玉箓简文神仙品曰：为师威仪，当愿弟子受教聪明，学业智慧，意志日成。
　　中元玉箓简文神仙品曰：为师威仪，弟子归情，当加诚励，愿得成就，早出爱狱，上登大圣。
　　中元玉等简文神仙品曰：为师威仪，弟子归心，情丹意尽，师当斋思，内外相应，无所容隐。
　　中元玉箓简文神仙品曰：为师威仪，弟子不及，当加训厉，严整法教，有过儿子。
　　中元玉箓简文神仙品曰：为师威仪，弟子有庆，师当欣愿，道成德隆，福流无极。
　　中元玉箓简文神仙品曰：为师威仪，弟子有忧，师当慰接，晨夕系心，有若一己。
　　中元玉箓简文神仙品曰：为师威仪，弟子厄疾，师当建斋，晨夕祈请，以立功德，拔度灾患。
　　中元玉箓简文神仙品曰：为师威仪，敷宣法化，当令弟子四辈平等，齐同心腹一无怀贰意。
　　天尊告太上大道君曰：洞玄灵宝中元宫中玉箓简文神仙品目，旧有上元、　　中元、下元三部威仪，部有八百条，三部合二千四百条。皆金书玉字，仙都左公总录於中元宫中。自经龙汉之后，沦於混沌，其文改易，多不全旧。至赤明元年，上圣撰校，抄集要用，部有八十条，三部合二百四十条，秘於三元宫中。以玉华之女、金晨玉童各二百四十人，烧香侍经，检录漏慢。依玄科四万劫一传。神真下教，运度促急，道须真人四百年下世教化，四十年中听令三传。年限未充，轻宣灵文，七祖囚於地狱，身负风刀，万劫无原。
　　天尊言：自然威仪，诸天之俯仰，真人之仪轨，得盻之者，皆亿劫因缘，先身宿有金简玉名，神仙品中，应得仙度，故见其文，以成其真。修之者则驰骋龙驾，白日登晨，奉之者七祖即得去离地狱，上升天堂，逍遥中元玉仙宫中，门户清肃，万灾不干，三界敬护，万神朝门。其道尊贵，宜秘之焉。太上稽首作礼，奉承要言。
　　洞玄灵宝玉箓简文三元威仪自然真经竟
　　
