上灵宝玉匮明真斋忏方仪
　　经名：太上灵宝玉匮明真斋忏方仪。一卷。唐末五代杜光庭修心底本出处：《正统道藏》洞玄部威仪类。
　　太上灵宝玉匮明真斋忏方仪
　　广成先生杜光庭修
　　都忏
　　臣众等至心归命，十方无极太上灵宝天尊，十极天君，已得道大圣众，至真诸君圣人，十乡神仙诸灵官。礼足。各虔诚忏谢。
　　忏悔
　　臣等伏闻，元尊布化，开十极以临人；大圣宣慈，观八门而济苦。由是上智问因缘之品，飞天陈报对之科。既彰罪福之文，遂着忏祈之旨。伫弘胜福，以拯幽关。臣今钦奉圣旨，谨依科式，赍备信仪，十方纹缯，香花油烛。奉为某修九幽玉匮明真大斋，几日夜。披九光玄组，请八会真文。归命十方无极太上灵宝天尊，十极天君，十乡神仙诸灵官。忏悔某亿劫以来，至于今日，有诸故误，无量无边。以今立斋忏谢，并乞荡除。伏冀炼魄朱陵，莹神丹霍。升洞阳之府，登太极之庭。景侍虚皇，永阶真品，宗桃先圣，社稷尊灵。备霞裳云冕之仪，游少广太微之域。克昌洪祚，以固皇基。皇帝日月齐华，嵩衡等寿。六宫丹禁，太子诸王。常履福庭，永承天禄。公卿臣佐。亿兆黎元。俱跻仁寿之乡，克致升平之化。生光调理，五气均和。动植幽明，同登福界。得道之后，升入无形，与道合真。
　　东方
　　臣众等今故烧香，归身归神归命，钦奉圣旨，依玉匮九幽明真科品，修拔度大斋，烧香行道。忏谢某亿劫以来，至于今日，所行故误，无量无边。谨依女青上宫，赍青纹之缯一疋，归命东方无极太上灵宝天尊，已得道大圣众，至真诸君圣人，东乡神仙诸灵官。拔度某亿劫罪根。三界司算，女青上宫，削除罪录，开度幽关。身入光明，上升天堂，跻登道果，永列真仙。圣图悠久，天寿遐长。万方同福，四海太平。得道之后，升入无形，与道合真。
　　南方
　　臣众等今故烧香，归身归神归命，钦奉圣旨，依玉匮九幽明真科品，修拔度大斋，烧香行道。忏谢某亿劫以来，至于今日，所行故误，无量无边。谨依女青阳宫，赍绛纹之缯一疋，归命南方无极太上灵宝天尊，已得道大圣众，至真诸君圣人，南乡神仙诸灵官。拔度某亿劫罪根。三界司算，女青阳宫，削除罪录，开度幽关。身入光明，上升天堂，炼神丹霍，证品朱宫。帝王万寿，祚历遐长，四海安镇，普天太平。得道之后，升入无形，与道合真。
　　西方
　　臣众等今故烧香，归身归神归命，钦奉圣旨，依玉匮九幽明真科品，修拔度大斋，烧香行道。忏谢某亿劫以来，至于今日，所行故误，无量无边。谨依女青右宫阴官，赍白纹之缯一疋，归命西方无极太上灵宝天尊，已得道大圣众，至真诸君圣人，西乡神仙诸灵官。拔度某亿劫罪根。三界司等，女青右宫，阴官，削除罪录，开度幽关。身入光明，上升天堂。登西灵宝阙，郁察琼宫。 龙图延永，圣寿无疆。万方受福，幽显蒙恩。得道之后，升入无形，与道合真。
　　北方
　　臣众等今故烧香，归身归神归命，钦奉圣旨，依玉匮九幽明真科品，修拔度大斋，烧香行道。忏谢某亿劫以来，至于今日，所行故误，无量无边。谨依女青太阳宫火官，赍玄纹之缯一疋，归命北方无极太上灵宝天尊，已得道大圣众，至真诸君圣人，北乡神仙诸灵官。拔度某亿劫罪根。三界司算，女青太阳宫火官，削除罪录，开度幽关。身入光明，上升天堂。濯玉池之液，登金阙之宫。国祚绵远，圣寿延洪。万方顺化，普洽大同。得道之后，升入无形，与道合真。
　　东北方
　　臣众等今故烧香，归身归神归命，钦奉圣旨，依玉匮九幽明真科品，修拔度大斋，烧香行道。忏谢某亿劫以来，至于今日，所行故误，无量无边。谨依女青左宫禁官。赍黄纹之缯一疋，归命东北方无极太上灵宝天尊，已得道大圣众，至真诸君圣人，东北乡神仙诸灵官。拔度某亿劫罪根。三界司算，女青左宫禁官，削除罪录，开度幽关。身入光明，上升天堂。永登真品，游宴九清。福流圣祚，帝寿天长。九围一统，书轨同文。得道之后，升入无形，与道合真。
　　东南方
　　臣众等今故烧香，归身归神归命，钦奉圣旨，依玉匮九幽明真科品，修拔度大斋，烧香行道。忏谢某亿劫以来，至于今日，所行故误，无量无边。谨依女青中宫，赍黄纹之缯一疋，归命东南方无极太上灵宝天尊，已得道大圣众，至真诸君圣人，东南乡神仙诸灵渎。拔度某亿劫罪根。三界司算，女青中宫，削除罪录，开度幽关。身入光明，上升天堂。游石阙铜阶之域，登太阳日御之宫。福资景运，圣寿延长。三光昭朗，万国和平。得道之后，升入无形，与道合真。
　　西南方
　　臣众等今故烧香，归身归神归命，钦奉圣旨，依玉匮九幽明真科品，修拔度大斋，烧香行道。忏谢某亿劫以来，至于今日，所行故误，无量无边。谨依女青下宫右官，赍黄纹之缯一疋，归命西南方无极太上灵宝天尊，已得道大圣众，至真诸君圣人，西南乡神仙诸灵官。拔度某亿劫罪根。三界司算，女青下宫右官，削除罪录，开度幽关。身入光明，上生天堂，永登真果，游宴九清。延休大宝，圣寿遐长。乾坤澄朗，万国太平。得道之后，升入无形，与道合真。
　　西北方
　　臣众等今故烧香，归身归神归命，钦奉圣旨，依玉匮九幽明真科品，修拔度大斋，烧香行道。忏谢某亿劫以来，至于今日，所行故误，无量无边。谨依女青太阴宫水官，赍黄纹之缯一疋，归一命西北方无极太上灵宝天尊，已得道大圣众，至真诸君圣人，西北乡神仙诸灵官。拔度某亿劫罪根。三界司算，女青太阴宫水官、削除罪录，开度幽关。身入光明，上升天堂，超登真品，景侍玉晨。福流宝胤，圣寿遐长。普天蒙福，万国咸宁。得道之后，升入无形，与道合真。
　　上方
　　巨众等今故烧香，归身归神归命，钦奉圣旨，依玉匮九幽明真科品， 修拔度大斋，烧香行道。忏谢某亿劫以来，至于今日，所行故误，无量无边。谨依女青上宫都禁官，赍碧纹之缯一疋，归命上方无极太上灵宝天尊，已得道大圣众，至真诸君圣人，日月星宿诸天帝君，无极世界上方神仙诸灵官。拔度某亿劫罪根。三界司算，女青年上宫都禁官，削除罪录，身入光明，上升天堂。霞缨羽佩，证品登真。凌超三界，逍遥上清。二仪朗宴，三景着明。风云应序，六炁无愆。国祚隆永，圣寿廷长。普天率土，咸沐玄功。得道之后，升入无形，与道合真。
　　下方
　　臣众等今故烧香，归身归神归命，钦奉圣旨；依玉置九幽朋真科品，修拔度大斋、烧香行道。忏谢某亿劫以来，至于今日，所行故误，无量无边。谨依女青下宫四司官，赍碧纹之缯一疋，归命上方无极太上灵宝天尊，已得道大圣众，至真诸君圣人，九土高皇，四司五帝，十二仙君，九宫真人，名山洞府、岳渍神仙诸灵官。拔度某忆劫罪根。三界司算，女青下宫四司官，削除罪录，开度幽关。身生光景，升入福庭。逍遥金阙，游宴诸天。祚流帝业，圣寿无穷。山川等固，海岳咸宁。万国归化，普天太平，得道之后，升入无形，与道合真。
　　太上灵宝玉匮明真斋忏方仪竟
　　
