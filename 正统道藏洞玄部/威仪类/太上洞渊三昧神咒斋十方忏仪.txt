太上洞渊三昧神咒斋十方忏仪
　　经名：太上洞渊三昧神咒斋十方忏仪。唐杜光庭编。二仪同卷。底本出处《正统遗藏》洞玄部威仪类。
　　太上洞渊三昧神咒斋十方忏仪
　　广成先生杜光庭删定
　　东方
　　臣等谨为斋主某甲等，修建洞渊三昧神咒大斋。行道礼忏，救禳灾疾，却祸祈恩。伏愿太上垂慈，诸天愍育。勅下十方主者，大梵天王，杀鬼吏兵，祛灾力士，齐临法席，俱到道场。为斋主收逐魔精，驱斥鬼祟。勾盈子等徒侣，所行众灾，速赐剪除。匡持斋主，百病除愈，千殃荡消。增续年龄，超腾禄位。九玄升度，七祖逍遥。合宅安贞，良贱康泰。得如所愿，仰荷玄恩。
　　咒曰：
　　东方苍老君，号曰勾芒灵。梵汝游太空，苍苍拂玉京。大乘总三天，众真统魔兵。八音徧十地，九龙云舆迎。建斋立大功，长夜自光明。正道法鼓振，百邪悉摧倾。魔王来稽首，敢试灭其形。善神拥门户，力士交万灵。道气广流布，家亲咸安宁。疫毒皆消尽，万民悉长生。相与弘至道，俱游紫凤城。
　　　 南方
　　臣等谨为斋主某甲等．，修建洞渊三昧神咒大斋。行道礼忏，救治灾疾，请福祈恩。特愿大圣弘慈，众真垂佑。遣天丁力士，赤杀天兵，收逐魔瘟，灭却焦氏九子等众所行灾疾。一切凶殃，并愿摄毒收精，各还方位。当使斋主等，疾患痊愈，魂魄清安。算寿增延，禄位超进。先亡往逝，免脱幽途。合宅安康，良贱贞吉。得如所愿，仰荷玄恩。
　　咒曰：
　　南方炎帝君，八表号闲浮。飞轩驾云舆，十直三天游。玉女乘霄唱，金光缢丹丘。今日转法轮，梵响振九嵎。天魔勅魔兵，风举自然休。晃晃三光晖．百邪段九幽。敢有干试者，力士斩其头。诸天帝王子，杀鬼气不流。故有强梁者，灌汤煮其躯。千千悉斩首，万万不得留。兴斋摄魔精，魍魉次次收。大道威严重，神风拂邪妖。鬼疫既消尽，万民无灾忧。
　　西方
　　臣等谨为斋主某甲等，修建洞渊三昧神咒大斋。行道礼忏，救疾消厄，灭祸除凶。伏惟五帝神尊，少阴众圣，垂慈巨泽，哀鉴恳析。愿遣九天大兵，赤杀力士，收除信陵，赤乌魍魉，生死之神，冢墓之鬼，乌奴留子等徒。并乞截断凶殃，辟除瘟瘴。降下灵液，灌注三田。四大轻强，更增年算。禄位迁永，速赴台衡。先亡祖曾，俱超静域。得如所愿，仰荷玄恩。
　　咒曰： 
　　西方薄收神，号曰为勾尼。三光玄太虚，朗朗超四维。八音三十二，百邪气自摧。今日建福田，神咒破鬼侪。然灯光远照，长夜朗然开。风止雨亦休，斩妖束奸非。敢有干逆鬼，缚送地狱畿。金刀纵横截，铁杖历乱槌。行道除百恶，烧香灭千灾。道士心精专，积善起死骸。万邪畏真正，伏慝无敢违。奉师尊大道，道气自来归。愚人不能学，智者常依依。不惜财货身，贵教乘空飞。
　　北方
　　臣等谨为斋主某甲等，修建洞渊三昧神咒大斋。转经行道，救治灾疾，请福祛魔。伏愿五气神君，北方真圣。勅下勒宋文昌等众，风雨将军，四天大王，齐心并力，收除青真大魔弗旦连子，门户井灶之鬼，丞伯阿伦丁宁子都等为祟之神。一切消除，清荡内外。使斋主等，疾患痊复，四大轻强。安定精神，增延福寿。先亡滞魄，各获清升。合宅咸康，吉无不利。得如所愿，
　　仰荷玄恩。
　　咒曰：
　　北方郁单境，帝神曰玄冥。落落四运开，昭昭五气明。豁豁邪秽除，荡荡天地清。太上威严切，凶鬼死不生。敢有违逆者，收之付天丁。千千皆截首，万万悉斩形。阎罗剪邪妖，北斗灭魔精。神风扫不祥，万恶不敢停。上圣惠泽流，万物普咸荣。 
　　中央
　　臣等谨为斋主某甲等，修建洞渊三昧神咒大斋。行道礼忏，救治灾疾，驱斥魔瘟。愿劲十方天下，三十六天力士，覆护斋主，灭祟消凶，收除客死云中李子敖凶殃之鬼。六畜人形，五木百媚，蛮夷戎老羌虏，山上水中火内射公万种等鬼，一切消灭。当愿斋主，千罪万咎，悉乞赦除，厄患潜消，衰危过兔。千龄保祚，禄位迁升。七祖九玄，咸登妙果。得如所愿，仰荷玄恩。
　　咒曰：
　　中央戊己神，黄帝统万机。三秦总八方，勾陈耀天晖。天辉光照灼，豁然幽夜开。至道恩慈普，万兆悉归依。今日建大斋，万恶不敢希。风停不动条，福德高巍巍。鬼疫敢不忌，亿亿斩无遗。百姓遭疾苦，若请神咒斋。病者即蒙差，鬼气自崩摧。诸天摄魔灵，众真斩邪非。太上金口勑，不从死怨谁。若能伏道教，止恶勿行非。
　　东北方
　　臣等谨为斋主某甲等，修建洞渊三昧咒叹大斋。转经行道，救禳灾疾，请福祈恩。愿遣五方灵童，收斩五精，七吹贾元黄奴兄弟所行万病。一切灾殃，愿摄鬼兵，驱除祟害冀得疾患痊愈，体健身康。更续年龄，迁腾禄位。闱门受庆，良贱蒙安。七祖清升，九玄解脱。得如所愿，仰荷玄恩。
　　咒曰：
　　东北艮之子，其神御阴节。奉承太上教，善恶令分别。邪讹不干真，犯者宜诛杀。上圣护生民，侵者加大罚。洞渊理清肃，三昧法严切。神咒灭邪魔，邪魔并消灭。除凶凶即止，斩鬼鬼即绝。神兵阖天下，灵风扫地发。百福千方起，千灾九阴没。公私无障恼，存亡蒙济拔。
　　东南方
　　臣等谨为斋主某甲等，修建洞渊三昧神咒大斋。行道礼忏，愿遣赤卒小吏，太上真骑，收除百龙王翦等，所行灾疾。驱遣下兵，俱蒙断截。使斋主清荡六府，流润百关。疾患镯除，衰厄殄灭。保安禄位，增续年龄。拔度幽魂，匡持见在。得如所愿，仰荷玄恩。．
　　咒曰：
　　东南巽之神，地户张网罗。网罗布天下，百鬼不得过。五岳为安静，四海不腾彼？万邪不敢动，禁勑一切魔。魔鬼敢逆近，斩之付陆罗。头破数千片，身形悉灭磨。护救生民苦，灾厄自免过。三官伏威令，依如女青科。
　　西南方
　　臣等谨为斋主某甲等，修建洞渊三昧神咒大斋。解禳灾疾，行道礼忏。愿遣九天主者，三元力士，主收天下祟害妖拜，山林水火风土大鬼，忧连文庆子等徒，乞斥去千里，远出他方。原赦斋主，过往之愆。镯除见在诸疾，使魂清气爽，厄运荡消。四大康和，六府通润。鬼气荡涤，魔精殄除。福寿增饶，禄位遐永心得如所愿，仰荷玄恩。
　　咒曰：
　　西南坤之母，神制收邪精。禁止天地鬼，瘟毒不得行。若有不从者，金刀斩汝形。今日建大斋，拔死而理生。三光一流照，九幽并开明。 明朗褊十方，百鬼无藏形。故为病不止，收之付七星。神风扫凶邪，邪恶自然平。老君明旨教，急急如律令。
　　西北方
　　臣等谨为斋主某甲等，修建洞渊三昧神咒大斋。行道礼忏，思神念真，祈恩请福。愿遣健兵力士，驱除王凤白起所领灾凶。应时珍灭，不得容恕。当使斋主，神安魄定。灵药灌心，疾患日痊算寿增续。禄位惟永，早列台阶。七祖九玄，俱登妙乐。得如所愿，仰荷玄恩。
　　咒曰：
　　西北乾之父，其神通天光。圣帝愍民人，百鬼之克伤。故结於天罗，布褊於十方。捕瘟收疫鬼，无一得隐藏。次次斩杀鬼，付之沸擭汤。一切令灭尽，无复得逃亡。今日立功德，福流珍祸殃。病者得痊差，未则保休康。居宅悉清稳，鬼气尽消亡。天神咸拥护，阖门、水吉昌。
　　上方
　　臣等谨为斋主某甲等，修建洞渊三昧神咒大斋。愈病消灾，功德行道。愿遣黄英力士，正一使者，除遣女盆子赤首大魔，请自摄邪精，应时镯灭。使斋主凶殃雨散，厄障云消。六府恬和，百关调畅。算寿增益，禄位长安。七祖迁升，九玄蒙庆。得如所愿，仰荷玄恩。
　　咒曰：
　　上方诸天帝，出入大罗门。荫育地上民，劫运使长年。下邪敢不亡，纵毒杀万民。狼藉死病苦，怨声彻上天。天上下大兵，掷火收百瘟。三五断邪径，七星塞鬼门。掩缚付天狱，万民得完全。
　　下方
　　臣等谨为斋主某甲等，修建洞渊三昧神咒大斋。行道礼忏，归命众尊。愿遣大明监邪，回煞使者，各持铁骑，收捕邪精。当使斋主，疾病轻除，神安魄定。灾运荡灭，寿算增延。宠禄长承，台阶速践。得如所愿，仰荷玄恩。
　　咒曰：
　　下方地祇灵，纪纲都九域。清澄於四海，安镇於五岳。制摄邪魔鬼，不得行百毒。上圣护生民，故下盟威勅。若有违逆者，收之付天岳。铁钩钩鬼眼，金刀截手足。神咒杀百邪，百邪灭种族。万民感道恩，无复哀悲哭。免度凶忌年，会见世安乐。
　　太上洞渊三昧神咒斋十方忏仪竟
　　
