太上洞渊三昧神咒斋忏谢仪
　　经名：太上洞渊三昧神咒斋忏谢仪。唐杜光庭编。一卷。底本出处：《正统道藏》洞玄部威仪类。
　　太上洞渊三昧神咒斋忏谢仪
　　广成先生杜光庭删定
　　忏方
　　臣等志心归命，敬礼东方无极太上至真上上太一君三洞天尊。
　　次向东方三礼讫忏
　　臣某等，谨为某家奉修神咒，行道转神咒妙经。首谢罪愆，断截魔瘟。清安家国，保护人民。烧香明灯，思神念真。归身归神归命，东方无上玄老太上洞渊三昧神咒三洞天尊，一切神灵。仰谢东方九炁青天泰清玄元无上三天无极大道太上老君，太上丈人，天帝君，天帝丈人，大帝君，上皇老人，三十九真七十二圣高玄真君，九老仙都君，九气丈人，始生青真东华玉宝高晨大司马上相青童君，元老主仙真人，无鞅数量百千万重道气千二百官君，太清玉陛下青帝九气玉门神仙，四司真人，诸天至极上圣大神。下谢地下东乡无极世界五岳四渎神仙正真。乞丐原赦斋主某家，存亡两世父母宗亲。七情五欲，十恶六根。积罪积愆，无边无量。从兹忏谢，咸冀荡除。俾某家眷等，福命延长，保安宅宇。伏愿太上垂恩，勅三昧咒王，九天力士，五帝神兵，十方采女，赤弓大卒，收灭赤头，杀拘盈子等。纵行瘟毒，刀兵饥馑，疫疠鬼贼，一切清荡。真气熏修，元精润色，万有安乐，同一太平。稽首归依，愿垂生造。宣勑明威，奉行神咒。
　　次祝曰：
　　此遣鬼咒，诵如卫灵咒法。恻恻震威而宣，严勅十方同忏讫。起立宣此，谓宣勅明威，令神鬼奉行矣。不得忽略。
　　道言五浊世，有持三洞经，吾遣天丁士，随逐卫其形。下病万丈鬼，远离於门庭。收除五色气，一切莫令行。官事解了了，病者差醒醒。敢有不遵令，魔王收斩形。
　　次颂曰：
　　如颂吟，步虚咏之。旋行一周，十方同。
　　东方弗于提，勾芒何青青。梵女游太空，八音拂玉京。大乘超世表，十真戏紫庭。建福立名斋，长夜悉开明。正道法鼓动，百邪悉摧倾。魔王来稽首，敢试斩其形。迢迢东华天，九龙云舆迎。善神来守户，力士交万灵。家亲乃得住，百鬼不敢听。相与弘至迹，俱游紫凤城。
　　至心归命，敬礼南方无极太上至真上上太一君三洞天尊。
　　次向南方三礼讫忏
　　臣某等，谨为某家奉修神咒，行道转神咒妙经。首谢罪愆，断截魔瘟。清安家国，保护人民。烧香明灯，思神念真。归身归神归命南方无上玄老太上洞渊三昧神咒三洞天尊，一切神灵。仰谢南方三气丹天太清南极皇上老君，洞灵玉帝，上元禁君，三元圣人，始老玄真，万福丈人，南昌上官主生司马，太极真人，太和老子，玄和天赤帝，丹灵高仙万真，诸天至极上圣大神。下谢地下南乡无极世界五岳四渎神仙正真。乞丐原赦某家，三业六情之罪，违经犯戒之愆。万品千条，咸蒙解释。俾某家存亡贞吉，灾疫永消。伏愿太上留恩，请勅十方采女，天丁力士，乌玄天杀大兵，赤卒小吏，十方主者，收除魔瘟威都樵氏，乌涂伦那乌丸鬼等，所部小鬼。放诸疾病，寒热瘟疟，霍乱吐痢，一切妖邪灾害疫疠之鬼，急令迸散。摄毒收瘟，各还方位。使民人疾厄，悉得痊除。真气熏羞，元和养育，兆民欢泰。咸荷道恩，告宣神咒。
　　次咒曰：
　　道告一切神，魔子及魔女，有人受吾经，汝等当扶助。四神莫使来，百鬼令速去。孟达摄瘟灾，生如离莱茹。官解疾病除，吾当迁擢汝。若故犯害人，真气自然护。
　　次颂曰：
　　南方炎帝君，八表号阎浮。飞轩驾云舆，仙人十真游。玄女乘霄唱，金光溢丹躯。今日法轮转，梵响震九嵎。天王勅魔兵，风息雨自休。晃晃三光耀，百邪深自幽。若有干试者，刀士斩其头。魔王万王子，杀鬼自来诛。兴斋及大神，魍魉以次收。各各不相恕，大道正气流。
　　至心归命，敬礼西方无极太上至真上上太一君三洞天尊。
　　次向西方三礼讫忏
　　臣某等，谨为某家奉修神咒，行道转神咒妙经。首谢罪愆，断截魔瘟。清安宅宇，保护家门。烧香明灯，思神念真，归身归神归命西方无上玄老太上洞渊三昧神咒三洞天尊，一切神灵。仰谢西方七气素天泰清西华高上皇帝太灵元始老君，泰素宝后圣帝君，三元君，金阙七太和玉真，西灵金母，白帝高仙，四极真人，诸天至极上圣大神。下谢地下西乡无极世界五岳四读神仙正真。乞丐原赦某家，旷勑今生，身心口意。广造诸罪，自作教人，尘沙咎累。并乞消除。愿某家瘟毒消亡，咸蒙惧泰。伏乞太上垂恩，勑勒九天大兵，十方甲卒，赤杀力士，赤骑功曹使者，大驱将军，收除信陵赤乌魍魉生死之鬼，冢墓之神，都奴乌留子，赤目角子鬼，并乞荡除，断绝瘟灾。即令消灭一切疾病，并悉痊差。真气润色。百骸休泰。仰荷道恩，奉宣神咒。
　　次咒曰：
　　道君勑下界一切凶恶神，岁在壬午次，年当甲戌旬。赤碛暴牛马，乌丸夭人民。受经佩箓者，天兵护其身。死将驱客鬼，力士喻家亲。若不顺吾教，负石积夜滨。
　　次颂曰：
　　西方薄收神，号曰为勾尼。三光玄太虚，朗朗照四维。八音三十二，魔邪气自推。今日建福斋，然灯照空晖。风止雨不降，斩妖束奸非。败有干试鬼，缚送付天机。行道除万恶，功德甚巍巍。道德甚精研，圣力起死尸。百邪归一正，福报汝加谁。奉归遵大道，积善神自归。愚人不能学，智者常依依。不惜财宝身，贵欲乘空飞。
　　至心归命，敬礼北方无极太上至真上上太一君三洞天尊。
　　次向北方三礼讫忏
　　臣某等，谨为某家奉修神咒，行道转神咒妙经。首谢罪愆，断绝魔瘟。清安宅宇，保护家门。烧香明灯，思神念真。归身归神归命。北方无上玄老太上洞渊三昧神咒三洞天尊，一切神灵。仰谢北方五气玄天太清上上高皇玉帝虚皇道君，太上老君，太上丈人，太上大道玉晨君，北极真公，文始先生，黑帝皇老，高玄真人，自然童子，北神九真斗中大神，五灵天人，太华九晨高上万重诸天至极上圣众神。下谢地下北乡无极世界五岳四渍神仙正真。乞丐原赦某家，七代见存，六亲姻族。不忠不孝，不爱不慈。杀盗邪淫，恶口两舌。绮语妄言，嗔怒悭贪。罪若丘山，难为缕记。以今功德，咸乞赦除。愿某家疫病消除，咸蒙休泰。伏愿太上垂恩，勅勒宋就文昌风水将军，四天大王，赤赫天都力士黄英等，同共收摄青真大魔，弗旦连子，黄奴都卢那鬼，门户井灶之鬼，承伯阿偏然玄子都等。瘟毒疫病，一切诸鬼，并令消散。宅舍清静，万兆康宁。咸荷道恩，奉宣神咒。
　　次咒曰：
　　太上有真言，勑诸妖魅鬼。暴乱号白头，寒热去瘟尾。寻常依木石，亦有附山水。佩法明能师，受箓女男子。转经救官解，修斋治病起。邪魔敢不从，剪灭不恕矣。
　　次颂曰：
　　北方郁单越，四运开无地。号之为玄天，乘空记玄轨。今日建大斋，禁止百恶鬼。敢有干试者，徘徊住便死。太上金口勅，玉皇道君旨。千妖自然伏，万邪何足比。今欲咒魔王，小鬼各各忧。若欲不去者，天丁来下求。送付三天曹，万邪不得留。一一告下之，风止雨自休。不从律令者，司官斩汝头。
　　至心归命，敬礼东北方无极太上至真上上太一君三洞天尊。
　　次向束北方三礼讫忏
　　臣某等，谨为某家奉修神咒，行道转神咒妙经。首谢罪愆，断截魔瘟。清安宅宇，保护家眷。烧香明灯，思神念真。归身归神归命东北方无上玄老太上洞渊三昧神咒三洞天尊，一切神灵。仰谢东北方始青天太清无极虚无自然大道至真上圣灵宝始青老君，九天真王，东明虚皇帝君，九灵先生，玉华真人，季高帝真，诸天至极上圣尊神。下谢地下东北方无极世界五岳四读神仙正真。乞丐原赦某家，师尊父母，前代今身。广造诸罪，不行忠孝，轻忽人恩，六度卒修，四等无业，阴愆阳过，衅积淇海。以今忏谢，咸乞原除。愿某家瘟毒普消，并蒙惧泰。伏愿太上垂恩，勑太上真骑，夫女玉女，大魔犁洪，五方十方灵童主者，大杀将军，甲卒力士，收捕五精七吹，贾元慎忧等，及乌丸黄奴兄弟瘟灾。一切邪精疫毒，诃摄灭逐，并令消灭。乞某家清安，人民休泰，仰赖太上罔极之恩。奉宣明威，驱瘟神咒。
　　次咒曰：
　　老君弘至教，以消中国灾。戊寅称附子，庚寅名大雷。忧连主口舌，郝景耗钱财。神咒声一发，鬼贼身万摧。金铁前行诛，火铃后阵催。急去千里外，不得暂徘徊。
　　次颂曰：
　　东北艮之子，号之曰文灵。玄光照一．切，建斋度众生。斋契乃千载，立功游凤城。度死拯风波，静默欲全形。然灯照三光，不得令风起。太上勅魔王，悉令风雨止。
　　至心归命，敬礼东南方无极太上至真上上太一君三洞天尊
　　次向东南方三礼讫忏
　　臣某等，谨为某家奉修神咒，行道转神祝妙经。首谢罪愆，断截魔瘟。清安宅宇？保护家宅。烧香明灯，思神念真。归身归神归命东南方无上玄老太上洞渊三昧神咒三洞天尊，一切神灵。仰谢东南方始丹天太清洞极虚无自然至真上圣灵宝始赤阳元老君，南方无极老子，太和先生，三灵玄上万福皇老丈人，丹灵高皇孟帝，太阳真人，好生度命司马，玄真三元君，紫灵虚皇道君，朱宫赤精，南昌司命，四极真人，诸天至极上圣尊神。下谢地．下东南乡无极世界五岳四演真人，至极上仙正真。乞丐原赦某家，违误君亲，不顺天地。杀盗邪淫，妄言绮语。悭贪嗔怒，嫉拓贤能。阴恶千愆，大罪无极。因今忏礼，特乞消徐。愿某家厄难远祛，咸蒙福庆。伏乞太上垂恩，告勑三天大兵，九天玉女，天杀大兵，天禁大吏，天蓬守士，玄中主者，正一功
　　曹等，摄录收缚百龙，剪乌丸李子敖、水中射公、十二疟病、六畜奴婢鬼等，驱除斥逐，消灭荡除。令某家和谐圻庆，咸乐太平。普令一切，荷负生成。宣勑明威，奉行神咒。
　　次咒曰：
　　老君有明诰，遍勑中国邦。大鬼与小鬼，魔王及邪王。岁次甲戌后，人衰鬼贼强。九月涂伦那，三天勾婆羌。诵经持箓者，魍魉辄形相。大上垂正法，当灭诸灾殃。
　　次颂曰：
　　东南巽之神，游驰天下河。九河振四海，五岳驱汝病。真人启十方，建斋静玄波。百邪不敢起，禁勅一切魔。若有妖□鬼，斩付须他罗。三官伏不起，依如女青科。
　　至心归命，敬礼西南方无极太上至真上上太一君三洞天尊。
　　次向西南方三礼讫忏
　　臣某等，谨为某家奉修神咒，行道转神咒妙经。首谢罪愆，断截魔瘟。清安宅宇，保护家门。烧香明灯，思神念真。归身归神归命西南方无上玄老太上洞渊三昧神咒三洞天尊，一切神灵仰谢西南方始素天太清玄极虚无自然皓灵上皇上元素灵道君，金华至真灵宝始素老君，三天玉皇，紫阳真公，斗中四真，元阳帝君，紫精先生，万福万气万度万生君，西明太灵虚皇道君，金阙素灵七真玉华君，诸天至极上圣尊神。下谢地下西南乡无极世界五岳四渎神仙正真。乞丐原赦某家，违犯二仪，秽慢三景。不崇四序，轻侮五常。泄露灵文，乖违仙圣。三元八节，十直吉辰，纵恣六情，造罪无数。以今陈首，咸乞荡除。愿某家福善装严，常蒙吉庆。伏愿太上垂恩，勑摄九天大魔，太阴官二十四万人，导示君真人，尼和万和士，百舌吏，九天主者，并心同力，收摄瘟毒。魔王高邻子，羌胡氏撩，赤乌赤连，坏军死将及乌鬼等，速令消灭。真气流行，万人安泰。宣勅明威，奉行神咒。
　　次咒曰：
　　老君勑群魔，皆令伏大道。若见转经人，卫护令精好。丁灵与羌虏，木索并氐撩。大头为大湿，夷鬼作乾燥。明真持赤棒，生如附青草。闻咒须急去，迟回劈破脑。
　　次颂曰：
　　西南坤之母，伏神告天庭。建斋度七世，一切长夜明。功积升玄都，风止雨不行。束妖除万邪，天人来下并。四运改劫祚，道亦因此生。
　　至心归命，敬礼西北方无极太上至真上上太．一君三洞天尊。
　　次向西北方三礼讫忏
　　臣某等，谨为某家奉修神咒，行道转神咒妙经。首谢罪愆，断截魔瘟。清安宅宇，保护家门。烧香明灯，思神念真。归身归神归命西北方无上玄老太上洞渊三昧神咒三洞天尊，一切神灵。仰谢西北始玄天高上元皇道君，九天元灵洞宝太上真老，无量太华灵宝始玄老君，皇上天人，北玄九盖华晨君，天门度世飞天羽郎，玉仙总真，监灵司马，上古三师，大圣众至真，诸君
　　丈人，诸天至极上圣众神。下谢地下西北乡无极世界五岳四渍神仙正真。乞丐原赦某家，杀盗邪淫，怪贪嫉拓。嗔恚憎，两语绮古。。无量罪愆，咸乞除荡。存亡两代，并赐安贞。伏愿太上流恩，勅遣九天魔王，十方主者，三天力士，天绉甲卒，一切真神，收捕邪精，五瘟疫毒，山林水火，风土木索斗枷鬼，忧连文庆子等恼害人间者。斥去千里，皆令荡灭。使真气流行，元精润育。万人和泰，家宅清宁，仰荷大道覆育之恩。宣勅明威，奉行神咒。
　　次咒曰：
　　太上敷妙经，救疗万人病。辰巳午未年，灾毒鬼官盛。奉经分券人，得免干时横。赤疫随咒死，黑气应声进。不得乱人间，勿妄干吾正，锋刀斩汝形，寸断无坚硬。
　　次颂曰：
　　西北乾之父，号日天地精。九气合为一，五极会众生。今日建斋颂，然灯照玄星。三光耀阤罗，朗朗长夜明。玄光照一切，祈福度众生。积功求升仙，截劫邪魔兵。一切断风尘，干试束鬼形。
　　至心归命，敬礼上方无极太上至真上上太一君三洞天尊。
　　次上方向天门三礼讫忏
　　臣某等，谨为某家奉修神咒，行道转神咒妙经。首谢罪愆，断截魔瘟。清安宅宇，保护家门。烧香明灯，思神念真。归身归神归命上方三十二天无上玄老太上洞渊三昧神咒三洞天尊，一切神灵。仰谢上方无极太上灵宝天尊，无极诸天太上无形无名无穷无极至真太上大道高皇太帝，九天元父，元始天王，元始丈人，至极灵宝洞玄太上元灵老君，无极大圣众，至真诸君丈人，诸天至极上圣众尊。下谢地下上方无极世界五岳四渍神仙正真。乞丐原赦某身形，举措心意，运为两语，评论动违科式。瘟灾疾病，官私口舌。恐见中伤，不蒙度脱。归心至道，建斋祈福。首谢存亡，万罪千愆，秽污三景。伏乞大道降灵，诸天拥护。愿以
　　是功德，归流其家，存亡二代，七玄眷属，并得免离幽夜，出处光明。上即轮化升仙，中得游神挣土，下即反生人间。候王之门，遭遇三宝，结友善缘。转输福庆，克获神仙，福流某家。尊卑长幼，所苦众患，宿疾瘟风，泠毒疫疠时行，并蒙痊愈。医药得效，表裹康休。五脏调和，六府宣畅。解释罗网，度脱灾凶。增算益年，寿延无量。世途光显，爵禄升迁。入为公相，出宰方岳。奉上接下，一切惧心。永保元亨，所为皆合。伏愿太上流恩，劫黄英力士，正一功曹使者，九天大兵，天人玉        女，收捉盈女盆子，赤头魔鬼，赤丁火鬼，赤索白下，赤都鬼等，悉令诛灭荡除。使正气安和，人咸清润，宅舍平安，仰荷圣恩。告示明威，奉宣神咒。
　　次咒曰：
　　天尊有明教，鬼神当须听。罗翁并大野，华元与小陵。角子从此息，都奴更莫兴。洞渊斋已建，妖逆气须澄。强梁不伏者，缚之以赤绳。劈头千万分，膏流血亦凝。
　　次颂曰：
　　上方无极天，巍巍三光舒。今日建福田，然灯照玄虚。迢迢九天气，翩翩见麻姑。乘空驾六龙，天人束帝夫。魔王止风雨，太上告不虚。奉阿尊妙经，自然食天厨。大水弥劫运，道士游天衢。自然与俗异，水上如龙鱼。逍遥入紫室，徘徊归太无。
　　至心归命，敬礼下方无极太上至真上上太一君三洞天尊。
　　次下方向地户三礼讫忏
　　臣某等，谨为某家奉修神咒，行道转神咒妙经。首谢罪愆，断截魔瘟。清安宅宇，保护家门。烧香明灯，思神念真。归身归神归命下方七十二泽无上玄老太上洞渊三昧神咒三洞天尊，一切神灵。仰谢下方玄黄天无上无极无色无量无数太上大道九百九千九万亿道气天老，九天玄母，太黄元君，九天真老，玉虚皇老丈人，太极真人，黄老黄帝，黄老天人，元黄中帝，五老上
　　仙，诸天至极上圣尊神。下谢地下下方无极世界五岳四渍神仙正真。乞丐原赦某家，合门长幼，七世先灵，父母师尊，六亲姻族，一切众生。自从旷劫，爰至今生。三业六根，广造诸罪。秽污山水，犯触灵祇。受对幽冥，致招灾害。以兹忏谢，咸乞荡除。愿某家存亡获福，永无灾祸。尊卑大小，宿疾普消。百体宣调，增益年寿。福禄光显，内外康休。宅宇清安，万方交泰。伏愿太上垂恩，真灵降佑。劫勒十方主者，大梵天王，八部禁官，大明监神，回杀使者，天丁力士，收捕乌丸黄奴，连子赤索，大鬼头然百供玄子都等，毒疾杂病班黄之鬼。一切灾凶，并令诛剪。邪精瘟贼，域灭无余。仰荷弘济罔极之恩，宣勃明威，奉行神咒。
　　次咒曰：
　　天尊真净法，治鬼护群生。甲子万病下，壬辰亿鬼行。黄瘟锺士季，赤毒夏侯婴。急却离墙陌，不得傍门庭。吾有十将军，两眼如流星，朝夕专瞰鬼，嚼碎无全形。
　　次烦曰：
　　下方无际运，冥冥劫修长。仰顾三天上，朗朗晖三光，今日欲然灯，十真禁魔王。静风勿令雨，道士游帝乡。玉女启三光，六度观上皇。今日集法师，神仙振十方。
　　至心归命，敬礼中央无极太上至真上上太一君三洞天尊。
　　次向西南方人门三礼讫忏
　　臣某等，谨为某家建斋行道。救治疾病，驱遣魔瘟，禳灾却害。以是功德，乞谢某家存亡，千愆万罪，并乞原除。勅遣十方天丁，三十六天力士，覆护某家六亲大小，男女良贱。随所救护之处，禁诸疫鬼，不得扰乱。收除客死云中李子敖大殃，走死六畜人形，五木百魅，蛮夷氏虾羌胡伧虏，山上山下，水中火中，门户井灶，宅舍墙篱。万种之鬼，一切剪除，荡散消灭。入地千丈，随时陷没，无有遗余。一切惧泰，仰荷圣恩。宣勑明威，奉行神咒。
　　次咒曰：
　　太上金口勑，要誓一切魔。当来午未岁，其时疫疠多。丁勤取男女，石毋害鸡鹅。法师转经处，邪精不得过。受持三洞人，免度万丈波。杀鬼鬼尽灭，救病病无他。
　　次颂曰：
　　中央戊己神，黄帝统四维。今日建大齐，万恶不敢希。停风不动条，雨散三光辉。道德因此弘，至真大依依。天女执命魔，十绝杀邪非。功积升玄都，福庆高巍巍。财宝五家分，作福神自归。妖祥悉伏匿，善恶执告谁。玄朗虚中散，呜鼓不自槌。勅魔一切妖，试者汝自衰。太上金口劫，不从死怨谁。
　　太上洞渊三昧神咒斋忏谢仪竟
　　
