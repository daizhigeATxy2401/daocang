太上慈悲道场灭罪水忏
　　经名：太上慈悲道场灭罪水忏。三卷。底本出处：《正统道藏》洞玄部威仪类。
　　太上慈悲道场灭罪水忏卷上
　　尔时，元始天尊在大罗天上，玉京金阙紫微天台，大会群仙，敷扬妙法，救度天人，咸使悟道，不历诸苦，施大威力，放大光明，普照万国。一切罪福，俱在目前，甚深微妙，方便开度，一切地狱穷魂，苦毒无量，痛楚难言，并蒙救拔，不溺沈沦，咸得超度。是时，元始慈尊慈悲广演，更开要道，使过去未来，俱沾利益。再告左右侍真曰，人之禀生，同资一气，及乎诞育，命系三元，夭寿吉凶，富贵贫贱，因缘罪福，善恶生死，各逐夙命根源，悉有报应，随其业力，永不差殊，如影随形，似声应谷。每年三元之日、三元官属与三界十方、四司五帝、善恶童子、一切灵官，上朝金阙元始御前，考校男女生死之籍、罪福因缘及九幽地狱水府、穷魂姓名业簿。此时，若有善信男女，能发自然道意，建造紫微宝台、玉京宝山、楼阁台榭、百宝妆严，香花供养，烧香行道，吟咏洞章，然灯放生，步虚法事，布施发愿，谢过上章，大建斋醮，虔告天地，昼夜不怠者，吾当遣十方天尊真人、诸天神仙、三界四司、救苦灵童，下降人间，齐到道场，为其灭罪，保佑生人。使国土安宁，男女欢泰，众善齐降，诸恶不生。地狱苦魂，一时解脱，竟生天上，快乐无为，功德巍巍，获福无量。慈尊言，正月十五日，上元天官、主录百司上诣天阙，进呈世人罪福之籍。今日道场忏主某是故回向，上元天界一切高真，皈依皈神，皈身皈命，大慈大悲无上天尊。
　　至心朝礼，玉清元始天尊。
　　至心朝礼，福生无量天尊。
　　至心朝礼，消灾解厄天尊。
　　至心朝礼，延寿益算天尊。
　　至心朝礼，长生保命天尊。
　　至心朝礼，紫清降福天尊。
　　至心朝礼，八卦护身天尊。
　　至心朝礼，九宫捍厄天尊。
　　至心朝礼，高真妙果天尊。
　　至心朝礼，十方灵宝天尊。
　　从此已上，礼念天尊圣号。乞忏某自从无始以来，至於今日二师资父母、六亲眷属，三业所为，六根所造。是故身贪细滑，意起虚妄，眼观恶色，耳听邪音，鼻好恶香，舌贪滋味，心生嫉妬，口出秽言。如是等罪，无量无边。今日虔诚，咸乞忏悔。次复回向，上元天界一切高真，皈依皈神，皈身皈命，大慈大悲无上天尊。
　　至心朝礼，青灵始老天尊。
　　至心朝礼，丹灵真老天尊。
　　至心朝礼，皓灵皇老天尊。
　　至心朝礼，五灵玄老天尊。
　　至心朝礼，玄灵元老天尊。
　　至心朝礼，严净法惠天尊。
　　至心朝礼，应感威力天尊。
　　至心朝礼，无畏梵形天尊。
　　至心朝礼，大智惠海天尊。
　　至心朝礼，无量法藏天尊。
　　从此已上，礼念天尊圣号。乞忏某自从无始以来，至於今日，师资父母、六亲眷属，无量无边杀生之罪。或杀猪羊牛马、鸡犬鹅鸭。或杀飞禽走兽、水族鱼鳞、蠢动含灵、一切物命。或扶持疾病、淫祀鬼神、杀害众生。或游猎好戏、耕田掘地、养蚕煮茧、放火放水、烧粪扫地、杀害众生。或饮酒食肉。或作酱鲊、焚樵露灯、热汤泼地、杀害众生。或生分子母、断其胎育。或杀胎卵。或杀众生命无头数。或杀债主冤家、四方良善。或因争竞欺妬、攘取劫夺杀害。或因征战谗佞、方便杀害。或用邪教、埋名钉字、咒诅杀害。或为官法、枉杀人命。或图他财宝、证人入死。或夺人妻子、争人夫婿、遂成杀害。或对天地日月、虚空庙社之所杀害。或上引祖先、以为盟誓杀害。或男婚女嫁、吉凶聚会、生男诞女、接奉亲朋、非时作乐、耽色好淫、眠花卧柳，杀害无数，遂使怨气，遍满虚空。如是杀害等罪，无量无边，今日虔诚，成乞忏悔。次复回向，上元天界一切高真，皈依皈神，皈身皈命，大慈大悲无上天尊。
　　至心朝礼，大慈万善天尊。
　　至心朝礼，玄微自在天尊。
　　至心朝礼，无边明觉天尊。
　　至心朝礼，慈和妙宝天尊。
　　至心朝礼，端严威力天尊。
　　至心朝礼，昭明上照天尊。
　　至心朝礼，法桥大度天尊。
　　至心朝礼，弘通保命天尊。
　　至心朝礼，开显妙门天尊。
　　至心朝礼，护魂慈救天尊。
　　从此已上，礼念天尊圣号。乞忏某自从无始以来，至於今日，七祖九玄、师资父母，存亡二世，一切眷属，无量偷盗之罪。或偷盗天尊形像、三宝种种财物。或偷盗慈亲、种种财物。或偷盗富贵贫贱、种种财物。或偷盗国家库藏、输贡科敛、官钱财物。或偷盗妻妾、男女良贱财物。如是偷盗等罪，无量无边，今日虔诚，成乞忏悔，次复回向，上元天界一切高真，皈依皈神，皈身皈命，大慈大悲无上天尊。
　　至心朝礼，流光法喜天尊。
　　至心朝礼，威圣化凡天尊。
　　至心朝礼，洞灵慈念天尊。
　　至心朝礼，慈惠缘成天尊。
　　至心朝礼，增益圣智天尊。
　　至心朝礼，功德严净天尊。
　　至心朝礼，混成长乐天尊。
　　至心朝礼，宝光善寂天尊。
　　至心朝礼，相光自在天尊。
　　至心朝礼，金真度命天尊。
　　从此已上，礼念天尊圣号。乞忏某自从无始以来，至於今日，存亡二世，一切眷属，无量淫欲之罪。或不避虚空、日月星辰之下行诸淫欲。或不避井灶门户、社庙宫观、圣迹之所行诸淫欲。或六亲通同行诸淫欲。或淫犯骨肉。或染污出家、欺凌贞洁、捉人残害、夺人恩爱、行诸淫欲。或不顾老少、秽乱羁迷、愚痴不返。如是邪淫爱欲等罪，无量无边，今日虔诚，咸乞忏悔，次复回向，上元天界一切高真，皈依皈神，皈身皈命，大慈大悲无上天尊。
　　至心朝礼，清微天帝天尊。
　　至心朝礼，禹余天帝天尊。
　　至心朝礼，大赤天帝天尊。
　　至心朝礼，金惠玄通天尊。
　　至心朝礼，垂慈溥济天尊。
　　至心朝礼，洞畅高玄天尊。
　　至心朝礼，长生万善天尊。
　　至心朝礼，真游高上天尊。
　　至心朝礼，法流远洽天尊。
　　至心朝礼，高德宝藏天尊。
　　从此已上，礼念天尊圣号。乞忏某自从无始以来，至於今日，七祖九玄、师资父母，存亡二世，一切眷属，傏上真之罪。或不敬上天、日月星辰之罪。或不畏风雨、云霞、雷电。或瞻对北斗、不避诸天、赤身裸体、大小便利、披头饮食、涕吐秽言、戏笑哭泣、种种乖非。如是触犯等罪，无量无边，今日虔诚，咸乞忏悔，次复回向，上元天界一切高真，皈依皈神，皈身皈命，大慈大悲无上天尊。
　　至心朝礼，凝常转命天尊。
　　至心朝礼，玄德定愿天尊。
　　至心朝礼，总真应见天尊。
　　至心朝礼，妙成圆行天尊。
　　至心朝礼，龙德威严天尊。
　　至心朝礼，高玄太素天尊。
　　至心朝礼，灵真大帝天尊。
　　至心朝礼，金资妙相天尊。
　　至心朝礼，开明指要天尊。
　　至心朝礼，无上最胜天尊。
　　从此已上，礼念天尊圣号。乞忏某身中所为种种业障，伏乞无极大道、太上三尊、五老高真、十华上帝、日月星宿、璇玑玉衡、八十一天、三十二帝、三官九府、四司三界、魔王飞天大圣，未来仙宰，已往真官，大慈大悲，普济普度，恩波涤罪，惠泽除冤，五道停酸，三元集福，功满德就，与道合真。一切有情，齐登道岸，无上虚皇证真三宝。
　　太上慈悲道场灭罪水忏卷上竟
　　太上慈悲道场灭罪水忏卷中
　　尔时，慈尊言，七月十五日、中元地官主录百司，上诣天阙，进呈世人罪福之籍。今日道场忏主某是故回向，中元地界一切圣哲，皈依皈神，皈身皈命，大慈大悲无上天尊。
　　至心朝礼，上清灵宝天尊。
　　至心朝礼，九幽拔罪天尊。
　　至心朝礼，高上通明天尊。
　　至心朝礼，空惠凝常天尊。
　　至心朝礼，方便善救天尊。
　　至心朝礼，通真感应天尊。
　　至心朝礼，众善惠施天尊。
　　至心朝礼，和光忍辱天尊。
　　至心朝礼，凝神玄觉天尊。
　　至心朝礼，转轮运行天尊。
　　从此已上，礼念天尊圣号。乞忏某自从无始以来，至於今日，师资父母、存亡眷属，无量悭贪爱吝之罪。或见人教化，作善建功。或见贫穷疾病，不能臧割，方便扶持。种种不能布施悭贪等罪，无量无边。今日虔诚，咸乞忏悔，次复回向，中元地界一切真圣，皈依皈神，皈身皈命，大慈大悲无上天尊。
　　至心朝礼，大慈无我天尊。
　　至心朝礼，运化微明天尊。
　　至心朝礼，灵通品量天尊。
　　至心朝礼，大惠众善天尊。
　　至心朝礼，海量无涯天尊。
　　至心朝礼，兴国太平天尊。
　　至心朝礼，光妙高玄天尊。
　　至心朝礼，常住虚极天尊。
　　至心朝礼，玄微德本天尊。
　　至心朝礼，辉灵度命天尊。
　　从此已上，礼念天尊圣号。乞忏某自从无始以来，至於今日，师资父母、六亲存殁，无量无边嗔怒之罪。或嗔怒天尊经法，法师道士。或嗔怒帝王官宰，父母骨肉。或嗔怒道场法席，作诸功德。或嗔怒阴阳，风雨寒暑。或嗔怒虚空日月，星宿尊圣。或嗔怒正直鬼神，过往贤圣。或嗔怒春夏秋冬，昼夜长短。或嗔怒士农工商，鳏寡孤独，囚徒禁役，贫苦老病。或嗔怒门朋志友，妻子奴婢。或嗔怒牛马六畜，飞禽走兽，一切物命。如是嗔怒等罪，无量无边。今日虔诚，咸乞忏悔，次复回向，中元地界一切圣哲，皈依皈神，皈身皈命，大慈大悲无上天尊。
　　至心朝礼，会善开宗天尊。
　　至心朝礼，妙空真相天尊。
　　至心朝礼，含弘品量天尊。
　　至心朝礼，智藏微达天尊。
　　至心朝礼，惠解空寂天尊。
　　至心朝礼，普照微玄天尊。
　　至心朝礼，法空虚凝天尊。
　　至心朝礼，天宝自在天尊。
　　至心朝礼，平等善应天尊。
　　至心朝礼，光明济物天尊。
　　从此已上，礼念天尊圣号。乞忏某自从无始以来，至於今日，六亲眷属、存亡二世，有无量无边、不信善恶因缘，愚痴执见。或於三宝之前，常行愚痴。或於帝王官宰之前，常行愚痴。或於父母骨肉之前，常行愚痴。或於人物所处之前，常行愚痴。如是愚痴等罪，无量无边。今日虔诚，咸乞忏悔，次复回向，中元地界一切圣哲，皈依皈神，皈身皈命，大慈大悲无上天尊。
　　至心朝礼，清微通悟天尊。
　　至心朝礼，大明空界天尊。
　　至心朝礼，高清妙惠天尊。
　　至心朝礼，开缘普救天尊。
　　至心朝礼，光明万变天尊。
　　至心朝礼，紫虚玄圣天尊。
　　至心朝礼，飞空智圣天尊。
　　至心朝礼，梵宝太虚天尊。
　　至心朝礼，元灵等观天尊。
　　至心朝礼，海空辨惠天尊。
　　从此已上，礼念天尊圣号。乞忏某自从无始以来，至於今日，师资父母、六亲骨肉，无量无边、绮言妄语之罪。或背前面后，口是心非。或向此说彼。或向彼说此，离人骨肉。或破人良友。或不思己过，不察情由，论人是非，说人长短，不识人义，掩善扬恶，讪谤君王、父母，平薄师资、尊长，破坏忠良，埋没胜己，赞咏邪音，诽谤正教。如是绮言妄语两舌等罪，无量无边。今日虔诚，咸乞忏悔，次复回向，中元地界一切圣贤，皈依皈神，皈身皈命，大慈大悲无上天尊。
　　至心朝礼，尊胜妙果天尊。
　　至心朝礼，善愿普因天尊。
　　至心朝礼，希微威德天尊。
　　至心朝礼，慈悲护度天尊。
　　至心朝礼，端靖梵行天尊。
　　至心朝礼，善成清净天尊。
　　至心朝礼，仙灵正行天尊。
　　至心朝礼，慈施兴善天尊。
　　至心朝礼，威力难思天尊。
　　至心朝礼，随缘应化天尊。
　　从此已上，礼念天尊圣号。乞忏某自从无始以来，至於今日，师资父母，六亲眷属，无量无边骂詈之罪。或骂詈天尊大道之罪，或骂詈经法法师之罪，或骂詈国王官宰之罪，或骂詈知识朋友之罪，或骂詈妻妾男女之罪，或骂詈六亲眷属之罪，或骂詈根相不全、六疾百病之罪，或骂詈贫穷老小、鳏寡孤独、奴婢下贱之罪，或骂詈天地日月、星辰风雨、云霞虹霓、雷电之罪，或骂詈昼夜长短、冬寒夏热、四时八节、霜雪气候之罪，或骂詈正直鬼神、虫蝗水旱之罪，或骂詈五谷百果、丝麻布绢之罪，或骂詈牛马六畜、飞禽走兽、蠢动之类，或囚禁罪人、愚痴良善。如是言词粗犷、呼天叫地、牵引鬼神、毁骂等罪，无量无边。今日虔诚，咸乞忏悔，次复回向，中元地界一切圣哲，皈依皈神，皈身皈命，大慈大悲无上天尊。
　　至心朝礼，香林定想天尊。
　　至心朝礼，无为普济天尊。
　　至心朝礼，保命上生天尊。
　　至心朝礼，至德无碍天尊。
　　至心朝礼，平等救苦天尊。
　　至心朝礼，演圣开元天尊。
　　至心朝礼，六通证悟天尊。
　　至心朝礼，分形通德天尊。
　　至心朝礼，宝顶大成天尊。
　　至心朝礼，至真幽寂天尊。
　　从此已上，礼念天尊圣号。乞忏某身中种种罪业。伏乞九清三洞慈尊、五老十华大道、皇皇上帝、列列高真、九帝仙官、十宫真宰、三元大帝、五岳尊神、福地洞天、酆都岱岳、四司曹吏、九府朝班、物外群仙、壶中众圣，洪恩普洽，惠泽滂流，释解尘愆，消除世厄，哀矜庶品，开度幽冥，世世生生，咸跻大道。
　　太上慈悲道场灭罪水忏卷中竟
　　太上慈悲道场灭罪水忏卷下
　　尔时，慈尊言，十月十五日、下元水官主录百司，上诣天阙，进呈世人罪福之籍。今日道场忏主某是故回向，下元水界一切仙哲，皈依皈神，皈身皈命，大慈大悲无上天尊。
　　至心朝礼，太清道德天尊。
　　至心朝礼，应见常容天尊。
　　至心朝礼，妙保上真天尊。
　　至心朝礼，还魂起死天尊。
　　至心朝礼，威权自在天尊。
　　至心朝礼，安镇含识天尊。
　　至心朝礼，寿命无穷天尊。
　　至心朝礼，常善救物天尊。
　　至心朝礼，含弘德化天尊。
　　至心朝礼，发生万物天尊。
　　从此已上，礼念天尊圣号。乞忏某自从无始以来，至於今日，师资父母，六亲眷属，无量无边、障碍人间种种之罪。又复行商坐贾，买卖博货，邸舍交易，升斗秤尺，分毫铢两之上，有诸增损，瞒昧於人。或将粗易好，以短换长，亏算人物，穿破墙壁，劫掠窃盗。或塞断道路，抵讳债负。或放财本与人，过分取利。或假托非术，脱人财物。或妬人聪明富贵，恃官协势，告人长短。或暗施弓箭，不合神明。或饮酒食肉，五辛三厌，秽慢功德。或为官为吏，治事不公。或居上不恭，为下不敬，朝廷无爵，乡党无齿。如是等罪，无量无边，今日虔诚，咸乞忏悔，次复回向，下元水界一切仙哲，皈依皈神，皈身皈命，大慈大悲无上天尊。
　　至心朝礼，演法混成天尊。
　　至心朝礼，法泽流布天尊。
　　至心朝礼，积功成圣天尊。
　　至心朝礼，凝神照境天尊。
　　至心朝礼，和神利物天尊。
　　至心朝礼，妙解罗网天尊。
　　至心朝礼，功行圆满天尊。
　　至心朝礼，还功报德天尊。
　　至心朝礼，隐迹全道天尊。
　　至心朝礼，紫霞浮盖天尊。
　　从此已上，礼念天尊圣号。乞忏悔某自从无始以来，至於今日，父母师资，存亡二世，道俗两门，一切眷属。或浮好三宝，执心不专。或负背师资，违盟负约。或不忠国主，不顺时机，不崇大道，轻欺教法。或秽污江河，捞塶百川，取诸鱼鳞，将充口味。或不生惭愧，轻贱衣食，抛撒五谷，咒诅牛马，损害蚕蛾，不惜农桑。或见利忘义，不廉不耻，喜新弃旧，知恩不报。如是等罪，无量无边，今日虔诚，咸乞忏悔，次复回向，下元水界一切仙圣，皈依皈神，皈身皈命，大慈大悲无上天尊。
　　至心朝礼，尊妙无双天尊。
　　至心朝礼，玉京垂惠天尊。
　　至心朝礼，宝度应权天尊。
　　至心朝礼，太微光梵天尊。
　　至心朝礼，真相满足天尊。
　　至心朝礼，尊胜无为天尊。
　　至心朝礼，冲和净乐天尊。
　　至心朝礼，寂然无得天尊。
　　至心朝礼，幽源不测天尊。
　　至心朝礼，默念无为天尊。
　　从此已上，礼念天尊圣号。乞忏某自从无始以来，至於今日，存亡二世，道俗两门，不思父母劬劳，养育不报，十月怀耽，三年乳哺，回乾就湿，咽苦吐甘，洗浣提撕，忧爱重恩，返生五逆不孝重罪。或为男为女，为气为财，殢酒迷花，为冤结咒，连累父母，怨气无边。或造宅创坟，犯多禁忌，罪盈恶贯，是致流殃。或报在冢讼征呼，先亡勾连。或报在命运衰危，恶星行度，见世创为种种花报，地狱则为种种果报。慈尊言，如此生身果报，皆因前世犯於罪业，死经地狱，及至来生，受报六道，轮回无有休息。今日虔诚，咸乞忏悔，次复回向，下元水界一切仙哲，皈依皈神，皈身饭命，大慈大悲无上天尊。
　　至心朝礼，功业无边天尊。
　　至心朝礼，法雨霶天尊。
　　至心朝礼，广大圆满天尊。
　　至心朝礼，哀悲众苦天尊。
　　至心朝礼，凝空法藏天尊。
　　至心朝礼，无得惠王天尊。
　　至心朝礼，随缘应化天尊。
　　至心朝礼，洞明世界天尊。
　　至心朝礼，应变无常天尊。
　　至心朝礼，弘慈大量天尊。
　　从此已上，礼念天尊圣号。乞忏某自从无始以来，至於今日，种种罪业。
　　尔时，慈尊复言，吾见下土兆民，多有凶祸，邪鬼所害。可为先亡祖考、父母尊亲，五腊之日是天地开赦，宜建斋醮，行道礼忏，上章救拔，先亡咸得超度。正月一日，天腊之日，五帝神仙，集於青天安宝华林青龙阙中，校定世人罪福之籍。五月五日，地腊之日，五帝神仙，集於丹天· 梵宝昌阳丹台阙中，校定世人罪福之籍。七月七日，道德腊之日，五帝神仙，集於素天金门素灵阙中，校定世人罪福之籍。十月一日，民岁腊之日，五帝神仙，集於玄天洞阴黑灵阙中，校定世人罪福之籍。十二月，遇腊是王侯腊之日，五帝神仙，集於玄都玉京元灵戊己金阙元始八景殿中，校定世人罪福之籍。此日皆是合攒之日，定吉凶生死簿籍，皆是生人。九祖父母，幽狱鬼魂，此日为酆都北帝引出责问。久处阴司，年代积远，罪结衅由，端及子孙姓名，坟墓所在。如积劫未有追赎，因此日延累生人，引问子孙亲姻、九族姓名，为生人罪状，积衅幽都，九族延灭。此日可为亡故父母，上表谢罪，忏悔追拔，皆令亡人一一得之。常日祭祀，不可得达。盖为酆都幽深，难为通彻，沐赖真猷，皆得宿愆解释，幽司不欲久滞。死魂久滞，则天曹责及，幽司官吏亦责及，生人转福为祸，灾难自此而生。若有至孝男女，此日修奉斋醮，则黑籍除名，皆得超度。今日道场忏主某是故回向，下元水界一切仙哲，皈依皈神，皈身皈命，大慈大悲无上天尊。
　　至心朝礼，赴感随缘天尊。
　　至心朝礼，梵行修功天尊。
　　至心朝礼，洞鉴无得天尊。
　　至心朝礼，赴难垂恩天尊。
　　至心朝礼，日月光明天尊。
　　至心朝礼，无滞着相天尊。
　　至心朝礼，无方化度天尊。
　　至心朝礼，常慈爱怜天尊。
　　至心朝礼，无量法身天尊。
　　至心朝礼，周应法身天尊。
　　从此已上，礼念天尊圣号。乞忏某自从无始以来，至於今日，六亲眷属，存亡二世，轮回六道因缘，四生舍身，不闲不歇，优饶三业，恣纵六情，杀盗邪淫，贪痴嗔怒，恶口两舌，妄言绮语，不信因缘，不行方便，辜天负地，破斋犯戒，情故外人，返谋师父，为冤结咒，引鬼牵神，不念四生，岂思一息，种种为报，念念成非。总在身中，无由雪释。或堕地狱，或为畜生，不值圣文，何能超度。如是等罪，无量无边，今日虔诚，咸乞忏悔，次复回向，下元水界一切仙哲，皈依皈神，皈身皈命，大慈大悲无上天尊。
　　至心朝礼，玉宝皇上天尊。
　　至心朝礼，玄真万福天尊。
　　至心朝礼，太妙至极天尊。
　　至心朝礼，玄上玉宸天尊。
　　至心朝礼，度仙上圣天尊。
　　至心朝礼，好生度命天尊。
　　至心朝礼，太灵虚皇天尊。
　　至心朝礼，无量太华天尊。
　　至心朝礼，玉虚明皇天尊。
　　至心朝礼，真皇洞神天尊。
　　从此已上，礼念天尊圣号。乞忏某种种罪业。伏乞三境慈尊、十方至圣、三元大帝、五老高真、一百二十曹、七十二府、四司五帝、八海九江、十二河源、一切仙哲，普开救度，大设慈悲，垂大法云，散大法雨，消除热恼，洗涤愆非，顿尔清凉，了然云净，见存积庆，已往超升。国安民丰，欢乐太平，功满德就，生生悟道，世世闻经，一切有情，咸跻道岸。
　　太上慈悲道场灭罪水忏卷下竟 
　　
