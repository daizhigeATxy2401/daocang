太上玄司灭罪紫府消灾法忏
　　经名：太上玄司灭罪紫府消灾法忏。一卷。底本出处：《正统道藏》洞玄部威仪类。
　　太上玄司灭罪紫府消灾法忏
　　法事如仪，启圣
　　香作通诚之信，心为学道之门。人禀天地以生成，圣逐忱恂而赴感。以今恭运真香，虔诚上启，三清上圣，十极高真，九天应元雷声普化天尊，日宫至真大圣、太阳帝君，月府至真大圣、太阴皇君，五方五德星君，四炁四曜星君，南斗六司延寿上生星君，中天大圣北斗九皇尊帝星君，三台华盖星君，二十八宿星君，十二宫神星君，斗中擎羊陀罗二仙使者，天罡大圣紫庭节度奎光星君。某人上属当生本命星官、大小运限星官、命宫照临星曜周天躔度河汉星真，紫府高真百灵圣众，太岁神君、斗中直使。法筵下降，鉴察威灵。悉仗真香，普同供养。臣今谨奏为入意其诸丹悃，具载疏文。以今朝礼忏文，恭望恩光，垂慈鉴映。窃以龙城玉号，凤苑琼章，课之则可以忏赎罪尤，礼之则可以消除灾厄。於是备陈香烛，罗列旛花，设严洁之灵坛，对玄元之圣像。百念造为障业，一心举动贪饕，恒恣六情。积日之余殃旋结，不思三善；今时之稔恶已成，将罄倾依。用伸禳谢，礼一百五十天尊睿号，契三十二重金阙宸聪。琼藏开时，十洞之灵音乍奏；金钟扣处，九清之宝殿潜通。伏惟无上元尊、中天至圣，俯纳精虔之恳，特垂鉴照之恩。晨昏所犯之衅愆，庚甲傥临之祸害，咸蒙开度。北都勾黑簿之名，潜会修持；中岳奉丹符之命，善随日长。灾逐冰消；用罄虔诚，躬伸敬礼，人各恭敬。
　　志心归命，清都上帝天尊。
　　志心归命，紫府高皇天尊。
　　志心归命，烧香灭罪天尊。
　　志心归命，建像消灾天尊。
　　志心归命，倾心合道天尊。
　　志心归命，静念修真天尊。
　　志心归命，忏除恶迹天尊。
　　志心归命，资益善涯天尊。
　　志心归命，瑶坛广度天尊。
　　志心归命，宝籍洞开天尊。
　　志心归命，紫微金阙天尊。
　　志心归命，清华玉宫天尊。
　　志心归命，解除恶趣天尊。
　　志心归命，结集良缘天尊。
　　志心归命，忏消诖误天尊。
　　志心归命，荡涤瑕玭天尊。
　　志心归命，得离罪障天尊。
　　志心归命，不堕业轮天尊。
　　志心归命，普承妙道天尊。
　　志心归命，广布灵慈天尊。
　　志心归命，九灵玉洞天尊。
　　志心归命，七宝金门天尊。
　　志心归命，玄司垂惠天尊。
　　志心归命，圣德潜通天尊。
　　志心归命，慈恩鉴应天尊。
　　志心归命，威力昭彰天尊。
　　志心归命，常行拯物天尊。
　　志心归命，无量度人天尊。
　　志心归命，蠲消灾障天尊。
　　志心归命，断灭业根天尊。
　　志心归命，灵通至广天尊。
　　志心归命，圣槩无穷天尊。
　　志心归命，能消罪戾天尊。
　　志心归命，得度灾殃天尊。
　　志心归命，冰庭涣释天尊。
　　志心归命，火狱蠲除天尊。
　　志心归命，长资利济天尊。
　　志心归命，永解牵缠天尊。
　　志心归命，应念得度天尊。
　　志心归命，会道合真天尊。
　　志心归命，崆峒宝洞天尊。
　　志心归命，紫碧玄台天尊。
　　志心归命，金城演化天尊。
　　志心归命，玉殿含光天尊。
　　志心归命，潜除万恶天尊。
　　志心归命，不堕九幽天尊。
　　志心归命，消魔夙业天尊。
　　志心归命，解摘余殃天尊。
　　志心归命，除灾集福天尊。
　　志心归命，香林宝座天尊。
　　志心归命，常乐玉台天尊。
　　志心归命，咸归睿力天尊。
　　志心归命，广布玄恩天尊。
　　志心归命，惟念好生天尊。
　　志心归命，法灯普照天尊。
　　志心归命，将度尘寰天尊。
　　志心归命，无边慧爱天尊。
　　志心归命，莫尽威灵天尊。
　　志心归命，金晨华阙天尊。
　　志心归命，玉京玄台天尊。
　　志心归命，九色灵节天尊。
　　志心归命，七映云舆天尊。
　　志心归命，天慈广大天尊。
　　志心归命，观登妙道天尊。
　　志心归命，香光无碍天尊。
　　志心归命，宝炬长明天尊。
　　志心归命，龙城上圣天尊。
　　志心归命，凤阙高皇天尊。
　　志心归命，无穷威力天尊。
　　志心归命，不尽光呀天尊。
　　志心归命，变除罪衅天尊。
　　志心归命，拯度业缘天尊。
　　志心归命，常回慧日天尊。
　　志心归命，永固玄风天尊。
　　志心归命，得契真道天尊。
　　志心归命，琼天紫府天尊。
　　志心归命，玉景清宫天尊。
　　志心归命，金轮羽盖天尊。
　　志心归命，洞宝云门天尊。
　　志心归命，广臻众妙天尊。
　　志心归命，普洽群灵天尊。
　　志心归命，威光莫测天尊。
　　志心归命，圣槩难穷天尊。
　　志心归命，忏除障业天尊。
　　志心归命，分解仇雠天尊。
　　志心归命，紫华金殿天尊。
　　志心归命，清玄玉台天尊。
　　志心归命，九光丹辇天尊。
　　志心归命，八色云軿天尊。
　　志心归命，洪恩普施天尊。
　　志心归命，圣力无私天尊。
　　志心归命，消魔罪迹天尊。
　　志心归命，断绝恶根天尊。
　　志心归命，万天回向天尊。
　　志心归命，三界归依天尊。
　　志心归命，紫霞玉观天尊。
　　志心归命，青云金城天尊。
　　志心归命，龙威自在天尊。
　　志心归命，月相端明天尊。
　　志心归命，恒资百福天尊。
　　志心归命，永殄千灾天尊。
　　志心归命，应感得力天尊。
　　志心归命，随念通玄天尊。
　　志心归命，能彰妙善天尊。
　　志心归命，克就良缘天尊。
　　志心归命，天威感化天尊。
　　志心归命，睿爱覃恩天尊。
　　志心归命，能消积衅天尊。
　　志心归命，可念群生天尊。
　　志心归命，千灵垂佑天尊。
　　志心归命，万祸俱沈天尊。
　　志心归命，扫除业道天尊。
　　志心归命，停转苦轮天尊。
　　志心归命，依凭圣力天尊。
　　志心归命，思念玄慈天尊。
　　志心归命，玉清圣德天尊。
　　志心归命，金殿灵威天尊。
　　志心归命，垂慈济物天尊。
　　志心归命，阐教度人天尊。
　　志心归命，溥承妙道天尊。
　　志心归命，广布玄恩天尊。
　　志心归命，断除恶念天尊。
　　志心归命，荡涤尘心天尊。
　　志心归命，超离三业天尊。
　　志心归命，拔赎四生天尊。
　　志心归命，上清至道天尊。
　　志心归命，太极高真天尊。
　　志心归命，慈悲五苦天尊。
　　志心归命，出离三涂天尊。
　　志心归命，应愿感化天尊。
　　志心归命，随念解冤天尊。
　　志心归命，增益玄功天尊。
　　志心归命，资持法力天尊。
　　志心归命，消灭火狱天尊。
　　志心归命，浮释冰河天尊。
　　志心归命，太清至道天尊。
　　志心归命，穷碧高皇天尊。
　　志心归命，无边福海天尊。
　　志心归命，广布慈光天尊。
　　志心归命，永离障难天尊。
　　志心归命，常断业缘天尊。
　　志心归命，忏除罪衅天尊。
　　志心归命，解脱沈冤天尊。
　　志心归命，普滋妙果天尊。
　　志心归命，广福良因天尊。
　　志心归命，荡非涤恶紫阙真人。
　　志心归命，灭罪解尤碧霄真人。
　　志心归命，扶衰捍厄绛苑真人。
　　志心归命，禳灾殄祸将台真人。
　　敬礼已周，躬身禳谢。
　　窃以将盟回向，唯仗恭虔。欲除三毒之业根、当谨一心之善念。遂则依凭科教，披露襟怀。是知过咎可禳，迍遭能殄。冀容忏谢酆都，抹罪恶之书；俯纳启祈岱岳，削过尤之籍。所犯平生之诖误，凡关旦夕之烹伤，皆起万缘，尽归一忏。静扣西盈之韵，遥瞻南极之宫。伏愿垂赦宥而轸天慈，敕真灵而回睿。赐校罪玄司之日，罪逐冰消；行灾紫府之时，灾随雾扫。仰赖隆崇之德，获谐垦祷之诚。傥描挂碍身心，咸得归依洗涤。稽首虚皇无上正真三宝。
　　太上玄司灭罪紫府消灾法忏竟
　　
