洪恩灵济真君礼愿文
　　经名：洪恩灵济真君礼愿文。撰人不详。一卷。底本出处：《正统道藏》洞玄部威仪类。
　　洪恩灵济真君愿文序
　　愿者，真人之愿也，亦人之所愿也。一跪一拜，心之专也。心之专，善之至也。人性之善，犹水就下也。不善不改，是吾忧也。此愿所以为善者设是，岂徒愿文乎哉。仰观於天，得数二十五。俯法於地，得数三十。合而言，得数五十五。盖因此数得以成其愿，若非与天地同功，安能至此。善人天地之纪也。苟有一毫矫伪慢怠之意，非吾之所谓愿也。其可与善者同日语耶？《传》曰：善无常主，协于克一。此无他，始於是，终於是，不以半涂而自画，斯为尽善而尽美也。善者，福之基。福者，善之积。唐高郢有言：积善以致福，不费财以求福，福既可以不费财而求，则为善者可曰费财乎。见善以相示，闻善以相告，凡吾同志，当以此自相勉励。庶无愧於天地，亦无愧於真君，此又真君之大愿也。
　　洪恩灵济真君礼愿文
　　以今恭焚宝香，虔诚供养：
　　九天金阙明道达德大仙显灵溥济清微洞玄冲虚妙感慈惠护国庇民洪恩真君，
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君，
　　灵济宫中神仙诸灵官普同供养。
　　恭闻神之显德，曰正直而曰聪明。人所常情，欲安逸而顾富贵。祭之必受福也，礼其无太简乎。庙食余四百年，香火如彼其盛。碑铭凡一千字，文章可得而闻。昭昭不朽之名，凛凛如生之义。功全社稷，德在生灵。农力於耕，有黍稷稻粱之庆。工精其艺，合准绳规矩之程。士以忠孝立身，商以仁义为利。问婚者，宜家宜室。祈嗣者，生子生孙。风风人，雨雨人，均遂生成之愿。衣衣我，食食我，俱沾温饱之仁。施之万物得其宜，措之四时得其序。仰之如太山北斗，厥光大矣。不我遐遗，现则为景，星庆云争，先睹之以为快乐。宜受大礼，以宣厥灵。昔膺勅额之荣，今荷天恩之宠。位既登於金阙玉阙，名乃进於大仙上仙。徽号褒崇，威仪赫奕，祀延百世，表正万神。与大造以为徒，长上古而不老。伏念某心虽慕道，才不如人。少伸昭谢之私，略致涓埃之敬。具严法会，干冒真聪。伏愿呜玉鸾兮啾啾，驾八龙兮蜿蜿，率云霓兮来迓，令闻阖兮开关，先使．丰隆兮前驱，后使飞廉兮奔属，委厥美兮从容，赛将澹兮寿光，桂酒奠兮椒浆，蕙肴蒸兮兰籍，逍遥兮容与，低回兮顾怀。某下情无任勤拳，颙俟之至所；有真君本愿神咒，谨当持诵：
　　真君真君，北斗大神。天地赞化，日月并明。下主酆都，上朝帝庭。奉行正法，斩伐邪精。灵济徽号，福及万民。有求必应，如谷随声。有感必通，如影随形。逆我者死，顺我者生。唵昭灵昭灵，普济生灵。乾元亨利贞，急急如律令。
　　灵济真君，速降来临。好生之德，洽于民心。存吾二气，火阳水阴。消灾度厄，福善祸淫。急急如律令。
　　真君真君，北斗降生。代天行化，助国救民。流传正法，斩伐邪精。魔王拱卫，真气常存。急急如律令。
　　向来神咒，已具敷宣。奉请：
　　圣父齐王忠武翊亮真君，
　　圣母仁寿淑善仙妃，
　　灵济二位真君、二位仙妃，法驾降临预会众真，列班朝礼。朝礼既周，各升法座。虔诚设拜上香。
　　叹香
　　伏以明德以荐，非黍稷之能馨，为善之徒，与芝兰而俱臭。是香也，玉炉献瑞，金鼎呈祥。郁郁纷纷，结为云烟之气。融融霭霭，陶成宇宙之春。捧之，则有使者立吾前。侍之，则有童子立吾后。有醮云：稽首虔诚供养。无醮云：酒陈初献，奉此侑樽，法众运心，虔诚供养。
　　吟香偈
　　天上云阿种，刚风落四溟。深沉秘龙宫，海神献仙众。今热荐诚恳，氤氲上紫宸。洞达入杳冥，所求皆如愿。
　　和：众等一心供养。散花。洞案炉烟起。散花林。无为道德香。散满道场。真君前供养。
　　叹水
　　伏以演污可荐於王公，惟有忠信以为质。源水不舍於昼夜，自惭声闻之过情。是水也，不浊不昏，常清常净。天上为雨露，承之以铜柱金茎。地下为醴泉，餐之如琼浆玉液。知者行其所无事，上善若此而不争。无水不朝东，其源来自北。有醮云：稽首虔诚供养。无醮云：酒陈亚献，奉此侑樽，法众运心，虔诚供养。
　　吟水偈
　　天上银河溢，泓澄映十方。变成雨露来，覃恩遍天地。润下滋枯槁，涵濡泽万生。酌水表丹哀，身心悉清净。
　　和：众等一心供养。散花。源流非地脉。散花林。灌溉自天河。散满道场。真君前供养。
　　叹花
　　伏以翠叶重重，以停荫於清泠之渚。玉葩郁郁，乃生神於大有之庭。是花也，香本自香，色无定色。池莲红者，忽变为碧。牡丹白者，可染为黄。广寒官中桂一枝，影拖秋月。武陵洞裹桃千树，靥笑春风。欲倾葵藿之情，少寓频系之礼。有醮云：稽首虔诚供养。无忏云：酒陈终献，奉此侑樽，法众运心，虔诚供养。
　　吟花偈
　　玄圃珍葩盛，盘根蔓十方。挺秀八百年，垂芳及尘世。伟灿光明界，缤纷雨宝花。采得最清英，我今兴供养。
　　和：众等一心供养。散花。万花兴供养。散花林。飞舞自天来。散满道场。真君前供养。
　　伏以游神於道，视不见，听不闻。守道以神，瞻在前，忽在后。隐无终隐，名岂强名。自赤明开图，天书之所由降。及天真按笔，人文之所以兴。帝誉受之於牧德台前，黄帝传之於峨眉山上。或得於勾曲，符阖闾之愿。或降於锺山，成夏禹之功。蚓兹经教之流传，使我众生而解悟。兹盖伏遇
　　九天金阙明道达德大仙显灵溥济清微洞玄冲虚妙感慈惠护国庇民洪恩真君，
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君，
　　上佐斗真於北极，内参玄学於东华。百万亿劫，劫劫修来，五十五愿，愿愿得度。炼金成凤篆，揉玉写龙章。愿共诸有情，同成无上道。道场众等，稽首皈依，志心赞咏。
　　唱咏真君本愿赞同声
　　上朝帝座，身进天阶。光依日月，职掌三台。列宿拱卫，云汉昭回。东方龙角，独占斗魁。华盖房驷，辅弼严明。羽林将军，左导右迎。埙箎迭奏，律吕合声。荣归天府，万里云程。
　　举道场众等人，各虔诚赞礼如法。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　大道巍巍不可名，九天旺气属真君。
　　古往今来无纪极，百千变化妙通神。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命，礼德配乾坤。功参日月，神通妙用，正直聪明。大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　鼻祖开基国始徐，朱弓赤矢降祥符。子孙枝叶昌而大，魁士名人载史书。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆。泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　纷纷五代霸争雄，独起淮南立大功。忠武盛名垂竹帛，千年齐国袭王封。
　　和：今将圣德虔诚赞，愿赐威光鉴此忱。愿共诸有情，同归无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　义举王师下七闽，七闽效顺不交兵。吏民按堵皆如故，箪食台浆喜出迎。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　盛仪如旧喜东迎，赤子演池敢弄兵。生长鳌峰真福地，顿令鸡犬复闻声。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人，
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　斩茅伐木建祠堂，祝寿朝朝夜夜香。庙食王封男子愿，皇灵剡剡降威光。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　占断鳌峰一洞天，祠前景物尚依然。藤萝交翠青云外，更有龙湫瀑布泉。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　五色云开现紫旗，木炉不坏瑞何奇。天降双龙来拥卫，果然神物有凭依。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤。功参日月，神通妙用，正直听明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　一朝雷雨起双龙，直泝溪流抵屿中。化作木炉呈圣瑞，乡人因此立祠宫。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　古来风俗朴而淳，时号雍熙世太平。曰雨曰旸常感应，请将两字上徽称。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心扳命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　昔日演溪迁庙祀，溪边一带小坡山。桑田沧海时更变，父老于今号社坛。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君
　　政和祠宇大规模，龙首轩昂门地多。檐外杉风声爽亮，堂前桂月影婆娑。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　无臭无声事杳冥，至和之德感神明。重光夜现星灯瑞，九奏时闻天乐声。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，天直聪明，大慈大悲，大圣大愿，随机赴感，发誓度人
　　九天金阙明道运德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　旗龙显迹因名地，祈雨王宫再立祠。事载碑文人口诵，秋冬以报祭维时。
　　和：今将圣行虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直总明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　四方香火立群祠，派别支分不计时。功德昭昭垂日月，质之父老口如碑。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　庙食于今四百年，蕙肴桂酒礼精专。
　　荣雩之卜如符契，德在人心感二天。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　曾效公山草木灵，嘉熙圣诏宠恩新。勅封灵济金书侈，庙貌千年冠七闽。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤。功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　岧尧石塔与云连，行满功成托旧缘。惟愿法身常不灭，光明普照遍三千。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　定应禅师盘古佛，我曾参得此中禅。任教直入真如境，一点灵台自豁然。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤。功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　嘉定妖虫飞满野，诣祠禳谢即南迁。是年梦占维鱼兆，黍稷仓箱积万年。
　　和：今将圣德虔诚赞，愿‘赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明。大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　光泽盐船遇恶风，中宵缆断失西东。心香一瓣神如在，顿使船移水路通。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　无知蠢蠢是愚民，曲突胡为不徙薪。
　　现出救焚旗闪闪，反风阴助赖神灵。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高弘静冲湛妙应仁惠辅国佑民洪恩真君。
　　曾闻宝庆旱如焚，圭璧精诚神我闻。几上红蛇形化现，声雷一鼓雨倾盆。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　呛峡民船打石滩，中流失楫已心寒。急呼神号黄旗现，救援声闻顷刻间。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　绍定演溪瀑水流，田畴垫溺不堪忧。时闻开港神兵出，又喜三登岁有收。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　人道淳熙风俗美，彗星胡乃出西方。
　　弭灾销变神明力，何必祆祥责保章。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随极赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　自古文章可立身，绍兴符谶泄神灵。两家太守辉相映，一榜于今贺得人。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命橙，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　朱衣梦报两书生，嘉定声名继绍兴。甲子一周天数验，叔孙衣钵世相承。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄仲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　丈夫慷慨志功名，况是郎官应列星。梦起传岩终大用，此中祖庙显精灵。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命，礼德配乾坤；功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　璧水衣冠人物盛，两家生子贺人贤。嘉熙混试天机巧，吉梦为传赋乐天。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正真聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　咸淳圣诏行乡举，主宰科名自有神。两月月中符吉谶，天机漏泄笔端春。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　好施轻财称长者，谩言阴隐不相扶。祠堂姓字传千古，六世登科五大夫。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　典刑如在燕山窦，丹桂连芳发五枝。继有人焉家积善，梦传吉梦产佳儿。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　青布成罗罗织翠，红尘化锦锦添华。古来符谶呈祥瑞，愿泄神灵福万家。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　道原溥博出於天，河洛图书世所传。天相斯文文未丧，争传灵宝是文仙。
　　和：今将圣德虔诚赞，愿赐威光鉴此忆。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，层德无边，大慈大悲，大圣大愿，随机赴感，发誓度人。
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　恬淡虚中自有神，积功累行乃成真。黄庭默授长生诀，任我飞升驾玉轮。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　名登金阙字辉煌，学授东华祖正阳。上掌天文行院事，职分司禄佐文昌。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　默参玄学东华洞，玉阙朝班拜紫微。南极注生权上相，职兼地府领诸司。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　九月时当延寿节，云开金阙上青天。我今虎拜长生殿，共祝尧云百万年。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人
　　九天金阙明道达德大仙显灵溥济清微洞玄冲虚妙感慈惠护国庇民洪恩真君。
　　志心皈命礼，威震雷霆，泽垂雨露，神通自在，福德无边，大慈大悲，大圣大愿，随机赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　喜逢大庆中元节，神降嵩高泄地灵。玉阙金炉香袅袅，彩云捧出老人星。
　　和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，灵济殿内，燕喜堂中，性禀谦柔，利同坤厚，执勤后德，内助阴功，羽盖霓裳，刻紫字於缑氏女仙之列，金房玉室，授黄庭於南岳夫人之前，泽及群生，祀延百世，至圣至灵，至柔至静泾国夫人顺助仁惠贞应仙妃。
　　头上金冠戴七星，七龙五凤纷相迎。愿将玉醴金浆水，洒作人间雨露仁。
　　志心皈命礼，灵济宫中，燕喜堂内，躬持节俭，政在忧勤，乃资后德之良，俾式坤仪之助，关雎之求淑女，以无险诐私谒之心，鸡呜之得贤妃，盖有儆戒相成之道，功成内辅，德被群生，至圣至灵，至柔至静卫国夫人善助慈懿恭静仙妃。
　　特凭玉女为通传，位正宫闱四教全。万物资生无不利，至柔至静配坤元。
　　志心皈命礼，灵济宫中，亲睦堂内，莫严於父，所配者天，须知莫报之恩，自有尊归之道，况御王册命，答扬文武之光，开国成家，独任伊周之寄，功全社稷，福及子孙，至圣至灵，至尊至严神父齐王忠武翊亮真君。
　　诗礼谆谆过鲤庭，内助家法最严明。堂前且学莱衣戏，寿祝千春献兕觥。志心皈命礼，灵济宫内，亲睦堂中，圣善明誓，柔闲静专，位正中宫，功成内助，俭德着而下化，盛烈载於声诗，阴礼修而教行，芳名光於史册，既念亲慈之爱，敢伸家庆之仪，至圣至灵，至慈军爱神母仁寿淑善仙妃。
　　母氏劬劳不敢忘，至哉坤德合无疆。永遵慈训传家法，载咏思齐诗四章。
　　志心皈命礼，灵济宫中，亲睦堂内，埙箎迭奏，羽翼相成，兼乃文乃武之才，得宜兄宜弟之义，列茅分土，守藩加食邑之荣，崇德报功，同日拜王封之侈，亲亲不怨，绰绰有余，至圣至灵，至友至爱神兄列位郡王。
　　华萼楼前积善乡，昔年同日侈封王。一门孝友旌高节，遗爱千年亲睦堂。
　　志心皈命礼，灵济宫中，燕喜堂内，惟裳整肃，绫帐森严，家有家妇之尊，礼锺夫人之爱，以文辞着，素闻谢氏女之才，以德行称，兼有锺夫人之美，躬持四教，福锡庶民，至圣至灵，至柔至静神兄列位圣眷夫人。
　　上奉慈颜喜友于，满堂和气笑愉偷。尊卑有分传家法，稍似卯冠不入庐。
　　志心皈命礼，灵济宫中，亲睦堂内，后昆垂裕，百世传芳，子侄名贤，宜芝兰之毓秀，祖孙盛事，喜簪笋之尚存，载歌葛虆之诗，爰咏螽斯之德，至圣至灵，至顺至敬神子神孙列位公侯。
　　清白遗风教尚存，声名高显大于门。公侯自有公侯种，阴惊元来在子孙。
　　志心皈命礼，灵济殿内，亲睦堂中，教有大伦。睦亲三族，受天之禄食千锺，以至万锺，列地而封，先同姓而后异姓，既辱刘将军弘深之爱，还知富郑公修谨之贤，名重于时，赏延于世＋至圣至灵，至亲至仁神舅神婿列位公侯。
　　渭阳舅氏母之亲，曾知珠玉朗然明。更为编序昌黎集，李汉文章播盛名。
　　志心皈命礼，灵济宫中，燕喜堂内，阖闱整肃，法度严明，为绤为絺，志在女工之事，采苹采藻，教以妇德为先，礼
　　宜奉於舅姑，孝不忘於父母，至圣至灵，至敬至顺神女神妇列位仙妃。
　　七篇女戒曲相从，惟舅惟姑父母同。佩帨苣兰如所赐，执勤妇德肃而雍。
　　志心皈命礼，灵济殿内，燕喜堂中，云幕逍遥，月宫富贵，其服济济，振绣衣而被桂裳，其状峨峨，缀明珠而戴金翠，美矣丽矣，温乎烨乎。愿泄巫山之灵，永为福地之相，至圣至灵，自由自在合殿列位圣眷夫人。
　　珠履金钗满掖庭，态秾意远淑而贞。采苹于沼公侯事，不比椒房虢与秦。
　　志心皈命礼，灵济殿内，燕喜堂中，日曜为魂，月曜为魄，太一有监生之典，天一有注生之司，星宿储精感长庚而入梦，山川孕秀喜嵩岳之降神，抱来天上之麒麟，并作人间之惊惊，至圣至灵，随感随应太一监生神后，天一注生神后，列位合属夫人。
　　吉梦维何喜弄璋，鳌峰秀气发祥光。子生孙兮孙生子，本支万世炽而昌。
　　志心皈命礼，龙首庙庭，鳌峰圣境，职分百辟，位列九卿，司禄乃文昌之权衡，司福乃注生之主宰，训遵洪范，曰寿曰富曰康宁，颂献閟宫，俾炽俾昌俾耆艾，人人胥庆，在在蒙恩，至圣至灵，如响如答，左右福禄列位真司主宰。
　　福禄双星现斗枢，职分左右进贤书。世家积善称君子，子子孙孙庆有余。
　　志心皈命礼，龙首庙庭，鳌峰圣境，电光闪闪，云气高高，天何言哉，声雷霆而震怒，地之利也，资雨露以相生，神机运於不测之中，妙化斡於无形之境，恩沾九有，泽被群生，至圣至灵，则变则化，雷公电母风伯雨师，本宫昭灵，孚济龙王，及五方社令，行雨龙神等众。
　　龙乘云气固能灵，声动雷霆万里惊。天下苍生霖雨愿，顿令头角起峥嵘。
　　志心皈命礼，鳌峰圣境，龙首庙庭，乃圣乃神，在左在右，或献优旃之技，或精管辂之能，掌膳者物用八珍，典乐者声谐六律，兵十六卫，举皆出将之才，骑三百人，各有封侯之相，威灵显赫，图像生狞，至圣至灵，有严有翼，合殿合属一切威灵。
　　以劳定国法施民，香火因缘配庙庭。将相声名长在世，千年图像赞麒麟。
　　举。礼足各长跪，虔诚忏悔。
　　志心皈身皈神皈命九天灵济真君、合殿威灵仙众。伏望圣慈，同垂巨泽，普降洪恩。以今斋恪，虔诚皈投忏悔。伏闻祸福无门，惟人自召，吉凶有兆，如影随形。善者恶之符，恶者善之信。为善者，五行扶我，司命与我。为恶者，凶气覆之，恶星照之。虽天网之难逃，在人心之知觉。今辰伏念，一切众生，归心向道，至诚感神。躬礼真聪，首陈自责，爰从曩劫，迨至今生。耻过作非，去顺效逆，变情徇势，挟诈抵巇。以幽阴诡侧而行其奸，以毒酷残忍而肆其害。颠倒梦想，昏迷乎利名智之场。杀盗邪淫，沉汨於贪嗔痴之境。大则欺於天地，幽则负於神明。咨暑怨寒，呵风骂雨。或对星辰而便利，或对日月而裸裎。或指虹霓，或盟山海。破坏庙社，触秽道场。不知身心口意之非，不安士农工贾之分。不崇三宝，不习五常。为人谋而不忠，与朋交而不信。事亲非孝，背主忘恩。为富不仁，重财不义。谓祭无益，谓暴无伤。谓敬不足行，谓言不足畏。犯上作乱，好勇疾贫，斥陷忠良，侵凌孤弱。欺公灭私，薄人厚己。教唆词讼，结构冤雠。侮慢自贤，傲虐自作。不明乎善，不诚乎身。小弁作而或父子之恩亏，常鄂废而或兄弟之情缺。国俗败而兴谷风之刺，骨肉怨而歌角弓之诗。既知罪恶之贯盈，恭对慈悲而忏悔。人谁无过，过而能改，每怀战战栗栗之忧。神无常享，享于克诚，少致切切拳拳之悃。伏愿至仁孚佑，大道垂怜，赦其已往之愆，锡以方来之祉。群方胥庆，率土蒙恩。当今之日太平，灾不生，祸不作。诸福之物毕至，老者壮，少者强。久钦灵德之威光，用作济民之事业。臣等至心稽首，再拜礼谢灵济
　　二位真君。
　　举三礼谢
　　弟子一心稽首礼谢
　　九天金阙真君。
　　弟子一心稽首礼谢
　　九天玉阙真君。
　　弟子一心稽首礼谢
　　圣父翊亮真君。
　　礼谢已周，忏情毕露，恭依妙典，干冒威聪。谨按丹诚，披陈素愿。伏愿圣慈俯赐鉴临。
　　一愿当今皇帝寿，和寿与天齐万万春。
　　二愿臣僚资禄位，和风云千载庆嘉亨。
　　三愿儒冠多富贵，和名登天府作公卿。
　　四愿农民勤稼穑，和自今岁岁喜三登。
　　五愿百工精技艺，和待诏金门听玉音。
　　六愿生财有大道，和千户封君可比伦。
　　七愿风调并雨顺，和普天率土贺升平。
　　八愿香火常隆盛，和千年庙貌显威灵。
　　九愿九天加锡命，和玉佩锵趋拜紫宸。
　　十愿十方诸信善，和皈依三宝各虔诚。
　　上来恭礼赞文，功德已周。道场众等人，各虔诚再伸启白：
　　伏闻兢兢业业，自惭童渎之再三。赫赫明明，恭睹威颜之咫尺。铭心知感，稽首扬言。德之着者，曰显灵昭灵，功可推而为溥济博济。津梁众苦，日月群迷。今辰钦奉圣旨，修设酬恩祈福道场。臣等恭对真聪，宣扬妙范。少伸三沐三熏之敬，敢殚一瞻一礼之恭。神听无私，情由可鉴。用涤曩劫今生之罪业，愿作见在未来之果因。有始有终，无恶无歌。知可及，愚不可及；神化之，民使宜之。行满功圆，可以进於玉室丹台之上。气存神正，可以开於紫阳云锦之囊。信女善男，咸得长生。亿曾万祖，皆即受度。遍及幽冥之异类，尽归缥缈之大乘。为上因缘，志心称念：
　　九天锡庆天尊，万福护身天尊，请天证果天尊。和：不可思议功德。
　　洪恩灵济真君礼愿文竟
　　
