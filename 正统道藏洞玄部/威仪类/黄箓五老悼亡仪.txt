黄箓五老悼亡仪
　　经名：黄箓五老悼亡仪。一卷。底本出处：《正统道藏》洞玄部威仪类。
　　黄箓五老悼亡仪
　　法事如式
　　伏以混元未判，包一气以为先；太极既分，配三才而互立。由是三生万物，五极居中。位设五方，数分五炁。天有五星而列照，地有五岳以攸司。纵横而布九宫之图，生成而现两仪之像。惟五老以定位，与一炁以同生。仰奉三清，垂慈万劫。救度群品，济拔亡魂。敬者生天，闻者灭罪。今辰某资荐亡过某，早罹五浊之境，未明五蕴之空。耳闻五音，舌贪五味。眼观五色，而不期惑乱；身耽五欲，而自取昏迷。岂知五行之数终，仍随五苦之恶趣。今则举扬睿号，宣演秘文。似影逐形，随方忏悔。仰凭法众，同心慈悲。奉为亡人，虔诚忏悔。
　　举，按人各恭敬
　　呤偈
　　普献无边圣，香烟散十方。诸天无量圣，日月斗星辰。玄师经箓祖，天府众高真。愿垂大慈力，超度此亡魂。
　　普献无边圣，香烟透冥关。酆都岱岳府，考较罪魂司。幽牢遍诸狱，地府众威灵。愿垂大慈力，超度此亡灵。
　　普献无边圣，香烟散扶桑。江河淮济海，雷电雨龙神。十洲三岛谷，水府众真仙。愿垂大慈力，超度此亡灵。
　　举，志心皈命礼
　　东方青灵始老九炁天君
　　志心皈命东方主，安宝华林大慈尊。
　　青阳木德发生香，角亢氐房标本位。
　　青华宫内瞻慈相，色界诸天仰至尊。
　　宝光童子捧符来，耀景灵幡拔众苦。
　　忏悔亡人跟根罪，风雷地狱尽消除。
　　镬汤炉炭化成灰，神识不经斯苦地。
　　青天魔王为保举，皇笳天上恣遨游。
　　焚香仰启大慈尊，引领亡人生乐国。
　　举，志心皈命礼
　　南方丹灵真老三炁天君
　　志心归命南方主，梵宝昌阳大慈尊。
　　未明火德耀丹罡，井鬼柳星标本位。
　　丹灵宫内瞻慈相，无色诸天仰至尊。
　　丹灵童子捧符来，华景灵幡拔众若。
　　忏悔亡人舌根罪，铜柱地狱尽消除。
　　镕铜吞火变醍醐，神识不经斯苦地。
　　赤天魔王为保举，浮容天上任逍遥。
　　焚香仰启大慈尊，引领亡魂生快乐。
　　举，志心皈命礼
　　西方皓灵素老七炁天君
　　志心皈命西方主，七宝金门大慈尊。
　　皓灵白帝太阴君，胃昂觜参标本位。
　　素皇宫裹瞻慈相，四种旻天仰至尊。
　　定光童子捧符来，玉叶灵旛消众苦。
　　忏悔亡人鼻根罪，金刚地狱尽消除。
　　锋刀屠割不伤身，神识不经斯苦地。
　　日天魔王为保举，常融天上恣遨游。
　　焚香仰启大慈尊，引领亡人生争境。
　　举，志心皈命礼
　　北方黑灵玄元五炁天君
　　志心归命北方主，洞阴朔单大慈尊。
　　黑灵水帝五灵君，室壁虚危标本位。
　　五重宫裹瞻慈相，六欲诸天仰至尊。
　　开明童子捧符来，定水灵旛拔众苦。
　　忏悔亡人耳根罪，溟冷地狱悉消除。
　　寒冰自觉暖烟生，神识不经斯苦地。
　　黑天魔王为保举，元明天上恣跻攀。
　　灾香仰启大慈尊，愿引亡人生仙界。
　　举，志心皈命礼
　　中央黄灵皇老一炁天君
　　志心归命中央主，黄灵皇老大慈尊。
　　黄中理炁表方维，土宿地居正位。
　　玉虚上帝慈光照，洞神天尊教苦来。
　　妙光童子奉命至，舞鹤灵旛拔罪苦。
　　忏悔亡人身业罪，普掠地狱尽消除。
　　力#1山剑树化骞林，神识不经斯苦地。
　　黄天魔王为保举，大罗天上恣遨游。
　　焚香仰启大慈尊，愿度亡人生乐国。
　　举，志心稽首礼
　　无上正真三宝天尊
　　志心忏悔
　　身口意三业罪，无量亦无边。今对大慈尊，一心陈忏悔。
　　贪嗔痴愚罪，无量亦无边。今对大慈尊，一心陈忏悔。
　　杀害邪淫罪，无量亦无边。今对大慈尊，一心陈忏悔。
　　向来宣陈忏悔，万罪消除。奉为亡灵，皈依三宝。
　　志心归依
　　无上道，大罗元始尊，奉为此亡灵。众和往生神仙界。
　　举志心归依
　　无上经，龙章凤篆文，奉为此亡灵。众和往生神仙界。
　　举志心归依
　　无上师，玄中大法师，奉为此亡灵。众和往生神仙界。
　　举志心归依
　　三宝，已回，此妙良因。七祖及九玄，众和同生极乐国。
　　举志心归依
　　三宝已回，此妙良因，五道与三涂，众和同生极乐国。
　　举向来
　　向来称扬，五方五老，并已周圆。奉为亡灵，往生天界。伏愿清魂不昧，净魄昭然。落罪籍於黑编，注生名於丹简。达初心於清静，悟本性以逍遥。乘彼碧霞，涉诸妙域。脱死因於九地，证生理於三天。鹤驾云车，入大罗之法会；宝旛绛节，登浪苑之仙阶。亡者生天，见存获福。上穷圆极，下及方隅。有识无情，同登道岸。
　　黄箓五老悼亡仪竟
　　#1『力』疑应作『刀』。
　　
