灵宝半景斋仪
　　经名：灵宝半景斋仪。一卷。底本出处：《正统道藏》洞玄部威仪类。
　　灵宝半景斋仪
　　自旦至午，谓之半景
　　清旦，第一朝
　　先门启白意
　　次昌道次华夏赞，引至地户
　　次各礼师，存合如法
　　次卫灵神咒
　　次呜法鼓，二十四通
　　次发炉
　　无上三天玄元始三炁太上老君，召出臣众官等身中三五功曹、左右官使者、左右捧香驿龙骑吏、侍香金童、传言玉女、五帝直符直日香官，各三十六人出，关启此问土地里域、真官正神。臣今正尔烧香，奉为大道弟子某修设灵宝半景妙斋一中，祈恩忏罪，谢过消灾，保护平安，希求福佑，愿得太上十方正真生炁，降流臣及斋主弟子等身中，令臣所启速达，径御太上无极大道至真玉皇尊帝御前。
　　次各称法位
　　具法位臣某等谨同诚上启，虚无自然金阙天尊无极大道太上大道君、太上老君、高上玉皇，十方已得道大圣众，至真灵宝天尊、三十二天帝君、玉虚上帝、玉帝大帝、东华南极西灵北真玄都玉京金阙七宝玄台紫微上宫灵宝至真明皇道君、玄中大法师、北极帝君、天地水三官、九天司命真君、九天使者真君、三界官属一切真灵。臣闻大道无名，强启不言之教；天尊出世，特开正法之门。於是玉律宣行，金科阐化。既有祈求之路，爰昭应感之机。臣等学业因师，叨传仪式。凡有信心归向，须陈像设威容。欲导精诚，先呈词疏。
　　次读词
　　具如词奏，圣道以闻。伏惟太上三尊，垂光照鉴，斋主弟子。伏闻玄元设教，常善救人。太上真风，弘慈被物。度有心於福善，接回向於装严。臣等受法之时，约令级引。存玉皇而俯仰，祈真圣以来临。今故烧香，归身归神归命，十方无极太上灵宝自然天尊，乞降道场，受斯供养。听臣关奏，愿赐恩光，使斋主弟子某福果周圆，功德成就。忏罪愆於已往，希善庆於将来。家眷平安，公私康泰。九玄七祖，承功德以逍遥；土地龙神，奉灵恩而佑助。今故烧香自归依师尊大圣众，至真之德。得道之后，升入无形，与道合真。
　　次礼方
　　次忏悔
　　臣等伏闻，大道强名，天尊应号。御金阙玉京之上，见十方三界之中。照群生，垂日月之光；资品物，布四时之炁。凡有祈告，随愿感通。今时谨有斋主弟子某投词丹赚，启露玄师。请立道场，奉修斋法。祈真启请，愿降香筵。稽首天尊，归命忏悔。伏恐弟子某自从旷劫，爰及今时。父母宗亲，至于眷属。三业造三千之罪，六根为六贼之愆。生世生身，有罪有咎。今日设斋忏悔，敬礼十方无极太上灵宝天尊。伏愿罪灭福生，愆消过息。年归善寿，命益延昌。九祖生天，一门庆泰。祸沉未兆，福起自新。稽首归依，正真三宝。
　　次三启颂
　　次三礼
　　次称名位
　　具法位臣某等谨重上启，太上无极大道太上道君、太上老君、高上玉皇、无上玄老、十方已得道大圣众，至真灵宝天尊、三十六部尊经、玄中大法师、天地水三官、三界官属一切威灵。臣等服佩师资，传经受箓。先约立斋尘世，常转法轮；后及克意修真，存三守一。凡有人天请命，当须依按科仪。布露坛场，装严象设，具其斋意，关奏上闻。斋主词文，向已宣读。兼持法信，披诉望恩。伏惟无上虚皇自然尊帝，眄灵舆於碧落，照虔告之丹心。斋功克遂於周圆，福果尽蒙於昭着。洪恩烛佑，使万祸以消除；灵泽需临，荡千灾而珍灭。伏愿斋主身安命泰，福禄增荣。家眷女男，俱资景寿。九玄七祖、三代家先，受斋福以逍遥，各生天而自在。住宅龙神，土地城隍，庙貌灵祇，皆承启谢之功，悉助善缘之德。则上明天尊弘慈之泽，下副臣等归命之诚。谨启。
　　次十念
　　次复炉
　　次小学仙赞
　　次回向赞毕，散如常仪
　　平旦，第二朝
　　自唱道至发炉，并如前法只不宣卫灵神咒
　　无上三天玄元始三炁太上老君召出，臣众等身中三五功曹、左右官使者、左右捧香驿龙骑吏、侍香金童、传言玉女、五帝直符直日香官，各三十六人出。关启此间土地里域，真官正神。臣今正尔烧香，奉为大道弟子某修设灵宝半景妙斋一中，祈恩忏罪，请福消灾。愿得太上十方正真生炁，降流臣及斋主弟子身中。令臣所启，速达径御太上无极大道玉皇尊帝御前。
　　次各称名位　
　　具法位臣某等谨同诚上启，虚无自然金阙天尊无极大道太上大道君、太上老君、高上玉皇、十方已得道大圣众，至真灵宝天尊、三十二天帝君、玉虚上帝、玉帝太帝、东华南极西灵北真玄都玉京金阙七宝玄台紫微上宫灵宝至真明皇道君、玄中大法师、北极帝君、天地水三官、九天司命真君、九天使者真君、三界宫属一切威灵。臣闻，大罗空寂，中分九虚。大包亿万之天，独止法王之极。转法输於天上，流真教於人间。师宝相承，玄风广扇。立九真之玉律，修七圣之金科。祈求之疏，爰申斋法之门。遂启臣等，早蒙师教，受箓传经。先弘济度之心，以副人天之请。既奉词疏，合具奏闻。
　　次读词
　　具如词奏，玄鉴以闻。伏惟太上三尊，圣慈昭览。陌顾虔祈之恳，赐留不恃之恩。臣等以涤滤身心，恭行关告。降真圣於九天之上，礼天尊於十极之中。斋主某专备香花，严陈供养。时也金鸡报晓，玉漏将终。展此席之威仪，按三时而行道。祈恩有所，请福周勤。既陈初上之香，先用祝尧之寿。运兹初捻上香，供养玉清圣境元始天尊。愿以是功德，先用上资，当今皇帝陛下。伏愿天长宝位，地久居尊。圣明齐日月之明，皇化并唐虞之化。北辰同德，南面永光。乘景运於千年，扇熏风於万国。诸王太子，盘石弥坚。将相诸侯，匡安社稷。时丰俗阜，天下和平。灾害不生，民安物泰。今故烧香，自归依师尊大圣众至真之德，得道之后，升入无形，与道合真。
　　臣闻，香花二奏，腾摇曳於三清；福报见存，远熏修於九祖。积善之家先德，有余之庆追思。运兹二捻上香，供养上清真境虚皇灵宝天尊。愿以是功德，奉为斋主，九祖七玄、三代家先。伏恐父母因缘，造诸罪业，未脱三涂五苦、沉沦万劫之愆。伏愿承此忏悔，俱蒙荡雪。冠带装严之境，逍遥自在之天。福荫家门，子孙光显。今故烧香，自归依师尊大圣众至真之德，得道之后，升入无形，与道合真。
　　臣闻，名香三上，达金阙之斋心；烟散玉花，满十方而供养。请福之期必应，求恩之果感通。运兹三捻上香，供养太清仙境玉皇太极天尊。愿以是功德，奉用保持。斋主某伏愿真灵降佑，消世上之三灾；道炁护持，度人间之九厄。赦愆尤於已往，恕过犯於将来。寿算增延，年命长远。福禄吋四时之庆，官荣光极品之称。眷属女男，尽蒙康泰。境土乐农桑之业，市廛臻百货之财。土地龙神，共资阴惊。今故烧香，自归依师尊大圣众至真之德，得道之后，升入无形，与道合真。
　　次礼方
　　次忏悔
　　臣闻，玉皇端御，强为之容。弘慈而天地圆通，恕宥而神明方便。众生造罪，忏悔能消。日久过愆，首陈皆雪。今时，斋主弟子某归依大道，敬念清斋。稽首天尊，归命忏悔，伏恐弟子六根造罪，三业为愆。世惧之灾，生虞九厄。又恐前身过犯，见报愆尤。害命杀生，冤家债主。爰从多劫，父母种亲，无量罪源，宣陈难尽。今日设斋，至心忏悔，敬礼十方无极太上灵宝天尊。乞赦千愆万罪，过犯深冤。使赫日恩威，霜消雪释。年增福善，日免凶灾。家眷康宁，身躬庆泰。先亡玄祖，承善果以逍遥；土地龙神，保公私而清吉。祸沉九夜，福起十方。稽首归依，正真三宝。
　　次三启，至重称名位，并如前法
　　具法位臣某等谨重上启，太上无极大道至真玉皇上帝、太上老君、九天使者真君、三十六部尊经、玄中大法师，三界官属一切威灵。臣闻，道德巍巍，难穷众妙。龙汉荡荡，何能别真。盖天尊垂旨浮黎之天，遂转法输之境。初传天上，渐降人间。师资相传，法教弥广。臣以禀承明训，裨赞真风。先弘接世之心，后志修行之道。凡有人天请命事，须开置坛场。存太上於法筵，具词章而启奏。陈其斋意，宣达上闻。斋主墨词，向已披露。伏惟玉皇大道金阙天尊，眄视丹诚，听宣词疏。伏乞斋主某赦见生之罪障，消已往之愆尤。赐八景之玄恩，注九天之善福。禄延南斗，命益束华。家眷平安，各增寿算。免三灾於岁月，除九厄於年庚。然愿七祖灵仪，先亡神识。旁及追修之力，俱承解脱之功。各遂逍遥受生，常乐住宅。龙神禁忌，城隍社令，庙貌灵祇。同资启谢之恩，皆作护持之力。则上明天尊弘慈之泽，下副臣等归命之诚。谨启。
　　次十二愿散如常仪
　　巳时，第三朝
　　自唱道至发炉，并如前法只不宣卫灵神咒
　　无上三天玄元始三炁太上老君，召出臣众等身中三五功曹、左右官使者、左右捧香驿龙骑吏、侍香金童、传言玉女、五帝直符直日香官，各三十六人出。关启此间土地里域、真官正神。臣今正尔烧香，奉为大道弟子某修设灵宝半景妙斋一中，三时行道，祈恩忏罪，请福消灾。愿得太上十方正真生炁，降流臣等身中，令臣所启速达，径御太上无极至真玉皇尊帝御前。
　　次各称名位
　　具法位臣某等谨同诚上启，无上虚皇金阙天尊、太上真皇无极天尊、高上玉皇太极天尊、太上玉宸大道君、太上玄元老君、十方得道大圣众、至真诸君丈人，三十三天帝、玉虚上帝、玉帝大帝、东华南极西灵北真玄都玉京金阙七宝玄台紫微上宫灵宝至真明皇道君、玄中大法师、九天司命真君、九天使者真君、北极大帝、天地水三官，三界官属名山洞府一切真灵。臣闻空洞之前，虚无何有。既结自然之炁，强名大道之称。於是朴散分元，成天立地。融先发妙，唯神大明。立天子而置三公，有师资而弘教法。自此真经降世，科律宣行。茫茫欲海之中，得为舟檝；浩浩爱河之上，凭作桥梁。救群生於八苦之门，度厄祸於三灾之运。广留斋法，特济人天。臣等忝职玄科，俾弘誓愿。凡有信心所请，具有词疏宣呈。
　　次读词
　　具如词奏，情理备陈。众圣已闻，虔祈嫌切。伏惟虚皇大道，无上慈尊。鉴照俗心，乞垂听览。臣闻，天尊寂然不动，见形於三界之中；玄德感而遂通，应念於群生所告。斋主弟子某特将斋法，启黩真灵。荐香腾摇曳之花，供养设芳馐之馔。臣等恭行关奏，希达上闻。既蒙昭佑之恩，必降护持之力。谨以初捻上香，供养虚无大道金关天尊。愿以是功德，奉为斋主先用，仰祝当今皇帝陛下。伏愿圣躬万岁，宝位亿春。齐日月之大明，等乾坤之永寿。垂衣问道，穷象帝於希夷；端拱凝旒，协华封之献祝。诸王太子，光玉树於龙楼；文武重臣，耀功名於麟阁。熏风广扇，淳化弘流。天下清平，民康俗阜。今故烧香，自归依师尊大圣众至真之德。得道之后，升入无形，与道合真。
　　臣闻，道力无形，强名功德。死生重罪，回向能消。宜持二上之香，冲雪九玄之苦。谨以二捻上香，供养无极大道众圣。愿以是功德，奉为斋主家，先亡后化，七祖九玄、三代魂仪、一门宗属。伏愿赦三涂之苦怼，升十极之福堂。步八景以逍逼，证六通而自在。面朝真帝，亲视法王。福荫见存，永流余庆。今故烧香，自归依师尊大圣众至真之德。得道之后，升入无形，与道合真。臣闻，天尊妙相，因凡相而装严；大道无形，假凡心而立教。欲降九天之福，宜腾三上之香。谨以三捻上香，供养玄元大道无上天尊。愿以是功德将用，保持斋主。伏愿玄恩赐佑，东华益算於命宫；灵泽降流，南斗延生於禄位。寿山增峻，福海弥深。居官宠极於人臣，荣庆显光於九族。处私保安於动止，年庚康泰於四时。眷属一门，尊卑男女。各比松筠之操，尽坚金石之颜。千灾随忏以云消，万祸因斋而雨散。住宅宁谧，财帛丰饶。蚕吐八丝，田登九谷。经求称意，市井骈阗。然及六道冥灵，悉沾余福。今故烧香，自归依师尊大圣众至真之德，得道之后，升入无形，与道合真。
　　次礼方
　　次忏悔
　　臣闻，多事过生，罪莫大於可欲；道生安静，福莫积於善缘。故三灾因三业而行，九厄随九窍而作。既有六根之患，拘成四大之身。茫茫生死之中，扰扰爱贪之内。赖神倦救世，教阐多门。斋法弘宣，济其沉溺。斋主归依大道，开置法筵。稽首天尊，至心忏悔。伏恐弟子某前生今世，行止施为，迭迭愆尤，海深山积。今日设斋启谢，敬礼十方无极太上灵宝天尊。惟愿赫厥灵之恩泽，荡无妄之灾虞。年资福寿，以增新命。吁善祥而延益。先亡七祖，各遂逍遥。见在尊卑，尽蒙康泰。祸犹冰释，福若川臻。稽首归依，正真三宝。
　　次三启，至重称法位，并如前法。
　　具法位臣某谨重上启，阖座真灵一切主者。臣等夙生余庆，浩劫信根。出烦恼之欲尘，入真师之法宇。人问天上，相次提擭。莫知出没伪真，宁测去来凡圣。神仙妙典，经教科仪。先弘济俗之心，后诣修行之路。每遇人天祈福，事须关奏法筵。存虚皇於寥廓之中，降太上於道场之内。今有斋主某持设词疏，修此妙斋。已呈三奏之仪，庶满十全之礼。备以香花灯烛，果馔献诚。瞻尊像以倾心，竭尘情而供养。愿以是功德，并用保持。斋主某伏愿寿山增峻，福海添波。资禄算於桩松，保年命於龟鹤。居官则位崇极品，长作重臣；处私则身运亨通，神明助佑。宅多庆泰，人口平安。九玄七祖，先代尊魂。一切有情，咸归至化。则上明天尊至真之德，下副臣等归命之诚。谨启以闻。
　　次十二愿散如常仪
　　午朝罢，散白，读三献文自唱道至发炉，并如常仪
　　次各称法位
　　具法位臣某等谨同诚上启，太上无极大道太清玉陛下中黄九土十二仙官、五土神君、九宫八卦日月星宿天曹地府太岁将军、土漂神将、四面方位，一切威灵。臣闻天元定纪，土德居尊。清浮浊凝，八方期判。圆
　　象复西回之道，方舆飞东注之流。鬼神之理，既彰阴阳之功；益着五行，造化万物咸生。穴处巢居，京观宫殿。上栋下宇，方传先圣神功；户牖凿开，始自上皇洪范。六十甲子，纳音於五行变通；十二时辰，司禁於二宅方位。伏以水浆泛溢，住宅重兴。动土兴工，鼎新换旧。益虞触犯，是用醮陈。伏惟许允干祈，再拜奉请。
　　次第一献，上香、上茶、上酒臣谨上启，天父太阳上帝、地母太阴尊神、北极紫微五灵太微帝君、北斗七元三台九曜二十八宿、天地水三官、九地真皇、四司五帝、宅后禁忌、十二时辰、三百六十禁、旬百二十杀、方位城隍，土府五行，一切至神。臣今谨为弟子，缘宅宇以阙修，遂命工而添换。既多损动，掘凿高深。虑恐触犯龙神，惊摇禁忌。具陈醮谢，布露香灯。祈福佑於上真，谢愆尤於下土。备将丹恳，录在素函。弟子词文，谨当宣奏。
　　次读词
　　具如词状，玄览周知。臣闻，天覆地载，日月流晖。星辰运度於上天，人物禀承於下土。五行运化，阴阳变通。惟神惟灵，有禁有忌。今有某夙承祖业，继嗣前风。节镇藩宣，职临府郡。准上有功之作，得无动土之劳。莫不下掘井泉，上崇台榭。耀华堂宇，构造庭除。换旧添新，惟加壮丽。掘凿恐伤於龙将，兴工虑犯於神明。所以虔奉道门，请陈料法。严施醮礼，供设香灯。缯彩镇方，命财质信。银钱驰马，逐位献陈。酒脯飞觞，祭神如在。伏惟四司五帝、土府真官。斡銮驾於九宫，降醮筵於十地。领纳诚礼，赐福留恩。使眷属无灾害之虞，宅宇有周圆之庆。经营叶泰，出入咸安。五土城隍，欢喜成就。再拜。　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　
　　次第二献，上香、上茶、上酒
　　臣谨重上启，真灵上帝、五土尊神。臣闻，造化之初，阴阳有物。变穴处巢居之代，归京城宫殿之朝。莫不涎坛范金，斧斤斲木。上栋下宇，城垒堤防。蚩尤拒敌於轩辕，兵甲遂流於后代。天文垂象，五行通变於百神；地理分形，八卦统成於万化。一十二辰之宫府，六十甲子之纳音。博古自此，而禁方上郡，因兹而避忌。举家动用，民庶行藏，先宜拣日拣时，利方而吉，况今国家诏命，使主新临公署，兴修茸之功，使宅动广深之役，莫非掘凿，焕赫重新。九宜难测於凶方，人物恐生於灾患，举家怀虑。户主知修，依道门谢过之科。醮设五方土德。伏惟五方五帝，十二时辰，土府城隍，宅神禁忌。纳阖宅之醮席，领斋主之虔祈。兴佑家宅，克昌盛族。蛾蚕结秀，仓箱资盈。宅宇功成，装修事遂。惟神惧喜，仰荷灵恩。再拜。
　　次第三献，上香、上茶、上酒
　　臣谨重上启，天父地母、五土尊神、阖座众圣，及诸灵位。臣谨为弟子，醮设百神。只谢五帝，尽赐威光。听兹关陈，许从谢过。领纳醮礼，鉴映苹蘩。佑助阖家，溢，昌人口。门庭受福，户牖欢心。愿从今醮之后，五帝顺行之化，四神和叙之恩。八卦兴八节之康，九宫降九天之庆。太岁正常生之道、太阴滋禄绶於人。将军专镇化之权，月将致福祥之任。青龙白虎，振威武於宅门；朱雀北玄，耀文章於户牖。玉堂金匮，天德明堂。长招富贵之人，永保门庭之禄。今则四向悬於宝镜，五方立於星刀，照十二位之正神，辟二八方之凶鬼。五色缯彩，质命五龙。五般钱财，献练五帝。奠斯醮礼，以谢百神。伏惟阖座尊神，特垂鉴佑。依方镇守，永致吉祥。祸去福归，灾消善集。利康人物，兴盛家门。在官者，禄受升荣；在私者，所求皆得。福星进照，积衅蠲消。宅舍光明，户庭肃睦。彩窗绣户，四时之喜气长盈；香合华堂，八节之嘉声益振。然后动凿兴工，四向无灾。眷属一门，以时康泰。瘟灾不起，风火无虞。仓库资对，无诸耗散。谢冥真於今夕，留福祚於此时。所献钱财，馑具烧化。臣及弟子，再拜奉送。
　　灵宝半景斋仪竟
　　
