玉箓生神资度开收仪
　　经名：玉箓生神资度开收仪。一卷。底本出处：《正统道藏》洞玄部威仪类。
　　玉箓生神资度开收仪
　　早朝
　　侍经白文
　　伏以玄元始炁，治三宝而结龙章；道德贞宗，映九天而成凤篆。洞真、洞玄、洞神之妙义，太玄、太平、太清之灵书。总之于万八千篇，秘之于三十六部。或炼金而为字，或揉玉以成文。玄之又玄，寂而又寂。所谓八公皓首，当时未判玄黄；九老白眉，阙后初分天地。无穷无极，乍沈乍浮，能方能圆，或隐或显。虚寂非有，怳忽若无。以致天宝诵之，以开天地之光；灵宝诵之，以度九幽长夜之魂。神宝诵之，以制灵；太乙诵之，以结形；九天诵之，以生神鬼。神闻之以升迁，凡夫闻之以长存，幽魂闻之以开度，枯灰闻之以发烟，婴孩闻之以能言，死骸闻之以还人。至於三宝神奥，万品玄根。秘玉笈而不传，赍金宝而方受。赞扬难尽，功德无边。以今钦奉纶音，崇修玉箓大斋，升荐某灵，进登清静，重念法界孤幽苦魂等众，不能尊其气，贵其形，爱其神，保其命，自取死坏，离其本真。一逝洞群，魔游魄不顾返。采集飞空，景旧爽多不存。罔明生化之方，竟坠沈沦之趣。今者严陈法会，肃启仙科。宝香芬馥於九天，慧炬照临於十地。以兹胜善，用悼魂灵。伏望金阙覃恩，玉清惠命。炼魂少阴之府，还神流火之庭。仰凭九过之经，径陟三天之境。法众运诚，志心皈命。
　　三皈依
　　宿命赞
　　侍经，开经
　　白文
　　经翻一过，声洞彻於九天；命度三途，魂不拘於十地。以今升坛第一过，转咏九天生神玉章。回向郁单无量天帝，祈恩升荐某灵，进登仙境，下及法界孤幽等众。当愿悟从前幻妄之躯，一真明了；解宿世萦缠之业，万罪荡除。长夜开清，神魂受炼。不入风雷狱，免飞戈飘戟之忧；再生胞命元，证炼炁成仙之果。了无罜碍，自在逍遥。稽首虚皇，修行经法。
　　敷座赞
　　静念如法
　　寂寂至无宗，至世世为仙家。
　　师题经
　　众讽经毕
　　解座吟
　　侍经回向
　　仰惟三境高尊，九天上圣。俯回慈造，同赐证盟。臣等讽诵宝章，已周一过。仰凭经法，升荐某灵，进登清静，下及法界孤幽，超离沈冥，上登道境。普及一切，均沾善利。稽首皈依，旋行赞咏。
　　步虚
　　旋行上香
　　师白文
　　宣疏或符
　　白将
　　宣关
　　焚化
　　侍经宣开，第二过经
　　一唱万真和，先伸讽咏之诚；二诵天地通，再举赞扬之典。以今升坛第二过，转咏九天生神玉章。回向上上禅善无量寿天帝，祈恩升荐某灵，进登仙境，下及法界孤幽等众。当愿闻经悟道，拔罪解冤。东宫颁救苦之恩，北府注上生之字。不入铜柱狱，免手抱以足登；再生胎命元，俾神完而气聚。超升道境，托化人天。稽首虚皇，修行经法。
　　敷座赞
　　请转法轮
　　师题经
　　众讽经毕
　　解座吟
　　侍经回向
　　仰惟三境高尊，九天上圣。俯回慈造，同赐证盟。臣等讽诵宝章，已周二过。仰凭经法，升荐某灵，进登仙境，下及法界孤幽，出离沈冥，超冲道境。普及一切，均沾胜利。法众如仪，旋行赞咏。
　　步虚
　　旋行，上香
　　师白文
　　宣疏或符
　　白将
　　宣关
　　焚化
　　侍经宣开，第三过经
　　宝范宣扬，今已周於三过，神魂受度，即拔出於九幽。以今升坛第三过，转咏九天生神玉章。回向梵监须延天帝，祈恩升荐某灵，进登仙境，下及法界孤幽。当愿欲海澄波，爱河息浪。累世修为之罪，自此消除；多生故误之愆，从兹解释。不入火翳狱，变热恼而为清凉；再生魂命元，得逍遥而无拘滞。混合空洞炁，欢乐太上前。稽首虚皇，修行经法。
　　敷座赞
　　请转法轮
　　师题经
　　众讽经毕
　　解座吟
　　侍经回向
　　仰惟三境高尊，九天上圣。俯回慈造，同赐证盟。臣讽诵宝章，已周三过。仰凭经法，升荐某灵，进登仙境，下及法界孤幽，出离幽冥，迁升道境。普及一切，均沾胜利。法众如仪，旋行赞咏。
　　步虚
　　旋行，上香
　　师白文
　　宣疏或符
　　白将
　　宣关
　　焚化
　　三闻经
　　复炉
　　下坛，谢师
　　念善
　　午朝
　　三皈依
　　宿命赞
　　侍经开，第四过经
　　自然九章，天真隐韵。诵之四过，魄尸开辟。以今升坛第四过，转咏九天生神玉章。回向寂然兜术天帝，祈恩升荐某灵，进登仙境，下及法界孤幽等众。当愿罪愆雪释，业障冰消。了悟死生之因，顿觉虚无之化。不入屠割狱，免肢体零落之忧；再生魄命元，遂蓬岛逍遥之乐。往生神仙界，控翮王母家。稽首虚皇，修行经法。
　　敷座赞
　　静念如法
　　寂寂至无宗，至世世为仙家。
　　请转法轮
　　师题经
　　众讽经毕
　　解座吟
　　侍经回向
　　仰惟三境高尊，九天上圣。俯回慈造，同赐证盟。臣等讽诵宝章，已周四过。用凭经法，升荐某灵，进登清静，下及法界孤幽，超离沈冥，上登道境。普及一切，均沾胜利。法众虔诚，旋行赞咏。
　　步虚
　　旋行，上香
　　师白文
　　宣疏或符
　　白将
　　宣关
　　焚化
　　侍经开，第五过经
　　灵音宣演，已周五转之功；亡者受持，悉赦多生之罪。以今升坛第五过，转咏九天生神玉章。回向波罗尼密不骄乐天帝，祈恩升荐某灵，进登仙境，下及法界孤幽等众。当愿悟从前之虚幻，乘今日之良因。善念顿生，恶根俱灭。不入金刚地狱，无拘囚系闭之忧；再生脏腑命元，证水火返还之妙。炼胎返本，得道成真。稽首虚皇，修行经法。
　　敷座赞
　　请转法轮
　　师题经
　　众讽经毕
　　解座吟
　　侍经回向
　　仰惟三境高尊，九天上圣。俯回慈造，同赐证盟。臣等讽诵宝章，已周五过。仰凭经法，升荐某灵，进登仙境，下及法界孤幽，出离沈冥，迁升道境，普及一切，均沾胜利。法众虔诚，旋行赞咏。
　　步虚
　　旋行，上香
　　师白文
　　宣疏或符
　　白将
　　宣关
　　焚化
　　侍经开，第六过经
　　九炁融结，成九天玄奥之文；六过翻宣，免六道轮回之苦。以今升坛第六过，转咏九天生神玉章。回向洞元化应声天帝，祈恩升荐某灵，进登仙境，下及法界孤幽等众。当愿回光返照，舍妄归真。勾销黑簿之名，游步黄华之野。不入火车地狱，永无裂体之忧；再生灵府命元，即证炼魂之果。了无凝滞，即遂消遥。稽首虚皇，修行经法。
　　敷座赞
　　请转法轮
　　师题经
　　众讽经毕
　　解座吟
　　侍经回向
　　仰惟三境高尊，九天上圣。俯回慈造，同赐证盟。臣等讽诵宝章，已周六过。仰凭经法，升荐某灵，进登仙境，下及法界孤幽，出离沈冥，迁升道境，普及一切，均沾胜利。法众虔诚，旋行赞咏。
　　步虚
　　旋行，上香
　　师白文
　　宣疏或符
　　白将
　　宣关
　　焚化
　　三闻经
　　复炉
　　下坛，谢师
　　念善
　　晚朝
　　三皈依
　　宿命赞
　　侍经开，第七过经
　　三洞飞玄炁，结云篆以成文；七诵重关开，振灵音而起死。以今升坛第七过，转咏九天生神玉章。回向灵化梵辅天帝，祈恩升荐某灵，进登仙境，下及法界孤幽。当愿来睹阳光，永辞幽暗。不入溟泠狱，无寒冰冻体之忧；再生元府元，受旸谷回春之气。一灵澄湛，三界遨游。稽首虚皇，修行经法。
　　敷座赞
　　静念如法
　　寂寂至无宗，至世世为仙家。
　　请转法轮
　　师题经
　　众讽经毕
　　解座吟
　　侍经回向
　　仰惟三境高尊，九天上圣。俯回慈造，同赐证盟。臣等讽诵宝章，已周七过。仰凭经法，升荐某灵，进登仙境，下及法界孤幽，出离沈冥，迁升道境，普及一切，均沾胜利。法众虔诚，旋行赞咏。
　　步虚
　　旋行，上香
　　师白文
　　宣疏或符
　　白将
　　宣关
　　焚化
　　侍经开，第八过经
　　八过演生神之旨，幽夜光明；神魂成返本之功，应时解脱。以今升坛第八过，转咏九天生神玉章。回向高虚清明天帝，祈恩升荐某灵，进登仙境，下及法界孤幽等众。当愿不迷本性，顿悟无为。断除爱欲之根，凝化真灵之炁。不入镬汤岳，免炉炭之煎熬；再生华府元，囿阴阳之陶冶。永作逍遥之侣，不拘逼合之群。稽首虚皇，修行经法。
　　敷座赞
　　请转法输
　　师题经
　　众讽经毕
　　解座吟
　　侍经回向
　　仰惟三境高尊，九天上圣。俯回慈造，同赐证盟。臣等讽诵宝章，已周八过。仰凭经法，升荐某灵，进登仙境，下及法界孤幽等众，出离沈冥，迁升道境，普及一切，均沾胜利。法众虔诚，旋行赞咏。
　　步虚
　　旋行，上香
　　师白文
　　宣疏或符
　　白将
　　宣关
　　焚化
　　侍经开，第九过经
　　万真朝帝所，瞻三色於空玄；九徧成人功，庆诸天之欢悦。以今升坛第九过，转咏九天生神玉章。回向无想无结无爱天帝，祈恩升荐某灵，进登仙境，下及法界孤幽等众。当愿乘机而悟，见善则迁。睹太上之慈光，度苦魂於丹界。不入普掠狱，兔金锤乱考之刑；再生神府元，证玉洞凝神之妙。乘兹道力，径陟仙阶。稽首虚皇，修行经法。
　　敷座赞
　　请转法轮
　　师题经
　　众讽经毕
　　解座吟
　　侍经回向
　　仰惟三境高尊，九天上圣。俯回慈造，同赐证盟。臣等讽诵宝章，已周九过。仰凭经法，升荐某灵，进登仙境，下及孤幽等众，永离幽冥，迁升道境，普及一切，均沾胜利。法众虔诚，旋行赞咏。
　　步虚
　　旋行，上香
　　师白文
　　宣疏或符
　　白将
　　宣关
　　焚化
　　侍经赞经
　　伏以天尊造大慈之化，泽及群生；至真演自然之章，功成九过。真风冲漠。梵炁弥罗。出乎太空之先，肇乎太乙之始。无色无绪，乍存乍亡。普济人天，开度魂爽。今时升荐某进登仙境，重虑法界。孤幽苦爽等众，在世之日，宿昔以来，未明有漏之色身，每纵多端之罪业。自从命谢，莫测转轮。解脱无由，超升末遂。若非救拔，难免沈沦。幸太上出书以度人，为神魂生根而复命。适来领众升坛，转咏自然九天生神玉章，已周九过。端用升荐某灵，下及孤幽等众。伏愿九真慈悯，九炁结凝。上以际乎九天，庆云覆于九府；下以观乎九地，祥光彻于九泉。沈魂滞魄尽超升，宿业旧冤齐解脱。罪如春雪，逢暖日以俱消；过若晴云，得清风而尽散。常清常静，无滞无凝。天精流焕，九宫飞生。胎结解根，诸尘漏尽。脱身阴府，稳步仙阶。八极宫中，永作逍遥之侣；九霄府内，常为游宴之房。回向已周，闻经如法。
　　三闻经
　　师收经
　　复炉
　　白灵朝辞
　　坛前，谢神王
　　下坛
　　引灵安幕
　　谢师
　　念善
　　玉箓生神资度开收仪竟
　　
