太上灵宝十方应号天尊忏
　　经名：太上灵宝十方应号天专忏。十卷(原抉卷一、卷三至九)。底本出处：《正统道藏》洞玄部威仪类。
　　太上灵宝十方应号天尊忏卷之二
　　尔时；妙行真人闻太上说善恶因缘，报对事已。礼拜赞叹，至诚苦切，重白太上曰：众生愚痴，沉迷世网，不能自觉。得免罪中，流转生死，常处苦处，上望慈尊，愿见开悟，使来生男女，归心善道，不落三涂。
　　太上曰：一切众生，舍身受身。无量劫来，身心情意，眼耳鼻口，构成诸罪。沉迷触法，内造外造。六情互起，更递相生。罪根增长，念念成非有无量之罪，数等尘沙。结习来久，总在身中，先缘今缘，从劫至劫，不可记识。一念归心，皆得清净。犹如明镜，前后尘垢，诸杂不净，积聚蔽翳，内外蒙暗。若一旦遇其良匠，拂拭磨洗，表裹光彻，洞照远近，明净如初。何以故？本来明净者也。众生亦然，神本清净，无诸滓秽。但受形之后，内外尘垢，渐染成愆。六根六欲，六情六入，六染六贼，六尘六识，分别是非，妄作秽弊。内暗外滋，失其真性。流浪死生，动成罪因，报对相缘，便入地狱，受诸苦恼，万劫沉沦。吾以慈悲，怜念众生，故从劫至劫，变化人间。或圣或凡，种种应身，方便教化，流传经戒，开悟度脱，使出苦恼。而众生薄福，不能觉悟，且诸天上圣、神仙真众，常欲人涤恶生善，则善神佑卫。若罪结在身，不知忏悔，则恶神祸之，生死受苦。一切众生，唯知外饰面目、衣服、手足，而不知内洗身心，以免罪结。若如面目、手足、衣服之类，勤加洗洁，则善必有归，咎将何及。今重分别，各当忏悔。
　　忏杀生品
　　太上告妙行真人曰：一切众生，过去见存，不念慈悲、杀害众生，啖食无厌。或为父母，以及己身，子孙眷属，追随凶吉，聚集乡闾，杀害众生，不可称计。或享祀祖先，祈赛社灶，杀害众生，亦不可计。或杀牛羊堵狗、驴马鸡( )，依人牧养之类。或杀獐鹿狐兔、虎豹豺狼，山林野兽之类。或杀鹅鸭乌鹊，鸠鸽鸱鸢、凫鹜鵁鶄，飞禽之属。或杀虫蛇虺蝎、蜂趸蚰蜒、蜈蚣蚣蝑、蝼蚁之类。或杀鼋鳖龟鼍、鱼虾鳣蟹、螺蚌蟆蛤，水虫之类。或杀蜣螂蠛蠓、负( )螟蛉，蚯蚓小虫之类。或杀蚊( )蚤虱、蜉蝣蚳蝝，( )蛸化生之属。或飞鹰驰犬，穷林竭泽，杀害众生。或张罗布网，放火烧山，杀害众生。或持弓抨矢，操刀执杖，杀害众生。或坐卧行立，手揉足踏，杀害众生。或起造宅舍，修筑垣壁，杀害众生。或耕田播植，穿坑出土，杀害众生。或剃草平地，采樵伐木，杀害众生。或摘花挽果，生蚕曝茧，杀害众生。或然灯热火，背明向暗，杀害众生。或引水入穴，热汤泼地，杀害众生。饮水食饭，沐发浴身，杀害众生。剖胎破卵，伤筋断骨，杀害众生。或开口举意，伸手动足，杀害众生。或对天尊大道，真经妙法，一切圣贤，杀害众生。或於天地三光之下，杀害众生。或於三元八节、十直斋日及风雨暝晦，杀害众生。或於玄坛灵观、道场法座，杀害众生。或因瞋怒愁恼，欢乐歌舞，杀害众生。或合和汤药，救疗病苦，杀害众生。或命绝手中，身亡刀下。或因征进。或为仇雠。或倚豪强。或恃财势。或断其头足，剥去皮毛，猛火煎烧，沸汤得煮。或生分子母，断其胎育。或攻绝命根，令其磨灭。或恐杀怖杀、毒药杀、咒骂杀。或自杀、教他杀、故杀、误杀、口杀、意杀、心杀、看杀、传言遣杀。如是等事，隐蔽在身，未曾发露，若无忏悔，永劫萦缠。归命虔诚，谨当信礼。
　　志心信礼，大圣至真元始天尊。
　　志心信礼，清都阐妙天尊。
　　志心信礼，乾坤开度天尊。
　　志心信礼，穹崇胜盖天尊。
　　志心信礼，转轮自在天尊。
　　志心信礼，超凌上境天尊。
　　志心信礼，回灵感天尊。
　　志心信礼，逍遥太虚天尊。
　　志心信礼，广大玄功天尊。
　　志心信礼，日月照天尊。
　　志心信礼，紫府垂惠天尊。
　　志心信礼，制威魔天尊。
　　志心信礼，受炼更生天尊。
　　志心信礼，高妙天尊。
　　志心信礼，大威力天尊。
　　志心信礼，梵形天尊。
　　志心信礼，柏空慧天尊。
　　志心信礼，度仙高妙天尊。
　　志心信礼，教化万物天尊。
　　志心信礼，常乐导天尊。
　　志心信礼，玉华灵耀天尊。
　　志心信礼，玄穹垂化天尊。
　　志心信礼，金颜天尊。
　　志心信礼，受经蕴天尊。
　　志心信礼，散流威德天尊。
　　志心信礼，至圣覃恩天尊。
　　志心信礼，识宿命天尊。
　　志心信礼，入法门天尊。
　　志心信礼，静气天尊。
　　志心信礼，洞观妙天尊。
　　志心信礼，九灵自在天尊。
　　志心信礼，天门高称天尊。
　　志心信礼，龙舆下济天尊。
　　志心信礼，慈悲五苦天尊。
　　志心信礼，香光德天尊。
　　志心信礼，宝相欢喜天尊。
　　志心信礼，轸念涂炭天尊。
　　志心信礼，能度脱樊笼天尊。
　　志心信礼，龙音慈救天尊。
　　志心信礼，无碍清净相天尊。
　　志心信礼，大慈悲救苦真人。
　　志心信礼，大慈悲太极真人。
　　志心信礼，大慈悲普济真人。
　　志心信礼，大慈悲妙行真人。
　　归依十方无上天尊，诸大真圣。某乙自从无量劫来，舍身受身，或曾犯如上杀生之罪，又或先祖、父母、子孙、眷属所犯如上杀生之罪，合逮及见今。某乙今日仰凭大慈之恩，咸得洗忏，冤对解脱，善缘增长。所杀一切毛群羽族蠕动之类，仗此殊功，并各生化，度脱逍遥。稽首十方正真三宝。
　　忏三业品
　　太上告妙行真人曰：一切众生，沉沦恶道，无由解脱者，皆因身、心、口，三业所犯。一者身业之罪，不念己身，受二仪陶育，三光临照，四时资养，五行生成，而不知荷戴愧畏。不念己身受父母长养，师尊教授，而不持孝奉。不念己身受国王大臣之庇化，不生忠敬。不念己身受一切圣贤掌括罪福录籍，而不信善恶报对，谓其自然长存，不觉不知，不畏不悔，不戒不慎，唯贪细滑，多受恶触，杀盗邪淫，不可胜计，非法乱常，酗酒自恣。二者心业之罪，无明之火，终日煎烧。六情三惑，驰竞无厌，万恶之由，自兹始也。或起偷盗上圣高尊、真经秘箓、灵祠净境，园林花果，供养法物等心。或起偷盗君国仓库、贤人长者以及卑贱愚劣，一切等物之心。凡百之物，起一念心，皆为偷盗。妄想好恶，生於内；善恶报对，起於外。又或起违负三光，轻量众圣心。或起阴谋私计，枉陷善人心。或起杀害众生，故伤物命心。或起谄曲狡伪，奸宄诬罔心。或起嫉人胜己，妬忌自恃心。或起教人作恶，令犯不义心。或起败人成功，破人作善心。或起离人骨肉，隔人恩爱心。或起违经背法，破斋犯戒心。或见一切形质，起诸欲心。或於一切凡圣，起诸愚痴心。或起背真向伪，信邪倒见心。或起自任愚鄙，不从善化心。或起损彼利此，害他自饶心。或起瞋怒憎嫌，悭贪戏弄心。或起与人一失，忘其平昔恩义心。或起毒语害人，美言致祸心。或起妄动梦想，放荡不正心。或起口是心非，面誉背毁心。或起急即归依，退无回向心。如是一切，非平等心，众生日有。三者口业之罪，一切男女，累积口过，与劫齐深。或啖食五味荤辛，血肉充养，形骸不生，惭愧而无厌足，终日自恣，恶口两舌，诳妄是非。或於至真大道，天地三光，宝经妙法，贤人长者，师尊父母，高下贫富，鬼神幽显。行於华言绮语，曾无信实。凡词咒咀，恶语诬毁，呵风骂雨，叱咤尊卑，调谑愚智，善言恶对，好结冤非，邪言侮人，巧词惑众，评量美恶，斗乱亲疏，诈伪作真，爱虚成实，论人之短，说己之长，添人咎恨，欲进其身，夸诞奸邪，抑屈良善。虽诵经教，内怀娇妄，曾不归依，自言功德。且夫至神聪直，安在谄求，祈祷无灵，便生谤毁。三业之罪，顷刻不无不知。积重沉舟，积恶堕己。今日归诚，愿皆忏悔。
　　志心信礼，大圣至真元始天尊。
　　志心信礼，资益善缘天尊。
　　志心信礼，飞步朱宫天尊。
　　志心信礼，长乐身天尊。
　　志心信礼，大妙高玄天尊。
　　志心信礼，冲升金阙天尊。
　　志心信礼，大信惠天尊。
　　志心信礼，出世因缘天尊。
　　志心信礼，金台清净光天尊。
　　志心信礼，德自在天尊。
　　志心信礼，太极无名天尊。
　　志心信礼，灵元天尊。
　　志心信礼，宝明天尊。
　　志心信礼，善香天尊。
　　志心信礼，咸承慧日天尊。
　　志心信礼，端靖真相天尊。
　　志心信礼，普扇真风天尊。
　　志心信礼，善观妙天尊。
　　志心信礼，金憧天尊。
　　志心信礼，善意愿天尊。
　　志心信礼，大光明天尊。
　　志心信礼，威德清净天尊。
　　志心信礼，玄慈拯济天尊。
　　志心信礼，宝光照无极天尊。
　　志心信礼，师子威仪天尊。
　　志心信礼，功德通王天尊。
　　志心信礼，普明观天尊。
　　志心信礼，天忧德天尊。
　　志心信礼，破烦恼光明天尊。
　　志心信礼，常静默天尊。
　　志心信礼，增益方便天尊。
　　志心信礼，栴檀德主天尊。
　　志心信礼，纯宝藏天尊。
　　志心信礼，宝辩天尊。
　　志心信礼，光明徧冥际天尊。
　　志心信礼，开通圣力天尊。
　　志心信礼，虚空相天尊。
　　志心信礼，仙灵含素天尊。
　　志心信礼，五云腾迹天尊。
　　志心信礼，念群迷天尊。
　　志心信礼，大慈悲救苦真人。
　　志心信礼，大慈悲拔罪真人。
　　志心信礼，大慈悲普济真人。
　　志心信礼，大慈悲妙行真人。
　　归命十方无上天尊，诸大真圣。某乙自从无量劫来，舍身受身，至于今日，所犯三业之罪，无量无边，隐蔽在身。又或先代所犯罪，及见今某乙受苦报者，仰凭大慈之恩，愿垂拯拔，三业原除，六根清净。免值九幽之下，风刀考身、铁戟撞心、洋铜灌口、拔舌之罪，并希度脱。稽首十方正真三宝。
　　释怨品
　　太上告妙行真人曰：沉沦恶道，生死苦恼，卒难解脱，展转对报者，无如怨结之罪深重也。一切众生，在弃贤世界，未能悟解善道。终日孜孜增长其业，不知怨恨於身无益。但自目前见事，发诸无明。或中心含蓄，空挠方寸。殊不知天地虚空司命司察及人身中司过之神，录其愤恨，奏上天宫，定其罪目。救下阴司，一入恶道，备受苦趣，再生人中，又相雠一。劫劫生生，无有穷已，皆由自作自受，如形有影，何能逃避。所以至人大则舍位舍身，小则捐华割爱，谨守空寂，不竞人我，正为去此怨恨也。且缘人於至亲，固合孝爱深重，反不和乐者多，皆是宿世怨恨之重，故令今生如此。且为人师尊父母、在长在上者，多责望其事奉报效，小不如宜，则生怨恨。为人子孙眷属者，多所望其恩爱荫育，如其不及，则怨恨生。若无责望，怨恨何有。或於天地三光、高真上圣，生於怨恨；风雨雷电、祁寒暑热，生於怨恨；君亲师长、六亲眷属，生於怨恨；田园家宅、五谷五味，生诸怨恨；麻帛彩纨、果实蔬茹，生诸怨恨；朋友交执、争名竞利，生诸怨恨；经求市易、入贱出贵，生诸怨恨；公私讼理、巧文曲词，志心信礼，灵元天尊。
　　志心信礼，宝明天尊。
　　志心信礼，善香天尊。
　　志心信礼，咸承慧日天尊。
　　志心信礼，端靖真相天尊。
　　志心信礼，普扇真风天尊。
　　志心信礼，善观妙天尊。
　　志心信礼，金憧天尊。
　　志心信礼，善意愿天尊。
　　志心信礼，大光明天尊。
　　志心信礼，威德清净天尊。
　　志心信礼，玄慈拯济天尊。
　　志心信礼，宝光照无极天尊。
　　志心信礼，师子威仪天尊。
　　志心信礼，功德通王天尊。
　　志心信礼，普明观天尊。
　　志心信礼，天忧德天尊。
　　志心信礼，破烦恼光明天尊。
　　志心信礼，常静默天尊。
　　志心信礼，增益方便天尊。
　　志心信礼，栴檀德主天尊。
　　志心信礼，纯宝藏天尊。
　　志心信礼，宝辩天尊。
　　志心信礼，光明徧冥际天尊。
　　志心信礼，开通圣力天尊。
　　志心信礼，虚空相天尊。
　　志心信礼，仙灵含素天尊。
　　志心信礼，五云腾迹天尊。
　　志心信礼，念群迷天尊。
　　志心信礼，大慈悲救苦真人。
　　志心信礼，大慈悲拔罪真人。
　　志心信礼，大慈悲普济真人。
　　志心信礼，大慈悲妙行真人。
　　归命十方无上天尊，诸大真圣。某乙自从无量劫来，舍身受身，至于今日，所犯三业之罪，无量无边，隐蔽在身。又或先代所犯罪，及见今某乙受苦报者，仰凭大慈之恩，愿垂拯拔，三业原除，六根清净。免值九幽之下，风刀考身、铁戟撞心、洋铜灌口、拔舌之罪，并希度脱。稽首十方正真三宝。
　　释怨品
　　太上告妙行真人曰：沉沦恶道，生死苦恼，卒难解脱，展转对报者，无如怨结之罪深重也。一切众生，在弃贤世界，未能悟解善道。终日孜孜增长其业，不知怨恨於身无益。但自目前见事，发诸无明。或中心含蓄，空挠方寸。殊不知天地虚空司命司察及人身中司过之神，录其愤恨，奏上天宫，定其罪目。救下阴司，一入恶道，备受苦趣，再生人中，又相雠一。劫劫生生，无有穷已，皆由自作自受，如形有影，何能逃避。所以至人大则舍位舍身，小则捐华割爱，谨守空寂，不竞人我，正为去此怨恨也。且缘人於至亲，固合孝爱深重，反不和乐者多，皆是宿世怨恨之重，故令今生如此。且为人师尊父母、在长在上者，多责望其事奉报效，小不如宜，则生怨恨。为人子孙眷属者，多所望其恩爱荫育，如其不及，则怨恨生。若无责望，怨恨何有。或於天地三光、高真上圣，生於怨恨；风雨雷电、祁寒暑热，生於怨恨；君亲师长、六亲眷属，生於怨恨；田园家宅、五谷五味，生诸怨恨；麻帛彩纨、果实蔬茹，生诸怨恨；朋友交执、争名竞利，生诸怨恨；经求市易、入贱出贵，生诸怨恨；公私讼理、巧文曲词，礼忏，灭除前件。怨恨之罪，俱得解脱。各当思省，未来之事。不更造作，免其世世生生，怨报无已。或沉或滞，或人或天，恶根永断，逍遥适乐，无复缠绵。稽首十方无上正真三宝。
　　太上灵宝十方应号天尊忏卷之二竟
　　太上灵宝十方应号天尊忏卷之十
　　师尊父母品
　　太上告妙行真人曰：一切众生，受大道天地而化，育而托质於父母。其父母提携乳哺，寒暑晦明，备极养育。及乎成长，即染习恶趣，淫荒嗜好，喜怒悲恼，三业十恶，六情六尘，六入六识，六根六贼，内外渐染，积成愆累，沉堕於弃贤杂恶世界，沦没於生死爱河幽牢。地狱种种苦处，虽具人事，与夫飞走无异也。若不因师为其破疑毁滞，开执除惑，示以三乘大法、百千妙戒、经箓符图、罪福斋法、长生秘诀、度世羽书，方便级引，检制修行，自迩及遐，超凡入圣，结无量之缘，拔有累之躯，上荐七祖，下济群生。是以师尊有度世之恩，父母有生身之德。恩德巍巍，广大无边。固合行思，遵敬动，怀孝养。奈何众生劣薄，自取沈沦，事奉师尊父母，曾无柔顺恭谨，侍养孝爱。始卒违息，先后无间。动生怨结，尽成愆过，不怀度世之愧，不起生身之报。若於诸恶，斯罪益重，如无回向，何以蠲原。今日某乙觉悔首谢，自从无始以来，至于今世。或舍身受法，奉道求师，为己及人，广传经戒。无奉师之意，乏信向之心。负约违科，积咎增过。又或於父母，失恭敬孝养之心，忘生身乳哺之德。如上之罪，无量无边，结在阴冥，招其报对。并仗广大威神，无穷惠力，令得洗忏，诸罪消溃，善根增长。若亡者再生人中，道缘坚固，速悟真乘，常得安和，不堕恶道，一心归命，恳志虔切，奉为师尊父母，信礼十方，大慈无上尊。
　　志心信礼，大圣至真元始天尊。
　　志心信礼，玄智远照天尊。
　　志心信礼，德化遐荒天尊。
　　志心信礼，浮紫霞天尊。
　　志心信礼，大乘空慧天尊。
　　志心信礼，万行圆满天尊。
　　志心信礼，大洞渊寂天尊。
　　志心信礼，悟万法天尊。
　　志心信礼，琼瑶盖天尊。
　　志心信礼，断迷惑天尊。
　　志心信礼，幽照无极天尊。
　　志心信礼，领众灵天尊。
　　志心信礼，和神物天尊。
　　志心信礼，法云流润天尊。
　　志心信礼，栖真至隐天尊。
　　志心信礼，志端妙天尊。
　　志心信礼，妙福无边天尊。
　　志心信礼，证道源天尊。
　　志心信礼，延光像天尊。
　　志心信礼，道含育天尊。
　　志心信礼，大光照天尊。
　　志心信礼，劝法无碍天尊。
　　志心信礼，法缘济天尊。
　　志心信礼，真相具足天尊。
　　志心信礼，太微光天尊。
　　志心信礼，保庆应权天尊。
　　志心信礼，玉京垂惠天尊。
　　志心信礼，湛寂凝玄天尊。
　　志心信礼，行圆虚界天尊。
　　志心信礼，权舆方便天尊。
　　志心信礼，神真妙閟天尊。
　　志心信礼，应缘常济天尊。
　　志心信礼，导世无为天尊。
　　志心信礼，轮万法天尊。
　　志心信礼，光德圆天尊。
　　志心信礼，无量增益天尊。
　　志心信礼，冲和净乐天尊。
　　志心信礼，玄隐无为天尊。
　　志心信礼，幽源不测天尊。
　　志心信礼，道慧圆天尊。
　　志心信礼，大慈悲救苦真人。
　　志心信礼，大慈悲拔罪真人。
　　志心信礼，大慈悲普济真人。
　　志心信礼，大慈悲妙行真人。
　　归依十方无上天尊，诸大真圣。某乙今日发无上道意，仗其大慈之力，应号如意。伏愿前生今世，授道师尊，已神未圣，已达未达，道心坚固，万试不干，速入大乘，证真常道，不生不灭，无沦无坏。又愿曩劫今身，七世父母，或沉或滞，已生未生，升入法门。众恶万缘，一时解脱，超凡入圣，合道成真。稽首十方正真三宝。
　　地狱品
　　尔时，妙行真人稽首上白曰：众品妙议，成所闻知。未审地狱苦处，复有几种，轻重若何。太上曰：所修既有等差，地狱岂无轻重。但人死之时，地司关奏上界诸天帝王、三元四司，定其罪目，轻重有配。复稽首敬问曰：死者，皆经地狱否？
　　太上答曰：若积习善行，有诸功德。上天已录生简，便即转形，还生福报。岂复更经地狱也。但积恶之人，命过之后，当受对报。或入酆都泰山二十六地狱，或入九幽十八地狱，或入东方风雷地狱，或入南方火翳地狱，或入西方金刀地狱，或入北方寒冰地狱，或入东北方鞭捶地狱，或入东南方焦然地狱，或入西南方热铁床地狱，或入西北方镬汤地狱，或入中央斧钺地狱，或入下方粪秽地狱，或入监天地狱，或入平天地狱，或入自然地狱，或入九平地狱，或入青诏地狱，或入玄天地狱，或入九正地狱，或入玄沙地狱，或入皇天地狱，或入禁伐地狱，或入北玄地狱，或入律令地狱，或入无间地狱，或入女青地狱，或入天乙地狱，或入太幽玄地狱，或入五岳之岳，或入四海九河之狱。如是等狱，幽牢苦闭，长夜寒庭，猛焰飞风，疾雷惊震，锋刀剑戟，铁杖金锤，铜柱铁床，身抱体卧，毒禽猛兽，霜牙雪齿，互加考责。以至灰河万派，毒浪千寻，浸渍其间，切楚何极。长驱猛吏，执罚神兵，百亿万众，种种拷掠，一日之中，万死万生。当此之时，追悔何及。动经一劫，罪毕受生。或作驴牛骡马，令人乘驾。或作羽毛鳞甲，令人屠戮。受此报已，方作人身。复又愚痴丑陋，神识不具。唯处下劣，手足亏折，眼目盲瞽聋哑，颠邪苦疾。加至饥寒冻饿，衣食不充，刑法备加，常在苦地，稍异畜类，未尝安处。皆自先业，何由逃避。若无忏悔，安能免之。是故归命一心，丹倒苦切，奉为师尊父母、宗亲眷属，次及某乙，远洎一切众生，忏除地狱，信礼大慈无上尊。
　　志心信礼，大圣至真元始天尊。
　　志心信礼，玄一天尊。
　　志心信礼，住元相天尊。
　　志心信礼，挥神妙用天尊。
　　志心信礼，群灵普卫天尊。
　　志心信礼，玄台勤德天尊。
　　志心信礼，高定智天尊。
　　志心信礼，默念无为天尊。
　　志心信礼，胜华潜耀天尊。
　　志心信礼，游寂处天尊。
　　志心信礼，紫府凝神天尊。
　　志心信礼，澄真净天尊。
　　志心信礼，紫极微观天尊。
　　志心信礼，太虚常寂天尊。
　　志心信礼，杳冥神化天尊。
　　志心信礼，至极安乐天尊。
　　志心信礼，最胜天尊。
　　志心信礼，端靖和光天尊。
　　志心信礼，华广德天尊。
　　志心信礼，清净真天尊。
　　志心信礼，和光隐妙天尊。
　　志心信礼，超冥际天尊。
　　志心信礼，度八难天尊。
　　志心信礼，乘景浮空天尊。
　　志心信礼，凝神生慧天尊。
　　志心信礼，湛相淳寂天尊。
　　志心信礼，极虚感天尊。
　　志心信礼，度幽海天尊。
　　志心信礼，飞形相天尊。
　　志心信礼，体真实天尊。
　　志心信礼，消魔试天尊。
　　志心信礼，悟劫天尊。
　　志心信礼，玄宫治天尊。
　　志心信礼，朝宴榑桑天尊。
　　志心信礼，宁抚万神天尊。
　　志心信礼，妙力宝真天尊。
　　志心信礼，南丹慧天尊。
　　志心信礼，开玄隐天尊。
　　志心信礼，启神化天尊。
　　志心信礼，百庄严天尊。
　　志心信礼，大慈悲救苦真人。
　　志心信礼，大慈悲拔罪真人。
　　志心信礼，大慈悲普济真人。
　　志心信礼，大慈悲妙行真人。
　　归依十方无上天尊，诸大真圣。某乙洎师尊父母，宗亲眷属，远及一切众生，自从无始以来，至于今日，曾未觉悟，动积冤愆。尚虑命过之后，入此诸大地狱，受斯责报，得无畏悚。并愿从今一忏，尽得消除，苦趣不经，善缘增长。亡者受生，幽牢罢对，快乐自然，永离恶道。稽首十方正真三宝。
　　发愿品
　　太上告妙行真人曰：吾向所宣妙义，一一罪福，各有等差；一一修行，皆示要径；一一法门，普皆开辟。所以为众生而言也，言直而理显，文通而义贯，除迷破疑，超凡入圣，尽在於此由，专诚取悟而已。而常念一切众生，不能广发大愿。心心济物，念念度人。或人或天，皆起平等。至于身心口意，耳鼻舌根，常能清净，坚固不退，动作卧息，皆能行之。损此利他，先人后己，积功於身，常行洗忏。罪根既灭，善芽日生，可不妙哉。敬礼慈尊，次发大愿。
　　志心信礼，大圣至真元始天尊。
　　志心信礼，通幽致理天尊。
　　志心信礼，五云浮驾天尊。
　　志心信礼，七宝林天尊。
　　志心信礼，愍爱一切天尊。
　　志心信礼，定空法藏天尊。
　　志心信礼，紫阳宝印天尊。
　　志心信礼，凝真妙趣天尊。
　　志心信礼，圆满智天尊。
　　志心信礼，玄独悟天尊。
　　志心信礼，垂法教天尊。
　　志心信礼，琼文受命天尊。
　　志心信礼，元洞恬净天尊。
　　志心信礼，玉清金相天尊。
　　志心信礼，无滞着天尊。
　　志心信礼，云荫无极天尊。
　　志心信礼，真源润天尊。
　　志心信礼，随缘会天尊。
　　志心信礼，平育无际天尊。
　　志心信礼，清穆休光天尊。
　　志心信礼，超形物外天尊。
　　志心信礼，影化虚宫天尊。
　　志心信礼，人天自在天尊。
　　志心信礼，上灵寿天尊。
　　志心信礼，大霄宾廷天尊。
　　志心信礼，朱莲妙相天尊。
　　志心信礼，左玄臻粹天尊。
　　志心信礼，皓气凌霄天尊。
　　志心信礼，太素分形天尊。
　　志心信礼，智先万物天尊。
　　志心信礼，耀无边天尊。
　　志心信礼，丹霞舒彩天尊。
　　志心信礼，浮玉光天尊。
　　志心信礼，宴鳌岛天尊。
　　志心信礼，紫阳卿天尊。
　　志心信礼，玄真举集天尊。
　　志心信礼，天璆振韵天尊。
　　志心信礼，妙宥天尊。
　　志心信礼，妙教天尊。
　　志心信礼，龙驾行天尊。
　　志心信礼，大慈悲救苦真人。
　　志心信礼，大慈悲太极真人。
　　志心信礼，大慈悲普济真人。
　　志心信礼，大慈悲妙行真人。
　　已上敬礼足，十方大慈应号天尊一千二百，大慈悲真人一百二十，重复稽首归依。以此无量善功，无边真诰，今日某乙发无上道心，奉为师尊父母、宗亲眷属，以及三涂五苦、九幽六道，乃至飞走蠕动、蠢蠢含生，发大誓愿：愿大道兴化，法教流通，一切生民，皆得闻见，悟道成真，获种种福。愿天地长久，覆载无穷，日月星辰，照临无极，循环合度，运转无亏。愿国王平等，动合道意，君臣和庆，祚嗣昌隆。愿九州清肃，永息妖氛，四海澄宁，华夷大化。愿四时顺序，百谷丰盈，民俗阜安，灾殃不起。愿山川呈瑞，土地和宜，五行舒调，万物蕃盛。愿一切大地鬼神，咸发道心，得成正道。愿江海龙王、山川龙王，各起善心，利济一切，轮升品位。愿大地山精石魅、土木百怪，更形变质，悟善归真。愿一切飞走蠕动，各生灵性。愿善信男女，道心坚固，升入法门，女转男身，聪明自在。愿山栖市隐，学道求仙，真心常固，速入大乘。愿沉痾苦疾，克得安宁，喑哑盲聋，聪明通利，拳挛跛躄，申息自在。愿一切三业，生生觉悟，莫起恶根，免堕苦处。愿怨结冤憎，皆得解释，愚痴者克得智慧，悭贪者克能舍利，散慢者克生恭敬，施舍者心心不退，善事者速皆成就。愿一切众生，觉悟幻身，修真正身。舍烦恼身，得端正身。舍爱欲身，得快乐身。舍罪业身，得福报身。舍有漏身，得无碍身。舍冤缠身，得逍遥身。舍夭短身，得长寿身。又愿一切众生，觉悟本心，从无明中来。舍瞋怒心，生欢喜心。舍嫉妬心，生和悦心。舍痴恶心，生慈慧心。舍杀害心，生愍恤心。舍悭贪心，生归向心。去虚妄心，生真实心。又愿一切众生，觉悟情意，从阴中来。去鄙恶情意，生广大情意。去忧恼情意，生恬畅情意。去嗜欲情意，生真净情意。去邪佞情意，生正真情意。又愿一切众生，觉悟其口，从无厌中来。去贪味口，得常诵真经口。去破善长恶口，得讲论真义口。去两舌斗乱口，得慈悲平等口。去咒咀是非口，得赞叹歌咏口。又愿一切众生，舍爱欲眼，得智慧眼。舍瞋怒眼，生慈悲眼。去视恶眼，生睹善眼。去窥观眼，生正道眼。又愿一切众生，舍闻恶耳，得亲善耳。舍淫乐耳，得清净耳。舍不净耳，得谛受经法耳。又愿一切众生，鼻去杂息，常得天供名香妙花之气。又愿一切众生，去诸邪恶妄动、虚假不正之想，常得雅直专一之想。又愿一切众生，无病无恼，无轮无化，无饥无渴，无祸无迍，无寒无热，无厄无苦，常得安乐。又愿一切冤憎，负命负财，负仁负义，永断牵缠，各获自在。又愿一切枷锁牢狱，危难苦厄，并得消除。又愿一切恶人，悉起善心，一切三灾，永得消释。愿十方地狱，变为十极净地，诸大地狱变作无量宝界。愿地狱惊震，化作仙乐，地狱猛火，化为凉风。地狱寒冰，变为春煦。地狱膏镬，化成莲池。地狱沸汤，化为法水。地狱刀山，变为莲峰。地狱戈戟，化为旌节。地狱火车，化作宝辇。地狱灰河，化为瑶池。地狱苦轮，化作法轮。地狱业风，化为清籁。地狱粪秽，化作香山。地狱吞火食炭，变为甘露入心。硖石逼身，化作云梯接道。地狱苦处，尽成乐国。爱河之上，霞作桥梁；苦海之中，云为舟楫。地狱罪籍，悉皆消废。受苦众生，一时解脱。地狱鬼官，升为仙官。地狱鬼神，升为仙侣。又愿某乙生生世世，受身舍身。发此愿心，坚固不退。天地可终，此愿无终。劫运可尽，此愿不尽。陵谷可迁，此愿不迁。川渍可竭，此愿不竭。人天共仰，生死同依。同会正真，成无上道。尔时，妙行真人闻是因缘，稽首作礼而作颂曰：
　　至圣开秘粹，度脱诸人天。大愿劫不尽，功德玄中玄。生死皆快乐，魔王自保全。无可无不可，共成无上仙。
　　元始天尊说经既毕，仙韶大举，真圣导从，即还上宫，十方清肃。於是妙行真人、诸天帝王及诸真众，欢喜作礼，要当奉行，流通救度。各各以龙书凤篆，金函玉蕴，题云：《太上灵宝十方应号天尊经忏》。稽首十方正真三宝。
　　太上灵宝十方应号天专忏卷之十竟
　　
