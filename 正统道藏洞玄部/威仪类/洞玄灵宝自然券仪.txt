洞玄度灵宝自然券仪
　　经名：洞玄度灵宝自然券仪。一卷。底本出处：《正统这藏》洞玄部威仪类。
　　洞玄度灵宝自然券仪
　　告斋竟
　　法师东向，三上香，叩齿三通
　　咒香
　　无上三天玄元始三炁太上老君，
　　召出臣身中三五功曹，左右官使者，左右捧香驿龙骑吏、侍香玉童、传言玉女、五帝直符，各三十六人出。关启此间土地里域、真官正神。臣今正尔烧香度事，愿得太上十方正真之炁，入臣身中，所启速达，径御太上无极大道至真玉帝前。
　　次长跪，又叩齿二十四通，出官
　　谨出臣身中五体真官、功曹吏，臣身中上三天执法开化、阴阳功曹、度出道消灾、散祸解厄君吏，各十二人。出臣身中治职君吏，某治建节监功大将军、前部效功后部效杀释庭令、驿庭丞、四部监功谒者，臣身中仙灵直使，正一功曹、治病功曹、左右官使者、阴阳神央吏、科车赤符吏、刚风骑置驿马上章吏、飞龙骑吏等，各二人出。出者，严庄显服，冠带垂缨，整其威仪。直使功曹，戴通天之冠，衣皂执单衣。正一功曹，冠朱阳之帻，着绛章单衣。使者，冠九德之冠，五色绶命单衣，腰带虎符，齐执玉版。直使功曹，住立四方。正一功曹，住立中央。治病功曹，营卫臣身中。左官使者，持幢在前。右官使者，建节在后。阳神央吏，立左。阴神央吏，立右。上部功曹，住立上方。中部功曹，住臣身中。促气功曹，催促十方。上部使者，远望上天。中部使者，远瞻八方。都官使者，匝绕臣身中。郎吏虎贲、察奸钩骑，都官仆射、天丁力士，收气食气吏，收神食神吏，收鬼食鬼吏，收邪食邪吏，收精食精吏，收毒食毒吏，诛符破庙吏，科车赤符吏，刚风骑置驿马上章吏，飞龙骑吏，屯住臣前后左右。功曹使者，严装事竟。罗列卤簿，关启灵宝官属，领仙监斋君将吏。天师所布下二十四治、三十六静庐、七十二福地、三百六十名山、昆仑等上官，三万六千神。日月星宿，纵玑玉衡，天地五帝，三界官属将吏，及道上二玄三元，四始四面，方位风气，注气甲子，诸官将吏考召君。东九夷胡老神君、南八蛮越老神君、西六戎氏老神君、北五狄羌老神君、中央三秦伧老神君，五岳四渍丘沼君，诸庙神在所高山，山川溪谷，山林孟长，十二溪女，根原本始土地之主、社稷将吏，一时严装，与臣身中功曹使者、飞龙骑吏，上启太上无极大道太上大道君、太上老君、太上丈人、无上玄老、十方无极大道道德众圣天尊、至真大帝、天帝天师君、灵宝监斋大法师，诸官君。臣生长魔俗，沉沦季业。骯乐荣华，千载庆会。谬见标拔得预大化，三师盟授三宝尊经。供养尊礼，以求所愿。荷恩隆重，喜惧交拎。臣受法之日，要当宣通法音，赞扬大化，传授后学，开度天人。今有某府某县乡里，太一道士，男女官真人某甲禀性慈仁，忠贞孝顺。虽处浊俗，抗志高迈。洁己清行，仰慕神仙。已受至法，太一符契。今资信投诚，求受太上洞玄灵宝玉文真经宝符。丹诚嫌至，不可违逆。臣辄依法与某甲对斋日限事竟。今破券度经，谨拜黄缯赤章一通，功曹使者飞龙驿骑以时腾奏，上诣太上。曹章露在玉案，上分别请省。
　　次读章毕，叩齿三通日臣重因众真上官功曹使者飞龙骑吏，分别关奏。操臣所授某甲无上至真五篇大经，破券赤素章一通。上闻清玄御前，无令下官故气。邀截公丈，令不上达。臣闭口气升，章到三天。曹伏须告报。
　　拜章竟，因长跪曰具法职某岳先生臣某上启，太上无形无名、虚无自然、至真大道、无上元尊、太上大道君，十方无极大道道德众圣天尊，玄中大法师，太极真人，玄一三真人天师君。臣以下愚行尸臭肉，宿命绿会，谬荷非分。进受大法三宝尊经，未能栖隐幽林，超绝尘迹。又不能敷宣皇教，广建福田，济度苦厄，立功补过。而混同常人，魔俗不别。大道之恩，赐全首领。得有今日，视息三光。恩深施重，实在罔极。臣某诚惶诚恐，顿首顿首，死罪死罪。盖闻真经尊贵，非凡陋之徒所可施行；妙义渊迹，非贱臣小子浅识肉眼所可仰瞻。臣侥幸之运，遭遇际会；三洞御世，换选种人。得以秽质，叨忝灵文。臣受经始浅，未宜宣露。今壬辰之运，太平已近。祸福交行，自非得道之夫。年劫难保，虽人心难测。贤者勤求，不宜闭绝。谨有某府县乡里某道士某甲，耽玄注真，怯弃荣华。毕志上契，愿乐神仙飞腾之道。丹情苦至，翘慕勇猛，请受尊文。今建置玄科，分券授经。告誓三官，约不妄宣。谨以上闻，须报施行。
　　启事毕，便分券契未授，师还北向，弟子左转向南，长跪，擎丹水当心，师北向呎曰具法职某岳先生臣某，敢告丹水，某府县乡里，甲乙年如干岁，奉承黄赤王一太一一言之诀，所叨已大。今操辞立誓投命，诣臣求受太上灵宝至真五篇
　　太真道经。向已为拜黄表章素，列启太上众尊愿监盟君吏、灵宝君、灵宝丈人、天官地官水官三官君吏，及某家七世祖考监，见某甲自来求生，斋戒投心，所受灵宝妙经旨诀约。承案大法，奉遵俯仰。检口慎行，弃诸色累。断绝外想，静心夷默。专志在法，不得混浊。更相招引，以乱真气。常行大慈，广度一切。国安民丰，四海宁一。七祖父母，皆得升度。身入光明，早生人中。大劫运终，同飞上清。其未仙度，五八为期。不得中泄，妄传非其人。愆盟负信，轻漏灵文。生死父母，长役幽夜。风刀万劫，不得有怨。违诸禁戒，一如明真之文。弟子某甲承真告命，法师口· 诀，不敢违负。妄传非其人，殃延甲身。要不负上下中央，四面八方，正真神明。今共吞盟丹水。案法斋戒，修行妙旨。乞弟子及师，得度天灾。阳九百六，甲申大厄。从劫到劫，无有亏盈。日月同晖，三宝齐轮。伏受灵宝君灵宝丈人，三洞天文见生之法。咒毕，三唼丹水，授券。授券竟，师起烧香，散花，巡诵五真人颂一首毕。弟子辄礼再拜。都毕，弟子长跪，执法信。师叩齿三十六下，心存五藏之色，令备具合成宝盖之云罗，覆经师徒，而咒曰：天书简不烦，道德自备足。修之必神仙，当复何所欲。文耀太无间，焕然而朗郁。传授悉依法，泄慢堕地狱。
　　毕，弟子三拜受经。又方礼一拜，周十方。从北始，东回而周也。想见太上十方真形，如方像矣。师诵三涂五苦歌颂。毕，师诵智慧三首，说法，授十戒，度事竟。言功复官。
　　洞玄度灵宝自然券仪竟
　　
