洪恩灵济真君集福午朝仪
　　经名：洪恩灵济真君集福午朝仪。撰人不详。一卷。底本出处：《正统道藏》洞玄部威仪类。
　　洪恩灵济真君集福午朝仪
　　法事如式
　　各礼师存念如法
　　请宣神咒
　　丹华流映，宾芝生光。神精彻幽，散灵八方。真符摄炁，啸命朱童。三光敷焕，注我绛宫。赤神安镇，玉香溢充。洞映形外，表裹发光。身生水火，独步飞行。和：与道合真。
　　呜法鼓二十四通
　　太上玄元五灵老君，召出臣身中三五功曹，左右香官使者，侍香金童，传言玉女，直日香官，功曹使者，三炁正神。速上关启查边魏赵刁五大元帅，岳许二元帅，天丁力士，左右神官。臣今升坛法事，钦奉圣旨，崇修斋醮，集福邦家，其诸丹悃，已录告闻。愿得正真生炁，下降流入臣等身中，令臣所启之言，速达九天金阙洪恩真君、九天玉阙洪恩真君圣前。
　　请称法位
　　具位臣某，与临坛官众等，谨同诚上启：
　　九天金阙明道达德大仙显灵溥济清微洞玄冲虚妙感慈惠护国庇民洪恩真君，
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君，
　　圣父齐王忠武翊亮真君，
　　圣母仁寿淑善仙妃，
　　圣妃泾国夫人顺助仁惠真应仙妃、
　　卫国夫人善助慈懿恭静仙妃，
　　圣兄唐王、洪王、鄂王、广陵王，圣舅护国公：奉国公，圣婿武安侯、宁国侯，圣子保大侯，彰信侯、保信侯、保宁侯、武宁公，圣侄昭德侯、安定侯、太宁侯、圣孙武昌侯、南昌侯，圣子圣孙圣侄列位公侯，唐王后明肃仙妃，洪王后仁慈仙妃，鄂王后顺懿仙妃，广陵王后善庆仙妃，圣女冲懿仙姬、明懿仙姬，圣妇善懿夫人、仁柔夫人、惠顺夫人、昭懿夫人、顺恭夫人、明哲夫人、恭懿夫人、靖懿夫人、昭穆夫人、慈孝夫人、圣妇列位夫人。上清大洞箓天机院雷霆省天文院地府诸司承行官将，驱邪捉祟，传符勅法、消灾度厄、逐凶辟怪、监坛护法、观察巡捕将军、太岁尊神十二月将，本命元辰星官，风雷雨部仙众，左右丞相太宰少宰，六部尚侍内府公卿，左右注生注寿上宰，左右司禄司福上宰，左右侍从通事舍人，在官庶司所属曹僚列位公卿，左右福禄司所属二十四司曹官典，左右引进仙官，内侍顺成夫人、昭华夫人、容华夫人、修容夫人、修仪夫人、昭仪夫人、内典妇功夫人、丝枲夫人、莞库夫人、帐籍夫人、度支夫人，女府女史列位才人，女祝女御列位贵人，内殿内侍内典列位圣眷夫人，燕喜堂内注生司天乙注生神后、太乙监生神后，司禄司命上相夫人，守胎卫房夫人，保胎护命夫人，左右慈训夫人，保傅夫人，左右掌籍夫人，掌印夫人，诸宫乳哺夫人，抱送夫人、抚育夫人、托生化婆神，永安留守查元帅，武安留守边元帅，节度使左监门魏元帅，都统军使右监门赵元帅，都监军使先锋刁元帅，五帅部下精兵猛将，左右岳、许二元帅，左右行宫侍御从官，司禄、司勋、司士、司书列位曹僚，司农、司稼、典丝、掌葛列位曹僚，司市、掌货、考工饬材列位曹僚，厨官、优官、伶官，天捷、神捷、人捷，掌卜、掌签、掌杯、掌鸾，传梦童子，神局节级，直殿直符香官使者，灵济宫土地合属威灵。恭望圣慈，俯垂洞鉴。
　　臣闻洞阳赤炁，光芒莹发於灵图。飞云丹霄，垂荫仰瞻於羽盖。玄奥深窥於蕴妙，至真俨睹於光临。希阳景以融春，彤墀雾暖，遵朝仪而接昼，紫极风清。感通造化之机，流演仙真之教。瑞彩交飞於日表，琅音响彻於云层。拳拳演教之诚，耿耿对扬之志，顾瞻如在，降鉴非遥。具有丹诚，已伸敷告，按如词旨，备切精虔。惟感恩答贶以兼颙，致祝国延禧而并切。班催鹭序，迢迢昼漏之闻；香暖螭头，穆穆光风之转。顾圣真之鉴享，极幽显以交孚。以今午朝，升坛行道，请法众等，运兹初捻上香，和：香至灵济宫，徧九天金阙成华盖，供养九天金阙洪恩真君。愿此香烟，供养九天金阙洪恩真君、灵济官真仙圣众。臣等皈依洪恩灵济宫真仙圣众，愿以是捻香功德，洪惟九天金阙洪恩真君，九天玉阙洪恩真君，五岳储灵九天品位。文牵锦绣，灿然星斗之垂芒；雨露恩光，妙矣枢机之斡运。翊扶皇极，泽润群生。今故烧香，自皈依真君大圣众至真之德，得道之后，保天长存，和：与道合真。
　　昼刻传呼，天颜有喜，揆宿心而寅事，因朝谒以申祈。以今午朝，升坛行道，请法众等，运兹二捻上香，和：香至灵济宫，遍九天玉阙成宝盖，供养九天玉阙洪恩真君。愿此香烟，供养九天玉阙洪恩真君、灵济宫真仙圣众。臣等皈依洪恩灵济官真仙圣众，愿以是捻香功德，上祝皇帝陛下，恭愿尊居大宝，永庇寰区。地久天长，跻万年之圣寿；海涵春育，启兆姓之欢心。边陲无兵革之尘，田野遂耕桑之业，肾良光辅，海宇清宁，隆至治之嘉征，绵太平之景运。今故烧香，自皈依真君大圣众至真之德，得道之后，保天长存，和：与道合真。
　　万圣同明，一光溥及，惠日弘开於丹景，慈光仰睹於灵宫。以今午朝，升坛行道，请法众等，运兹三捻上香，和：香至灵济宫，徧九天宫阙成云盖，供养灵济宫真仙圣众。愿此香烟，供养九天金阙洪恩真君、九天玉阙洪恩真君、灵济宫真仙圣众。臣等皈依洪恩灵济宫真仙圣众，愿以是捻香功德，归流储宫藩屏、宰辅臣僚、天下人民、寰中庶类。伏愿茂隆三善，协辅万机。缉熙光明，德业日新於圣学。体信达顺，修治上契於天心。百福骈蕃，千祥咸集。未兆之忧虞永息，方来之喜庆骈臻。克跻仁寿之祺，茂协和平之福。今故烧香，自皈依真君大圣众至真之德，得道之后，永保长生，和：与道合真。
　　唱方
　　忏方
　　一二启
　　三礼
　　重称法位
　　具位臣某，与临坛官众等，谨重诚上启圣位。臣闻大钧播物，溥生意以周流。至诚感神，冀诚心之仰格。当羲御正中之际，肃鸳行事上之朝。象存九色之光，十方交映。响应八鸾之唱，万范开张。臣等钦奉旨命以皈酬，奉醮科而敬事。苹藻有严於礼意，顾享非遥；香花焕肃於坛仪，对扬惟谨。光瞻玉陛，班列瑶阶。纵万劫之无明，业缘未洗。昧三乘之谛义，道念徒勤。首希宽贷之仁，庶竭恳祈之至。上愿皇图广大，宝祚尊安。万年之宗社灵长，四海之车书永久。储宫隆温文之德，光辅万机。宗藩同夹辅之勤，延祥百世。更冀五行顺序，六气迎和，人同齐爱之慈，物遂生成之性。教科光显，道化兴
　　行，一切含灵，同圆种智。则上明真君大慈之化，下副臣等皈命之诚。谨启以闻。
　　十二愿
　　存神烧香
　　香官使者、左右龙虎君、侍香诸灵官，当令臣向来午朝升坛行道之所，自然生金液丹碧芝英，百灵众真，交会在此香火炉前。当愿精诚孚感，福禄来崇，神明永赐於匡扶，家国咸臻於清浄。十方仙童玉女，接侍兰烟，传臣向来所启之词，速达径御九天金阙洪恩真君、九天玉阙洪恩真君圣前。
　　出堂颂
　　出户
　　洪恩灵济真君集福午期仪竟
　　
