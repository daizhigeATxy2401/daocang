洞玄部威仪类 
　　太上慈悲九幽拔罪忏
　　经名：太上慈悲九幽拔罪忏。十卷。底本出处：《正统道藏》洞玄部威仪类。
　　太上慈悲九幽拔罪忏卷之一
　　尔时元始天尊，时游十方世界，天上地下无所不经，至大福堂国，见虚皇道君，为十方国土、一切众生、善男女等，心生厌故，遂即分身应变，口吐五色琼光，遍照十方无不明彻。尔时男女及诸四众，昼夜惶惧，悲声叹泣，瞻仰尊颜，稽首顶礼，叩头博颡，肘行膝步。诸禽杂兽，并皆如是。一切众生，诸方仰视，寂绝形影，莫知所寻。尔时，虚皇道君，慈愍众生，分身下界，安坐碧霞神宝之座，念彼众生如常说法，演教化人。一切含灵， 及诸禽兽，皆来诣座，稽首作礼，步步而前。重遇道君，欢喜踧踖。是时，座下有一真人，名曰普救，从众中出，稽首作礼，上白天尊，愿闻演说。十方男女，生可获福，死得受生，作何因缘，得遂本愿。
　　天尊告曰，汝可复坐，静念在心，一切因缘，吾为解说。天尊言，十方世界，皆有天堂。若有男女，常礼十方应号天尊，当生可获福，死得受生。於是普救真人，及诸四辈，长跪齐心，而听演说。尔时，天尊先说，东方青灵始老苍帝、九炁天君，华林境界，其有真人，名曰静境无极之国、惠静庄严。若人临终之日，愿生彼国，当礼东方应号天尊，长跪忏悔，免恒沙罪障，获无量善，因炼质澄神，登真悟道。众等至心，今当敬礼。
　　人各恭敬
　　志心朝礼，慈悲三宝天尊。
　　志心朝礼，寻声救苦天尊。
　　志心朝礼，东方玉宝皇上天尊。
　　志心朝礼，普慈护国天尊。
　　志心朝礼，大忍无碍天尊。
　　志心朝礼，东华上相天尊。
　　志心朝礼，清宫演化天尊。
　　志心朝礼，仙灵妙宝天尊。
　　志心朝礼，含和虚极天尊。
　　志心朝礼，九天积善天尊。
　　志心朝礼，皇上真老天尊。
　　志心朝礼，元灵隐曜天尊。
　　志心朝礼，金阙玉童天尊。
　　志心朝礼，凝心玄应天尊。
　　志心朝礼，灵都大度天尊。
　　志心朝礼，玄灵至德天尊。
　　志心朝礼，高上太虚天尊。
　　志心朝礼，圆通妙极天尊。
　　志心朝礼，开明真相天尊。
　　志心朝礼，宝胜元和天尊。
　　志心朝礼，宝藏圆极天尊。
　　志心朝礼，玄明真定天尊。
　　志心朝礼，众智成满天尊。
　　志心朝礼，金华上相天尊。
　　志心朝礼，真行明因天尊。
　　志心朝礼，威光宝际天尊。
　　志心朝礼，开通信悟天尊。
　　志心朝礼，慧解明智天尊。
　　志心朝礼，紫虚上极天尊。
　　志心朝礼，虚心普照天尊。
　　志心朝礼，惠源广润天尊。
　　志心朝礼，正觉垂训天尊。
　　志心朝礼，真智照极天尊。
　　志心朝礼，仙度妙宝天尊。
　　志心朝礼，紫阳灵应天尊。
　　志心朝礼，妙意无边天尊。
　　志心朝礼，金光善惠天尊。
　　志心朝礼，玄虚真行天尊。
　　志心朝礼，惠空度脱天尊。
　　志心朝礼，庄严玄觉天尊。
　　志心朝礼，灵感遍通天尊。
　　志心朝礼，虚皇降照天尊。
　　志心朝礼，妙极真源天尊。
　　志心朝礼，玄应惠明天尊。
　　志心朝礼，宝相真阳天尊。
　　志心朝礼，凝神湛照天尊。
　　志心朝礼，法云普润天尊。
　　志心朝礼，虚明远览天尊。
　　志心朝礼，法相圆满天尊。
　　志心朝礼，妙意端严天尊。
　　志心朝礼，本际玄微天尊。
　　志心朝礼，冲真寂照天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　志心归命，十方常住三宝。臣等忏悔累劫以来过误之罪。众等暗昧，不省前非，或造作恶缘，施为信意。心如火盛，炎炎而不拣媸妍；意似刀锋，凛凛而不论强弱。积时累日，经月逾年，未遇首陈，虑遭涂炭，冰池火柱，剑树镬汤，寒即痛心，热来焦体，断筋伤骨，腐腹糜肠。如此罪元，乞垂涤荡。
　　天尊言，若有善男子、善女人，未终之者，虽然造罪，亦复修福。在生修福，十分得八；将福补罪，多少始知。若当过去造诸功德，七分之中，惟获其一，计功补过，福乃有余，如此比量，始名得一。若将善功，补罪不足，即当涉历三涂，受诸苦恼。一日一夜，万死万生，备受诸苦。若有亡人，临终之日，诸方请师，及见在男女、香火知识同於一处，烧香忏悔，受戒诵经，先取亡人身上衣物，将对香火，忏悔受戒。从身亡之后，三七日内，别置清净之所，安立道场，燃灯续明，赞咏行道，鸣锺礼拜，虔恳投诚。所以尔者，急修功德。初亡之人，方开道路，得悟东西，乘此善缘，往生极乐。先亡获救，见在蒙恩。忏悔既终，志心敬礼。
　　人各恭敬
　　志心朝礼，妙乐威光天尊。
　　志心朝礼，普照幽冥天尊。
　　志心朝礼，法缘无尽天尊。
　　志心朝礼，随机赴感天尊。
　　志心朝礼，正智玄虚天尊。
　　志心朝礼，惠日流光天尊。
　　志心朝礼，琼华炳耀天尊。
　　志心朝礼，浮香远览天尊。
　　志心朝礼，飞云广覆天尊。
　　志心朝礼，普度药王天尊。
　　志心朝礼，海空惠解天尊。
　　志心朝礼，慈悲兴乐天尊。
　　志心朝礼，虚皇普济天尊。
　　志心朝礼，法灯朗照天尊。
　　志心朝礼，高上太虚天尊。
　　志心朝礼，大慈救苦天尊。
　　志心朝礼，安住至乐天尊。
　　志心朝礼，玄和妙宝天尊。
　　志心朝礼，无为定惠天尊。
　　志心朝礼，玄虚严静天尊。
　　志心朝礼，惠量应物夭尊。
　　志心朝礼，庄严素德天尊。
　　志心朝礼，虚玄至极天尊。
　　志心朝礼，妙奉自然天尊。
　　志心朝礼，慈悲救度天尊。
　　志心朝礼，无名宝相天尊。
　　志心朝礼，法云垂荫天尊。
　　志心朝礼，慈恩广化天尊。
　　志心朝礼，玄津普润天尊。
　　志心朝礼，云和积善天尊。
　　志心朝礼，大惠凝湛天尊。
　　志心朝礼，广开戒定天尊。
　　志心朝礼，嘱累法宝天尊。
　　志心朝礼，冥神洞照天尊。
　　志心朝礼，崇仙开化天尊。
　　志心朝礼，大弘正法天尊。
　　志心朝礼，无边普度天尊。
　　志心朝礼，法桥广济天尊。
　　志心朝礼，德藏包含天尊。
　　志心朝礼，权变应现天尊。
　　志心朝礼，威德大慈天尊。
　　志心朝礼，炎光灵耀天尊。
　　志心朝礼，丹元光妙天尊。
　　志心朝礼，朱明法本天尊。
　　志心朝礼，慧命凝常天尊。
　　志心朝礼，丹灵定慧天尊。
　　志心朝礼，威光度脱天尊。
　　志心朝礼，金阙化身天尊。
　　志心朝礼，逍遥快乐天尊。
　　志心朝礼，火炼丹界天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲拔难真人。
　　志心朝礼，大慈大悲定惠真人。
　　志心朝礼，大慈大悲济苦真人。
　　志心朝礼，大慈大悲上生真人。
　　礼三宝已，复次忏悔
　　志心归命，十方常住三宝天尊。忏悔累劫以来，过误之罪。众等托荫父母胞胎，或富或贫，或贵或贱，或善或恶，或女或男，莫省轮回，难分终始。前虽忏悔，虑有不周。一切冤愆，咸希洗雪。
　　天尊言，若有善男子、善女人，欲使临终之日，愿生十方妙乐境界者，当以洁净身心，洗除秽垢，严整衣服，舍己资财，烧众妙香，请师礼忏，悬诸旛盖，音声赞咏，供养三宝，口诵尊经，一切庄严，善依言说，真法智惠，不可思议。计斯众生，观此肉身，从空至空，寂灭假合，地水火风。若有休聚败坏，精进行道，可得拔度，随意止住，福果必登，真心具备，出离地狱，受乐自然，得见大道。尔时，元始天尊告太上道君曰，卿与普救真人，游行十方，见有汝等弟子，愿生於十方快乐之国，无极无穷，不可称计。于时天尊道君、诸天圣众、所有清静之境，亦无极量，不可称说。我於大众中，为诸四辈未显之界一切众生，晓示妙境内外三界，诸如国土飞天真人、得道圣众，所有名讳，略示缘由。若能精心奉礼，功满三千，布施众生，勤行无怠，当生净境，不滞幽牢，悉愿归依，稽首作礼而退。
　　太上慈悲九幽拔罪忏卷之一竟
　　太上慈悲九幽拔罪忏卷之二
　　尔时，元始天尊为普救真人，演说东方青灵始老苍帝、九炁天君，华林境界、无极之国，惠静庄严。既竟重为演说，东南方梵炁天君，碧霞境界，其有真人名曰，真安无极之国，妙寂庄严。若人临终之日，愿生彼国，当洁己清斋，请师奉礼，东南方应号天尊，长跪忏悔，免恒沙罪障，获无量善因。炼质澄神，登真悟道，众等至心，今当敬礼。
　　人各恭敬
　　志心朝礼，东南方好生度命天尊。
　　志心朝礼，慈风广扇天尊。
　　志心朝礼，法身出世天尊。
　　志心朝礼，无碍自在天尊。
　　志心朝礼，巧说法相天尊。
　　志心朝礼，增益惠解天尊。
　　志心朝礼，善权方便天尊。
　　志心朝礼，至寂澄明天尊。
　　志心朝礼，智惠无等天尊。
　　志心朝礼，太微应号天尊。
　　志心朝礼，通玄定相天尊。
　　志心朝礼，洞鉴幽明天尊。
　　志心朝礼，梵明弘教天尊。
　　志心朝礼，安乐胜报天尊。
　　志心朝礼，升玄至极天尊。
　　志心朝礼，妙光宝胜天尊。
　　志心朝礼，中和大惠天尊。
　　志心朝礼，一乘虚极天尊。
　　志心朝礼，玄宗诞应天尊。
　　志心朝礼，无量威化天尊。
　　志心朝礼，宣辉妙觉天尊。
　　志心朝礼，冥神洞宴天尊。
　　志心朝礼，金映护魂天尊。
　　志心朝礼，西灵惠照天尊。
　　志心朝礼，四极显真天尊。
　　志心朝礼，玄真九老天尊。
　　志心朝礼，上圣十华天尊。
　　志心朝礼，四虚普照天尊。
　　志心朝礼，真元七照天尊。
　　志心朝礼，二素皓灵天尊。
　　志心朝礼，金门演教天尊。
　　志心朝礼，太华上极天尊。
　　志心朝礼，空洞虚皇天尊。
　　志心朝礼，玄光度世天尊。
　　志心朝礼，九空太素天尊。
　　志心朝礼，灵耀八景天尊。
　　志心朝礼，七觉照疑天尊。
　　志心朝礼，三素光明天尊。
　　志心朝礼，大洞景华天尊。
　　志心朝礼，无上真如天尊。
　　志心朝礼，元和宝胜天尊。
　　志心朝礼，定光命禄天尊。
　　志心朝礼，皓华素德天尊。
　　志心朝礼，妙宝净光天尊。
　　志心朝礼，真明虚极天尊。
　　志心朝礼，冲和灵应天尊。
　　志心朝礼，太和高上天尊。
　　志心朝礼，虚极妙灵天尊。
　　志心朝礼，宝华元梵天尊。
　　志心朝礼，净藏秘景天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　至心归命，十方常住三宝。臣等忏悔身业之罪，自从生诞，形体分张，首负圆天，足履方地，肌尸秽丑，骨血腥凡，不蔽星辰，恒干风雨，累此阳过，必犯阴愆。凭此善缘，咸希忏洗。
　　天尊言曰，若有善男子、善女人，为其亡人，初终百日、周年远忌，造诸经像斋供，财货虽多，获功弥少。但缘心但慢易，意且粗疏，残食献斋，余财设像。一舍一悭，或作或休，名价虽高，计功全寡。或触之以荤杂，或舍之以狐疑，致使获功，三分惟一。譬如衣服，裁截虽了，竟久不缝，必欲人着在身，未审从何惯带。盖缘有初无末，是以功绩不成。若人造诸经像，设诸斋食，及施与法师物等，一分失落，隐没差殊。其福不成，何劳须造，徒费财货，枉用初功，见在招殃，亡人获罪。即使重沦地狱，再受冥愆，苦楚切身，饥寒备体，逡巡不过，竟久难存，铁杖穿心，火丸燋口，重重须受，一一皆偿。走避无门，窜身何地，殃延七祖，祸及九玄，莫议逍遥，空思善果，纵生追悔，难免前非。都缘积善善锺，积恶恶至。如形逐影，似响随声，曲直难逃，清浊难显。汝等男女，精虔舍施，斋洁忏扬，莫假声名，便言功德。声名功德，其罪如斯。善女信男，悉皆谛受，即使魂灵解脱，灾厄蠲除。稽首归依，今当敬礼。
　　人各恭敬
　　志心朝礼，宗师度脱天尊。
　　志心朝礼，法力超升天尊。
　　志心朝礼，玄素揔德天尊。
　　志心朝礼，太华应运天尊。
　　志心朝礼，高皇玉帝天尊。
　　志心朝礼，胜光宝耀天尊。
　　志心朝礼，高胜玄景天尊。
　　志心朝礼，中皇真际天尊。
　　志心朝礼，元洞玉晨天尊。
　　志心朝礼，高上太一天尊。
　　志心朝礼，至极明空天尊。
　　志心朝礼，玉虚挺相天尊。
　　志心朝礼，揔真元洞天尊。
　　志心朝礼，流光应现天尊。
　　志心朝礼，流鉴照幽天尊。
　　志心朝礼，通远深渊天尊。
　　志心朝礼，金容显相天尊。
　　志心朝礼，垂形散影天尊。
　　志心朝礼，流光四朗天尊。
　　志心朝礼，洞元积感天尊。
　　志心朝礼，高玄揔真天尊。
　　志心朝礼，皓明梵宝天尊。
　　志心朝礼，金光七素天尊。
　　志心朝礼，玉皇真极天尊。
　　志心朝礼，玄上太微天尊。
　　志心朝礼，洞惠虚容天尊。
　　志心朝礼，明机流鉴天尊。
　　志心朝礼，寻真大洞天尊。
　　志心朝礼，凝神会圣天尊。
　　志心朝礼，玄真太一天尊。
　　志心朝礼，净满宝光天尊。
　　志心朝礼，大乘景德天尊。
　　志心朝礼，耀明高上天尊。
　　志心朝礼，普垂玄照天尊。
　　志心朝礼，玉润流耀天尊。
　　志心朝礼，上华元一天尊。
　　志心朝礼，七变元和天尊。
　　志心朝礼，五劫开化天尊。
　　志心朝礼，含光秘景天尊。
　　志心朝礼，清都证极天尊。
　　志心朝礼，灵化洞虚天尊。
　　志心朝礼，冲虚入妙天尊。
　　志心朝礼，延寿保命天尊。
　　志心朝礼，北极明耀天尊。
　　志心朝礼，玄虚太极天尊。
　　志心朝礼，紫庭虚皇天尊。
　　志心朝礼，金容应福天尊。
　　志心朝礼，琼华十善天尊。
　　志心朝礼，玄微隐耀天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　至心归命，十方常住三宝。臣等忏悔身业之罪，但缘分身贵贱，高下不均，禀气富贫，宽狭难等。或贵者深堂广宇，拖紫纡朱，银壁椒房，丹台玉楯。或贱者苍头跣足，逐后迎前，声气羁微，格式卑下。或富者轻裘肥马，奥室精餐，言语如锺，心襟似海。或贫者饥寒不迨，礼义何周，言行相违，施为无拟。纷兹身业，岂解秉持。违过更多，谁能坚守。前虽忏悔，尚恐未周。当此虔诚，咸希涤荡。
　　天尊言曰，善哉如卿所言。护持世界，能为众生，方便问难，咨请诸疑，随意科数，一一具问，咸实希有，我今重叹不可思议，告诸众生，谛听修之，当为解脱。若有善男子、善女人等，父母终亡之后，资备生方，舍家资财，礼经乞忏，荡涤诸愆，获生天界。若有男女写经造像，设供持斋，财物有余，私将入己，其物直一钱已上，十年十倍，又复不还，身当重病，失其相好，鸟栖露宿，死弃人间，永无出期，纵得受生，聋盲六疾，恒不具足。若用旛花物者，七年七倍，又复不还，身当囚徒，在於囹圄，被着枷锁，絷系晨昏，劣瘦日深，告雪无已。若用布施法师物者，五年五倍，又复不还，身为贫穷，衣食寒贱，或为牛马，以力报酬，或作猪羊，以命相负，或幼遭孤孑，无处依投，倚傍他人，身口不备。都缘不孝，致此冤愆。汝等男女，咸皆谛受。勤修功德，秉戒身形，一心奉行，稽首而退。
　　太上慈悲九幽拔罪忏卷之二竟
　　太上慈悲九幽拔罪忏卷之三
　　尔时，元始天尊为普救真人，演说东南方梵炁天君，碧霞境界无极之国，妙寂庄严。既竟，重为演说南方梵宝昌阳丹灵真老赤帝三炁天君，梵天境界，其有真人，名曰真老无极之国，端化庄严。若人临终之日，愿生彼国，当洁己清斋，请师奉礼，南方应号天尊，长跪忏悔，免恒沙罪障，获无量善因，炼质澄神，登真悟道。众等至心，今当敬礼。
　　人各恭敬
　　志心朝礼，南方玄真万福天尊。
　　志心朝礼，高真大宝天尊。
　　志心朝礼，玄和大度天尊。
　　志心朝礼，紫宸降福天尊。
　　志心朝礼，上惠弘慈天尊。
　　志心朝礼，冥寂幽源天尊。
　　志心朝礼，云光正德天尊。
　　志心朝礼，还淳示像天尊。
　　志心朝礼，安神寂照天尊。
　　志心朝礼，紫极元君天尊。
　　志心朝礼，玄真妙宝天尊。
　　志心朝礼，四达无碍天尊。
　　志心朝礼，六辩虚凝天尊。
　　志心朝礼，明耀景秀天尊。
　　志心朝礼，圆光炳耀天尊。
　　志心朝礼，金映流真天尊。
　　志心朝礼，玄上紫虚天尊。
　　志心朝礼，太微妙极天尊。
　　志心朝礼，灵光空相天尊。
　　志心朝礼，无上景皇天尊。
　　志心朝礼，虚明洞惠天尊。
　　志心朝礼，宝玄流化天尊。
　　志心朝礼，澄神宝劫天尊。
　　志心朝礼，妙智堪常天尊。
　　志心朝礼，五灵玄德天尊。
　　志心朝礼，六度凝解天尊。
　　志心朝礼，高元上相天尊。
　　志心朝礼，普光弘济天尊。
　　志心朝礼，凝玄高上天尊。
　　志心朝礼，耀景元和天尊。
　　志心朝礼，弘明宝相天尊。
　　志心朝礼，惠空无滞天尊。
　　志心朝礼，冲和远畅天尊。
　　志心朝礼，含光万善天尊。
　　志心朝礼，游虚常乐天尊。
　　志心朝礼，端严上德天尊。
　　志心朝礼，明霞通智天尊。
　　志心朝礼，乘真道化天尊。
　　志心朝礼，灵化妙见天尊。
　　志心朝礼，莹德明皇天尊。
　　志心朝礼，通玄释滞天尊。
　　志心朝礼，德充无上天尊。
　　志心朝礼，虚皇演圣天尊。
　　志心朝礼，玄冥广运天尊。
　　志心朝礼，慈忍救度天尊。
　　志心朝礼，中极九老天尊。
　　志心朝礼，元灵高圣天尊。
　　志心朝礼，中皇太一天尊。
　　志心朝礼，梵气弥纶天尊。
　　志心朝礼，黄庭大保天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　至心归命，十方常住三宝。臣等忏悔心业之罪，伏自初分南北，渐辩东西，爱好嫌粗，喜富嗔贱，信心所作，不度短长，贪利忘恩，隔亲怜外。见华饰则无厌无足，闻简实则如隙如雠。罪积丘山，功无尘露。虑标名北部，夺算南宫，是敢忏悔道前，乞垂原赦。
　　天尊言，若有善男子、善女人，从生至死，毁坏尊像，损破道场。或剥脱行人及出家法身。或破诸禁戒，啖荤血之徒，五逆生心，合舌为本，诽谤三宝，嗔怒慈亲。或弃贱憎贫，背夫逐妇。或造私润己，背正入邪，同炁不亲，交游益重。或用三宝物，无有愧心，贷债弥多，抵赖不少。或杀生偷盗，不信公途，向暗背明，欺存誷殁。或骂詈良善，凌突贤人，淫欲恒多，阴毒不息。诸如此罪，尽系冥关，不有忏扬，将何消荡。若有善男子、善女人，常行孝心，旦暮不怠。或为父母，或为九玄，或为交亲，或为血属，或为兄弟，或为己身，舍施资财，请师礼忏，精羞供养，严洁道场。或八节三元、五腊十直、七元本命、岁旦庚申，是此良辰，或持斋戒，可除八难，能去千灾，一切冤家，成恩洗雪。先亡离苦，久远生天。地狱停酸，幽关水闭。愚痴晓了，六疾痊平，涉历四时，不罹灾衅。汝等男女，各自慎行，兢兢在心，勿生厌倦，即逢善果，遇此因缘，忏悔既终，斋心敬礼。
　　人各恭敬
　　志心朝礼，三素洞神天尊。
　　志心朝礼，大哀愍苦天尊。
　　志心朝礼，霞光朗耀天尊。
　　志心朝礼，中玄正一天尊。
　　志心朝礼，黄房洞晏天尊。
　　志心朝礼，玄上虚无天尊。
　　志心朝礼，玄微大宝天尊。
　　志心朝礼，黄庭九老天尊。
　　志心朝礼，威灵拔度天尊。
　　志心朝礼，大明皓气天尊。
　　志心朝礼，玄真上景天尊。
　　志心朝礼，太皇胜妙天尊。
　　志心朝礼，灵元宝命天尊。
　　志心朝礼，流光通道天尊。
　　志心朝礼，飞华庆善天尊。
　　志心朝礼，定相延和天尊。
　　志心朝礼，回元至极天尊。
　　志心朝礼，应飞光像天尊。
　　志心朝礼，无心妙体天尊。
　　志心朝礼，六度真容天尊。
　　志心朝礼，兴龙道相天尊。
　　志心朝礼，高真观妙天尊。
　　志心朝礼，流变延真天尊。
　　志心朝礼，妙乐难胜天尊。
　　志心朝礼，元皇一炁天尊。
　　志心朝礼，玄虚太素天尊。
　　志心朝礼，真老福庆天尊。
　　志心朝礼，青真妙觉天尊。
　　志心朝礼，元精始老天尊。
　　志心朝礼，玄和净德天尊。
　　志心朝礼，太空惠量天尊。
　　志心朝礼，明真四极天尊。
　　志心朝礼，自然灵应天尊。
　　志心朝礼，积庆天和天尊。
　　志心朝礼，广运慈善天尊。
　　志心朝礼，万灵导护天尊。
　　志心朝礼，弘慈广济天尊。
　　志心朝礼，明皇救善天尊。
　　志心朝礼，开度福道天尊。
　　志心朝礼，垂光慈荫天尊。
　　志心朝礼，妙智善权天尊。
　　志心朝礼，六合通明天尊。
　　志心朝礼，开度忧危天尊。
　　志心朝礼，升真大帝天尊。
　　志心朝礼，神章八会天尊。
　　志心朝礼，太丹三素天尊。
　　志心朝礼，元和宝相天尊。
　　志心朝礼，太真高上天尊。
　　志心朝礼，流光万变天尊。
　　志心朝礼，通玄真定天尊。
　　志心朝礼、大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　至心归命，十方常住三宝。臣等忏
　　悔心业之罪，但以智见浅短，气格顽愚，恣纵而行，言执己是。贪婪无足，鄙吝何穷，见善而雠，闻恶可及。积财千万，犹说困悬，为罪深多，恒称公当。从初至末，岂觉岂知，积日积时，逾年逾月，不申忏洗，何以祛除。今对道前，咸希涤荡。
　　天尊言，善男子、善女人，一切业缘，皆有报应。汝等谛受，次第具陈：铁床坏体，铜柱焦筋，以报邪淫之罪；寒冰雪山，痛心伤骨，以报劫盗之罪；拔舌吞火，灌口镕铜，以报两舌之罪；热灰埋体，猛火烧身，以报杀生之罪；铁犂耕背，恶乌啖睛，剑树分张，碓磨如面，以报邪眉怒眼之罪；身为饿鬼，循历镬汤，烧铁为丸，饥则当食，以报破斋违戒之罪；眉发堕落，遍体生疮，举身烘烂，以报破坏圣像道场之罪；口中出火，眼目生疮，遍体流脓，藏身无地，以报走脱出家人之罪；舌不得语，闭塞喉中，盲目亡睛，口唇横裂，以报谤说出家人之罪；痴聋小短，生死不分，或作夫妻，中道离别，以报疏隔父母之罪；或为牛马猪羊、鸟兽鹰犬，以报违负贷债之罪；或为仆使，寒贱切身，少寡幼孤，羁赢劣病，以报轻薄弟兄同气之罪。如斯报应，皆在目前。善女信男，咸自思想，虔心谛受，永断前愆，忏悔既终，奉行而退。
　　太上慈悲九幽拔罪忏卷之三竟
　　太上慈悲九幽拔罪忏卷之四
　　尔时，元始天尊为普救真人，演说南方梵宝昌阳丹灵真老赤帝三炁天君、梵天境界、无极之国，端化庄严。既竟，重为演说西南方梵炁天君，耀真境界，其有真人，名曰琼光无极之国，善救庄严。若人临终之日，愿生彼国，当洁己清斋，请师奉礼西南方应号天尊，长跪忏悔，免恒沙罪障，获无量善因，炼质澄神，登真悟道。众等至心，今当敬礼。
　　人各恭敬
　　志心朝礼，西南方太灵虚皇天尊。
　　志心朝礼，中和善寂天尊。
　　志心朝礼，崇爱延光天尊。
　　志心朝礼，大明焕照天尊。
　　志心朝礼，普救群生天尊。
　　志心朝礼，景德丹华天尊。
　　志心朝礼，通光普照天尊。
　　志心朝礼，玄机妙应天尊。
　　志心朝礼，七元信惠天尊。
　　志心朝礼，端相开妙天尊。
　　志心朝礼，七曜延灵天尊。
　　志心朝礼，混成开化天尊。
　　志心朝礼，通明四洞天尊。
　　志心朝礼，启幽无极天尊。
　　志心朝礼，空玄明梵天尊。
　　志心朝礼，太上隐真天尊。
　　志心朝礼，灵都集庆天尊。
　　志心朝礼，太灵普被天尊。
　　志心朝礼，浮空七耀天尊。
　　志心朝礼，云光四照天尊。
　　志心朝礼，保命护魂天尊。
　　志心朝礼，洞空圆极天尊。
　　志心朝礼，法轮开化天尊。
　　志心朝礼，丹华皓映天尊。
　　志心朝礼，流明大帝天尊。
　　志心朝礼，玄圃琼轮天尊。
　　志心朝礼，留神远照天尊。
　　志心朝礼，紫庭会圣天尊。
　　志心朝礼，匠道众真天尊。
　　志心朝礼，广运玄化天尊。
　　志心朝礼，灵源普润天尊。
　　志心朝礼，崇真演教天尊。
　　志心朝礼，安化太无天尊。
　　志心朝礼，耀景栖真天尊。
　　志心朝礼，保光洞朗天尊。
　　志心朝礼，八景回晨天尊。
　　志心朝礼，圆通妙化天尊。
　　志心朝礼，大明至极天尊。
　　志心朝礼，灵源广洽天尊。
　　志心朝礼，含光朗耀天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已；复次忏悔
　　至心归命，十方常住三宝。臣等忏悔口业，无量之罪。或曾欺贤誷圣，毁道憎亲，谈讟他非，矜夸己是，呵风骂雨，恶暑厌寒，翻有为无，将粗作细，斗合良善，扬举愚痴，从口而生，为罪之本。诸多过咎，无量无边。今日向十方天尊前，洗心丹祷，归命忏悔，咸乞荡除。天尊言，若有善男子、善女人，一为天地，二为帝王，三为父母，四为众生，五为血属，六为己身。爰从受生已来，至于今日，自一岁一十、二十三十、四十五十，乃至百岁、百二十岁，必欲预修，还从一七、二七、三七、四七乃至七七、百日、周年，周而复始，乃至永年，所造功德，还依次第而作，第一造像，第二写经，次即造四十九尺长旛，设四十九人斋，安置道场，请诸尊像，并及法师，香火知识，燃四十九灯，照耀诸天，其灯为三层台，下阔上敛，圆转状如车轮，香华供养，随力丰俭，三日三夜，或七日七夜，倾心丹祷，忏悔虔祈。对三宝称扬，为先亡首过，言词惟在朴实，不得浮华，务彼精严，必彰福利。其次广赎生命，或百或千，随其多寡，亦不可得。其次伤悯贫穷下贱，不具足者，旅困羁栖者，病人孤老者，囚徒饥馁者，边鄙愚顽，不晓东西。无分善恶者，咸堪救度，使沐良缘。或值他方远客，有急依投，而为开度，济其厄难，救彼孤寒，悉令安乐，此亦荐导亡灵，其福最大。其次为先亡父母、亿劫种亲，写造三十六部尊经，任意多少，或一部、十部、百部乃至千部，随力多少，拔度魂神，其福无量。使见存利益、过往逍遥，汝等男女，悉当谛听，宜各奉行。
　　人各恭敬
　　志心朝礼，弘真度物天尊。
　　志心朝礼，揔御众仙天尊。
　　志心朝礼，法明灵鉴天尊。
　　志心朝礼，太霄耀景天尊。
　　志心朝礼，结朗重明天尊。
　　志心朝礼，启真玄素天尊。
　　志心朝礼，混化变生天尊。
　　志心朝礼，思玄会寂天尊。
　　志心朝礼，灵光皓映天尊。
　　志心朝礼，华光流照天尊。
　　志心朝礼，法音演畅天尊。
　　志心朝礼，凝虚善寂天尊。
　　志心朝礼，梵元真一天尊。
　　志心朝礼，为宝积德天尊。
　　志心朝礼，福感灵照天尊。
　　志心朝礼，慈悲惠照天尊。
　　志心朝礼，无量相好天尊。
　　志心朝礼，光显开度天尊。
　　志心朝礼，正觉凝耀天尊。
　　志心朝礼，法轮运转天尊。
　　志心朝礼，普照洞虚天尊。
　　志心朝礼，广济群有天尊。
　　志心朝礼，内观真极天尊。
　　志心朝礼，玄宗众宝天尊。
　　志心朝礼，虚无正极天尊。
　　志心朝礼，智光普耀天尊。
　　志心朝礼，法定通微天尊。
　　志心朝礼，宝轮常运天尊。
　　志心朝礼，玄真会寂天尊。
　　志心朝礼，玄妙善权天尊。
　　志心朝礼，等观真常天尊。
　　志心朝礼，重光宝际天尊。
　　志心朝礼，合和安忍天尊。
　　志心朝礼，太玄灵耀天尊。
　　志心朝礼，崇灵道惠天尊。
　　志心朝礼，玄觉宝光天尊。
　　志心朝礼，普慈护国天尊。
　　志心朝礼，神光广被天尊。
　　志心朝礼，方便善救天尊。
　　志心朝礼，无为应物天尊。
　　志心朝礼，玉晨上极天尊。
　　志心朝礼，揔禄主算天尊。
　　志心朝礼，定惠上生天尊。
　　志心朝礼，高上玉华天尊。
　　志心朝礼，晨光大帝天尊。
　　志心朝礼，司命延生天尊。
　　志心朝礼，揔鉴命魔天尊。
　　志心朝礼，玉京真实天尊。
　　志心朝礼，上圣丹台天尊。
　　志心朝礼，度明玉简天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　至心归命，十方常住三宝。臣等重复忏悔口业之罪，自从旷劫以来，至于今日，口业所重，众等难偕，逞辩为先，巧言为贵，或戏上慢下，构伪为真，轻诺肆情，诽谤恣意，评论圣教，訾毁真文，绮言饰非，华词惑众，耽於滋味，茹彼腥膻。如此愆非，悉为口业。今日向十方天尊前，洗心忏悔，咸乞荡除。尔时太上道君上白天尊言，今见细细微尘，无亿之数，宁为多不？天尊言，甚多甚多。道君曰，今将此经像、旛、赎生、散施功德等，宁为多不？天尊曰，甚多甚多。今将此细微尘数，譬於此。经像、旛功德，亦如尘沙，数之得不，甚多甚多，不可称量。如此因缘，最为第一。其经像旛等造讫，建立道场，七日七夜，吟咏赞叹，诵经解结，散华行香，鸣锺击磬，令一切冤雠，悉皆解脱，及以眷属、远近内外亲缘，皆来道场，同发欢喜，忏悔布施，勿生计念，罪可除灭。七祖父母，出离地狱，升上天堂。告诸男女，修斋礼拜，受戒持心，忍辱柔弱，供养三宝，及出家人断诸荤秽，烧香燃灯，赎命放生，皆譬我身，更无别异。善男信女，谛听道前，依法奉行，稽首而退。
　　太上慈悲九幽拔罪忏卷之四竟
　　尔时，元始天尊，为普救真人，演说西南方梵炁天君，耀真境界、无极之国，善救庄严。既竟，重为演说西方七宝金门皓灵皇老白帝七炁天君，金光境界，其有真人，名曰法宝无极之国，利益庄严。若人临终之日，愿生彼国，当洁己清斋，请师奉礼，西方应号天尊，长跪忏悔，免恒沙罪障，获无量善因。炼质澄神，登真悟道，众等至心，归命敬礼。
　　人各恭敬
　　志心朝礼，西方太妙至极天尊。
　　志心朝礼，虚皇定禄天尊。
　　志心朝礼，主生护命天尊。
　　志心朝礼，通玄众圣天尊。
　　志心朝礼，十圣金光天尊。
　　志心朝礼，广流恩化天尊。
　　志心朝礼，弘济无边天尊。
　　志心朝礼，大通灵应天尊。
　　志心朝礼，惠解无碍天尊。
　　志心朝礼，神威远振天尊。
　　志心朝礼，四明洞朗天尊。
　　志心朝礼，真空辩智天尊。
　　志心朝礼，玄虚帝一天尊。
　　志心朝礼，威变自在天尊。
　　志心朝礼，安乐无为天尊。
　　志心朝礼，收魔消恼天尊。
　　志心朝礼，光映真容天尊。
　　志心朝礼，玄上玉华天尊。
　　志心朝礼，金耀流光天尊。
　　志心朝礼，神耀洞量天尊。
　　志心朝礼，飞丹照极天尊。
　　志心朝礼，上玄冲用天尊。
　　志心朝礼，大帝玄真天尊。
　　志心朝礼，元皇广化天尊。
　　志心朝礼，大罗圆极天尊。
　　志心朝礼，宝光通照天尊。
　　志心朝礼，琼津流润天尊。
　　志心朝礼，太净安和天尊。
　　志心朝礼，明珠洞启天尊。
　　志心朝礼，平等弘慈天尊。
　　志心朝礼，玉清玄上天尊。
　　志心朝礼，金简法藏天尊。
　　志心朝礼，元和敬爱天尊。
　　志心朝礼，智明空解天尊。
　　志心朝礼，丹洞玉皇天尊。
　　志心朝礼，七曜神真天尊。
　　志心朝礼，天景玄微天尊。
　　志心朝礼，金映光华天尊。
　　志心朝礼，元阳量化天尊。
　　志心朝礼，玄都总圣天尊。
　　志心朝礼，慈恩万善天尊。
　　志心朝礼，耀灵智海天尊。
　　志心朝礼，千真上妙天尊。
　　志心朝礼，流珠光照天尊。
　　志心朝礼，宝林元洞天尊。
　　志心朝礼，高仙等圣天尊。
　　志心朝礼，凝神静惠天尊。
　　志心朝礼，玄真蒙惠天尊。
　　志心朝礼，保命长生天尊。
　　志心朝礼，洞灵玄照天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　志心归命，十方常住三宝。臣等忏悔今生造作之罪。或曾操心不善，措意多愚，贪爱嗔痴，邪淫纵荡，外真内伪，口是心非，嫉妬贤良，烹伤物命，六情三业，故作误为。凡兹迭咎，无量无边。因今向十方天尊前，归命忏谢，咸乞荡除。
　　天尊言，若有善男子、善女人，在生之日，造诸恶业。或负人财宝，结彼仇雠，侵掠无厌，贪求不息。或用三宝财物，或偷公家财物，或为男女，或为乡闾，或为己身，或为朋友，或自作，或教他。罔识善因，唯知念恶，如是等罪，无量无边，卒难可说。汝等过去亡者，男女魂灵，及以见世因缘眷属，为其亡者，命终之后，建立道场，或一七、二七、三七乃止七七日内，即造缯旛二十一口，青黄碧绿，各长七尺，於道场之内尊像之前，广设香华，悬诸旛盖供养天尊，及其经法。但当精心营办，随力施为写造真经，彩绘尊像及以布施出家法身，或三日三夜，或七日七夜，转经行道，赞咏洞章，旋绕法座，率领亲属，同诣道场，各励本心，为其往逝，救拔苦厄，升入天堂，谢过赎愆，同心忏悔，无有滞碍，克遂逍遥。若复众中有人，心生懈怠，纵营功德，不励精诚，如斯亡灵罪咎，难免更增苦报，无有出期。汝等男女，各自谛听，虔心克己，莫有稽疑，如上因缘，不可称说，乘此善果，径上南宫，削落罪名，去离幽闭，转轮福庆，随愿往生。众等回心，归命忏悔。
　　人各恭敬
　　志心朝礼，长生司命天尊。
　　志心朝礼，紫极流霞天尊。
　　志心朝礼，飞步太虚天尊。
　　志心朝礼，灵应无极天尊。
　　志心朝礼，流金紫极天尊。
　　志心朝礼，海量保真天尊。
　　志心朝礼，丹华胜上天尊。
　　志心朝礼，玄台虚应天尊。
　　志心朝礼，深证空解天尊。
　　志心朝礼，玄珠耀彩天尊。
　　志心朝礼，法王皓素天尊。
　　志心朝礼，太极金华天尊。
　　志心朝礼，日耀流光天尊。
　　志心朝礼，碧落真容天尊。
　　志心朝礼，金华慈惠天尊。
　　志心朝礼，元灵宝相天尊。
　　志心朝礼，明霞洞焕天尊。
　　志心朝礼，延算益寿天尊。
　　志心朝礼，慈云普应天尊。
　　志心朝礼，圆极大哀天尊。
　　志心朝礼，紫盖回玄天尊。
　　志心朝礼，绛陵化度天尊。
　　志心朝礼，真气湛常天尊。
　　志心朝礼，灵通福庆天尊。
　　志心朝礼，梵天皓景天尊。
　　志心朝礼，随方救苦天尊。
　　志心朝礼，方开化度天尊。
　　志心朝礼，高上玉虚天尊。
　　志心朝礼，金真妙宝天尊。
　　志心朝礼，景皇淳素天尊。
　　志心朝礼，皓华真极天尊。
　　志心朝礼，妙极崇善天尊。
　　志心朝礼，真寂证空天尊。
　　志心朝礼，崇仙护命天尊。
　　志心朝礼，高真妙果天尊。
　　志心朝礼，崇开大惠天尊。
　　志心朝礼，医王广施天尊。
　　志心朝礼，上极元化天尊。
　　志心朝礼，威光远感天尊。
　　志心朝礼，玄宗度世天尊。
　　志心朝礼，兴隆法宝天尊。
　　志心朝礼，妙成惠解天尊。
　　志心朝礼，显定真关天尊。
　　志心朝礼，龙威梵度天尊。
　　志心朝礼，混元至极天尊。
　　志心朝礼，明耀太华天尊。
　　志心朝礼，真源上妙天尊。
　　志心朝礼，玄明梵行天尊。
　　志心朝礼，玉真隐韵天尊。
　　志心朝礼，度生大明天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　志心归命，十方常住三宝。臣等忏悔今生，过误之罪。或曾明明造恶，都不自知；固固为非，言犹自是。盖缘性识，禀受低凡。心溺爱河，身沉欲海，一朝长逝，永堕幽关。无有出期，备经苦恼。非凭道力，何拔孤魂。
　　天尊言，汝等谛听，凡有新亡，从初终之日，便舍资财，礼此经忏，一七、二七、三七之内，造诸功德者，最为上法，但缘亡人，才离人世，乍入泉扃，须藉良因，以凭荐拔。三七之中，造诸功德，是名为次法。第一造像、第二造经、第三造斋戒、第四造旛华、第五燃香灯、第六修道场、第七赎生命、第八持布施、第九广救济、第十除心悭、第十一慈悲舍、第十二平等心。尔时，天尊说十二福，及诸功德因缘。若有善男子、善女人，能依此追修，营诸功德，其人孝道，必达天曹，决定亡人，永离地狱，逍遥快乐，长处福堂，衣食自然，登真悟道。所以尔者，荐导功德，最为第一。昔有一人，曾将一文，舍入常住，护福无量。又童子献土，变成朱砂，报应因缘，如影逐形。譬如净镜照人，媸妍自别。善恶之业，理亦如然。所以孝思，其功最大。汝等男女，各审思惟，欲答劬劳，无先圣力。告诸贤者，宜各奉行。
　　太上慈悲九幽拔罪忏卷之五竟
　　太上慈悲九幽拔罪忏卷之六
　　尔时，元始天尊为普救真人演说，西方七宝金门皓灵皇老七气天君，金光境界、无极之国，利益庄严。既竟，重为演说西北方梵炁天君，妙道境界，其有真人，名曰济苦无极之国，真仙庄严。若人临终之日，愿生彼国，当洁己清斋，请师奉礼，西北方应号天尊，长跪忏悔，灭恒沙罪障，获无量善因。炼质澄神，登真悟道。众等志心、归命敬礼。
　　人各恭敬
　　志心朝礼，西北方无量太华天尊。
　　志心朝礼，常弘法果天尊。
　　志心朝礼，宝云妙乐天尊。
　　志心朝礼，惠朗静明天尊。
　　志心朝礼，真源妙解天尊。
　　志心朝礼，分形起应天尊。
　　志心朝礼，洞明世界天尊。
　　志心朝礼，应现真身天尊。
　　志心朝礼，无边智惠天尊。
　　志心朝礼，随物应形天尊。
　　志心朝礼，应现色身天尊。
　　志心朝礼，上品妙成天尊。
　　志心朝礼，降邪灭恶天尊。
　　志心朝礼，无方化度天尊。
　　志心朝礼，常龙德变天尊。
　　志心朝礼，广常慈爱天尊。
　　志心朝礼，焕耀太虚天尊。
　　志心朝礼，洞虚浮景天尊。
　　志心朝礼，无量法身天尊。
　　志心朝礼，常修梵行天尊。
　　志心朝礼，万品救苦天尊。
　　志心朝礼，应变无常天尊。
　　志心朝礼，阐扬奥义天尊。
　　志心朝礼，弘慈大量天尊。
　　志心朝礼，赴缘随应天尊。
　　志心朝礼，梵行修功天尊。
　　志心朝礼，托身幽寂天尊。
　　志心朝礼，洞鉴无碍天尊。
　　志心朝礼，玉舆巡化天尊。
　　志心朝礼，赴难垂恩天尊。
　　志心朝礼，日月光耀天尊。
　　志心朝礼，太始凝寂天尊。
　　志心朝礼，六通四达天尊。
　　志心朝礼，万愿克成天尊。
　　志心朝礼，应生转世天尊。
　　志心朝礼，演法垂文天尊。
　　志心朝礼，常传妙化天尊。
　　志心朝礼，凝常欢喜天尊。
　　志心朝礼，常住护世天尊。
　　志心朝礼，普垂妙泽天尊。
　　志心朝礼，体道安静天尊。
　　志心朝礼，无量道眼天尊。
　　志心朝礼，常施法润天尊。
　　志心朝礼，逍遥十善天尊。
　　志心朝礼，开度无量天尊。
　　志心朝礼，阐法度缘天尊。
　　志心朝礼，威仪湛寂天尊。
　　志心朝礼，严洁己身天尊。
　　志心朝礼，智力威王天尊。
　　志心朝礼，善达物性天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　志心归命，十方常住三宝。臣等忏悔六根之罪。自从诞育身形，染诸尘浊，眼观五色，鼻齅五香，耳滞五音，口贪五味。笼一身而昏昧，造众罪以交罗。积集愆尤，标题簿籍，遂使生逢祸难，殁受辛酸，须凭众圣之功，用涤九幽之苦。今日洗心归命，面对天尊，忏悔所造之业缘，愿冀当来之善果。於是，天尊复告道君言，此去之后，当为一切存亡众生，造诸经忏。种种功德，皆有次第。若有众生，得吾此经，香汤扫洒，沐浴身心，着鲜洁净衣，烧香燃灯，旛华宝盖，周匝围绕，礼拜供养，欢喜踊跃，长跪叉手，护净精进，受行读诵，坚持敬奉。为诸人天未闻之者，皆悉遣闻；未见之者，皆悉遣见。若有善男子、善女人，舍施资财，请师礼忏，纵有黄金如昆仑山大，遍满天地而将布施，其功甚大，犹复不如方便教人，一句一偈，经言永为身宝。黄金虽贵，不保我身；此经虽微，生死同果。汝等男女，勿生痴故，吝此黄金，竟为爱惜，不修功德，与身为患，必无利益，即是烦恼，永被煎烧。若能周而，作此功德，见世过去，一切宿罪，悉皆除灭，所在之处，快乐逍遥，净土十方，随心愿往。若有出家供养三宝，如斯功德，不可思议。诸众生等，既闻经已，稽首作礼，瞻仰尊颜，肘行膝步，擎拳叉手，尊奉至道，昼夜精虔，诚心忏悔。稽首十方，常住三宝。
　　人各恭敬
　　志心朝礼，广惠法润天尊。
　　志心朝礼，光明宝华天尊。
　　志心朝礼，仙真梵行天尊。
　　志心朝礼，真净妙用天尊。
　　志心朝礼，无量妙行天尊。
　　志心朝礼，随劫救苦天尊。
　　志心朝礼，洞灵无上天尊。
　　志心朝礼，寻声救苦天尊。
　　志心朝礼，无边普度天尊。
　　志心朝礼，劝进功德天尊。
　　志心朝礼，常不轻慢天尊。
　　志心朝礼，流光玄微天尊。
　　志心朝礼，常善诚劝天尊。
　　志心朝礼，清净梵度天尊。
　　志心朝礼，无边名号天尊。
　　志心朝礼，愍念万兆天尊。
　　志心朝礼，重威德王天尊。
　　志心朝礼，保安国祚天尊。
　　志心朝礼，无量显相天尊。
　　志心朝礼，常修妙行天尊。
　　志心朝礼，常救解脱天尊。
　　志心朝礼，窅冥护命天尊。
　　志心朝礼，常无色身天尊。
　　志心朝礼，无碍施行天尊。
　　志心朝礼，常无染滞天尊。
　　志心朝礼，弘道大意天尊。
　　志心朝礼，飞行世间天尊。
　　志心朝礼，灵宝洞渊天尊。
　　志心朝礼，广摄诸恶天尊。
　　志心朝礼，广常覆护天尊。
　　志心朝礼，无所畏惧天尊。
　　志心朝礼，不舍慈悲天尊。
　　志心朝礼，常冲谦和天尊。
　　志心朝礼，常湛寂然天尊。
　　志心朝礼，太极静观天尊。
　　志心朝礼，九幽拔苦天尊。
　　志心朝礼，寂寞端静天尊。
　　志心朝礼，不盈满相天尊。
　　志心朝礼，常念救世天尊。
　　志心朝礼，无量清净天尊。
　　志心朝礼，等观四生天尊。
　　志心朝礼，妙化无边天尊。
　　志心朝礼，大威德王天尊。
　　志心朝礼，混合太无天尊。
　　志心朝礼，常胜不争天尊。
　　志心朝礼，观静妙旨天尊。
　　志心朝礼，静默冲和天尊。
　　志心朝礼，自在希微天尊。
　　志心朝礼，常施感应天尊。
　　志心朝礼，常无累系天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　至心归命，十方常住三宝。臣等今复忏悔，六根耽染之罪。众等耽染至重，累积不轻，虽具忏陈，犹疑未尽。或牵拘於业网，或构结於冤尤。目贪艳丽之姿，口嗜珍羞之味，耳欢丝竹之音。心起爱憎，手杀众生，足履盗路，如斯之罪，积在己身。五帝四司，纠弹无失。玄曹长夜，考对无休。皆由造作之因，何免填还之衅。凭今忏悔，愿得销融。世世生生，永除冤对。
　　天尊言，若有善男子、善女人，得吾此经，生不信想，故不护净。诽谤兹甚，轻慢恒多，秽手开张，荤口读诵。或隔以杂语，或礼不精专。卷轴未终，便言毕竟。泄露圣旨，诳惑迷笼，傲慢生心，勤诚有堕。或毁灭尊像，败坏灵坛，不敬旛花，不燃灯烛，轻餐斋食，侮戏尊贤，污触道场，欺凌贫下，不敬师长，不养慈亲，呵骂三光，瞋嫌四气。闻善不集，见恶即随，积此罪尤，当来恶报。或眉发堕落，遍体生疮，衣食不充，贱薄唯甚，死入地狱，无有出期。一日之中，万生万死，冥考累受，净境不逢，纵得受生，永失人道。或作六畜，牛马猪羊，生被憎嫌，死遭啖食。或为飞鸟，鸱鸢鸠鸦，虽处羽毛，恒逢怪异。或为鳞甲，长养池泓，莫识变通，惟忧枯涸。或为虫豸，蠕动酰鸡，遇暑暂生，逢寒即灭。缘兹报应，永失轮回，灰土锱铢，超生隔阔。遂致沉埋九祖，绝灭七玄，若欲修行，悔之何益。众等男女，咸自思惟，遇此人身，各须崇奉，持心孝敬，秉节清斋。日夜虔虔，晨昏济济，当保见世安乐，过去生天，不值恶缘，皆逢善果。乘兹洗忏，谛受谛听，稽首皈依，常住三宝。
　　太上慈悲九幽拔罪忏卷之六竟
　　太上慈悲九幽拔罪忏卷之七
　　尔时，元始天尊为普救真人演说，西北方梵气天君，妙道境界，无极之国，利益庄严。既竟，重为演说北方洞阴朔单郁绝五灵玄老五气天君，定真境界，其有真人，名曰救苦无极之国，救度庄严。若人临终之日，愿生彼国，当洁己清斋，请师奉礼，北方应号天尊，长跪忏悔，免恒沙罪障，获无量善因。炼质澄神，登真悟道，众等志心，归命敬礼。
　　人各恭敬
　　志心朝礼，北方玄上玉晨天尊。
　　志心朝礼，善缘劝化天尊。
　　志心朝礼，升入妙境天尊。
　　志心朝礼，应化不倦天尊。
　　志心朝礼，玄微莫测天尊。
　　志心朝礼，柔弱至气天尊。
　　志心朝礼，金华广耀天尊。
　　志心朝礼，广化三界天尊。
　　志心朝礼，住无名相天尊。
　　志心朝礼，冶炼化身天尊。
　　志心朝礼，冲虚静默天尊。
　　志心朝礼，大有见容天尊。
　　志心朝礼，玄都湛寂天尊。
　　志心朝礼，散景罗天天尊。
　　志心朝礼，常无疑辩天尊。
　　志心朝礼，应权方便天尊。
　　志心朝礼，灵真惠寂天尊。
　　志心朝礼，四梵行化天尊。
　　志心朝礼，无穷色像天尊。
　　志心朝礼，无极义海天尊。
　　志心朝礼，体证金刚天尊。
　　志心朝礼，海量惠王天尊。
　　志心朝礼，常惠广度天尊。
　　志心朝礼，普入妙乐天尊。
　　志心朝礼，宝华流明天尊。
　　志心朝礼，普通津梁天尊。
　　志心朝礼，广乘道惠天尊。
　　志心朝礼，常静妙观天尊。
　　志心朝礼，证寂妙相天尊。
　　志心朝礼，劝化无边天尊。
　　志心朝礼，绝言光相天尊。
　　志心朝礼，凝湛常无天尊。
　　志心朝礼，善致福乐天尊。
　　志心朝礼，道德弘普天尊。
　　志心朝礼，无障碍意天尊。
　　志心朝礼，无等空寂天尊。
　　志心朝礼，善证道惠天尊。
　　志心朝礼，善破四魔天尊。
　　志心朝礼，善除生死天尊。
　　志心朝礼，妙光真理天尊。
　　志心朝礼，圣力无边天尊。
　　志心朝礼，飞丹照极天尊。
　　志心朝礼，上玄冲用天尊。
　　志心朝礼，金真精应天尊。
　　志心朝礼，无生灭相天尊。
　　志心朝礼，至道应世天尊。
　　志心朝礼，功德本藏天尊。
　　志心朝礼，常弘正道天尊。
　　志心朝礼，静法无碍天尊。
　　志心朝礼，广大慈悲天尊。
　　志心朝礼，誓弘真理天尊。
　　志心朝礼，常融观惠天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　志心归命，十方常住三宝。臣等忏悔，五逆不孝之罪。众等爰从轮转，便托胞胎，沉重难怀，喘息无定，父娘惊惧，恒畏损伤，及至分形，方难看视，如斯恩育，何以还酬。或曾不敬慈亲，翻成五逆，应对骂詈，抵拒扬言，当面犹嗔，背身奚顺，炁性刚强，智见粗疏，不狎朋友，唯生倨傲，甘鲜不献，礼乐何施，空负劬劳，孰伸孝敬，如斯愆咎，咸乞忏除。
　　天尊言，若有善男子、善女人，生为不孝，死后思酬，若演真经，必能洗荡。既闻妙典，读诵坚修，护净烧香，秉持心口，浴身沐首，易食更衣，兢兢不亏，道心增长，不生懈怠，恒怀欣戴，踊跃长斋，修心入靖，忍辱受戒，布施行慈，供养出家，归依三宝，放生赎命，济拔亡魂，爱老怜贫，矜孤恤寡，施及贫下，敬奉尊亲，一切慈心，平等无二。或遇三元八节、甲子庚申、本命良辰、诞生吉日，皆可精严像设，罗列熏羞，赎罪於众圣之前，涤衅於积生之内。故得已往者，超神有自；见存者，受庆无穷。其或轻凌於天真地圣，呰毁於灵文宝典，伤残无度，贪爱弥深，为臣不忠，为子不孝，纵情极欲，口是心非，须向道前，明伸宣忏，则必致朱篇记善，黑籍除愆。当礼十方应号天尊，长跪忏悔，免恒沙罪障，获无量善因。众等至心，归命敬礼。
　　人各恭敬
　　志心朝礼，勇猛断惑天尊。
　　志心朝礼，威德重光天尊。
　　志心朝礼，增长寿惠天尊。
　　志心朝礼，广深智惠天尊。
　　志心朝礼，无边上善天尊。
　　志心朝礼，遍觉知恩天尊。
　　志心朝礼，妙思微远天尊。
　　志心朝礼，恬和柔惠天尊。
　　志心朝礼，忘功济物天尊。
　　志心朝礼，灵玄静观天尊。
　　志心朝礼，托现清宫天尊。
　　志心朝礼，光普容觉天尊。
　　志心朝礼，妙应权机天尊。
　　志心朝礼，万变随时天尊。
　　志心朝礼，精感至诚天尊。
　　志心朝礼，妙宰冲用天尊。
　　志心朝礼，永成无漏天尊。
　　志心朝礼，无极快乐天尊。
　　志心朝礼，常寂不动天尊。
　　志心朝礼，制命长存天尊。
　　志心朝礼，散威形影天尊。
　　志心朝礼，最上功德天尊。
　　志心朝礼，智惠藏王天尊。
　　志心朝礼，冲安清净天尊。
　　志心朝礼，降魔度众天尊。
　　志心朝礼，布化无边天尊。
　　志心朝礼，遍光八极天尊。
　　志心朝礼，劝行不退天尊。
　　志心朝礼，永离爱欲天尊。
　　志心朝礼，轮转万变天尊。
　　志心朝礼，洞玄冥寂天尊。
　　志心朝礼，至道不渝天尊。
　　志心朝礼，神威禁约天尊。
　　志心朝礼，永超生死天尊。
　　志心朝礼，不住法界天尊。
　　志心朝礼，妙法流通天尊。
　　志心朝礼，智惠远覃天尊。
　　志心朝礼，端静处世天尊。
　　志心朝礼，静默无为天尊。
　　志心朝礼，三界宗元天尊。
　　志心朝礼，精进化世天尊。
　　志心朝礼，寂寥善入天尊。
　　志心朝礼，威仪庠雅天尊。
　　志心朝礼，善开玄关天尊。
　　志心朝礼，常大济度天尊。
　　志心朝礼，正法威王天尊。
　　志心朝礼，还神寂寞天尊。
　　志心朝礼，广流惠爱天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　志心归命，十方常住三宝。臣等忏悔五逆不孝之罪，但以发肤成长，不可毁伤，礼义施为，咸有仪则，多缘性行，或不遵承，失义忘亲，疏姻背属，敬上有阙，念下多乖，多足相疏，亲戚违背。或憎嫌相薄，或狠恚相深，如上冤愆，何由忏涤。尔时，元始天尊告虚皇道君言，若有善男子、善女人，自从旷劫以来，至于今日，三业之罪，五逆之非，积衅无边，如山比岳。无因忏雪，不值良缘，恣纵狂言，欺心誷道。轻忽三宝，诽谤圣文，指远誓言，牵神咒咀，呵风骂雨，冒触三光，不孝尊亲，不敬天地，展转迷惑，累劫缠绵，纵遇经科，罔知忏涤，欲超净境，不入邪门。汝等善男子、善女人，能舍家资财，请师礼忏，持斋入静，洁己修心，叩礼虔祈，烧香行道，散华供养，护净庄严。或为追远荐亡，或为消灾请福，或为七玄九祖，或为父母兄弟，或为交友亲知，或为己身眷属，一切冥寞，三界含生，说如上因缘，礼天尊名号，即得先亡解脱，灾厄潜消，九祖升腾，父母超适，交朋显耀，眷属谐和，冥寞慈柔，含生离苦，弘慈普荫，惠泽遍沾，坚固修持，善缘增进，傍罗八表，遍及遐方，宿业余殃，咸成解脱，谛听谛受，无使懈违。汝等男女，各相诱劝，始终一贯，内外咸符。精进依行，稽首而退。
　　太上慈悲九幽拔罪忏卷之七竟
　　尔时，元始天尊为普救真人，演说北方洞阴朔单郁绝五灵玄老五炁天君，真定境界，无极之国，救度庄严。既竟，重为演说东北方梵炁天君，长乐境界，其有真人，名曰妙音无极之国，周匝庄严。若人临终之日，愿生彼国，当洁己清斋，请师奉礼，东北方应号天尊，长跪忏悔，灭恒沙罪障，获无量善因。炼魄朱陵，游神紫府。众等至心，归命敬礼。
　　人各恭敬
　　志心朝礼，东北方度仙上圣天尊。
　　志心朝礼，智惠无尽天尊。
　　志心朝礼，大智成就天尊。
　　志心朝礼，欢喜清净天尊。
　　志心朝礼，定生延寿天尊。
　　志心朝礼，广度沉沦天尊。
　　志心朝礼，积功成圣天尊。
　　志心朝礼，凝神照境天尊。
　　志心朝礼，和神利物天尊。
　　志心朝礼，总领众灵天尊。
　　志心朝礼，幽照无极天尊。
　　志心朝礼，善断迷惑天尊。
　　志心朝礼，琼瑶宝盖天尊。
　　志心朝礼，朱景洞照天尊。
　　志心朝礼，体悟万德天尊。
　　志心朝礼，大洞渊微天尊。
　　志心朝礼，万行圆满天尊。
　　志心朝礼，无极玉皇天尊。
　　志心朝礼，太乘空惠天尊。
　　志心朝礼，清净遗慈天尊。
　　志心朝礼，还功报德天尊。
　　志心朝礼，隐迹全道天尊。
　　志心朝礼，法体圆满天尊。
　　志心朝礼，高上玉皇天尊。
　　志心朝礼，紫霞浮盖天尊。
　　志心朝礼，玄智远照天尊。
　　志心朝礼，法云流润天尊。
　　志心朝礼，阐扬妙化天尊。
　　志心朝礼，行圆空界天尊。
　　志心朝礼，感降慈缘天尊。
　　志心朝礼，湛寂体玄天尊。
　　志心朝礼，玉京垂惠天尊。
　　志心朝礼，保度应权天尊。
　　志心朝礼，太微光范天尊。
　　志心朝礼，真相具足天尊。
　　志心朝礼，法缘常济天尊。
　　志心朝礼，劝化无碍天尊。
　　志心朝礼，大光恒照天尊。
　　志心朝礼，道炁含育天尊。
　　志心朝礼，降伏强良天尊。
　　志心朝礼，延光布像天尊。
　　志心朝礼，永证道源天尊。
　　志心朝礼，志节微妙天尊。
　　志心朝礼，常传真戒天尊。
　　志心朝礼，道惠圆满天尊。
　　志心朝礼，光德具足天尊。
　　志心朝礼，无量慈惠天尊。
　　志心朝礼，冲和静乐天尊。
　　志心朝礼，玄隐无为天尊。
　　志心朝礼，幽源不测天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　志心归命，东北方无上天尊。忏悔受经破戒之罪。众等自从无量劫来，至于今日，舍生受生，受诸报应。或曾尊受经戒，三戒、五戒、九戒、十戒、十二可从戒、二十四戒、一百八十戒、三百大戒。或曾亲受，或见人受，皆不信敬，恒起慢心，秽犯过多，诽谤非一，以同戏谑，曾不护持，言行有违，书写不敬，读诵讹谬，文字参差。或曾读上清经、灵宝经、正一经、道德经、西升经、黄庭经、内观经、太平经、消灾经、报恩经、九幽经、救苦经，及诸经戒，或曾读诵，或见人读诵，以为轻戏，不起虔心，侮圣人言，笑大道义。或供养有阙，或保护不专，或书写纸墨，怯恶装潢，卷轴欹斜。或脱落真文，或揩改义理，都缘愚昧，是有乖仪，浮世不坚，忏陈未遇，今遇大道、恳愿消除。
　　天尊言，如上罪缘，其尤最甚。如不忏洗，永失轮回。若未终年，即遇恶疾，形骸劣弱，肌骨廷残，气息微羸，言辞拙恶，礼貌乖差，去就生疏。或已寿终，难逢净土，游魂北岱，量罪重轻，以其报对，苦恼无穷，轮回无计。种种捶考，楚毒难言，啼叫难言，呻吟莫及，痛来伤骨，热即连心。剑树千寻，攀缘须上；镬汤百沸，积压须沉。消烂形躯，昼夜不舍，何缘托荫，无可受生。如此罪源，物心由前作。汝等男女，各自省心，勤奉至真，当求后果。请礼经忏，使入福田。已亡者，早得生天；未终者，皆希安乐。谛听谛受，依法修行。忏悔道前，志心敬礼。
　　人各恭敬
　　志心朝礼，坤元保大天尊。
　　志心朝礼，后载博物天尊。
　　志心朝礼，无边善达天尊。
　　志心朝礼，利育群生天尊。
　　志心朝礼，遐宣道荫天尊。
　　志心朝礼，设大慈惠天尊。
　　志心朝礼，去住无相天尊。
　　志心朝礼，陶化四生天尊。
　　志心朝礼，太虚常寂天尊。
　　志心朝礼，紫极观相天尊。
　　志心朝礼，澄真静意天尊。
　　志心朝礼，紫府凝神天尊。
　　志心朝礼，恒游寂处天尊。
　　志心朝礼，信乐正法天尊。
　　志心朝礼，胜华潜耀天尊。
　　志心朝礼，默念无为天尊。
　　志心朝礼，高真定智天尊。
　　志心朝礼，玄台勤功天尊。
　　志心朝礼，群灵普护天尊。
　　志心朝礼，挥灵妙用天尊。
　　志心朝礼，凝神生惠天尊。
　　志心朝礼，慈教广度天尊。
　　志心朝礼，教度八难天尊。
　　志心朝礼，延寿无尽天尊。
　　志心朝礼，寂住玄都天尊。
　　志心朝礼，和光隐妙天尊。
　　志心朝礼，窈冥神光天尊。
　　志心朝礼，清净真惠天尊。
　　志心朝礼，东华广德天尊。
　　志心朝礼，至极安乐天尊。
　　志心朝礼，端靖凝和天尊。
　　志心朝礼，最胜妙果天尊。
　　志心朝礼，善救世界天尊。
　　志心朝礼，湛相淳寂天尊。
　　志心朝礼，应念救生天尊。
　　志心朝礼，百宝胜严天尊。
　　志心朝礼，广启神化天尊。
　　志心朝礼，高虚最妙天尊。
　　志心朝礼，广化玄宗天尊。
　　志心朝礼，南丹辉惠天尊。
　　志心朝礼，朱灵宝德天尊。
　　志心朝礼，妙力宝王天尊。
　　志心朝礼，虚极垂感天尊。
　　志心朝礼，具教方便天尊。
　　志心朝礼，慈和忍爱天尊。
　　志心朝礼，尊贵无边天尊。
　　志心朝礼，宁抚万神天尊。
　　志心朝礼，晏豫景像天尊。
　　志心朝礼，总朝上帝天尊。
　　志心朝礼，玄理垂文天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　志心归命，东北方无上天尊。忏悔破斋毁道之罪。众等自从元始劫来，至于今日，舍身受身，受诸报应。或曾修设斋醮，餐啖斋食，不生敬信。或修上清斋、金箓斋、黄箓斋、灵宝斋、三元斋、北帝斋、八节斋、十直斋、五腊斋、庚申斋、本命斋。如是等斋，或曾亲设，或曾亲受。虽言名目，不起敬心，多有触犯。或将荤辛混杂，腥秽同厨，不洁己身，但多慢易，过中更食，宿心不精，诽谤至真，将同邪伪，言犹虚诞，心岂虔恭。如上罪根，秤量最重，死入地狱，无有生全。或入酆都山，二十四地狱。或入监天地狱、虚天地狱、元正地狱、玄沙地狱、北缘地狱、刑正地狱、律令地狱、九天地狱、青冥地狱、天一地狱、河伯地狱、累劫地狱、女青地狱，如是等二十四狱，三宝五灵，三官九府，一百二十曹，千二百掾吏，执罚神兵五万人，考掠罪魂。或足履刀山，或手攀剑树，或抱铜柱，或卧铁床，头顶火山，身负铁杖，饥则食炭，渴饮镕铜。或入镬汤，或经炉炭，碓捣硙磨，倒悬立锯。或硖石逼身，针锋贯体，足下煨烧，臂间杻锁。
　　天尊言，如斯罪类，报应分明。若有善男子、善女人，得悟此经，心生信向，清净供养，礼拜烧香，乞灭三涂，冥司罪累，亿曾万祖，过往亡灵。爰及己身、见存眷属、所缠殃过，请乞解纷，即遣飞天神人，赍九龙之符命，历诸地狱，悉令荡涤。咸使消除，回向发心。增修上善，稽首归依，十方常住三宝。
　　太上慈悲九幽拔罪忏卷之八竟
　　太上慈悲九幽拔罪忏卷之九
　　尔时，元始天尊为普救真人演说，东北方梵炁天君，长乐境界，无极之国，周匝庄严。既竟，重为演说上方玄都玉京紫微金阙七宝玄台三清三界三十二天帝君，妙行真人，神仙玉女，自然无极之国，紫霄庄严。若人临终之日，愿生彼国，当洁己清斋，请师奉礼，上方应号天尊，长跪忏悔，灭恒沙罪障，获无量善因。炼质澄神，登真悟道。众等志心，归命敬礼。
　　人各恭敬
　　志心朝礼，上方玉虚明皇天尊。
　　志心朝礼，西那灵应天尊。
　　志心朝礼，善导洪源天尊。
　　志心朝礼，云华见相天尊。
　　志心朝礼，凝寂金阙天尊。
　　志心朝礼，善消魔试天尊。
　　志心朝礼，万道无为天尊。
　　志心朝礼，喜悟善道天尊。
　　志心朝礼，静念和光天尊。
　　志心朝礼，善应远感天尊。
　　志心朝礼，常守正观天尊。
　　志心朝礼，超胜万法天尊。
　　志心朝礼，授道津梁天尊。
　　志心朝礼，开照上真天尊。
　　志心朝礼，妙相玄范天尊。
　　志心朝礼，浮空布化天尊。
　　志心朝礼，天宝施惠天尊。
　　志心朝礼，广积善行天尊。
　　志心朝礼，福智成就天尊。
　　志心朝礼，相好奇妙天尊。
　　志心朝礼，常守定惠天尊。
　　志心朝礼，常住无为天尊。
　　志心朝礼，应化齐均天尊。
　　志心朝礼，惠观澄元天尊。
　　志心朝礼，玉华流焕天尊。
　　志心朝礼，金光晃耀天尊。
　　志心朝礼，常湛玉清天尊。
　　志心朝礼，常无碍惠天尊。
　　志心朝礼，变炼有形天尊。
　　志心朝礼，玉妙有极天尊。
　　志心朝礼，静观仪形天尊。
　　志心朝礼，玄通惠域天尊。
　　志心朝礼，威神无边天尊。
　　志心朝礼，长存无极天尊。
　　志心朝礼，普垂惠泽天尊。
　　志心朝礼，观行成满天尊。
　　志心朝礼，惠力无边天尊。
　　志心朝礼，应感去来天尊。
　　志心朝礼，大乘敷化天尊。
　　志心朝礼，忘心空寂天尊。
　　志心朝礼，善积智圆天尊。
　　志心朝礼，弥纶万化天尊。
　　志心朝礼，玄化积德天尊。
　　志心朝礼，传真证寂天尊。
　　志心朝礼，大道无碍天尊。
　　志心朝礼，普照冥空天尊。
　　志心朝礼，净至无染天尊。
　　志心朝礼，惠敬心玄天尊。
　　志心朝礼，常无彼我天尊。
　　志心朝礼，圣位增进天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　志心归命，十方常住三宝。臣等忏悔瞋怒愚痴之罪。自从无量劫来，至于今日，父母兄弟、己身眷属，舍生受生，曾无惭愧，起瞋怒心。或怒大道，言乏正真，秪起浮辞，恒无信意。或怒天地，咒咀寒暑，但积愚顽，不惭覆载。或怒日月，裸露身形，不愧照临，常嫌迟疾。或怒经典，称是虚言，不解披寻，多生诳毁。或怒父母，侍奉乖违，孝养全无，劬劳不报。或怒兄弟，义乏连枝，看若外人，恩同疏友。或怒眷属，不起慈柔，敬上有乖，抚下无节。或怒斋戒，修奉不恭，触犯常多，精虔有阙。或怒国主，不赞升平，杀逆生心，忠良不立。或怒讲说，不听善缘，但起恶言，混杂真理。或怒宫观，敬奉不生，诽谤过多，施舍殊阙。或怒先逝，竟乏追修，不作良善，助其冥路。或怒神理，无有祭祈，却信邪言，便行淫祀。或怒老耄，不生孝心，施惠岂曾，侮慢唯作。或怒六疾；不发慈心，但出恶言，称遭业报。或怒牢狱，不察言情，恒说艰难，助其杻械。或怒贫贱，枉压无申，不念饥寒，每生苦楚。或怒禽兽，不念羽毛，祇纵贪婪，唯求烹宰。
　　天尊言，如是愚痴瞋怒，其罪滋深。不露忏宣，必沉恶道。是使先亡幽絷，见在遭疾，种种冤雠，悉皆臻凑。汝等男女，各发精诚，今日向十方天尊前，稽颡投诚，皆乞忏悔，归命三宝。
　　人各恭敬
　　志心朝礼，法源长远天尊。
　　志心朝礼，随顺得悟天尊。
　　志心朝礼，广大无边天尊。
　　志心朝礼，常住法要天尊。
　　志心朝礼，妙颐玄通天尊。
　　志心朝礼，观等无碍天尊。
　　志心朝礼，遍行世界天尊。
　　志心朝礼，惠观弘道天尊。
　　志心朝礼，永绝尘累天尊。
　　志心朝礼，超真解脱天尊。
　　志心朝礼，大弘普济天尊。
　　志心朝礼，宝洞垂光天尊。
　　志心朝礼，脱离垢浊天尊。
　　志心朝礼，七宝光明天尊。
　　志心朝礼，宝惠延慈天尊。
　　志心朝礼，归用澄静天尊。
　　志心朝礼，见大威力天尊。
　　志心朝礼，普护含生天尊。
　　志心朝礼，降伏群魔天尊。
　　志心朝礼，飞轩赴感天尊。
　　志心朝礼，妙真弘教天尊。
　　志心朝礼，愍济无常天尊。
　　志心朝礼，至极玄覆天尊。
　　志心朝礼，饶益一切天尊。
　　志心朝礼，照用归空天尊。
　　志心朝礼，真性常湛天尊。
　　志心朝礼，示缘开化天尊。
　　志心朝礼，玄门启秘天尊。
　　志心朝礼，习妙玄同天尊。
　　志心朝礼，洞真高惠天尊。
　　志心朝礼，净业无边天尊。
　　志心朝礼，妙空凝定天尊。
　　志心朝礼，宝质纯素天尊。
　　志心朝礼，法力致大天尊。
　　志心朝礼，功行常圆天尊。
　　志心朝礼，金真宝善天尊。
　　志心朝礼，凝常用一天尊。
　　志心朝礼，灵响普通天尊。
　　志心朝礼，常乐空同天尊。
　　志心朝礼，存为道化天尊。
　　志心朝礼，游宴三清天尊。
　　志心朝礼，法惠流通天尊。
　　志心朝礼，解脱无名天尊。
　　志心朝礼，真净遍习天尊。
　　志心朝礼，清远净德天尊。
　　志心朝礼，增进阶级天尊。
　　志心朝礼，教扬碧落天尊。
　　志心朝礼，慈诲悟缘天尊。
　　志心朝礼，飞升顶极天尊。
　　志心朝礼，永离有无天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　志心归命，十方常住三宝。忏悔杀生之罪。众等自从无量劫来，至于今日，父母兄弟、已身眷属，舍身受身，无量生身，所处人伦。未离爱欲，不逢善友，不遇明师，种习而成，熏莸所染，造诸恶业，恣意杀生。或杀牛羊( )犬、獐鹿狐兔六畜等物，曾无悯物，唯务充肠。其或杀戮凫雁鸡鹅之类，或以罗网，笼罩一切飞禽之类；或以罾缴，张捕水陆鳞甲走兽之类；或焚山烧野，伤害含灵；或作堰开池，损动蛰伏；或摧巢破卵，探穴取雏，使子母分离，藏窜无地。或充口腹，或恣无辜，日往月来，结成冤对。或自作，或教他。凡此过尤，不可称说。致使殃延眷属，祸及己身，或减折寿年，或萦缠疾瘵，一沉长夜，永劫难原。如此之徒，皆由积恶，不凭忏拔，何致蠲除。
　　天尊言，道以好生，法弘开度。凡有此等，或谢人寰，见在子孙，急宜荐导，扫洒庭宇，斋沐身心，邀请法师，建兹胜会，广营香烛，罗列旛华，瞻礼尊颜，转读经忏，旋回法座，赞咏步虚，沥胆披肝，首愆谢过，精诚祈请，昼夜忘疲。则往逝先灵，必蒙原赦，永离幽暗，克入光明，魂识安宁，仇雠罢对，迁神洞府，炼质南宫，悟道登真，福生祸灭。汝等男女，宜当谛听，遵受奉行，发回向心，登无上道。
　　太上慈悲九幽拔罪忏卷之九竟
　　太上慈悲九幽拔罪忏卷之十
　　尔时，元始天尊为普救真人演说，上方玄都玉京紫微金阙七宝玄台三清三界三十二天帝君，妙行真人，神仙玉女，自然无极之国，紫霄庄严。既竟，重为演说下方九土高皇四司五帝，十二仙卿，九宫真人，神仙玉女，水运丹界，其有真人，名曰妙行极乐之国，净土庄严。若人临终之日，愿生彼国，当洁己清斋，请师奉礼，下方应号天尊，长跪忏悔，免恒沙罪障，获无量善因。炼魄朱陵，游神紫府，众等志心，归命敬礼。
　　人各恭敬
　　志心朝礼，下方真皇洞神天尊。
　　志心朝礼，法雨润益天尊。
　　志心朝礼，普度灾难天尊。
　　志心朝礼，知常容众天尊。
　　志心朝礼，常用道德天尊。
　　志心朝礼，控御法轮天尊。
　　志心朝礼，护度无量天尊。
　　志心朝礼，还魂起死天尊。
　　志心朝礼，长生保命天尊。
　　志心朝礼，随愿往生天尊。
　　志心朝礼，妙宝上真天尊。
　　志心朝礼，开明祖劫天尊。
　　志心朝礼，普殖化生天尊。
　　志心朝礼，上极妙容天尊。
　　志心朝礼，梵炁普生天尊。
　　志心朝礼，周回度世天尊。
　　志心朝礼，大慈延寿天尊。
　　志心朝礼，圆极证空天尊。
　　志心朝礼，严校主录天尊。
　　志心朝礼，削除罪谴天尊。
　　志心朝礼，威权自在天尊。
　　志心朝礼，超凌仙界天尊。
　　志心朝礼，乘神济物天尊。
　　志心朝礼，舟航苦海天尊。
　　志心朝礼，保举监生天尊。
　　志心朝礼，圆明智胜天尊。
　　志心朝礼，无我惠通天尊。
　　志心朝礼，缘慈亲善天尊。
　　志心朝礼，威制群魔天尊。
　　志心朝礼，乘真御运天尊。
　　志心朝礼，景化凝玄天尊。
　　志心朝礼，示现万像天尊。
　　志心朝礼，还元归寂天尊。
　　志心朝礼，安乐常保天尊。
　　志心朝礼，含生护命天尊。
　　志心朝礼，主录保年天尊。
　　志心朝礼，安镇含识天尊。
　　志心朝礼，回灵养素天尊。
　　志心朝礼，开度宿障天尊。
　　志心朝礼，保命延生天尊。
　　志心朝礼，终劫济苦天尊。
　　志心朝礼，演流万范天尊。
　　志心朝礼，运度八难天尊。
　　志心朝礼，威景金真天尊。
　　志心朝礼，一炁元经天尊。
　　志心朝礼，太皇郁秀天尊。
　　志心朝礼，托化生因天尊。
　　志心朝礼，混合万灵天尊。
　　志心朝礼，玄会八冥天尊。
　　志心朝礼，高真上智天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　志心归命，下方无上天尊，忏悔偷盗之罪。众等自从无量劫来，至于今日，父母兄弟、己身眷属，舍身受身，无量生身，受诸报应，切虑不存廉直，起诸盗心。或盗天尊大道，供养财物，乃至砗磲码碯、瑠璃琥珀、明珠璧玉、铜铁金银、锦绮绫罗、器用信施、斋食米面、供养香油。或直一文、十文、百文、千文，乃至纤粟，俱有重罪。或盗国王财物，乃至割库逾墙、开封击锁、改换印绶、移拆签函，戎备军资，税赋科疋，一文一寸，以少及多，不务输公，唯思利己。如斯侵窃，皆有愆尤。或曾偷盗宫观起造财物、法师镇信、物色经典、装褫之物，法服裁割之物，行坛布施之物，新鲜未献之物，慈亲眷爱之物，乡闻邻里之物，孤贫老弱之物，三宝华果之物，十方供设之物，经求货易之物，田农种播之物，乃至一切所为之物，或偷盗，或隐藏，不计多少，皆有罪负，未常觉悟，咸乞忏除。
　　天尊言，若有善男子、善女人过去今生，不弘正道，但起痴心，偷窃为先，剥削利己，积多过类，损失身命，殃及九玄，灾延七祖，生遭恶疾，死入重泉，计罪量功，即当受报。汝等男女，各生追想，咸洗前非，礼忏持经，设斋奉戒，勤心首谢，当得消除。忏悔道前，免离诸苦志心敬礼。
　　人各恭敬
　　志心朝礼，浩劫玉虚天尊。
　　志心朝礼，流津布炁天尊。
　　志心朝礼，揔持众行天尊。
　　志心朝礼，元梵度人天尊。
　　志心朝礼，洞幽凝寂天尊。
　　志心朝礼，天真太妙天尊。
　　志心朝礼，乘愿往生天尊。
　　志心朝礼，法桥大度天尊。
　　志心朝礼，惠觉通元天尊。
　　志心朝礼，太极妙容天尊。
　　志心朝礼，招真会圣天尊。
　　志心朝礼，定光景耀天尊。
　　志心朝礼，观明太虚天尊。
　　志心朝礼，真要匠道天尊。
　　志心朝礼，龙章万变天尊。
　　志心朝礼，威光朗照天尊。
　　志心朝礼，观玄品量天尊。
　　志心朝礼，玉真梵景天尊。
　　志心朝礼，大明七曜天尊。
　　志心朝礼，玄素保光天尊。
　　志心朝礼，景德冲用天尊。
　　志心朝礼，巡虚飞步天尊。
　　志心朝礼，十华上愿天尊。
　　志心朝礼，大安梵度天尊。
　　志心朝礼，虚明揔鉴天尊。
　　志心朝礼，神真妙用天尊。
　　志心朝礼，玄功周济天尊。
　　志心朝礼，玉明玄觉天尊。
　　志心朝礼，梵气弥罗天尊。
　　志心朝礼，通玄万范天尊。
　　志心朝礼，十圣轮回天尊。
　　志心朝礼，长生护命天尊。
　　志心朝礼，普修万行天尊。
　　志心朝礼，延和正化天尊。
　　志心朝礼，广运慈善天尊。
　　志心朝礼，善济智成天尊。
　　志心朝礼，遍空玄解天尊。
　　志心朝礼，玄机冥寂天尊。
　　志心朝礼，空惠弘通天尊。
　　志心朝礼，洞虚惠圣天尊。
　　志心朝礼，建德明和天尊。
　　志心朝礼，常善救物天尊。
　　志心朝礼，妙乐无等天尊。
　　志心朝礼，契寂升玄天尊。
　　志心朝礼，兴和德化天尊。
　　志心朝礼，崇仙布善天尊。
　　志心朝礼，慈爱愍苦天尊。
　　志心朝礼，开济四生天尊。
　　志心朝礼，弘仙广应天尊。
　　志心朝礼，上德普闻天尊。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　志心朝礼，大慈大悲救苦真人。
　　志心朝礼，大慈大悲大惠真人。
　　礼三宝已，复次忏悔
　　志心归命，下方无上天尊，忏悔毁坏之罪。众等自从无量劫来，至于今日，父母兄弟、己身眷属，舍身受身，无量生身，不效忠良，多怀毁损。或毁坏天尊大道形像，或毁坏宫观灵坛玄域，或毁坏公廨厅堂，或毁坏大藏经书，或毁坏供养器具，或毁坏社稷灵祠乃至一切器宇物具。不生修奉，但积损伤。建造之功，其功不一；毁坏之意，举念何难。积迭愆尤，咸希忏悔。
　　天尊言，起心着意，有善有非；报德酬愆，有福有祸。譬如声响，其应如何。言凶则气粗，声和则意悦。汝等男女，咸自思惟，敬信为先，庄严是首。如能悔过，须慕正真，勤发道心，广礼经忏，即得存亡获福，生死蒙恩，精恳投诚，至心忏梅。尔时，元始天尊时游十方世界，放大光明，照诸国土，与虚皇道君，分身下界，安坐碧霞神光宝座，为普救真人演说十方男女因缘事毕。寂绝影响，不知所之。普救真人及诸男女等，追慕伤嗟，叩头礼拜，谨依演示，次第修行，遂得善信男女，衔恩洗雪。死者蒙佑，升上天堂；生者获恩，常居乐土。遂使阴阳和顺，国家清宁，蝖飞乘普度之功，蝽动赖生成之惠。於是三涂五苦、饿鬼孤魂，悉得超生，皆归解脱。人天仰荷，家国依凭。稽首十方常住三宝。
　　太上慈悲九幽拔罪忏卷之十竟
　　
