洪恩灵济真君集福晚朝仪
　　经名：洪恩灵济真君集福晚朝仪。撰人不详。一卷。底本出处：《正统道藏》洞玄部威仪类。
　　洪恩灵济真君集福晚朝仪
　　法事如式
　　各礼师存念如法
　　请宣神咒
　　神光朗照，瑞气匝旋。箕斗澄辉，芝宇晏然。玉眸金真，宝坛纯乾。变夜作昼，回子午前。太华流彩，丹凤飞玄。息魔灭奸，高步祥烟。天真普集，齐到帝前。
　　呜法鼓二十四通
　　太上玄元五灵老君，召出臣身中三五功曹、左右官使者、侍香金童，传言玉女，直日香官，功曹使者，三炁正神。速上关启查边魏赵刁五大元帅，岳许二元帅，天丁力士，左右神官。以今晚朝，升坛阐事。臣等钦奉圣旨，其诸意旨，已录上闻。愿得正真生炁，下降流入臣等身中，令今所启之言，速达九天金阙洪恩真君、九天玉阙洪恩真君圣前。
　　请称法位
　　具位臣某，与临坛官众等，谨同诚上启：九天金阙明道达德大仙显灵溥济清微洞玄冲虚妙感慈惠护国庇民洪恩真君，
　　九天玉阙宣化扶教上仙昭灵博济高明弘静冲湛应仁惠辅国佑民洪恩真君，
　　圣父齐王忠武斓亮真君，
　　圣母仁寿淑善仙妃，
　　圣妃泾国夫人顺助仁惠贞应仙妃，
　　卫国夫人善助慈懿恭静仙妃，
　　圣兄唐玉、洪王、鄂王、广陵王，圣舅护国公、奉国公，圣婿武安侯、宁国侯，圣子保大侯、彰信侯、保信侯、保宁侯、武宁公，圣侄昭德侯、安定侯、太宁侯，圣孙武昌侯、南昌侯，圣子圣孙圣侄列位公侯，唐王后明肃仙妃，洪王后仁慈仙妃，鄂王后顺懿仙妃，广陵王后善庆仙妃，圣女冲懿仙姬、明懿仙姬，圣妇善懿夫人、仁柔夫人、惠顺夫人、昭懿夫人、顺恭夫人、明哲夫人、恭懿夫人、靖懿夫人、昭穆夫人、慈孝夫人、圣妇列位夫人。上清大洞箓天机院雷霆省天文院地府诸司承行官将，驱邪捉祟，传符勅法，消灾度厄，逐凶辟怪，监坛护法，观察巡捕将军，太岁尊神十二月将，本命元辰星官，风雷雨部仙众，左右丞相太宰少宰，六部尚侍内府公卿，左右注生注寿上宰，左右司禄司福上宰，左右侍从通事舍人，百官庶司所属曹僚列位公卿，左右福禄司所属二十四司曹官典，左右引进仙官，内侍顺成夫人，昭华夫人、容华夫人、修容夫人，修仪夫人，昭仪夫人，内典妇功夫人，丝枲夫人，莞库夫人，帐籍夫人，度支夫人，女府女史列位才人，女祝女御列位贵人，内殿内侍内典列位圣眷夫人，燕喜堂内注生司天一注生神后、太乙监生神后，司禄司命上相夫人，守胎卫房夫人，保胎护命夫人，左右慈训夫人，保传夫人，左右掌籍夫人，掌印夫人，诸宫乳哺夫人、抱送夫人、抚育夫人、托生化婆神，永安留守查元帅，武安留守边元帅，节度使左监门魏元帅，都统军使右监门赵元帅，都监军使先锋刁元帅，五帅部下精兵猛将，左右岳、许二元帅，左右行宫侍御从官，司禄、司勋、司士、司书、列位曹僚，司农、司稼、典丝、掌葛列位曹僚，司市、掌货、考工、饬材列位曹僚，厨官、优官、伶官，天捷、神捷、人捷，掌卜，掌签，掌杯、掌鸾，传梦童子，神局节级，直殿直符香官使者，灵济宫土地合属威灵。咸望洪慈，俯垂洞鉴。
　　臣闻动生阳，静生阴，道妙密生於太极。礼言恭，德言盛，典仪备载於斋科。运行不息之机，丕显好生之德。龙文凤篆，集星日之辉煌。飙车羽输，俨云霄而陆降。肃朝仪而肆觐，奉醮悃以敷言，恩光俨格於宸斿，香炁浓飘於夕殿。鉴临有赫，顾飨无遗。拳拳夙志之颙，耿耿初心之素。百灵众真之交会，十方三界以齐临。斋以事天，睹威颜之孔迩；暮焉日夕，喜光耀以腾辉。
　　绛霞丹雾之飞扬，景星庆云之灿煜。跄跄济济，穆穆皇皇，鉴醮享之精诚，介骈蕃之景福。以今晚朝，升坛行道，请法众等，运兹初捻上香，和：香至灵济宫，遍九天金阙成华盖，供养显灵溥济洪恩真君。愿此香烟，供养九天金阙洪恩真君、九天玉阙洪恩真君。臣等皈身皈神皈命灵济宫真仙众圣，愿以是捻香功德，洪惟九天金阙洪恩真君、九天玉阙洪恩真君，明道达德，博济昭灵。焕文彩於天机，光芒星斗；震声威於雷部，斡运阴阳。华萼联辉，埙箎迭奏，神功难纪，圣化无方。今故烧香，自皈依真君大圣众至真之德，得道之后，保天长存，和：与道合真。
　　臣闻香雾俘空，暮云凝碧。耿耿朝趋之志，拳拳夕惕之心，以今晚朝，升坛行道，运兹二捻上香，和：香至灵济宫，遍九天玉阙成宝盖，供养昭灵博济洪恩真君。愿此香烟，供养九天金阙洪恩真君，九天玉阙洪恩真君、灵济宫真仙圣众。臣等皈身皈神皈命灵济宫真仙众圣，愿以是捻香功德，上祝皇帝陛下，恭愿道合乾坤，明同日月。万载之瑶图巩固，九重之玉食尊安。雨顺风调，民康物阜，百僚忠谨，庶位公廉。边鄙尘清，戢干戈而偃武。闾阎德化，力耕稼以归农。至治无为，太平有象。今故烧香，自皈依真君大圣众至真之德，得道之后，保天长存，和：与道合真。
　　臣闻天维显思，日入而息。散香风於合殿，悬慧月於中天。以今晚朝，升坛行道，请法众等，运兹三捻上香，和：香至灵济宫，遍九天宫阙成云盖，供养灵济宫真仙圣众。愿此香烟，供养九天金阙洪恩真君、九天玉阙洪恩真君、灵济宫真仙圣众。臣等皈身皈神皈命灵济宫真仙众圣，愿以是捻香功德，归流储宫藩屏、宰辅臣僚，天下人民，寰中庶类。伏愿一善春融，六尘云散，无障缘之结习，增行愿以熏修。二曜五行，焕祥光而朗照；六宫百辟，转瑞气以和融。玉体清调，金枝茂衍。今故烧香，自皈依真君、大圣众至真之德，得道之后，永保长生，和：与道合真。
　　唱方
　　忏悔
　　三启颂
　　三礼
　　重称法位
　　具位某，与临坛官众等，谨重诚上启：九天金阙洪恩真君，九天玉阙洪恩真君灵济宫真仙圣众，醮筵设像一切威灵。臣闻道之尊，德之贵，希微妙合於无言。大而化，圣而神，应响潜通於有翼。天九重而密勿，日三接以虔祈，洞洞乎中，洋洋在上。臣等钦奉纶音而昭事，恪遵玄范以朝修。醮松花蕴藻以斋明，驰心太漠。瞻绛节琼轮之缥缈，注目层霄。臣等敬仰清都，翘勤灵济。顾六尘之障染，倍切冰兢。味三洞之渊微，久依云覆。丐汲提之有造，庶恳祷以无遗。上愿圣寿齐天，皇明并日。玉帛远来於海岛，甲兵永洗於边陲。福及储宫，茂介康宁之祉，恩流藩屏，同臻清浄之荣。弼谟益着於忠良，民庶咸跻於仁寿。宫闱宁谧，道化光扬，则上明真君大慈之化，下副臣等皈命之诚。谨启以闻。
　　十二愿
　　存神烧香
　　香官使者、左右神君、侍香诸灵官，当令臣向来晚朝之所，自然生金液丹碧芝英，百灵众真，交会在此香火炉前。当愿诚心昭彻，醮款圆成，十方仙童玉女，接侍兰烟，传臣向来所启之言，速达径诣九天金阙洪恩真君、九天玉阙洪恩真君圣前。
　　出堂颂
　　出户
　　洪恩灵济真君集福晚期仪竟
　　
