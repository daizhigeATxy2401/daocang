太上灵宝玉匮明真大斋忏方仪
　　经名：太上灵宝玉匮明真大斋忏方仪。一卷。唐末五代杜光庭修。底本出处：《正统道藏》洞玄部威仪类。
　　太上灵宝玉匮明真大斋忏方仪
　　广成先生杜光庭修
　　东方
　　臣众等今故烧香，钦依仰谢东方无极太上灵宝天尊，已得道大圣众至真尊神，太清玄元无上三天无极大道无上玄元老君，太上丈人皇上老君，皇上丈人青灵上真天帝君，天帝丈人九老仙都君，九老丈人百千万重道炁千二百官君，太清玉陛下东极老人青华大神，上相司马青童君、金阙后圣帝君、真阳始青神人灵宝九仙君、青神玉女主仙四真、东方无极世界一切尊灵。忏悔某前代今生，有诸故误。因今祈谢，咸乞荡除，擢质青元，升神碧落。克登真品，流福帝图。俾国祚延洪，圣躬万寿。普天率土，同洽太平。得道之后，升入无形，与道合真。
　　南方
　　臣众等今故烧香，钦依上谢南方无极太上灵宝天尊，已得道大圣众至真诸君尊神，无极大道南上赤帝丹灵老君，太和玉女长生司马好生大神韩君丈人，司命司录南极度世君，飞天神人开度更生神仙、玉历注生神仙、度世万福君、万度万生君、南方无极世界一切尊灵。忏悔某前代今生，有诸故误。因今忏谢，并乞荡除。莹质丹陵，栖神绛阙。逍遥天路，游息云衢。擢品高真，流祥大业。使帝图安镇，圣寿遐长。幽显群生，咸登寿域。得道之后，升入无形，与道合真。
　　西方
　　臣众等今故烧香，钦依上谢西方无极太上灵宝天尊，已得道大圣众至真尊神，无极大道西华太极至极上帝，金堂玉真、龟台仙母、金阙后圣上相帝君，玄古天师万圣道主、总真总仙西极真人，神仙玉女西灵至真、西方无极世界一切尊灵。忏悔某自从亿劫无始以来，前代今生，有诸故误。因今忏谢，咸乞荡除。炼景琼都，凝真太素。高登道果，常福帝居。使祚等嵩卫，寿齐溟渤。万方顺化，八表同文。国泰民欢，克臻福界。得道之后，升入无形，与道合真。
　　北方
　　臣众等今故烧香，钦依上谢北方无极太上灵宝天尊，已得道大圣众至真尊神，无极大道太上老君，太上丈人高上玉晨君，北极真公万圣道主太阴真人，妙行真人，太阴司命典死箓籍君、注算司马总司主杀大神皇太真人、神仙玉女、北方无极世界一切真灵。忏悔某无穷之世，舍身受身，五欲六情，四尘三业，曾无积染，展转因缘。从今忏谢，并乞荡除。超度幽阴，跻升天界。迁登真果，贻福圣图。使天寿延洪，皇基隆永。幽明同福，动植沾荣。寓八弦，咸臻景化。得道之后，升入无形，与道#1合真。
　　东北方
　　臣众等今故烧香，钦依仰谢东北方无极太上灵宝天尊，已得道大圣众至真尊神，无极大道飞天神王，消魔制灵贤真都统、神人万度万生神皇上玄老君，真人玉女，东北方无极世界一切真灵。忏悔某亿劫以来，前身今世，三业十缠，六情四大，结习相婴，展转流浪。以今忏谢，咸乞荡除。度五累之津，落九冥之籍。生神云路，腾景天衢。炼化自然，逍遥长乐。流祥宝胤，垂裕帝躬。率王太平，幽扃朗晏。道风遐扇，慧渥所覃。共沐玄休，永臻洪福。得道之后，升入无形，与道合真。
　　东南方
　　臣众等今故烧香，钦依仰谢东南方无极太上灵宝天尊，已得道大圣众至真尊神，南上老君丹灵皇老上元长生真人，度世司马司命司录好生韩君丈人，起死更生真人、炼骨还形大神、太和玉女、万福真人，东南方大圣飞天神王、无极世界一切真灵。忏悔某自从历劫，爰洎今辰，舍身受身，有诸故误。以今忏谢，咸乞荡除。垢恼烟销，身心云净。擢形丹霍，列品青华。追八帝以真道，升九天而玄会。流祥介福，永固洪基。使帝业隆昌，乾坤宁泰。九幽六趣，五苦三涂。俱超执对之缘，并证逍遥之乐。得道之后，升入无形，与道合真。
　　西南方
　　臣众等今故烧香，钦依仰谢西南方无极太上灵宝天尊，已得道大圣众至真尊神，天皇老人西南无极元皇真君，洞灵太阳众神生气君，长生度世飞天大神，西南无极世界神仙玉女一切真灵。忏悔某亿曾万世宗庙尊灵，自从无始，爰洎兹辰，舍身受身，有诸故误。因今忏谢，并乞荡除。炼魄玄阴，升神丹阙。上朱陵而游宴，登太漠以飞翔。九圣齐轩，七真并驾。贻祥凤阙，延既鸿图。帝王万寿，四海和宁。幽夜开光，群生昭秦。得道之后，升入无形，与道合真。
　　西北方
　　臣众等今故烧香，钦依仰谢西北方无极太上灵宝天尊，已得道大圣众至真尊神，大道上帝真皇老人，至真无极飞天神王、度仙上圣灵宝尊神、神仙玉女、无极世界一切尊灵。忏悔某爰从无始以来，至于今日，有诸故误，无量无边。因今忏谢，咸乞荡除。擢质幽关，升神天阙。御琼轩，而证品飞瑶。盖以参真宗庙灵仪，与天齐永。乾坤大业，体道长存。帝寿比於五山，皇猷覃於万国。生灵舒泰，存殁安贞。有识含生，同臻福界。得道之后，升入无形，与道合真。
　　上方
　　臣众等今故烧香，钦依仰谢上方无极太上灵宝天尊，已得道大圣众至真尊神，无上大道太上三尊，三十六天帝君，太上无为大道明神君，玉皇帝诸君丈人，最大至尊无极无上洞明普照最大至真玄元大道无形无名元始高尊，玉清上清太清四民诸天、三界八梵、混沌虚玄、虚元自然、太上元根、冥寂玄通、大智慧源、明威正一、三洞威神、无上无为道中之道元皇玉帝，应感真精慈父圣后、无量道德真君、圣人道德万生君、万气万元君、万福万寿君、亿千众道鸿涬天神，太清玄元无上玄元三气君、太清太玄中黄正一君，上一正一元一三尊至真、太元太始太初君、太素太仪太平君、太玄太古太泉君，九老仙都君、玉历九气君、太上玉真五仙九灵君、十二真君、二十四神君、太清三十六真君、五气君、阴肠生气君、上上太一君，皇天太上帝元一神宝君、真宝灵宝天宝君，元神元真元宝君、天皇老君、南极黄神老君、铜城大圣中央黄老君、太和太上皇真君、天真皇人、上古三师天师君、道德父母、日君月君诸天星宿三光大神、王父王母、五星九星君，上方无极世界一切尊灵。忏悔某自从无始以来，至于今日，有诸故误，无量无边。因今忏谢，咸乞荡除。出长夜之庭，入光华之境。十真保举，五帝关明。浴流火之池，升洞阳之阙。超离阴府、腾翥天都。乘八凤以徊翔，遡九霞而游宴。上朝太极，列籍紫清。垂景贶於孙谋，保宏基於万叶。幽明舒泰，海岳升平。有识含生，俱登寿域。得道之后，升入无形，与道合真。
　　下方
　　臣众等今故烧香，钦依仰谢下方无极太上灵宝天尊，已得道大圣众至真尊神，无极大道下方玄黄洞渊灵宝高皇九土四司五帝、十二仙君、太灵黄母四司真人、中黄后土九地元君、九官真人、八史九玄君、四读五岳佐命十二、九何八海储副丈人，三十六洞天、十大洞天、七十二福地、三百六十名山，昆仑长离、广桑广野、丽农地轴、神仙真人，九江水帝十二溪源、灵洞川泽一切至真。忏悔某亿劫以来，至于今日，有诸故误，无量无边。因今忏谢，咸乞荡除。落地简於阴曹，洒阳华於丹府。日芒流景，莹质炼神。乘三素之轻飙，驾八鸾之飞盖。升真天界，宴景帝乡。犮五老於皇宫，朝三清於紫阙。允登真景，高会琼都。流巨贶於帝躬，固皇基於亿载。泉关开朗，庶类昭苏。常弘道德之风，永致隆昌之福。五山镇静，八海澄波。率土普天，同蕉玄佑。得道之后，升入无形，与道合真。
　　太上灵宝玉匮明真大斋忏方仪竟
　　#1『道』字原缺，据文义补。
　　
