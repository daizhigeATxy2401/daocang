神仙服饵丹石行药法
　　经名：神仙服饵丹石行药法。原题京里先生撰，约出於唐代。内载三十八种炼制、服饵仙丹石药之法。一卷。底本出处：《正统道藏》洞玄部玉诀类。
　　神仙服饵丹石行药法
　　京里先生撰
　　黄帝－物饵丹法
　　善丹一斤，凡一物作药，於洁诤处，先斋七日，於高山避阴头，按后法取丹砂，熟梼篷之，置铜盘中，醇酒上清九升，合丹砂於盘中，搅之，勿令人见，神不相入。入坛始从束门入，复南门入，复西门入，复北门入。奉药中央，满三日搅之，从三至五，复搅之，至七复搅之，从七至九，复还从三搅之，至五如前法。二十日药乾可丸，丸之未乾，复如前法。即阴雨常以铜盘覆之，可丸为度。丸如小豆大，日吞三丸，五十日智意精明。服积九岁，与天地通。三千四百二十四日，道毕成，所求尽得。朱光神丹，砂物精也。禁灸刺、过生乳家，令不复神。
　　神仙饵丹
　　好定牢丹砂、谷实，凡二物，丹砂多少自在，熟梼令下槌梼。谷实绞取汁，以和丹，令如泥，纳铜筒中盛之，固以乾，瓦反单置饭中，立筒单中，乾蚕沙着饭中，坚按之，不满四寸。所以乾土覆其上令满，饭置釜上，白垩泥其会，猛火炊之，三日三夜，可出药，当胶。捩破如大豆者，一纳口中即消，日三服之，一年身轻目明，众病除去。服之二年，鬼神自朝。服之三年，与日月通精。能常服之，鹦呜云中，狗吠天上，谷实欲得正赤白者。
　　轻身益气三物饵丹砂
　　丹砂如麻者一斤，好大枣一斗，醇清酒一斗。凡三物，丹砂梼下，绢捷，取酒盛铜物中，丹纳其中，搅令相得，居炭，去火三四寸，沸数搅之，无令着底。取大枣，以水二斗煮之，绞去皮核，但取其汁。稍稍纳丹中，无令绝汁，尽成如饴。出之，盛瓶中，日一暮吞如枣一丸，服之二十日，自知。三十日，病愈轻身，益黑，齿落更生，黑发生神矣。
　　神仙三物饵丹
　　丹砂三斤，铅三斤，谷汁九升。凡三物，谷汁分取六升，用梼丹砂，尽六升止。乃纳铅合梼之，令铅不见。复以三升谷汁，瘦之合和，盛铜器中，覆以瓦器纳饭中，蒸之三日三夜，当炊桑薪。此铅皆还，为丹引之从，手丸之，大如小豆。三丸，服之二十日，有效。服之三年，升天，梼砂铅，当耿火置日下，令炽为法。
　　神仙四物饵丹
　　丹砂五斤，好蜜三升，楮实正赤者，清酒。凡四物梼，楮实绞取汁，以没丹砂，曝令乾，复没之，能满搜益善。纳大竹筒中，蒸之砂下，三日三夜，可出。纳铜筒中，汤煎之，纳醇清酒渍足，纳蜜煎之三日三夜，如饴不污手，可矣。服之如枣，日再服之，百日，仙人相候。服之一年，玉女迎之，上为真人矣。
　　真人炼饵丹砂
　　丹砂一斤治末，重绢篷之令靡靡，以醇酒不见水者，沃丹砂，搅之令如封泥状，盛以铜盘中，置高上处，勿令妇人见之，曝之，身自起居数耗燥，复沃之，常当令如泥。若阴雨疾风，覆藏之无人处，天晏出曝之。如是尽酒三斗而成，长曝之三十日，当紫色，握之，不污手，引之如饴。若令着手，未可丸也。法常炼三斤，可支三年。若用三斤丹者，用酒九斗，曝之大盘中。欲炼时，当先沐兰芷，斋戒七日，无妇女过近药旁也。将欲服时，复斋戒五日，沐浴，乃服之。药丸大如麻子。常以平旦吞三丸，服之一日，三虫出。服之五日，六日，心腹诸病皆有征出。一年，皓眉更黑。岁加一丸，至九丸止。服之三年，神人至焉。当有妇人衣紫罗衣，持案食来，受而食之，勿畏恶人也。万物皆来，给使其神。名为上，一名可，一名须。此三物能使万物，万物可致也。可以入金木水火土，金木水火土当为其状。如左右须。无所不施。欲致神，禁食五辛、生菜生鱼、堵狗肉，无近房室，避日出日中。服之一年，神明见千里内。服之三年，见三千里外，寿日延，从外见内，从垣东见垣西，为真人矣。此方雍人王基，受之蜀马明生。马明生受王子乔，王子乔受赤松子，赤松子受羡门子高，羡门子高受马左师。此法秘不妄传也。秦子虚服之，以有验矣，兰芷取其香也。所谓金木水火土者，着木为木也，着金为金也。
　　又饵丹
　　丹砂一斤。熟梼下徒。醇苦酒三升，淳漆二升，合令相得，於微火上煎之，令可丸，如麻子。服二丸，日再，四十日腹中百病尽愈，三尸皆去。服之百日，肌体坚强，服之千日，司命削死籍，与天相保，日月相望，改形易状，变化无常，日中无影。
　　又饵丹
　　真丹一斤，大黄六两。釜蒸大黄，令再期乃治之，下细提。并丹合和，封筒中，削筒令其薄，用以两釜，更煮之再期，药乃成。出着臼中，俦千杵。一服半钱，日三，常先食服之，神良。主症病，除恶黑饮水，心腹有病皆愈，又治虚劳。二千杵，大善。得病三年，满剂乃愈。随病远近，以此为法。所以两釜者，恐沾汤令清耳。又竹生槁，无在为可用耳。
　　韩众饵丹
　　丹十斤，治之。楮实正赤者，绞取汁搜之，能百没益善。盛竹筒中，蒸砂下，三日三夜出，置铜器中，汤煎之，脂华清酒才足。食蜜三升，煎之三日三夜，状如饴，不污手，食如枣核。日再服，一岁，玉女来迎，为真人矣。神仙真人服食皆足，功满九年，时将以至，神通具足，应得上登金阙玉京耳。
　　神丹刀圭九光相生
　　用神丹砂为真朱者十两，水银十两，皆着铜器中，以一大铜器，盛铅锡各一斤，以朱银器着铅钖，上微火者，下稍猛其火，令锡等皆镕和银，便化为丹朱，乃成药。取所饵丹，清旦向日，井华水服一刀圭，日一，可以飞升，可以陆沉。食此千日，玉女自至，云车来　　迎，太一．对言。慎避女人，不得交情，并污秽辱死丧、产乳之妇，及亦不得交手犯触，触则辱神，辱神则不得延年，仙道乖矣。
　　饵流丹
　　流丹即丹砂也。以铜臼梼之研之，熟为度。三斤为剂，百日美。清酒五斗，以五斗酒，渍大小椒各一升，卒时去滓，以汁和流珠，令如汤状。盛以铜器。加火上，数搅之，令汁尽，益酒药流珠，可以长数尺，如丝状，可药成。常平旦向日，服如赤小豆大，一丸，日三。先食，服之百日，病尽去，寿与天地齐。所谓大椒者，蜀椒也。小椒，秦椒也。又治大风，甚良。
　　饵越丹
　　真越丹一斤，醇清酒合研令相得，於汤上煎之，三日三夜，搅之手不得息，令可引，乃丸如大豆，服一丸，日再，除百病，腹中安神，久服延年。
　　又饵越丹
　　越丹一斤，醇清酒三斗，细磨丹，盛铜瓷中，以醇清酒灌搅之，置沸汤上煎，常左转搅，满三日三夜，可引，乃丸之如大豆。服一丸，日再，令人玉泽，白发更黑，齿落更生，并除面皱。
　　饵日曝丹
　　丹砂精者，多少自在，治下细槌，纳铜器中，以白蜜和泥，密盖其口坚完，漆其际，务使密内。明年此日出成，曝令乾，和以蜜丸，如大豆，服一丸，日再服之，除百病。长服，延年神仙。
　　饵腰腹丹
　　丹砂三斤，治下篷，盛以重练囊，纳疡腹中，缝腹令合，蒸黍米下，炊以桑薪，三日三夜出之，丸以白蜜，服如大豆，二丸，日三，除万病，神仙延年。
　　鹦子丹
　　取鹦雌雄纯白者，别养得其卵，叩出黄白，取丹砂下细徒和，以此卵中，蜡密封其口，还令白鹦合子伏之，鹤出药成，和以蜜，服如大豆，二丸，日三，久服长生延年。
　　神仙炼饵还丹
　　丹砂一两，秦银一斤。凡二物，取秦银置铜盘中，用五六月曝之，梼大丹砂末之，置银中，以大刀环搅之，从食至哺时，尽为丹矣。取丹置丹阳铜筒中，盖覆之，以狗毛泥涂筒上．，厚二寸，曝乾之。以马通火炊之，九日九夜出。盛以白素囊，置鸦腹中，缝之。煮鸦，鸦熟出之，丸如麻子，平旦向日。吞一丸，以井华水饮之，日三，服之百日，髻鬃见神。二百日。身轻，所苦悉愈。三百日，举能凌云，此名拘流珠。
　　神仙饵大黄丹
　　大黄丹十二两，水银二斤四两。凡二物，以醇酒搜令淹淹，熟搅之。盛夏日加巳时，纳铜销中，曝之。日照明堂，搅之，如熟二斗米，顷变为丹。以醇酒渍和之，合浥以搅，复化为银。曝之，如熟二斗米，顷化为丹。以酒和，如前法曝之，化为银。曝之，如熟二斗米，顷酒和，如前曝之，化为丹。夏日加巳，为之如前法。凡三为银，四为丹，是乃为神丹。常以王相日晏静时，以日正上南向日，搅治之，故曰：母生阳，立午乡。号曰楚皇，名日流珠之英，一名流黄。变为神丹，一名赤盐。此万物之精也，令人神仙。服之一年，中充外泽，面目有光，白发日黑，齿堕复生。服之二年，出入天门，旁见神人。服之三年，乘云驾龙，为真人矣。
　　神仙饵巴丹
　　取巴丹一斤，戎盐六两，治合置铜器中，瓯覆之三日，以醇酒半斗，渍一宿，澄去上清。尝咸未尽，复以酒半斗，渍之一宿，咸尽用之。白蜜和，蒸之三斗粳米，中央炊之，三日三夜，药熟。如饵服如小豆一丸，向日，以井华水服之，住年不老。
　　真人山子饵丹
　　先凿地入三尺为宠，以黄土作泥，表裹涂之，厚三寸，极令坚燥，勿使有坼。以安一石铁釜，复泥治之。以水六七斗着釜中，更取三斗土釜，着铁釜上，以盛炼丹一斤，纳土釜中，取桑根汁五升和丹，令相得，复以一土釜覆其上，以黄土泥，泥土釜际，及铁釜际，皆令坚密，勿使气泄。炊以桑薪、调适其火，勿令大佛，稍稍发溢釜中水，勿令汁尽。讫辄蜜涂之，三日三夜，发上土釜，以清酒五升沃药中，搅令相得，密涂之，如前复三日三夜出，着铜器中，纳白蜜五升，搅令相得。以铜器浮着釜汤上，微火煎之，三日三夜，搅令可丸便止。凡九日九夜药成，服如麻子，二丸，日再。日加一丸，满十日，复从二丸如初，以为常服之。三十日身轻，六十日耳目聪明，百日百病愈，二百日意常欲飞，三年令人不死，与天地相毕。
　　神仙治病延年返老丹
　　丹砂一斤，熟梼下细提精。淳漆二升，白蜜一升，好苦酒三升。凡四物合着铜器中，微火上煎之，数搅之，香熟可丸，服如麻子一丸，肌体坚强，四十日病除。服之百日，三尸自去。服之千日，众邪不干，飞行变化，所至不难，改易形容，出入无问，立日中无影，神仙最秘不传。服药禁食猜肉生鱼，及诸酸辛。作此药法，欲得清静独处，莫过二人共合见者，令药不成。
　　神仙饵雄黄
　　天地之宝，藏於中极，命日雌黄。雌黄千岁，化为雄黄。雄黄千岁，化为黄金。服食黄金，命曰真人。饵金之卫，微妙难成。轻身益气，莫过雄黄。饵雄黄法，用好者一斤，治之如粉，以醇酒三升，和之铜器中，白炭上煎之，微火令小沸，勿使大熟，其状如胶。以好漆二升，熟绞去滓，投着其中，搅令和合药成，丸如大豆，常先食渍一丸，咽其汁，日三服，十日即知病悉愈。二十日身皮肤至足，药黑市行，命日真人，时寒则温，时热则冻。服之百日，肠中肥厚，皮肤坚筋，骨强，耳目聪明，无众患，三百日以后，吞如黍粟大，日三丸，以为常也。
　　雄黄当得武都者，取其阳色。阳色者，正鲜好者，一斤，治令极靡。水银半斤，云母六两，治之皆令靡。白蜜三升合和：盛以的筒：薄削之．＇盖其口约以臬，黍米下计，五日五夜即卉以置水中，演之如绵，即不污人手，在地草土不着。日吞如大豆一丸，常服之，与天地相保，勿妄传也。
　　雄黄正阳赤好鲜者，多少自在，置釜中，以一釜覆之，涂其际，无令泄。先以犬毛为替，乃用滑石，赤石脂合和，以水涂厚三分，乾，用上釜不须涂也。为铁叉，令釜居上，去地五寸，炊以苇薪，以土为三丸，以置釜上，乾之，复置一丸着其上，如是尽三丸止。寒可发，以鹦羽拂取，以肥猜胴肠入药，结两头，置铜器中，复盖之，加瓯中，装黄土其上，蒸之一日一夜，复加一胴，三日三夜尽三胴，可引，丸大如弹丸，服一丸，乃可饮玉浆。
　　又神仙饵雄黄
　　真人饵雄黄，价直千金，服之与天地无极。可引，长三尺。治之法，好雄黄一斤，盛以竹筒，复以大筒重合，以白蜜六两，云母粉五两，水银八两半，合置筒中，善封涂，无令泄。置黍米中央，蒸之五日五夜，出置水中，濯之如巾，即成饵矣。服如弹丸，日一。
　　又饵雄黄治病辟毒延年
　　用雄黄一斤，梼合如粉二倾半斤，云母六两，梼合，令和白蜜三升，皆合和，盛以竹筒，薄削之，约以臬，盖其口，蒸之黍米中，五日五夜，即成。以置水中，引之如绵，即不污人手，在地草土不着，成也。服如大豆者一枚，常服之，与天地相毕，神仙度世，与神明通，上为太一使，下伏百鬼，任使之。
　　太－仙二物饵水银雄黄
　　雄黄一斤，水银一斤，凡二物，先取雄黄治，纳饭中，蒸之三日三夜。乃与水银，令梼合相得，纳铜物中，置饭中，装黍米五斗，其上炊以桑薪，气出止。须臾复上，如前十五上，当为水，乃出。加炭上消为水，出置温土上，复加炭上，如前药当紫色。取一刀圭粉，一斤铅，即得物矣。欲服之，和以白蜜，大如黍粟，日一吞一丸。服之一十日，外湿地不能伤，百鬼不敢当。服之二十日，与神明通，道毕矣。服之百日，为太一使。服之三年，与天地无极，役使鬼神，凌云轻举，忽荒无垠，腾跃云问，上谒天皇，列为仙人。真人相传，愚者惑焉。
　　东方朔饵雄黄
　　多少自在，细治，肥鸭去肠脏，纳雄黄腹中，蒸三日三夜，装沙其上，服如枣核，日再，尤妙。
　　神仙饵鹦子雄黄
　　雄黄一斤，治之令如粉。取生新鹦子黄白和之，置铜姚中，以一姚覆上，封涂其际，微火令手可扪，烧然尽三日夜，勿令火绝。寒乃发之，掠去上滓，清者在下，当涌涌如水银，寒则坚，得人气复软。录一斤，得十两，盛以竹筒，勿使见风。服如麻子，使人玉泽润色，冬则能温，夏则能冻，辟除诸寒气
　　延年神仙一物饵雄黄
　　雄黄三斤。凡一物，治置去釜中，会涂以狗毛，泥涂其会，无令泄，均厚半寸，今乾。置黍米中，炊以苇薪。丸一丸泥，置其上，以为候。丸燥可下，扫取上着。取肥猪胴肠盛药，约其两端，置炊黍中，蒸之一日。以好膏涂一胴肠，裹加药上，一日复重肠，凡三日三夜，用肠三枚，药成白。如饵可引，丸如弹丸，吞之即延年不老矣。
　　神仙饵雄黄致玉女
　　但取雄黄鹦冠色者，熟梼下细徒，和以成炼松脂，日一服一枚，如弹丸。至十日，腹中伏尸三虫下，面野皆除。服之二十日，百病除，耳目聪明。臧药，日一服如小豆二枚，百日，束常阳女来。二百日，青腰素女形如玉来，以黄为饰，如大黍米，在鼻上，或在人中，是真玉女也。欲为人妇，且勿妻也。自称肉人腥躁不洁诤，何宜当来乎。玉女曰：吾见子服神药，精气上通洞天，天故使我来为子妇。因谓玉女曰：吾闻天上有华池酒兰汤，宁可得尝之乎。玉女为人取持来，得而饮之，乃用为妇。自是之后，长与玉女，载华羽之车，徘徊九天之上，展转六合之中。服之勿止，与天地相保，戒勿以衣服及屐履借人，药精常欲飞扬，作此药斋百日o 
　　神仙酒炼雄黄
　　雄黄一斤，熟梼下细筏。清酒五升渍之，置器中，卒时作束向鳌，安釜已毕，薄涂之，以铜盘加釜上，令水不及三四寸，以赤土涂其际，勿令泄。炊之以桑薪，釜中水尽，辄复益之。药汁尽，以酒五升当五益之。合为二斗五升，调适其火，炊之可丸乃止。雄黄莫过大猛火，猛火飞去，药不成也。合药时当先斋戒七日，清净处，勿令人见之。药成，食如小豆者，二枚，常送药，以水服之，百日入髓，腹中三虫伏尸皆去，心开目明，使人有威武，入水辟蛟，龙，入山辟虎狼，入军辟五兵。服雄黄者，人不敢当之。
　　神仙炼饵白雄黄
　　先为土重炉，广五寸，长尺为铃，中问装炭，其中取雄黄，则置其门，五六斤多少自在。以木饭盛玄龙汁，承其下，并涂之，高尺五六寸，猛火炊之，火稍益炭，卒时雄黄皆下，洒於槽拘中，正白如米，久久坚绝，可治也。以蜜丸大如小豆，日一向日，吞一丸，即辟百邪诸凶之属，能十反互之益良，令人通神明。
　　神仙延年不老保精神制魂魄却百病炼饵白雄黄方
　　以雄黄五十斤，当盛以铁筒，筒长二尺二寸，中径四寸，底广三寸半，厚五分。以盥和朴硝，泥直筒中，厚三分，乾之。吹咀雄黄，纳其中，以铁为箄，穿之百余孔，如熏筛状，覆箄筒口，以铁跳盛以麻油，埋地中通半，取大绳击穿其中央，以盖跳上。取雄黄倒覆空上，以六一泥涂其会，令坚不动。径以炭火烧之，作小偶图形，炭炉去筒七八寸，然其中筒赤紫色黄，即消下入油中，长尺余，短者七八寸，复取装之如前法。凡五十上下，色正赤白如玉，乾折吹咀，盛以筒中，去油，代以白酒，亦互之如上法。复五十上下，复吹咀之，合太一余粮一斗，并合和令相得，互之如前法。去酒，代以肪蜜，互之如前法。入蜜三十上下，可药成正白，臬如饵。常日饮如梧实，五丸。服之一旬，三虫皆消。靡散服一月，魂魄内守。服之百日，百病皆除，身体轻便。服之一年，皮肤蛇蜕，寒温不能伤，贼鬼不能殃。久服之，稍稍自少，后服一丸耳。先师言欲养此药，先斋戒洁挣，无令妇人见之．也，恐有月经往来，触禁。禁此最急，不可不慎。
　　神仙服食饵石
　　白石先生所受东华真人煮石之法，以致神仙，变形万化。食石者，使，人百病除愈，痕瘢皆灭，肠厚藏香，六腑调适，骨坚气正，面体玉泽，魂魄柔炼，三尸消灭。夫石者，盖金玉之父母也。将以镇固骨液，凝和血脉，又亦是琼瑶之类也。将能坚齿明目，发白反黑矣。金玉石之精焉，犹麻油也，亦巨胜之膏也。琼瑶乃金玉之凝津焉，犹桃胶亦桃树之流液也。古人有服巨胜者，而速验於延年。饮麻油，乃不必愈於巨胜散矣。桃皮有胶，成於神仙，饵桃档更迟后於散屑也。物有厅而必治，妙而难会，煮石之於服玉，其如是耶。简夫食石之道，鲜有不合。食玉之道，贵而观全。所以然者，药难得则难恒也。难恒则不久，难得则不专。成败之者，恒由於此耳。岂若食石者，触地而必晓哉。岂若用药者，大泽之中皆凡草乎。由是能石之卫径而可寻，水玉之方希而叵具也。东方人得丹仙者少，何故耶。丹法用戎盥、曾咸二物，非东地所生，故法不具，不具则药不成。不成则无丹仙矣。非都无丹仙者，得丹益者鲜也。北方得石仙者少，何故耶。煮石者用地榆、五茄二物，北方所不生也。不生则难得，难得则石不可食，是故北方少石仙也。故尹公度闻孟绰子、董士周，共相与言日：宁得一把五茄，不用金玉一车。宁得一斤地榆，不用明月宝珠。按此二人是服石得仙也。常患二物不可得，故言不用金玉与明珠矣。公度闻其语，意中密悟，乃请问用此物之故。首问不已，久许时乃告之煮石方也。一名丁叹子。子欲得不死，当食丁叹子。子欲无忧怀，当带地榆灰。公度乃慨然，与同学者，及弟子家中数十人，专索市此药，并煮石而食之，皆得仙道。晚共相将入南阳太和山中，多好石子故也。是以公度作．谶日：金盐玉札子丹吞，千秋万岁为天仙。何为急坐成泥尘，子丹吞者丁叹子也。究言及语回隐之耳。五茄一名金盐母。地榆一名玉札父。北羌人呼豉为札，当言玉豉也。唯有金盐玉豉，可用煮丁叹子耳。故帝舜登苍梧山曰：厥金玉之香草，朕用偃息正道，此五茄、地榆耳。是以西城真人王屋山王常言：何以支长久，何不食石，畜金盥母。何以得长寿，何不食石，用玉豉父。此亦道煮石之卫耳。盖五茄者，天五车之星精也，金应五湖，人应五德，位应五方，物应五事。故青精入茎，则有东方之液。白气入节，则有西方之津。赤气入华，则有南方之光。玄精入根，则有北方之粕。黄烟入皮，则有戊己之灵。五神镇生，相辅育成，用之者真仙，服之者反婴焉。鲁定公母单服五茄酒，以致不死。临隐去阳，故托死，时人自莫之悟耳。张子声仲阳、建始王叔才子世彦等，服酒而房室，得寿三百年，有子二十人。世世有得服五茄酒散，而获延年不死者，不可胜数矣，而况兼之以食石乎。北方既无二药，而好石之山亦少，唯陆浑、抱犊、青天、贝母数山，为有白石者耳，其余皆厅大盘石，巨峰累固，皆不可卒破坏，味又不美，如食土状，谓此厅理石为土石者也。服之亦辟饥而已，无所延益矣。夫凡食石，欲得细理缅缅，专是自然，无有破缺之形者也。五色石子绝美，如肉同甘。紫青石子，有如档脯，白石子如饭味，黄石子如芋味，碧石子小辛，绿石如捺味，真人多贵，以游宴五色石，亦以贮棵。凡五色各一种味，真为奇矣。
　　地榆者，内有少阴之德，外禀太阳之气，下属戊已之神，上受荧惑之精，其实正黑如豉，阴之象也。其叶赤如旗，阳之类也。雾露而实不濡，太阳之气盛也。类生平泽而结葩，凭之润也。内外育阴阳之二气，表襄包水火之至德，所以铄玉烂石，摧坚伐难矣。越人或呼为豉母，有以火炙其黑子，着石中，以调食令香也。又煮其根，以作饮，亦如茗气。煮其根取汁，以酿酒，治八风湿痹之病，有效。判五茄茎，煮之取．汁，以纳够米，合酿之成酒，既美，常服之，治百病，令人耐老，发不白，强中。选其根，亦可酿，与茎不异，但当有胜耳。五茄根及茎皮，亦可散，服辟疾病，住老，患人自不能久服耳。
　　五茄根十斤，以七月七日采取，亦可用七月九日，诸以庚午、壬午日，皆可采。亦可用十七日、十九日、甲戌甲申日，向日掘之，得南行根及直下根，益佳。掘药人先斋】日一夕，沐浴烧香，其时又不得语他人云，掘药及履诸掩秽也。取讫阴乾百日，以布囊盛之，佳好，诤洗，纳囊中，乃阴乾。忌女人鹦犬，慎勿令见之。
　　地榆根十斤，以七月七日采，亦可九日采，用丁卯、癸卯、己卯及九日，皆好，背日光掘之，得南行及直下根佳。掘者斋戒，一如掘五茄法。阴乾百日，亦是忌掩秽。亦可以此二物，各着一土釜中，烧之成灰。临用时，各投一方寸匕。无此二物，多用苏及香叶，南行根，皆可以煮石。此二药唯令分等，令土釜足相容受而已，不必根十斤也。阴乾出百日，乃佳。过二百日不复中用。当用两土釜，以蒲梨及毛和白土，白土当筛择令细，苦酒和为泥，两土釜内外数过上泥，令外厚一寸三分，内厚七分，坼又塞之，取令蜜细。切五茄、地榆根，方四五分许，如竹答厚薄也。令和调分等，乃盖上土釜，密泥两际会，阴乾九日，坼复泥之。毕以安着臂上，乃以薪火烧之，七日七夕，计当用三百束樵。樵皆令燥净，无用故薪。七日限讫，寒之三日，乃发视之，灰正当作紫青色，药成也。若故不作紫青色者，更火之七日，不以夜也。七日讫，复寒之三日，无不成者。皆当四面发火，以烧釜。初先微火，若七日未竟，而樵尽，增樵也。增七日已竟，而樵剩者尽樵也。樵束大围半长五尺，计隐商为率。亦可於屋下发火。自非同志，勿令临见，及知其灵药之名。名其灰为紫灰也。名药正白，梼万杵，别器盛之。色赤者不可用。牝桂卒验者，梼
　　目视之有细坼，随复泥其坼，勿复坼也。烧之以薪火，昼夜七日，发视色皆青者，可也。未青者，复泥烧之七日，复寒之一日，发视未青，复烧如前，以色青为效也。各异器盛之。又取好名药纯白者，多少在意，梼之千杵，以云母水淹之令泥，泥尔正三物，各异器藏之。欲用时，取流水中白石子，大如桃李者，打令中破甚细者，良。用之一斗石子，以着煮器中，水淹之，令上有三四寸水。取三药各重一方寸匕，投中搅之，猛火煮之，以物数数刺，视石子水尽，复益，熟则刺之入也，状如煮芋，可饱食取足，以当谷。有葱盥豉及肉者，在意所加，益美耳。
　　张太玄将弟子二十余人，於陆浑山中，食此三十余年，皆肥丁。天下太平，乃出。无赤土釜者，赤缅赤瓶皆可用。皆先斋戒二十一日，於密处起火，唯煮时不复污秽耳。
　　又法
　　直取五茄地榆根，阴乾，上釜中灰之如上法。灰成，以三方寸匕，煮一斗石便熟，不须名药云母水也。
　　又煮石
　　常以七月七日，取地榆根，多少自在，阴乾百日，烧之为灰。复取生者，与灰合梼万下，灰三分，梼生者末一分，合之。欲为石二斗，若三斗渍石，水出石三寸，所用药粉水中搅之，然火煮之数沸，而烂如饵，可食取饱。亦可与葱及盥豉煮如肉，所谓仙人石芋羹也。
　　真人服食饵石
　　取石大如鹦子，青白细泽如脂者，十枚，纳铜器中，渍汁一斗，纳地榆灰，大如鹦子者，炊一石米，顷成。梼木玉大如鹅子，复煮之。炊一石米，顷以箸刺之，熟如芋可食。地榆根叶并烧作灰，用之木玉者，桂也。或云筒母桂。
　　入山服石绝粮
　　取三色石，大如雀卵圆兜者，三七二十一枚。欲服石时，先怀温，清旦吞青石七枚，日中吞赤石七枚，日暮吞白石七枚。绝谷满十日，作葵子汤，姜去滓，服汁半升，须臾石即下矣。挣洗石，后日复服。先作碎米粥，清饮之二日，可食。复洗故石服之，复绝食十五日，复作葵汤下之，如前复食粥清，可五日，复洗故石服之，可绝食百日。复作葵汤下之，又服粥清，可食十日，复服故石，可绝一年。一年之后，可至万日。常洗故石服之，渴饮水，不食余物。服石二年，日能行六百里，颜色转好，与神明通。
　　神仙举形
　　取石粉置寒水中，少顷水热如汤，可饮之。如饮玉粉。常服之可以轻举，涉水导山，可以去矣。石粉所居者，气独上出。，天雨上乾，天燥上温，太一副世仙。经日：石有玉白，或在山泽地气，必有美泉之源。饮此泉水，皆通於神明。
　　神仙服食石锺乳
　　石锺乳，味甘，无毒，温。一名孔公乳，主明目，下气益精。故服食石锺乳，梼下筛，服之，恣口酒送，无酒水送之。服百日，通神明。久服，除百病，堪寒不饥。服锺乳，当得其乳头，高二
　　寸，已下一寸，才触便折，为好。其房曰：孔公孽，不如乳头也。
　　神仙服食饵赤石脂
　　赤石脂，味酸，无毒。白石脂，味甘，无毒，平。黑石脂，味咸，无毒，平。黄石脂，味苦，无毒，平。青石脂，味酸，无毒，平。皆养性长年药也。
　　炼五石脂
　　梼末纳水中，研之令靡微净沙状，其泥石在下。取其上者。如此十五过，乾之。日服三合，绝谷不饥，身轻益气，耐风寒。服之当精意斋戒，不能斋戒，不可轻服。此药不化，害人。药不化，煮大麻子，得其汁令熟五升则下矣。若无麻子服，煎肥羊脂一斤，饮之亦善。五石难得，当谨慎之。
　　神仙服食紫石英
　　紫石英，味辛温，无毒。服食紫石英，寿三百岁，含之不饥渴。
　　神仙服饵丹石行药法竟
　　
