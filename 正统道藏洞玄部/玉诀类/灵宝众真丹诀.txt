灵宝众真丹诀
　　经名：灵宝众真丹诀。撰人不详。篇内提及『瓜州黄矾』，当出矜唐代。内载炼服外丹法诀八种，一卷。底本出处：《正统道藏》洞玄部玉诀类。
　　灵宝众真丹诀
　　还魂丹法并序
　　夫人生禀於五行，拘於五常，则为五味之所贼，八风之所攻。爰自饮乳，至於耄年，莫不因风而丧命。或多食而过饱，或失食而饥，或饮啜大多，或乾渴乏水，或食咸醋，或啜酸辛，或畏热当风，或恶寒亲火，或庭前看月，或树下乘冻，或刺损肌肤，或扑伤支体，或时餐燥药，或时啜水浆，或久绝屏帏，或日多施泄，自此风趋百窍，毒聚四肢，遂使手足不随，言词赛涩。或痛钻骨髓，或痹袭皮肤，或痒甚虫螟，或顽如铁石，或多痰唾，健忘，好瞋，血脉不行，肉色乾瘦；或久安床枕，起坐须臾；或头面虚肿，虽活如死；或总无疾苦，卒暴而亡。男即熙引其风，女即
　　风随其血，未有不因风而丧命者也。世人不能治其风，但以药攻其内，安有风在五脏六腑之中，四支百脉之问，而汤饮之类，曷能去乎。假令相疾而医，用药乖误，虽《难经》、《素问》，三世十全，欲去沉绵，其可得也。
　　余久居太白，抱疾数年，万药皆施，略不能效。后有一翁，遗余此药，服都五粒，疾乃徐除。稽颗叩天，求其药法，然肯传授，为誓不轻。余故录於身右，置诸灵室，后人得之者，宜敬之。无或轻传，自贻殃咎。但依法修炼，何虑不神。
　　夫炙药制烧药，烧药制煮药，煮药制生药，生药使煮药，煮药使生药，生药使炙药，炙药使烧药，递互相制，递互相使，君臣俱具，父子固全。后遂得阴阳，各有其绪。阳药制阴，以引其阴。阴药制阳，而引其阳。此药但不能制致神仙，得之者但服一豆许，则寿限之内，永无疾矣。如己患风疾，及扑伤肢节，十年五年，运动不得者，但依法服之一粒，便效。重者不过十粒。有人卒亡者，但心头未冷，取药一粒，以醋调一粒，摩脐中一千余下，当从脐四面渐暖，待眼开后，热醋下一粒，入口即活。但是风疾，不拘年月探远，神验，不能具载其功力。每丸如芥子大，日曝令乾，收之。凡疾人，不问年月远近。先以红雪，或通中散茶，下半两。如或风涩甚者，即服一两，良久，以热茶投之，令患病人泻三两行，依法泼姜豆汤，下一粒，当以他人热手，更互摩之患处，良久热彻，即当觉肉有物如火，走至痛处，所苦当时已失矣。一二百日及一年内，风疾下床不得者，服一粒后，当时便可行步，一如不患人。至重者，每服泻后，服药一粒，后歇三五日问，依前服红雪，先泻后服丹药，但每日服不过一二十粒，平复如故。打扑伤损多年者，天阴即疼痛，动不得者，尤验，只可一两粒。服此药多者，疾愈后，药力当伏脚心下，男左女右。但有所苦，发心念药，随意则至。此药神验，功效非智能测，其法如后。
　　金薄二＋四片　光明砂一两一分，研如面。以祷麦灰汁煮三日淘取秤雄黄三大分，研如面，醋煮三日，淘取秤　石庭脂三大分，研如面，酒煮三日，淘取秤　牛黄　麝香　脰脑脐　虎骨龙齿已上各四大分，研如面，生用　阳起石　磁毛石　紫石英　自然铜　长理石已上各三大分　远志　巴戟　玄参　乌她　仙灵脾已上各五大分青木香　肉豆葱　鹿茸如乾柿者　肉桂已上各六大分延胡索木律各三大分
　　右将石流黄、雄黄、朱砂、自然铜四味，同入一瓶子，用金薄覆籍，不固口，以火炙三日，火常去瓶子三寸，不得甚热。又将阳起石、磁毛石、紫石英、长理石四味，同入一瓶子内，以金薄覆籍，灰埋瓶子一半，歇口烧三日，第一日火去瓶子二寸，第二日火去瓶子一寸，第三日以火簇瓶子，至夜火煅通赤，无火毒。
　　右将锺乳十两，以玉础研七日，如面即住。用熟绢袋子贮，系定头边，悬於锅中，煮以水二斗，煎取一斗，内取锺乳水，三合研生犀一千下，将此水别收贮。候入皂荚仁时，同研用。又将其余锺乳水，煎前远志等五味，仍加蔓荆子五大分，拍碎同煮，令水至七升，去滓用。又取此药水，煎青木香等四味，至四升，去滓。又取药汁煎半夏炙以扬洗了捏破。当归细到。二味，各一大两，煎至三升，去滓澄沘净。又用地黄汁一升，无灰酒一升，童子小便一升，此三味与煎药汁三升，都许六升，於净器中，文武火养成煎，候至一升，即下诸般金石药，搅勿住手，待如稀粥，即去火，下牛黄等五味生药末，熟搅令极匀，即下皂荚仁炒其子，打取仁。杵为末，秤取六大分。龙脑二分，於盆内研如面，入药中。并所研犀角汁，同入於乳钵中，令壮士研三千下，候极稠，丸如芥子大，不得大。此药功效造化无殊。又此药就后分为三大分，如品字，取一口即一分也。又加炼了芒硝一大两，差为破棺丹芒硝，即上好蜀硝，有锋错者即得也。於跳子内，火上炼令汁尽，取为末，入於药中。或有暴亡，不问疾状，但肢体未变者，可破棺打齿，热醋滴下一粒。过得咽喉即活，十救八九。其丸如蒙豆大，余药并依歌诀。
　　流黄砂隔铜居上，即前四味石药依此次第入瓶中，依法用火炙。磁起长排紫作头。即后四味石药，依此次第入瓶中，依法用火烧。金上下三中各二，煅前药，用金薄，上下各三片，中心各两片隔定石药。紫烧铜炙满三休。用紫石英者，瓶子即烧之。用自然铜者。瓶子即炙之。各一日止。乳烹四五同归一，烹即煎也。用锺乳煎前二十味，以二斗水，煎至一斗，是归一也。取一仍须十一修。再将前煎者锺乳水一斗，煎草药十一味，故云十一修也。煎到三时还要出，即煎至三升也。地和童酒一时句。地黄、童子小便，酒三味是也。若火石归安静室，是去火入石药也。待如肌肉五生稠。肌肉和入体也，五生即牛黄五味是也。别盛三合中问水，外边千下转犀牛。此即用锺乳水磨犀也。
　　紫金丹砂法
　　上好辰锦光明砂半斤　曾青三两　叶子雄雌黄二两右已上并用铁钥匙，打如皂荚子大。取一瓶子可受一升者，以三般物，以盐胆煮之三七日，常如鱼眼沸，不得令溢。取一颗砂出，以水洗，向明看之，如金色即止。如有赤黑晕，更煮七日，将出待乾，更於火上，炕出阴黑了，入柜。
　　盥花二斤　硝石一两
　　右已上於瓶中烧成汁了，捣碎，更烧了，细为末，筑成柜了，即下曾雌一重了，以盐末填筑平，去口三分已来，封之以布，磨瓦子盖头，用六一泥固济，泯抹令断缝。讫以四两火，养七日。六两火，养四七日。半斤火，养二七日。三斤火煅。待玲出，以黄牛乳，於竹筒盛，用黑豆饭蒸三遍，入寒泉三日，更去饭上，蒸出阴黑。细研，以楮汁为丸，丸如黍米大。每日三丸，酒下，治三十六种风偏，治筋骨风狂，风角弓风，肾藏风热，毒风，一切冷风并消。久服肌肤毛发皆变，延年益寿，身轻，其功不能备录。只可取四两，依前入柜，先布曾雌，即以熟砂、生砂层层铺尽，四两生砂了，以熟砂，次曾雌，即以柜末盖之，依前固济，养火四十九日。毕，重重依此，长以四两，将为母也。
　　金碧丹砂变金粟子法
　　治一切风，延龄驻颜，治万病，兼化宝。
　　法曰：先将泥球子，泥用黄丹、白土、瓦末、盥、醋没，用蜡为胎，不得令有微隙。阴乾，傍边安孔，去蜡更烧过。即取好光明砂，研捣为末，以纸卷灌入了，以一大蚯蚓和球子泥，捣泥令烂，却固济孔子。待乾，更打一铁环子，安於铁鼎子中安置，镕铅汁入鼎中，其上可二寸已来。即以糠火养，长令铅软为候。如此一百二十日，加火，取出。更於地上，以火断过，候玲出之，其药如青紫螺子，拣取黑末不中。分药一半，以青内筒贮，用牛乳蒸五遍，三度换乳，乳皮堪疗奸赠。取出，入地坑子中，三宿。细研，以粟米饭为丸，丸如粟米大。年四十，日一丸。年五十，日二丸。年六十，日三丸。其功力更别，不得多服。治一切风，延龄驻颜，治黑益颜色。余者细末，於甘锅中，用好黄矾一两，以砂末上下布盖，固济头乾了，灰火中养四十九日。以大火缎，候玲开，皆成金粟子。取鼠尾一写，输三两，用半分真庚者，先於甘锅内镕引输，乃下三四粒子粟，便化为真，真西方也。炉长用火三大两，将此去鼎中盛球子，一切临时，取球子大小，其球孔头向上，安在铅鼎之中。
　　羽化河车法
　　光明砂四两，栋取如皂荚子大  瓜州黄矾半两
　　右已上，取三年米醋拌细，研如泥，将用一一裹其朱砂，待乾。别取上色西方庚半两，打作薄，剪作小片子，更裹砂了。然后取武都上色雄黄一两，曾青一两，细研，以左味煎似胶调，将雄青末捻成小饼子，将裹前砂，待乾，捣灵醋为胶泥，更裹一重总了，直放待乾。用真铅为柜，排铅8lJ 有法。更烧三遍，三遍须捣筛如法。取铅银六两，打作合子。其合子须相受处口，拒深下二寸四分，深广上一寸二分，亦然。即取真铅铺於合底，可二分，即排砂如莲子样，更以真铅盖，更铺砂，重重取尽了，即以真铅盖却取满合，却先打银束子束定，六一泥固济，待乾。五斤盥，用硝石炼过两度了，细捣罗，取铁鼎可容得，前合稍宽者。实其盥，捣於陷合处，是为外柜，以盐填持了盖却，铁筋贯定固济，待乾。掘一地炉，深一尺六寸，阔一尺四寸，以马通火、糠火，烧四十九日。开鼎，以铁筋拨盛柜，看银合柜变为金色，即去火取出。如未，更烧七日取出，待玲开合，剥下黄矾及雄青，留着取一粒，细研，水银二两於铛中，微火取药，半小豆大，糁上便乾锻成宝。且惜莫用，此为第一转。
　　别取光明砂十二两，研碎，和前伏火砂同研。依前用好醋煎搜成团，取前内柜。细捣罗筑为柜。即取前剥下黄矾，细研铺底了，安砂团，更以盖子上了，便着柜末填满，依前法固济，待乾入鼎，别泥炉，着草灰半斤，火养一百二十日，以大火煅，出炉取药，如前当成上色西方，此名第二转紫金河车。
　　若要伏食，出毒，入寒泉一月日，却以乳蒸，用楮汁为丸，丸如粟米大，延龄，治万病，每日服只可一丸。若志心尽一两，寿年五甲子。神秘不得，偶然轻泄，传无道之人，受其殃。
　　别取光明砂一斤，细研，以左味拌，取一甍鼎子可贮得药者，将拌砂筑成外柜，将前伏了砂，细研醋调泥柜内，乾了，着汞八两，以二两火，入炉养一百二十日，成紫金。不宜用，先将投名山，告上玄，书名仙籍也。其神室收取，要用时坐於灰中，着汞六两，用二两火。养一伏时，真上色西方也。此名第三转神室河车。
　　金华黄芽法
　　生银芽半斤　生汞半斤
　　右镕芽与汞相入，状若银膏。如欠，将湿银添满本数，即取湖南通油瓶子上好者，受得二斤者，令贮得前药，令其裹面宽转，即通身固济之，令头平，使要返覆安之。更取一瓶大於前者，可贮得上瓶，为外柜，不固济，权着物盖头。即放三钉上，以诤泥用麻筋作炉，炉须三段作者，象三才。中层着三钉横安，亦得下开二门，前后着二门，前面大门，高四寸。后面小门，可一寸半。其炉下火可三截，长四寸，常着灰盖上。如进火时，但炭上安中心即得，用炭团更好。其火还从十一月发火，如此可十月后，一年内须六十日武火，似大些些子。其上须着一盆覆之，开一星露，可大一寸，从半夜子时，其药瓶顶向上，午后转上却下，至夜半依前转，转内瓶，外者不转。转了更须覆盖。炉上一层，其炉似饭形，其上星露，从半夜将片纸掩之，至时除之。如是火候调顺，不失节度，即是昼夜各一封，至五月足，秤看欠添，汞满应数，成为一块，谓之成形。即破瓶取之，捣研淘令细，水飞曝尽令乾。更依前入新汞，可三分之一，按药令平，不用固济，依前火侯，养待一月满，更出淘洗毕，待乾，更养通前。都满十月，其药上有点化朱砂，此是药精，出母胎上，可半斤，作褐色，已伏火也。收取别器贮，六十日武火烧毕，出赤色奇绝，出火毒，服食可长年益寿，其药不可具论。其火得十月足，火似大，便化作液。更须缓火养，更得依旧，其药本母，依前生汞半斤，养一月，更出母面上，还似褐色，养可一年。收前件药，便作世利，伏火也，烂白。如要世利，可月月添之。若得九度添汞，养之一斤，神妙，与世长存，兼治万病。云此是九鼎丹，功成上升。《 参同契》 云是金华，曾云是外丹。此甚秘诀，苏台一两人得之，不得轻泄耳。
　　几公白法
　　太上悯学士之困穷，上士之未遇，述之为号，以助术人，故显此方。
　　白虎三＋两　太阴玄精十二两　矾石十二两　胡粉八两
　　右三物捣研成粉，以左味和为泥。先捏蜡八两，作鹦子形。即以药泥涂蜡鹦子上，令遍。以甘土泥药上，令周雨，泥令厚半寸许。顶上开一小孔子，如豆颗许。然后曝乾，火烧去蜡，安前
　　玄武於孔中，还以药泥固鹦子孔中，其还以药泥固，然后缓火，炼七九日，玄武俱乾，其色如银，此名银精。取此伏精一两，入熟铜一斤，尽化为泥，名制伏之法。若药物不伏火，入铜铁俱失纪纲，即不成制伏。八公号几公，白者是玄武之别名。伏了之物，能入也。即不任服食者，何也。此是变转之法，非真玄妙之门。几白者，是汞铅。能白者，此变伏。故八公号日几公白也。更有油醋煮之法，具别方。
　　九转炼铅法
　　诀用铅十斤，汞一斤，以器微火镕之，用铁匙掠取其黑皮，直令尽。每一遍倾在地上，复器中镕之，凡如此九遍讫。即下汞，即用猛火熬作青砂色，如散即糠醋洒之，即变为青砂矣。更於一铁器中成醋，倾砂醋中讫，用铁匙研令熟。又醋烹添，取铅黄於瓦上，令乾，取黄牛粪汁，并小大麦缅亦得，和所熬青砂作团，如鹦子大，或作饼，日曝乾。一本云：阴乾。於燎炉火上，排鞘袋吹取铅精，名铅丹。其性濡，更着器熬令至熟，其色尽赤，又出醋中研令至熟，澄着瓦上使乾，於器中熬令熟，紫色。又别以一器，取好酒一升，下赤盐二两，和投酒中相得，即取紫色丹。一时写着酒中，待玲出之，此即名九还铅。九为丹名，日九转紫铅丹也。
　　神化金丹法
　　亭汁三两  山池石盐二两，亦研细如缅  伏火北硫黄一斤通明者，研如粉
　　右三味药，并同相和令匀。便取铁合，用米醋研上好香墨，浓涂铁合内三遍，候乾。便入此三味药於合内，以文火逼合令热，候药化为汁，出尽北亭阴黑，住火候凝玲。便用硝石四两，细研如粉，入於合足内实按，上以枯纸封定，合足，候乾，方入於鼎内，用法泥固济。其法泥用鸦门代赭，如鹦冠色者，左顾牡蛎、赤石脂等三味，各细捣研如粉，入伏火北亭汁，匀和，入臼内杵一千以来，方用固济相合，并足周回，唯务坚密为妙。合鼎上用铁关关定，切在紧密。候阴乾，便取铅三斤以来，於跳子镕化作汁，用小铁杓子抄於合足四面，候匀遍，又更消镕铅汁，渐渐灌於鼎内，直至鼎满合上二寸以来，便选成合日夜半子时起火，初六两，日加一两，至六十日满足。候药鼎玲定，用小铁凿子凿去黑铅，开合取药，真如金色。便入於乳钵内，细研如粉。
　　北亭砂三两白明者　以黄蜡一分半，镕作汁，拌北亭令匀
　　右作一团子，以纸裹。炒风化石灰一斗，用一甍罐，先将一半风化入於罐内实筑，内剜一坑子，安北亭於内，上又将一半风化盖，准前实筑。初用火三斤，以来养，渐渐加火至五七斤，三伏时一弄，十斤火煅通赤。火尽候玲，取出，用生绢袋子内盛。又掘一地坑子，可受五七升，满添水，候湿尽水，安一细甍碗於坑子内，上横一杖子，悬钓北亭袋子於碗上，更用一瓦盆子合盖，周回用湿土拥盆子，勿透黑，三伏时并化为水。取此水，拌调前件二味药。
　　上好庚一十两　汞五十两
　　右贮於一罐内，常用火暖，将庚烧令赤，投於汞内，用柳篦搅，化尽为度，用灵花三斤，与金泥同研唯细，便入一大铛内，令匀平，上用勘一盆子盖铛，以泥固济，周回令密，慢慢火，却令汞飞上，以汞尽为度，次用煎汤沃盛花，候盥味尽为度。其庚粉於盘内，日曝乾，后细研，入在药内。
　　雄黄八两，如鹦冠色者，研如粉　雌黄八两，通明叶子者，研如粉　戎盥四两，研如粉　金粉十两
　　右五味药，并细研如粉。别换鼎，合一依前法，用米醋浓研香墨，匀涂合内三遍，乾后，入药於合内，还用文火逼合，令药作汁。一依前法，用硝石四两，细研如粉，安在合足内实按，以缅枯纸封定合足，便固济合盖，入於鼎内，准前法泥固济合足，合上用铁关关定，候阴乾。一依前法，先取铅三斤，於姚子内镕作汁，以铁杓抄在合足四面相，次更镕铅汁，渐渐满鼎内、至合上二寸以来，一依前法，选成合日夜半子时起火，火候准前，初起六两，日加一两，至六十日满足。候鼎合玲定，用铁凿去黑铅，取合，其药当作紫金色。每一分於乳钵内细研，可制汞一斤，立成紫磨黄金。此非人世所有，是神仙秘授，若於助道，须知足乎。
　　汞一斤　药一分
　　右於新铁跳子内，药置汞上，用茶碗子盖，固济如法，安跳子於火上，专听裹面滴滴声，即将跳子於水内淬底。如此十数度，其汞已伏，炒如黑铅砂子，别入甘锅销轮，当为紫磨金。其於变化，不可具载。
　　灵宝众真丹诀竟
　　
