太上洞玄灵宝五帝醮祭招真玉诀
　　经名：太上洞玄灵宝五帝醮祭招真玉诀。北宋道士账永先编撰。言道士受《灵宝赤书真文》后醮祭招真之法。一卷。底本出处：《正统道藏》洞玄部玉诀类。
　　太上洞玄灵宝五帝醮祭招真玉诀
　　道言：灵宝赤书五篇真文，篇镇一方，皆元始自然之书。五老与五帝侍卫，五方灵官纪录，禁限一年三开，众仙度真。玄科旧典，上官诸真人，及五岳神仙，三年一奉灵宝五帝灵官，散花燃灯，香汤甘果，上献天真，以存灵气。后学常能尔者，则灵宝五帝，感乎精诚，五方灵官当之喜欣。凡礼无浓薄，意从中来，苟有至情，人神感焉。故书其品戒，秘而修行。　　
　　旧典降致灵宝五帝灵官法。以用甲寅、乙卯；夏用丁巳、丙午；四用戊辰、戊戌、己未、己丑；秋用庚申、辛酉；冬用癸亥、壬子。建王之日，於灵岳作高坛，四方栏纂，束西南北王上，用五门，安五榜也。榜依别文，在大盟仪中。
　　安五门毕，当四面安障，勿令当风，使火光气乱。每令火气密，勿令广照，使灵气散也。敷一五尺净席，随节安之。春则向东方也。
　　每以名香浄茶，枣汤鲜果，洁净法座，随丰珍之。宜用浄杯十一枚，杓令新好。拌三枚，皆令精洁。二柈各盛五杯，其一柈盛一杯。一柈在五杯柈者下流。比五香火，相次於拌前。果亦三拌如之。余汤即别器，请着前。列南和丹缯五尺绛纹缯也。於案，上清灵宝五篇真文五符。割碧林之帛五尺，青纹缯也。覆真文符上，安着座后。令符处丹青中，以为落发噏血之盟也。青以代发，丹代噏血之盟誓。真人不伤神损德，故以代之也。
　　香用五种，杂和之。香炉每令新好，相连安之。束带跪请，每令徐声下气，天真密感而降。当朱书白银刺上六枚。
　　次请五帝众仙灵官，安五香火之下。
　　东方九气青天安宝华林青灵始老君、苍帝君、九气天君、太上真王、青腰玉女、东乡诸灵官。某帝真人某甲，再拜五香，稽首奉请。降青华元阳门。
　　南方三气丹天梵宝昌阳丹灵真老君、赤帝君、朱丹三气天君、元气丈人、朱宫太丹玉女、南乡诸灵官。某帝真人某甲，再拜五香，稽首奉请。降洞阳太光门。
　　中央元洞太帝之天玉宝元灵元老君、黄帝君、太帝真人、子丹黄庭戊己、天仓玉女、中黄太帝官君。某帝真人某甲再拜五香，稽首奉请。降元黄高晨门。
　　西方七气之天七宝金门皓灵皇老君、白帝君、明石七气天君、太上白素玉女、西乡诸灵官。某帝真人某甲，再拜五香，稽首奉请。降通阴全关门。
　　北方五气玄天洞阴朔单郁绝五灵玄老君、黑帝君、玄滋五气天君、太上常以鸡鸣阳光始分，东向叩齿九通，摩两掌令热，以手掌拭面目九过，仰祝服青牙。南方南向，亦如上法，叩齿三通。西方西向七通，如上法。中央十二通叩齿，拭面目。北方五通，一如上法。常以鸡鸣，安身定神，以次行事，先服东方青牙气，次南方，次中央，次西方，次北方，如上法。五帝毕，便叩齿三十六通，咽气二十五过止。又都咒曰：
　　白石岩岩以次行，源泉涌洞以玉浆，饮之长生，寿命益长。毕，以舌料口上下中央，令玉泉满口而三咽，又引气二十五过，极气而咽之，其道都毕。服五云牙之法，别卷写之。
　　天真皇人曰：凡修飞仙之道，及灭度之法，尸解隐化，轮转生死，随运逍遥，无拘太阴，当朱书诸天玉字无量内音，白素佩身，随文服御，心不受秽，五内清和，六府恬寂，空碧无为，八年洞达诸天，坐见十方，万神交降，体生玉光，驰骋龙驾，白日登晨。玉章上道，四万劫一传，修行之法，当依上朱书，随四时之节。
　　春正月、二月、三月，朱书文，向王叩齿九通，祝曰：
　　飞天大梵，维罗八方。九气青天，总为神王。五合八会，流焕太空。上开龙汉，神仙之宗。下披长夜，九幽之房。拔度苦魂，朽骸生光。身变毛羽，五色衣裳。苍龙碧辇，飞步空行。今日上告，青天始阳。万愿皆合，与气齐同。升入无形，永保无穷。毕，服文，仰咽八气止。
　　夏四月、五月、六月，朱书文，向王叩齿八通，祝曰：
　　天书敷罗，梵行赤明。上开八道，五合通灵。大运启期，洞阳炼精。玉文焕朗，三景自明。下度生死，一切受形。今日良吉，大圣临庭。九夜开牖，幽房朗清。三恶休息，我道自成。五帝保度，上登华京。七宝林中，长享劫龄。毕，服文，仰咽八气止。
　　秋七月、八月、九月，朱书文，向王叩齿七通，祝曰：
　　飞玄八会，结气成真。六十四字，总灵天根。开度生死，朽骨还人。幽魂披散，受气上玄。今日时庆，万愿开陈。众灵交会，我愿我仙。景与道合，我愿我神。得乘素云，上升帝晨。七宝欢乐，交友真人。毕，服文，仰咽八气止。
　　冬十月、十一月、十二月，朱书文，向王叩齿五通，祝曰：
　　玉字开冥，流焕上门。八气结真，梵行景云。神王启光，三象洞分。五色徘徊，照我灵魂。今日值合，仰希帝君。开宥出书，授我真文。玉泽交灌，五府生熏，毛羽变化，驾景乘晨。出幽入无，仙度自然。七祖同归，欢乐上元。毕，服文，仰咽八气止。
　　天真皇人曰：此祝说之辞，皆四会之气，八和之音，自然之章，行之者
　　采药，不得隐藏，山精伏匿，邪试不干，虎狼毒螫，令不加身。玉女神童，给使东西，五帝灵气，降入其形，安镇五腑，内外聪明，心开意通，逆知吉凶。三尸消灭，九虫不生。身有奇毛，早得神仙。惟蒙至尊大帝，直垂慈恩，下流众庶，赐如所陈，不胜洪泽，辄自效勤。臣某诚惶诚恐，稽首再拜。
　　又三过上汤上酒，伏地。若私有所陈，自适意启乙。启愿毕，上劳东方灵威仰苍帝君、青芽九气天君、太上真王、青腰玉女、东乡诸灵官，各还神房，便散香再拜。
　　次上劳南方赤熛弩赤帝君、朱丹三气天君、元气丈人、朱宫太丹玉女、南乡诸灵官，各还神房，便散香再拜。
　　次上劳中央含枢纽黄帝君、太帝真人、子丹黄庭戊己、天仓玉女、中黄太帝官君，各还神房，便散香再拜。
　　次上劳西方曜魄宝白帝君、明石七气天君、太上白素玉女、西乡诸灵官，各还神房，便散香再拜。
　　次上劳北方隐侯局黑帝君、玄滋五气天君、太上灵君、夜光玉女、北乡诸灵官，各还神房，便散香再拜。
　　次上劳九天众灵、五岳灵山真人、江河四渎三官九府诸灵官、地仙玉女、五岳飞仙神仙诸仙官君，各还神房，便散香再拜。
　　奉礼醮祭法事都毕，取简随方埋着五门下，众真简埋中央门下。
　　右三年一醮，九年三醮，都止。
　　道士张承先曰：受灵宝五老赤书二箓，杖策之日，宜即依法祭醮，以招天真。幽映感降，在乎精诚。后则三年一请，祈于必通。今撰出立成，以为常仪，至学之士，勿亏之矣。
　　太上洞玄灵宝五帝醮祭招真玉诀竟
　　
