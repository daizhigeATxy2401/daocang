上清紫微帝君南极元君玉经宝诀
　　经名：上清紫彻帝君南极元君玉经宝诀。撰人不评，约出於南北朝。内载《太微帝君二十四神迥元经》、《南极元君玉经宝诀》二篇。一卷。底本出处：《正统道藏》洞玄部玉诀类。
　　上清紫微帝君南极元君玉经宝诀
　　太微帝君，太一造形，紫元内神、二十四真人，混气变生，主仙上精，散解胞结，释滞开元。
　　二十四结节，须二十四神所命，乃得除脱也。兆能修存名字者，则治镇一身，保守元精。欲解节结之日，当先祝之，乃得开关耳。紫灵并是结气之玄宗，成体之真神、运导云雾，带生真烟，各能致玉辇龙骑，千万列行，同与一体，白日登晨。此太上真人二十四神存玄守元帝君上生玉清乘飙之道。
　　常当安身静一心，正气夷形，闭目内视，忘体念神，烧乱盥漱，存神守真，仿髴三入蔼蔼晖玄。行之十八年，太上命太微帝君太一五神，化生混灵道君，邀二十四真人，千乘‘万骑，风蹑云行，呼吸流霞，白日造天。
　　存神之道，勿一交非类，深室避事，栖精摄灵，心存目想，微妙守冲，静魂安形，则万害不伤，百鬼避窜，千妖不行，消殃散祸，妙不可胜。先叩齿二十四通，毕乃存思。
　　高上宝书神明科经说曰：叩齿之法，左左相叩，名曰折制天钟；右右相叩，名曰震椎天磬；中央上下对相叩，名曰呜严天鼓。若卒遇凶恶不祥，当折天钟主十过。若经山，辟邪威神大祝，当椎天磬。存思念道，致真招灵，当呜天鼓。叩齿虽一，其实有左右上下也。故凶恶而畏天钟之响，山神而摄天磬之洞，招神而肃天鼓之震矣。玄商有节，希微内感，不可以付而求，不可偶然而古也。千章万章，皆当如此，叩齿之道演矣，钟鼓之音别也。是以道数不可乖错，术法不可杂乱。乖错则有暗昧之败，杂乱财有讟毁之桥，非冥冥之无贯也，行冥贯之无序耳。道之不成，事之不验，良由求真之徒不得法也，履边辙之，造而多愆乎。
　　折天钟三十通，谓无他祝，孤行此以除不祥耳。若有所按行，随本文叩齿之多少，不必须折三十通也。
　　脑神名觉元子，字道都。形长一寸一分，色正白。
　　发神名玄文华，字道衡。形长二寸三分，色玄。
　　皮肤神名通众仲，字道连。形长一寸五分，色黄。
　　目神名灵监生，字道童。形长二寸五分，衣五色衣。
　　项髓神名灵谟盖，字道周。形长五寸三分，色白。
　　膂神名益历辅，字道柱。形长三寸五分，白玉素衣。
　　鼻神名仲龙玉，字道微。形长二寸五分，青黄白色衣。
　　舌神名始梁峙，字道岐。形长七寸，衣赤衣。
　　右存一身上部八景神童名字，先存之，并婴儿之形，仿髴在身，各安其所。讫，乃叩齿八通，咽液八过，而微祝曰：
　　上景八神，一合入身，帝君玄母，五神各陈，举形遂化，流变适真，千乘万骑，俱升帝晨，白元无英，导养太宾，八灵翼体，玉华衔烟，恍惚十周，径造日门。
　　初存思之始，先三呼神名字，祝讫，又三呼神名字，令声才出口，三部同尔。平旦、日中、夜半三时，恒存二十四神，以次念之，祝呼如上法。
　　喉神名百流放，字道通。形长八寸九分，色赤。
　　肺神名素灵生，字道平。形长八寸一分，纯白。
　　心神名焕阳昌，字道明。形长九寸，色赤。
　　肝神名开君童，字道青。形长六寸，青色。
　　胆神名龙德拘，字道放。形长三寸六分，青黄绿色。
　　脾神名宝元全，字道骞。形长七寸三分，黄色。
　　左肾神名春元直，字道卿。形长三寸七分，色玄，数变白赤，五色无常。
　　右肾神名象他无，字道玉。形长三寸，色白或黑。
　　右存一身中部八景神童名字，次存之，并如婴儿之形，仿髴在身，各安其所。讫，叩齿八通，咽液八过，而微祝曰：
　　中景八神，四变九飞，炼魂保身，明景同晖，帝君解结，胎缚四归，上通玄母，散灵出威，得与八神，合辇齐飞，千乘万骑，上登太微。
　　胃神名同来育，字道展。形长七寸，色黄。
　　穷肠中神名兆滕康，字道还。形长二寸四分，黄赤色。
　　大小肠中神名蓬送留，字道厨。形长二寸一分，色赤黄。
　　胴中神名受厚勃，字道虚。形长九寸一分，九色衣。
　　胸膈神名广瑛宅，字道冲。形长五寸，色白。
　　两胁神名辟假马，字道成。形长四寸一分，色赤白。
　　左阴左阳神，名扶流起，字道圭。形长二寸三分，色青黄白，在男存为左阳，女存为左阴。
　　右阴右阳神，名苞表明，字道生。形长二寸三分，色青黄白，在男存为右阳，女存为右阴。
　　右存一身下部八景神童名字，后存之，并婴儿之形，仿髴在身，各安其所。讫，乃叩齿八通，咽液八过，而微祝曰：
　　下景八神，散形化灵，紫烟郁生，含元守精，太一元父，帝君挺生，七华映籍，司命记灵，魂魄以安，五华育明，千乘万骑，与我同并，先造太素，次揖上清。
　　道一内神，名遁无马，字道极生。形长二寸二分，紫色。男存曰道一内神，女存曰真元中灵。
　　右一身极根之幽神，守中之上灵也。次又存之，如婴儿之状，安坐其所。讫，乃叩齿三十过，咽液二十四通，而微祝曰：
　　玄上内真，养形侍晨，总纽摄纲，九度八旋，外星布列，内馆九陈，帝君合昌，九道七咽，出液内精，和灌众神，五脏生华，反老童颜，千乘万骑，与我升天，上朝太陛，高揖玉晨。
　　右一身宝名内字，化生之精神也。不知此名，则仙道不成矣。若解结之日，不先祝此者，则结节不解也。必结节不解，三魂失适，上元内丧，五老失明，帝君乖踈也。男存为男童子之神，女存为女童子之神，俱同一名字也。
　　存二十四神，常以夜半去枕平卧，握固放体，气调而微者，思具身神，安念帝君，令仿髴居位，闭目内视之。如有不具，便当烧香，平坐闭目，握固两膝上，精存众祝行如法。其平旦、中时存神，自平坐而行之，勿令有见之者矣，皆内视临闭而存也。
　　月一日夜半，存神讫，又存两目中有白气，如鸡子大，在面目前，须臾变成两明镜，径九寸，以前后照我一体上二十四神，使洞鉴分明，良久，心祝曰：
　　大明宝镜，分形散化，鉴朗元神，制却万魔，飞行上清，披云巾罗，役使万灵，封山召河。 
　　毕。五日一行之。所谓覆挟内精，检敛五神者也。常能行之，灾害不生，而位登高仙。
　　拂童之道，使彻见帝君五神，及二十四神之法。常以甲子之旬，庚午之日，日中之时，取清水一升，以一铢真丹，投水中搅之，左行三七过，祝曰：
　　玄流朱津，生光八明，身神众列，并来见形，彻视万里，中达九灵，帝君映童，使我上精。
　　祝毕，东向以水洗目二七过。恒行之者，彻见万神。祝当微言，以水向月建。
　　太虚真人神仙内记太上真人招五辰飞魂洞房六合隐存宝诀
　　太上真人招五辰於洞房，籍飞魂於六合隐存秘道，南极元君玉经宝诀。
　　夜半清静，坐卧任意，安体清心，宽气调神，临目内视，存西方太白星在面两眉上，名为玉珰紫阙。眉上一寸直入一寸，为玉珰紫阙。阳日存星在左眉上，阴日存星在右眉上。次存北方辰星在天中帝乡玄宫。帝乡玄宫从鼻直上，而至发际五分，直入一寸。次存东方木星在洞关朱台。洞关朱台在目后一寸直入一寸，阳日存星在左目后，阴日存星在右目后。次存南方荧惑星在玉门华房。玉门华房在两目内眦际五分直入五分，阳日存星在左目眦际，阴日存星在右目眦际。次存中央镇星在金匮黄室长谷。金匮黄室长谷，在人中中央直入二分，星如缀悬於上。存思都讫，仿髴令星处其位，当觉使五星出光芒，放五色烟，贯我一身，洞彻内外，体中如有黑黑星精来入也。乃叩齿五通，咽液二十五过讫，乃微祝曰：
　　高上紫阙，内见帝君，太一混合，紫房之门，门内焕明，是为三元，三元结精，乃有五神，宝曜敷晖，放光卫晨，精化积生，变为老人，首建素冠，绿帔绛裙，右带流铃，左佩虎贲，手把天刚，散锋飞辰，足蹑华盖，吐芒炼身，三景保守，令我得真，养魄制魂，乘飙飞仙。
　　毕，又咽液三过，叩齿三通。常能行此道十五年者，於是南极老人丹陵上真，迎以绿云之舆；西极老人素云子期，迎以黄飙之车；北极老人玄上仙皇，迎以玄景之龙；东极老人扶阳公子，迎以青軿之辈；中元老人中央上玄子，迎以曲晨之盖。五老一合，俱升紫虚。行之勿令不常也，存之勿令不精也。忌履秽，禁杂处，常熏香，数沐浴。违之者凋败，顺之者飞仙也。存星毕，而欲有所愿，在意所祝后，续言之也。
　　存五星共室止处，直入项下二寸，仍辟方一寸，星如弹丸，照洞面体。月旦、月望、月七日、月九日、月十三日、月十七日、月二十日、月二十五日，鸡呜时，存日月之象在魂房六合。魂房六合在两目外之上角小仰高空之中，按之叩齿，闻乎下有四会，动在其下者是也，直入一寸方九分，名曰魂房六合之府。日左月右，存使光明洞形，令仿髴在位，开目极念，无得遗脱。毕，叩齿七通，而微祝曰：
　　大明灵晨，九度郁青，招霞藏晖，灌炼五形，宫驾六合，七神调平，使我飞仙，魂登上清。
　　毕，行之十五年，玉皇遣三素軿来迎。子当养能呜鸡，使其司旦而有常节者也。若隐章而作，必失日月之交晖也。南极夫人受此术太上高真，名曰双景翼形隐存幽道，审是仙骨者，乃得闻此经目也。
　　东向太清玄元上三天无极大道、诸君丈人。西向天师、女师、嗣师、系师三师君。北向太上老君、太玄上一君、太上丈人。南向道德君道德丈人、万禄君万福丈人、万生君万生丈人。
　　上清紫微帝君南极元君玉经宝诀竟
　　
