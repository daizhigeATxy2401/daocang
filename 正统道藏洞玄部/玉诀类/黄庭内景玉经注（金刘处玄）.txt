黄庭内景玉经注
　　经名：黄庭内景玉经注。题神仙刘长生解。一卷。底本出处：《正统道藏》洞玄部玉诀类。
　　黄庭内景玉经注
　　神仙刘长生解
　　上清章第一
　　上清紫霞虚皇前，
　　九天之上，异景非常，上有三清，中有玉皇。
　　太上大道玉晨君，
　　超几入圣，身外之身，海变桑田，玉貌常新。
　　闲居药珠作七言，
　　药珠富内，肘后飞金，慈通颠倒，物外清吟。
　　散化五形变万神，
　　甲乙庚辛、丙丁壬癸，万变神通，五形聚会。
　　是为黄庭日内篇。
　　黄庭内景，聚会群仙，妙通法海，吟万篇。
　　琴心三迭舞胎仙，
　　心琴内抚，韵透青霄，胎仙舞就，耀彰昭。
　　九气映明出霄问，
　　九阳还转，七返通灵，夜明光现，骇神惊。
　　神盖童子生紫姻，
　　紫雾红光，结成华盖，神通恍惚，形不坏。
　　是曰玉书可精研。
　　万经穷尽，玉诀精通，自然之道，德真功。
　　咏之万过升三天，
　　无中咏出，万化枢机，十方三界，引愚迷。
　　千灾以消百病痊，
　　一念无生，众垢消除，性通杳邈，得虚无。
　　不惮虎狼之凶残，
　　占接圣无鬼灵诗抱道忘形，虎狼远避，兽自长。
　　亦以却老年永延。
　　外容有老，有形有终，寿无穷。
　　上有章第二
　　上有魂灵下关元，
　　地关紧闭，天门常开，魂清气爽，结就灵胎。
　　左为少阳右太阴，
　　左看甲龙，右看庚虎，交媾往来，自然真趣。
　　后有密户前生门，
　　后户藏金，前门隐玉，无中常有，妙通一六。
　　出日入月呼吸存。
　　阳降阴升，出火入水，逆顺颠倒，先要达彼。
　　元气所合列宿分，
　　乾坤相合，妙用冲和，天清光显，万象森罗。
　　紫烟上下三素云。
　　瑞云观步，紫烟覆顶，无圣境。
　　灌溉五华植灵根，
　　玉润琼芽，静收白雪，蟾无缺。
　　七液洞流冲庐问，
　　玄武金饭，朱雀玉浆，与天皇。
　　回紫抱黄入丹田，
　　紫烟光袅，妙慧相迎，爽神清。
　　幽室内明照阳门。
　　要明神室，内阐阳门，束西相会，物外乾坤。
　　口为章第三
　　口为玉池太和官，
　　口杯玉液，知味细熙熙，咽过重楼，始遇真人。
　　漱咽灵掖灾不干，
　　琼浆频饮，九九相交，迸出霞彩，天地难包。
　　体生光华气香兰，
　　灵台轩豁，宝珠光莹，探得铅霜，通贤圣。
　　却灭百邪玉练颜。
　　清静无为，心如霜雪，圆耀当空，方明彻。
　　审能修之登广寒，
　　昆仑顶上，唯占清冻，明珠一颗，道霞光。
　　昼夜不寐乃成真，
　　阴尽阳纯，无眠无梦，体若虚空，成铅汞。
　　雷呜电激神泯泯。
　　霹雳一声，坤和交泰，显出至神，物之外。
　　黄庭章第四
　　黄庭内人服锦衣，
　　中央赤子，体挂六铢，作伴风月，邻虚无。
　　紫华飞群云气罗，
　　天书紫诏。来召婴娇，大罗朝圣，速系云腰。
　　丹青绿条翠灵柯，
　　藕花菊裹，风摆金丝，宝瓶之内，别有一枝。
　　七萝玉钥闭两扉，
　　七星官内，常闭金扉，宝花台上，无相容仪。
　　重扉金关密枢机。
　　九重玄户，玉锁金关，妙通万化，内结三丹。
　　玄泉幽阙高崔鬼，
　　三峰顶上，万派飞泉，仙官宝所，异景相连。
　　三田之中精气微，
　　稳驽木牛，三田耕透，时两频润，琼芝灵秀。
　　娇女窈窕翳霄晖，
　　月娥抱定，日裹飞乌，交光灿灿，结就元初。
　　重堂焕焕明八威，
　　楼上月光，重堂性烛，内外俱明，八仙享福。
　　天庭地关列斧新，
　　抱一强兵，外魔闹敌，护法神人，慧斧常劈。
　　灵台盘固永不衰。
　　绛官赤子，捧出神珠，光生万道，晃耀空虚。
　　中池章第五
　　中池内神服赤珠，
　　华池清彻，上有飞乌，不神而神，衣挂连珠。
　　丹锦云袍带虎符，
　　五方异锦，修成六铢，岩前骑虎，遣怪飞符。
　　横津三寸灵所居，
　　吸尽西江，三重焰赤，现出真灵，太虚无极。
　　隐芝翳郁自相扶。
　　内探灵芝，磨开宝鉴，白莲出水，清香苗苔。
　　天中章第六
　　天中之岳精谨修，
　　千朵奇峰，万株松桧，宝殿金门，中明圣帝。
　　灵宅既清玉帝游，
　　嵩岳中天，上通玉帝，华岳金方，巨灵神异。
　　通利道路无终休。
　　巨海明珠，昆仑美玉，运入中华，无穷仙福。
　　眉号华盖覆明珠，
　　眉生瑞霞，化成宝盖，辊出神珠，内明法海。
　　九幽日月洞空无，
　　九阳官内，鸟兔交光，神机万变，天地难量。
　　宅中有真常衣丹，
　　八境为邻，太虚性宅，脱了云衣，丹光赫赫。
　　审能见之无疾患。
　　丹霞照耀，万病消除，性如秋月，体若虚无。
　　赤珠灵群华情集，
　　珠光迸出，焰似飞星，常养芝草，花玉成形。
　　舌下玄膺生死岸。
　　楼上仙衣，功高体挂，换了几躯，为调婴姥。
　　出清入玄二气焕，
　　祥耀无情，金飞玉走，颠倒明明，形神不朽。
　　子若遇之升天汉。
　　自然遭遇，玉性彰昭，便乘赤凤，云外飘飘。
　　至道章第七
　　至道不烦央存真，
　　真心不动，妙慧通灵阴阳既济，物，外真形。
　　泥丸百节皆有神。
　　玉骨金筋，相连关节，一点神光，应物明彻。
　　发神苍华字太元，
　　生而皓首，内貌无衰，悟字通神，妙达无为。
　　脑神精根字泥丸，
　　根固精飞，神通霞彩，透入泥丸，字明法海。
　　跟神明上字英玄，
　　至神慧眼，无上观天，一明万化，字达英玄。
　　鼻神玉垄字灵坚，
　　细锄玉垄，动种芝田，神书金字，上奏三天。
　　耳神空闲字幽田，
　　自然响亮，神听潺湲，既明上善，应物方圆。
　　舌神通命字正伦，
　　舌涌甘津，醒劝灌顶，自觉神清，妙通内景。
　　齿神锷锋字罗千。
　　叩齿九九，庚甲交锋，字传万古，罗锦千重。
　　一面之神宗泥丸，
　　太虚之象，无影真神，九阳官阙，玉户通真。
　　泥丸九真皆有房，
　　玄武二户，朱雀七门，内明开阖，唯现神导。
　　方圆一寸处此中，
　　中华神宅，莹莹方圆，下侵九地，上通九天。
　　同服紫衣飞罗裳。
　　紫云覆体，号日黄人，阳纯阴尽，跨鹤朝真。
　　但思一部寿无穷，
　　圣经万卷，法有三乘，上乘一部，悟者飞升。
　　非各别住居脑中，
　　上下三官，混合一同，乾坤灵象，泥丸之中。
　　列位次坐向外方，
　　三十二天，中尊玉皇，圣明物外，光遍十方。
　　所存在心自相当。
　　中天玉帝，四方天主，每方八天，各有宝所。
　　心神章第八
　　心神丹元字守灵，
　　心藏於神，内明微奥，至象包含，汞铅类倒。
　　肺神皓华自虚成，
　　肺藏於魄，神光照耀，道合三才，自然明了。
　　肝神龙烟字含明，
　　肝藏於魂，神明牝户，字通慧眼，哄‘然无阻。
　　翳郁导烟主浊清，
　　离水上升，坎火下降，混合清浊，神通无鞅。
　　肾神玄冥字育婴，
　　肾藏金精，神调胎息，字通圣妙，至明太极。
　　脾神常在字魂停，
　　脾藏於志，抱道无离，神明枢要，用坎迎离。
　　胆神龙曜字威明。
　　魂清胆壮，神定坤和，既明大象，谁探人魔。
　　六腑五脏神体精
　　六腑精通，五脏清澄，神丹炼就，脱壳飞升。
　　皆在心内运天经，
　　神明天道，理合圣经，妙通万化，爱无憎。
　　昼夜存之自长生。
　　周天十二达真空。内显神通，昏昏默默，了达真空。
　　肺部章第九
　　肺部之宫似华盖，
　　金经一部，绛官三问，静修丹。
　　下有童子坐玉阙，
　　上清官畔，下有玉阙，传金诀。
　　七元之子主调气，
　　七窍通灵，中明赤子，桔心死。
　　外应中岳鼻齐位。
　　华胥中岳，上阐天门，内明五帝，圣齐尊。
　　素锦衣裳黄云带，
　　束西问隔，慧照中央，仙衣体挂，现金光。
　　急存白元和液气，
　　白气盈中，元神寂闲，玉液相传，微妙无极。
　　神仙久视无灾害，
　　至真久视，佳趣观天，常常清善，物外无愆。
　　用之不已形不滞。
　　神人无形，与道同体，万物无拘，乘风而起。
　　心部章第十
　　心部之宫莲含华，
　　大乘经内，至明道德，莲官蛙隐，含光无极。
　　下有童子丹元家，
　　圣凡两路，天上地下，至性天人，幻形物化。
　　主适寒热荣卫和，
　　性阐玄关，自然颠倒，三真混合，祥烟光袅。
　　丹锦飞裳披玉罗，
　　丹台婴媳，飞锦衣多，乘鸾跨凤，同上大罗。
　　金铃朱带坐婆娑。
　　金声响亮，玉汞全真，胎阳舞出，物外形神。
　　调血理命身不枯，
　　骨筋血肉，道气精神，内真外假，借假修真。
　　外应口舌吐五华，
　　口岂妄言，舌泯五味，天降神泉，不饮而醉。
　　临绝呼之亦登苏，
　　绝庐明虚，垂光朗照，显出灵童，真欢真笑。
　　久久行之飞太霞。
　　绛官非久，蓬岛仙家，功成归去，永伴烟霞。
　　肝部章第十一
　　肝部之宫翠重裹，
　　甲方圣教，隐在中官，神光万道，翠色千重。
　　下有青童神公子，
　　九阳门下，物外人同，既闻真理，立祖明宗。
　　主诸关镜聪明始，
　　宝鉴磨开，九关明彻，法明慧眼，气神相结。
　　青锦披裳佩玉铃，
　　太和官内，玉性玲珑，琼浆金饭，青锦重重。
　　和制魂魄津液平，
　　虚心清魂，实腹静魄，玉润金真，大丹光赫。
　　外应眼目日月清。
　　降日垂光，性月圆明，坎生二八，至妙虚清。
　　百病所钟存无英，
　　上悬金钟，疠气常盈，广食难满，存浊无英。
　　同用七日自充盈，
　　七光返照，慧日充盈，岂分昼夜，晃耀水晶。
　　垂绝念神死复生，
　　垂慈念道，泯欲顾神，慧生於心，至妙金真
　　摄魂还魄永无倾。
　　炼成魂魄，物外飞形，气散精竭，性沉幽冥。
　　肾部章第十二
　　肾部之宫玄阙圆，
　　精通法海，妙隐蟾官，天花乱坠，遍满虚空。
　　中有童子冥上玄，
　　大仙玉童，恍惚杳冥，功成蝉蜕，现出真形。
　　主诸六府九液源，
　　阳和精固，神调六府，玉液既萌，中央冷土。
　　外应两耳百液津，
　　耳听云雷，电闪龙降，逆顺交通，性无愚憨。
　　苍锦云衣舞龙幡。
　　衬步金莲，法身明大，瑞气盈盈，结成华盖。
　　上致明霞日月烟，
　　致虚极妙，两耀交光，大丹九转，体遍纯阳。
　　百病千灾急当存，
　　无情病除，至善灾灭，察尽万有，太虚明彻。
　　两部水王对生门，
　　阳道修生，阴道修死，三清九幽，明暗奥旨。
　　使人长生升九天。
　　仙升九天难迷易。鬼沉九地，圣凡生死，悟难迷易。
　　脾部章第十三
　　脾部之宫属戊己，
　　黄经妙法，藏在中官，悟理明一诀，慧有万通。
　　中有明童黄裳裹，
　　中仙羽衣，赤表黄裹，天圆七星，方云履。
　　消谷散气摄牙齿，
　　齿消百物，内外浊清，大肠藏秽，海收精。
　　是为太仓两明童，
　　运般黍米，总入太仓，常养金粟，藏清冻。
　　坐在金台城九重，
　　金台之上，十二层楼，重城二九，显瀛洲。
　　方圆一寸命门中。
　　外方内圆，鹤引胎仙，命官宝焰，接三天。
　　主调百谷五味香，
　　地产百谷，天生五味，万物生成，阳之气。
　　辟却虚羸无病伤，
　　冷色形赢，清神实腹，死生两路，明祸福。
　　外应尺宅气色芳，
　　玄门开阐，妙通神宅，坎位清魂，离中静魄。
　　光华所生以表明，
　　既通肾圣，内显真荣，三阳照耀，八表俱明。
　　黄锦玉衣带虎章，
　　赤青黑白，戊己兼黄，中藏万锦，应化琼章。
　　注念三老子轻翔，
　　佛老文宜，妙智难量，得一方知，体变真阳。
　　长生高仙远死殃。
　　超几入圣，物外无殃，大罗之上，朝现玉皇。
　　胆部章第十四
　　胆部之宫六府精，
　　甲龙庚虎，壬男丙女，颠倒倒颠，胆神明祖。
　　中有童子耀威明，
　　太虚之中，物外灵童，柔弱光生，妙用其雄。
　　雷电八振扬玉旌，
　　巨灵真异，雄振八方，玉旌唯撼，接刃交光。
　　龙旗横天掷火铃。
　　风刮龙旗，阴魔闹敌，阳杀其阴，真雄无极。
　　主诸气力摄虎兵，
　　神明慧力，抱一坚贞，剑挥赫赫，从有强兵。
　　外应眼童鼻柱问，
　　天眼垂光，虚明玉柱，炼汞成形，至神遭遇。
　　脑发相扶亦俱鲜，
　　上阐阳门，妙通玉脑，七窍通明，毫光一道。
　　九色锦衣绿华裙，
　　体挂六铢，中系华裙，便乘鸾凤，云外朝真。
　　佩金带玉龙虎文，
　　玉佩叮当，威仪行步，无影真容，骑龙跨虎。
　　能存威明乘庆云，
　　抱道忘尘，真性超群，欲朝金阙，稳驾祥云。
　　役使万神朝三元。
　　天元降福，中元赦罪，地元解厄，万神朝会。
　　脾长章第十五
　　脾长一尺掩太仓，
　　五行脾祖，土谷之仓，中华上国，一者帝王。
　　中部老君治明堂，
　　中华圣教，治世修真，先天之象，明者老君。
　　厥字灵元名混康，
　　忘言抱道，六三混成，德归无上，至大强名。
　　治人百病消谷根，
　　灵药能治，妄念百邪，窃食充饥，粗布胡遮。
　　黄衣紫带龙虎章，
　　金翁玉冠，黄婆紫带，宝殿圣容，万神齐拜。
　　长精益命赖君王。
　　北海飞金，南山凿玉，赤帝通明，无穷圣福。
　　三呼我名神自通，
　　喝散阴魔，呼聚阳神，神通万一，方号金真。
　　三老同坐各有朋，
　　三老各朋，左文右武，无极天中，鸾迎凤舞。
　　或精或胎别执方，
　　十方明处，一点灵明，胎仙养就，夺得真精。
　　桃孩合延生华芒。
　　桃脸婴孩，抱道延长，深根固蒂，吐出光芒。
　　男女徊九有桃康，
　　仙男仙女，世景徘徊，风前月下，至性希夷。
　　道父道母对相望，
　　以天为父，以地为母，太虚含象，圣人妙趣。
　　师父师母丹玄乡，
　　至圣为父，至道为母，灵耀为子，密妙为度。
　　可用存思登虚空，
　　存思念道，绝虑泯俗，取拾俱忘，自然真福。
　　殊途一会归要终。
　　物象穷通，静情归一，建德若偷，圣功了毕。
　　闭塞三关握固停，
　　预塞金关，固守真精，气神相见，得之圆成。
　　含漱金醴吞玉英，
　　会仙楼上，满泛金浆，胎仙醉舞，回首仙乡。
　　遂至不饥三虫亡，
　　玉浆金饭，三咽忘饥，虫尸既散，性显光辉。
　　心意常和致欣昌。
　　心通意解，神气冲和，内真欢笑，舞神婆娑。
　　五岳之云气彭亨，
　　五岳真形，中明玉京，金光万道，紫雾千层。
　　保灌玉庐以自偿，
　　天降琼浆，盈满玉器，酌了重生，八仙共醉。
　　五形完坚无灾殃。
　　五方霞彩，炼就真形，既超三界，去似飞星。
　　上睹章第十六
　　上睹三光如连珠，
　　上睹三光，中明本元，玉花香满，结就金莲。
　　落落明景照九隅，
　　天花飘落，光遍乾坤，碧虚阳耀，射透昆仑。
　　五灵夜烛焕八区。
　　升霞万象，大极争光，古今贤圣，位列八方。
　　子存内皇与我游，
　　子能见母，道合其真，胎神养就，内貌常新。
　　身披凤衣衔虎符，
　　性开金诀，体挂衣珠，妖魔侵境，天降虎符。
　　一至不久升虚无。
　　心忘意灭，我本大无，神丹炼就，与圣同居。
　　方寸之中念深藏，
　　自然真道，妙慧深藏，夜明光耀，方寸清冻。
　　不方不圆闭牖窗，
　　耳不邪听，口不妄言，鼻不闻香，法眼观天。
　　三神还精老方壮，
　　三阳照体，凤引龟精，自然抱道，返老还婴。
　　魂魄内守不争竞。
　　魂居杳邈，魄静朝元，阴变为阳，蓬岛为仙。
　　神生腹中衔玉当，
　　神生清莹，龟吸日光，凿开灵窍，美玉叮当。
　　灵注幽阙那得丧，
　　阳降神通，性朝玉阙，九霄之上，无生无灭。
　　琳条万寻可荫仗，
　　玉条垂芳，袅浸波心，枯乾北海，琼树无阴。
　　三魂自宁帝书命。
　　魂朝赤帝，宝光如镜，治国安民，圣宣劲命。
　　灵台章第十七
　　灵台郁蔼望黄野，
　　灵芝一段，黄野相侵，昆仑隐玉，巨海藏金。
　　三寸异室有上下，
　　中央三耀，聚而成形，阳逢壬癸，阴遇丙丁。
　　间关营卫高玄受，
　　天人护法，圣度无执，慧能之后，无师不立。
　　洞房紫极灵明户。
　　水晶龙官，烟霞虎洞，内明九房，外明九孔。
　　是昔太上告我者，
　　自然万通，名为太上，无我知雄，法明至象。
　　左神公子发神语，
　　甲位神公，蟾官赤子，默默相传，无为与旨。
　　右有白元并立处，
　　白气充盈，天元一并，既悟希夷，理通贤圣。
　　明堂金匮玉房问，
　　云堂寂寂，开阐阳门，神明万化，永永长生。
　　上清真人当吾前。
　　太上西升，悟真徐尹，入圣超凡，人人有分。
　　黄裳紫丹气频烦，
　　中元羽衣，朱带黄裳，神明慧眼，满目金光。
　　借问何在两眉端？
　　借假全真，本真无相，眼耀如星，白毫灵象。
　　内侠日月列宿陈，
　　天光灿灿，斗转星移，虚空干运，暗合天机。
　　七曜九元冠生门。
　　七返通真，元神吐耀，开阐九门，心香袅袅。
　　三关章第十八
　　三关之中精气深，
　　阳关常开，阴门永闭，中明颠倒，水火既济。
　　九微之中幽且阴，
　　九光微妙，道气幽深，气神清爽，水裹生金。
　　口为天关精神机，
　　口为聪辫，心为智慧，至妙忘言，崇真无伪。
　　足为地关生命业，
　　金莲衬步，显个婴儿，蓬莱咫尺，内礼明师。
　　手为人关把盛衰。
　　手擎宇宙，妙有双关，真灵出世，岂羡人问。
　　若得章第十九
　　若得三宫存玄丹，
　　往来升降，不离三官，灵丹一粒，服了神通。
　　太一流珠安昆仑，
　　神光迸出，万颗玄珠，冲和一点，体洽太虚。
　　重中楼阁十二环，
　　重楼十二，上接云烟，鸾迎凤吹，聚会神仙。
　　自高自下皆真人。
　　真仙厌世，云步朝元，地去高天，八万四千。
　　玉堂绛宇尽玄宫，
　　大罗众仙，各居宾所，凤阁龙官，祥光罩雾。
　　游玑玉衡色阑牙，
　　摘星楼上，兑玉阑吁，慧观八极，日赴千坛
　　瞻望童子坐盘桓，
　　物外灵童，坐者雄武，满张弓射，九重铁鼓。
　　问谁家子在我身？
　　见道明子，得永全真，圣贤为伴，风月为邻。
　　此人何去入尼丸，
　　意辞万虑，气运神般，金光两道，上至泥丸。
　　千千百百自相连，
　　千千百百、玉女金童，时时天乐，聒透仙翁。 
　　一一十十似重山。
　　一明性耀，十分皎洁，表裹俱通，重重明彻。
　　云仪玉华侠耳门，
　　无影云仪，昼夜真欢，玉穿灵窍，光隐泥丸。
　　赤帝黄老与我魂，
　　赤官大帝，中位天人，帝天相合，与我阳魂。
　　三真扶胥共房津，
　　无为真性，有相假身，调和真假，共饮香津。
　　五斗焕明是七元，
　　五明霞彩，光射七元，自然圣妙，养就胎仙。
　　日月飞行六合问，
　　鸟飞兔走，运转乾坤。阴阳颠倒，蛇把毫吞。
　　帝乡天中地户端，
　　大一仙官，中明上帝，朝圣真人，蓬莱一会。
　　面部魂神皆相存。
　　魂通杳冥，神达虚无。无中明彻，贤圣之书。
　　呼吸章第二十
　　呼吸元气以求仙，
　　养就胎神，非外呼吸。妙用抽添，霞光出入。
　　仙公公子已可前，
　　真明杳邈，象帝之先。无表无朽，号日神仙。
　　朱乌吐缩白石源，
　　天鸟街花，石涌飞泉。松峰之畔，吟笑忘言。
　　结精育胞化生身，
　　气和神定，性停精固。育成七宝，大罗归去。
　　留胎止精可长生。
　　恍惚护胎，清神保精。冲和交媾，炼气成形。
　　三气右徊九道明，
　　天之一气，其用不动。中超三界，密酬四恩。
　　正一含华乃充盈，
　　大一明妙，球药含光。神通异变，万怪港藏。
　　遥望一心如罗星，
　　虚心慧视，内外清澄，回光灿灿，月上参星。
　　金室之下不可倾，
　　海藏龙官，事雄抱雌。朝圣真人，万派归之。
　　延我白首返孩婴。
　　生而皓首，内貌无衰。无中明彻，至妙无为。
　　琼室章第二十一
　　琼室之中八素集，
　　三山官室，八仙会集。过海乘风，各有妙衍。
　　泥丸夫人当中立，
　　祥光万道，慧眼频观。中明媳女，内性真欢。
　　长谷玄乡绕郊邑，
　　顾神至闯，物外仙乡。放开灵耀，应物无妨。
　　六龙散飞难分别。
　　龙蟠离穴，虎绕坎官。甲庚交位，道显神通。
　　长生至慎房中急，
　　万通真戒，物物无为，壶天灵象，兔走乌飞。
　　何为死作令神泣？
　　大乘圣教，广度众生。若遣天道，永堕幽冥。
　　忽之祸乡三灵没。
　　恩中生害，性沉祸乡。三魂难保，七魄消亡。
　　但当吸气录子精，
　　气归元海，密护真精。虚无恍惚，出世通灵。
　　寸田尺宅可治生，
　　上达八方，中明寸宅，夜明光耀，天宽地窄。
　　若当决海百读倾，
　　巨海谦虚，百渎归之。三天内有，无上元始。
　　叶去树枯失青青，
　　宝树一株，金枝玉叶。无影灵童，时时攀折。
　　气亡液漏非己形。
　　坎中练汞，离内烹铅，丹成九转，脱壳升仙。
　　专闭御景乃长宁，
　　中华圣境，常闭金门。民丰国泰，一者帝尊。
　　保我泥丸三奇灵，
　　泥丸之内，护我三台。炼汞成真，云步蓬莱。
　　恬淡闭视内自明，
　　至性恬然，坎官紧闭，开阐当中，晨光照体。
　　物物不干泰而平，
　　无物之象，自然交泰。虎啸龙吟，说杀邪怪。
　　殷矣匪事老复丁，
　　方圆曲直，上善清澄。中明甲乙，岂问丙丁。
　　思咏玉书入上清。
　　龙篆玉书，神奏上清。崇真达德，天上功名。
　　念章第二十二
　　常念三房相通达，
　　连峰官室，内隐云房，癸丁相见，内有炎冻。
　　洞得视见无内外，
　　一颗圆珠，明照内外，洞达真光，永永无坏。
　　存漱五芽不饥渴，
　　胎仙沐浴，金漱玉芽。内无饥渴，常饮烟霞。
　　神华执巾六丁谒。
　　神通毫发，离女捧巾。六丁来谒，功奏上真。
　　急守精室勿妄泄，
　　抱元守道，精固神灵，无中生有，现出真形。
　　闭而保之可长活。
　　骨坚髓实，精竭人亡。至慎保真，益寿年长。
　　起自形中初不阔，
　　云衢通圣，问隔不阔，乾坤内合，巨灵一撮。
　　三宫近在易隐括。
　　官尘种种，神妙频括，七曜通灵，无为大达。
　　虚无寂寂空中素，
　　大道非空，体同太虚。自然至妙，辊出明珠。
　　使形如是不当污。
　　身如野鹤，性似闲云，碧虚空外，飘飘任真。
　　九室正虚神明舍，
　　九官之内，瑞气盈盈。神明正慧，果证圆成。
　　存思百念视节度，
　　物物深穷，得意忘言，性明道眼，妙用观天。
　　六府修治勿令故，
　　六府调泰，法体安然。周天烹炼，金汞玉铅。
　　行自翱翔入天路。
　　碧霄云外，鸾凤翱翔。得道真仙，朝现玉皇。
　　治生章第二十三
　　治生之道了不烦，
　　理达慧生，明彻仙经，冲和之妙， 内视无形。
　　但修洞玄与玉篇，
　　洞玄灵宝，能明玉篇，崇真了达，异日升仙。
　　兼行形中八景神，
　　无为之妙，铅汞成形，神明八表，应物通灵。
　　二十四真出自然，
　　八渠流转，二八生成，自然之妙，大达超生。
　　高拱无为魂魄安，
　　抱道守真，魂清魄静，既‘达圣妙，坦然大定。
　　清静神见与我言，
　　至神护法，圣道默传，治国修真，太上妙言。
　　安在紫房帏幕问，
　　祥光万道，射透琼帏，胎仙进道，常□ □ 刀圭。
　　立坐室内三五玄。
　　天男天女，立侍天皇，五明官内，日月星光。
　　烧香接手玉华前，
　　祷圣焚香，道明至友，了达无为，蓬瀛携手。
　　共入大室游玑门，
　　漩玑七门，内隐天真，妙击宇宙，身外有身。
　　高研恬淡道之园，
　　磨开古鉴，应物明通，三阳相会，七宝园中。
　　内视密盼尽睹真，
　　天眼明道，慧眼明真，法眼通圣，始显化身。
　　真人在己莫问邻，
　　大玄境内，唯道明真，参罗光照，至板为邻。
　　何处远索求因绿。
　　既离火院，弃世全真，剔开道眼，窥妙良因。
　　隐景章第二十四
　　隐景藏形与世殊，
　　嵩阳胜景，隐在中华，既忘世梦，高卧烟霞。
　　含气养精口如朱，
　　太极含光，阴变纯阳，神丹一粒，光遍十方。
　　带执性命守虚无，
　　执天行道，至通颠倒，炼就重纯，十洲三岛。
　　名入上清死录除，
　　冷着物我，死堕幽冥。神超三界，玉帝知名。
　　三神之乐由隐居。
　　修成七魄，炼就三魂。至神密隐，物外超群。
　　倏钦游遨无遗忧，
　　至趣超几，万绿了毕。道德无为，始终无失。
　　羽服一整八风驱，
　　一整羽衣，碧霄进贡，不夜天中，携云跨凤。
　　控驾三素乘晨霞，
　　青鸾前引，稳步云轩，异香风送，升入三天。
　　金辈正立从玉舆，
　　圣坐金笔，真乘玉舆，天人侍立，共赴仙都。
　　何不登山诵我书。
　　火坑跳出，三峰隐居，明今妙道，圣人之书。
　　郁郁窈窈真人墟，
　　深种灵芝，神泉浇溉，丁看乌龟，癸观翡翠。
　　入山何难故踌躇，
　　对景如山，至性无疑，顿明圣理，妙达希夷。
　　人问纷纷臭如帑。
　　世事纷纷，皆造福业，不冷中边，大道明彻。
　　五行章第二十五
　　五行相推反归一，
　　金阐离官，玉封坎户，神明霞彩，自然开悟。
　　三五气合九九节，
　　三神抱道，五彩飞光，大和明内，体变重阳。
　　可用隐地回八卫，
　　内隐泥丸，蜕形显质。八仙会上，各有艺术。
　　伏牛幽阙罗品列。
　　牛驾云车，圣归金阙，天乐齐迎，群仙总列。
　　三明出华生死际，
　　三光朗照，苗首清香，自然目视，真景非常。
　　洞房灵象斗日月，
　　内锁颠猿，法尘泯绝，妙达虚无，象擎日月。
　　父日泥丸母雌一，
　　金黄抱真，黄婆守道，行满功圆，仙归蓬岛。
　　三光焕照入子室。
　　天光照耀，仙官深密，护法神尊，盗贼怎敌。
　　能存玄真万事毕，
　　至明大象，妙达玄真，孰知壶内，别有乾坤。
　　一身精神不可失。
　　清志抱一，性命无失，迸出神光，香津如蜜。
　　高奔章第二十六
　　高奔日月吾上道，
　　圣达无上，乌兔交光，妙明八极，细入毫芒。
　　郁仪结璘善相保，
　　婴子抱真，郁母为邻。母养其子，炼气成神。
　　乃见玉清虚无老，
　　上达玉清，中明黄老。体同太虚，手擎芝草。
　　可以回颜填血脑。
　　和血固精，调气顺神。炼真合道，乃可全真。
　　口衔灵芒擭五皇，
　　凤街玉药，献与天皇，离官阴返，物外之乡。
　　腰带虎录佩金当，
　　星冠月被，金玉叮当。默朝玉帝，性执珪璋。
　　驾钦接生宴束蒙。
　　蟾官琼宴，癸母丁翁。天厨造胜，仙乐束蒙。
　　玄元章第二十七
　　玄元上一魂魄炼，
　　虚空微妙，安魂定魄，功要三千，行修八百。
　　一之为物叵卒见，
　　道象无形，阴阳有变，造化圣功，慧眼唯见。
　　须得至真乃顾盼，
　　至明颠倒，木金相问，无物之真，天眼顾昤。
　　至忌死气诸秽贱，
　　瑶声美色，丧真死气，几夫总爱，圣人见秽。
　　六神合集虚中宴。
　　达道阳神，出世真仙，蓬莱赴宴，闲访桃园。
　　结珠固精养神根，
　　神珠光耀，固守金精。结成三宝，内现真形。
　　玉笛金钥常完坚，
　　虚中弃钥，价酬千金，玉吹灵窍，神鬼皆惊。
　　闭口屈舌食胎津，
　　忘言妙道，恬淡修真，潭清龙现，下涌甘津。
　　使我遂炼获飞仙。
　　圣人妙诀，进火烹铅，大丹炼就，体化飞仙。
　　仙人章第二十八
　　仙人道士非有神，
　　知神非我，不神乃神，恐生断见，应物明真。
　　积精累气乃成真。
　　性通三耀，命达三田，气结三宝，功满三千。
　　黄童妙音难可闻，
　　黄庭上有，赤宅灵明，光光相射，各听无声。
　　玉书绛简赤丹文。
　　神篆金简，奏圣灵文，有功无妄，行满腾云。
　　字曰真人巾金巾，
　　至理金真，华阳妙巾，六铢光显，二八金身。
　　负甲持符开七门，
　　元神护法，天降飞符，七门返照，升入仙都。
　　火兵符图备灵关，
　　强兵善胜，常在丙壬，内雄不出，外贼无侵。
　　前昂后卑高下陈。
　　要先铃后，欲下而高，海心万丈，涤藏巨鳖。
　　执剑百丈舞灵幡，
　　臣灵神剑，慧刃如锋，混元海内，活捉蛟龙。
　　十绝盘空扇纷纭，
　　十极之中，银盘无缺。羽扇纷纭，晴空皎洁。
　　火铃冠霄队落烟，
　　九天神凤，清声火铃，百禽队队，从似飞星。
　　安在黄阙两眉问，
　　眉问毫象，应显灵通，金容玉体，光耀中官。
　　此非枝叶实是根。
　　春夏万木，壮极则衰，深根至性，潜隐无车。
　　紫清章第二十九
　　紫清上皇大道君，
　　中天至圣，上达三清，人手了道，真朝玉京。
　　太玄太和侠侍端，
　　上帝天皇，中华帝王。侍尊近贵，万代名扬。
　　化生万物使我仙，
　　自然妙道，无中有灵，阴阳相贯，万化生成。
　　飞升十天驾玉轮。
　　太阳之君，飕驾玉轮，碧虚明彻，万里无云。
　　昼夜七日思勿眠，
　　七曜通神，昼夜昆仑，阳纯无梦，号日真人。
　　子能行此可长存，
　　默行天道，性命长存。古今兴废，岂可言论。
　　积功成炼非自然，
　　自然灵耀，空舞胎仙，抽添沐浴，全赖周天。
　　是由精诚亦守专，
　　因师奥旨，道上精勤，圣功全德，物外良因。
　　内守坚固真之真，
　　忘言守道，弃物全真，慧明中显，无相真形。
　　虚中恬淡自致神。
　　至神无形，与道合真，碧霄云外，明耀常新。
　　百谷章第三十
　　百谷之实土地精，
　　百谷阴精，实腹通灵，九阳烹炼，变化真形。
　　五味外美邪魔腥，
　　意远腥擅，真通道味。天降霞浆，重楼一醉。
　　臭乱神明胎气零，
　　杀害群生，臭浊养形，昏神丧慧，业报非轻。
　　那从返老却还婴？
　　皓然太上，玉貌如婴，神明万化，显达西升。
　　三魂惚惚魄糜倾！ 
　　汞铅颠倒，水火相交，丹炉阳焰，炼成白膏。
　　何不食气太和精，
　　九阳照体，白觉神灵，夜明光照，北海龟精。
　　故能不死入黄宁。
　　用慧明真，实相无形，先天妙景，隐在黄庭。
　　心典章第三十一
　　心典一体五脏王，
　　悟一惺苏，探得蟠桃，山头显现，物外知交。
　　动静念之道德行，
　　眼迸万珠，戊己千拜。六贼须归，阴阳交泰。
　　清洁善气自明光，
　　绝利忘名，恩牢跳出，坦荡无忧，始明悟一。
　　坐起吾俱共栋梁，
　　大物谦下，欲后铃先，处洼得盈，能曲道全。
　　昼日耀景暮闭藏，
　　三阳照耀，内景佳祥，神通法象，百怪潜藏。
　　通利华精调阴阳。
　　肾海精金，昆山美玉，盈满中官，真人洪福。
　　经历章第三十二
　　经历六合隐卯酉，
　　周天六度，阴阳相合。倒颠卯酉，逆顺庚甲。
　　两肾之神主延寿，
　　命官两道，上接泥丸，清神爽气，昼夜真欢。
　　转降适斗藏初九，
　　运转参星，照侵北斗，一阳起火，妙通九九。
　　知雄守雌可无老，
　　玄门牝户，开阖明悟，既达圣机，真师来度。
　　知白见黑急坐守。
　　澄光显黑，神明眼碧，内视通天，妙观太极。
　　肝气章第三十三
　　肝气郁勃清且长，
　　甲方宝树，枝耸根邃，上接三天，下侵九地。
　　罗列六腑生三光。
　　调和六腑，内运三光，神明霞彩，永占清凉。
　　心精意专内不倾，
　　神清意泯，虚无自然，不空不色，圣妙心传。
　　上合三焦下玉浆。
　　责啧痴灭，至性彰昭，黄芽袅袅，玉液频浇。
　　玄液云行去臭香，
　　洗心涤垢，垢尽光生，圆明应物，光耀无情。
　　治荡发齿炼五方。
　　理发万通，神开金口，妙发无衰，金齿不朽。
　　取津玄膺入明堂，
　　异景堂中，内隐深渊。澄清照躯，号日龙泉。
　　下溉喉咙神明通。
　　上涌灵泉，胎神沐浴，法体清澄，自然真福。
　　坐侍华盖游贵京，
　　含元咫尺，通明水晶，朱雀玄武，密护神京。
　　飘讽三帝席清冻，
　　三皇之始，有道为王，无争善胜，岂用刀枪。
　　五色云气纷青葱，
　　顺光芝草，逆气青葱，芝香葱臭，道俗岂同。
　　闭目内盼自相望，
　　凤眼龟睛，中华相望，离坎交官，德明无上。
　　使心诸神还相崇，
　　道妙虚心，炼玉烹金，性通天意，神鬼皆钦。
　　七玄英华开命门，
　　七珠返照，内视天真，龟吸霞彩，走上昆仑。
　　通利天道存玄根。
　　内返阳天，气结灵铅，大丹光头，三岛真仙。
　　百二十年犹可还，
　　百二长安，蟾宫明彻，七返明元，九还丹结。
　　过此守道诚独难，
　　万景之中，心意如山，顿明开悟，独立非难。
　　唯待九转八琼丹，
　　八仙物外，常伴红霞，神丹九转，蓬岛为家。
　　要复精思存七元，
　　贤达精思，圣智无虑，圣贤出世，几人遭遇。
　　日月之华救老残，
　　月满无亏，日耀古坛，太虚之内，永结神丹。
　　肝气周流终无端。
　　束方甲乙，明朝赤帝，玉户常开，金关自闭。
　　肺之章第三十四
　　肺之为气三焦起，
　　三魂既清，三毒尽灭，善探黄芽，真收白雪。
　　视听幽冥候童子，
　　慧明恍惚，内听潺湲。玉童来报，功满三田。
　　调理五华精发齿，
　　太和之中，玉女金童，披襟散发，各显神通。
　　三十六咽玉池裹，
　　重明九九，九气三通，阳神聚会，霞友云朋。
　　开通百脉血液始。
　　性通阳豚，精化为胎，形神俱妙，永住蓬莱。
　　颜色生光金玉泽，
　　豆初灵显，内宝盈中，太极妙有，至行真功。
　　齿坚发黑不知白，
　　叩齿神通，皓发幽冥，内容不老，无影真形。
　　存此真神勿落落，
　　有形有尽，无物常存，既明真道，妙慧通神。
　　当忆此官有座席，
　　上清官畔，九夏炎炎，响泉怪竹，座席冰草。
　　众神合会转相索。
　　千神聚会，同赴天坛，临风对月，自在清闲。
　　隐藏章第三十五
　　隐藏羽盖看天舍，
　　内隐祥辉，结成华盖，羽化真人，九霄之外。
　　朝拜太阳乐相呼，
　　黄庭真景，蓬鸟相邻，婴兄媳女，跨凤斩真。
　　明神八威正辟邪，
　　气结神灵，威仪哄静，法眼通天，辟邪归正。
　　脾神还归是胃家。
　　土谷盈仓，脾还胃根，神明九眼，上显三光。
　　耽养灵根不复枯，
　　至静归真，保命常存，神明慧朗，照耀昆仑。
　　闭塞命门保玉都，
　　既明门阖，汞铅相合，七宝玲珑，化成宝塔。
　　万神方昨寿有余，
　　七宝坛上，众圣非无，焚香酌酒，洪禧有余。
　　是谓脾建在中官。
　　忘言妙理，黄老中明，炼神合道，永住蓬瀛。
　　五脏六腑神明主，
　　寸宅神光，五行之主，实腹存三，真通六腑。
　　上合天门入明堂，
　　天门阐开，金关锁闭，内有神尊，□ 仙聚会。
　　守雌存雄顶三光，
　　酉上金鸟，卯中玉兔，两耀交光，万神光聚。
　　外方内圆神在中。
　　神明一圆，妙达先天，居尘不染，火裹生莲。
　　通利血脉五脏丰，
　　三耀和冲，五脏神丰，珠如黍米，光遍虚空。
　　骨青筋赤髓如霜，
　　神清体健，骨坚髓实，六贼难存，三尸自出。
　　脾救七窍去不祥，
　　清志如山，内汞长安，大罗圣降，常赴天坛。
　　日月列布设阴阳。
　　万化生成，皆禀阴阳，照临法界，日月之光。
　　两神相会化玉浆，
　　内神精光，外容形影。明真悟假，六铢频整。
　　淡然无味天人粮，
　　恬淡灵泉，能济饥渴，洁尽几情，自然了达。
　　子丹进撰肴正黄，
　　玉体金容，黄庭内看，渴饮琼浆，饥养珍候。
　　乃日琅膏及玉霜。
　　炼成玉膏，修就金汞，龟吸夜光，蛇穿七孔。
　　太上隐环八素琼，
　　珠数金声，九九隐环，至神内系，一撞三关。
　　溉益八液肾受精，
　　八渠琼水，浇溉灵芽，炎收白雪，可称仙家。
　　伏於太阴见我形，
　　天如秋水，夜显圆光，真无挂染，性月昭彰。
　　扬风三玄出始青。
　　道玄观天，天玄明象，象玄通真，真元坦荡。
　　恍惚之问至清灵，
　　微妙祥明，慧视无形，用之可妙，恍惚通灵。
　　戏於枫台见赤生，
　　婴弄风飘，汞结阴消，闲来赤凤，唯上青霄。
　　逸域熙真养华荣，
　　一棹神舟，三岛瀛洲，回观世梦，吟笑无休。
　　内盼沉默炼五形。
　　华胥异景，至性观天，三阳相会，二气朝元。
　　三气徘徊得神明，
　　三耀明真，其用不勤，神仙也厌，世事纷纷。
　　隐龙过芝蕾买琅英，
　　仙擎宝芝，引虎调龙，行圆出世，妙隐三峰。
　　可以充饥使万灵，
　　勤服灵芝，道养婴儿，元神唯显，内礼真师。
　　上盖玄玄下虎章。
　　祥烟成盖，至性澄观，龙蟠元海，虎绕灵山。
　　沐浴章第三十六
　　沐浴盛洁弃肥熏，
　　洗开道眼，体挂铢衣，水云信任，不羡轻肥。
　　入室束向诵玉篇，
　　闲居官室，至德真一，悟彻千经，忘言了毕。
　　约得万遍义自鲜，
　　玉诀金声，万遍通灵，功成九转，跨鹤飞升。
　　散发无欲以长存。
　　真心坦荡，放旷林泉，玉壶之内，别有阳天。
　　五味皆去正气还，
　　意远肥甘，自通道味，内养元神，冲和一气。
　　夷心寂问勿烦冤。
　　绝虑忘言，自然大定，住世居山，内无动静。
　　过数已毕体神精
　　日往月来，阴阳有数，道显神明，全凭开悟。
　　黄华玉女告子情，
　　黄婆匹配，婴妮团圆，静清祥耀，产个胎仙。
　　真人既至使六丁，
　　力士天丁，常护真灵，阴魔奔散，真耀成形。
　　即授隐芝大洞经。
　　真仙之授，太上之经，人问阐度，悟者超升。 
　　十读四拜朝太上，
　　十极诵经，四方礼拜，贤圣虚空，来生苦海。
　　先谒大帝后北向，
　　后有金真，来朝大帝，蓬岛瀛洲，群仙列位。
　　黄庭内经玉书畅。
　　黄庭圣降，玉诀真经，理明万化，妙道无形。
　　授者曰师受者盟，
　　默传圣道，玄祖盟约。圣达顿明，贤悟渐博。
　　云锦凤罗金钮缠，
　　仙裳体挂，凤绕龙蟠，金缠九九，降阙清欢。
　　以代割发肌肤全，
　　太上古貌，玉体冰肌，颜如童稚，皓发眉齐。
　　拥手登山敌液丹，
　　炼成七返，修就九还，形神妙达，霞友登山。
　　金书玉景乃可宣。
　　圣人金诀，妙达真景，云散天青，蟾光如镜。
　　传得可授告三官，
　　三元功毕，上达三官，真同圣意，名列仙班。
　　勿令七祖受冥患，
　　出家退道，七祖冥愆，一子了道，玄祖生天。
　　太上微言致神仙，
　　神通万法，大远希夷，无为德诀，暗合天机。
　　不死之道此其文。
　　碧霄至圣，今古常新，母养赤子，不死之门。
　　黄庭内景玉经注竟
　　
