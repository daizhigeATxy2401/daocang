固气还神九转琼丹论
　　经名：因气还神九转琼丹论。一卷，不暑撰人，疑出矜唐末五代时期。底本出处：《正统道藏》洞玄部玉诀类。
　　固气还神九转琼丹论
　　固气还神论
　　夫天地之大德日生，生可保者身。身之源，天之冲气，阴阳媾精而所成。以否泰返其类，交为泰，塞为否。否久固无成育之理，长久之祚。人能则之，乃可与天地齐体。天地通气，精神之所乐。凡生之源，精之与气一者，常存，何虑不生。精气之为物也，如四时焉，如日月焉，运行则为常，退守则为灾。四时不递运，万物何以生？日月不交映，万物何以明？则知精气非可效之，此大惑矣！．《经》云：流水不腐，户枢不蠹。摇动为佳，水木尚如斯，而况於精气乎！．所以精动则长其精，如阳气长泄，而草木生荣，由火因风而炽也。天地离合，阴阳升降，自然之常道，非物能遣。男女施化，得生之本，孰有弃自然之生本，而能常存。人不则道之根本，乃云固精为长生，此言大为非也。若闭精可以常存，则布囊可以贮水。且精化为血，血化为气，气化为精，精气变化，未始有一常。纵不下施而有益也，返使劳精游於灵府，邪气通於命门，为伐命之斧斤，劳精为害灵之栓桔，况世人徒好固精之名，而不知养精之卫。所以固之虽存，终随气而灭，长精虽动，则因血而生。血盛颜荣，脑枯发变，枯盛在中，变形於外。时人皆相睹，不能明之。且固精者，先全其气，固气者，先还其精。是以气全则阳精不亏，精还而元气不散，故《黄庭经》云：三神还精老方壮。以其精化气而上腾。气不固乃精竭，气返液，而下降，精不还而气伤。如煎鼎水，初无气，而为气者何也？以其下不能泄，遇火所逼然也。既而为气，气腾为上，上无所制，则气散，气散则涸水。若下不使漏，上不使散，水为气上，气复水而下，上下循环，终无有极。是以《黄庭经》云：通利道路无终休。则固精养气之妙也。时人空知养气之益，不知养气之卫，空知固精之名，不知固精之道。气为精而下泄，养何益也！．精为气而上散，固何益矣？又《黄庭经》云：能存元真万事毕，一身精神不可失。故知道也，在於变化。得其道者，在於还转，变故可还还，转至九天，德着矣！.
　　九转琼丹论
　　夫灵丹之源，禀乎真一之气，
　　真一者，为大道源水也。水者，气也；气者，道也。道本无名，因气成质，强名日道。以气结形，形质既分，得名为丹。华池旋运，化气自然。是故太丹察乎真一之气，用神水华池是也。
　　数起北方河车，
　　车数共辏，满三十辐，法则月侯，应三十日。每月六候，阴阳各半，互相　受用。内象二十四气，气行一周，丹行一次，起北方坎位，为一阳之首，潜龙伸德之象。
　　定神水之受用。
　　神水华池，但能受用真铅，若铅不真，神水无以能受，若汞不真，黑铅无以能亲。仙家所忌杂类，气不用，是故先定神水，方合真铅。丹经日：铅若不真，其汞难住，铅若有真，其汞自伏。伏为流珠，流珠化为金液，又日金．浆，又日玉醴。已上俱是太丹变化之形，符节使之然哉！故言先定神水，为之受用。神水是大丹之窟宅，其问探其铅之精者，便是黄芽。收此芽重伸造化，再理生成，炼至九转，得名丹砂，得名紫游砂，得名仙光紫膏，得名金液，得名还丹。斯乃并因神水之受用，得名一之数，变化自然也。
　　水数属一，含气滋真，配位而黑，得合真铅。
　　真铅金受北方黑气，水也，且非世问之铅。与真铅相类者汞，且非世间之汞也。
　　此铅藏光隐迩，造化自然。
　　真铅合五色之象，应顺五行，感通造,化，故日自然也。
　　或沉或浮，能有能无。
　　《金虎元君赤龙诀》日：况浮恍惚，渺邈如云，其问有精，有以经纶。似有似无，难辫素真。且真者，谓得一元气，为化为芽，此芽与铅异俗也。谓已结得真铅之花，透出铅上，修丹之士，多不得此华，错认世问黑铅，结铅黄花为芽，误之甚矣！．此华名神光流珠，一名金华液，一名黄轻，一名神符白雪，一名黄芽。仙家最密此意。萧侍郎《大丹歌》日：千年只为秘黄芽。此芽在鼎，若符节应侯，如圣如神，数般元象，并同天地造化之大功神运也，实非容易。获兹芽者，已入神仙之乡矣！.
　　斯乃论大丹之要妙，定神水之幽元。且见今之炼药，拟效长生，殊不知灵丹之源，妄求朱汞。自古高真，不无仙经及丹书洞文，众仙内禁之诀，莫不先明水火神水，后理生成法象，五行乾坤互用，始自从无入有，返归於无，还返数终，神丹自备。数还又返，数返又还，随日月之亏盈，顺五行之情性。且如十五十六，月正圆明，丹亦气盛光明也。．月将亏，月首又生。生者，谓生一气也。准前圆明，而又摄伏九还七返，此之谓也。
　　九为元阳之始，七为太阴之初，阴阳对用无穷，故名日道。
　　又仙经日：还返既不差，精凝不飞。若以砂抽汞，铅霜取芽，八石三黄，五金杂类，此俱不是大丹之源。只可以法制添变为宝，济贫助道，散接孤危。若将此顽滞为丹，又何得！．仙经云：朝服一刀圭，暮可生羽翼。料兹顽质，宁有此功！．痛哉1．甚矣！．又仙经云：紫游华盖丹，一铢度一人升天。元阳君日：无质生质是还丹，凡汞凡砂不劳弄。且无质者，神水华池也，有质者，神水气结也。大丹感乎神水，受气而生，因气成质。
　　河上公曰：惟恍惟惚，其中有一，经营立化，因气成质。此之谓也。
　　仙家定水为宗，化气结子，子母相恋，名为大丹。子受气而成形，丹禀水而立质。兹明受气而生，斯乃仙家共禁之诀，未尝轻泄天机，重难也。水虽有形，终而无质，神仙以法制之，升而复能生质也。
　　升则鼎中阳气上腾，降则壶中阴气下结。
　　斯乃明论虚无之气，结而成丹。
　　虚元者，弃钥中盛受二气是也。二气者，一阴一阳交媾为道，故日一阴一阳之谓道。
　　升降既以得度，虚元灵质自生，故日无质生质是还丹。阴真人日：造化成形，便是无中之有：阴灵托质，方知有中日无。
　　言逐月开鼎，浴丹之时，添合青龙，沐浴白虎，混然无质，不见其形，故日有中之无也。
　　然则须凭漏刻，反算五行，纲斗游玑，进退合度。其或遇进水进火之时，俱在午前分漏，焚香勿绝，仰告上真。乾火盛明，恐鼎有失，不可暂抛药堂，专听龙昤盛位之声。审察阴阳，调理之候，或闻雄声稍武，暂开午门。
　　午门以上有巳门，是绝乾之火；雄武难当，暂开午门，是纳阴之火，以阴制阳之气，徐而清幽之韵气和也。
　　微通火气，其声清幽，徐而速掩，又恐歇气。多时节滞，神丹变化，其或遇进水退火之时。
　　时在娠卦，一阴而仰五阳，坤元亨利，万物质生，承顺乎天，乃终有庆。
　　履霜坚冰，阴始凝也；盛暑雷震，恩以威袭，芽体渐成，修养无失，漏应二更，正自复吉。
　　大易日：配阴为阳，主道之枢机，伏藏为虎，履霜光耀。坚冰寒冱，此时丹化凝液也。
　　神水已变，大道功全，造化既成，黄芽有质。炼之九变，灵质可观，号日老芽，以兹方熟。
　　此芽炼至九转，或如斓锺乳，迭石嵯峨，科斗方胜，文丝玛瑙，玉柱玲珑，别有灵异之象。直候九转变化将足，收为大药之基，而后炼还丹。
　　《太一真人玉壶颂》 日：十月雪飞霜又浓，黄芽内熟色显显。修丹若见黄芽熟，安得不思金虎龙。
　　思金虎龙者，即是黄芽已熟，再思炼大药为丹。龙虎者，是金丹之号，此芽虽熟，为是孤阳之芽，阴阳未足，未堪为大药。重配青龙白虎，方为大药。《参同契》云：孤阳之芽，未可独立，水合阴阳，方为大药。
　　此芽始自还丹之基，本大药之根元，莫不重开造化，再理生成。合丹之水须澄，直候月余方用也。
　　合丹之水，但澄之月余，虑其尘浊，丹无光彩。以金银宝器盛之，勿令尘入。合丹之水，水有轻重软硬，应漏即知轻重。重可用，谓通阳脉石泉也。
　　太上曰：天得一以清，地得一以宁，．万物得一以生。金丹运化，理之自然，得一者神水，故曰神水华池。神仙抱一之道，冲融受气而生。且水性纯阳，形则纯阴，百斛入於釜中，煎而乾之，显兹无质也。一润及於大地，万物生焉。其有质也，斯乃明显盗气而成质，水也。物尚盗气而生，金丹秘在神水，故曰金丹之卫百数，妙在神水华池。此诀天诚甚重，而人莫知，所以金丹得水，芽兆兹隆兴，岂不从无形而立有，神水也。若以朱砂抽汞，铅花取芽，气类不同，无由合道，而况明分刻漏，显配五行，昼夜艰玑，应运符节。
　　符节者，应十二时，时下之数，应漏直符节，变大丹五色之光彩也，全由、符节使之然也。
　　无抛左右，察听吟声，时候稍差，前功恐失。真人有言日：且如金液之丹，须是含津负液，消化为浆，故日金液。若以朱砂为汞，水银结霜，又何金液之有哉？斯乃学无稽古，误体经纶，以意自裁，远道背德，万家倾产，无可成。实谓世愚，孰能开悟。夫修丹切须认得真铅，然后经营造化，若不知灵丹之宗，徒费财宝。广成子日：若修上清神丹，其或得根得源，知水知火，明药物之铢两，应刻漏之元功，如是则法天而行，尽无不成矣！．故日天地变化，圣人效之，天垂万象，圣人则之。且如脉周一身，漏行百刻，时随漏应，以刻定时。漏既不停，丹随时变，丹变合度，应刻顺时。时既不差，已合天道，天时相应，造化有归，名曰还丹。岂不是法应乾坤，运驰日月，三才得备，四象成真。始自虚元，从无制有。且如定节分气，大凡五日一候，运化变迁，故日后五日，雀入水化为蛤。后五日，野鹦入水，化为蜃。理丹元，象造化，亦同后五日，神水，冰丹形一，斯乃天人共化，律历同迁。且如今日直符，发扬复卦，行水火大数，合乾坤二爻，管十二时时数之内，有阴有阳，有明有暗有动有静，有进有退。纲斗游玑，周行一市，随卦变迁，五色流光，天人共爱。此诀外镌金简，内可存心，非闻流俗之耳。仙戒云：天门开，地户裂，圣人机，勿妄泄。又何轻论哉！．丹书云：若得药源，万一成矣！．成必利众。
　　此药得成，有全家技宅之功，非独一人升举也。
　　且见今人炼药，虽有其言，而无其实。朝朝说药，日日言丹，究论真源，罔知妙旨。如斯焉能利众而全家升举者哉！．仙经云：不得药源，．一身难成，若明神水，全家归真。
　　丹书云：神水圣石，一龙一虎，二物之宗，神仙为倡。
　　得者日学日新。
　　言得药源，经营有信，一月一合，开鼎沐浴，观丹颜色，渐睹幽元，转资开悟，其道日新。
　　权道守一，
　　权道纪纲，妙在守一。起甲之算，春令发萌。经云：三一之道，天地常以时消息，巡历后土，归于中官，中官数五。丹书云：三五与一，天地至精，可以口诀，难以书传。大丹之要，非数莫之能成，神水华池，非真不能合其道，守一始为道之纪纲。
　　皇天无亲．
　　上天并养万物，爱人最深，元象天机，靡不出察。道成德就，感激玉皇，惟善可亲，皇天是鉴。
　　我命在我，
　　非天致我有其生，非天促我无其寿，漩玑白日，可养红颜，可学长生，可以力致。
　　非丹不仙。
　　人身百余斤，何以轻举！．若非金丹，无由涤荡。神药一化，反老为童，位列真人，名标玉籍。与天同寿，与地齐休，故日非丹不仙。
　　炼之可久，
　　运造神丹，非一朝一夕之功，几九转、成芽，芽九转成丹。并于造化，须出名山福地，晨昏资备，同道数人，药室坛炉，穿砌井电。晨昏朝谢，勿起嚣心，志命归真，神明如一。岂非容易？岁久方成，故炼之可久也。
　　饵之长新。
　　服药之后，三尸九虫渐退，还精补髓俱全。暗室夜光，童颜日盛，精神爽异，道气光祥。五岳灵真，自来朝会，魂神彻视，玉髓金身，游戏仙都，长新极乐。
　　数通即化，
　　五行大数，通运四时，律吕既终，灵丹自化。
　　数极乃神。
　　阴阳莫之能神，阴极则阳潜，阳极则阴伏，二气互用，道之自然。极者穷变也，故日穷变已尽神，因神以明道，阴阳数极，叉然而成矣。
　　获兹天机，
　　天下之能事，莫过於道，道之妙不过於丹理。丹理之妙，不过於气，气化有形，不过於数。数造金丹，三五与一，保兹天机，神仙事毕。
　　永列真人。
　　世有傍通杂衍，何啻万端，若言永列真人，一粒还丹升举。
　　固气还神九转琼丹论竟
　　
