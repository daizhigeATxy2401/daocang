黄庭内外玉景经解
　　经名：《黄庭内外玉景经解》。宋·蒋慎修注。残卷。底本出处：《正统道藏》洞玄部玉诀类。
　　黄庭内外玉景经解
　　朝散大夫赐徘鱼袋臣蒋慎修上进
　　仙人章
　　仙人道士非有神，积精累气乃成真。
　　神元方也，真有物也，元方则仙道所不能有，有物故可以积累而成焉。
　　黄童内音难可闻，玉书绛简赤丹文。
　　脾部之官，中有明童，故日黄童也。黄庭三迭，皆以诵、味，五脏不接外物，故日内音也。所谓诸天隐出，盖本诸此。夫至人元所事乎闻，众人闻而不能解，元所事乎闻与夫闻而不能解，皆所谓难可闻也。欲闻且解者，元他焉，迹其意而已。仙道多方，然要在与阳俱升者也。修炼之精，成乎纯阳。故其为书物之以玉。玉之为物，纯阳之精也。上清之气，下与物接，故其为简色之以绛。绛之为色，天道之降也。所谓纯阳者，本乎一阴一阳，修炼而成之也。以其本乎阴阳。故其杂而成文，则日赤日丹。赤以火为阳，丹以二为阴，迹道德之意见於物色，盖如此也。书载道者也，简载文者也，载道以纯阳之精，载文以天道之降，皆所以象其物宜也。文也者，分阴分阳，迭用柔刚，参伍错综，以成理致，於事为华，於时为夏，天道下济，万化呈露於斯时也。析理精微，拥莹道妙，则赤丹之义於此明矣。
　　字日真人巾金巾
　　能解其义，则所谓积精累气，以成真也。其称字者，以道成而尊，故褒其名也。老子云字之日道，与此同意。巾金巾者，精气所生，皆首於肺，故其饰如此。
　　负甲持符开七门，火兵符图备灵关
　　负甲者，北方龟蛇之属，背阴以自卫者也。火兵者，南方朱乌之属，向阳以制敌者也。七门者，耳目鼻口，所谓生门。生门外通，识性内合。故庄子日：听止於耳，心止於符。推此而言，则知六入之用，皆有符於焦牖之问者也。是以开七门者，铃先持符，持符而开，则元妄作之咎矣。然而持符开门，又铃先於负甲者，以谓生门一开，六贼入之，所以急於自卫。自卫者固，则元有后艰。此所以为负甲持符开七门也。符图者，河图九官，皆我合也，左三右七，戴九履一，二四为肩，六八为足，此则一身上下，元所不契，故可以备灵关也。灵关者，三关之中，三才道备，人配天地，所以为灵也。精神盛衰，生命之本，内与数合，外与理符，则妄动之愆元自而至也。治国者，门关用符节，未有启闭，入出而不由符者也。门近也，关远也。近既启矣，则远者不可以元备，此所以为火兵符图备灵关也。
　　前昂后卑高下陈
　　前昂者，朱乌之属，趋上者也。后卑者，龟蛇之属，趋下者也。既日昂卑，又日高下者，昂卑位也，因其昂而高之，因其卑而下之人也。陈谓列而布之，人所为也。
　　执剑百丈舞锦幡
　　执剑百丈，言威烈之壮也。舞锦幡者，文探之振也。此皆火兵之具也。幡以表众，使人乐从，是以舞之剑以胜敌，使人畏服，是以执之。
　　十绝盘空扇纷纭
　　九官十色，相属而为锦，相离而为绝。绝者，盖以色不相属为名，其实幡也。《度人经》 所谓十绝灵幡是矣。胆部云，九色锦衣绿华裙者，正色有五，加以文章备散以应九官，而木出於土，青黄合体，其变为绿，是十色也。此章所论真人之道，要在驱除邪伪，全其神守，铃使符图之数，冥契胳合，外物之来，元帜可抵。故此十色，周匝绵密，莫得其际，虽有邪伪日游其藩，孰得入其合也？然犹未忘驱除之衍，则所谓能为不可胜，以待敌之可胜也。夫能为不可胜者，元他衍焉，资乎威明之神而已矣。此所以十色全备，与胆相应也。然而胆属少阳，雷电八震，龙旗横天，垫虫昭苏，上下交泰，故其文相属而为锦真人者，外群乎人，内成乎天，独立而不改，周行而不殆。此则与物远矣，故其文相离而为绝。然则上言锦幡，下言十绝，要其终也。
　　火铃冠霄坠落烟
　　火铃，胆之威声。於此言者，所谓资乎威明也。夫邪伪幽沈下道也，火铃飞空上道也。然胆之威声上而不下，则幽沈之类得其便矣。是以火铃之势虽飞空冠霄，而以坠落为用也。胆部言掷，而此言坠，盖掷而坠之其义相成也。烟之为物，不可坠也，今言坠落烟，则其下击之势迅矣。盖火，阳物也；铃，阴类也。火铃者，阳中有阴，离象也。离以上为利，以下为用，此性命之理也。
　　安在黄阙两眉问，此非枝叶实是根
　　天庭，天位也。黄庭，地道也。地道主内，其势下也，以其内且下所以出而上通者，铃有阙焉。阙者，当途而高也。两眉之问实为天庭，而黄庭之阙亦居其问，是以有黄阙之名也。黄阙者，天地往来升降之大途也。天地欣合，以产万化，则真人之道要妙在此。此所以上下配合而为二才也。然黄庭位下而黄阙在上，故言安在。安在者，疑所在也。疑所在者，以道元不在故也。道元不在，则其疑之，乃所以在之也。枝叶者，由根出而非根也，以其非根是以荣枯代谢、日改月化而根不与也。真人者，归根复命，独成其天，则彼盗夸之徒，文探利剑、饮食货财、责着追求，有系於此，皆属枝叶。所以真人负甲持符，开门备关，屏绝外物，回光反照，则云为动静皆由根出而元虚妄之咎，故日实是根也。
　　紫清章
　　紫清上皇大道君
　　此则元为之皇，有作之君，总号一帝也。首章离而为二，此篇合而为一者，以上篇论真人之道、屏绝外物、回光反照、等不等观得元分别，见谛成道，名为真人故。夫元为之皇，有作之君，总归一帝，更出互用，其道微妙，非思量分别之所能解，唯有真人乃能知之。
　　太玄太和侠侍端，化生万物使我仙
　　太玄者，北方玄天，孳萌化物，以固灵根。太和者，东方苍天，委和生物，以达灵芒。二神侠侍，尊归一帝，而仙道达矣。盖仙道虽广，要在存生。故自北之束，以应阳中，化生之理於此备矣。然四时成岁，天道乃全，止乎阳中，特其端耳。
　　飞升十天驾玉输，昼夜七日思勿眠。
　　天数唯九，今言十天，则其一虚也，亦犹大衍虚一，妙本在焉。古之真人，见谛成道，妙解一帝之旨，则可以超越九天之外，独游虚一之境，所谓飞升十天也。飞升者，与阳同波，故曰玉轮。玉，纯阳也；轮，下道也。言乘纯阳之气，自下而升焉。夫阳动於下，复之时也。七日来复，复之数也，思所以上达也。乘纯阳而上达者，非好眠之事也。古人闻道，淫思七日，至於骨立。立，反眠者也。然此修为之功，其於真人之道，盖原始而言之。
　　子能修之可长存，积功成炼非自然。
　　化生万物，使我仙者，帝使仙也。帝使仙者，自然而然也。是以我之我，内道也。子能修之可长存者，学所成也。学所成者，非自然也。是以子之子，下道也。夫道非自然，非不自然。此文独以自然为非者，所以立教也。教立则学与自然同於一致。
　　是由精诚亦由专
　　精诚而专、乃积功成炼之事也。诚，元疑也；专，不贰也。元疑於物，物亦应焉；不贰於心，神亦凝焉。商丘开信妄以为实，故泳河而得珠，元疑而物应也。佝偿丈人，不以万物易蜩之翼，故元往而不得，不贰而神凝也。学道之人，存想三官，万神应念，精诚至矣。然物或问之，鲜不失坠，故当断灭因绿，屏弃名利，一心志道，道可得矣。
　　内守坚固真之真，虚中恬淡自致神。
　　内守坚固，乃精诚而专之事也。内守者，元他求也。元他求，则专矣。坚固者，执而不拾也。执而不拾则诚矣，专而元他求则不失真矣。加以执而不拾，则真中之真也。然专而元他，执而不拾，则或蔽而不通，故虚中恬淡，所以救其蔽也。虚中则不专於内守者也。恬淡则不专於坚固者也，然则内守坚固着法者也，虚中恬淡离相者也，非着法不足以入道，非离相不足以得道，得道则非求於神，神自致矣。
　　百谷章
　　百谷之实土地精，五味外美邪魔腥
　　土地精者，不足以养神而可以养形也。邪魔腥者，不足以养形而其发闻又加秽焉。加秽而云美者，皆知美之为美斯恶矣。不足以养神而云精者，言犹有以辅其真也，以其着於土地则有亲下之理，其与飞升十天不可同日而语也。
　　臭乱神明胎气零，那从反老得还婴，三魂忽忽魄糜倾。
　　神明之容，以清虚条达为善，饮食厌饮溺於冯气，失其清虚则臭乱矣。胎气者，所受於天，浑沦和合，生理内发，自然坚凝，及夫视听食息交攻於外，日凿一窍而胎气零矣。神明臭乱日以变灭，则非所以反老也，胎气散亡则非所以还婴也。魂所以为灵也，神明散乱终身不灵，故三魂忽忽也。魄系於形者也，胎气散亡，形体毁惫，故魄糜倾也。
　　何不食气太和精，故能不死入黄宁
　　人之生气之聚也，聚则为生，散则为死，故食气者所以使之聚而不散也。太和者，少阳之气，委和而生，口为其官，漱咽灵液，以生光华。此皆生理之本，不假外物，自足为养，故能不死也。黄宁者，混康之所以为康也。脾部之官，消谷散气，主治百病，故常运而不宁。今以真气自养，不假外物，则元所主治，故能宁而康也。论日：前章云，内守坚固真之真，虚中恬淡自政神，则是积功成炼，以成真人，故此章绝弃外物，以真气自养，则可以不死也。至於初学之徒，天真未完，神守未固，则所以补相生理，盖亦元所不备，外物之养固未可以绝弃也。故天产养精而神气泰定，地产养形而肤革充盈，则所藉脾胃合德政功，芳泽滋荣，其补大矣。是以太仓明童主调百谷，兼资五味，推炼致新，运动元方。所居之官，谓之黄庭。庭者，布治之地，中部老君所以有为也。至於积功成炼，内守坚固，则百谷五味一切弃绝，虚中恬淡则脾胃之官同於虚室，故其所入，谓之黄宁。黄宁者，虽未离乎形色，而近於寂然不动者矣。十天真人所以元为自然，盖本於此。
　　黄庭内外玉景经解竟
　　
