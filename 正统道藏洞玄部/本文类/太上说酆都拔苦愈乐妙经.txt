太上说酆都拔苦愈乐妙经
　　经名：太上说酆都拔苦愈乐妙经。撰人不详，似出於唐宋间。假托拔苦愈乐天尊说超度众生经文。一卷。底本出处：《正统道藏》洞玄部本文类。
　　太上说酆都拔苦愈乐妙经
　　尔时，拔苦愈乐天尊，在酆都上境东极宫中，放五色圆光，照十方世界，酆都三万八千狱、二万七千幽牢之中，见无量受苦众生，往来刀山之上，万转千回，闷绝哀哭，俱入炉炭镬汤之中，展转轮回，不舍昼夜，万生万死，无有休息。是故天尊慈惠，哀愍众生，为汝演说酆都普济妙经。普度受罪穷魂，获生朱陵，上登仙境，仙化成人，愿刀山成宝座，剑树化骞林，六道与三涂，火化皆消散，无边诸大罪，普悉化为尘，历劫河沙界，皇恩得赦除，回心归正道，缥渺上紫微。
　　太上说酆都拔苦愈乐妙经竟
　　
