太上洞玄宝元上经
　　经名：太上洞玄宝元上经。撰人不详，约出朴东晋南朝。一卷。底本出处：《正统道藏》洞玄部本文类。
　　太上洞玄宝元上经
　　太上宝元上经，一名源一妙诀，又名自然邹取玉晨君所修五帝神旨，秘大有之房，传无上真人也。
　　太上曰：大道浩浩，其中有宝，其宝甚精，莫倡其荣，其荣郁郁，莫俦其贵，其贵甚尊，莫齐其门，其门无双，其户独立，子能寻之，无欲直入，有欲求之，莫或能及。少欲志慕，感有差级，法地则天，守道自然，自然妙黑，应以三位，三位之源，源本同实，实以镇虚，以文成质，内外相须，混而为一，一接三才，才人出类，合德二仪，拔乎其萃，由识本源，守贷不失，永保生生。修之入室，静笃精思，见妙如日，明来闻去，消除死黑。死黑稍远，生黑浸长，长生不死，是日得常。常未即得，恒当存知，知常日明，不知常，妄作凶，凶资欲起，贪争相牵，氛氲蓊郁，罪障日坚，心神乱惑，灾祸相缠。智慧悟此，抑欲炼心，以清治浊，以正制邪，邪凶既去，正吉惟新，能成能蔽，与道合真也。
　　自然源一，应乎万物为三，万物作复，由乎四黑、五行，周流六虚，同归宗一，一为道子，生二，二生三，三一之中，有数无量，一二三四，爰及五六，学者所修，以寡其欲，欲寡私少，道乃可弘，是以圣真尊一为主，事二为师，宗三为友，亲四为朋，寻五为倡，游六为常。常六者，合通不可离也。倡五者，思帝携之宴也。朋四者，黑序为体也。友三者，景耀同明也。事二者，法则天地也。尊一者，敬重道君也。君母道源，无为湛存，是无欲所明，非少欲所习也。少欲之习，如母守子，是以上学敬重道君。敬重道君者，修存礼也。法则天地者，习生施也。同明景耀者，昼夜照览也。炁序为体者，行藏得时也。思帝君携宴者，顺王立功也。六合常通者，从道立德也。从道立德者守静清虚也。顺王立功者，随时赏罚也。行藏得时者，嘿语有节也。昼夜照览者，研经内观也。习生施者，系道种也。修存礼者，续玄位也。续玄位者，积学立功，绿阶入序，道德备充，升玄极也。系道种者，建善相生，子孙传业，成性存存，祭祀不辍也。研经内观者，诵咏灵章，解了妙义，临目思神，与真合也。嘿语有节者，物顺则行，人忌则止，固穷港通，蒙养正也。随时赏罚者，诛邪辅正，明道救俗，抑扬取中，无固必也。守静清虚者，运值无为，无为无滞，三宫闲宁，五神安静也。从道立德者，无之与有，适应逍遥，涤除己辩，玄览备周，去来非我，唯道是从，出入为物，功德不去也。能明此六，由经有三。三经者，一以明天，二以明地，三以明人。人道、地道、天道，谓之三才。才者裁也，能也，裁制偏邪，同归中正，能反流末，还至本源。源即道也。道元尊也。尊为人首，积善所宗，间塞得通，总名三道本一。应化分形，上者清畅为高，下者安顺为贵，中者合二为尊，尊贵至高，名殊实一。一实者，不死不生，不元＃１不有。殊名者，上覆非载非覆，中瞻虽周，非覆非载，由一切含黑无始中来，自然有三，不可顿一，三者滞有着元，又执不无不有，而才有利钝平，识有初中末，末者沉以求安，中者浮以祈济，初者飞以期宁，遂有群分类聚。聚分之中共有利钝平，大道弗能使之，即一绿其感来，示以应往，飞浮沉等，各从其宗，故示之以乾，引诸飞倡，显之以坤，接诸沉类，树之以君，统诸浮徒。圣君与天地合德，善长分为三元，三元各有所尊，立号各有所议，死天日帝，地日皇，人曰王，王者，群生往崇之也。皇者，含黑大仰之也，帝者，一切的尊之也，后感参差，应化致异，沉中有浮，浮中有飞，飞行皇帝，九土王号，总称褊名，先皇后帝，帝王合举，随时损增，出自物情，权化仍用，求其本旨，不可不明。明天道者，由吾上经，明地道者，由吾下经，明人道者，由吾中经。中经能明，明天明地。明地明天，未能明人。明人者，在中经也。人貌丈尺，所行者仁，纵复礼义，智信备修，则天法地，亦未成人。成人者，洞体中经，中经有真，真神有降，降与己神为一身。又一身二神，二神一身，混无分析，常存不改，乃成明人耳。真神者，大道妙黑，应感爰臻，与己神合，合无复分，己身素有，无始至今，今功备充，此神会道，道神合同，身亦符一，一则妙绝，非几眼所见，故谓无形，非无妙也，圣则见之，见之即合，合而言见，明洞了也，内视无外，非如在外睹内也，见妙由无欲，无欲今忘言，言既可忘，存戒寡欲，日损之训，得之者真，寡欲之流，回向正道，仰观上天，俯察下地，然后内观，洞晓中也。洞晓中者，存三一也。存三一者，先观天文，次察地理也。
　　观天文者，依吾上经。天文者，三光也。名为观者，占三光也。三光者，日月星也。周娣三道，推步玑衡，日往月来，回旋无极，岁及荧惑，太白辰镇，行常为戒，示祸显福，北斗九星，二隐、七章，皎昧相表，斟酌玄津，润洽含黑，生成无央。观春之咏，十有六篇也，阳律阴吕，喝和调通，继朔十二，黑苏为端，立春春分，立夏夏至，立秋秋分，立冬冬至，八节克会，属於八音，相资继用。观夏之咏，畅篇二十，而火以扶木为礼，木以生火为仁，春以萌育为德，夏以滋长为功，律吕既协，八音亦谐，三光无武，岁序宣明，摄此朔节，谓之为年，是为属天。天於第一章分为二者，广生养之前，进引养生也。地於第八十一章合为一者，据杀藏之后，退避刑杀也。不得无此进退，是以证明优劣，优者贤哲所习，劣者愚瞽所行，标此感激，发悟迷蒙，能晓觉者，识度日精，杀藏可元，生养可一，一降涉数，示物定名，名不能目，非数所拘，是以在於五九之中，又出四九之外，自古及今，其名不去，是以上经三十七章也。
　　察地理者，依吾下经。地理者，三色也。名为察者，候三色也，三色者，土山水也。历览五方干支，位次甲乙、丙丁、戊己、庚辛、壬癸、子丑、寅卯、辰巳、午未，申酉、戌亥，此二十有二以为秋咏，严明分段，不相参杂也。次豫兖青徐扬刻梁雍冀九州也，太山、衡山，华山、恒山、嵩高山五岳也，江河淮济四读也。四海环回州土山水，分支干二十二，又二十二章以为冬咏，昆仑极中镇四序之际，四十五章是为属地，推功归天，揖敛让上，则下有四十四章矣。
　　夫源一分为二仪天地，名曰两半，两半之中，黑序有四，一者正阳，春黑生也，二者阳中之阴，夏黑长也，三者正阴，秋黑杀也，四者阴中之阳，冬黑藏也。四序周而岁功成，三光回而天德显，是以上经有春有夏，有仁有礼，有木有火，有和有明，下经有秋有冬，有义有智，有金有水，有顺有敦有信，通土周遍，合会一」经，二经开位，永明二仪各有上下，以标四序，五千其文，以究五行，生育无穷，合德成功，数极乎九，四序因天，仍以相乘，四九三十六，是以道经三十六章，五行缘地，相乘法天，五九四十五，是以德经四十五章，天地黑交，两九相乘，九九八十一，是二篇有八十一章。天有八十一府，地有八十一域，人有八十一部，各有神明，通则得道，得道通神，由法地则天，天无为而无不为，阳唱而阴和，地无成功，推德归天，天分首章，以明奖成之旨，无欲无为，开常生不死之路也。地合后章，以明谦让之风，与利不害，弘上德不德之化也。凡不欲而自正，为善而不争，不争则善成，善成由玄奖，奖之以谦，知末守本，玄览无疵，其卫无上，是以学此之俦，皆号无上真人也。
　　凡学无上之法，仰观天文，俯察地理。天地之本，本无形也，无形者，是道也。应物成有，有形有名，名天地者，道之孙，－一之子也，道生一，元黑也。一生二，内日阴阳，外日天地也。二生三，内日和黑，外日人也。三生万物，阴阳交和，三黑分布，随分贷与，万物罗陈。人得和黑多，故日二生三，三黑广赡，人不得为万物父母，是以同天地为父母，人之主至贵，号曰天子，一之孙，道之曾孙也。有道德者，堪为国师，天子尊之，皆称曾孙也。天形资无，一得生生，形之大莫过乎天，抱一不离，故天字一大也，无形生有形，有形始无形，以始为父，以养为母，母久德合，合黑物成，物成升上，上天歙之，引接弘纳，似如天也，音训日先，又日颠，又曰玄。玄则悬空虚映，在物上颠，为群生之先，故日天也。土者吐也，纵横三一，下上现上，生出一切，似如吐也，又日地也，音训睹第，又日隶，又日齐，广大配天，与天齐德，接隶仰属，引物睹尊，人物法之，柔顺守静，和而不唱，谦下成功，功成不居，贵贱前后，次第分明，正而不邪，以治济乱，绿渐归天，故日地也。天文清明，地理宁平，是其常也。不明生妖，不明发怪，非其常也。非常之兆，非天地所为，为之欲以戒物，赏善罚恶，显彰非常，由人失法，法不法地，妄动违天，天地妖怪，戒语之也，仰观俯察，占怪候妖，妖怪各有所主，修德立功则消，能知改，恶，唯善是从尔。乃法地守静笃也。运至应动，动则则天，则天之动，动以入道，入道之由，由於抱一，抱一无武，三一可明，明三一者，与道合真。真人学之，坚存三一。三一者，天一地一人一是也，又名上中下三元一也，又名玄元始太一也。天一在吾上经，地一在吾下经，人一在吾中经。中经内观，别自有经。经所以有三者，自然三炁所生也，大道妙炁，一中有三，阴阳和、玄元始、上中下，自然而然，莫能使之然，莫能使之不然，故谓自然三炁也。上下二经，亦别有文，文所以五千者，道生三炁，三炁生万物，物终为一道，始又一合此三炁，五数立焉，道之一炁，非是阴阳和，而位居三炁之上，物之一炁，亦非阴阳和，而位在三炁之下，三炁之下有三而粗，三炁之上有三而妙，妙炁无色，众色禀之而成，粗炁有色，色杂乱而昧，昧者待妙降而得明，明昧轮三炁以运用，运用隐显，五位遂成，天地二仪运用三炁，一变至极日十，十变至极曰百，百变至极曰千，数极则变，变不过三，三精在道，过则在物，万物变粗，求精还三，三变济物，五性以成，故五千其文，理周遍也。理有始终，文有次序，所以道可道为首者，举源本以摄流末也，无欲有欲与善恶共章分为二者，无欲则见妙长生，有欲则滞粗致死，死生由人本心，心识优劣永异，此明其大较，故分以为其次，此明细事，事在善恶，善恶可息，以开有心，有心未能顿息，无欲不即可登，欲无欲者，寡欲少知，知善为不善，故忘之以息欲，息欲之方，先资省事，省事之要，取实去华，除其虚妄，故次之以不尚贤。去尚救俗，故次之以道冲而用之，凡万物云云，一生一死，未得长存，但崇常住，常住之道，无祖无先，应化随时，无穷无极，初淳则行不言之教，后浇则言象互陈，近情未达远旨，每滞言象以沉沦，故首章先遣言名，使知常住非名言所尽，得常住由於名言，名言非常住之体，本寂应动，真假有殊，权实众妙，同出玄门，而众生无始中来，有其心识，识神不灭，身有死生，死生之苦，烦恼识神，一混一分，纷纶无极，自非断结，勇猛超群，增长善因，功德勤积者，莫由免生死之痛。生死之痛，由於出无入有，有欲最深，累罪缠缚，堑欲无欲，微善得生，生乐滞着，爱欲相赓，不能断割，广兴善场，懈息狐疑，恶根滋盛，生事不成，死痛又及，年命浅促，忧畏延长，皆从欲来，故先明无欲有欲。有欲之祸，在於善恶，心耽各异，过执成灾，舍恶就善，善恶未明，往反倒见，以美乱神，己之所美，未必是善，善善在己，又乖道心，道心去着，抱实任真，不空企尚，杜绝竞风，嘿识潜习，不起惊疑，信顺三宝，藏智忘功，能如此者，可与适道，故章开三变之后，明道冲而用之，而道无形状，假言象以为津，既言冲用，用实无物，无物之物，在帝之先。在帝之后者，宜法后以归先，故次明天圣可法。天圣法道，凡宜法圣，法圣非形力所造，必须神思精勤日进，然后可登玄峰。神不可扰，故次之以谷神。养神所之，之於不死，不死之妙，克与道同，同道乃为天地根，为天地根，又与天地合，合耻救物有方，证不求而自得，故次之以天长地久。长久之果，柔顺是因，故次之以上善若水。水加之则盈溢，澄之则清映，故次之以持而盈之。不盈之趣，在功成身退，退之所居、居乎不二，故次之以载营魄抱一。抱一成乎玄德，玄德生而不侍，而物自归之，故次之以三十辐。物宗一用空，空贵无色。色欲难除，故次之以五色，去外浮华，得内真实，时止则止，时行则行，行藏为师，又当世位，进退宜明，故次之以宠辱。宠辱皆惊，则升降无滞，防祸匪懈，万福惟新，自下之高，天下托之，天下托之，必能体道，道妙无形，故次之以视之不见。知道三一，执古御今，执古御今，在上为圣王，在中为圣臣，在下为圣民，圣是积善所成，故次之以善为士者。士者事也，上中下共以善为事也，善士体古，习学在今，今学同古，守静不殊，故次之以致虚极。知常同道，可左可右，可下可上，可王可公，同天同道，永保久长，隐身不殆，显亦不危，失此道者，德有劣优，故次之以太上。太上之章，是春咏之限，分上引下，开数推移，移太上为夏咏之始，齐至虚为十六之终。太上之应，出生就养，养之使成，成乎岁标，昆节朔符於光景，形神据乎昆仑，仑者输转化导，长生不死，故在养章之中，昆者混合还真，故在生章之内，内隐外安，不危不殆，安隐常存，幽显所附，世罕能守之，故次之以大道废。失道争能，竞崇外迩，使还内习，故次之以绝圣。自习存中，光而不耀，师资谦嘿，消患禳凶，故次之以绝学，外竞既息，内无争心，大无不包，故次之以孔德之容，忍辱下流不辞，所存者道，故次之以曲则全，曲而能全，自然之理，可以心得，难以言宣，数穷可避，守嘿可弘，故次之以希言，希言嘿识，杜虚慕之萌，故次之以歧者不立，不自矜伐，则称有道，有道之道，在天地先，故次之以有物混成。混位为前，应化为后，分为四大，四大有方，相次垂法，贵静为基，故次之以重为轻根，重静得中，外迩无辙，接救无弃，师资和同，故次之以善行，师资同道，知刚知柔，柔刚相济，复归於朴，朴不常混，运开则散，散又应合，故次之以知其雄守其雌，能雄能雌，济用官长，得中去奢，泰守无为，故次之以将欲取天下，朴散稍乱，不获已而治之，治之不可以兵强，故次之以以道佐人主，不获已用之，用之有功，功遂则退，不可骯之，故次之以佳兵，探知不祥，舍之合道，道体隐退，退位无疑，疑滞既遣，天下不能臣，在位王侯不矜居上守利，物自宾，故次之以道常无名，能令物自宾者，则与天地合德，甘露既降，天下太平，遇斯之由，由於自知，自知则知足，知足则不亡，故次之以知人死而非亡，托化隐景，神与道同，出没自在，随感而应，故次之大道泛兮，应物无方，所得有在，在乎妙黑，黑妙无形，无形有妙，故次之执大象物之所宗，能得此妙，引诱苍生，抑扬有法，故次之以将欲歙之，张歙得中，利器常隐，为而非为，终与道合，故次之以道常无为，无为而无不为，物作则镇之以朴，朴既无欲，天下自正，正则永与道合，合则言忘，忘言在正，正以正邪，故岁功成熟，节朔周通，四黑五行，乘为二十，地不分功，拜德在天，一章为年，故二十有一春，则四黑自乘以明首德得专，专含四黑，故十六在前，包罗秋冬，欲内同生养，外其杀藏，使其谦退，舍阴还阳，两半归中，厉刚伏之，粗和柔通之，妙故成岁在上，上含乎下，下德之极，终称上焉，上德之人，化导杀藏，回向生施，降躬率下，下粗自殊，能妙则上合矣。
　　地是天之分形，德是道之出应，物有阶渐，现形同人，人能觉悟，习此上德，德上同天，还与道合，故曰德经，以上德为首，首引后生，今其得道，得道无失，号为德焉，德有优劣，上中下品，广明其义，次第相须，超卓绿渐，各有其方，今应法古，故次之以昔之得一，一为应主，主一应万，万有所宗，宗一宜守，守之不动，动与俗反，反俗还道，故次之以反者道之动，反者途逵，中逵既易，故次之以上士闻道，闻道勤行，必至源本，源本宜知，故次之以道生一，知一本源，保和乃合，故次之以天下之至柔，柔者谦退不竞，竞功名者， 身亡神散，故次之以名与身孰亲，茫茫守道，於俗不足，故次之以大成若缺，缺伪全真，除祸纳福，故次之以天下有道，道无不在，内观反求，得之在心，故次之以不出户，出户求益，粗而乖妙，督其悟斯，故次之以为学，学华可舍，损欲念真，顺物通碍，不滞怛情，故次之以圣人无常心。心以赴感，感来则应，应非我求，心无此欲，适通无方，动静唯道，道应之形，号之为圣，学道积德，亦号圣焉，二圣来殊，同归一致，致心济物，接生度死，死者能改，悔则还生，生者能摄，养则不死，死生由九窍四关，故次之以出生入死。死中愿生，宜识源本，故次之以道生之。求生得生，生生多事，事有始终，防理用术，开塞有方，故次之以天下有始。始常明终，明终恒开，间资明济，故次之以使我介然。能行大道者，光内晦外，探根固蒂，子孙无穷，故次之以善建不拔。修身至乎天下，怀道以全其真，故次之以含德之厚。嘿识勤遵，守之不失，故次之以知者不言。不言之言，言以救物，除邪定乱，故次之以以正治国。终贵无为，不显繁法，故次之以其政闷闷。过去无极，当来无穷，现在无央，过去善者，思存学之，以自救援，其不善者，愿念拔度，同登道场，当来无穷，精粗叵测，不得枉之，现在无央，尊卑相涉，善者立善，接之共善，同得升济，恶者化之，俱乘法桥，故次之以治人事天。秋咏方殊，殊而非善，不得擅位，会合相通，虽有二章，犹在五九之限，使归长生久视，不复别立，其乘也能深根固蒂，可以济之人神，故次之以治大国。德既交归，静以安小，故次之以大国下流。流何所归，归乎大道，故次之以道者万物之奥。得知奥妙，以救群粗，不可为有，故次之以为无为。方息有为，杜渐防萌，故次之以其安易持。令坚修德，验之先师，故次之以古之善为道者。为道多方，要在卑弱，卑以自牧，弱以为用，久忍不亏，则小能成大，故次之以江海。守此卑下，俗所不堪。故次之以天下皆谓我大似不肖。能有三宝，却死全生，故次之以善为士者，不争之德，德乃配天，天无所害，故次之以用兵有言。慈哀为本，本立道成，人罕能明，故次之以吾言甚易知。凡间不守其分，妄以不知为知，故次之以知不知上。愚者失道，不测神灵，不知尊重，触冒致灾，故次之以民不畏威。凡夫执心，不能无为，为恶而不为善，勇其所为，故次之以勇於敢勇。不得其所勇，故次之以民常不畏死。上以风化下，下过由上风，故次之以民之饥。生以食为本，本以道为主，主以柔弱教，故次之以人之生也柔弱。弱中有强，弱能强道，道强者和，和同在中，故次之以天之道其犹张弓。中和柔弱，能胜粗刚，取证明实，故次之以天下柔弱莫过於水。争强则仇对相牵，粗和不及无争，故次之以和大怨。无怨常善，天道与之，恒自小自寡，然后保大居多，故次之以小国寡民。世俗美辞，华而无实，道之信言，实而不美，明者取实舍华，故次之以信言不美。本与圣人不积各章合之，以明与人已愈多，终归天德，故利而不害，人道之极，为而不争，不争之德，少能全之，是以殷葱，诱引开导，以下升高，回卑同尊，舍滞恶以从通善，皇由乎五千文，文千以五，五德备充，阙一字者，理不全焉，是为道本生乎太空，空而不空，无中之有，有妙无敌，化育群生，生生之根，谓为混沌无形，无形无状，无状之状，不可以意知，意知由文，文以达意，意不得拘文，文简不得究意，意在文外，明者研精之，略举一隅反三，由智德之士矣。
　　道炁玄妙，无祖无先，无始无初，无极无穷，无心无欲，无事无为，冲淳澄淡，泊然湛然，不清不浊，不臧不增，含容无量，一切有无，炁妙不可得污，形玄不可得言，强字曰道，号为无形，无形之中，含一切形，一切形混，称曰混成，成生一切，无数无鞅，大而分之，常用以五，一曰无，二日有，三曰无中之有，四日有中之无，五日非有非无，非有非无，妙炁也，有中之无，精炁也，无中之有，始炁也，有者，元炁也，无者，玄炁也，玄元始炁，分精共妙，五中之三，三中之五，三五混合，无累无伤，善成无弃，总号道源，源本有五，以应五方，北水束木南火中土西金，天地未张，五方未分，水木火土金，其炁相和，极感而应，应随次章，一切同感，在间思明，从混愿别，厌死乐生，乐生不能自生，愿别不能自别，感极道应，应之以一，一为道子，元炁先臻，故曰道生一，一生二，阳炁前唱，阴气后和，二炁相须，由乎元炁，故曰一生二，二生三，阴阳合会，和炁交通，三生万物，玄元始分，於是天覆其上，地载其下，人列其中，万物参罗，三才相辅，同归崇道，道有三官，上有天官，下有地官，中有水官，道委三官，不立别职，物附三才，无复别司，人僚唯三，互相统摄，导末归本，大略是同，引善抑恶，细法舛异，异终还同。同在圣诰，诰有权实，精者得真，真经要旨，智慧为先，藏明潜用，圣德乃成，成由学解，解由研寻，寻理尽性，委之上人，上人之基，识三守五，能知三五，横行天下，所适必通，无复挂碍，三即阴阳和，玄元始也，五即水木火土金也。三黑未分，谓之为混，五行未彰，谓之为沌，混沌之源，其图如左。
　　第一内号日源，外号日自然，此黑最妙，尊无上也。
　　第二内号曰混，外号无极。
　　第三内号日沌，外号大道。
　　第四内号曰淇，外号至真。
　　第五内号日津，外号太上。
　　第六内号日蒙，外号老君。
　　第七内号日顽，外号高皇。
　　第八内号日始，外号天尊。
　　第九内号日元，外号玉帝。
　　第十内号日玄，外号陛下。
　　右十号三十字，十字分应十方，或兼或单，相似而异，皆由感有参差，是以尊号分别，开悟善心，因名达理，知之者不死，解之者长生，遇贤当铃口受，非人慎勿宣也。
　　太上洞玄宝元上经竟
　　＃１不元，当为『 不元』 。
　　
