太上洞玄灵宝转神度命经
　　经名：太上洞玄灵宝转神度命经。撰人不详，约出於隋唐。言超度亡灵罪业。一卷。底本出处：《正统道藏》洞玄部本文类。
　　太上洞玄灵宝转神度命经
　　太上道君告南极度命真人曰：夫人临欲终时，及其生气，安置经像，请诸道士，忏悔受戒，施散财物。衣服卧具，玩弄器用，车舆驼马，田宅苑囿，侍从僮仆，茵褥帐幔，几杖盘盂，屦履环佩，冠帻带绶，剑舄璋玦，珠玉金银，纹缯绮谷，诱画彩缋，毡席林榻，随有舍施。造像写经，入诸功德，旛花幢盖，香炉锺磬，及以道士，山居贫病，行道礼拜，讲读设斋，烧香诵念，散花然灯，放生赎命，立观度人，开赦囚徒，免诸仆贱，放令入道，供养天尊，利益存亡，难思功德。若消灾却祸，拯济病人，福力最深，实为第一。
　　太上道君曰：今日男女，受命应终，普告十方，证明忏悔。上从无始，逮至此身，三业六根，造罪无数。会中时有众等，须为虔诚，使一切宿愆，并得消灭。既消灭已，便为说戒。
　　第一戒者，不得杀害。当来托生，受长寿之身。持心勿犯。
　　第二戒者，不得邪淫。当来托生，受清争之身。持心勿犯。
　　第三戒者，不得偷盗。当来托生，受富贵之身。持心勿犯。
　　第四戒者，不得欺诳。当来托生，受敬信之身。持心勿犯。
　　第五戒者，不得饮酒。当来托生，受智慧之身。持心勿犯。
　　太上道君曰：今日男女，受戒毕已，持是戒根，转神入妙，生清净国，坐大莲花，观听法音，永无退堕，证成真道。
　　太上道君曰：为诸男女，若存若亡，礼拜十方，归心忏悔。众等志心归命东方救苦无上慈尊、东方无极世界得道天尊、仙真圣品无鞅数众。一切敬礼，遍悉归依，证明忏悔。即令亡者无始以来，受身生身，从劫至劫，三业六根，构造诸罪，杀生偷盗、邪淫放荡、贪爱吝惜、嗔怒骂詈、愚痴颠倒、绮言妄语、恶口两舌、饮酒食肉、破斋犯戒、轻师叛道、訾毁经文、秽污玄坛、损坏尊像、逆天违地、祝鬼诅神、裸露星辰、吹嘘风雨，五逆不孝，万罪千愆，无量无边，悉为除灭。随愿往生东方今土，闻经听法，面对天尊，衣食自然，逍遥快乐，展转托生，成无上道。稽首归依东方圣众。
　　众等志心归命南方救苦无上慈尊、南方无极世界得道天尊、仙真圣品无鞅数众。一切敬礼，遍悉归依，证明忏悔。即令亡者无始以来，受身生身，从劫至劫，三业六根，构造诸罪，杀生偷盗、邪淫放荡、悭爱悟惜、嗔怒骂詈、愚痴颠倒、锜言妄语、恶口两舌、饮酒食肉、破斋犯戒、轻师叛道、訾毁经文、秽污玄坛、损坏尊像、逆天违地、祝鬼诅神、裸露星辰、吹嘘风雨、五逆不孝，万罪千愆，无量无边，悉为除灭。随愿往生南方净土，闻经听法，面对天尊，衣食自然，逍遥快乐，展转托生，成无上道。稽首归依南方圣众。
　　众等志心归命西方救苦无上慈尊、西方无极世界得道天尊、仙真圣品无鞅数众。一切敬礼，遍悉归依，证明忏悔。即令亡者无始以来，受身生身，从劫至劫，三业六根，构造诸罪，杀生偷盗、邪淫放荡、悭贪吝惜、嗔怒骂詈、愚痴颠倒、锜言妄语、恶口两舌、饮酒食肉、破斋犯戒、轻师慢道、訾毁经文、秽污玄坛、损坏尊像、逆天违地、祝鬼诅神、裸露星辰、吹嘘风雨、五逆不孝，万罪千愆，无量无边，悉为除灭。随愿往生西方净土，闻经听法，面对天尊，衣食自然，逍遥快乐，展转托生，成无上道。稽首归依西方圣众。
　　众等志心归命北方救苦无上慈尊、北方无极世界得道天尊、仙真圣品无鞅数众。一切敬礼，遍悉归根，证明忏悔。即令亡者无始以来，受身生身，从劫至劫，三业六根，构造诸罪，杀生偷盗、放荡邪淫、悭贪吝惜、嗔怒骂詈、愚痴颠倒、绮言妄语、恶口两舌、饮酒食肉、破斋犯戒、叛道轻师、訾毁经文、损坏尊像、秽污玄坛、逆天违地、祝鬼诅神、裸露三光、欺凌四辈、吹嘘风雨、不孝五逆，万罪千愆，无量无边，悉为除灭。随愿往生北方净土，闻经听法，面对天尊，衣食自然，一逍遥快乐，展转托生，成无上道。稽首归依北方圣众。
　　众等志心归命东北方救苦无上慈尊、东北方无极世界得道天尊、仙真圣品无鞅数众。一切敬礼，遍悉归依，证明忏悔。即令亡者无始以来，受身生身，从劫至劫，三业六根，构造诸罪，杀生偷盗、放荡邪淫、悭贪吝惜、嗔怒骂詈、愚痴颠树、锜言妄语、恶口两舌、饮酒食肉、破斋犯戒、叛道轻师、訾毁经文、损坏尊像、秽污玄坛、逆天违地、祝鬼诅神、裸露三光、欺凌四辈、吹嘘风雨，不孝五逆，万罪千愆，无边无量，悉为除灭。随愿往生东北方净土，闻经听法，面对天尊，衣食自然，逍遥快乐，展转托生，成无上道。稽首归依东北方圣众。
　　众等志心归命东南方救苦无上慈尊、东南方无极世界得道天尊、仙真圣品无鞅数众。一切敬礼，遍悉归依，证明忏悔。即令亡者无始以来，受身生身，从劫至劫，三业六根，构造诸罪，杀生偷盗、放荡邪淫、悭贪吝惜、嗔怒骂詈、愚痴颠倒、锜言妄语、恶口两舌、饮酒食肉、破斋犯戒、叛道轻师、訾毁经文、损坏尊像、秽污玄坛、践踏灵观、逆天违地、祝鬼诅神、裸露三光、欺凌四辈、吹嘘风雨、不孝五逆，万罪千愆，无边无量，悉为除灭。随愿往生东南方净土，闻经听法，面对天尊，衣食自然，逍遥快乐，展转托生，成无上道。稽首归依东南方圣众。
　　众等志心归命西南方救苦无上慈尊、西南方无极世界得道天尊、仙真圣品无鞅数众。一切敬礼，遍悉归依，证明忏悔。即令亡者无始以来，受身生身，从劫至劫，三业六根，构造诸罪，杀生偷盗、放荡邪淫、悭贪吝惜、嗔怒骂詈、愚痴颠倒、锜言妄语、恶口两舌、饮酒食肉、破斋犯戒、叛道轻师、訾毁经文、损坏尊像、践踏灵观、秽污玄坛、祝鬼诅神、逆天违地、欺凌四辈、裸露三光、五逆不孝、吹嘘风雨、万罪千愆，无边无量，悉为除灭。随愿往生西南方今土，闻经听法，面对天尊，衣食自然，逍遥快乐，展转托生，成无上道。稽首归依西南方圣众。
　　众等志心归命西北方救苦无上慈尊、西北方无极世界得道天尊、仙真圣品无鞅数众，一切敬礼，遍悉归依，证明忏悔。即令亡者无始以来，受身生身，从劫至劫，三业六根，构造诸罪，杀生偷盗、放荡邪淫、悭贪吝惜、嗔怒骂詈、愚痴颠倒、绮言妄语、恶口两舌、饮酒食肉、破斋犯戒、叛道轻师、訾毁经文、损坏尊像、践踏灵观、秽污玄坛、祝鬼诅神、逆天违地、欺凌四辈、裸露三光、五逆不孝、吹嘘风雨，万罪千愆，无边无量，悉为除灭。随愿往生西北方净土，闻经听法，面对天尊，衣食自然，逍遥快乐，展转托生，成无上道。稽首归依西北方圣众。
　　众等志心归命上方救苦无上慈尊、上方无极世界得道天尊、仙真圣品无鞅数众，一切敬礼，遍悉归依，证明忏悔。即令亡者无始以来，受身生身，从劫至劫，三业六根，构造诸罪，杀生偷盗、放荡邪淫、悭贪吝惜、嗔怒骂詈、愚痴颠倒、绮言妄语、恶口两舌、饮酒食肉、破斋犯戒、叛道轻师、訾毁经文、损坏尊像、践踏灵观、秽污玄坛、祝鬼诅神、逆天违地、欺凌四辈、裸露三光、五逆不孝、吹嘘风雨，万罪千愆，无边无量，悉为除灭。随愿往生上方净土，闻经听法，面对天尊，衣食自然，逍遥快乐，展转托生，成无上道。稽首归依上方圣众。
　　众等志心归命下方救苦无上慈尊、下方无极世界得道天尊、仙真圣品无鞅数众，一切敬礼，遍悉归依，证明忏悔。即令亡者无始以来，受身生身，从劫至劫，三业六根，构造诸罪，杀生偷盗、放荡邪淫、悭贪吝惜、嗔怒骂詈、愚痴颠倒、妄言绮语、恶口两舌、饮酒食肉、啖嚼五辛、犯戒破斋、轻师叛道、损坏尊像、訾毁经文、口是心非、说人长短、嫉拓胜己、陷害贤良、谗击忠贞、斗乱家国、违盟犯约、泄漏真科、秽污玄坛、践踏灵观、祷祀神鬼、鼓舞妖言、背正入邪、疑真信俗、祝诅神鬼、厌蛊贤明、逆地违天、诃风叱雨、欺凌四辈、裸露三光、不孝不忠、不仁不义，千愆万罪，无量无边，眼耳鼻舌身意，六根诸罪，悉为除灭。随愿往生下方净土，闻经听法，面对天尊，衣食自然，逍遥快乐，展转托生，成无上道。稽首归依下方圣众。
　　太上道君告南极度命真人曰：元始布化，遍满十方，五亿诸天，三千道境，分身散影，真应化法，缘感立形，说法度人，救济一切，教化男女，成就众生。一一境中，皆有帝主天尊、太上老君、真师、玉女玉童、仙真圣品、将军力士、金刚神王、二万四千灵司、一百二十曹局，星宫云殿，水府仙宫，咸有司存，考校罪福，持幢建节，把箓执符，飞空步虚，诵经行道，益善报恶，却祸消灾，昼夜巡行，检勘得失，俱遵元始，朝会大罗。虽劫运推移，立法无改。十方三界，同一轨仪，三洞分门，随机所受，首过请福，自下之高，谢罪求恩，由心入道。若违此旨，便从邪法。所以告启，先诣十方，神运感通，自获灵应。普告三界一切男女，宜各用心，依令遵奉。
　　太上道君曰：人死转形，各随先业。或生富贵国王之门，或生端正贤善之家，或生智慧聪明之身，或生具足清净之身，或生长寿快乐之身，或生贫贱奴婢之身，或生丑陋毒恶之身，或生愚痴浊钝之身，或生破坏臭秽之身，或生夭折烦恼之身，或生病患苦痛之身，或生边夷杀害之身，或生六畜猜狗之身，或生鸟兽豺狼之身，或生鱼鳖虫蚁之身，或生鬼神魔邪之身，或处九幽长夜之中，皆由本业所受。过去未来，与今无异，今身所受，从先业来。见世所种，作过去业。世人凡愚，眼观见世罪福，报应分明，而不信宿命因缘，亦犹食五谷不知播种所得。罪福之验，如影响也。勤能忏悔，则罪不生。勤能修善，则福常在。
　　太上道君曰：人初亡，从一日至百日，安置绘像，请道士行道诵念，昼夜不倦，魂生善处，不堕三涂。若随初一日，然灯造旛，写经铸像，度人各满百数，亡者即得受生十方净土，快乐之国，见世福利，无诸灾祸。
　　太上道君曰：送终之时，请道士路左烧香，念诵布施，放生道路。灵官不拘亡魂，飞尸注鬼，不咎生人。若墓左烧香诵经，则土地真官安稳亡魂，家宅不惊，凶注杀鬼，不干子孙。南极真人，及诸圣众，伺声称善，稽首奉行。
　　太上洞玄灵宝转神度命经竟
　　
