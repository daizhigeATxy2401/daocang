黄庭内景五脏六腑补泻图并序
　　经名：黄庭内景五脏六腑补泻图。题太白山见素子胡情迷。据自序当成书于唐宣宗大中二年。一卷。底本出处：《正统道藏》洞玄部灵图类。参校版本：《正统道藏》洞真部方法类《修真十书》第十书之《黄庭内景五脏六腑图》。
　　黄庭内景五脏六腑补泻图
　　并序_太白山见素子胡恰述
　　夫天主阳，食人以五气；地主阴，食人以五味。气味相感，结为五脏。五脏之气，散为四肢十六部、三百六十关节，引为筋脉、津液、血髓，蕴成六腑、三焦、十二经，通为九窍。故五脏者，为人形之主。一脏损则病生，五脏损则神灭。故五脏者，神明魂魄志精之所居也，每脏各有所主。是以心主神，肺主魄，肝主魂，脾主意，肾主志。发於外则上应五星，下应五岳，皆模范天地，禀象日月，触类而取，不可胜言。若能存神修养，克己励志，其道成矣。然后五脏坚强，则内受腥腐诸毒不能侵，外遭疾病诸气不能损，聪明纯粹，却老延年，志高神仙，形无困疲，日月精光来附我身，四时六气来合我体，入变化之道，通神明之理，把握阴阳，呼吸精神，造物者翻为我所制。至此之时，不假金丹玉液，琅牙大还，自然神化冲虚，气合太和，而升云汉。五脏之气结五云而入天中，左召阳神六甲，右呼阴神六丁，千变万化，驭飞输而适意。是以不悟者劳苦外求，实非知生之道。是故太上曰：精是吾神，气是吾道，脏精养气，保守坚贞，阴阳交会，以立其形是也。惜夙性不敏，幼慕玄门，炼志无为，栖心澹泊，览黄庭之妙理，穷碧简之遗文，焦心研精，屡更岁月，伏见旧图奥密，津路幽深，词理既玄，迹之者鲜。指以色象或略记神名，诸氏纂修异端斯起，遂使后学之辈罕得其门，差之毫厘，谬逾千里。今敢搜罗管见，罄竭护闻按据诸经，别为图式。先明脏腑，次说修行，并引病源，吐纳除疾，旁罗药理、导引屈伸、察色寻证、月禁食忌，庶使后来学者，披图而六情可见，开经而　　万品昭然。时大中二年戊辰岁述。
　　孙思邈论曰夫人禀天地而生，故内有五脏六腑、精气、骨髓、筋脉，外有四肢九窍、皮毛爪齿、喉咽唇舌、肛门胖囊，以此总而成躯。故将息得理，则百体安和，役用非宜，则为五劳七伤六极。有方可救，虽病无他，无法可凭，奄然永往。所以此图之中，皆备述五脏六腑、血脉根源，循环连注与九窍应会处所并穷於此。其能留心，考而行之，则内外百病无所逃矣。夫发宜多栉，齿宜数叩，液宜常咽，气宜清炼，手宜在面。此五者，所谓子欲不死修昆仑矣。由是炼丹以固之，却粒以轻之，去其土符，书其金格，朝天吸日，驭气图冲虚，此术士之用也。《元始太玄经》云：喜怒伤性，一及乐伤神。性损则害生，神伤则侵命。故养性以全气。保神以安心，气全则体平，心安则神逸，此全生之妙诀也。
　　肺脏图
　　治肺用咽，咽为泻，吸为补。肺，金商也，五脏之华盖，本一居上对胸，有六叶，色如缟映红。凡丈夫至八十、肺气衰，魄离散也。重三斤三两。西方白色入通于肺，开窍於鼻，在形为皮毛，肺脉出于少商。肺者，诸脏之长气之本也，是以诸气属之。久卧伤气。天气圆於肺，盖呼吸之精源，为传送之官治，又为魄门上玉堂。肺者，相传之官也，治栉出焉，於液为涕。涕者，肺之津液，肾邪入肺则多涕。肺生於右，肺为喘咳，六腑大肠为肺之府，大肠与肺合为传泻行导之府。五官鼻为肺之官，肺气通则鼻知香臭。肺病则鼻不知香臭肺合於皮，其荣毛也。皮聚而毛落者，肺先死也。为西方兑金也，金受气於寅，生於巳，王於酉，病於亥，死於午，墓於丑，为秋日，为庚辛辰，为申酉，为金，声商，色白，味辛，其臭腥，心邪入肺则恶腥也。其性义，其情怒，肺之外应西岳，上通太白之精，合於大肠，上主於鼻。故人之肺风者，即鼻塞也。人之容色枯者，肺乾也。人之鼻痒者，肺有虫也。人之多怖者，魄离於肺也。人之体党黯者，肺气微也。人之多气者，肺盛也。人之不耐寒者，肺劳也。人之好食辛味者，肺不足也。人之肠呜者，肺气壅也。人之颜色鲜白者，肺无恶也。肺邪自入，则好哭。夫肺主商也，肺之有疾当用咽。咽者，肺之气也。其气义，能抽肺之疾，所以人之有怨气填塞胸臆者，则长咽而泄之，盖自然之理也。向若不咽，必致伤败，赖咽而获全乎。故肺疾当用咽泻之，夫人之无苦而咽者，不祥也。
　　修养法
　　常以秋三月朔望旭旦，西面平坐，呜天鼓七，饮玉泉三，然后暝目正心思，吸兑宫白气入口，七吞之，闭气七十息。盖所以调补神气安，息灵魄之所致也。
　　相肺脏病法
　　肺病热，右颊赤。肺病色曰而毛槁，喘咳逆，胸背及四肢烦疼，或梦见美人乍来亲近。肺虚则少气，不能报息。肺燥喉乾。肺风则多汗畏风，时欲咳如气喘，日一则善，暮则甚。肺病气上逆，急食苦以泄之。又曰：肺病欲收，食酸以收之，用辛补之，苦泻之。禁食寒，肺恶寒也。肺有病，鼻塞不通，不闻香臭，或有瘟肉，或生疮，皮肤疡痒，恶疮疥癣，上气咳嗽，涕唾脓血，宜服排风散方：
　　人参七分 防风八分 羌活八分 沙参五分 天雄八分 薯苹十分 丹参七分 苦参八分 秦荒八分 山茱萸八分 玄参七分 
　　右捣筛为末，空腹以防风汤下三钱一匕。
　　治肺六气法
　　吐纳用咽法，以鼻微长引气，以口咽之，勿令耳闻。皆先须调气，令和，然后咽之，肺有病用大咽三十遍，细咽三十遍，去肺家劳，热上气咳嗽，皮肤疮痒，四肢劳烦，鼻寒胸背疼痛，依法咽，疾差止过度则损。
　　月禁食忌法
　　七月勿食茱萸，食之血痢。八月、九月，勿多食生姜，并肝心肺之病宜食黍桃，禁苦味。
　　肺脏导引法七月八月九月行之
　　可正坐，以两手据地，缩身曲脊，向上三举，去肺家风邪积劳。可反拳槌背上，左右各三五度，此去胸臆问风毒，闭气为之。毕，良久闭目，三咽掖，三叩齿而止。
　　心脏图
　　治心用呵，呵为泻，吸为补。心火官也，居肺下肝上，对‘鸠尾下一寸，色如缟映绛，形如莲花未开。丈夫至六十，心气衰弱，言多错忘。心重十二两，南方赤色入通於心，开窍於耳，在形为脉，心脉出於中冲。心者，生之本，神之处也。且心为诸脏之主，主明运用生，是以心脏神亦君主之官也。亦日，灵台心之为噫。雷气通於心，於液为汗，肾邪入心则多汗。六腑小肠为心之府，小肠与心合为受盛之府，五官舌为心之官，心气通则舌知五味，心病则舌焦，卷而短，不知五味也。心合於脉，其荣色也，心之合也，血脉虚少而不能荣於脏腑者，心先死也。为南方，为夏日，为丙丁辰，为巳午，为火，声征，色赤，味苦，其臭焦，其性礼，其情乐，心之外应南岳，上通荧惑之精。心合於小肠，主其血脉，上主於舌。故人之心风者，即舌缩不能语也人之血壅者，心惊也。舌不知味者，心虚也。多忘者，心神离也。重语者，心乱也。多悲者，心伤也。好食苦味者，心不足也。面青黑者，心冰也。容色赤好者，心无他恶也。肺邪人心，则多言。夫心主征，心之有疾，当用呵。呵者，心之气，其气礼，呵能静其心，和其神，所以人之昏乱者多呵，盖天然之气也，故心病当用呵泻之也。
　　修养法
　　常以四月、五月弦朔清旦，面南端坐，叩金梁九，漱玉泉三，静思，以呼吸离宫赤气，入口三吞之，闭气三十息，以补呵之损。
　　相心脏病法
　　心热者，色赤而脉溢。心病者，颜先赤，口生疮腐烂，心胸、肩胁、两肋、背两鼻臂皆痛，或夜梦赤衣人持赤刀仗火来怖之，人心虚则胸腹腰相引而痛。
　　又云，心病欲濡，急食咸以濡之，用苦以补之，甘以泻之，禁湿衣热食，心恶热及水。心病证当脐上有动气，按之牢若，痛苦烦，心病手足心热碗。心有病，口乾舌强，咽喉口痛，咽食不得，口内生疮，忘前失后，梦见炉冶之类，宜服五参丸：
　　秦荒七分 人参七分 丹参七分 玄参十分 干姜十分 沙参五分 酸枣仁八分 苦参粉八分
　　右捣筛，密和丸如梧桐子，空腹人参汤下二十丸，日再服。
　　六气法
　　治心脏用呵法，以鼻渐长引气，以口呵之，皆调气如上，勿令自耳闻之，然后呵之。心有病，用大呵三遍，细呵十遍，去心家劳热、一切烦闷，疾差止，过度损。
　　月食禁忌法
　　四月，勿食大蒜，令人发易白及堕。五月，勿食韭，损心气，及有毒，并勿食心肾。心痛宜食大小麦杳、蕾，禁咸食。
　　心脏导引法四月五月行之
　　可正坐，两手作拳，用力左右五筑各五六度，又可正坐，以一手向上，拓空如拓重石，又以两手急相叉，以脚踏手中，各五六度，然去心胸问风邪诸疾，闭气为之，毕，良久闭目，三咽液，三叩齿而止。
　　肝脏图
　　治肝用嘘，嘘#1为泻，吸为补。肝，木宫也，居左下少近心，左三叶，右四叶，色如缟映钳。凡丈夫至六十，肝气衰，肝叶薄，胆渐灭，目不明也。重四斤四两，束方青色入通於肝，开窍於目，在形为筋，肝脉出於木，肝色青翠，大小相重之象也肝者，罢极之本，魂之处也，於液为泛，泛者，肝之液也，肾邪入肝，故多汨。六腑胆为肝之府，胆与肝合也。五官眼者，肝之官。肝气通则分五色，肝实则目赤黄也。肝合於脉，其荣爪也，肝之合也，筋缓脉而不能自持者#2，肝先死也。为束方，为春日，为甲乙辰，为寅卯，为木，声角，色青，味酸，其臭躁。心邪入肝，则恶躁。肝之外应束岳，上通岁星之精。春三月，存岁星在肝中，亦作青气存之。肝合胆#3上主於目，又主筋。故人之肝虚者，筋急也。皮枯者，肝热也。肌肉斑黯者，肝风也。人之色青者，肝盛也。人好食酸味者，肝不足也。人之发枯，肝伤也。人之手足多汗者，肝无疾也。肺邪入肝则多笑。夫肝主筋，肝之有疾当用嘘。嘘者，肝之气，其气仁能除毁痛，皆自然之理也。
　　修养法
　　以春三月朔旦，束面平坐，叩齿三通，闭气九息，吸震宫青气，入口九吞之，以补嘘之损，享青龙之杞。
　　相肝脏病法
　　肝热者，左颊赤。肝病者，目夺而胁下痛引小腹，令人喜怒。肝虚则恐如人将捕之，实则怒；虚则寒，寒则阴气壮，梦见山树园林。肝气逆则头痛，耳聋，颊肿。
　　又曰，肝病欲散，急食辛以散之，用酸补之，辛泻之。禁当风，肝恶风也。肝病脐左有动气，按之牢若，痛支满，淋没，大小便难，好转筋，肝有病，昏昏饶睡，眼膜视物不明，飞蝇上下，努肉漫睛，或生晕映，冷泪下，两角赤痒，宜服升麻散：
　　升麻八分 黄苓八分 荒蔚子八分 栀子十分 央明子十分 车前子十分 干姜十分 苦瓠五分 龙胆五分
　　右捣筛为末，食上暖浆水下方寸七，日再服。
　　六气法
　　治肝脏用嘘法，以鼻渐长引气，以口嘘之。肝病用大嘘三十遍，细嘘十遍，自然去肝家虚热，亦除四肢壮热。眼暗，一切烦热等数嘘之，绵绵相次，不绝为妙，疾差止，过度则损。
　　月食禁忌法
　　正月，不食生葱，熟者不食益佳。二月、三月，不食梦子、小蒜及百草心，勿食肝肺。肝病宜食麻子、豆、李子、禁辛。
　　肝脏导引法正月二月三月行之
　　可正坐，以两手相重按臂上，徐徐缓线身左右，各三五度。
　　又可正坐，两手相叉，翻覆向胸，三五度，此能去肝家积聚、风邪毒气。
　　脾脏图
　　洽脾用呼，呼为泻，吸为补。脾上宫也，掩大仓上，在脐上三寸，色缟映黄。凡丈夫至七十，脾气虚而皮肤枯瘦也。重二斤二两，中央黄色入通於脾，开窍於口，在形为颊，脾脉出干隐白。脾为五脏之枢也。脾者，肉之本意之处也，谷气通於脾。於液为涎，肾邪入脾则多涎。六腑胃为脾之府，胃与脾合为五谷之府。五官口为脾之官，脾气通则口知五味，脾病则口乾，不能食，不知五味也。脾合於肉，其荣历也，夫肌肉消瘦者，脾先死也。为中央，为季夏日，为戊己辰，为辰未戊丑，为土，声宫，色黄，味甘，其臭香，心邪入脾则恶香也。脾之外应中岳，上通镇星之精，季夏并四季各十八日存镇星在脾中，亦作黄气存之。脾连於胃，上主於口，消谷府也，如磨转之，化其生而入於熟者也。食不消，脾不转也，食坚物者，脾磨不化也，则为食患。故诸脏不调则伤脾，脾脏不调则伤质，质神俱伤，则伤人之速也。故人不欲食坚物者，全身之道也。人之不欲食者，脾中有不化之食。人之多惑者，脾不安。人之多食者，脾实也。人之食不下者，脾虚也。人之无颜色者，脾伤也。人之好食甘味者，脾不足也。人之肌肉鲜白滑者，脾无疾也。肺邪入脾则多歌。夫脾土#4宫，故脾之有疾当用呼。呼者，脾之气，其气信，能抽脾之疾，故人中热者，则呼以驱其弊也。
　　修养法
　　常以季夏之月朔旦，并四季之末十八日之旭旦，正坐中官，禁气五息，呜天鼓十二通，吸坤宫之黄气，入口十二吞之，以补呼之损。
　　相脾脏病法
　　脾热者，鼻色赤，黄而肉燸。脾病，体上游风肤肤之，遍体闷疼，身重，喜饥，肉痪，足不能行，喜声，脚下痛。脾虚则腹肚胀呜，成塘痢，食多不化。脾风之状，多汗恶风，身体息惰，四肢不收，微黄，不嗜饮食，诊在鼻，其色黄。脾恶湿，食苦以燥之。
　　又曰，脾病欲缓，急食甘即补之，苦即泻之。禁湿，脾恶湿也。脾病当脐有动气，按之牢若，痛苦逆气，小肠急痛，泄下，足重经寒。脾有病，两胁胀满，饮食不消，时时呕逆，不能下食，背膊沈重，气满冲心，四肢虚肿，宜服诃梨勒丸：
　　乾地黄十分 牡丹皮十分 薯积八分 泽泻八分 狭苓八分 芍穷八分 山茱萸九分 华拨四分 干姜五分 诃梨勒皮七分
　　右捣筛，蜜和丸如梧桐子，空腹地 黄汤下二十丸。
　　六气法
　　治脾脏，吐纳用呼法，以鼻渐长引气，以口呼之，脾病，用大呼三十遍，细呼十遍，能去脾家一切玲气壮热。霍乱、宿食不消、偏风麻痹、脾内结块，数数呼之，相次勿绝疾退即止，过度则损。
　　月食林众忌法
　　六月勿食茱萸，令人患赤白痢。四季勿食脾肝、羊血。脾病宜食粳米、枣、葵，禁酸味。
　　脾脏导引法六月并四季行之
　　可大伸一脚，以两手向后反掣，各三五度。亦可跪坐，以两手拒地，回顾用力，虎视，各三五度，能去脾脏积聚、风邪毒气。
　　肾脏图
　　治肾用吹，吹为泻，吸为补。肾，水官也。左肾右命门，前对脐博#5着腰脊，色如缟映紫。凡丈夫至六十，肾气衰，发随齿槁；七十，形体皆极；九十肾气焦枯，经脉空虚。人之有肾，如树之有根。重一斤二两，北方黑色入通於肾，开窍於二阴，在形为骨故久立即伤骨损肾。肾脉出於涌泉。肾者封脏之本，精之处也。肾经於上脓，荣於中脓，卫於下脓。肾为之呻，亦为欠，两凡一於肾。於液为唾，肾邪自入则多唾。六腑膀胱为肾之府，膀胱与肾合为津液之府。五官耳者，肾之官。故肾气通则耳闻五音，肾病则耳聋骨痿。肾合於骨，其荣髭也，肾之合也。骨痿而不能起床者，肾先死也。为北方，为冬日，为壬癸辰，为亥子，为水，声羽，色黑，味咸，其臭腐，心邪入肾则恶腐也。肾之外应北岳，上通辰星之精，冬三月存辰星在肾中，亦作黑气存之。肾合於骨，上主於齿，齿之痛者，肾伤也。又主於耳，耳不闻声者，肾亏也。人之骨疼者，肾虚也。人之齿多龃者，肾虚也。人之齿随者，肾风也。人之耳痛者，肾气壅也。人之多欠者，肾邪也。人之腰不伸者，肾乏也。人之色黑者，肾衰也。人之容色紫光者，肾无苦也。人骨呜者，肾赢也。肺邪入肾则多呻。夫肾主羽，故肾之有疾当用吹。吹者，肾之气，其气智，能抽肾之疾。故人有积气冲臆者，则强吹也。肾气沈滞，重吹则渐通也。
　　修养法
　　常以冬三月，面北向平坐，呜金梁七，饮玉泉三，北吸玄官之黑气，入口五吞之，以补吹之损。
　　相肾脏病法
　　肾热者，颐赤。肾病者，色黑而齿槁，腹大体重，喘咳，汗出恶风，肾虚则腰中痛。肾风之状，颈#6 多汗，恶风，食欲下膈塞不通，腹喜满，失衣则腹胀，食寒则泄，诊在形黑瘦而腹大。
　　肾苦燥，急食辛以润之。又曰肾病欲坚，急食咸以坚之，用苦以泻之，咸以补之。禁无犯热食温衣，肾恶燥也。肾病脐下有动气，按之牢若，痛苦腹满，食不消，体重，骨节疼，嗜外。肾有病，腰胯膀胱玲痛，脚疼或痹，小便余沥，疝痕所缠，宜服肾气丸：
　　乾地黄十分 薯积十分 牡丹皮七分 泽泻八分 山茱萸九分 狭苓六分 桂心六分 附子四分
　　右捣筛，蜜丸如梧桐子大，空腹酒下三十丸，日再服。
　　六气法
　　治肾脏，吐纳用吹法，以鼻渐长引气，以口吹之。肾病，用大吹三十褊，细吹十遍，能除肾家一切玲。腰疼膝玲，腰脚沈重久立不得，阳道衰弱，耳中虫呜及口中有疮，是肾家诸疾，诸烦热悉皆去之，数数吹之，相次勿绝，疾差则止，过度则损。
　　月食禁忌法
　　十月，勿食椒，令人口乾，成赤白痢。十一月、十二月，勿食鳞甲之物、并食肾脾。肾病宜食大豆黄卷，蒮。禁甘物。
　　肾脏导引法冬三月行之
　　可正坐，以两手耸拓石，引胁三五度，亦可手着膝挽肘，左右同。演身三五度，亦可以足前后踏，左右各数十度，能去腰肾膀胱问风邪积聚。
　　右，已上五脏数，加胆名六腑，亦受水气，与坎同道，不可同例叔之，故别胆府图相次之。
　　胆腑图
　　治胆用嘻，嘻为泻，吸为补。胆博着肝，色如缟映青，重三两三铢。胆合乎膀胱，上主於毛发。故人之发枯者，胆竭也。人之爪乾者，胆亏也。人之发燥毛焦者，胆有风也。人好食苦味者，胆不足也。人之颜色青光白者，胆无疾也。
　　修养法
　　常以冬三月，端居争思，北吸玄宫之黑气，入口三吞之，以补嘻之损，用益胆之津。相胆腑病法胆之有病，大息口苦，呕宿汁，心中恐人将补之。胆若实则精神不守，外起无定，若虚则伤寒，寒则恐畏，头眩。虚损则爪发枯燥，目中相出，膀胱连腰小腹俱痛。胆与肝合道，有病与肝脏方。
　　胆腑导引法
　　可正坐，合两脚掌，昂头，以两手挽脚腕，起摇动，为之三五度。亦可大坐，以两手拓地，举身，努腰脊三五度，能去胆家风毒邪气。
　　治胆腑吐纳用嘻法
　　以鼻渐长引气，以口嘻之，去胆家病，并除阴脏一切玲。阴汗盗汗，面无颜色，小肠胀满，脐下玲痛，口乾舌涩数嘻之，疾乃愈。
　　右五脏六腑图，取其要者略之，故文不足寻者数之。
　　肺咽心呵肝嘘脾呼肾吹胆嘻
　　右此六字，六腑之气，非神名，人用宜知之，但为除疾，非胎息也。
　　【释音】懦奴到切，折脊胁也。咳音孩笑也。痕音加，病也。龃才与切。
　　黄庭内景五脏六腑补泻图竟
　　#1嘘：原夺，据《修真十书》补。
　　#2筋缓脉而不能自持者：《修真十书》作『筋缓而不能自修持者」。
　　#3胆：原作『胜J，据文义文例改。
　　#4土：原作『主J，据《修真十书》改。
　　#5博：《修真十书》作『膊」。
　　#6颈：《修真十书》作『头」。
　　
