上方大洞真元图书继说终篇
　　经名：上方大洞真元图书继说终篇。撰人不详。二篇同卷。底本出处：《正统道藏》洞玄部灵图类。
　　上方大洞真元图书继说终篇
　　子明告李防曰：而昕也，闻诸逍遥云之：曩时臣朝仙坛，遇于白云司马炼师，言余届王屋清虚洞侧，获真篆仙经二品，一曰元精，二曰丹华。骯其真迹，味其经旨，方知龙章凤篆，与世笔殊绝；圣法仙方，与凡文异翰。空怀怅望，深恨不睹其人。然精习弥久，撢赜渊微；希其髻髯而已。爰昔抱朴真人，得元精、丹华二经，授仲和先生，仲和先生授天台隐居刘君。刘君元祖，古瀛州濮海郡人也。继拜般阳李真人，受金掖之诀。时龙集己亥，适株林，於宇妪处，获九鼎神丹。即感上方，锡号太素真人蓬莱仙君，恒游间，广阐大洞妙真之元，及采访正言，善诱民心，度有德者，务观天猷。且上圣之谈经也者，真仙以时而赋人。然则真仙以经法天，其天人之事，当何如哉。故高士所贵乎履道而已矣。
　　於是逍遥备参教训。其言也，述先真之言，即非诳诞。其行也，发后圣之行，乃是的皇。是故言行咸法图书，肖乎云札，清新焕炳，出辞天外，垂训凡间。原其旨，博矣哉。故弘道而不匮，非仙君其孰能云也。是时逍遥告子明曰：思惟仙君，传诲终焉。人若或由之，养生谧矣。但患世人苟寡功行，固弗克成，其谅也哉。仍惧心秘藏，归彭城之风。宜乎赞咏，而作偈言：雍也共讯兮，大洞真元兮，仙君洪慈兮。爰敷要道，倪真源门下李从昭，志而着之已。逸人日：仆闻圣人因言立教，教是言诠，若绝乎名言，则师资安在。故假常试之说，以为行夤之门。况人由道毓，道藉人弘。肇有博施济众，仍获五福旷大，未若传经劝善，即得百祥深重。呜呼，世人弗悟大梦，惟昼夜役役，积藏余贿。但娠病死将至，寇祸忽临，凌持酷虐，求终罔有，以致物货耗散於众人，恶业负累於一身。此之际也，奚靡悼哉。方当念道，欲行善事，象渴凿井，不亦晚乎。争如年且康健，时值清平，喜舍净财，印造宝经，流通转诵，肖蒋祉田。固知祝愿昭报，县响应声，及乎阴德益着，嘉祯遐降，自然臣朝金阙，游宴玉京耶。是时逸人于夷山之上，曳杖而行，歌曰：博施济众之功兮，未若传经之福兮。见存享于天禄兮，已往升于仙堂兮。临行杳，勿空归啼。
　　曩时先师闲居，或问三清上圣、十方化身天尊。子明对曰：予览广成先生疏，天地之前，混沌未立，大道以一气展转相生，为玄元始三气。第一始气所化，号天宝丈人，治玉清境清微天，总十有二部圣行之经，为洞真教主，明自然之道，上成之枢。第二元气所化，号灵宝丈人，治上清境禹余天，总十有二部真行之经，为洞玄教主，演无为之道，中成之机。第三玄气所化，号神宝丈人，治太清境大赤天，总十有二部仙行之经，为洞神教主，开道德之本，大成之柄也已。伏闻高真无碍分身，而千劫度人；上圣垂光散影，而十方接物。昔元始应气，化身十方。道言：十方诸天尊，其数如沙尘，化形十方界，普济度天人。是诸天尊，以他心智，了知一切根性可化度者，化身往彼，随类救度，接引覃生，令入正道。或作帝王身，为众生说帝王之道曰：明无为之事，辅自然之理，恭敬以奉于上帝，仁慈以爱于下民。或作宰官身，为众生说宰官之道日：明廉忠正直，恭敬惠义，故诚事于上，以恕莅于下。或作郎吏身，为众生说郎吏之道曰：除酷虐害物之心，以哀矜救生之行，勿因好恶，恣起赏罚，由斯靡辍，可以长久。或作出家身，为众生说出家之道曰：常无为而无不为，事无可而无不可，炼内外之丹，固性命之基，达妙有真无之理，明洞神元气之要，既与道相合，即长生久视。或作法师身，为众生说法师之道曰：明斋戒而设醮，授彝录以度人，道述黄老，经宗尹庄，贲其台观宫殿，里于圣像真容，及乎博施而蒋福田，济众而由善果。或作龙王身，为众生说龙王之道曰：不泛溢以伤民田，止飘浪而伏沟洫，时锡甘膏，滋养稼穑。或作男子身，为众生说男子之道曰：由孝悌之德，行仁慈之行，契道符天，安人利物，及其居浊而纳污，乘清而濯溜，与时变化，毋执我固。或作女人身，为众生说女人之道曰：明安贞清烈之性，及从正昭德之志，孝敬事于长，仁慈临于幼。或作乞士身，为众生说乞士之道日：笃喜无生，岂乐自为，甘贫而乐道，不怨而忘贪，知其命也，寡其欲矣，处清淡之地，在优游之乡。或作下贱身，为众生说下贱之道曰：宜乎恭事主者，朝夕匪懈，常酌水以献花，屡诵经而礼圣。是诸化身天尊，皆传经度人。故《因缘经》云：若有善人抄写经教，三洞大乘，福流永劫，功德无边。何以故？经者，是上圣遗教，导引愚迷，能发众生，无量道意，从悟成真，众圣修行，皆证道果。次问道经日：尝看道非言则无以阐其奥，言非道则无以立其本。然无言而道隐，不若有言而道明。是故先师赞乎大哉，道域驱邪，德宫贻祉，万神宗教，五大劫年，初乎龙汉延康之纪，赤明上皇之号，继乎开皇绍运，天文咸备。恭惟上圣，授度仙人，以九诚十善、三洞四辅，统之以一十二科，列之以三十六部。爰因大罗天尊演之以云篆，一百万有八千篇；上德皇帝着之以五千八百，八十有一章；道君传六十一品，开百二十门，及其封三百六十洞天，建七十二郡福地，叔阶职符录，选陆迁界治。盖其诲肇兴乎一音，经终吁于众妙，鸠丑巨范，罔得而称。於是强名大方之家，凡一百一万四千五百九十有二事，具载玄都秘藏之内，总明大洞妙经之元。但患后人弗能闳览，尚匪去惑，拟处无为。直祖金阙，罔其难乎，未有不学而得者也。但占一言劝善，有益於修道人也，偕随音书之。孤臣意者肃敬，上祝大朝圣君睿算，亿万斯年之永。
　　上方大洞真元图书继说终篇竟
　　
