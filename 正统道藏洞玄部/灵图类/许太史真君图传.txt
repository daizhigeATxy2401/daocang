许太史真君图传
　　.经名：许太史真君图传。撰者不详。二卷。底本出处：《正统道藏》洞玄部灵图类。
　　许太史真君图传卷上
　　玉陛锡韶晋孝武帝宁康二年，甲戌岁，八月朔旦，有云仗自天而下，二仙乘辇导从甚都，降于真君之庭，真君降阶迎拜。二仙日：奉玉皇命赐子诏。真君俯伏以听。乃宣诏日：上诏学仙童子许逊，卿在多劫之前，积修至道，勤苦备悉，经纬逾深。万法千门，罔不师历。救灾拔难，除害荡妖。功济生灵，名高玉籍。众真推仰，宜有甄升。可授九州都仙太史，高明大使。赐紫彩羽袍，琼旌宝节，玉膏、金丹各一合。诏至奉行。真君再拜，登阶受诏。一仙日：予乃玉真上公崔子文。一仙曰：予乃元真大卿瑕丘仲。言毕，揖真君，坐告以冲升之日。遂乘云车而去。
　　玉陛再韶
　　晋孝武帝宁康二年，甲戌岁，八月望日，至于日中，世人遥闻空中音乐之声。祥云弥望，须臾渐至真君之庭。羽盖龙车，从官兵卫。仙童彩女，前后导从。红云紫气，舒布环绕。前二诏使再至。真君降阶拜迎。二仙复宣
　　诏日：上诏学仙童子许逊，脱子前世贪杀匿，不祀祖先之罪。录子今生呎水行符，治病罚恶，域毒之功。已仰潜山司命官，传金丹於下界。闭债封形，回子身及家口，厨宅、百好、归三天。子急净秽，背土凌空。左大力天丁，与右流金火铃大将，照辟中黄。无或散慢，诏至奉行。仍封远祖由，玉虚仆射。曾祖玫，太微兵卫大夫。祖玉，太极把业录籍典者。父肃，中岳仙官。赐所居宅，日仙曹左府。诏使日：卿门弟子，唯六人合从龙车同时上升。言毕，亦升天而去。
　　真君圣诰
　　叩混元始祖，一气分真。多劫之前，积修至道。勤苦备悉，经纬逾深。万法千门，罔不师历。救灾拔难，除害荡妖。功济生灵，名高玉籍。众真推仰，宜有甄升。大慈大愿，大孝大仁。九州都仙太史，高明大使。雷霆泰省天枢，伏魔上相。至道玄应，神功妙济。掌九天司职，太一定命注生真君。三天按察。都检校，溥奏谏议大夫，天医大帝，度人祖师，净明溥化天尊。
　　九州都仙太史，高明大使。至道玄应，神功妙济真君。姓许名逊，字敬之。曾祖琰，祖玉，父肃，世为许昌人。高节不仕，乃颖阳由之后也。父汉末避地於豫章之南昌，因家焉。
　　初，母夫人梦金凤衔珠，堕於掌中，玩而吞之。及觉腹动，因是有孕，而真君降生焉。二十八日也。时昊赤乌二年，正月二十八日也。
　　真君生而颖悟，少小通疏。与物无作。尝从猎射一麀，鹿中之子堕，鹿母犹顾舐之，未竟而毙。因是恻然感
　　悟，即弃折弓矢学道也。
　　真君刻意为学，博通经史。明天文、地理、音律、五行、经纬之书。尤嗜神仙修炼之术。褊参历玫，悉究玄微
　　焉。
　　真君闻西安昊世云，得至人丁义神方，南海鲍靖秘法，及天降白云符，遂往师之。世云灵感玄会，若契宿因，悉以秘要付授。如今之垂世如意大丹，乃丁义神方之一也。西安今宁州。世云仕吴，为西安令，因家焉。今去州六十里，有西平靖吴仙观，即其故宅也。
　　真君与郭璞访求名山，为栖真之地。得逍遥山金氏宅，谓大合仙格。乃同谒金公。璞白日：许君欲置一舍，为修炼之地，故上谒公。答日：许君若诚有意，当并置庄产为薪水资。真君日：虽蒙倾盖，受之无名。愿闻所需，多寡惟命o 公日：大丈夫一言道合，身命犹以许人，况外物乎。乃取一大钱中破之，各收其半为券焉。
　　真君居金氏宅，日以修炼为事，不求闻达。乡党化其孝友，交游服其德义。人有馈遗，苟非其义，一介不取。尝有售铁灯檠者，因夜然灯，有漆剥处视之，乃金也。翼日访元主还之。
　　真君道誉日着，郡举孝廉不就，朝廷累加礼命，不得已，乃以晋太康元年，起为蜀郡旌阳令，时年四十二。视事之初，诚胥吏去贪鄙，除烦苛，脱囚挚，悉开谕以道。吏民悦服，咸愿自新。其教民，忠、孝、慈、仁、忍、慎、勤、钦为先。令秀民有德望者，相与劝率，故争竞日消，至於无讼。时胡詹二典押，为之掌案听政焉。今庙食为神也。
　　真君未任县之先，岁饥民无以输租，郡邑绳以法，率多流移。暨莅事日，乃以灵丹点瓦砾化黄金，令人潜瘗
　　於县之后圃。一日籍民之未输者，咸造于庭，使吏请责之，令服力役於后圃。民镢地获金，得以输纳。故免逃窜之忧悉按堵。邻境流移之民，慕其德惠，来依附者甚众。遂至县邑户口增衍，人物富庶焉。
　　郡中属岁大疫，民死者十有七八，真君乃以所得神方拯治之。凡符咒所及，皆登时而愈。至於沈痾之疾，亦无不痊者。
　　郡中疫民既活，救济之道传闻他郡，病者相继而至，日以千计，於是标竹郭外十里之江，置符其中，俾就竹下饮水皆痒。其悼耄赢疾不能自至者，汲归饮之，亦获痊愈。故蜀民谣曰：民无盗窃，吏无奸欺。我君活人，病无能为。
　　真君任旌阳既久，知晋室将乱，乃弃官东归。蜀民感其德化，无计惜留。所在立生祠，家传画像，敬事如神明焉。启行之日，赢粮而送者蔽野，有至千里始还者，有随至其宅，愿服役而不返者，乃於宅东之隙地，结茨以居。其状如营垒，悉改氏族以从真君之姓。故至今其地号许家营焉。其遗爱及民有如此者。
　　真君尝至新吴，憩于栢林，忽有女童五人，各持宝剑来献。异而受之，既而偕至真君宅。日以击剑自娱，人莫能测。真君知其剑仙，常礼遇之。卒获神剑之用。飞升后，五童隐于手植栢下，因号栢树仙童。新吴今有栢林观存焉。
　　真君与吴真君游嵩阳，闻金陵丹阳县黄堂靖，有女师谌姆多道术，同往师之。姆曰：昔孝悌王，自上清下降兖州曲阜县兰公家，留下金丹宝经，铜符铁券。谓公曰：后晋代当有神仙许逊，传吾此道。命公转以授吾，使掌之以俟子，积有年矣，今当授子。乃登坛依科盟授，并正一斩邪之法，三五飞步之术，悉以传付焉。
　　二君前受谌姆道法，礼谢讫，辞行。真君方心期每岁必来谒姆。姆觉之曰：子勿来，吾即返帝乡矣。乃取
　　香茅一根，望南掷之曰：子归，认茅落处，立吾祠，岁秋一至足矣。二君还，首访飞茅之迹。於所居之南，四十余里得之，已丛生矣。遂建祠宇，亦以黄堂名之。今号日黄堂隆道宫。每岁仲秋之三日，必往朝谒焉。
　　真君自嵩阳回访谌姆飞茅之迹，经过路傍，偶见陂水清澈，为之少憩。今清陂村有憩真靖为观是其处也。又见乡民盛烹宰以祀神，且相诧日：祭或不腆，则神怒降祸矣。真君日：怪祟敢尔耶，乃夜宿於逆旅，召烈风迅雷伐之，拔其林木。明日告其里人日：妖社已驱，毋用祭也。今其地有废社，乡民不复祭杞矣。
　　真君寻访飞茅，经过之地，见乡民负檐远汲者满道。老幼劳苦，乃以杖刺社前涸泽，涌泉以济之，虽旱不竭。
　　今大泽村紫阳靖之石井是也。真君尝登龙城之山巅，指山腰之泉罅曰：是必有异物藏于其中，后将为妖孽以害生民。遂卓剑运法，建立坛靖以镇之。今每年仙驭朝谌姆，则憩于此，号龙城观也。
　　真君渡小蜀江，即今之黄湖口。抵江干之肆，主人朱氏，虽贫而迎接，能尽礼敬。真君乃戏画一松于壁而
　　去。其家即日，市利加倍。后江涨溃堤，市舍俱漂，惟松壁不坏也。今名松湖市，见有朱土地庙食焉。
　　真君尝炼神丹於艾城之黄龙山，山湫有蛟魅聚渊薮，作洪水欲漂丹室。於是真君遣神兵擒之，钉于石壁。今钉蛟石具在焉。
　　真君神丹既成，乃祭于幕阜山，葛仙公之石室。真君至修川，爱其湍急而味坚，取神剑磨于涧傍之石。即今号梅山旌阳观。真君渡水登秀峰为坛，於峰顶以醮谢上帝，乃服仙丹。今号旌阳山，溪南有吴仙观，即是吴真君故居也。
　　真君造吴君之宅，过西安县，即今宁州。社伯出谒，乃请其地分有妖孽为民害者，其神匿之而不告焉。真君行过一小庙，五神人迎谒而告日：此地久有蛟孽毒害生民，知仙君来此，故往鄂渚藏避矣。后将复还，愿为斯民除之。庙神姓毛，兄弟五人。今曰协佑庙，在州东四百步地也。
　　真君如庙神之言，蹑迹追蛟至鄂渚。路逢三老人，询其蛟孽踪穴所在。指日：见伏于前桥下。故真君至桥侧，仗剑叱之。蛟惊奔入大江，匿深渊。乃敕吏兵驱之，蛟从上流奔出，遂诛之。三老人，即普应三王，庙食其地。今有伏龙桥，上下龙口也。
　　真君怒西安社伯匿蛟而不职，锢其祠门，止其享祀，令居民事姓毛之小庙。今宁州城隍庙正门常闭，开则邑有灾。协佑庙食甚盛。真君还郡城日：此地水陆冲要，人物繁伙，岂无分合神仙之人。试以灵丹数粒，杂他药货之，令其信绿而取，竟无一人遇者，真君吁叹仙才之难得也。
　　真君闻新吴有蛟为孽，因持宝剑捕逐之。经今仙游观之地，蛟惧窜入溪穴，即今藏溪也。
　　真君乃以巨石书符，及作镇蛟文以镇之。文石尚存于今之奉新县西十里，延真观院是也。
　　海昏之上辽，有一巨蛇。据山穴，吐气成云。亘四十里吞吸人物，大为生民害。真君闻之，乃登北岭，即今会仙峰。验之，果见毒气服空。乃集弟子，将往诛之。初入其界，远近居民千百人，竞来恳诉。真君恻然日：
　　世运周流，际此厄会。生民何罪，乃受其灾。吾之此来，正为是事。誓不与此蛇俱生也，当为汝曹除之。
　　真君群弟子既集，亦同劝请诛蛇。真君日：须时至乃可。於是卓剑于地，封天默祷。良久飞泉涌出，俄有赤乌飞过。真君曰：时至矣。其地为候时观，后改赤乌寿圣。今日广福观也。
　　真君至蛇所，乡民咸鼓噪，趋前听命。乃卓剑布气飞符，召海昏社伯，南昌社公，并力驱蛇出穴。其符落处，因建观，名符落。今南昌郡南太和观是也。
　　蛇出穴，举首十余丈，吐毒冲天。真君啸命风雷，指呼神兵。令吴君飞步引剑劈其首。施岑、甘战等，挥剑裂腹，有小蛇自腹出。长数丈，甘君欲斩之。真君日：彼未为害，不可妄诛。小蛇奔七里闻鼓噪，回顾其母。弟子请追戮之。真君日：此蛇五百年后，若为民害，吾当复出诛之。以吾坛前松梧拂地为验。又日：吾仙去后一千二百四十年问，豫章之境，五陵之内，当出地仙八百人。其师出於豫章，大扬吾教。郡江心生沙洲，掩过沙井口之时，小蛇若为民害，彼八百人自当诛之。若无害於民，亦不可诛也。蛇子遂得入港。今建昌有蛇子港七里听，新建有吴城庙是也。
　　真君既诛巨蟒，妖血污剑，於是磨洗且消石以试其锋。今建昌州有冷水台，磨剑池，试剑石存。真君告弟子曰：大蛇虽灭，蛟精未诛。彼物通灵，必知吾有除害意。恐其伺隙溃郡城，盍归郡乎。战岑二子者从我焉。时永
　　嘉六年。
　　真君道术高妙，着闻远迩。求为弟子者，动以千计，却之不可得。乃化炭为美妇人，夜散群弟子处以试之。明旦阅之，其不为所染污者，惟十人尔。即异时骖侍前后，上升诸高弟也。
　　自是凡周游江湖，诛斩蛟蛇，无不从焉。余多自愧而去。令建昌州西，津名炭妇市。立觐号妙明，即其地也。
　　许太史真君图传卷上竟
　　许太史真君图传卷下
　　真君与甘施二君归郡，周览城邑。适有一少年，美风度，衣冠甚伟。通谒，自称姓慎。礼貌勤恪，应对捷给，遽告去。真君顾谓群弟子曰：适者非人，乃老蛟之精，故来见试。其人体貌虽是，而腥风袭人。吾故愚之，庶尽得其丑类耳。
　　真君知年少乃老蛟之精，迹其所之，乃在江澈，化为黄牛，外於沙迹之上。真君乃剪纸化一黑牛，往国之。
　　真君令弟子迹蛟精所之，乃在郡城江涤，化为黄牛，卧于沙迹之上。即今之黄牛洲。真君乃剪纸化黑牛去后，又令施岑潜持剑往，伺其国酣，即挥之，果中其左股。牛奔入城南井中，井今在上蓝寺东南角，故世号蛟井。
　　真君遣符吏追蛟精至长沙，贾谊井中，出化为人，入贾玉家。先是玉妻以女，居数岁，生二子。每春夏出舟，秋重载归。是时忽徒还，给玉云：被劫，伤股。玉召医，真君为医士谒玉。召之不出，乃上堂叱日：江湖蛟精物非一，吾寻踪至此，岂容逃避。速出，乃见形，遂挥兵诛之。噀二子为小蛟，贾女几变。父母告遂免。
　　真君谓贾玉日：蛟精所居水。今君舍下，深不瑜尺，皆洪波可速徙居，毋自陷溺。玉举家骇移居高原。其地不日陷为渊潭，深不可测。今长沙昭潭是也。
　　真君复还豫章，而蛟精之余党甚盛。虑真君必诛之，心不自安，乃化而为人，散游城市。因访真君弟子，诡言曰：仆家长安，积世崇善。远闻贤师许君有神剑，愿闻其功。弟子日：吾师神剑，指天天裂，指地地坼。指星辰则失度，指江河则逆流。万邪莫可当，神圣之宝也。又问抑有不能伤者乎？曰：惟不能伤，冬瓜、葫芦耳。
　　蛟精以前言为诚然，乃尽化其属，为冬瓜、葫芦。联延枝蔓，浮泛满江，拟流出境。真君晨兴，觉妖氛甚盛。乃顾江中，见蛟精所化。即以剑授施岑，使履水斩之。党属茹连，悉无憔类，江流为之变色。
　　真君告弟子，及郡城之父老日：此地为浮州，蛟璃所穴。不有以镇之，后且复出为患，人莫之能制也。乃役鬼神於牙城南井，铸铁柱为永久镇浮之计。
　　真君铸铁柱既成，听其出井外数尺．下施八索，钩锁地脉。真君祝之曰：铁柱若亚，其妖再兴，吾当复出。铁柱若正，其妖永除。由是水妖屏迹，城邑无虞。复恐后世奸雄妄作，故因铁柱再垂记云：地胜，人心善应，不出奸雕。纵有兴谋者，终须不到头。其虑后世也，深大率有如此者。
　　真君以蛟蜃之属，有散入鄱阳、浔阳界者。虑其复还，乃周行江湖，以珍灭之。至岧烧山顶，有蛟湖三所。孔穴透大江，通饶信，遂诛其蛟魅。立玉阳府，开化靖，太城府靖以镇之。铸铁符镇鄱阳湖口，杜其入路。今在湖口县上，锺石江中，铸铁盖覆庐陵玄潭，制其藏薮。仍压以铁符，镇以灵剑。今有飞符岭崇真观。
　　将军王敦，举兵内向，次于湖。真君与吴君，及郭璞同往谒之。敦宴日：予梦一木破天，如何。真君日；. 非佳兆也。吴君日：木上破天，未字也。令璞筮之日：无成。敦日：予寿几何？璞日：若举事，祸将不久。若还武昌，寿未可量。敦怒日：君寿几何？璞日：尽今日日中。即令武士擒璞以斩之。真君掷杯化鸰绕梁。敦举目，失二君所在。
　　真君与吴君游至金陵，欲赁舟复回豫章，而船主告以乏操舟者。真君曰：尔等但暝目安坐，切毋岘视，吾自为尔驾之。舟人诺。
　　真君召二龙挟舟而行，经池阳，以印印西岸之崖壁，辟水怪而行。今印文犹在。
　　许吴二君，同乘龙舟凌空。俄过庐山顶，至于紫霄峰，金阙洞。真君与吴君欲游洞中，故其舟稍低，抹林稍，戛戛有声。舟人不能忍，而窃窥之。龙即舍舟於层岫之上，折桅於深涧之下。真君谓舟人日：汝不听吾言，将何所归乎。舟人乃拜求济度。真君教以服饵灵草，遂不死之术，终隐於此山。今有铁船峰，并桅为石，堕在涧中。
　　真君归旧隐，数十年问，不以时事关意。日与草弟子讲究真诠，精修至道。作醉思仙歌，又着八宝训，日：忠孝廉慎，宽裕容忍。忠则不欺，孝则不悖。廉而罔贪，慎乃无失。宽则得众，裕然有余。容而翕受，忍则安舒。乡里化之，皆迁善远罪，孝悌兴行。平时出处，随机应物，不异常人。但所居之地，呜鹤翔飞，景云旋绕而已。
　　宁康二年，甲戌，真君一百三十六岁。八月朔，有云仗自天，二仙乘辇下降，导从甚都。真君向空迎拜。二仙日：奉玉皇命，赐子诏，授九州都仙太史，兼高明大使。赐紫彩羽袍，玉膏、金丹各一合。真君礼拜，听受讫。一仙日：余乃玉真上公崔子文。一仙曰：余乃元真太卿瑕丘仲。就告真君冲举之日，复登云车而去。
　　真君召集门弟子，与乡曲耆老，谕以升举之期，大会于真君之庭。日设宴饮，共叙惜别。且教以行善立功，以致神仙之旨。着灵剑子等书。又与十一弟子，各为五言二韵，劝诚诗十首以遗世。及以大功如意丹方，传家弟子之不与上升者。劝诚诗，即今之一百二十灵签也。如意丹方亦行于世。每岁尚有黄中斋会云。
　　八月十五日，大营斋会，偏召里人，长少毕集。至日中，祥云弥望，音乐腾空。羽盖龙车，从官兵卫。仙童彩女导，从崔瑕二诏使复降。宣玉皇诏命云：已仰潜山司命官，传金丹於下界。闭债封形，回子身及家口、厨宅、百好、归三天。子急净秽，背土凌空。左大力天丁，与流金火铃，昭一辟中黄，无或散慢。真君俯拜钦受。
　　真君遵诏使玉真上公之言，以门弟子虽众惟六人合从行，余各自有超举之日，不得偕行。乃升龙车，命陈勋、时荷，持册前导。周广、会亨骖御。黄仁览与其父族侍从，旴烈与母部从，仙眷四十二口，拔宅同时升举，鸡犬亦随逐飞腾。里人攀恋，投地悲号，不忍别去。真君乃留下修行钟，并石函聊为异时之记也。
　　真君有役夫许大，闻将上升，苦求随行。真君以诏使告，人数有定，命不徇所请预期。听其与妻运米出西岭，及闻升举，乃怆惶奔归。推覆米车，暨至，抚膺望号。真君乃授以地仙之术，夫妇偕隐于西山。其米覆地复生，既隐不欲人识，改姓午，复姓午见，庙食于生米市。· 翻车冈，时人或有遇见之者，盖出没不常焉。
　　真君仙仗凌空，有顷坠下药臼、车毂各一。又坠一鸡笼，于宅之东南十余里，并鼠数枚堕地，已拖肠而不死，意其曾窃食仙丹也。后人或有见之者，必为瑞应焉。升天后，彩霞祥云，弥漫山谷。百里之内。异香经月不散。初真君自旌阳回，奉蜀锦为质信於谌姆，姆制为殿帷。至是忽飞来游绕於故宅之上，竟日复入云霄。
　　真君初与郭璞寻真选胜。经宜春栖梧山。王长史之子朔，迎款敬至，真君授以仙术。且云：此地前对洞天，俯临袁水，宜为道院。朔从之，遂书靖字于壁而退。及飞升时，云軿过其上，遣二青衣告别。朔举家祈度。真君日：子辈仙骨未充。乃飞仙茅一根，俾植之，久服可长生。后王族各百龄。今临江玉虚观，有仙茅存焉。
　　玄都御史神烈，吴仙真君，名猛，字世云，濮阳人。性至孝，以道法行于吴普问。尝以羽扇昼豫章江水而渡。晋宁康二年，十月望，奉天诏与弟子四人，同时飞升。
　　潜惠，彭仙真君，名抗，字武阳。仕晋为尚书左丞，师事真君成道。宋高祖永初二年，八月二十四日，奉天诏。举家二十六口上升。今龙兴宗华观是其故址也。
　　洪施，时仙真君，名荷，字道阳，东海沐阳县，奉仙观黄冠。上士依栖，师事真君成道。能役使鬼神，驱剪邪魅。及真君冲升日，命与陈勋执册前导，从龙车上升矣。
　　元通，周仙真君，名广，字惠常，庐陵人。师事真君，遵行道法，夙夜惟勤。就宅西百余步，筑室以居。今号宣诏福地，太虚观。真君冲举日，骖龙车上升。
　　精行，甘仙真君，名战，字伯武，丰城人。师事真君，除害利物。陈大建元年，正月七日奉天诏，驾麟车冲升。今富州清都观，乃藏丹之故宅，号飞簧观。
　　勇悟，施仙真君，名岑，字太玉，九江人，勇健绝伦，师事真君成道。晋宁康二年，十月二十八日，奉天诏冲升。西岭至德观，即其眺望水蛟之台是也。
　　神惠，曾仙真君，名亨，字兴国，泗水人。博学多能，师事真君。授以要道灵符，神方秘诀，无不备悉。后胶龙车，同时升举。即今富州真阳观，是其遗迹也。
　　正特，陈仙真君，名勋，字孝举，蜀川人。博学洽闻。昔真君任旌阳日，付以吏职，后引为门弟子，托以腹心典经，籍守丹炉。真君冲举日，命与时荷执册前导焉。
　　和靖，吁仙真君，名烈，字道微。少孤事母，孝母乃真君孟姊也。真君以孀居，筑室于宅西居之。母子得道，并受诏命，部从真君。仙眷四十二口上升。
　　冲道，黄仙真君，名仁览，字紫庭，高安人。任青州从事，单骑之官，真君以子妻之。父辅，字万石，举孝廉，任御史。同师事真君得道。举家三十二口，从真君龙车升天。
　　普惠，锺离仙真君，名嘉，字公阳。真君仲姊之子，少丧父母，真君授以至道。晋宁康二年，十月十五日，奉天诏冲升。今新建县象牙山，丹陵观是其故址也。
　　洞真，胡天师，名惠超，字拔俗，不知何许人也。居豫章西山洪井。真君授以延生炼化，超三元九纪之道。唐长安三年，二月望，冲升。今龙兴玄妙观，是其伐樟树精去处也。
　　许太史真君图传卷下竟
　　
