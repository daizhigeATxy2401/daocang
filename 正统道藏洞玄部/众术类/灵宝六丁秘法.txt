灵宝六丁秘法
　　经名：灵宝六丁秘法。撰人不详。一卷。底本出处：《正统道藏》洞玄部众术类。
　　灵宝六丁秘法
　　黄帝曰：一炁既分，阴阳得位，五行配定，六甲生焉。是以一甲，十神，共六丁者。乃六甲旬直神，已与天地各生，自数战蚩尤不胜，乃紊乱纲纪。遂斋洁虔行，敬仰告上玄，感降九天玄女，受此真诀，令却去凶害，济物利人。黄帝修之，有功战蚩尤，即以素白篆符，藏诸名山。后世人数数有之。此法即有神功，不具说。若人轻传慢易，冒触真灵，两具受殃。此道法门度世奇诀，古者名将，皆受此诀。是以逆知胜负，预晓吉凶，明是非圣贤，皆有神助。若非英雄达士，宿有道缘，莫过斯文，枉淹岁月。黄帝曰：六甲、六丁、神女名字，先以净水涤净秽气，然后乃得启卷，梼祝看之。若有触犯，即殃及九祖，长役三官，亦且残首毁形，不得妄有漏泄於非道人。从吾所戒，万愿从心矣。此事传者如常，如事严师。慎口勿传，一不枉杀生命，常行阴德，慈心救物，常慎行此，口勿杂言，但祭而使之，预知未来之意。察万万里之验，委曲之旨，举止一一并知。若有事，占而问之，立知之矣。
　　登明河魁从魁春三月丁卯日摄之。
　　太乙天罡太冲秋三月丁亥日摄之。
　　传送小吉胜光夏三月丁酉日摄之。
　　功曹大吉神后冬三月丁丑日摄之。
　　若是丁未丁巳随日旺宜应之，各召而使之，两两下在人间，要知吉凶，召而问之，即说也。
　　祭醮法
　　凡欲祭醮，先用不触净席一领，新布巾一条，鹿脯六分，栗子、枣子六分，新美酒、酥蜜六合，香一炉，烛六枝。先酒扫地一室，铺置讫，少坐细说，勿使人闻，思神良久，方可祝之曰：
　　六丁玉女与我师，按行天下，举事必胜，洞晓往来，邪炁不侵，辟除不祥。与子为友，我常祀汝，饮酒食菜脯，随其所愿，不得有违。学道求仙，随心所请，烧丹炼药，必得遂成。愿降神仙与道合真。急急如太上律令。
　　祭醮六丁符法
　　用净席一领，手巾一条六尺，鹿脯、酒、果煎饼各六分，香一炉，洒扫一室，铺排讫。从甲子日斋戒三日，於冷室烧香，虔心祷祝发愿。至六丁日亥时，向旺方书六丁神像并符，皆布於席上，焚香稽首向束方，叩齿三十六通。咒曰：
　　天之所育，地之所生，上受神符，可以长生。仙人辅己，玉女佐形，二十八宿记列星名。五方、五色、黑白、赤青、中央、黄帝，与我俱并。受符之后，所愿如意，破灭群精。自知不真，勿当吾真；自知不神，不当吾神；前去封侯，后出斩首。急急如律令。
　　凡作符，先斋三日，七日亦可。书符时，面向旺方端坐净思，神容如对，念咒曰：
　　谨请六丁仙吏，丁卯神，足日之丁酉神，元天上丁亥神，大明集丁酉神，救钦灵丁未神，乘紫云丁巳神，朱乘称#1
　　经曰：行此法，皆须志心虔诚，更莫起他念，便将符依次第吞之，其人心欢然，如有所晓。至明朝，还作符吞，得七日后，即於冷室中结坛端坐，具香华灯烛各一分，书本位符及神名，安於席上，东向叩齿三十六通，想五色云气之间。乃见其神各於六门而入，坐其座上，不得熟视。但心念祈告所愿之意，其念必应。
　　昔蚩尤作乱，黄帝与蚩尤频战不克，帝曰：吾闻伏羲在位，无兵治天下廓清，乾坤康泰，天下安宁。今蚩尤一庶人也，伐而无征，攻之不克，吾之过也。告敬未息，目前忽睹五色云自空中而来，云中有二童子持金函，后有六仙女同於云中，奉九天玄女圣命，与帝送造化之源，天地之祸福，八卦之衰旺，风云之变动，气候之成败，日月之胜负，阴阳之得失，星辰之臧否，人情之逆顺，变化之理法。帝乃长跪而受，童子浮云而去，六仙女已不见。帝遂受得函，未敢便看，急酒扫一室，治斋三日，方始开函，受得六丁诀一部，上卷说供养、醮祭之法；中卷说长生不死之道；下卷说强兵战胜，遁甲六壬；玄女尸解之法。帝乃依文告敬修之，不旬日，似觉身异，举步飞行。再约蚩尤交战，一鼓而灭，却蚩尤於泳鹿之源。岂不是得元炁精，而除却妖氛也。后感天下廓清，乾坤得位，阴阳不失其序，帝遂修长生不死之卫，自制阴符经一卷，藏隐机要。后帝乃白日升天。其阴符云：八卦甲子神机鬼藏，便是六丁遁甲，强兵战胜之衍，是九天玄女衍也。
　　六丁隐遁法局
　　六丁者，天地之正神也，不同寻常。青龙、明堂、太阴，其神常随玉女，受使在天地之内。如欲隐身，令人乃一切物不见己者。青龙日行到玉女，即人不见也。夫欲隐身，左手持刀闭口，右手画四方图子。若恶人在外，於门内局子六步。恶人在门中，便於庭作局子六步。如恶人在中庭，於室内作局子六尺。若在田野，作局子六丈，用算子长一尺二寸，逐青龙上依，次而行直，放算子到天门上，用右手横算子一条，闭天门而去。闭天门了身已隐也。每一算子存为一人，玉女到太阴住存，想外人已不见也。术曰：居青龙，历蓬星，过明堂，住太阴，出天门，入地户，藏华盖，隐玉女。急急如太上律令。
　　丁卯隐人身，丁巳隐人命，丁亥隐人禄，丁酉隐人魂，丁未隐人魄，丁丑隐人精神，凡事於六丁日，念咒六遍，咒曰：
　　仁高护我，丁丑保我，仁和度我。丁酉保全，仁灿管魂，丁巳养神，太阴华盖，地户天门。吾行禹步，玄女真人，明堂坐卧，隐伏藏身。急急如九天玄女律令。
　　如每供养之物，并自吃，不得与外人，切宜慎之。每遇甲子日，须斋戒一日。
　　丁卯玉女名文伯，字仁高。神戴冠着礼衣，手把莲华，上朱衣下青衣，以子丑日下在人间，要知吉凶，召而问之。
　　丁丑玉女一名文件字仁鸯其神两手把莲华、上朱衣下黄衣，以寅卯日下人间，要知吉凶，召而问之。
　　丁亥玉女名文通，字仁和。右手把镜自照揜心，左手把莲华，上朱衣下紫衣，以辰巳日下人间，要知吉凶，召而问之。
　　丁未玉女名叔通，字仁集。左手把镜照，右手执莲华，上朱衣下黄衣，以午未日下人间，要知吉凶，召而问之。
　　丁巳玉女名庭卿，字仁叔。神左手把莲华，右手执白迭布巾，上锦衣下赤衣，以申酉日下人间，要知吉凶，召而问之。
　　丁酉玉女名文卿，字仁通。神领一小儿在仙手，抚头把白迭布巾，上朱衣下白衣，以戌亥日下人间，要知吉凶，召而问之。
　　黄帝曰：六丁神各有名，字不同。若欲使之，各呼名字，皆神验也。仙经曰：六丁玉女神名能小耳呼名字而使之，万愿从矣。
　　隐遁十二时算子法
　　歌曰：鼠行失穴入狗市，牛入兔园因猫止。猛虎跳梁南到巳，兔入牛栏伏不起。龙入马厩食甘草，胜蛇宛转来申裹。马入龙泉饮甘水，羊鸡乌处入酉裹。猿猴起健堵门内，鸡飞落泊羊栏裹。狗来鼠入坎穴中，狠堵东游虎所牵。每行出时须咒曰：
　　天反地覆，天反地覆，九道皆塞，空有人来追我者，从此而惑。以东为西，以南为北。乘车来者折其轴，骑马来者掩其目，步行来者肿其足，扬兵来者当自伏不敢起。明星北斗却敌。万里追我者亡，觅我者止。牵牛识女化成江海。急急如律令。
　　咒讫，便使左手下算，闭禹步闭炁而去。
　　玉女咒
　　玉女天神至矣，永与我侍行，到於某处，杳杳冥冥，莫睹其形。人不闻其声，鬼不见其精。善我者福，恶我者殃。鬼贼当我者死，值我者亡。千人万人见我喜悦。急急如律令。
　　咒讫，即出便须闭门之法，左手持刀画地断之，闭气而去。
　　局法
　　室内六尺，庭中六步，门外六十步，野外六百步，或六里。每临出行，当呼旬上玉女来护我，无令百鬼伤我。人莫见我，见者为莱薪。独开我门，而闭他户。
　　都咒
　　吾自是天目天相，逐精若雷电，明耀八极，彻视表裹，无物不伏。急急如律令。
　　禹步罡
　　无言法
　　六丁无言万一法，亦云轩辕诀也。先须焚香，净水涤秽气，方乃开卷，祷祝看之。昔有道士张群，志慕道术，积修数载，慕其清虚。闲阅仙秘，忽於丁丑夜二更，以来於闲庭月下立。忽见西南方有云五色，而见渐近，云中有步队之声，目忽有一女子云：六丁玉女，丁丑女也。群乃长跪，稽首礼之。女曰：子久慕仙道，知子清洁，少慕幽玄。故来传汝学道妙门，奈汝无仙分。但汝斋戒百日，设锦帐於今室内，斋戒百日满后，再来示汝之法。群乃清斋百日，设锦帐於争室内，了夜三更时，依前亦从南来队仗，云中来至。先见二童子，捧一金函，言奉修行术。群遂受得金函，言是六丁经三卷，上卷说祭醮之法，中卷说玉女隐形之术，下卷说飞身藏形、剑、少女还精、遁甲六壬之#2。仙女曰：子无仙分，但备修此法，三年后可为地下顽仙矣。人寿一千二百岁为顽仙。此文是上天秘诀，莫非君子宿有道，不可知也。法曰：如欲修隐形之法，须仁慈救物。如修剑法并侠仙法，则为人正直去财色，为人猛烈，独行爱正，常行慈悲。修一年，便有功也。如修少女还精之法，即须为人平等、孝顺、心慈，勿行欺矫。当行一年，事乃成矣。得寿千岁，亦可为顽仙。张群修之，传与鬼谷子修之，不三年千变万化，莫之圣也。后世人修法，莫不心有道绿中人，以上方可得闻也。若人遇此秘法术，为人劣凡解隐形，已是剑侠一半也。凡须侠成，须戒为人忠孝，有恩有义，不可欺负人。斩邪归正，先须知隐形。之后，於一室之内安林，焚香洁序，不得有别人往来。起卧，先於林前铺枕斋戒，焚香净水，存思解秽，供养六丁玉女。祭醮祭遇丁日，夜於床上坐定，闭目存想：床为印案，一面西为头，身带六丁玉女印，其印是九天玄女管系玉女之印也。存印法，先存东北印。丁卯玉女立於印角，手执青蛇之剑；次丁巳玉女在东南角，手执或黄或白蛇之剑。次存西南印。丁未玉女立在印角，手执或白或黄之剑。次存西北印。丁丑玉女立在印角，手执或黑或黄之剑；次存丁酉丁亥玉女立在左，右手执或青或黄蛇之剑。存想毕，低声念咒一百八十褊讫。却身边丁酉丁亥玉女，从鼻中直入心中，鼻为人门。次存东北角丁卯玉女，从左耳中直入东南角。先次丁卯，次西南角丁未，次西北角丁丑，次丁酉丁亥。在身边，亦在印上，直入心内，左耳为风门。次存印东南角丁巳玉女，右耳直入心内，右耳为鬼门。次存印西南角丁未玉女，从口中直入心内，口为地户。次存印西北角丁丑玉女，从两目直入心内，目为天门。各存思讫。凡行住坐卧，须常带印在左手上，不得离身。或大小二事解下印，安在净处，回来洗手却带印了。如夜梦上山入水，相煞斩人，或见女子在边傍，切勿惊怖，此是玉女降身也。
　　九天玄女印式
　　用龙惊枣木，安於水盆内，其木自浮动者，为真遇。甲子日，焚香自己克之，勿令人见，切宜慎之。印式于左。
　　丁卯玉女符
　　右玉女名文伯，字仁高，左手摩孩子头，其孩子不着衣。
　　丁丑玉女符
　　玉女名文公，字仁贵，右手二指拳三指展。
　　丁亥玉女符
　　右玉女名文通，字仁和，左手把两指拳三指展。
　　丁未玉女符
　　右玉女名叔通，字仁富。左手把镜，右手把莲花。
　　丁巳玉女符
　　右玉女名庭卿，字仁叔。右手把扇如禅印。
　　丁酉玉女符
　　右玉女名文卿，字仁修。直身番着手，乘服彩霞。
　　修真得尸解法，可於世无碍，不尔未可弃道乎。兼要务此法，但雾化身尔，乘服彩霞归太极。胎息阴经曰：内息无名，唯行相成。若不遵戒，行入胎息，未得合真。太微隐书曰：凡胎息游於人问，行尸解随所化者。当庚辰日取辰时，於冷室内，焚香一炉，於床头边设几案，上着香炉、杜杖、鞋履、盖物；并置於床头边，身衣下解，以衣覆盖。其面了向西而外，自存念作死人阴，念咒七遍，咒曰：
　　天上玄灵，受自生灵，七思七召，三魂随迎。代予之形，形随物化，应化而成。急急如律令。
　　咒毕，但依常睡又存思一，食久，切不可与人通语话，则法不成。志心依法修四十九日，渐渐法成。或时要用，行住坐外默念此咒。随手提物，便急回身别人而去。众人只见某所提之物，是某身已死矣。后却见物归本形。此隐法，可以下界助道尸解，易形逃难，不可辄便行非法之事。凡欲修身，切须静默隐不得漏泄。若外在床，但以被覆盖其身，默念咒七遍，便起出门。人只见所卧上衣裳，自己身不被形。若以欺取财色，神明消折，大道不许。千万记之，勿得乱传，宜敬之，秘之。
　　后　序
　　黄帝曰：六丁玉女神，能长能短，能有能无。虔心占而问之，万事从心。亦占千里身，万里消息。若要物，任意所为，并皆立至矣。此法，遇者令人宅清吉，五毒灾难不近，求仙得仙，求官得官，子孙兴旺不衰。微细并皆得之，若要使时，雨下人间当直。欲要知凶吉，占而问之，必有神验矣。丁丑玉女神事如君王法慎勿口传，勿恶语骂晋辱之。但祭而虔之，先知未来之事意察万里之验委曲书信之意旨也。或有急难、口舌之事，皆召而问之，可知之矣。夫学道者，不遇此法，无以得成矣。古者，各将达士不废者，皆得此文，祭而祀之，并得仙也。此法贵重，万金不传，父子不相视，真秘文之妙诀耳。
　　灵宝六丁秘法竟
　　＃１疑后有脱字。
　　＃２『之』后疑脱『道』字。
　　
