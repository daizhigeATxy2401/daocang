黄帝太一八门逆顺生死诀
　　经名：黄帝太一八门逆顺生死诀。撰人不详。一卷。底本出处：《正统道藏》洞玄部众街类。
　　黄帝太一八门逆顺生死诀
　　阳遁甲子午顺行甲丙戌庚壬
　　甲子一休，甲戌三伤，甲申六开，甲午八生，甲辰一休，甲寅三寅。
　　阴遁甲子午逆行乙丁己辛癸
　　甲子九景，甲戌七惊，甲申四杜，甲午二死，甲辰九景，甲寅七惊。
　　一宫冬至，三宫春分，六宫立冬，八宫立春，九宫夏至，七宫秋分，四宫立夏，二宫立秋。
　　龟法
　　九夏至，二立秋，七秋分，六立冬，四立夏，三春分，八立春，一冬至。
　　神景朝真散结保胎符
　　於本命自东向，篆符六十道，以黄蜡二过，剪作六十元，以好砂为底。每晨东向，将符在手心。
　　咒曰：
　　神虚天真，王液元津。上清华房，元始太真，妙入太霞，七晨丹景，北都受烟，我为上皇。辟舍魔群，千千去秽。凶恶不存，万万魔王，护命剪形，急急如玉清上景勑摄。
　　念咒毕，吹於符上，安在口中，又咒：咽下神水引白虎，散结帝咒罗。真些二字默念。黑子朴钱药法。
　　雄黄半两，雌黄半两，朱砂半两。
　　右件为一细末，用十二月活兔血为丸，如梧桐子大。要用时，取药一丸，以唾津化，涂手心中。后念五方神咒，下论头钱，十文七文皆成矣。
　　奉请东方大金顶自在轮王神印木咤勑
　　奉请南方大金顶自在轮王神印火咤勑
　　奉请西方大金顶自在轮王神印金咤勑
　　奉请北方大金顶自在轮王神印水咤勑
　　奉请中央大金顶自在输王神印土咤勑
　　玉女遁形局样
　　凡欲求见人，须沐浴，至诚焚香，写此符。用皂钱一分，枣汤七分，望北供养，拜祝事求人咒符曰：
　　□呕唾呢喉，念七褊，烧之。想此符，身形足，夜不脱衣，睡叩齿，想自己，直至想处见某人，迎接相见，对坐茶汤，所说事意。如步一或三次后，去见其人。如梦中所见之人沁为意人也。
　　聚形他名灵　　
　　凡下床用此步，不可回头，罡罢念咒。
　　赞曰：
　　天道八门地入风，常轮随行向地中。三吉五凶逐便去，出入一时事不同。凡用三奇，有最法佳＃１。夫雕符印便用，则神机鬼鬼，泄精耶之恶，使万事随心意，无不应验矣。如得雷霹枣木，方圆一寸二分多。若如此木无时，只以纸，甩辰砂，焚香，叩齿书。或自己，或使去干谋之人，佩带为妙矣。
　　日奇
　　月奇
　　星奇
　　玉女孤虚法
　　昔贞观二年八月，李靖将兵四十余万，与突厥战。夜至三更，九天玄女赐孤虚法与李靖。此法欲使时，背孤击虚，一女可敌十夫。其使六十甲子，凡行兵、围棋、暗敌、赙戏，背孤击虚，百战百胜，万无失一也。
　　黄帝神符
　　若逢只之日，於左手内书三星符，如双日，於右手内书四星符。香烟上度过，万无失一也。
　　凡博弈赌钱，须随日下旺气而坐，无不胜也。
　　正、五、九、此月旺气在南。二、六、十，此月旺气在东。三、七、十一，此月旺气在北。四、八、十二，此月旺气在西。
　　六甲旬中孤虚法
　　甲戌旬，孤在申酉，虚在寅卯。甲子旬，孤在戌亥，虚在辰巳。甲申旬，孤在午未，虚在子丑。甲午旬，孤在辰巳，虚在戌亥。甲辰旬，孤在寅卯，虚在申酉。甲寅旬，孤在子丑，虚在午未。
　　日孤虚法
　　子日，亥为孤，巳为虚。丑日，子为孤，午为虚。寅日，丑为孤，未为虚。卯日，寅为孤，申为虚。辰日，卯为孤，酉为虚。巳日，辰为孤，戌为虚。午日，巳为孤，亥为虚。未日，午为孤，子为虚。申日，未为孤，丑为虚。酉日，申为孤，寅为虚。戌日，酉为孤，卯为虚。亥日，戌为孤，辰为虚。
　　书夜孤虚法
　　日出时，孤在子丑，虚在午未。午时，孤在寅卯，虚在申酉。黄昏时，孤在申酉，虚在寅卯。夜半时，孤在戌亥，虚在辰巳。
　　又祭法
　　庚申夜，面北用枣汤七盏，金钱七分，云马七疋，香灯、五果铺设供养。用开通钱十五文，取一文放在香前，余者用一小合盛之，放香上度过。如意祷祝，将合子钱掷下。字者用青绢带子系之，馒者用皂绢带子系定，双手擎钱默念咒。
　　咒曰：
　　天宁宁，地宁宁，孤虚虚，神举意，随吾意，神不离吾左右。急急如律令勑摄。
　　角木蛟亢金龙氏，土貉房日兔心月。狐尾火虎箕水豹，斗木獬牛金牛女。土虚日鼠危月，燕室火堵壁水□，奎木狼娄金狗胃，土雉昴日鸡毕月。乌觜火猴参水猿，井木犴鬼金羊柳。土獐星日马张月，鹿翼火蛇轸水蚓。透天关起例：
　　五符起首日择时法
　　甲日五符加寅上，己日五符加未上，乙日五符加卯上，庚日五符加申上，丙日五符加巳上，辛日五符加酉上，丁日五符加午上，壬日五符加亥上，戊日五符加辰上，癸日五符加子上，周而复始。
　　假今八门遁甲起头，休门三日移一宫。
　　甲子、乙丑、丙寅休门在坎，丁卯、戊辰、己巳休门在坤，庚午、辛未、壬申休门在震，癸酉、甲戌、乙亥休门在巽，丙子、丁丑、戊寅休门在乾，己卯、庚辰、辛巳休门在兑，壬午、癸未、甲申休门在艮，乙酉、丙戌、丁亥休门在离，戊子、己丑、庚寅休门在坎，辛卯、壬辰、癸巳休门在坤，甲午、乙未、丙申休门在震，丁酉、戊戌、己亥休门在巽，庚子、辛丑、壬寅休门在乾，癸卯、甲辰、乙巳休门在兑，丙午、丁未、戊申休门在艮，己酉、庚戌、辛亥休门在离，壬子、癸丑、甲寅休门在坎，乙卯、丙辰、丁巳休门在坤，戊午、己末、庚申休门在震，辛酉、壬戌癸亥休门在巽。
　　九天玄女透天关
　　五符起首日择时法
　　甲寅，己未，乙卯，庚申，丙巳，辛酉，丁午，壬亥，戊辰，癸子。
　　入门起例
　　甲壬戊子坎中游，丁辛乙卯走坤头。丙寅配子归乾上，己癸卯前因兑流。
　　甲庚戊午元居震，酉癸丁辛入巽求。丙壬癸午家边艮，乙已鸡呜离未休。
　　发用出门诀
　　欲求财利往生方、捕猎先知死路强。若与远行开上去，盗捉逢惊因向得，
　　休门最好遇君王。杜门有事好逃藏。取债旦凭伤上去，思量酒食问景方。
　　五子元法复庵传之
　　甲巳之年丙作首，乙庚之岁戊为头。
　　丙辛之岁寻庚上，丁壬壬位顺行流。
　　更有戊癸从何起，甲寅之上好追求。
　　神仙辟五兵冠军武威元，勿示非人。
　　刘子南受道士尹公，辟疾病、疫气、百病、虎狼、蛇毒。凡白刃、兵戈、盗贼，一切凶害，不能近身。
　　雌黄二两，雄黄二两，矾石二两半，烧过，鬼箭削去外皮，萤火一两用夜光，木代之亦可，白蒺藜一两，铁槌柄一两半，□鳌中灰一两。杀羊角一两半烧焦黑。
　　右各为末，如细粉，以鸡子黄，并赤雄鸡冠上血和为元。如杏仁尖样三角绛裳，盛五元，带左臂上。从军者，系腰问。居家，悬当门。上应一切盗贼凶恶，兵自解去。青牛道士得之，传皇甫隆，传魏帝，自后凡行兵用之，无不神验。
　　风药独胜丹
　　草乌、无名异，淡豆豉各等分，乳香二钱，没药二钱。
　　右为纽末，米醋和为元，如梧桐子大，朱砂、麝香为衣。每服两元，茶酒任下。
　　飞走法
　　每遇庚申甲子日，夜至三更，用金纸七贴，降真香一炉，云鹤七只，踏中罡，面向北叩齿三十二通，将纸鹤作七星铺，右手捻剑诀，念咒七徧，吹七处纸上。如烧过了，方可放诀。
　　咒曰：
　　太阳换骨，速付吾身。老君五勑，可济地神。欲能飞步，云衬不停。急急如律令。
　　念七遍讫，念摄字，取斗口气，咽之，右法，将前咒持七遍，於旦夕问，呵十四日清辰，持咒诀，其法自应。右手剑诀，可行千里。
　　神行散方
　　紫矿，蔓陀罗子、乌啄尖，芭蕉根，乳香，没药各等分。
　　右件为细末，生姜汁调传脾，着新稻禳草鞋，行三十里，用之，过水解了。
　　辟谷丹方
　　贝母去心到，宿蒸饼各为末，等分，火焙丸，梧桐子大。
　　右每服三十元，早辰冷水送下，忌食热物、玲酒食。要解，吃热汤一盏，或酒亦得，任便食物吃药了，忌服草乌，药反之。
　　天发杀机龙蛇起陆
　　龙蛇之性，遇秋冬阴气则合户；而垫遇春夏阳气，则发户而起。天行杀机，绝阴邪也。故龙蛇起陆也，人能以真阳战天阴魔，则百神和畅，血脉相通，五脏生津，长年久视矣。
　　人发杀机天地返覆
　　天生於坎，地生於离。坎为水为月为汞，离为火为日为铅。圣人使坎离玄用，日月相交，铅汞相持，龙虎相反。然后，能斩捉灭魄，降精摄邪，以存正气。故曰：人发杀机，天地返覆。太白真人曰：五行颠倒，术龙从火裹出；五行不顺，行虎向水中生。此天地玄用之机，阳阴返覆之理，真人隐秘书此矣。
　　治破伤风方
　　黄刻子炒不以多少。
　　右为细末，每服三钱，无灰酒调下。
　　治伤折骨损方
　　黄荆子炒，红芥菜子炒各等分。
　　右为细末，每服二钱，热酒调下，以滓贴在损处，以扎之。量久，饮酒令醉，其痛即止。
　　治闷纳锉气，疼痛不止者
　　马屁悖，不以多少，用麻布捐细末。生姜自然汁热牛皮胶化入马屁悖，如膏药上。
　　右用皮纸摊药，贴之立止。
　　玉台丹治中暑
　　生琉黄，白凡各等分。
　　右为细末，以无罗面滴水为元，如梧桐子大。每服一十元，温热水，或冷水亦可。
　　血竭散，治刀伤斧斫
　　广降真末一两炒，白凡二钱飞过。
　　右为细末，乾贴。
　　太阴玄女经
　　万一法，亦云轩辕秘契。先须焚香净手，方可开卷看之。有张群志，纂道术，性好清闲，积修数载，寻幽访秘。忽於丁夜二更时，於门庭月下独步，见西南方，有云五色而起，渐近天中，其云中有部队之色。目前忽见一女子，云是天丁丁丑之女也。群敬而礼之。女曰：汝久慕仙道，知子清洁，故传汝学道妙门。尔无仙分，但斋戒百日满，重来示汝大法。群遂百日夜二更，亦从西南队仗云中而来，於函中受书，说书形狭，还精三车。仙女曰：子无仙分、但修法三年为顽仙矣。顽仙者，其寿千岁。此书莫非君宿有道缘，不可遇矣。如修隐形之法，须修仁德。如修侠法，则行猛烈，为人触件受正，邪不敢犯，一年有功。如法修持少女还精却须存孝顺心慈，当一年，事必成矣。三法为顽仙，其寿千岁。群勤修之，传法付鬼谷先生，修之不满三年，千变万化。后世之人，莫非心有道缘，方得闻也。为性不可不劣，凡解隐身，已是挟一年仙也。凡修挟法，须为人忠孝，有恩有义，不可欺负他人。斩邪皈正，先知隐身之后，於净室内一床上，勿令别人来睡，以香水在思量六丁玉女，醮祭。后，每遇下日夜，床坐定闭目存床为印，一面西方为头，身上帝六丁玉女印也，印于后，便存二印东北角，丁卯玉女立即角，执青蛇之剑；次存印西南角，丁未玉女执黄白蛇剑；次印下，丁酉玉女立左印上边，左手执黄剑，低声念一百八十徧讫，却存印边上；丁亥玉女从鼻两孔中近心内，鼻为人门。次西在东北角丁卯玉女，从左耳直入心，为风门。次束南角丁巳玉女，从右耳，为鬼门。次存西南角丁未玉女，从口直入心内，口为地户，次存西北角丁丑玉女，从两目入心中，目为天门。各思讫。一切临时，任意行住坐卧，即头常印在左手上，不得离身。如或后秽处，解下安诤处，却洗手带之，己上所说，存思课念，受印人将印是三分，得一课念存思。带印后，梦上山入水，相杀斩人，或见女人边坐卧，不可惊怕。此是课念存思，玉女降见也。
　　造印法
　　夫造印，用雷惊枣木，安水中试之，动者是真，於甲子刻成后，於玉女前念咒一百褊，后带之。次右手执於香上，念咒：此乃九天玄女使六丁之印，不得令外人见之，切忌。若行法，常带印，一生无患，招财利市。飞符法，存思带印之后，须服八吏符。凡书符，取甲子甲辰，闭气书了，不得停手，须用新笔、好朱砂、净盏，并不得杂用。书符时，存玉女，并在案前念咒一十八褊，方乃书符。剪断贴之，逐日一道，从甲子起，三少日满。更依法作符，吞之，符具篆在后。
　　一
　　二
　　三
　　四
　　五
　　六
　　七
　　八
　　九
　　十
　　十一
　　十二
　　十三
　　十四
　　十五
　　十六
　　十七
　　十八
　　十九
　　二十
　　二十一
　　二十二
　　二十三
　　二十四
　　二十五
　　二十六
　　二十七
　　二十八
　　二十九
　　三十
　　造剑法
　　右用生铁十五两，净处盛之，用酒六盏，於玉女前启曰：弟子某，事坚圣之法，防身保命，延年益等，斩断除邪去妖，欲造神剑一口。於六甲埋一季，作法施行，万事从心，谨谨上启。遂於东方开一坑，深尺三寸，步罡念六丁咒。埋之九十日后，取出令匠人甲子旦日打成，於玉女前供养。每於六丁日，用师子血磨利如锋。去不平之人所在，即长一尺二寸，象一年十二个月。
　　埋铁法
　　凡学道，先须造剑一口，带玄女印，存思念咒，吞符说，可夜后往来，飞行千里万里，上山入水，举意便到，名为风侠鬼谷子。常取印灰烦服，念咒十八遍，遇六丁日夜，各於床上思存变身之法，遂入火不烧，入水不溺，金刀不伤。每存思，先服八吏符三十道。十日后，夜梦乱怪不畏，有功也。
　　十五日夜子时，於床上长垂两手，掐第二指节，闭目露形。先存床上为印角，身上依前，存想之上后了，存剑一口，渐多至十口、百口、千口，从脚足、满身、毛发上下，皆是铜剑讫。便起，坐捻小指下节，存肝中出木，遍满天上地下。便起，坐念咒三百六十遍，却存木入肝中，发了任意。六度丁卯日，存思念咒。
　　丁亥日子时，存床为印角，垂两手露形，捻第三指中节，存肾中出水，遍满天上地下。后起坐，念咒三百六十遍了，却存水，渐惭入肾中，发了任意行坐。六丁日，存念依五行五脏术，曰已后五解。存思须各六十日行用，每日持咒三百六十遍。此后，凡行出入举意，皆在口眼、耳鼻、毛发、百孔中，皆有刀剑，不论多少，持睨即出。张群曰：此书依法施行，不出三年，自有倚侠。父子不传。凡学剑，先用六丁印佩带，念咒。隐身化形，出入往来，只可夜去，名曰鬼侠念咒。
　　六丁咒大程秘之
　　甲子旬，阴神丁卯，兔头人身，挂甲黑衣，游行天下世问五岳，诛斩邪魔，不敢干吾身。玉女文伯，字仁高，吾今行持。六丁呼吸，风雷立至。急急如律令。
　　甲戌旬，阴神丁丑，牛头人身，挂黄衣，佩带剑秉简，游行世间，诛斩五瘟之鬼。玉女文公，字仁贵，恶人见者番死。夜念一褊，令人长生。急急如律令。
　　甲申旬，阴神丁亥，猜头人身，挂甲朱衣，佩带剑秉简，游行乾坤，收捉凶神恶鬼。六丁所讨，何逆不从。六丁所止，百众千妖绝灭。玉女文通，字仁和，附吾身命，令吾安稳。急急如律令。
　　甲午旬，阴神丁酉，鸡头人身，挂甲绯衣，灭恶人。吾今藏玉女字太华，时着我身内，以消外郡州县官事。急急如律令。
　　甲辰旬，阴神丁未，羊头人身，挂甲持戟，在吾左右。为吾诛神破庙。玉女仁恭，字淑通，令吾所求者得。若有恶人相向，反覆诛形，使风雷扫荡妖精。急急如律令。
　　甲寅旬，阴神丁已，蛇头人身，披紫胡衣，佩剑秉简，为吾翻天倒地，九州社令听吾役使。玉女仁敬，字叔卿，左右在吾身。急急如律令。
　　又咒曰：
　　吾身一法，安和泰山。城郭不见，闭以金关。千凶万恶，莫敢可干。六丁在吾左右，六甲在吾前后，护卫吾身。急急如律令。
　　学一年，方可就。若欲要日夜往来，能行万里，上山下水，觅不平之辈，举意便到，名曰风侠。
　　六甲阴符
　　阴符六道一样用阴日服。
　　丁卯阴符
　　丁丑阴符
　　丁酉阴符
　　丁亥阴符
　　丁未阴符
　　丁巳阴符
　　度人经出官密咒
　　贪罗郁四，浮河苏陀。太冲木极，阴阳抱和。出有入无，出生入死，鬼神莫测，变化自然。元始混炁，玄中太玄，上天有给，下洞太渊。诵之一徧，沉痾自痊。炼魂育魄，真阳具全。斋戒礼诵，万褊飞仙。无上秘咒，受福绵绵。心中心咒，至复至传。贪罗洞输，玉清东极。喷气氤氲，纷品之炁，降注护身，形神俱妙。变化兆身，而令给使，统摄万应。咒毕，出官。
　　净身法诀
　　双手坎文，取西北气。
　　净天地咒
　　用辰文，取天罡气。
　　拘邪法
　　用斗印文，取西北炁。
　　乾庆合天地劝持通天慧目速开天大帝通现摄。
　　右件，法如前，切宜秘用，无令轻泄，不得乱传，恐遭上真罪谴。
　　制虎狼毒物咒
　　天门压鬼门，猛兽自外奔。急急如律令。
　　右手先络斗印，於右手心内划符，书虎狼毒物名，围五匝四边文，右手母指掐寅上，口诵咒七徧。制一切凶邪鬼魅。横斗印於左手心，划符。
　　咒曰：
　　日月星光辉烁，得妄起。万里一切凶恶不得妄起。
　　凡行持入梦，谒贵取事，先变神右手执剑，向天门立。执剑书金、木、水、火、土字，退一步，丁字立土字上，次五步走至金字上立，叹水念咒七遍。
　　天晶九，天晶九，地广川，地广川。雷八击伏，电母散然。九清自然，风□混浊，雷师沉沉。明呼玉女，莫引神仙，千灵万圣，速至坛前。急急如太上帝君律令。
　　咒毕，写符五道，各具额贴，每分贴符一道。具录钱财，一钱上北，真部下，第一红头小将，二至五毕。后用年月日时，具街姓某，押如常式。次云：当院取某日欲某处某人相见，前来甚事。今在三更，劳汝等，为送一梦通报某人。次若回报，另备钱财劳汝等。梦中往来，各宜领受，准此奉行。急急如律令。次化财噀水毕。
　　黄帝太一八门逆顺生死诀竟
　　＃１疑『法佳』为『佳法』之误。
　　
