黄帝太一八门入式诀
　　经名：黄帝太一八门入式诀。撰人不详。三卷。底本出处：《正统道藏》洞玄部众术类。
　　黄帝太一八门入式诀卷上
　　阳卦顺行门则逆干
　　甲子甲辰常起一，甲寅甲戌三宫出。甲申六宫甲午八，得之顺行无不吉。
　　所到之处休为头，休字太一神明休。生伤杜景死惊开，此是轮排莫疏失。
　　将戊加休干逆行，须把八门顺行日。明人定不落三涂，仙路非遥在咫尺。
　　阴卦逆行门则顺干
　　甲子甲辰离九宫，甲寅甲戌兑七首。甲申四宫甲午二，寻究得门依次守。
　　从九至一名逆行，顺时至一还归九。得门更自合三奇，便为吉路无凶丑。
　　将戊加休干顺行，八门逆则起灾咎。此是去门更无玄，蓬莱仙路真希有。
　　三奇合门法
　　天有三奇日月星，地有三奇乙丙丁。人有三奇神气精，门有三奇开休生。
　　合乙丙丁便是吉，门值三奇宜出行。三奇路径为三教，其余景内落傍生。
　　识认门户法
　　休门迢迢入争方，生门必定赴仙乡。开路为官掌法印，性作修罗门入伤。
　　景内下为人伦道，惊开鬼趣受恓惶。长记杜门喑哑道，死为地狱入镬汤。
　　识认前程临境法
　　清家幡花引汝来，随去定生驴马胎。钟磬哩铁并鼓乐，堵狗鸡羊淫乱乖。
　　或见金刚罗剎现，定生争土入西天。若是白云龟鹤引，必赴三清作天仙。
　　若是乘云兼驭气，请归卵弹作飞鸢。八珍五味邀斋供，永为饿鬼受饥寒。
　　紫举白举归人道，若随艳丽入黄泉。更或残疾投汤药，豺狼虎豹入探山。
　　兵甲枪旗人共马，定作修罗性恶顽。直待眼前都没事，剎那便赴大罗天。
　　一念不差宜记当，莫生贪爱定中观。
　　通幽洞微打当法
　　世人皆有无常数，只被阴阳生死去。阴为死兮阳为生，生死阴阳总不恨。
　　若悟神仙八个门，八个门中一个路。杜门隐遁閟轮回，此法幽奇人可遇。
　　神灯照勘见月时，打当安排须早预。日月乾元亨利贞，入定归根无来去。
　　入得杜门从七步，过不见形人不遇。无来无去在定中，因此臧从至真住。
　　住即来却不轮迥，从兹断却三涂路。晓了名为物外人，保身不葬杜门塞。
　　指陈根元法
　　劝勉世人克勤俭，节食臧贮积金宝，以致肥家。达悟之士，则不然也。清虚恬惔，闭精养炁，安神，以固济道。经云：汝但任坐卧，澄心久视凝神抽添臧息，已在自然。又云：闭其兑，塞其门，终身不勤。兑者，金也。金生水而刻木，内应於肺，肺生於炁，炁生於津，谓之金液。肺又生炁，气喘息来息，皆由也。绵绵者，微细不绝之貌。金属兑卦，口为兑之门户，令闭口臧息，引清炁於玄谷续命也。太仓经从此臧息至任息，从任息至定息，从定息至无息，从无息即无生死轮转往来。又达磨胎息诀云：勤守真，莫放逸，内不出，外不入，还本原，万事毕。若还了得，其真勿失，延年永保。又仙子云：行也，闲坐也，闲行住坐卧不相忤。又广德先生云：静坐草庵中，息心补元炁。定是一时辰，轮迥可逃避。永住世间人，但依八门出。若人不能达，长生仙路失。
　　出入去住法
　　吁嗟人生天地之中，知其生日，知其死时者，其唯圣人乎？南阎浮提众生，只知生不知死，生死轮回自元，始旷劫以来，至于今日死门不得出离。今日得遇此太一八门，更逢上士，指诀分明，了知逆顺，晓达阴阳之道，识得四时八节，轮转甲子日辰，解八门启闭，则出逍遥，去住无碍，东西放荡，南北纵游兜陀宫内。或竟於玄圃瑷台，或竟於十方诸天，或竟於三清境界。若能理性分明，自得六道，无碍到即言下便到，不在徒论万劫。扬子云；赢州说万里烟霞，路曲限伸，言一展臂早到，要回来总於目下，至今处此之义也。假令乙卯八七月二十二日辰时短天，庚辰年五月十五日午时避世，也可知生死。
　　三五一点勘天年日时法
　　乳香一两，停分四分，神灯照影，晋枣三十个煮熟，亦分作四分，大白瓮盏一只，未经使者，清油四两，香炉抄纸一张，争水四盏，笔砚墨一副，新者席一领明白开通钱一百二十足，右前件物色，於岁旦夜，洒扫争室一间，於壁下席上安置笔砚墨香炉枣纸等，於南壁上安灯，先入三灯心，次入五茎，都拨一处点着，身登席上，平坐回视灯，精思澄心，屏缘去虑，静目视灯如大莲花其中乃默持念课说，便於一百二十钱中，拨过一文以为式，假念行年五十岁，行至五十文后，遂背觑自彰，直待尽年无数，乃数钱，记于翰墨，开第一分香烧，礼拜祝云：奉道弟子某甲，托荫於南阎浮提世界中，生日已知，死年未见，今遇三五一法，神灯点影。如或寿年尽，处身无影时，应在身诸神，认三魂七魄二十四神，不得惊怪。急叩齿，在身诸神定性复元后，及数钱，记翰墨，开第二分香烧，祝云：某甲死年已知，未知甚月。又以拨十三钱准前，或行年持又到无影之时，惨然怕怪，持咒叩齿，集神准前，定性复无初，及数尽钱，旋记于翰墨，度度如斯，开第三分香烧，祝云：某甲死月已知，未知甚日。又以三十文钱准前，或行持又到无影之时，悮悮然又叩齿，集神准前，定性如初，及数尽钱、旋记于翰墨，开第四分香，烧祝云：某甲死日已知，未知甚时。又此十二文钱准行持，又至等尽之时，无影处叩齿，集神得定性，及至数尽钱，见在数初一文子为头，次丑寅记之。凡行道者，须预前斋戒沐浴，远别声色酒肉，清静身心，至一七日后，方可授持，不可容易行之。
　　避难躲闪入杜门法
　　记当年月日时便依法。
　　咒曰：
　　太上曰：子欲过度三灾九厄，应作是言：我以天为父，地为母，吾居其中，常为赤子，日为功曹，月为主簿。雷公电母，在吾前后。风伯雨师，在吾左右。六甲直符，周匝围达，青龙扶吾左，白虎扶吾右。朱雀在吾前，玄武从吾后。北斗覆吾头，天罡指吾足。腾蛇在吾手，与吾灭殃咎。吾居丹房中，太乙为吾偶。左三右七，戴九履一。二四为吾肩，六八为吾足。吾居中间，以为腹实。吾今劫下，千邪万鬼，各还本乡。当吾者死，背吾者亡。速出奔逃，隐匿探藏。天丁力士，斩鬼不祥。急急如太上老君劝摄。
　　官私备用法
　　甲子丙寅一宫，丁卯戊辰己巳二宫，庚午辛未壬申三宫，癸酉甲戊乙亥四宫、丙子丁丑戊寅六宫，己卯庚辰辛巳七宫，壬午癸未甲申八宫，乙酉丙戌丁亥九宫。戊子己丑庚寅一宫，辛卯壬辰癸巳二宫，甲午乙未丙申三宫，丁酉戊戌己亥庚子辛丑壬寅六宫，癸卯甲辰乙巳七宫，丙午丁未戊申八宫，己酉庚戌辛亥九宫。壬子癸丑甲寅一宫，乙卯丙辰丁巳二宫，戊午己未庚申三宫，辛酉壬戌癸亥四宫。
　　伍子胥吴将军曾用此法
　　八门无状且无关，又无锁钥亦无环。迷者失於天外觉，悟来只向掌中观。乾坎艮震为阳卦，巽离坤兑作阴看。乙丙丁符更妙玄，生路得生舒展易，死门得死朵趖难。出师上将明如此，胜败存亡在眼前。如能消息审而用，智者通幽似神仙。天神求验不可测，圣功不可量，百事百通，万无一失。
　　出休门者，二百里见卿大夫，掌吏谒见，贵人参拜，吉。
　　出生门者，三十里外王侯贵人，市买立契券田宅，皆得和合。兴师出军斗战，皆获胜捷，大吉。
　　出伤门者，宜缉捉盗，悉败余获，大事大吉。出杜门者，四十里逢盗惊劫，及见死亡，只宜兵及避官灾，诸事大吉。
　　出景门者，七十里外值风雨，八十逢盗劫剥出入来败不利。宜谒贵官寮，及交易成遂，不宜战斗。
　　出死门者，大兵永不败露，天子宜出猎收放，庶人捕禽鱼獐鹿熊，不得攻城寨，宜不攻击大利，大军安营下寨处，夜多虚惊，搅乱军伍，皆胜。
　　出惊门者，宜#1
　　出开门者，宜领兵征讨问罪，万战必胜。若远行、经商、求贩、问婚，或立券和合交易，进身并吉。推九官当直吉凶，并孤虚战阵法。
　　推九官出行孤虚博弈八门三路吉铃胜逆顺。
　　甲子甲辰起一宫，庚内相逢子六宫。
　　春夏一依言此例，秋冬甲子入乾宫。
　　庚寅却来於枚上，万年千载古今同。
　　皇太一八门道顺生死图
　　阳卦，甲子门顺子逆行。
　　黄帝太一八门入式诀卷上竟
　　#1疑后缺文。
　　黄帝太一八门入式诀卷中
　　夫玉女者，是太阴、太清。玉女乃六丁、八吏阴神大天帝，在刀利天出符，召集六丁亥甲诸神，共说三式大威德法，及受持天罪天魁禹步神祝#1，送与人间，除灾免厄，去祸灭殃，为归荡除狂寇，剪灭凶妖。轩辕黄帝时，蚩尤将军作乱，残害生灵，不知其数。黄帝不忍，与蚩尤曾经数阵不克，无计灭除。玉女曰：臣前持此三式灵文下界，为民除害，剪灭奸凶，此未敢自专。天帝曰：汝若受持此法，可以移山覆海，摧灭恶魔，藏形隐影，兴云致雨，不可思议。此法，学道之人可传。若求解脱，密秘其街，为己为人，变凶为吉，驱役鬼神，今取外国之闻异文字，物色珍宝异物，以为童戏甚易。若持此法，精勤不息，世之金银七宝，不求自至。汝今下界，与轩辕剪灭蚩尤之乱，为国除害。以致太平后，付学道清诤之士，授持此法，无不如意，过去未来，一切事可知之，言思无问不知。其法甚灵精，世问希有。天帝谓，清净奉道之士，若能受持，长生久视，永寿无疆。
　　大神咒曰：
　　能使六丁，出幽入冥。亦无所畏，亦无所惊。千年不动，万载不倾。今日禹步，上应天庭，下应地理，道德长生。急急如律令摄。
　　授持，如日月照世间。吾今更说六丁神诀印，令作法人速有威力神通。
　　第一印，先小指及无名指，为拳头指，直上应指中指节。此者，能令作法，隐影藏形。
　　第二印，不改前，以小指相勾，即心前念咒一百遍，能令作法人飞行天外，移山拔海微妙法。
　　第三印，依前，拳右手，制左手上，当心。此印能取世间上好物色，与作法人受用，施惠救济苦难。
　　第四印，不改前，拳双合手心。印能令出见贵人，容颜悦泽，万事通亨，兴云致雨。
　　第五印，不改前，拳以大母指，直箔中以大母指文。能制金木水火土，修身长生久视。
　　第六印，机手。能摄太阴，玉女常在左右，无使不然，无求不遂，更在志心，念咒。
　　天帝曰：我印慎焉，勿示非人，一身得法，只传三人。是出离苦海，超升仙道，不可妄传非人，清净行持。吾法是立坛中，以契为约为定，最上妙矣。若以此印传人，以后不得辄起，再传即法不成，恐遭折堕。故坛场契约为定，以后依指不可言说，太阴玉女神通自在。此法最宜探秘，不令见闻，保惜之焉。
　　三皇大天帝曰：随式有太阴玉女、六丁、八吏神符六道，飞行万里，为国报俨。又能追取世间珍宝财帛，用之无穷，给印书符，无不通灵，无不所从。太阴玉女主领九天仙女兼知千里之外信息，如在目前。通天地，不可思议。戴符入阵，敌人自退归伏。太阴玉女、六丁神将符六道。
　　第一，丁卯神将门者，徐仪户名公孙齐，神着道服裙，冠中有兔头，右手持戈，有兴云致雨破阵之力。
　　第二，丁丑神将门者，徐可户成子，其神着黄衣裙，冠中有牛头，左右手持钨，名子林，入海取异宝。
　　第三，神将门者，司马光户石戟。其神着皂服裙，冠中有堵头，右手持錞，名凌成，陆飞行万里，取世上好物。
　　第四，丁酉神将门者，石众户干可。其神着白衣裙，冠中有鸡头，左手持弩天女曰驱使鬼神飞走雷电，有兴云致雨之力。
　　第五，神将门者，公孙借户司马胜。其神着黄衣道服裙，冠中有羊头，左手持戟，有变昼为夜之力。
　　第六，丁已神将门者，公孙光户司马卿。其神冠中有蛇头，着绯衣服裙，左手持镐，有移山覆海之力。
　　右以前六丁玉女符，以月蚀夜，采杜荆木，或梧桐木，栢木作版子，长九寸，广厚二分，以雄黄书神名於下，缝袋盛之。若用出兵，上将所在之处，书其符直旬，符甲子旬日，书丁卯符，坛上挂之向敌，兵自伏，或拽队归国，不敢视之。凡取木法，先令人定月蚀之后，预先三日沐浴斋戒，备脯焚香以祭之，乃伐木。
　　咒曰：
　　杜荆木，相思之神。曾孙某甲，静六甲之变化，随心呎请，奉酒脯，愿神降灵，饮宴醉饱。急急如律令摄。
　　如此，祭祀乃罢，伐斫，取造作版子，书咒，作坛场於神室，亦得。
　　祭醮三层坛法式
　　上将军坛
　　第一层，方圆三丈六尺；第二层，方圆三丈二尺；第三层，方圆二丈八尺；每层高一丈二尺，每层臧一尺二寸，开三十六门，劫面一尺二寸。
　　仕宦坛
　　第一层，方圆二丈四尺；第二层，方圆二丈二尺；第三层，方圆一丈八尺；每劫高八寸，开二十四门，各臧面一尺。
　　庶人坛
　　第一层，方圆一丈二尺，第二层，方圆一丈；第三层，方圆八尺，每层各六寸，开十二门，庶人之家用也。
　　右置神室於宅外百余步，来作门十二分野，以竹为纂，各长三尺，随方安排。版上挂六丁之位，以五彩各长三尺，以为籍，罗列放处。酒脯、香华、果子六分，於六丁日夜，各呼名姓祭之。
　　丁卯玉女文伯字仁高，丁丑玉女文公字仁贵，丁亥玉女文通字仁和，丁酉玉女文卿字仁修，丁未玉女升道字仁恭，丁巳玉女庭卿字仁敬。
　　咒曰：
　　能使六丁，出幽入冥。无所不畏，无所不惊。千年不动，万年不倾。天地同休，万劫长生。急急如律令摄。
　　仙经曰：六丁玉女，能大能小，能长能短，呼名召而使之，万事从心。千里乃知消息。又能取世间万物，任意到来。他处有酒鱼肉，千里立至。及令人宅舍清吉，五毒不敢近，有子聪明长寿富贵，至老无穷，钱财自至，事君得意，常怀惧喜，不畏微细。其神并知，直来下界，在人家知其吉凶，召而间之，有信立验，万金不传，父子勿示。如至人君子，传之。
　　登明、河魁、从魁、春旺月、王相、丁卯日、摄之。传送、小吉、胜光，夏旺月、王相、丁丑日，摄之。太一、太冲、天罡，秋旺月、王相、丁亥日，摄之。功曹、大吉、神后，冬旺月、王相、丁酉日，摄之。
　　六丁神将符六道
　　仙经曰：诸般求事六丁玉女，如事大官，若严师等。不敢辄慎怒，常慈心，常慎口，勿妄言，诸恶骂，辱房中。能祭而使之，预睹未萌之事，委曲暗耗，立有其验。若事官、口舌、不和百般，或男、或女、小儿诸般疾病或重，或宅舍耗动兴生，买卖求觅不如意者，皆祭六丁玉女，便得如意遂心矣。
　　今用祭法
　　新席一领，新布手巾六条，各长六尺，香六炉，净水一盏，乾鱼肉六分，饼六分，鹿脯六分，新果子六分，酒六分，灯六盏，茶六盏，菜蔬六分供养，残者自食。
　　右先洒扫神室，清净卧席一领，及问小生细语曰：我为祭主，按行天下，辟除不祥，与子为交，常祭祀鱼、鹿脯等，与祭言曰：
　　六丁玉女，各坐本方。仙人行酒，玉女侍觞。风伯洒扫，雨师持浆。今日行事，日吉时良，先师有约，受我神方。先以鹿脯，次以枣汤，百日清酒，浮蚁绿浆。先熟五果，争洁白粮。我所行坐，如若金刚，延年益寿，忧苦灭亡。凶神魍魉，远去他方。追我者死，大逆隐藏。学业成就，得遇仙王。急急如律令勑。
　　严君平曰：凡修持此法，清净斋戒三日，人定后及鸡呜时，祭之，不过六祭，其神自现。但熟视其神，共人言语，如姐妹兄弟，报其吉凶矣。
　　黄帝太一八门入式诀卷中竟
　　＃１『祝』字底本不清，疑是。
　　黄帝太一八门入式诀卷下
　　黄帝曰：六丁玉女，常自随．各有知。若欲使之，各呼其名，自可神验。古者，鬼谷子、张太玄、唐公弼、费长房、李八伯、陶先生、鲁哀公、珞球子、伍子胥、张子房、鲁平公、周文隆先生、王子乔、宁先生、宋员、左公房、淮南子、女罗先生、谢自然，皆以此法行持，皆获仙矣。若人不能清净，断房离艳，只得长寿。富贵万岁不失，仙矣。诸师传此法，能救人间万病，知鬼神姓名住处，世间邪魅，耗动鬼神，六丁神女，尽皆知之。生死吉凶，内外高下，大小事务，尽皆入梦。唯慎口言，得遇此法，万事从心。国家有此文，辟一切诸恶，口舌光怪，鬼神精邪，永不近人门。百千万斤金不传，非其好事传雅君子，行持六丁玉女之术，斯为妙法矣。
　　丁卯丁未乃四宫，丁巳丁酉七宫裹，丁亥直南在九官，丁丑常於三官止。玉女曰：依法起日定门户，阳甲加乾。假令正月甲子日，福德直神在一宫，休门皆在丁。周而复始，正阳月甲加在震，丙加在辰，生门吉；丁加在坎，休门吉；戊加在兑，惊门；庚加在坤，死门；辛加在离，景门。玉女曰：但休、生过乙丙丁，为三奇吉门，出开吉先门裹，丁字着脚面，左右闭地户。咒之。
　　咒曰：
　　赫赫黄黄，天地之光。威震雷电，辟除不祥。臣今用心，福禄永昌。急急如律令摄。
　　先发左脚出门。歪步而行。
　　玉女曰：蹑足出休门，闭鬼门，开人门。存心默念。
　　咒曰：
　　六甲九章，天圆地方。五行日月，运转如常。禹步持道，蚩尤避兵。青龙扶毂，白虎扶行。朱雀前引，玄武后随，辟除不祥，北斗诛伐，降福除殃。急急如玉女律令摄。
　　玉女曰：蹑步出生门，先闭鬼门，开人门，存心默念。
　　咒曰：
　　天乙之劫，变凶为吉。前虎后龙，左社右稷。寇贼伏慝，行者有喜，在途有益，阴虚扶助，所求皆吉。急急如律令摄。
　　玉女曰：上将军披头胱足，仗剑蹑足而去。如受持此法，庶人一般用之。
　　咒曰：
　　四纵五横，六甲六丁。蚩尤治道，蒙恬被兵。周游天下，还复往反，所有虎狼贼盗，一切恶毒，并赴吾魁罡之下，无动无作。急急如律令动。
　　左脚踏符勿语，书符亦不回顾，但行，大吉。
　　凡见贵人，左手心内书天字，求财合字，入学士字，入孝家呈字，入病家吉字，远行通字夜行魁字，入阵乾字，博戏赌钱乾字，入水过河土字。此法，背面而作，男左手内书字书符，女子右手心书符书字，勿语闭气书之。此法的有神验。
　　孙、吴、韩、白提将符录法。汉末三分，西蜀宰相诸葛武侯，施七擒七纵之衍，提此蛮王贼将，亦此法。
　　得不去，出感迷。速从斗口数之，为妙。凡作法，书符箓入失物处。此贼神，姓泉，名恙。形如人头，剪发露头眼目。似人面驴耳。行无足，膝着地，有尾，好着皂衣，性恶，左手执戟，右手擎钱物，喜杀人。被贼先杀伤，伤己身，如何解之，如小贼偷盗，诸般持法使用去捉之。用朱书符绢上，画贼形神像，即於失物处，或中庭西北斗下五方念咒，谨请东方青帝如青，南方赤帝如赤，西方白帝如白，北方黑帝如黑，中央黄帝如黄。
　　吾从天策神将，摄汝身，更便诸神持追捉。若不从，吾传汝身形，推入万丈火坑，送汝女阴都罗山，永不得受生，万劫世世受苦#1。吾口若神，吾口若圣，向束唾木摧折，向南唾火消灭，向西唾金刚鈌，向北唾水枯竭，向上唾天天柱倒，向下唾地地分裂，唾一贼万贼灭。急急如太上律令摄。
　　右於来日寅时，贼人自缚，立至门傍。要放便放，要捉便捉。
　　黄帝太一八门入式诀卷下竟
　　＃１『苦』字原误为『若』，据文义改。
　　
