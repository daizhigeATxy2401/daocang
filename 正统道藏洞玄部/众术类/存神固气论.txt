存神固气论
　　经名：存神固气论。一卷，不署撰人，疑出朴南宋时期。底本出处：《正统道藏》洞玄部众术类。
　　存神固气论
　　炉鼎地位
　　四象之始终，万物之化生，不离戊己鼎，火花戊己然，后能造物，故至人於金木相刑受气，与水火升降既济之问，有造化神物，使活而不毙，生生不穷之理。
　　阴阳颠倒
　　阴阳者，相求之物也，离火也，失水则燥，燥极所济在坎；坎水也，失火则冰，冰极所济在离，离宫受血藏铅，阳中有阴也，故不燥而清冻。坎宫受气藏汞，阴中有阳也，故不冰而温暖。离虽含铅，血动则火发化汞；坎虽含汞，气动则水生化铅。故知坎属水者，不知有汞气隐焉！．如离属火者，不知有铅血隐焉！．动化之际，铅汞自升降相求，至人於此有坎离颠倒之理。　　　　　　　　　　　　　　　　　　　　　　　　　　　　
　　阴阳老少
　　数过三十二，阴阳渐老矣！阳老则黑衰，必少阴而后济；阴老则血衰，必少阳而后济。老阴夺少阳，如坤之次有复也；老阳夺少阴，如乾之次有遘也。金木老阴阳也，相刑而生者，少阴阳也。人之乾坤为老，艮兑为少，不知造化之所谓老少者，有不一也。至於此有妙夺造化之意人。
　　水火相求
　　水遇火乃受气，受气则生而不竭，故不走；火遇水乃成形，成形则活而不灭，故不飞。方真水求真火，则阴多阳少，而化铅；方真火求真水，则阳多阴少而化汞。汞必求铅，故降而干坎；铅必求汞，故升而干离。升降之际，擒於戊己，相吞相恋而结化。至人於此，有住阴阳之和，还返添夺之妙理。
　　金木相刑
　　金不克木，木不受气，受气生火，乃火不克金，金不受气，受气乃生水。以金召金，故动而克木，以火召火，故动而克金。水火既生，以和召和，自相求而造物。至人於此，使炉中水火自相寻者，盖得修所生之至理。
　　五行还返
　　万物之理，归於母则根深蒂固，有长久之道；散於子，则花荣叶茂，有衰谢之理。子谢母衰者，五行之顺行也；长生久视者，五行之不顺行也。至人於中宫神物造化之际，造物既功，则子隐母腹，母含子胎，致龙出於火，虎生於水，有还返颠倒之理。
　　王气盛一袁
　　火初生，阳之王气也，水初生，阴之王气也。阳进不已，日中必吴，阴进不已，月盈必亏。王气渐衰，至人於此有炉中截王气之理，故如时之春，不至於秋，如日之升，不至於吴，如花之荣，不至於谢。
　　添进火候
　　精为气母，不能自运，所运在气；气为神母，不能自运，所运在神。此真铅所以生神火，神火所以伏真铅也。至人以神运气，自然气住而不飞；以气运精，自然精住而不走。三物不出鼎火，则开生门，离於鼎火，则归死户。至人所以传法不传火者，盖擒捉烹炼之际，斟酌添进，火候至神之能事，有不可致请也。
　　龙虎关轴
　　天地氤氲，故关轴先立於玄极，出纳斟酌，元气生生不穷，人方受铅汞於父母，关轴立矣！．元气因此物而生，此物托元
　　气而养，故一呼一吸，绵绵若存。既配金木，生神物，当服龙虎，纳元和，而助养之，自然胎气造化，生生不穷也。
　　情性动静
　　物理所不可逃者四：日生日心，日性日情。有生必有心，有心必有性，有性必有情。性则静定，情则感通，感通之际，二气必交。交於外则龙虎飞走，铅汞漏失；交於中则龙虎相随，铅汞内结，铅汞内结，气所生也。故气来入身谓之生，所以通生谓之道。至人以道御情，氤氲之际，能住玄胎，恍惚之中，能擒物象。所以有道合一，形神俱妙之功也。
　　身分色化
　　从色来者，由阴阳之中；从化来者，出阴阳之外。由阴阳者，有留形住世之理，故无用之中有用。有用者，必夺造化於阴阳，出阴阳者，有飞灵走性之道，故有为之中无为，无为者，方独超升於象外，进退之序，能炼色身而化形，乃能脱化身而化神果。无序而欲。顿超，理所未闻。
　　胎息真趣
　　世虽日胎从有气者结，气从有胎者息，然岂止神气不散，习息日久，而后成哉！是未达真趣，真趣天达，块然静处，积习於空寂中，则终身没世，不免为一耽睡汉而已。於养丹结胎，却日住年则远矣！．且生化之理，独阳不生，独阴不成，至人谓养圣胎求出路，坎离铅汞不相孤，苟非龙虎交遘，立关轴於玄极，谁能住元和而息胎乎？
　　寂灭无为
　　灰既死，木既槁，火木无所托；块虽聚，尘虽积，则金水无由生，四象无由施，则丹药为弃物，炉鼎为虚器。盖不能住不死之玄胎，故沉於寂灭，不能夺造化之神机，故泥於顽空。至人既见五贼而昌，则乘火龙，跨金虎，宇宙在手，万化生身，终於形神俱化，而游无上之妙。曷尝论空寂，止枯槁，而与尘块共灭哉!
　　形神俱妙法
　　内而求之，性则心也，命则肾也。知道者，以性复命，以肾交心，五气交感，一归戊己。魏真君所谓三五一者，正为此也。然则《 易》 谓之三五一，五行颠倒，火生木，水生金。以生数推之，水一金四，五也；火二木三，五也；土数亦五，是为三五。萃而一，故日三五一，《黄庭经》 云：五行相推大归一，以是观之，魏君之意，岂不昭昭乎？学者悟此，则呼吸之义可明，而阳光之精可见矣！阳光之精，即丹砂也，丹砂即大药也。自古修性命者，莫不由大药而获度世也。然知性而不知命，则执空而无变化，故锺离先生云：柢修真性不修丹，久后多应变化难。知命而不知性，则形黑无宰，故茅真君曰：但明行气王，便是得仙人。则知性与命，独修则不成。欲修性者，必以道全其神；欲修命者，必以术延其形。道术相符，则性命会合矣！．故《太平经》 云：神以道全，形以术延。以可证也。遇之者未可便修，必周览古今神仙经书歌诀，以明之义无不通，然后可以绝疑。
　　中源篇
　　尝读《 阴符经太公注》 云：金丹之术百数，其要在神水华池。未晓真诠，因游太山，见儒士吟天地何廓清，阴阳道可成，华池与神水，全在虎龙精。即叩之，姓朴字元龟，云：花从何处生，绿叶间红窠，谁人将色染，争如造化柔何。未悟。朴又云：石何坚兮水何坚柔相磨谁肯修，石性土兮水润流，焉知嫩盖之好求。又华者花也，花者化也，化由火也．、池者水也，乃水火之候，水火是日月之流澈，能生成万物，为世问至灵。万物自负阴而抱阳以成，人花从何生？从何结？承阴布。枝，抱阳结实，实中有仁，留种成孕。亦如人性情在母腹中，渐成人身也。金丹应日月之玄象，成万物之根本，龙虎之起伏，水火之交运，四时之节候，即可长生。又云：铅即青龙，为道之祖，汞即白虎，为道之宗。修之合神合圣，即非人问之铅汞。但识根元，汞生於砂，金产於铅，此道上合天心，下合地理，中合人精，变化莫测。
　　存神固气论竟
　　
