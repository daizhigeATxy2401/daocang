太上赤文洞神三箓
　　经名：太上赤文洞神三箓。齐梁陶弘景集，唐李淳风注。一卷。底本出处；《正统道藏》洞玄部众术类。
　　太上赤文洞神三箓
　　梁贞白先生集
　　唐太史令李淳风注
　　隐居先生曰：线者，本曰赤文洞神式，别出为三本。此书於葛鲍未，题有所受人汉中，曰：吾今以众所传者，证之为一篇，而遂题本称於予前，故具名众也。中有两字讹两，存之。予在里村时，有好事郭君，喻示于余。此本青廉泥丹书，齐梁时字也，古朴而符篆精妙，未有岁载之题，而不详时代。曾授与故人道士张乔，张乔云：试之大验。余为故人惜心，岂徒然也。因为校之于前。贞观六年，岁在壬子辰月序。
　　三箓篇上，周易内文，三甲处，谈周易内文，具八极圣祖名，上字妙行符。昔伏羲传与神农；神农传，由知五谷之播种，辨别百药之良，得济生民。后线图得之，为颛师；周公得之，以明易道；太公得之，以阴谋佐武成王灭纣；孔子得之，遂洞幽微，以赞易道。此文古本，如之法出，户中尧未必知传授者崇之，其后管夷吾、孙膑等，皆相传；范蠡、张良亦尔。又曰：膑是白龟之精，位相禀荣武之气。元有此句，未详。扬誓方仲论上官弼，此皆元本有之，验其人未之见。其法曰：神人言曰《太平经》称神人、真人，每日持诵咒，不忌州切诸物，俱诵咒四十九日，其神自来厅宫，厅宫者耳边是也。道说一切人间万事也。所报耳边善恶吉凶，莫不预言。若斗战、强弱、胜败、存亡，或被盗不知主者。若捕捉奴婢进叛人来之意。若何所向之方，求谋利益干贵进荣。凡百所为举无漏也。更进未知其成否也，但存神即至也。天下大事，国家休祥，利禄名位，千载已前，未来之事，皆通晓也。诵咒满十万褊，若问其事，即得。其两神身着道服，令人心语。笑问之，一一皆语。若心欲所求，先诵咒七褊，其神便来厅宫前。其人来意，一一预知。其神一个着绿衣，在左耳报事；一个紫罗衣，在右耳边报事。其神常随人行，但问急意便急，报急唤急，至无不知者也。
　　八卦内吉凶应录
　　咒曰：
　　□□□□□□□□勑煞摄。
　　其神乃日月之精，宜子丑阴阳日使之。但取六甲头日，朱书此符，烧灰以清水调之，诵前咒二百二十遍，以符灰水入两耳、目鼻及口，各七点，之余者，服之讫，再书此符，依前咒诵四十九遍，然后带之，即见神验。
　　呼遣差此指挥罡若遣报起罡，六十日却值六甲子日，烧灰点之，即书符带之，周而复始。至心存想，不住烧香，无不神效，焚香度符，念咒七徧咒曰：
　　愿豆炉共李鬼，要千虚万圣，合通天地户。
　　此咒祭时，以念咒七遍，每遇甲子日为首，却甲子日受符，至满六十甲子，并用鹿脯、羊肝食祭之如无鹿脯，以羊脯代之，祭后祭物自食。此法不可轻泄秘之。
　　东方震符
　　其神青衣，头带青冠，如女子之形，若有疑问，告人吉凶。天日未出时，以井花水向震地服符五道。
　　东方艮符
　　其神黑衣冠，以井花水，卯时向艮地服符五道，神人对面言语，此符大验。
　　东方巽符
　　其神青头冠，如女子之形，大小同服，令东巽，来告人吉凶。用井花水服符五道向巽地，服自然心开意悟。
　　南方离符
　　其神赤衣，如持女子之形，精心修，其神自来言语。卯时向离地，以井水服符五道。
　　西北乾符
　　其神黑衣，如男子之形，卯时向乾地服符五道，以井花水服下，其神便来。
　　西南坤符
　　其神黄衣冠，如老母之形，卯时向坤用井花水服之符三道，其神自来共语，大有神验。
　　西北兑符
　　其神白衣冠，如女子之形，能知吉凶日月，追逃亡、遣盗、溺死、兵死、虎狼死、目明、耳听、先知名字，用井花水向兑服符五道。
　　北方坎符
　　其神着黑衣，卯时向北方，以井花水吞符五道，即得神通精爽灵验矣。
　　凡修持，逢七七日夜，面北焚香，点七星灯，礼拜合念前，咒二遍。二七日至七七日，任意使，皆如念。不用书读之，请勿传下士，其行时，切要坚心净意虔诚，如轻弗敬怠慢者，堕七祖及自身。
　　祖师入夜梦游诸境玉女迷魂法
　　第一，试法门。令小儿睡，先念咒，二曰不动，尊圣摄，以黑纸上迭了，令小孩儿口咬之，二帛蒙头，先取睡卧二口气，念咒曰：
　　追四大神将，勾迷魂玉女。念毕，吹睡小儿口内，以两手大拇指去睡人三思台上分捻。又其人自睡，又取五方气吹在身上，如二碗茶问，自端坐念：不动尊圣摄去寻之见了。再念：追四大神将，勾玉女迷魂，吾唤速来归。唤小名，起来。
　　第二，去家梦。咒曰：
　　唵比哩庠去摄。
　　第三，去遣人梦。咒曰：
　　摛伦叱杀卑摄。
　　第四，过河筏梦。咒曰：
　　云应感通护法摄。
　　第五，观山境梦。咒曰：
　　叱威武大将勑煞摄。
　　第六，入阴人梦。咒曰：
　　勾四大神将勾府命闭气摄。
　　第七，入阳人梦。咒曰：
　　牒勾神将枢摄。
　　第八，令人游云梦。咒曰：
　　九天蓬变大将魂摄。
　　第九，令人游家梦。咒曰：
　　护身主人二神不远摄。
　　第十，令人洗眼见鬼神梦。曰：
　　勾神遣鬼参差摄。
　　第十一，令人游九霄梦。曰：
　　开通力士传神摄。
　　第十二，一切去者随意梦。曰：
　　煞神受受玉女还魂梦摄。
　　右书符，念咒洁冷密室内，集神面北端坐，想北斗七星覆顶上，玄武现，龟蛇入口内，不出气，书了吹在纸上，用新笔朱砂书之。如与人，仍於咒上任意别书符二道，盖之。至夜，香上度过，灯上烧灰，香水吞下，自身独寐，而可应。
　　凡授，逢七日夜，焚香点七星灯礼拜，各念咒二褊，加至七七日，任意使用。如背念，得甚秘；行持，切要坚心。如有轻慢，弗应也。
　　直头法
　　右以五方印朱书，烧灰，下在温水内，念，五方咒及天地诸圣咒毕，水洗头目直。
　　赶影法
　　右用净纸五张，下五方印按在身上，念五方咒及诸圣咒，念水咒，结水印，月影中赶十步无影。
　　把火烧锁法
　　左手结火印，右手结木印，先念木咒，后念火咒，右手小指地上书火字，右手描火印，其锁自开。
　　扶月明法
　　右用五方印安考老内，夜至二更，将考老出门行十步，侧考老，裹念五方咒及诸圣咒，后取五方印考老，挟入房内倾下，满屋皆明也。
　　起身法
　　右五方印帖在两脚心，念诸圣咒，结五方印，自觉身轻，随风便起，可高百尺。
　　渡津法
　　凡遇河津，用土印安在脚心下，念土咒及诸圣咒，便入水中，如行大路，其水不觉便过了。
　　慧眼法
　　右五方印，灯上烧灰，用井花水二斗二升灰水内，左手结火印，念诸圣咒并火现，右手搅水三匝，用水洗眼目，见影界。
　　隐身法
　　右用五方印按在身上，或於头上，念诸圣咒，入众人内，令人皆不见。或观财物，不得贪心。
　　缩地法
　　右五方印安在脚心上，念诸圣咒，日行千里。
　　真净法
　　右用五方印烧灰，用东流水服之，念诸圣咒及五方咒，若五七日，不阙缩尽永离欲。
　　出神法
　　以八节日朱书五方神印，净香调印烧灰，净室中服之，端坐念诸圣咒，念木咒，结木印出四方东西皆同。
　　五假法
　　木假，用木印按在身上，念诸圣咒及头上念木睨，结木印於林木中，与木同体，众人不见，谓之木假。
　　火假，用火印按在身上，念诸圣咒，念火咒，结火印，与火无异，入火不焦，倚草木便生烟焰，谓之火假。
　　金假，用金印按在身上，念诸圣咒及金咒，结金印，刀剑不惧避，谓之金假。
　　水假，用水印按在身上，念诸圣咒及水咒，结水印，与水同体，不能沉溺，谓之水假。
　　土假，用土印按在身上，念诸圣咒及土咒，结土印，与土同体，对目不见，谓之土假。
　　尸假法
　　右以五方印拈定烧灰，香水调服七日，每日早晨念诸圣咒七七褊，念五方神咒，结五方神印，第七日便死，或死十年不碍。
　　五方圆光法
　　用五方印烧灰调服之，每月二日早晨日未出时，念诸圣咒及五方神咒，结五方印，口中出五色圆光，察未来之事。
　　一切类用纸便活法
　　以五方印用香面焙乾后，剪刀铰为诸物形状，念五方神咒及诸圣咒，及水印烧灰，井花水一升，念水咒，结水印，用水洒之，诸物随水变化大禁焉耳。
　　腊月开花法
　　以杏桃树火印、水印，用新汲水二斗二升浇树，念水、火、土咒，应时开花。
　　种麦法
　　用小麦一升，地长阔五十步作畦子，以五方印烧灰，井花水二升，念诸圣咒及五方神咒，各念七徧，水浸麦子。每月八日酉时种下，戌时生苗，寅时用五方神印浇徧，至辰时又浇，巳时秀穗，午时黄熟收之，得麦五升五合，念火咒讫服之，十日不思量早食，可以延年，此是绝食之法。
　　种粟法
　　用粟米半升，地长阔五十二步，木印烧灰，井花水调浇，至申酉时苗生，戌时秀，子时收。净室中打候子，乾二日，半升煎粥食，令人不老。
　　求雨法
　　以五方印埋於地上，念诸圣咒及水咒，结水印，其雨便下雾霜；要住，结火印，念火咒，即住。
　　化风法
　　以土印埋於巽地上，念诸圣咒及土咒，结土印，立便倒树摧山大风；要住，结木印，念木咒，风即止。
　　生肉髻法
　　以五方印烧灰，香水调服五七日，每日念诸圣咒，头生肉髻，身似琉璃，五十二相便为异样之身，二符后咒之，先叩齿五通，多益善。呼办咒之，有急又存呼之救助。咒水与病人吃，风不动，水不浸，邪魔立起。真元始天尊合受玉皇上帝勑，合受玉皇上帝动，老君劝，千百祥令。
　　咒笔书符法
　　黑杀神王力笔下万鬼，悉咒七徧毕，喷上，然后书之，别书符，与病人吃。
　　咒水自吃法
　　清清冷冷，龙虎成形，不饥不渴，吾受长生。急急如律令勑。
　　咒果子与病人法先叩齿七徧，咒曰：
　　长真降成，万病不侵，急急如律令。念咒五徧。
　　行持法式
　　夜半子时，静室中用剑二口，画地二丈三尺，桑柴灰为界，柳枝四十九茎，灯七盏，香炉七，个琴二张，弓一张，箭二只，笔砚二付，新· 毡二领，长五尺，白粥一碗，果子及时着五七个，净水二椀，各依位铺设了，启请
　　元始天尊乘光降临於位就座，
　　北极大帝乘光下降於位就座，
　　东方甲乙岁德星君，
　　南方丙丁荧惑星君，
　　西方庚辛太白星君，
　　北方壬癸辰星真君，
　　中央戊己镇星君。
　　谨具某家某人年甲姓氏，清净戒於今月某日，设坛。谨献上香荼、祭物，咒曰：天得一清，地得一宁，我得一灵。天覆地载，日月照我，五光助我，五星申我。急呼急至急急如律令。
　　结印法
　　天字印，两手中指端箔天指中节文上。
　　地字印，两脚蹉十字。
　　木字印，两手大指端箔震宫，东方取气五口。
　　火字印，两手大指拾离宫，南方取气三口。
　　金字印，两手大指箔兑宫，西方取气二口。
　　水字印，两手大指箔坎宫，北方取气二口。
　　土字印，两手大指箔中宫，取炁五口。 
　　结印法各张势，然后念咒：此是一切圣众。说此偈，一一用事，无不应验矣。
　　五方诸圣咒
　　木咒：囊谟三满多，没驮喃揲啰嘢娑嚩贺。
　　火咒：囊谟三满多，没驮喃嘢娑嚩贺。
　　金咒：囊谟三满多，没驮喃嚩噜弯嘢娑嚩贺。
　　土咒：囊谟三满多，没驮喃钵啰钵尾野娑嚩贺。
　　水咒：囊模三满多，没驮喃吽嘢娑嘢贺。
　　右印，用龙惊，枣木刊印，各方二寸二分。
　　五方神咒
　　木咤勑东方大金顶自在轮王，
　　火咤勑唵南方大金顶自在轮王，
　　水咤勑北方大金顶自在输王，
　　金咤勑唵西方大金顶自在输王，
　　土咤勑唵中央大金顶自在轮王。如有贤哲者，得受传；薄德者，殃及九祖及连本身。
　　礼敬法
　　从正月初一日、一一月初二日、三月初三日、四月初四日、五月初五日、六月初六日、七月初七日、八月初八日、九月初九日、十月初十日、十一月十一日、十二月十二日。
　　右法，凡行持之士，须择净室，晨夕勤奉香火，如遇已上月日，皆宜祭祝。虔心敬礼，周而复始，不可始勤终怠，务在精专，行之，无不怂矣。其设坛铺陈，已迷椅前。
　　太上玄妙千金箓
　　凡用正，月一日及七日、三月三日、五月五日、七月七日、九月十五日、八节日，皆一般每遇祭时，先吃十二时符，便书粥符一道，烧灰，砚瓦中磨散，吹后书符。
　　此十二符，烧灰为九，每日早晨水服之。如受法时，星像同，用净席一领。如无扫净地上，一般用香、灯、茶酒各三盏，果子等随意，面北书符。
　　一都线符，二纳真符，三天甲符，四地甲符，五人甲符，六通目符，面北焚香，谨请太上元皇妙道真君、九天都仙仆射、九天使者、左青龙、右白虎、前朱雀、后玄武，愿祈匡济之恩，赐臣所求如意。某清斋洁净，焚香浇酒，正立躬身，谨请北斗真君、紫微夫人、东王公、西王母、河伯、雨师、十二宫神、六甲都卿、直符使者，使臣如意，可堪受符。又请东方青帝驾於青龙，南方赤帝驾於赤龙，西方白帝驾於白龙，北方黑帝驾於黑龙，中央黄帝驾於黄龙，五方五帝各降神虚之气，驾五龙各请就位，愿赴坛领纳，使臣如意。上香再请东方青帝青龙，南方赤帝赤龙，西方白帝白龙，北方黑帝黑龙，中央黄帝黄龙，各当降神虚之气，入臣身中；五星天象正气，入臣身中；使臣魂魄万邪不入，诸恶不伤，神鬼吾使所昌者昌。河伯使官、直符真官、乘法治官、十二神官、上下五甲、风伯、雨师，并降神虚之气，入臣身中，道德通灵，当暑无暑，当寒无寒，饥即得饱，危即得安，行符神验。急急如律令摄。
　　再祝曰：
　　谨告诸神，酒礼微薄，不堪供献，愿赐宥之，各将本部神，愿纳之。再拜，讫取酒自饮，余者送东流水中，取都箓符、三甲符吞之。后将纳真符，青袋盛之，於头髻中带之。通目符烧灰，调水澄清，洗眼，即得见土神说话耳。闻鬼神言语，长在人身。祭后，当送之。
　　都录符第一
　　凡用符，先一日朱书符，作九子吞之。祭法，正月七日、三月三日、五月五日、七月七日、八月十五日、九月九日，夜静星象全书符，烧香念咒曰：
　　天罡游历，日月星都，符焚气伏，九精度君勑，众符但但但成，营卫臣身，常为资帛。急急如律令摄。
　　纳真符
　　北斗下书此符，凡书符，先念咒毕，朱书符，称名於年月日时，咒曰：
　　轩辕夫人，性好洁净，希於妙道，谨行天符，摄神收鬼，天神佑我，地神载我，日月照我，天神护我，河伯度我，众邪伏我，真神卫我。急急如律令摄。
　　通目符第三
　　青袋盛之，於髻上带之。此符遇八节日书之，通耳目，与鬼神语话。朱书，烧灰淋水，洗眼，饮之。即时，与鬼神说话。此符，请神后烧。如书此符，先焚香念咒曰：
　　日是我父，月是我母，五星是我兄，吾令摄伏诸鬼神。急急如律令。
　　天甲符第四
　　天甲符，姓清，字文公，知天上星辰变运往复度数，能投星月，使人见形。如人身家天蛇形，如龙脚如牛，四足着履，此神令人多喜。要见神，於诤室中，香果酒脯，子时书符於白素上，广五寸书符，青袋盛之，於髻之中。先念咒曰：
　　阴阳和合，万事皆从。行符使者，逐我西东。急急如律令。
　　地甲符第五
　　地甲符者，天下伏尸，埋藏财宝物及坟墓，并皆知之。此神姓浊，字武公，形如女子身，着布衣露头，乘青龙，初见人多喜。此符朱书，喝三声，其神即至。咒曰：
　　温温阳阳，地柔天刚。吾当问请，吉凶审详。急急如太上律令。
　　人甲符第六
　　人甲符，姓金，名化，形如女人，赤青半阳，身着赤衣，乘亦马，面如人，伏纵二人各执牟梨，面白一目，无鼻，能知人家奴婢逃亡甚处；又如父子相离多年。如问事，便知去处。朱书此符，於头髻中带，思念神名，须臾悉至。初祭此符，用酒脯，已后不用。
　　伍符是行病符第七
　　此符是北斗之君使者，常巡察世闲。有咒诅为恶逆者，与其病人喊算除年。但人家卒息疮尰、眼盲一切病患，并是此神治。如梦安乐，以香茶饼祭之，使诸鬼神不敢行，病即得安乐。此神形如女子，着黑衣，曲腰持梨，乘驴。姓专，名恶吉。又一名，恶保。此符朱书，放息人头边，立愈。如病人再发，用墨书之，安电中其人名字，於符下火烧，亦不发。咒曰：,
　　北君使者，当来乘神驴来临病者，释放病者之罪。急急如律令。
　　帝策符第八
　　帝策符，常使之。其神姓刘，名可思一树名常飞行，能知人间祸福，吉凶玄妙之事。身着天衣，冠华冠，乘云行，能知风雨、岁丰、时分。朱书此符，青袋盛之，胸前衣襟中。自后但有思念，神符即至，便如亲目见问，其神言道其吉凶。咒曰：
　　日是我父，月是我母，明星是我兄，太乙是朋友。急急如律令。
　　此是九天使者，好人长生能学者。先书都录符、通目符、三甲符，然后可书此符，为人所求之事，自然成。上士克果，上仙飞腾。中士成之，得为地仙。下士修之，得为地官、禄位之职品。
　　旷野符
　　右人家忘失坟冢。朱书此符，亡人名姓符下，闭目念咒曰：
　　幽幽杳杳，吾符诀。急急如律令。
　　咒毕开眼，其鬼即至。问坟冢何处，其鬼自道。此是招神符，又名勘合符。
　　此符并是华山洞内石壁刻之上，令人书之，志心谨慎，主收一切鬼神。朱书。如到人家问事家亲，并门神，并鳌神，悉来前，立道其吉凶，皆知姓名、住处、根因。
　　太上赤文洞神三箓竟
　　
