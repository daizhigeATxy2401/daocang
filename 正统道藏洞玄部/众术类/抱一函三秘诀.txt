抱一函三秘诀
　　经名：抱一函三秘诀。元金月岩编、黄公望传。一卷。底本出处：《正统道藏》洞玄部众街类。
　　抱一函三秘诀
　　伏羲先天始画之图
　　右法乾至震左旋，坤至巽右转，象先天盘屈之状。天地定位，山泽通炁，雷风相搏，水火不相射。乾坤定位乎上下，为之大冶；坎离位乎中间，为之化机。乾一阳曰性也，谓之阳晶，一曰天魂，喻为银矿，是一炁三本也。谓之元神，受胎之后藏於坤宫，所谓藏於亥，发於壬，生於子，旺於癸，因一炁化归中宫，而为丹母者也。
　　明人身受胎之后
　　父母媾精之后，先天一炁感会而生，此乃倏忽感附者，谓之性，藏在坤宫两肾中。夫人受胎之初，继种於斯，非父母精血所结之物也。学者宜深明之，无质而有炁，乃我之本来面目。故未生之前，谓之阴金，是谓金母，又曰金妃，金本阳物，以其未形，在於混沌之中，故曰阴金。以此见阴阳迭互相生之理是也。已生之后，谓之阳铅，以物理质之，铅未结坑胎之中，先受天地自然灵秀之炁，而生银钟，其银钟受灵炁而有，及至镜成黑铅便结。如人未生父母之前，有空炁金胎，故曰本来真种。比如灵秀之炁，结为铅镜是也。父母结朴成形，本来真性寄种其中，故以性为真铅也。铅者为五金之母，天地万汇，未有不因铅炁而能产者也。《道经》曰：有名万物之母是也。故真一子曰：径指天地之灵根，将为药祖；明视阴阳之圣母，作用丹基者，此也。乃天地始姤之精，亦谓之流晶，亦曰地魄。在五行属水，所谓天一生水者此也。既属水而曰阳铅者，盖其水有金属阳。故曰阴阳圣母，以此见铅银互生之理。此理与前流金之理，名殊义同，当详味之，可以见造化之精也。是为一炁之源，谓之元精金母居坤宫，因妙用发生之炁，随阳炁上升。《龙虎经》曰：金火当直事是也。金者，阴胎。火者，阳炁，乾一阳交坤为震，二阳交坤为坎，三阳交坤为艮。坤一阴交乾为巽，二阴交乾为离，三阴交乾为兑。故丹经以六虚生坎、离、坤、震、兑、乾、巽、艮，坎离生乎其中，用震巽为门，是阴阳起伏之义也。
　　文王后天八卦之图
　　右法河图之数，九宫之义亦本乎五十五数，而不用十也。盖寄用为五，则十在其中矣。十数，终也。物不可终穷，故虚之也。纵横十五，乃坎离之象也。
　　赞曰
　　戴九履一，肘分三七。肩横二四，膝底六八。五为腹肠，是名中黄。婴儿端坐，统摄八方。纵横十五，妙不可量。
　　明人身受胎之始
　　先天空炁金胎者，乃虚无自然之体，纯粹真一之精。父母未媾之前，此物与混洞同体，《道经》曰：无名天地之始是也。因父母姤精之始，灵炁倏然感附，强名曰神。此炁方於母胎之中，飞潜未形，至於精血凝结，则运归中宫，谓之丹母，收敛铅汞而为圣质，所谓丹之枢纽也。些一事同出而异名，非二物切宜审之。
　　明神室
　　神室者，丹之所由，斯而修也。《龙虎经》曰：神室者，丹之枢纽。夫人之一身，脏腑窒塞，无些缝罅，惟神室空虚，方寸如室之空能容人，如器之空能容物。故《道经》曰：凿户牖以为室，当其无，有室之用。埏坛以为器，当其无，有器之用。是故天地万物皆有神室。天地以虚无为神室，万物以胞胎为神室，有如人之投胎，非神室所受何以能然人之老者死，盖神无所托，而衰败者若无所居，何以为生，故修丹以体认神室最为上要。夫人以髓海为天，精房为地，阴阳二炁升降行乎其中矣。其神室在天地之中，上有黄庭，下有关元。经云：上下釜是也。其中谓之神室，如修炼金液还丹者，先存神室中，乃本来之性，故谓之铅。夫存神室中，便须忘也。谓先存后亡如是曰静。存自己本来在乎神室，谓之本也。物来财意动阴生，如是不静则本者也其或以避物诱，全动不意但只专守一物，物来则应，此乃守神之法也。若夫诸线顿息，万虑顿忘，物来不应，虽曰静定，奈何属阴，此乃枯坐禅伯之流也。如斯二者，二有一无，俱是第二义。《道经》曰：常无欲以观其妙，常有欲以观其徼。释经云：人被物转，若能转物，即同如来，此乃神室之用。或曰：如来则禅伯之流，何同为神室之用？答曰：有如释迦达摩普化者，岂非金液还丹之道欤，普化谓临济小厮儿，只具一双眼，岂非临济，只得其性宗者乎。前云：先存后亡，物来则应，物便归源也。其不自见而得常应常静，不被物诱，卓然圆明，作大丹之体用，如神室泰定，则采二炁为大丹之药，当刻漏分明，时晷无差也。
　　明刻漏
　　夫刻漏者以身准，则天地之时晷，神定炁和，内外符合，神昏炁躁，则时晷差互。日有十二时，以壬癸艮、甲乙巽、丙丁坤、申辛乾统之，合二十四炁，是为一年之侯。则采取之功不为小矣。一日百刻，分为十二时之内，然天地之中，万汇长育，在於甲庚壬丙，初交之际，过此则已。修真之士，日以甲庚二时，夺取天地发生之灵炁，谓之采药。盖此二时，以应月之上下弦，阴阳中分之候，如年春秋之分也。当以鼻息准测，子时左通，丑时右通，以后十时亦然。於亥子中间，寅卯中间，巳午中间，申酉中间，阴阳俱通，此乃甲庚丙壬之要也。子午乃进退之门，卯酉乃出入之户，寅申乃起伏之兆，六辰为六丹之用也。寅为阳起之候，欲於甲时采药，先於寅末坐定，谨存神於室中，所存者乃一炁之首，五行万汇从斯而生，谓之鼎中铅也，亦水也，性也。性命成形，阳炁乃藏於亥，发於壬，生於子，旺於癸者也。子时从而上升，自肾中出丹田、炁海、黄庭、神室，是为先天之炁，此乃天地始判之炁也。伺其申时，鼻息俱通，用起阳火之法，闭天厨息之窍，神炁相包於室中，上若不透，下亦不泄，真炁重蒸，渐见天信，天信之说在后，至卯则止，过此后天之炁不中采也。阴气自午时於髓海中生，下降从阳关至双关，申为阳伏之候，欲於庚时采药，先於申末坐定，一如寅时存守，伺其鼻息俱通则庚矣。其炁至双关，用温水法下闭二窍，乃便溺之所，其炁从鹊桥直入神室，与神相抱，此乃龙虎始姤之精也。至酉则止，若炁过双关，则为后天之炁，不中采矣。下若不泄，上亦不透，神炁相合，万物交通，万神为一神，万炁为一炁。故经云：观天之道，执天之行尽矣。又曰：九窍之邪，在乎三要。九窍者，上七窍，下二窍。三要者，则上不透，下不泄，中不动，不透不泄已见此篇，不动之要乃前篇，应物归源是矣。如是则天信可见，神明自来，天信至者，初则身体流畅，次后贯通，可知其炁熏蒸，忽然真神化生，虚室生白，神明可见矣。若遇此境，慎勿惊疑，但存神室中，则自归也。如是谓之追二炁於黄道，会三性於元宫，攒簇五行，合和四象，方谓药物就矣。若时晷差忒，虽采取之如耕者，失时安能成宝。《书》曰：敬授人时。《孟子》曰：勿夺其时，此其要也。其可忽诸。
　　明五行采取其药
　　夫父母精血相包，自己本来相合而成性命。故父母精血成形者命，自己本者性，是曰性中者神，形生者曰炁，炁结者日精，精炁神三者，育三才而成质。凡人善修摄则神住，神住则炁住，炁住则精住，三者住则形全。或有一衰，三者俱丧。诗曰：精养灵根，炁养神，此真真外更无真。神仙不肯分明说，说得分明笑杀人。诀曰：先存先天真一元神於室中，为戊土，是曰阳土，乃性也。真铅之化，次运妙用，发生之炁，入室中为己上，是曰阴土，亦名黄婆乃情也。砂汞之化盖阴阳互生，相感而为情。夫元炁藏於坤宫，从而发生，则金胎继踵於斯，亦化生而上腾坤宫者，亦名铅精之房。经云：金火者，金者，金胎。火者，发生阳炁。真铅也。丹术着明，莫大乎金火。故此炁推运变化，归乎中宫，是名曰砂。为木，阳炁到髓海，极而生阴，名曰砂中抽汞为火。经曰：变化为砂汞。砂汞者，金水之二用，缘砂汞乃阴阳也。甲时三阳用事，炁升为砂，谓之金半斤。庚时三阴用事，炁降为汞，谓之水半斤，合二八之数，变化室中而成大丹。乃砂汞合体，投铅成银，是为五行全矣。斯谓之一炁之根也。谓之元炁，然金水同宗，坎流於戊，木火同宗，虽就於己。张真人曰：离坎若还无戊己，虽含四象不成丹。只缘彼此、怀真土，遂使金丹有还返。如达斯理，是谓药子矣。
　　天地五十五数图
　　天一地二，天三地四，天五地六，天七地八，天九地十，凡天地之数，五十有五。
　　天地生数成数图
　　生成图说
　　此明天一地自然之数，水火木金土，二二五七九，乃生数奇也。二四六八十，乃成数偶也。以地六居北，积坎阴正炁为铅，以天七返南住离宫为汞，以地八居东处震宫为砂，以天九还西居兑方为金，以地十成中宫，作万物生成之妙，而为丹也。
　　造化生成之数
　　十位全数十仟？八卦生於此。三、五、七、、九，天数二十有五。二、四、六、八、十，地数三十，总而言之五十有五。大衍之数，五十者去五为五行之本，其用四十有九者，又去一象太极之不动也。
　　成除造化之图
　　已上先除一二三四五，乃水火木金土，又除一二三四五，乃除为五行之本也。剩五五二十五为五行之根，真土见也。此二十五者，象一三五七九之阳数也。只见戊土，复将根数五三十五又除一二三四五，方见还丹之体用也。
　　五行颠倒之图　　　　　
　　坎离互用之图
　　炁数物理体用论
　　炁之兆财数之始，万物由是有焉。经曰：道生一者，杀之元炁之初。○圆之财为炁 伸之则为数。圆之与伸；形异而理一、固非二物、是谓同出而异名也。凡数一在其中，凡物炁在其内，故一与一为二，一与二为三，一与三为四，一与四为五，此五者数之生也。一与五为六，一与六为七，一与七为八，一与八为九，一与九为十，此五者数之成也。炁分阴阳，数有奇偶。阴阳奇偶，万物生焉。故曰：天一地二，天三地四，天五地六，天七地八，天九地十，自一之五，万物之本。本者，生生无穷。自六之十，万物之根。根者，返还复命，是以生成互用，根本相生，故天一乘以地六，地二乘以天七，天三乘以地八，地四乘以天九，天五乘以地十，总而计之，五十有五，天数得之二十五以生，地数得之三十以成，衍而伸之，无有终极，是谓生生无穷之理。复以归根复命之道，天一水也，地二火也，天三木也，地四金也，天五土也，谓之五行，乃虚化神而有形生，生不穷也。然相凌相克，后者成则前者化矣。地六铅也，天七汞也，地八砂也，天九金也，地十丹也。谓之五物，乃形还虚而还元，归根复命也。故相养相成，形虽化迁而性无革变矣。是故铅者，五金之母，炁之祖数之元。或曰：铅者既为五金之母，炁之祖数之元，何不曰天一土铅，而曰天一生水者何也？答曰：所谓天一生水者，天一之前，是何物而生也？且人有形，由神而生形，着之后，神在其中。如果核之仁本，因仁而有，本立之后，仁在实中。物物皆然，何疑之有。铅炁为汞，汞结为砂，砂能化宝，宝结为丹，丹者万物复性之初，返本还源。故曰：金归性初，始称还丹，且炁流为汞，汞结为砂，砂能化宝，宝乃为丹，在物可知理数，理数之间可以知神。天一地六，铅也，铅性也。天一继地六为汞者，如性之藏物，为情也。铅为性汞，为情，此理也。七者一数之元，有六存焉。是汞化铅而生矣。此数也，地二继天七为砂者，明砂因汞而结也。犹情因性而有之理。以八去一，有七存焉，岂非汞乎。天九继地八，曰金者明宝，由砂而化也。乃情返性，复之理，以九去一者，八数存焉，是曰砂也。地十曰丹者，返本还元，是谓金来归性初，始得称还丹，以十去一而九，数存焉，非金而何，故曰：凡数一在其中，凡物炁在其内。炁数既若此物，理可得而知，有如铅中银者，犹性中之真神也。铅因银钟而生银，返出於铅中性，因灵炁而有真神，返在性内，亦如一在数中，炁在物内者也。所谓母隐子胎，儿产母腹是也。以此可见阴阳之生也，金铅返还之理法，日依时存神室中，名曰真铅，以妙用发生之炁，逼逐感化而为药物，是谓砂汞乃情也。经曰：炼银於铅，神物自生，银者金晶铅色，北灵水者道枢。阴阳之始，此其所以为丹之本。张真人曰：黑中有白为丹母，雄裹怀雌是圣胎。又曰：金鼎欲留朱裹汞，玉池先下水中银。又曰：咽津纳炁是人行，有药方能造化生。炉内若无真种子，犹如猛火煮空铛。故曰：知其白，守其黑。知其雄，守其雌。此言大丹药物之体也。砂中汞者，阳中阴也。名曰汞液，谓之阳砂阴汞。故经曰：离从坎下发，汞在水中居。夫砂者，汞也。是发生之炁。 自子时於坤宫上腾。《龙虎经》曰：穷微以尽化，阳动则阴消。又曰：金晶一化，青龙受符是也。申时至於神室，以法追之入室，则经所谓当斯之时，神室炼其精，金火相运推是也。炁感铅而为砂， 名曰龙虎交姤，亦名金半斤，亦曰炼铅则阳龙上升。故经曰：阴阳混交接，精液包元炁，万象凭虚生，感化各有类。丹之灵迹长生，莫不由自也。张真人曰：甘露降时天地合，五行全处坎离交者此也。已时至乾宫，《龙虎经》所谓阳文毕於巳是矣。阳极生阴，谓之砂中抽汞，汞者水也，亦名姹女，亦名流珠，乃妙用发生之炁，至午阳极生阴也。 故曰汞在髓海中。《龙虎经》曰：正阴发离午，又曰赤水流为汞。姹女弄呜铛，月盈自合亏，十六转将减是也。其汞庚时以法追之入室，谓之汞投铅，象 ，亦名水半斤，亦曰成宝，亦曰白金白银，水晶即阴虎下降，又曰阴归阳室，亦白两凑玄关。故经曰：元君始炼汞，神室含洞虚。玄白生金公，巍巍建始初。冠三五以相守，飞晶乃濡滋是也。即张真人曰：若要真铅留汞，亲中不离家人，木金间隔会无因，须仗黄婆勾引。木性爱金顺义，金情恋木慈仁。相吞相啖结成姻，始觉元中有孕。又曰二八谁家姹女，九三何处郎君，自称木液与金精，遇土却成三性。又曰：女子着青衣，郎君披素练，见之不可用，用之不可见。恍惚裹相逢，杳冥中有变，一霎火焰飞，真人自出现是也。以明物理之用，阴阳升降也。或者以铅汞为阴阳非也，但名曰阳铅可也。以铅为阳，不可也。若铅汞为阴阳，是乃弄精魂工夫，非返还。之道。张真人曰：铅汞非二炁，神思非子午，铅汞安得为阴阳乎。盖铅乃性也，性中有神，如铅中有银，铅中有银，必须藉火而烹煅。若以铅汞为阴阳，岂能自冶炼乎。阴阳二炁，乃砂汞者明矣。故经云：砂汞别居，出阳入阴，流耀二方，列数有三，按象水火是也。盖此二物，皆从一炁而化，汞感铅结砂，於砂中抽汞，子母相生，物理昭然，则有返还之道，升降之理，阳极生阴，阴极生阳，阴阳则龙虎，龙虎则日月，日月则魂魄，魂魄则木金，木金则水火，水火则坎离，坎离则男女，男女则夫妇，此所以为化机也。张真人曰：须当洞晓阴阳，深达造化，此之谓也。龙者，阳也。喻阳升之候。虎者，阴也，明阴降之符。日者喻阴阳之升降， 阳内含阴，象砂中有真汞，阳非阴不耀其魂。故曰雌火，属南方。离女月者，喻人身精神旺衰。 阴内含阳，象铅中有真银，阴无阳不能自莹其魄，名曰雄金，属北方，坎男四象者，青龙木也砂也，白虎金也银也，朱雀火也汞也，玄武水也铅也。五行者，金母为戊土，阴阳互生，相感为情。曰：己土并四象为五行，龙虎者木金之化机也。木之为物，欲升而不能升，故托以龙金之为物欲，降而不能降，故托以虎木金者水火之相须也。木钻之得火，纹之得水，金击之得火，镕之得水，水火者，坎离之互用也。坎中阳爻，离中阴爻。坎离者，阴阳之升降也。阳之能升，坎流於戊，阴之能降离，就於己而日用则为坎离之统。日中有乌，象阳中有阴，月中有兔，象阴中有阳也。阴阳之精，日光主昼，则离己，日光月明，主夜则坎戊月精也。已上皆相须相成，升降互用之理，是以坎离之中，二炁无常，所以铅银砂汞，并各互生。故曰：坎离颠倒，是为水火根蒂，所以阴阳有升降，日月有交会，水火有相须，木金有化机。太乙真人曰：五行颠倒术，龙从火裹出。汞五行不顺行，虎向水中生铅也。若夫张真人曰：雄虎者，则阳中之阴也。牝龙者，则阴中之阳也。
　　金液还丹异名说
　　学人俱云阳铅阴汞，若以阴阳喻铅汞，则不见子母相生之理。且铅者，阴中之阳也。汞者，阳中之阴也。铅者因银炁而结阳铅也。银阴金也，喻人父母未生之前，一点灵光乃虚无之炁，无质而有炁，虽历劫至今几亿万载，未尝断绝。人死则全阴，魂尽则阴魄也。鬼凭物则神现，若不是物，某鬼无状也。及其投胎逐父母精血，感激而动，精从斯而有，故未生之前，则阴金也。生后之性，则阳铅也。阴金是曰金母，又曰金妃，又曰金地，灵根也。汞者，因铅产而有铅阳也。汞阴也，其性俱以肾中为根本，阳精既逐炁而升，乃阳极阴生，砂中抽汞，故曰：阴汞也。故汞者，乃阳中阴也。若以铅汞为阴阳，不云金液还丹，乃弄精魂工夫也。但只以砂汞为阴阳也，砂汞则阴阳，阴阳则龙虎，龙虎则日月，日月则魂魄，魂魄则木金，汞金也返阳也水火也化机也又木金则男女，男女则夫妻，然后辨互生之理。铅银者，虽云铅阳银阴，此表裹阴阳互生也。银铅则金铅也，即金水也。无砂汞之论为木金此又金水两全明矣先天后天可见也铅因炁而结，铅中返煎，银金生於水，水中返生金，性因虚炁空炁而有，性中复化生虚元真人，故谓为儿产母也。砂汞者，砂因汞结，砂中抽汞，火生於木，木中生火，阴中生阳，阳极生阴，如儿产母也。铅银互生，是谓五行。不顺行虎向水中生也，坎水金铅也，砂汞互生，是谓五行颠倒术，龙从火裹出也。木生火，金生水，水火乃坎离化机明矣。月喻人精神旺衰，日喻人阴阳升降，合荣卫寒温坎戊，月精离己，日光是也。还丹之用，只在坎流戊离就己也。铅者，金公。戊土也。汞者，姹女也，黄婆者情也。己土也，
　　丁公者火也，婴儿者阳神也。
　　道化玄机复归无极之图
　　张真人诗曰：取将坎位心中实，点化离宫腹裹阴。从此变成乾健体，潜藏飞跃尽由心。
　　无极图说
　　依时存神室中，名曰真铅收摄，先天一炁，化而为砂，砂至离宫而为汞，汞归室中而为银，所谓归根复命，负阴抱阳也。真阳藏在阴室，乃先天空炁金胎之本，日行妙用，又复如前。故《龙虎经》曰：阳炁发坤，日晷南极，五星连珠，日月合璧，金砂依分，呼吸相应，华盖上临三台下辅者，又曰：两无宗一有神光妙难窥，炼银於铅，神物自生。银者金晶铅色，北灵水者道枢，其数名一阴阳之始，故能生银铅，化黄丹，寄位五金为铅，外黑色，禀化方内怀银精，被褐怀玉，外似狂夫，银为铅子，子隐铅中，铅者银母，子藏母胞，素其眇邈，似有似无，灰池火灼，铅沉银浮，洁白见实，可造黄金壳，为金精水还黄液。径寸之质，以混三才。其理谓银生铅中汞，因铅结为砂，砂中抽汞，汞复成银，银成铅尽而曰还丹，乃一炁还元之道也。古经云：用铅不用铅，须向铅中作，及至用铅时，用铅还是错。所以法云：抽添者，乃抽铅添汞之谓也。抽铅者，炼去阴炁也。添汞者，收阴归乎阳也。阴汞剥而归乎阳，则为纯阳也。修丹之要，当体阴阳起伏，物理造化，努力工夫，无虚岁月，静定栖神，无生杂想，守雌抱一，专炁致柔，药物完全，乃可入室，毋萦名利。日月易迁，其或为物所感，心境摇动，不能收摄，意动应物，则神丧而气耗，作为无功，深宜谨戒，毋速败亡，切宜警此，其可忽诸。
　　元炁始终阴阳升降之图
　　温养赤子神方金液还丹直
　　指先天一名曰空炁金胎，是谓神也。此神属阳，以法象言，上为之金，人名银矿。曩劫不壤之物，乃自己本来面目，是谓性。此性属阴以法象言之为之铅其铅生於银矿之内返包其银如性本内神而有真神返藏於性也此两物相须而生我之形。云：为作止皆此物也。寄种两肾之间，为我之根本，名曰药祖丹基。日用妙化之炁，从此发生，其炁从子时而发，名曰阳火，则我之根本，随炁而升如车载物，车行则物随行矣。此发生之炁，若有机关而拘入中宫，则日益以壮，不致衰疲。若任其自恣，则随日用而耗竭，以至老死也。
　　诗曰
　　灵台皎洁似冰壶，只许元神裹面居。若向此中留一物，平生便是不清虚。
　　一心识神法：其中径寸虚无故曰神室静心禅伯流。三寸一分绛宫 黄庭，呼之於根，吸之於蒂，根蒂相连，乃久视长生之道。非呼吸为真要，乃绝呼吸为真要，闭定天厨只一呼。两条精炁透蓬壶。自然龙虎频交姤，付与男儿大丈夫。
　　火候要旨
　　凡火候之起甲子，则冬至月也。故火候随十二时二十四炁之推迁，乃壶中之别一天地，且如冬至子时下手成火，乃接一阳始生，坤下初生一阳爻成震，是地下有雷，成复卦也。火从此起明矣。丑时坤下生一阳爻，成兑，乃地泽临寅时，坤下生三阳爻成泰卦，阳火至於坤室，阳炁簇地，万汇发生，故寅乃阳起之兆，为地天泰，如春之时。口诀：从壬上起火，一举二时，神凝息定，炁无出入，寅末至甲金火，逼逐至於神室，其丹渐结。卯时生四阳爻成雷天大壮卦。口诀：卯不进火，酉不运符，卯酉沐浴，谓之出入。乃金砂优游也。长子继父体，乃火得用见矣。辰时生五阳爻，成泽天夬卦，乃火升天也。巳时六阳俱定，阳火已周而成纯乾，故《参同契》云：长子继父体，因母立兆基。乃坤生震兑乾也。口诀：自辰初复进火，至巳未金火逼逐至髓海，阳火极即运符候也。阳既足，阴符得行真汞，渐形而成形丹质。午时乾下生一阴爻，成巽，乃天风姤卦也。未诗乾下生二阴爻，成艮为山，乃天山遁卦也。申时生三阴爻，成否卦，阳炁渐伏，真汞成形，阴汞下降，神室万汇成实，如秋之时。口诀：自丙上运符，得行三时，神凝息定，炁无出入，申末至庚，金水推迁，运从双关，鹊桥入於神室，玄珠渐结。酉时生四阴爻巽，阴炁巳形，阳炁渐伏，曰风地观卦。口诀：自运符卯不进火，谓之沐浴金砂优游也。戌时成五阴爻，成剥卦，阴炁剥削，阳炁归根，曰山地剥卦也。亥时六阴俱足，而成纯坤，归根复命，返本还源，负阴抱阳，阳复於斯而生。口诀：自戌初复运符至亥末，归元壬，初一阳复生矣。循环不已，十月胎圆。切须仔细调理，至诚运用，若纤毫不正，则悔吝逃逸矣。乃乾生巽艮坤也，是六虚生坎离，中炁而成水火，化机阴符，阳火始终大矣。火候之用，起伏进退，如斯图象，妙在从天地息符火。阳火阴符，母令走动，则赤龙降炁，白汞成形，还丹兆质，成其根本，脱胎神化而为仙矣。若夫时晷差武，纤毫不正，或火数过多，水铢不定，则砂汞别居不相涉，入赤龙奔逸，姹女逃亡。张真人曰：纵识朱砂及黑铅，不知火候也。如闲大都，全藉维持力，毫发差殊不作丹，可不慎哉。
　　火者，乃神凝息住，呼吸俱无，六脉归根，三宫炁满，上髓海，中神室，下丹田如是日月停景，璇玑不行，昼夜如一，纯粹无杂，以成真阳之境，还丹始结，若固济不密，金炁走失，丹之难造，止乃袐密之言也。
　　入室图
　　如入室於冬至前，一炁入室，其十五日集固灵根，其十五日谨存神於两肾之中候，冬至夜子时进火便应元年，神既存於肾中，阳火运行，其神随逐而进其神，真金火也。是曰金火相运推，肾中根也。自根至蒂，其神室中者曰蒂，结胎成果也。须要根蒂相连，故曰呼之於根，吸之於蒂，节候周而成大丹也。如冬至夜进阳火，候亥末子初进火，壬上起进火有口诀一举三时，其息并无出入，自子历丑，至寅末至甲金火，逼逐至神室，其丹渐结，至卯时不进火，卯酉出入谓之沐浴金砂优游也至辰复进火，有口诀至巳末金火逼逐至髓海，阳火至极，即运阴符，曰温水。有口诀自丙上符候行得三时，其息并无出入，自午历未，至申末，至庚金水推运，从双关鹊桥直入神室，玄珠渐兆，至酉不运符候，卯酉出入谓之沐浴金砂优游也至戌复运符候，有口诀至亥末归元一阳，复生根源，本始而生神也。如是一日服大一黍米，一年功力还丹，始就一年共三百六十日，四千三百二十时，除去卯酉二时，金水沐浴，不进阳火，不运阴符，其息出入，故除出此二时，计两个月六十时，则更有三百日，是十个月，以受火符，炼戌金液还丹也。
　　脱胎神化
　　圣胎成就，便於室中更修之。多则百日，少则六十日，圣胎可出，若无此口诀，便出室外，则刚风扇动，顶骨坚硬，返费力难出也。诀曰：谨存圣胎於髓海中，如常日且存守一同忽然如霹雳一声，天门忽开，圣胎脱出，两个一般无二样也。未可便纵逸，渐次调用，出入游行，俱无障碍。贯金透石，三界周游，十方并化，去住在我矣。
　　诀
　　凡坐趺足升身，垂帘塞兑，神凝息定，下提上吸，二炁交合，熏蒸四大，上十二重楼，真津满口，以炁送下，意归元宫，既往提吸，微微开兑，继复如前，以多为度，遇费力而止。
　　日中拂榻关窗坐，夜后垂帘开眼眠。
　　轻轻卷
　　默默举
　　坤外上六窍，共九窍乾外下三窍。
　　关窍未通，必须归根，橐钥以宣妙用，机缄甚密，毫楮莫陈。神仙云：八万四千关棙子，都缘一个钥匙开。
　　抱一函三秘诀竟
　　
