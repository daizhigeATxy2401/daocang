魁罡六锁秘法
　　经名：魁罡六锁秘法。撰人不详。一卷。底本出处：《正统道藏》洞玄部众术类。
　　魁罡六锁秘法
　　天地变易第－
　　欲要知天地变易，昼夜不分，晕晦飘黑风，黄沙推山拔树，日月不见，星宿无光。可使白绢三尺，书陷天符，念混天咒，置於山上无人今境，西北正立高峰，符咒一百褊，掷符於地，一手指天，呼速字三声，立便下山，不得返顾。须臾，狂风四起，人面不分，只闻雷鼓之声，高低平荡，河海俱平。此术一用，不可再行，恐损生灵。凡遇劫尽用之。从来剑仙争占洞府，俱用此法。
　　不可试於俗士。混天咒曰：
　　摄天都使太一、雷君、风伯、雨师、雷电、掌籍司官，速使六丁六甲、大力天神，怯摄毒龙，并起法门，指山山摧，指海海枯。吾奉九天上帝敕。
　　九天陷天符
　　移天换宿第二
　　凡欲移换宿，大星奔落，小星移位，南斗不见，北斗伏藏。先须持诵威天大法神咒千徧，又於中庭内，夜静用酒果香灯，三十三天位牌，上书天人姓名。供养毕，依然有丈余大人影各依位上，见不得惊动，但只款款言曰：吾奉三十三天帝君，命汝等，日夜不离持之门。但逐位上名字，用绛纱袋盛之，随身，勿令人见。遇有用时，只於袋中取一名字，香上度过，向使者星灵掷姓名三褊，呼落字七声。不得放姓名，恐后来难使。如两阵军前，乃可用之。佐国扶家，立置太平之国。人常见星宿变易，方知主圣臣贤，尽皆心归，非常不得轻。
　　三十三天圣位
　　第一，天人初耶汉枢。
　　第二，天人初沙隐那。
　　第三，天人初罗屈京。
　　第四，天人梵商枢机。
　　第五，天人梵沙仲伯。
　　第六，天人梵化津商。
　　第七，天人金梵初沙。
　　第八，天人梵元初通。
　　第九，天人靖梵初沙。
　　第十，天人靖梵药又。
　　第十一，天人靖梵光初耶。
　　第十二，天人定化光初耶。
　　第十三，天人定化惠光初耶。
　　第十四，天人定惠远光尊。
　　第十五，天人顺梵化德尊。
　　第十六，天人药师化定尊。
　　第十七，天人药师梵定尊。
　　第十八，天人药师惠达尊。
　　第十九，天人枢惠大金尊。
　　第二十，天人茄耶中光尊。
　　第二十一，天人施露大梵尊。
　　第二十二，天人施迷大金尊。
　　第二十三，天人变通语化君。
　　第二十四，天人顺光起光仙君。
　　第二十五，天人初枢大觉君。
　　第二十六，天人初耶大觉君。
　　第二十七，天人升伯仙化君。
　　第二十八，天人升露大化君。
　　第二十九，天人惠介大化君。
　　第三十，天人宿惠大化君。
　　第三十一，天人宿忧大化君。
　　第三十二，天人疾路大仙君。
　　第三十三，天人慈摄仙施号君。
　　威天大法神咒
　　吾奉威天大法，江河、日月、山海、星辰在吾掌中，吾使明即明，暗即暗；三十三天神在吾法之下，使东即东，使西即西，使南即南，使北即北。从吾，封侯；不从吾，令者斩首施行。急准都天帝君软令煞摄。
　　夜半换日出第三
　　欲要夜半换日出，可用朱砂二块，自方径寸，用争水磨圆，白胶香，共入绛纱袋内盛之。常安争处，香花供养。百日毕，常随身带之。如用时，独於净滩上面东，手持朱砂，念扶桑帝君千褊。须臾，以灯焰明如圆光，夜半大明，所有天下含灵之物，皆得生成。若遇帝君出，或乃用之，寻常不用。
　　晦朔换月第四
　　欲要晦朔换月，用明者水晶径三寸者，令圆，用枫子篇如月一枝，可水晶大，置於雷木匣中，用白胶香满填，争处香灯供养，不令妇人相近。候匣中有白光，即取用之白绢袋盛之，随身带。遇用时，只置香卓上，香花净水。用之。可佐国。军行前用之，念咒曰：
　　太阳之精，与吾权於法门，明照四域，不得稍有违吾法令。吾奉太阳行度之君敕令煞摄。
　　却落彗星第五
　　宿夜，见埋者木人处，有人来报天心之事，不得惊怖。后来渐渐近前，不惧持法之人。其桐木人子，每日常在持法人之左右，有天上地下人问国事，预来取报。不得试於无道之士，不比寻常法。不可占，小人避之。念太一飞星咒曰：
　　太一使行，天罡姓名，斩除妖星，当吾者死，背吾者亡，顺吾者昌。吾奉北极帝君律令软摄。
　　回风灭雷第六
　　凡遇迥风减雷，用枣木、枫木雕回风印，望风、云、雷、电、雹处，用印迎之。预前，用桃、柳汤浴印一百日，用白胶香浴印一百日。莫令人见，置神堂前，香花供养。如遇大风雷雨，闭炁默念六丁咒曰：
　　六丁急降，六甲齐临，神通大阐，与吾回风。急急如帝君律令敕。
　　回风减雷印式
　　回溪蓦林第七
　　诸葛公权曰：先修炼内丹，就行仁义、礼乐、孝养之全。然后，用术渡溪，蓦林河海，皆可坐遇。一法，於端午，绝早出门，无人处用草棠作四方坛，一丈二尺，争席一领置於中心，酒、果、鹿脯、蛇肉各五分，面东拜香，款曰：弟子某，今日持诵金翅乌王咒万徧，助弟子渡过江河、大林、湖海。其酒果各位上，自吃少许，其余更不得要。返回家，房内卧一日，至次日起如常。念金翅乌王咒曰：
　　日月合精，吾言邓林金翅乌王，助吾羽翼，遇林如风，履水如石。吾奉皇人帝君律令敕摄。
　　虎狼伏藏第八
　　虎狼禽虫之术，乃可卓庵修道，初第未达真理之时。哀哉，万类阴魂，鬼毒虫子相魔灭，至使志人不达真理，岂不容哉。如要虎狼伏藏，先持念禁山咒一万徧。然后，群虫虎狼跨如家畜，乃可安心进道。日以功成，乃是术家大要也。禁山咒曰：
　　吾是天丁，摄统山神，辟除虎狼，千里之行。吾奉太上律令救煞摄。
　　真人化育法第九
　　河上公据草庵之志，而得化育乘机之理。诸葛公权深达化育之机，乃可穿山入石。今来修道之士，只述吐纳运用金精。岂成大术，真可笑哉。如要变化，穿山入石，乘虚跨露，育化万类。於岁八节日，持念大力神咒万遍。若要用时，念咒所睹之物，皆可投入。不得寻常轻用，大力神咒曰：
　　啼啰咈啼咕化呿呿育多嚩，大力咈摄仰祈内居娑婆诃。
　　魁罡六锁秘法竟
　　
