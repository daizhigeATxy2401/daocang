摄生纂录
　　经名：摄生慕录。不着撰人。一卷。《新唐志》着录有『王仲止《摄生慕录》一卷』，疑即此书。底本出处：《正统道藏》洞玄部众衍类。
　　摄生纂录
　　导引篇
　　赤松子坐引法
　　长跪，两手向前。各分开，以指向外。次长跪，两手叉腰。次复长跪，右手曳后去，左手叉腹前。次复缓形长跪，左右手更曳向前，更从叉腰。次复长跪，伸两手着背后。次复平坐，以膝相张，两足向外，两手叉腰。能常为此法，令人耳目聪明，延年益寿，百病不生。为此法讫，当立以手摩身令遍，勿大寒、大热、风燥、醉饱时作之。
　　《养生要集》曰：《导引经》云：清日一未起，先啄齿二七，闭目握固，漱津唾，一咽气，寻闭息，极乃徐徐。顿踵三，还上状，叉手顿项上，左右自引捩，不息复三，伸两足，返手前却，自极复三，皆当朝暮为之，能数尤善。
　　又清旦初起，以两手叉两耳，极上下之二七，令人耳不聋。
　　次缩鼻闭气，右手从头上引左耳二七止。次复以左手从头上引右二七。次引两鬓举之。令人血气流通，头不白。
　　又摩手令热以摩面，从上下二七止，去邪气，令面有光。
　　又摩手令热以摩身体，从上至下，名乾浴。令人胜风寒时热，头痛疾病并皆除也。
　　婆罗门导引法
　　第一，龙引：以两手向上拓，兼似挽弓势，右左同。又叉手相捉头上过。
　　第二，龟引：峻坐，两足如八字，以手拓膝，行摇动，又左顾右顾。
　　第三，麟盘：侧外，屈手承头，将近将脚，屈向上，傍脏展上，脚向前拗。左右同。
　　第四，虎视：两手据状，拔身向背后视。左右同。
　　第五，鹤举：起立，徐徐返拗引颈，左右挽。
　　第六，鸾趋：起立，以脚徐徐前踏，又握固，以手前后策。
　　第七，鸳翔：以手向背上相捉，低身，徐徐宛转。
　　第八，熊奋：迅以两手相叉，翻覆向胸臆，抱膝头上，宛转。
　　第九，寒松空雪：大坐，手据膝，渐低头，左右摇动，徐徐回转。
　　第十，冬柏凌风：两手据将，或低或举，左右引，细拔回旋。
　　第十一，仙人排天：大坐，斜身偏倚，两手据林，如排天。左右同。
　　第十二，凤凰鼓翅：两手交捶膊井连臂，返捶背上连腰脚，各三数度。为之细拔回旋，但取使快为上，不得过度，更至疲顿。
　　调气篇
　　吐纳炼气法
　　夫天地万物皆因气以成形。故知气在人中，人在气中。气聚即生，气亡则死。善行气者，内以养身，外以却患，然百姓日用而不知焉。故善加调摄，必销众疾，苟有壅滞，便即生疗。养生者当先存此道矣。
　　仙经云：服气者神明而寿。虽能服食而不知调气，效乃运。若专调气而疗疾者，效速於缄石矣。人能常存之，不死之道也。
　　抱朴子曰：一人之身，一国之象也。神犹君也，血犹臣也，气犹百姓也。能理民则能理国，能理气则能理身。民散则国亡，气竭则身死。死者不可以生也，亡者不可以存也。是以至人消未起之患，治未病之疾，医之於无事之前，不可於既逝之后。人难养而易危，气难清而易浊。
　　故审德所以保社稷，割嗜欲所以固血气，然后众害却焉，寿命长焉。
　　每清朝初起，面向午展两手於膝上，心眼观气入项，下达涌泉。朝朝如此，名日送气。常以鼻引气，口吐气，常欲出气少，入气多。每欲食，先须送气入腹，令与食为主。
　　仙经云：食有十二时，气从夜半始。自九九至八八、七七、六六、五五，以心受之。四季引镇星黄气，以脾受之。秋引太白，白气以肺受之。冬引辰星，黑气以肾受之。
　　又有食六戊之精，亦有大效。假令甲子旬有戊辰，则竟其旬常向辰地而吞气，后则到甲复向其旬之戊也。
　　凡此诸法，备在仙经，恐非流俗所能行用，好道君子安可忘？
　　诸《服气经》云：从夜半至日中为生气，日中至夜半为死气，常以生气时正僵#1外瞑目，握固，闭气不息，於心中数至二百，乃口吐气出之。日增息如此，则身神具，五脏安。能闭气至二百五十，华盖明，耳．目聪，举身无病，邪不干人矣。
　　宝气一名炼气，一名行气，一名长息。其法，正僵外，徐漱醴泉而咽之。因行气，口但吐气，鼻但纳气，徐缩鼻引之，莫太极者，难还入。五息已息，自可吐也。一息数之至九十息，若然可频伸。频伸讫，复为之，满四九。四九三百六十息为一竟。咽之者每吐气，欲止辄一咽之。乃鼻纳气也，不尔或令人嗽。
　　凡气纳则气上升，吐气则气下流，自觉周身也。
　　凡行气常以月一日，念令气从手十指出，以十六日尽。月晦念令气从足十指出，久久自觉气从手足通，即能闭气不息，便长生矣。灵龟所以千岁不食者，能不兴鼻息故也。太清行门户之道，《九都经》谓之天壮地壮。天地壮，气通即能轻举矣。手为天门，足为地户；手为天壮，足为地壮者也。
　　凡行气当髻实为之，常以鹦呜生气时正僵外，握固，两足问相去五寸，两臂去体相去亦各五寸，去枕，微息，四九三百六十息，身如委衣，骨节皆解。初为势至三百六十息，转觉藏云行体中，经营周身，湍润形体，浇灌皮肤，五脏六腑皆悉充满，旧疾稍去矣。
　　凡初行气，先安稳其身，而和其气，无与意争。若不安和，即且止，和乃为之，常守勿倦也。少行即少得之，大行即大得之。气至即形安，形安则鼻息和调，鼻息和调财精气来至，精气来至则自觉形热，形热即颇汗出，汗出且勿便起，安安养之，务欲其久。当即去忿怒忧愁，能去忿怒忧愁即气不乱，气不乱即正气来至，正气来至即口中甘香，口中甘香即多唾，而鼻息微长即五脏安而气和，其理自然百病去，饮食美，三气调，形轻而老寿矣。
　　凡行气，以鼻纳气，以口吐气，微引之名曰长息。纳气有一，吐气有六。纳气有一者，谓吸也。吐气有六者，谓吹、呼、嘻、呵、虚、咽，皆出气也。
　　凡人之息，一呼一吸，无有此数为长息。吐气之法，时寒可吹，时温可吸，委曲疗病，吹以去热，嘻以去风，呵以去烦，又以下气虚者则多嘘咽。道家行气，卒不欲嘘咽者，长息之忌也。此男女俱可行此法。出《仿仙经》。闭气法：亦以鼻纳气，便闭之於内，为可久极乃开口微吐之，口小吐之，鼻复小纳，如此再三，乃长吐之，亦如上吐、呼、嘻、呵之法。闭气致至千五百，复当但入不出者，但从鼻入通手足，不复从口出也。欲自通之於口，乃从口出耳。譬如水流，前水过去后水续处，不复往反，长生之道央於斯矣。
　　炼气法：正偃卧，徐漱醴泉咽之，莫闭口因行气，口但得吐气，鼻但得纳气，不欲恶气入也。徐缩鼻，莫太极满，太极满难还入，五息可吐，莫至极。自一数之十息，屈指至九十息数，可频伸，四九三百六十息，意脑中黄气大如鹦子，常念之。意中疲倦，当先陈#2三七二百一十息，炼气还气，令肝满，气不大，令出，闭气七十息一咽，含不足复满七十息，莫致大顿，击击之气当随发上出，及流四肢，自热#3下至足脚，徐调气还至胃管，喉咽，使下脐一二三四即还管矣。
　　凡炼气法，外为之，日瞳咙便当坐为。如前头卧炼气法，至七十息四五通。
　　凡初行气小不调，久行易耳。行气还至胃中，咽气自觉至胃中矣。便缠着脐，心数一二三四五六七八九，缠已，不欲大嘘咽也。却亦当转气下去气，终不上气，小经屈气经上去欲令转下，壮事实气，已复小嘘，再三吸，便自下。治头眩、耳聋，欲还气五脏问，至不过十日愈。
　　委气，四九三百六十息，正僵外，握固，先调和，口中含唾莫咽，九息一展转，令足间相去五寸挽之，微还气时身如委衣，骨节俱解。徐九十息止，当违一指不开。初为当热，至三百六十息复为，至三九但系意不欲使思散，欲还自坐为，男子左边，妇人右边。七十息一咽。此炼气男女俱仙之法也。
　　凡行气闭气虽是治身之要，然要先达解其理。空又宜虚，不可饱满。若气有结滞，不得宣流，或致发疮，譬如泉源不可壅遏。若食生菜服肉，及喜怒忧患不除，而以行气，令人发上气。凡欲修此，皆当以渐。
　　又别法云：调气者，平明面向午，展两手於膝上，徐徐按捺支节，口吐浊气，鼻引清气，所谓吐故纳新者也。每引气讫，闭气良久，徐徐吐之。仍以手左拓，上拓，下拓，前拓，后拓。取气之时，意想气入毛际，流於五脏四肢，皆受其润，如山之纳云，如地之纳泽。若气通即觉腹中汨汨热转动，若得十通已上，则身体润泽而光今，耳目聪明，令人能食有力，百病不生矣。
　　又有内调气之法与前法略同云。渐习至千息，即老者更少，日还一日，自然不食矣。
　　调气之法亦无定数，唯多益善。大约夜半后二十四调之，鹦呜时一十八调之，平明一十二调之，日中后一十二调之。若能多调，每时加三十四十回亦得。
　　《仙经》云：若大雾、大雨、大风之日，不得行气，但闭而勿调。
　　凡将调气者，先除鼻中毛，所谓通神之路也。
　　凡欲行气，欲除百病，随病所在念之。头病念头，足病念足，和气往攻之，从时至时，便自消矣。时气中玲可闭气以取汗，辄周身则解矣。
　　疗病法：一准调气坐外，若卒患寒热及瘫肿等，当日调之，不愈，一两日必差。
　　若心中玲病吹而出之，热病呵而出之，肝病嘘而出之，肺病咽而出之，脾病嘻而出之，肾病吹而出之。每作皆三十六遍，仍须行导引之法。
　　又热病用大吹五十遍，细吹十遍。心闷者用大嘘三十遍，细嘘十遍。肝病者，用大呵三十遍，细呵十遍。心病者，用大嘘三十遍，细嘘十遍。肾病，用大咽五十遍，细咽十三遍。若能用心行之，无有不差。
　　何以知五脏之病？体有冷热，多梦赤衣人持赤刀仗者，心之病也。胸膈胀满，四肢烦问，梦见美女妇人及父母妻子者，肺病也。忧愁不乐，头眼时痛，梦青衣人或持青刀或狮子虫狼来怖人，肝病也体上游风习习，体闷疼痛，梦见小儿击腋或如旋风绕人者，脾病也。体玲阴衰，或梦黑衣人持黑刀怖人者，肾病也。推此以定之，无不验矣。
　　又乐先生调气法：大约与前法略同。云於争室内施状枕，与身平布，展手，去身，各三四寸，两足相去亦然。当先念：法性平等，死生不妄，拘魂制魄。呜天鼓三十二通，漱玉泉三五咽，以鼻吸入腹，数多为良，勿使耳闻气入声。气初入时有得三十、二十息即闷，可闭气勿令鼻中却出，开口轻轻放，微出多少，觉体热微汗是气行之验。服气，夜取子时至丑时可了，昼可取巳时至午时可了。服讫，可坚两膝，用气抽上肠，吐向下，顿掣三五十度，此谓炼气。腹中及四肢中病皆得除愈。取气之数，具之於后。
　　凡服气，先取北黑气，谓之玄牙。思北方七星胜事，以安为度，或五或五十或五百，补肾，传气於肝，比北方水藏主肾故也。次取东方青牙，思东方中华道藏第二十三册
　　七星胜事，以补肝，其数九或九十或九百，传气於心，以束方木藏主肝故也。次取南方丹牙，思南方七星胜事，其数三或三十或三百，补心，传气於脾，以南方火藏主心故也。次取中宫黄牙，思中宫七星胜事，其数一或一十或一百，补脾，传气於肺，以中宫土藏主脾故也。次取西方素牙，思西方七星胜事，其数七或七十或七百，以补肺，传气於肾，以西方金藏主肺故也。
　　又有吐气疗一切病，亦与服气相须，如气满不行亦可吐气出。吐之法：呵一，呼二，嘘三，嘻四，咽五，吹六。
　　凡呵而出肺气者，以金主太白，成肺不受客气。客，火也。客壮伤主，是以呵而出之。凡吹出心气者，以火主荧惑，成心不受客气。客，水也。客壮伤主，是以吹而出之。凡咽出肝气者，以木主岁星，成肝不受客气。客，金也。客壮伤主，是以咽而出之。凡嘘出脾气者，以土主镇星，成脾不受客气。客，木也。客壮伤主，是以嘘而泌之。凡呼出肾气者，以水主辰星，成肾不受客气。客，土也。客壮伤主，是以呼而出之。凡嘻出膀胱气者，三焦水谷宫，伤玲则痢，伤热则闷，闷则病在小肠，痢则病在大肠，嘻而出之则和矣。
　　凡人肝藏魂，肺藏魄，脾藏志，心藏神，肾藏精。若六腑不和，则五藏伤客气。胆一，大肠二，小肠三，三焦通为六腑。凡三焦在膀胱，有其处无其形，是为六腑。六腑不和，则五藏不通，五藏不通，则五气不传，而五六皆病。若能消而息之，可以无病矣。
　　胎食胎息法
　　常须闭其心，去其思，微其息。息以鼻，无以口，使气常有储，名之日胎息。漱其舌下泉咽之，数十息之问一相继，名之日胎食。为二者不息，可以不饥，可以不病。
　　食日月精法
　　取日初出时、日中时、日入时，正立向日，展两手，闭气九遍，仰天喻日光而咽之，九度，益精气，令人强壮不六八。
　　老。又以月初出时、月正中时、月入时，正立向月，展两手，闭气九遍，仰天嗡月光咽之，令人阴气盛。妇人有子。
　　居处篇
　　摄理法
　　夫摄理者，先在水土所习，必欲高燥之处。《左传》云：土厚水深，居之不疾。若下湿之地，必能损人。今南人多夭，北人多寿，此其验也。《淮南》云：坚土人刚，弱土人肥；炉土人大，沙土人细；息土人美；耗土人丑；山气多男，泽气多女；水气多疮，风气多聋；林气多疟，木气多呕；湿气多痉，石气多力，阴气多瘦；暑气多夭，寒气多寿；谷气多痹，丘气多狂；广气多仁，陵气多贪。轻土人利，重土人迟；清水音小，浊水音大；湍水人轻，迟水人重；中土多圣。
　　凡人皆牵水土以为善恶，从此观之，安可不择地而居耳？古者巢居穴处，人皆长寿者，何也？岂非巢居则迥，穴处则密，人不受巢穴之风故也。自上栋下宇，巢穴便生众疾，咸臻夭，寿日促。今之居处房屋不可高大虚敞，非唯风雾难防，亦使精神恍散。《吕氏春秋》云：台高则多阳，室大则生痿，阳则生蹶。且亦有丰屋之诚，可不慎哉？古人之所居，但取门墙周密。墙宇幽深，使纤毫之风无所从入，自然众疾不生矣。觉有风穴，即须避之。
　　凡细隙之风为害尤切，古来忽中风，四肢不遂，角弓反张，失音，皆由忽此。身既中风，众病总集，邪鬼得便，以致夭枉。古者，洛阳市青店店主，坐处柱上有孔如缄头，而前后店主不悟，皆同病而死，此其验也。所居之室必令洁序，朝夕怛欲焚香，则人不受恶气，常得和气。又养生之人，须有日月规镜，及石精、金光剑，及生犀、麝香、雄黄、丹砂，以自卫，大吉。又《仙经》云：以大盆盛清水当户安之，拔大刀横上，令刃向外，悬明镜於上，书制邪符於镜傍，则百邪不敢犯，犯者皆见血在水中。又说，但悬孔好九寸明镜於背后，则邪魅不敢隐形矣。
　　丁公杀鬼丸仙人所授方
　　虎头骨 丹砂 真珠 雄黄 雌黄 曾青 女青 鬼臼 皂荚桔梗 芍翁 白芷 苍木 芜萸 鬼箭 鬼督邮 华芦 莒蒲
　　右十八味，各二分，捣筛，蜜和如弹丸。带之，男左女右，百邪不敢近人，梦寐不乱，魂魄常安。凡人居止、移动、避病，皆有吉处，摄生君子皆宜用之。假令岁德、月德、日德、时德，最为大者#4。
　　推岁德法
　　谓甲岁德自处，乙德在庚；丙德自处，丁德在壬；戊德自处，己德在甲；庚德自处，辛德在丙；壬德自处，癸德在戊。
　　推月德法
　　正月德在丁，二月在坤，三月在壬，四月在辛，五月在乾，六月在甲，七月在癸，八月在艮，九月在丙，十月在乙，十一月在巽，十二月在庚。
　　推日德与岁德同，谓甲日德自处，乙日德在庚也。时德与月德同，谓寅时德在丁，卯时德在坤，他皆推所在。又有推游年法，先从离数，而乾不受八，前就离，至兑为十，坎为二十，震为三十，离为四十；坤不受一，却就离，复至兑为五十，乃至百二十岁，皆准此。
　　凡游年所至之处，从下一变为祸害，全变祸害为五鬼，再变为绝命，全变绝命为六害，三变为生气，全变生气为天医复位，全变游年为福德。
　　凡居止移转皆就生气福德为上，若避病兼就天医，仍类其万物以为吉凶。其绝命、祸害、五鬼、六害，皆宜避之。一说云：男忌祸害，女忌绝命。
　　凡居宅有火，起土造作及在太岁、太阴、大将军、月刑杀上者，宜於天仓上掘坑方深五尺，坑内安石千斤，石上累堑千枚，并泥其上，大吉。阳宅天仓在丁，正月丙辛日治。阴宅天仓在癸，七月丁壬日治。若犯南方，以黑石一枚重十一斤，大豆一斗，埋南墙下，灾祸不起，大吉。犯东方，以白石一枚，重一十斤，白米一斗，埋束墙下，灾祸消灭，大吉。犯西方，以赤石一枚，重十二斤，赤小豆一斗，埋西墙，灾害不起，获大吉。犯北方，以黄石十斤，及雄黄五两，黍米一斗，埋北墙下，大吉。若犯宅内宫，以青石一枚，重十三斤，青米一斗，埋中庭，大吉。宅多瘟病，以石百二十斤，埋堂前，去户一丈六尺，吉。宅内有鬼，以石八十斤，埋壬地，吉。若动土恐干土气，伤人，埋石於四角各一百一十斤，大吉。宅多病患，以石一百斤，埋卯地，大吉。又以黄石九十斤，埋马极下，宜马，获大吉。又以青石五十斤，埋牛栏内，宜牛，吉。又季夏，以黄石九十斤，埋庭内，吉。立春日，以青石三十斤，埋於束壁下，立夏日，以赤石二十斤，埋於南壁下，立秋日，以白石四十斤，埋於西壁下，立冬日，以黑石一百斤，埋於北壁下，皆获大吉。
　　凡埋石各用当方月德日，其石皆用完全者，皆埋入地三尺，却以酒脯祭其地，主人躬自咒愿。
　　埋沙法
　　若太岁在寅午戌，害气在亥；岁在巳酉丑，害气在寅；岁在亥卯未，害气在申；岁在申子辰，害气在巳。当於害气之地，作坑方深三尺，取束流水内好沙三斗置坑内，内醇酒三斗灌之，然后以土覆之，家人大小各踏其上，以杵筑之，各二七杵，即害气消除，人无灾病。国邑省寺皆可为之，皆用正月上戊日为之，大吉。犯土以致病，病多使身体沉重，四肢烦疼，以平旦空腹烧糠，使烟熏鼻及口，吸取少烟，不过三次愈。
　　老君说河曲父谢天地法
　　常以辰巳日黄昏晴明时，争扫宅内甲戊丙壬之地，烧香北向，稽首三过，口勿语，但心中默言曰：曾孙某数负黄天，亟蒙上帝之治，愿合家男女大小前后所犯罪过，请为在前消凶，在后进善，令某家大小身神平安。常行此道，大吉利。
　　辟盗贼法
　　取市门土及岁建破月建土和为人，安朱雀地，大吉。居家辟邪杂用方法立春以富人家田中土涂鳌，令人大吉，富。六丁日，扫舍，常修之大吉。
　　正月上巳日，取富人家当门中土涂鳌，亦大吉。
　　二月上壬日，取道中土和井华水涂鳌，亦大吉。
　　建日取折车轭悬户上，辟口舌。
　　埋鹿角於门中及厕中、令人得财。
　　埋牛蹄於宅四角，亦大吉。
　　立春日涂所外林前方圆二寸，辟灾。
　　满日取三家水作酒，大富。
　　丁亥日左手撮米投鳌中，所愿皆得，大吉。
　　正月建日，取桃斧枝及故车辗置户内，桃置户外，即鬼永不来。夜外以所卧状荐上草抽一茎出，可三寸，即鬼魅不来。
　　忌讳法：埋破履於庭中，子孙有印绶之贵，大吉。又宅中姓上利地不得安熏秽，西北隅为天门，亦不可粪秽，不可安井厕，务使清洁，大吉，又宅内最大树勿伐之，如自死即除之。西南种桃，井上勿种桃，桃花入井不祥。又宅心无种桑种桃，勿种木模，勿簸箕盛粪，勿令破食器入厕中，勿塞井，勿断道路，无故燃火入门皆不祥。
　　凡作屋，勿续木为柱，及自倒木为柱，皆不祥。
　　《龙首经》云：春甲乙不伐束方木，夏丙丁不作灰炭，季夏戊己不兴工，动土，秋庚辛不铸写，冬壬癸不穿沟渠，犯此殃家长，大凶。春夏为阳，不行刑戮，秋冬为阴，不可开凿。犯者殃及其身。又阴阳家云：卖宅钱不可买生口，卖驴马钱不可取妇，皆大凶妨。又马有的卢，勿乘之。黄马后足白，并犬胸黄耳黑，并勿畜之。又黄马牛生黑犊，勿畜。
　　凡欲修造运为皆须选择时日，但依六壬黄黑道图最妙，寅申岁、乙辛黄，丁癸黄。卯酉岁、乾巽黄，坤艮黄。辰戍岁、丙壬黄，甲庚黄。己亥岁、丁癸黄，乙辛黄。子午岁、坤艮黄，乾巽黄。丑未岁。甲庚黄，丙壬黄。
　　右此为岁黄道。若修造当依此地皆吉，余地皆凶。若远行、移徙、嫁娶、产妇、病人疗医，此地吉。
　　又月黄道法最验，皆依节气用之。正月、七月，丑辰巳未为黄道，余并为黑道。二月、八月，卯午未酒为黄道，余并为黑道。三月、九月，巳申酉亥为黄道，余并为黑道，四月、十月，未戌亥丑为黄道，余并为黑道。五月、十一月，酉子丑卯为黄道，余并为黑道。六月、十二月，亥寅卯巳为黄道，余并为黑道。
　　凡营造起动、政故造新、移徙远行、嫁娶临官、产妇、避病逐医，得黄道即大吉，黑道大凶。虽是黄道，若此年将军、太岁、刑祸、土公在道，亦宜避之。一说云：若黄道诸无所忌。又说云：凡一切运为但得天赦日，地上五百神皆上天，日无所忌，兼用岁月日时德仍与岁月黄道有合处，其人大受福德。若须举动，不能全具者，但得一两处吉即好。若犯岁月黑道及诸犯触未发，即须治之所犯之处，五功已下为小犯，五功已上为大犯，即取黄道及岁月＇德上，及中庭可掘土深一尺已上，各取土五升相和，筛之令细，以酒五升、熏陆、白檀、零陵、青木、沉香等，各一两许细切，水煮之，水无限，以酒和之，将所取土共搅和，作泥如煎饼。泥以新曹帚将此泥扫，岁月黄及岁月德，墙壁上及堂屋房舍皆扫之。若大犯则扫二丈已下，一丈已上；小犯则扫三尺已上，一丈已来。随其高下，若是墙则尽高下，须是家中子弟及家长自扫。此日不得高声慎怒。凡阳宅丈夫扫外，阴宅妇人扫内，皆须着新争衣，若不知阴阳则内外俱扫。扫讫仍须扫鳌。凡和泥水慎无杀虫。此法神奥，卒难言尽，君子勿可轻也。
　　凡人初入宅及入官舍，皆不欲吊丧问疾，不欲言恶事，不欲登高临深，不欲窥井厕，不欲悲哀忿怒，亦不欲亲刑戮，兴工动土并不吉。
　　凡临官视事亦须择日。
　　拜官日，春用寅、卯、巳、戌，夏用巳、午、申、丑，秋用申、酉、亥、辰，冬用亥、子、寅、未。及遇建满平定成等日中华道藏第二十三册
　　并吉。授官拜日相克，若甲乙授官不以庚辛日上，庚辛日授官不以丙丁日上，丙丁日授官不以壬癸日上，壬癸日授官不以戊己日上，戊己日授官不以甲乙日上。又法，春忌庚辛，夏忌壬癸，秋忌甲乙，冬忌丙丁，是四废日，不可临官视事。又不用正月、二月、三月下旬，四月、七月、九月上旬，十月中旬，十二月下旬，十一月上旬，五月三旬，悉不可临官视事，皆大凶妨，设有福德犹遇他灾患。
　　行旅篇
　　凡人欲辞家行动，先须选择良日，不可率然，以托其福。
　　每月一日、十一日、十三日、十九日，二十三日、二十八日号为石门日，宜行，入官所求皆得，大吉。
　　二日、八日、十四日、二十日、二十九日为盗门日，行有大忧，遇盗，大凶。
　　三日、九日、十五日、三十日为财门日，宜入官嫁娶，百事吉。
　　十六日、二十二日、二十五日、十日为阳门日，宜行百事，吉。
　　十七日、二十一日、二十六日为官门日，宜行入官，百事吉。
　　十二日、十八日、二十四日、二十七日为侯门，日行有口舌大凶。
　　凡遇死丧大凶。子日南行大凶，北行小吉，东行得财，西行有喜；丑日，南行有所得，北行小吉，束行大好，西行不成；寅日，南行大好，北行小吉，束行留滞，西行大吉；卯日南行有所得，北行大吉，束行呵留，西行大吉；辰日南行有酒食，北行见呵留，束行大吉，西行凶。巳日，南行小好，北行得财，束行逢凶，西行小吉；未日，南行逢吏，北行凶，束行好，西行不成。申酉日南行不吉，北行好，束行大吉，西行大吉。戌日南行得财，北行不成，束行凶，西行凶。亥日南行得财，北行不成，束行小吉，西行大凶。
　　凡行日虽据此图，亦看当年历日，遇建满平定开日弥吉，丑、寅、卯、辰、巳、午、未、申时南行大吉，丑、寅、卯、巳、未、申、酉、亥时北行大吉。子、丑、卯、午、未、戌时，西行大吉，得财。子、丑、寅、午、未时束行，皆吉。凡行日时皆可审推按之。
　　又四方相厌法：束行者，持钱九文，行九里弃之而去。南行者，持水一器，行六里弃之而去。西行者，持炭七斤，行七里弃之而去。北行者，持土五斤，行五里弃之而去。大吉，所求如愿。
　　又云：凡欲行者，以左把米投井中，大吉。
　　又说：五离日不可远行。忽行在路遇大风、雾、雷、电，当是龙神所过之处，当入室避之，不尔久必重病。若凌晨在山水中及风露中行，大损人，不得不饮酒佩雄黄为佳。
　　经云：人出门远行皆诵咒曰：
　　六甲九章，天圆地方。四时五行，日月为光。禹为治道，蚩尤辟兵。苍龙挟卫，白虎扶行。荧惑先引，辟除不
　　祥。北斗诛罚，除去凶殃。五神从我，周游四方。左社右稷，寇贼厌伏。行者有喜，用者得福。五行从我，所愿皆得。急急如律令！
　　诵此咒三遍，乃以水嘤所去之方，大吉利。
　　凡出行遇神庙之所，勿入之，若入必须恭敬，不得举月恣意顾瞻，如对严君，必获其福。凡行旅适丧孝之所，必当乘白马，从髯奴，大吉。若行路见美女，慎勿熟视之，或是鬼魅之异物也。
　　六十甲子
　　甲子王文卿从官十八人
　　乙丑龙季卿从官十六人金
　　丙寅张仲卿从官十四人
　　丁卯司马卿从官十二人火
　　戊辰季楚卿从官十八人
　　己巳何文昌从官十二人木
　　庚午冯仲卿从官十七人
　　辛未王文章从官十五人土
　　壬申侯博卿从官十三人
　　癸酉孙仲房从官十一人金
　　甲戌展子江从官十四人
　　乙亥庞明公从官十二人火
　　丙子邢孙卿从官十六人
　　丁丑赵子玉从官十四人
　　水戊寅虞子卿从官十二人
　　己卯石文阳从官＋五人
　　土庚辰尹佳卿从官士二人
　　辛巳阳仲公从官十一人金
　　壬午马子明从官十二人
　　癸未吕威明从官士二人木
　　甲申扈文长从官十六人
　　乙酉孔利公从官十四人水
　　丙戌车元升从官十二人
　　丁亥张文通从官十人土
　　戊子乐石阳从官十人
　　己丑范和卿从官十四人火
　　庚寅楮进卿从官＋五人
　　辛卯郭子良从官十三人木
　　壬辰武稚卿从官十一人
　　癸巳史公来从官九人水
　　甲午卫上卿从官＋八人
　　乙未杜仲阳从官十六人金
　　丙申朱伯众从官十四人
　　丁酉臧文公从官十二人火
　　戊戌范少卿从官十人
　　己亥邓都卿从官士二人木
　　庚子阳仲叔从官十七人
　　辛丑林卫公从官十五人土
　　壬寅丘孟卿从官十三人
　　癸卯苏他家从官十一人金
　　甲辰孟非卿从官十四人
　　乙巳唐文卿从官十二人火
　　丙午魏文公从官十六人
　　丁未石叔通从官十四人水
　　戊申范伯阳从官十二人
　　己酉成文长从官＋五人土
　　庚戌史子仁从官十三人
　　辛亥左子行从官十一人金
　　壬子宿上卿从官十五人
　　癸丑江汉卿从官士1 一人木
　　甲寅明文章从官十六人
　　乙卯戴公阳从官十四人水
　　丙辰霍叔英从官十二人
　　丁巳崔巨卿从官九人土
　　戊午从元光从官十四人
　　己未时通卿从官十七人火
　　庚申华文阳从官＋五人
　　辛酉邮元玉从官十二人木
　　壬戌乐进卿从官士二人
　　癸亥左石松从官九人水
　　凡人出游异方，登山涉水，忧虎狼之害，惧瘴疠之灾，或进谒公侯，或伏兵对寇，皆当随日呼其神名，与己俱行以自卫，则百恶皆伏，所行大吉。若其年有厄，即叩齿呼行年本命之辰及今日之神，竟年并呼之，百凶自去，常行不绝，必致长生。行此道者，至其日勿食所属之肉，大吉。
　　辟兵之道，但能知北斗及日月字，则不畏白刃，但常诵五兵之名，亦神验。刀名大房，虚星主之；弓名曲张，土星主之；矢名仿惶，荧惑星主之；矛名矢伤，角星主之；弩名远望，张星主之；戟名大将，参星主之。临敌细祝之，大有明效。或以月蚀时刻，三岁蟾赊下有八字者，以其血书所持之刀剑，大效。或以交锋之际，乘魁履刚呼四方之长，亦有效也。，
　　又法：五月五日书赤灵符，及西王母兵信神符数十符，皆辟兵之道也。山无高下，皆有神灵。若欲升之，必选时日，皆以五色缯各五寸悬大石，所求必得。若畏虎狼山精之属，当佩黄神章及玉神符，或烧牛羊角。畏虺蛇之属，必佩蜈蚣、麝香，又佩武都雄黄三两已上，则不敢近人矣。又诵仪康入山不逢虎，心念仪方入泽不逢蛇，又烧牛羊角，行则虎狼不敢近人，大吉。又法：未至山，百步先却，百步反足，乃登之，百邪皆走。若已为蛇所中，则以少许雄黄末纳疮中，亦立愈矣。若畏山川庙座百鬼之法，常带三皇文、五岳真形图、天水符及上皇竹使符、及白泽图、九鼎记则邪自却。若常存真一，则不须符药也。又水无大小，皆难冒涉，若江河淮海。畏蛟龙者，皆当先於水次破鹦子一枚，以少许粉杂香末合搅器水中，以自洗惧，则不畏风波。又习闭气至千息，久能居水中。又得通天犀角长寸已上，刻为鱼口衔之，以入水。水常开三尺，人得水中气息。若江南沙湿之处，有沙虱水弩之属，大为人害，可带生麝香及神符、金丹皆辟之，若能常存真一，则百毒不犯者矣。
　　摄生慕录竟
　　#1僵：疑为『偃』之误。
　　#2陈：疑为『炼』之误。
　　#3热：疑为『然』之误。
　　#4 者：疑为『吉』之误。
　　#5以下诸『 僵一字均疑误。
　　
