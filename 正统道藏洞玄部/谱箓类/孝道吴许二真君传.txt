孝道吴许二真君传
　　经名：孝道吴许二真君传。一卷。唐代，撰人不详。底本出处：《正统道藏》洞玄部谱录类。
　　孝道吴许二真君传
　　许真君名逊，字敬之。则晋代方外之士，洞晓秘妙神仙之术，孝道之微，通感神灵，出入无问，变现奇异，当代贤达莫得测其由焉。望本高阳，隋晋过江时，昊晋初分，英雄未简，圣上敬焉，王敦师焉，郭璞益焉，合朝宰贵卑词厚意亲呢不倦矣。乃卜胜於豫章，宅在其中，名游帷府。时共十二真君为友，内师事昊君。昊君名猛，字世云。迤通卜筑问居左右，更相劝勉，修飞升之妙法，救人民之祸害。时建昌县上辽江畔有一大蛇，身长数里，要#1截水路四十余里，毒裂山石气蹙风云，惊骇人民吞噬行旅。输租纳税疲於道路，商旅舟橄蔽於不通，州县长吏计无所出。遂於蛇穴山西北四十余里置丘转输，名日赤仓，供承租赋，陆路般运逾山越岭，人力懈息。时昊许二君拱揖相谓日：吾等积德累业所冀利民，不能为人除害何以彰余道德矣。於是，昊君率领弟子约三百人欲同往杀蛇，恐众心不真而有徊惑妨我大事，疑於众心。乃於化民亭采薪热火取炭化人，须臾之问变三百美女浑於众中，明旦早呼验其邪正，二百九十九人皆染炭墨，唯我许君洞达玄微澄心寂虑苞藏六合，上应九真现朗月於水中，岂爱染而能着。于时昊君仰止而叹讶焉，为人除害非子不可，乃邀许君二人同往。去蛇十里，昊君挺特而前。蛇纵其姜毒嘘吸云雾眩目夺日举首峨天，见闻之人莫不慑惧，匪神仙志道之士安能戮力而绝灭者焉。昊君当斯之时心有忌惮，我许君名继仙录，道应玄元，佩三万六千之神符，尚无极至真之妙法，威力自在，与夺应机，岂尔一毒而能纵暴矣？遂拽倨叱咤挺刃而杀之，其蛇腹中毒类无数进散奔走，裂地通江，因名其路为蛇子径，其地为蛇骨洲。于时蛇骨积累如丘，流血如胜，至今踪迹见在。时长沙太守贾府君面辞天阙作镇长沙，异政临民寨惟问俗，唯有一女姿容端正志性妹美，久求良婿不惬乃心，父母哀怜蛉光门望。忽有一士自远慕亲，形貌无双词林独步，窃得慎姓，说他门风神彩汪洋堪为人表。府君举家欣喜，钦敬而纳之，婚娉已来绵历岁。序后时，时告别涉旬月而一还，虚往实归，悉是金银锦帛。府君未详其事，合宅不无敬惮焉。府君家珍宝盈庭，资财无数，子婿若是，何福如之？家人乃为歌曰：天生慎郎，名家子弟。资我珠玉，皇谓佳婿。后知许君为国除害志利人民，伐兽杀蛇，自疑祸及。遂乃谒许君於公馆，幻惑英贤罢，公会於邮亭，告归安寝时不料饮酒失度龙光外摇，许君察其事，乃说而变化矣。许君迫逐至於龙沙，及变为牛以为潜匿，许君知之，谓弟子施氏名道乞日：此蛟侵害百姓非少，变化无常，吾今与尔共除此害。吾今才年四十，其蛟寿历千年，吾亦为牛恐子不识，吾将手巾於左膊为白骆牛，与伊相敌，汝可助剑击之。言讫视之龙牛宛在，许君亦化而抵之，争力之问施子挺剑而击伤龙一足。龙力竭而走，从一泉口入地径至长沙而归贾君之宅，其泉口后人号为横泉井焉，至今见在。其龙却化为人，归语妻子白於贾君曰：昨在豫章遇贼劫掠，被伤一足，其疮痛楚卒不可言，邂逅之间不存性命。君闻之惊惧不能已矣，寻使求觅医人，道路相望。许君寻其踪迹又到长沙，於市乃知其由，谓求医使日：吾晓医术。使人邀请至府，府君亲迎许君。许君缕言其由，方知被千岁老蛟所魅。许君因请除害，府君不信，恐许君所误，乃日：仆之女婿慎氏亲姻满朝，识故甚众，唯君从容，但虑有误，人情可惜也。许君云：公不信自往报云，召得医人姓许，从豫章来。慎郎不惊，是知真伪。府君从之，慎郎闻之惊惧，止府君不令许君入门。许君已至堂前，厉声喝之，其龙揭壁而走。府君合宅大惧，乃再邀问许君，许君又云：公宅下五尺已被蛟作成潭。讫寻使人令掘五尺，下悉是水无底。其龙已有二子，许君令呼见之，以水喷亦变为龙形如小艇。又云龙妻上分是人，一半是龙，讫亦以水喷寻变化，初欲杀之，府君乞存其女，许君喷之回形复旧。其龙儿及大龙悉应手而杀之。府君惊惶怖惧悲叹久之，许君但令移家，须臾之间旧宅沈没，水深百丈，因乃号为潭州矣。其龙血入地，从地涌出变为一铁柱，见在洪州南塘去城二百四十步，其柱存焉。铭云：铁柱若亚，其龙再兴，吾当复出。铁柱若正，其龙永除。且神仙之人无幽不察千变万化，皎在目前志为生民除其祸害，岂妖异幻惑能为长久哉。且万丈坚冰睹太阳而散释，千年魑魅逢至圣而消亡。更能炼行通玄合宅轻举，震鸿闻於万古，传法教於后来，若能守道全真，知身是幻，澄虑虚寂，补益浮生，则九真之瑶台不离於跶步矣。孝道本起，兖州刚辅县高平乡九原里有一至人姓兰，不示其名号，日兰公。义居百人同心合德志行孝行，时感得斗中真人号孝悌王即先王之次弟明王之兄也。《孝经》云昔者明王之以孝治天下也，斯之谓欤。以兰公孝道之志通於神明，遂降示兰公孝道根本，言先王为日中王，明王为月中王。又云先王玄黑为大道，明王始黑为至道，孝悌王元黑散为孝道，此三者起由玄元始黑也。孝悌王与先王明分作铜符铁券，券中征许氏阳氏。阳则晋时征为氏阳县令，氏阳县蜀郡所管，为孝道之师，传袭孝道，诱进后代，除邪去逆修心炼行则去仙道不远于旨。孝悌王与兰公游於蜀郡，路傍见并三冢，谓兰公日：此三冢是仙人冢，可嘱上言冢中有仙人，欲崇孝道宜须榜示，行往移其道路，勿妨仙人行往也。言讫，隐形不知所之。兰公依言闻於上，上执兰公云其妖异幻惑，诂之，公执之云，贾府君日：承如君言吾崇孝道，必若妄谬诛其九族。囚禁兰公，公再思之承孝悌王之言，且孝悌隐化一事差错，处身何堪忧幽之问，不无愁问。入夜作梦，梦有一人语公勿忧，但安心定虑矣。明日蜀太守府君领公开冢，公但言第一冢中有仙真骨，已飞化升仙去讫，有黄仙衣一领。第二冢有一人，可年二十，洁白美丽，犹如睡觉。第三冢有白骨相连，皮肉未生，生亦仙矣。依此言之，必请无虑。兰公梦觉欣喜而颇言，府君执缚兰公往而开冢，问公第一冢中有何物。公答云有真仙骨，得仙去矣，有黄仙衣一领，开视果如其言。入问第二冢中有何物，公答云有一人可年二十，洁白美丽犹如睡觉。开视宛如其言。其仙人语云：今日是我生日。复见黄衣一领。问第三冢中何物，公答云有白骨相连皮肉未生发。看亦然。府君乃取黄衣着之不胜过与兰公，兰公度与冢中仙人着，轻举飞腾虚空，府君大怖，叩头辞谢。兰公请立孝道矣。其人仙飞去或十日而一归，府庭府君见之不觉倒展而迎候，后或十日二十日一归，府君敬近之不能已矣。且志道通灵，匪凡者之能测。行善获福乃今古而共传，足知万物之中唯人为贵，人子之道固合弃短而从长，现昔明王之以孝治天下，后之君子岂不以道德而理身哉。兰公受孝悌王旨，令将铜符铁券送达黄堂观，乃是谌姆所居之宅。谌姆即昊中一贞母也，不显其姓讳，以道德为事焉。母於昊市见有一兄，年四五#2拱而拜母求为义儿，谌姆示之云：你年十五须侍所生之母，何得弃本逐未义为我儿，我若受汝殊乖礼律矣。儿跪谢而去，后经数月变其本身又为三岁小兄，来於谌姆边啼号，复无人志认，谌姆见是婴孩孤露心甚愍念，携抱将归，爱惜将养不异腹生，过於母子。渐至长大，智慧自然通於神明感其灵瑞，行履之处消灾去祸。既至成立，供侍谌姆甘旨有叔晨昏不亏，谌姆怜之为求妻室。其儿拱揖出於中庭，白谌姆日：儿是先王次弟明王之兄也，我身为孝悌王，托寄阿母养育，绵历岁序，欲兴孝道迁延至今。天是我父，地是我母，日是我兄，月是我弟，天上地上唯我独尊，五色庆云覆我一身，何用妇乎？乃拜谢阿母请将所居之宅开为孝门，谌姆慈悲不违儿意，遂立其住宅名黄堂观焉。儿遂捧授姆铜符铁券，拜辞姆而去。时昊君猛与许君逊闻之，遂往黄堂拜谒谌姆，请其孝道之法。谌姆乃授与铜符铁券，券中征许氏阳一门，无猛名字，猛乃却拜许君为师。许君因传其妙法，授与周、彭、陈、时、吁、甘、曾、锺、施、黄、昊、刘、沈等十二真君，并以崇於孝道常以惠泽流布於人。皇天无亲惟德是辅，民无常怀怀於德仁，内修玄微上应无极，悉举家白日升仙，唯许君一人德合九真名在仙录，乃上皇所定，后学勤苦而成真者哉，转授法诸君乃精修而获轻举矣。游帷观束二百五十步有投龙烟，烟下有潭，潭水泓澄莫测其深浅。潭中有龙潜伏久之，莫知其年代。斯境百姓堰其潭水浇溉田畴，有时禾稼栽植所冀秋成，人愁亢阳天久不雨，田父集会精意祷请，于时甘泽将降阴云上升，士庶有相庆之词，境邑获丰稔之望，匪我地灵景胜神仙窟宅，岂得福佑资我远近之人哉。从晋元康二年真君举家飞升之后，至唐元和十四年约五百六十二年，递代相承，四乡百姓聚会於观设黄录大斋，邀请道流三日三夜升坛进表，上达玄元，作礼焚香克意诚请，存亡获福，方休暇焉，锈券投龙悉归斯潭洞矣。真君晋咸宁元年，晋武帝征为蜀郡氏阳令，初到任，所承前当拨乱之际，贵在奉公，纵百姓冤屈无能申理，文书堆案，囚徒溢狱。许君一到咸悉除之，如宝镜照形容，利剑剧犀象，冤者得雪，屈者全伸，阖境歌直笔之能，百姓解倒悬之急。当县人吏枉挠取受者，疋帛钱数，悉预知之。每诚勖典吏云：尔但行直实之心，从於君命，何事不可。汝昨为文案断事取钱若干，复在某所如何。其典吏闻之，一一言实，不敢拒讳。然亦不罪，自兹以往，汝等人吏之体承合竭力事君，苟徒挠人利，已非人子之事也。因兹吏人各自相勉。真君与昊君、郭璞三人见王敦，敦日：吾欲谋大事，请三先生为吾庾疑。吉之与凶，不得妄议，言吉则可，不得道凶。三人应声道凶，王敦曰：何也？三人曰：破兵败将，舍顺取逆，军人徊惑，万姓不亲，大凶之象。王敦闻之大怒，欲杀三人，且云：子夜梦一木破天，汝等以为非嘉兆，何谬言哉？昊君日．．一木破天，未字也。公宜未可妄动。敦色变－又令璞筮之。璞曰：无成。敦不悦，日：予寿几何p ．璞日：公若举事，祸将不久，若还武昌，则寿未可量也。敦日：君寿几何？璞日：予寿尽今日日中。．敦令武士擒璞斩之，许君举杯掷起化为白鸰飞绕梁楝，敦举目已失二君所在。敦后竟败。夫沧海之水非尺寸之所量，神仙之人非小智而能测。我昊、许二君日神卫贯天地变化洞精灵，有道则见无道则隐，岂庸琐之，智而能利害邪？言讫而莫知所之矣。明日午时，王敦使五音儿收璞於河边，欲杀之，属水暴涨遂杀不得。令引上果到皂荚树下，五音儿拔韧云：吾昔日得郭君锦袍一领济我饥寒，未有恩报，云何遇我杀之，身命委乱，今果相逢。乃挺剑谓王敦曰：无道之人辄起兵作乱，枉杀平人，天必诛之。敦后果被五音儿所灭矣。许君与昊君从金陵附船归於豫章，谓船主曰：汝须闭户安坐，吾自为尔乘驾。乘驾之时辄不用窥砚，若违我语尔当不吉。言讫乃使二龙负船腾空而去，船主但闻船行疾速之甚矣。船已到庐山顶上，船底刺石声厉，船主闻之恐船遇浅被砂石所损，潜乃开纶户看之，见有二龙负船，见人惊散。许君乘龙而去，昊君步水而归。至落星湾水中见有一兽，眼大如车轮，昊君云：此兽在於江南土地，绿江人民不获富饶，商旅往来阻於上下，吾不除之何以济民患难矣。遂乃掷剑，中其目而杀之矣。夫己欲立而立人，己欲达而达人。若不存恤黎陀，去除暴恶，何以遂九真之仙圣、成万古之功勋哉。真君於晋元康二年八月十五日，合家良贱四十余口，宅宇鹦犬，一时升仙，合村乡闻悉见，顶礼久之。当年府司闻奏后，奉劫差使造宅及造观，其蜀郡百姓闻之，不远数千里而来，躬亲求视，特为造仙坛以报息德兼并及为别立祠堂，号为仙圣堂，至今俨然雕饰，每至升仙之日，朝拜及斋戒不阙。真君未升天之时，宴坐一锦帷，将舍与黄堂观，真君合宅升仙，升仙之后，其帷从空而下，归於旧宅之地，虚空飞游，围远周回，经得三日，还复升天。奉劝游帷之地赐额造观，因名为游帷观。升仙后玉函之中，留诗教两卷、犊车一乘、石臼一面、铜剑二口、扇函一具。时徐登为豫章太守，使人取犊车至城中，身未沐浴即欲看之，留待明日，仙圣恐触，不令我慢。其车寻五色云中，飞归游帷观，太守不复得见。至今年代虽遥，其物并在，惟二剑，万天师入内云：进上内中供食，其车及诸物并在。其观中每至正月、五月、八月并以十五日，朝礼建斋，诵赞行道，为国王、大臣、人民消灾祈福，至今相承不绝。真君於晋咸和二年征为氏阳县令，官满归宅上，频征请不赴，劫命上亦委以手诏，不载扰乱，唯与十二仙君更相勉励，内修不二之法、神仙之术，经于八年，至元康二年八月十五日合宅飞升，鹦犬悉去，旧宅坛井，俨然而存。承二代侄男简承宗继世为道士，修持供养，博受孝道。晋永和三年劫再为宣观，至贞观元年国之不崇，人之疏索，观宇寥落，有似寂寞焉。至永淳三年奉劫再兴孝道，承代传香，侄男简，简男卿长，长男法强，强男灵曜，曜侄孝通，通男叔嗣息，嗣息法胤，胤侄法恭，恭侄景阳，阳男显龙，龙男承观，观男道超，超男元枢，枢男玄基，基男绍珪，珪男文楚，楚男王仙、侄法真，真侄颢然矣。
　　孝道吴许二真君传竟
　　#1『要』疑作『腰』。
　　#2『年四五』，据文义疑作『年十五』。
　　
