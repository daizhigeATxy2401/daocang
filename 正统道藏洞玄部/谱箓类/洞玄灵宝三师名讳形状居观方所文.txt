宝三师名讳形状居观方所文。原题账万福编录。一卷。底本出处：《正统道藏》洞玄部谱录类。
　　洞玄灵宝三师名讳形状居观方所文
　　万福曰：经云，非师不度，非师不又云，先存三师，然后行道。凡厥读经讲诵，行道烧香，入室登坛，皆先礼师存念，次当起愿开度九祖及以己身。此法不遵，真灵靡降。礼师则须知方所，存念则审识形容。受道之辰，师当指授，故自正一以上，至乎洞真，参受三师名讳形状、住观方所，并具仪于左云尔。
　　正－师讳
　　国号某年太岁某某月、某朔某日、某州县乡里，男女官某甲、年若干某，於某州郡乡里观宇，受正一盟威某箓。三师姓讳如左：
　　度师，某州郡乡里观，男女官治炁，姓名，年若干岁，形状。
　　籍师，某州郡乡里观，男女官治炁，姓名，年若干岁，形状。
　　经师，某州郡乡里观，男女官治炁，姓名，年若干岁，形状。
　　保举法师，某治炁男女官某甲保举。五人例前
　　五千文师讳
　　某国某号、某年太岁某某月、某朔某日、某州郡县乡里，男女弟子姓名，年若干，字某，於某州郡县、某山观宅舍，受道德五千文、三品要戒。三师姓讳如左：
　　度师，某州郡县乡里，男女官道士先生，姓某，讳某，年如干岁，字某。
　　籍师，某州郡县乡里，男女官道士先生，姓某，讳某，年如干岁，字某。
　　经师，某州郡县乡里，男女官道士一先生，姓某，讳某，年如干岁，字某。
　　一、三师三人。谓之法师
　　二、五保五人。谓之都讲
　　三、六明六人。谓之监济
　　四、七证七人。谓之侍经
　　五、八度八人。谓之侍香
　　六、九成九人。谓之侍灯
　　右六品三十八人，皆是师之同学、高德、亲知，或神足弟子、俊彦英才，同为署辞，更相奖劝，敬之如师，号曰尊人。奉献巾刀，以期拂拭尘垢，断割缠缚，解释烦恼之罗，破除障滞之网，义存解脱，逍遥净明，浅识末学勿叨。此次单记名於三师讳下。
　　神祝师讳
　　国号年岁月日，某州县乡里，男女某甲，年若干，今於某郡县，受洞渊神咒契箓经戒。三师名讳如左：
　　度师，某州观，某洞法师，姓讳，年岁，形状。籍师、经师例。
　　洞神师讳
　　国号年岁月日，州县观，洞神弟子某甲，今於某所，受洞神经戒、讳箓券契、三皇大字。三师名讳如左：
　　度师，某州观，某洞法师，姓讳，年岁，形状。下二师例
　　临坛证明三师名讳，其如上例。
　　升玄师讳
　　国号年岁月日，州县观，升玄弟子某甲，今於某处，受升玄七十二字大券、太一· 百二十九戒，兼经契。三师名讳如左：
　　度师、籍师、经师例前。
　　洞玄师讳
　　国号年岁月日，州县观，洞玄弟子某甲，年若干，於某州县灵山靖室，受灵宝自然契券、闭塞六情上品戒、中盟经智慧上品大戒、大盟三元百八十戒、真文二箓。三师名讳如左：
　　度、籍、经三师，具如前例。
　　临坛证明三师名讳，具如上例。
　　上清师讳
　　国号年岁月日，大洞三景弟子、某岳某帝真人某甲，，年若干岁，今於某所灵峰幽谷，奉受上清七券四契、观身大戒、宝经符箓、太上神文。三师名讳如左：
　　经师，某州县观，大洞法师，姓某，讳某，年若干岁，形状。籍、度师例。
　　临坛证明三洞法师，某岳某帝真人某甲，年若干岁。下二例。
　　右墨书黄素，师焚香授之。弟子每受一师讳，三再礼。若师有谱，兼别如经写授之。谙炼已，与法同缄。其六明、五保、三证，虽非存念之限，是我成就之因，亦宜存忆，为入真之阶，故编记耳。
　　洞玄灵宝三师名讳形状居观方所文竟
　　
