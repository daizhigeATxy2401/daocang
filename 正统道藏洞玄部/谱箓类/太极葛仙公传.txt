太极葛仙公传
　　经名：太极葛仙合传。一卷。书成矜明正统丁巳年。原题『青元观谭嗣先造』，实为朱绰据旧传改编。底本出处：《正统道藏》洞玄部谱录类。 
　　太极仙公传序
　　仙道尚矣，县神农氏雨师而来，代有人焉。至周老氏以清静无为为宗，学焉者奉之以为教父，其道益显白於天下。秦汉之君好长生，方士云集，雾布飞腾变化者亦班班有人，载之传记，不诬也。吾邑葛仙公，昊时得道而仙者也，距今盖千二百年矣。种民相传，观宇祀事，逾久而逾盛，香灯晨夕崇奉如一日。然非夫道德有在亦乌能臻此欤？余宦山束秩满丁家艰还乡里，青元观高士谭道林偕其同门友五人过余，袖书一通出以示余日：此吾仙公传也。观本仙公故宅，仙公升举之后即宅为观以奉之，几将千载矣。闻风访道者怛至而问焉，患未有以语其详也。先师竹岩翁有志於此有年所矣，问尝语吾日：夫荫其树者犹爱其枝，蚓学其道而可不知所自哉。昔吕先生尝撰《仙公传》一卷，《道藏》 之毁有问矣，访求未之获也。世远而事逸，事之逸，兹非吾山中之甚阙典欤，仅得合皂山所记《仙公传》一卷，此书是已。将镘诸梓，病其弗备而未果也。既而先师厌世羽化，弟子将图踵成先志，以无忘先师平素眷眷攸念。惟先生为加润色，而传诸好事者，则岂惟山林是幸，抑亦一邑神明之观也。余再三辞不获命，乃受书读数过。顾其叔次繁芜而尚多放失，於是重加编次，为传一卷。《易》日：神而明之，存乎其人。仙公之道神矣，学其道者，能修而明之，则真其人也，仙道亦乌有不可几哉，道林勉之。竹岩翁姓贡氏，名惟琳。世家丹阳之柳茹，通儒耆，善鼓琴，慕仙公之道而学焉者。道林受业师也。道林名嗣先，世家丹阳之於溪。师弟子皆丹阳望族云。岁在丁巳二月朔朱绰序。
　　太极葛仙公传
　　青元观谭嗣先造
　　仙公讳玄，字孝先，姓葛氏，句容人也。
　　《列传》云：葛天氏之后，封于葛，遂以国为氏，历代诸侯也。陶弘景仙公碑》云：丹阳句容都乡吉阳里人。张伤《句容志》云：青元观，梁天监七年建，在县西南三百余步，吴葛仙公宅也。炼丹井在焉。
　　其先琅琊人，后汉骠骑将军僮侯卢让国於弟艾，来居此土。
　　《抱朴子》日：葛卢#1有大功，受爵立宅舍於博望里，于今基兆石础在焉。《别传》云：高祖庐，汉骠骑大将军，封下那侯，让国与弟艾，托遂南游江左逍遥丘壑，适丹阳句容，见其山水秀丽风俗淳厚，因居焉。《金陵志》云：《列仙传》日：本姓诸葛，远祖征江汉次丹阳之句容，因止而叹日：独身在此何诸之有？葛姓始此。
　　祖矩安平太守黄门郎，父焉字德儒，州主簿、山阴令、散骑常侍、大尚书。
　　《云茨七签》云：父讳孝儒。《别传》云：父孝儒，历大鸿胪。
　　仙公生於汉延熹七年甲辰四月八日。
　　按《别传》云：仙公父素奉道法，即遣人诣本里玄静观求香水浴兄。时有自然道士支道纪，莫知其所由来，欣然谓日：五p 昨梦通玄真人自大罗天下降，明日当往贺尚书生奇男。越一日，果来贺，求兄看。父令抱儿出，道纪起敬，尚书惊问。道纪日：此儿有紫气覆之，状如宝盖，神光焕耀，当为神仙，非常兄比。尚书日：仙圣寥邈，得寿考以为宗嗣足矣。道纪因作礼十方仙圣，为赞日：身虽轮圣化，魂神无暂灭。宿福积重绿，昔愿非今日。大罗真人降，仙圣含真出。天龙漱香花，濯我炼胎质。微言将谁信，灵期玄佑毕。道心超不二，混成表元一。独悟本无想，放则大乘逸。颂毕长揖而出，倏然不见。
　　生而秀颖，英姿振发，天才超轶，性识明茂，学通古今，经传子史靡不该览。
　　葛洪《神仙传》日：公备览五经，又好谈论。
　　八岁父薨，继遭母丧，克尽孝道，每见园池台榭有父手泽履迹，辄仰天号哭，飞乌为之凄呜。服既阕，即有迈俗之志，居常好弹琴，诵《老》、《庄》，安闲淡泊，内足无求。年十五六名振江左，州郡欲辟为缘，仙公笑日：蔬食被褐枕石漱流吾所乐也，岂能以彼而易此哉。卒辞之。志欲逐迹灵岳遐求异人，乃着羽服入赤城山，精思念道，常服饵术，能绝谷连年不饥。
　　《列传》云：仙公年十八九，束入括苍省其叔弥，弥字孝公，时授业於其居。日：予常念子幽窈与人事疏阔，仰昤青云，俯临沧海，险阻艰难，备尝之矣。今天下求士子，才卫奇博盍出仕乎？答曰：玄禀性愚钝，不适世用，负愧先绪，谢干禄之客，辞负鼎之士，当绝志岩穴，栖心烟霞，流浪山水，期与涓子为友，赤松结交。惟叔父远弘道艺，讲论五经，俾沬泗之风翕然，复振策名王室，亮天熙载垂裕后昆耳。弥日：子绝颖离伦，超几，入圣，吾不及也。陶碑云：从祖弥，豫章等五郡太守。《别传》以为叔，误。
　　恒周旋括苍、南岳、罗浮、金精、玉笋、长山、盖竹、天台、兰风等山，虽历游名岳时还京邑，或止石头四望山所，或游於烈州。恒与谢稚坚、黄子阳、郭声子相随。
　　《真语》云：鹿迹山洞主有谢稚坚。又云：谢稚坚张兆期就毛伯道刘道恭请道，与之灰苓特行方服之，皆已数百岁，游行五岳也。黄子阳者，魏人也。学道博落山中九十余年，但食桃皮饮石中黄水，后逢司马季主以导仙八方与之，遂以度世。晋初有真人郭声子在洛市中作卜师也。
　　汉光和二年正月朔，仙公於天台上虞山感太上遣玄一三真人太极徐真人授以三洞四辅经录，修行秘诀，金书玉诰符图。又命王思真披九光玉蕴出洞玄大洞灵宝经典七品，斋目劝戒法轮无量通玄转神入定等经以授仙公。
　　《别传》云：今天台桐相观有法轮寺，三真降经之所存焉。李含光《大洞经序》云：太极真人徐来勒以大洞经授仙公。
　　昊初左元放自洛而来，仙公从受白虎七变太清九鼎金液丹经，炼气保形之术，治病劾鬼秘法，三元真一妙经，行之三年，於是五通具足化逛无方矣。
　　《真诰》云：汉建安中，左元放闻江束有神山，故渡江寻之。《神仙传》云：公尤长於治病，鬼魅皆见形，或遣或杀。
　　是时昊主爱赏仙异，尤敬惮仙公，欲加荣位。仙公不听求去不得，以客礼待之，常共游宴，动相谘禀。一日与昊主坐楼上，时久旱，见道问人民所作请雨。昊主日：百姓请雨宁可得乎？仙公日：易得耳。即便书符令人着社中，一时之中天地晦冥大雨流潦，中庭平地水尺余。昊主日：水宁可使有鱼乎？仙公曰：可。复书符水中，须臾有大鱼百许头，各长一二尺，走水中。昊主曰：可食乎？曰：可。遂使取治之，乃真鱼也。又尝从昊主船行到烈洲，还遭大风，百官船无大小多漂没，仙公船亦不知所在。昊主叹日：仙公有道亦不能兔此乎。乃登四望山使人钩船，船没已经宿，忽见仙公从水上步来，衣履不湿，既至尚有酒色。谢昊主日：昨因侍从，而伍子胥见强牵逼卒不得舍去，烦劳至尊曝露水次。昊主欣然曰：先生为神灵所招，道德所致也。
　　《吴越春秋》云：伍子胥伏剑而死，吴王乃取尸盛以鸦夷之器投之江中，子胥因随流扬波依潮来往。
　　仙公一日之问能至数十处，尝有客，仙公於坐上方与客语，门中又见有一仙公迎他客，而水侧又有一仙公投钓，不能别何者为真也。又尝有客至，为客置酒，无人传杯杯自至客前，客饮不尽杯亦不去也。仙公性好酒，饮酒一斛，每饮醉便入深渊涧中外，竟日酒解乃出，身不濡湿。亦积薪烈火而坐其上，薪尽而衣冠不灼。画流水即为逆流十丈许。
　　《抱朴子》云：余从祖仙公每大醉及夏天盛热辄入深渊之底，一日许乃出者，正以能闭气胎息故耳。
　　又尝与客对食，客日：食毕请作一奇戏。仙公日：得无促，欲有所见乎？即吐口中饭，尽成大蜂数百头，飞行作声，或集客身，莫不震悚，但不螫人。良久张口，草蜂还飞入口，嚼之故是饭也。又时天寒，仙公谓客曰：居贫不能人人得炉火，请作天火共使得暖。仙公因张口吐气，赫然火出，须臾满屋中客尽得如在日中，亦不甚热。又盛暑中，诸书生请仙公作可以戏者，仙公时仰卧，使人以粉粉身，未及结久，答曰：热极不能，起作他戏。因徐徐以腹揩屋栋数十过，还复床上，及下冉冉如云气，腹粉着屋栋连日犹在。仙公尝行，卒逢所亲，邀止道问树下，折草刺树以杯器承之，汁流如泉，杯满即止，饮之皆如美酒也。又取土石、草木以下酒，入口皆是鹿脯。其所刺树以杯承之，杯至即汁出，杯满即止，他人取之，终不为出也。有好事少年数十人，从仙公游学，尝船行见器中藏书札符数十枚，因问此符之验能为何事，可得见否。仙公曰：符亦何以为乎。即取一符投江，中流而下。仙公日：何如？客日：吾投之亦能尔。仙公又取一符投江中，逆流而上。日：何如？客曰：异矣。又取一符投江中，即停立不动，须臾下符上，上符下，三符合一处，仙公乃取之。又江边有一院衣女，仙公谓诸少年日：吾为卿等走此女何如？客日：善。乃投一符於水中，女便惊走数里许不止。仙公曰：可以使止矣。复以一符投水中，女即止还。人问女何怖而走，答日：吾自不知何故也。又於水滨见斋鱼者，仙公谓之曰：欲暂烦此鱼到河伯处可乎？渔人日：鱼已死矣，何能为？日：无苦也。乃以鱼与仙公，仙公丹书纸纳鱼口中，掷鱼水中，鱼即跃跃而去。俄顷鱼还跃上岸，吐墨书青色如木叶而飞去。又尝以数十钱使人散投井中，以一器置井上呼钱令出，钱皆一一飞从井口出，悉入器中。又尝为客夏致冰雪冬设生瓜枣，能拍床使行，指虾蟀及诸虫飞乌燕雀鱼鳌之属使之舞，皆应弦节如人，止之即止。仙公与人俱行，能令去也三四尺，乘虚而步。或有请仙公，仙公意不欲往，主人强之，不得已随去。行数百步言腹痛，止而外地，须臾死，举头头断，举四支四支断，便臭烂虫生，不可复近。请之者怖遽走，告仙公家，见仙公故在堂上。此人亦不敢言之，走远死处，已失尸所在。
　　陶碑云：公驰涉川岳，龙虎卫从，诡谲惆傥，纵倒河山。《真诰》云：亦能乘虎使鬼，无所不至。
　　仙公又感太上授以霹雳火府雷法，策役雷神诛伐不道。时有神庙，此神常使往来之人未至庙百步必下骑乘步行，否则立致变怪。庙中有大树数十株，上有众乌，人莫敢犯。仙公乘车过不下，须臾有大风回逐仙公车，尘埃漫天从者皆辟易。仙公乃大怒日：小邪敢尔。以手指风风便止，以符投庙中树上乌皆堕地而死。后数日，庙树盛夏皆枯，庙屋寻火起焚烧悉尽。尝至武康过主人家，主人病祭杞道精，精人使仙公饮酒。精人言语不逊，仙公大怒日：奸鬼敢尔。劝五伯曳精人付柱鞭脊，即见如有人牵精人出者，至庭抱柱解衣投地，但闻鞭声，血出流离，精人故尚鬼语乞命。仙公日：赦汝死罪，汝能令主人病愈否？精人日：能。仙公日：与汝三日期，病者不愈当治汝。精人乃见放病者，果愈。又尝过华阴，有大蛇为妖，化美妇惑一士人。仙公乃作田夫驱黄犊而耕回，语士人以蛇妖状，复引视古井中蛇所啖人骨，教令束走。其蛇在网帐中张口将向士人，仙公即时为斩蛇，又诛小蛇无数，以符令士人服之，俄吐蚯蚓虾蛛之类甚多，士人乃无恙。于时有一道士颇能治病，从中国来，欺人言我已数百岁。仙公知其诳，后会众坐，仙公谓所亲日：欲知此公年否？所亲曰：善。忽有人从天上下，举坐瞩目，良久集地，着朱衣进贤冠，入至此道士前。日：天帝诏问公之定年几许，而期诳百姓。道士大怖，下床长跪答日：无状，实年七十三。仙公因抚手大笑，忽然失朱衣所在，道士大惭，遂不知所之。
　　《真诰》云：公长於变幻。
　　初仙公尝於刻门紫盖山修炼，值天寒衣服蓝缕跌足而行。时有屈氏二女见之，怜其忍玲，夜作双履次日往献。暨至则仙公已去，所炼丹炉灰尚温，二女拨灰得丹一粒，分服之，自是即不饥，后俱隐去，时人以为得仙。又在吁江麻姑山小有洞天修炼，凿五井以象五行，上应五星。至今其泉消息盈虚从一至五周而复始，若有度数焉。
　　《上清集》云：葛孝先初炼丹时，常以念珠持於手中，每日坐丹炉边常念玉帝全号一万遍。《别传》云：仙公几经行七十二处修炼，皆有仙坛炼丹灵迹。
　　最后於合皂束峰建卧云庵，筑坛立鳌以炼金丹，于时瑞气祥光照映山谷，尝於洞口金沙池中浴丹，其泉忽然涌涨，金沙腾沸，至今丹池之内金沙自沸。又尝於西峰石壁上石臼中梼药，因堕药一栗许，有飞乌食之，遂不死，至今月夜其乌呜作丁当杵日声，世名梼药岛。仙人琴高尝骑双鲤访仙公於卧云庵，相与置酒酣饮醉而卧，及醒双鲤已化为石，仙公乃以双鹤与之，琴高遂乘鹤去。双鲤石至今在后山问。仙公炼丹既成，乃藏之於束崖石室，日：吾以待广积功行，超度草品，醮谢天地，然后服之。庶几三天书名，九霄列职，无愧于心也。
　　《别传》云：仙公丹成作颂日：流珠流珠，役我形躯。奔驰四海，历览韦书。披寻不悟，惟思若愚。焚遍金召，烧竭汞珠。资财荡散，抱膝长吁。吾年六十，功效踌躇。赖师指授，元气虚无。窈冥中起，恍惚中居。真阴真阳，一吸一呼。先存金鼎，次认五炉。离火激海，坎水升虚。玉液灌溉，洞房流酥。天机真露，万类难如。真人度人，要大丈夫。天长地久，同看仙都。念兹在兹，语吾记吾。
　　仙公山居，尝慨然念穷魂滞魄沈沦恶趣，於是删集灵宝经诰撰成祭炼大法、生天宝录、灵符秘诀等，奏闻天帝建立法坛，每於三元八节吉日良宵，普召地狱魂魄诣坛祭炼，行持之后屡有感格。
　　《别传》云：甲午岁下元祭炼时，有一鬼王长五丈衣徘袍稽首再拜，言日：诸鬼每蒙真仙祭拔数百万众俱获超生矣，且闻北帝劝示云：葛真人祭炼年深，名书金兰上列天曹也。言讫而退。
　　昊主尝清斋焚香延仙公，访以仙道，于时弟子张泰言、孔龙、郑思远等侍仙公，对日：仙道微妙，夫学道者从微至着自迩陆遐，国君万机之余能清心守一，其则不远矣。昊主叹美其言。
　　《别传》云：吴主日：朕以暗昧未达玄旨秘典斋直修真捷径，道经之品何者为先？符图秘要何者为妙？仙公避席日：学道求仙先修戒行方见渐阶，道行既立乃可服食，灵药导引元气，咽纳和津，呼吸阴阳，如此可为地仙。救度灾厄却祸来祥者须斋直，此经出《太上灵宝洞玄大道无极自然真一五称文》中。其文义趣弘深，难可药．举，唯九转还丹金液玉醴，皆得乘云驾鹤，白日升天。如《大洞真经》诵之便可升举，《三皇内文》五岳十地神洲七变七宝灵图内篇皆上仙之所宝，至尊至重可度阳九百六之灾。真人超迈三界者由此道也。吴主书之金简，. ，封以玉函，终身钦奉焉。
　　太子登以仙公有道术，筑别馆延之，访以长生之道，对日：至道之精，窈窈冥冥，至道之极，昏昏默默。无视无听，抱神以静，形将自正。必静必清，无劳汝形，无摇汝精，乃可长玄#2。此广成子以告黄帝者也。今殿下位居储副，将嗣大宝，要在清心寡欲，远佞尊贤，拔擢英豪，光宅天下，燮调四序，抚育旱黎，此四海无疆之休也。太子善之。
　　《别传》云：嘉禾二年正月朔日，辞太子而去。
　　一日仙公辞昊主日：山林微贱久藉恩庇，今当违远丹陛，恐未有再见期，愿陛下息兵子民推诚惠物永安宗社长享太平。吴主曰：卿名隶丹台，岂久淹尘世者也。嘉禾三年正月一日登括苍山、，谓弟子张泰言郑思远等日：吾比为昊王所留未诵洞经，於是以所受上清灵宝诸经精心研诵。赤乌元年戊午十一月初一日甲子，太上遣天吏以金简玉书册文锡命仙公，第一锡命日：太上玉书劲无上学仙弟子葛玄，先世苦行累劫立功，损身布施济度危亡，积感太上，遂令名注玄都上仙定籍，是故英明智慧诞降德门，所以才质玉秀馨兰清发，天姿逸颖卓然挺拔，道模渊伟独步旱萃，高辞世荣抱朴尚质，注意仙经含光守一，徜徉林麓不恋朝市，慈心度人拳拳不辍，道德既充宜有锡命，今赐子天宝羽服丹霞绣被，飞罗之裙芙蓉宝冠，金真神虎仗命魔幢，役海召山所为在意。第二锡命日：无上学仙弟子葛玄，索隐翻经长斋静念，存思专精苦而不倦，再锡子八景玉舆龙驾乘云，项生圆光，金章玉文以酬宿德，纪纲道门后贤仰止，秉持法输太上尊教，三天所诠矣。第三锡命日：无上学仙弟子葛玄，体德弘道开化未悟，普济草品俱超妙觉，功成名扬高真信伏，三界草灵尊奉穆穆，恩盈十方咸济所欲也。宜锡子位为太上玉京太极左宫仙公，总统三界六天大魔王之官，主行三洞经录，给真仙玉童玉女各五百人侍真，左执九曜之华婶，右捧洞玄之真经，龙旅虎节游行上清九宫，一年三朝太上玄都玉京金阙，太上锡命天帝承书一如三天故典，天帝讳远，奉劲命告行於霍童山。仙公乃谓门人日：五芝吾已尽服，受书已定，当以七年秋八月十五日上升也。
　　王氏《神仙传》云：葛真人七世修积方证左官仙公之任。《别传》云：昔十方诸天启请真王大帝演说《九霄大梵雷霆玉经》，劲元卿等可同太尉黄铁雷霆大使尚父等侍卫琼舆，上登三境，奏闻元始求旨流传。俄顷二帅还奏日：百辟会集於三省。大帝遂升元皇洞真之笔，诸天车从火铃侍卫部众诣三天门下，首谒太上玉京左官仙公於天机省，次谒九州都仙於天枢省，后谒三天大法师於太玄都省。又元始天尊昔劲太清无上元君令九州都仙判雷霆太省事，太上玉京太极左官仙公判雷霆玄省事，三天大法师判雷霆都省事，浮丘大仙会书雷霆三省事。乃知仙公天职亦在三省矣。
　　赤乌二年正月一日，仙公登劳盛山精思念道，是日中感太上授以千真科戒，乃与众真演说劝戒未悟流传於世。时昊主於方山为仙公立洞玄观。
　　《金陵六朝记》云：仙公於方山上得道，白日升天，山有洗药池名白上池见在。《建康实录》云：今方山犹有仙公煮药铛及药臼在。
　　仙公弟子五百余人，入室者张泰言、孔龙、郑思远也，及李参、王玄冲也。
　　《别传》云：于时李参蜀郡人，及王玄冲访道鹤呜云台嵩山少室问，闻吴有仙人葛公，往师焉。问日：道始於元，无先无后，无古无今，不审孰为先后？仙公日：本无先后左右高下贵贱形象之殊，是以字之日道也。仙公又日：子宿命当度世，遂於天台山立坛授《 五岳真形图》 ，告之日：此太上传命之信，西王母之所尊，执山神魔王皆得役使，三界奉．迎也。又以《太上金丹大经》、《灵宝自然五称宝曜文》 、《三皇内文》、《大有妙经》、《金真玉光灵书紫文》、《大洞三十九章》、《太霄隐书》、《明镜图录》、《金书玉字》几十卷，及大极龙腾芝草告盟仙官各令佩带，令入室弟子郑思远具宣口诀云。《金陵六朝记》云：白仲都，仙公弟子，亦白日升天。
　　仙公尝告思远等曰：吾昔从左元放所受《太清》等丹经，今悉以付汝，然上天禁重勿传非人也。若有志心之士宜依四极明科盟跪授之。其诸品符录洞真洞玄洞神真经等，是太极真人徐来勒授我。此乃上方禁文，自有飞仙守卫，吾升举之后可传诸名山洞台，勿闭天道也。又以仙药各一丸并流明七曜紫丸之丹与令服之，既服丹即神怡体轻不复饥渴，乃谓玄冲等日：子等当还嵩山斋三年，复往王屋山精思大法也。玄冲等请留侍，日：子心但存我我即可见，不必依恋也。嵩高诸真当复教子矣。后五年复当付子秘诀，成子之道，方得洞视无形如明镜中物也。又谓曰：子等当处闱风台三百年，然后乃升天耳。夫仙道有即时升天者，亦有十年数十年百年数百年，亦有千年数千年至万年而后升天者，由其挺分与功行多少也。未得升举之时，皆居五岳名山，及八海中十洲三岛，其中皆七宝宫殿琼楼玉房，仙药众宝尤多，不可名状，鸾凤、麒麟交跃戏舞，玉树、琼林自然音乐，凡仙人之未升举者，多居此诸名山也，要在勤而行之耳。
　　《 别传》 云：玄冲等长跪日：窃闻有七圣披七色法服，而二圣高仙或在终南、赤城、嵩山，不审何经所载，可得闻一否？仙公日：高仙是南极真人与南极侍郎也。所谓十方神仙化形是正真也，《 七圣玄纪》 云：赤君下教变逵与六弟子俱皆显姓名也。
　　仙公以升举有期，当立坛醮谢天地山川百灵，乃於福庭之中筑坛名八景，择吉日登坛告谢天地。于时天花舞空神光烛天，至赤乌七年八月十五日，忽仙乐寥亮旖幢翳天麟驾羽车浮空杳至，仙童玉女灵官栩卫下降坛所，有飞天神王手捧玉诏谓仙公日：太上有命。仙公再拜受诏，诏日：劫无上学仙弟子灵宝经线大法宗师葛玄，久专至道善养胎精，演真经祭炼於沈魂，集仙典开明於后学，可谓阴功济世，密行齐真，名隶玉都身归天界，可特赐玄位为太上玉京太极左宫仙公，总统二界六天大魔王之职，主行三洞四辅经录事，可於甲子岁八月十五日午时上升，径赴阙庭。仍赐玉函金丹仙衣等，太上诏命天帝承书依法启迎，一如三天旧典，劲天帝讳远奉旨告行於合皂福庭。仙公受诏毕，跪服金丹，遂与弟子言别，登着衣台身披离罗之服，头戴芙蓉之冠，项负圆光，手执玉简，绛裙朱履玉佩呜坷，坐八景琅舆，霓旖绛节前后导从，仙童玉女左右拥卫，祥云白鹤盘绕碧空，冉冉而升。弟子邹明等攀恋不已，於是仙公停驾空中，赋诗二篇，然后上升而去。其一日：真人昔遗教，愍念孤痴子。蔽邪不信道，祸乱由斯起。身随朝露晞，悔恨何有已。罪大不可掩，流毒将谁理。冥冥未出期，劫尽方当止。转轮贫贱家，仍复为役使。四体或不完，整趸行乞市。不知积罪报，怨天神不恃。大道常无为，弘之由善始。吾令获轻举，修行立功耳。三界尽稽首，从容紫宫裹。停驾虚元中，人生若流水。临别属素翰，粗标灵妙纪。其二日：我今便升天，愍念诸儒英。大道体虚元，寂寂中有精。视之若冥昧，窈窈中昭明。莫言道虚诞，所患不志诚。奚不登名山，诵是洞真经。一讽而一咏，玄音彻太清。太上辉金容，众仙齐应声。十方散香花，墦烟梅檀声。皇娥奏九韶，鸾凤谐和呜。龙驾翳空迎，华盖曜杳冥。偷闲劫仞台，帝释钦降庭。八王奉丹液，抱漱身腾轻。逍遥有无问，流朗绝形名。神童侠侍侧，自然朝万灵。飘飘八景舆，游宴白玉京。七祖生福堂，先亡悉超生。王侯能笃信，必为天下贞。大人体至德，一切蒙其成。其三曰：散诞游山水，吐纳灵和涎。炼气同希夷，静咏《道德》篇。至心宗玄一，冥感今乃宣。飞驾乘九龙，飘飘升紫烟。华景曜空衢，红云拥帝前。暂纡蓬莱宫，倏忽已宾天。伟伟众真会，渺渺陵重玄。体固无终劫，金颜随日鲜。欢乐太上境，悲念一切顽。谁能离死坏，结是冥中绿。悠悠成至道，无有入无问。微妙良难测，智者谓我贤。若能弘众妙，轻举升神仙。仙公上升时年八十一，仙公在世时恒托一桐木几，及上升后其几化为三足白麂，时出山上。
　　陶碑云：三足白麂百龄不异其质。孔悍《会稽记》云：仙公得道后，几遂化为三足兽，至今上虞人往往於山中见此案几，盖欲飞腾之兆也。
　　初仙公尝游会稽，有贾人自海中还，云经一神庙，庙神使主簿传教语贾人日：欲附一书与葛公，可为致之。主簿因以函书掷贾人船头，如钉着不可取。及达会稽辄以报仙公，仙公自取之，即得题日：太极左宫仙公也。
　　贾善翔《 高道传》 日：乃束华小童君书也，字皆科斗古文。
　　仙公尝着《道德经序》 及《清静经传授次第》，又着《断谷食方》三卷，《入山精思经》一十九卷，集《慈悲道场九幽大忏法》十卷云。
　　《唐书· 艺文志》云：葛仙公录狐子方金诀三巷。
　　#1『卢』字原底本不清，据上下文义改。
　　#2『长玄』据文义疑作『长生」。
　　仙公炼丹井铭
　　宋莆川方峻景通撰
　　仙公冲晦，营炼长林。仙公显明，海岛流音。方台白麂，丹砂黄金。神飞万天，井存于今。碧梵函文，银床半寻。涵清冽寒，涤虑洗心。德地不改，短粳汲深。我长斯民，知宗青元。周询故里，景仰遗研。勒铭琳馆，庸永阙传。 
　　昊太极左仙公葛公之碑
　　梁华阳隐居陶弘景撰
　　道冠两仪之先，名绝万物之始者，固言语所不得辩，称谓所莫能荃焉。云何以文字述，云何以金石传，古其遂休也，则日月空照遂嘿也，则生人长昏。是故出关导以两卷，将升璃其玉文，令怀灵抱识之士知杳冥之有精焉。自时厥后，弈代间出云篆龙章之牒，炳发於林岫，瓖辞丽气之旨藻蔚於庭筵，其可以垂轨范着谣诵者迄于兹辰。昔在中叶甘左见骇於魏王象奉擅奇於昊主，至如葛仙公之才英俊迈盖其尤彰彰者矣。公于时虽历游名岳，多居此岭，乃非洞府而跨据中川，东视则连峰入海，南眺则重蟑切云，西临江游，北傍郊邑，斯港显之奥区，出处之关津。半寻石井，日汲莫测其源，三足白麂百龄不异其质，精灵之所弗渝，神祇之所司卫。麻衣史宗之俦，相继栖托，后有孙慰祖亦嗣居弥岁山阴。墦洪宇文盛少秉道性，志力刚明，前住余姚四明噢国为立观，直上百里榛途险绝既术识有用为物情所怀。天监七年，郡邑豪旧遂相率与出制不由己，以此山在五县冲要舍而留止，于兹十有五载，将欲移憩坛上，先有一空碑久已摧倒，洪意以为荫其树者尚爱其枝，尸仙公真圣之遗踪而可遂沦乎。乃复建新碑於其所，愿勒名边以永传，隐居不远千里寓斯石而镌之。仙公姓葛，讳玄，字孝先，丹阳句容都乡吉阳里人也。本属琅琊后汉骠骑僮侯。卢让国於弟来居此土。七代祖艾，即骠骑之弟，袭封僮侯。祖矩，安平太守黄门郎。从祖弥，豫章等五郡太守。父焉，字德儒，州主簿，山阴令，散骑常侍大尚书。代载英哲，族冠昊史。公幼负奇操超绝伦党，神挺标峻清辉卓逸，坟典不学而知道术，才闻已了，非复轨仪所范思识所该，特以域之，情理之外置之言象之表。昊初，左元放自洛而来，授公白虎七变炉火九丹。於是五通具足，化逛无方。孙权虽爱赏仙异，而内怀精害，翻瑛之徒皆被挫斥，敬惮仙公动相谘禀。公驰涉川岳，龙虎卫从，长山、盖竹尤多去来，天台、兰风是焉游憩。时还京邑，视人如戏，诡谲惆傥，纵倒河山，虽投亮履坠叱石羊起，蔑以加焉。于时有人漂海随风渺沸无垠，忽值神岛见人授书一函，题曰：寄葛仙公。令归昊达之，由是举世翕然，号为仙公。故抱朴着书亦云余从祖仙公，乃抱朴三代从祖也。俗中经传所谈，云已被太极铨授居左仙公之位，如《真诰》并《葛氏旧谱》，则事有未符，恐教迩参差，适时立说犹如执戟侍陛，岂谓三摘灵桃，徒见接神役鬼，安知止在散职，一以权道推之无所复论其同异矣。仙公赤乌七年太岁甲子八月十五日平旦升仙；长往不返，恒与郭声子等相随久，当授任玄都祇秩天爵，佐命四辅，理察人祇，瞻望旧乡，能无囊景之叹，顾陌后学庶垂汲引之慈，敢藉邦族末班仰述，真仙遗则云尔。
　　九垓厦绝，七度虚县。分空置境，聚气构天。
　　物滋数后，化起象前。命随形转，神寄业传。
　　霜野於衰，竹相翠微。泉墟共往，彭羡独归。
　　生因事摄，年以学析。如金在冶，如帛在机。
　　仙公珪警，临龄发颖。襄童比边，项孺联影。
　　濯质绮闱，凝心黛岭。虎变已据，龙轿遂聘。
　　谒来台霍，偃赛兰穹。碧坛自肃，玉水不穷。
　　巡芳沐道，怀古恻衷。表兹峻碣，永扇高风。
　　兰风寓憩，已勒丰碑。此土旧居，未镌贞玫。
　　今之远裔，仰慕清尘。敬思刊树，传芳来叶。
　　宋劝封，劫云：山川胜境仙圣所居，其盛德茂功显闻於世者，朕必秩而杞之，惟真人寄言立称，咸造宗极，出入无吵，与道翱翔，坛宇琳宫，积有年矣。析禳休应，美利在民，肆加褒荣，特建崇号。尚析饮惮，永福此邦，可特封冲应真人。崇宁三年。
　　劲云：庄周氏云：神人使物不疵疠而年谷熟。仙之谓与尔，修于名山以成妙道，世传飞升尚矣，在崇宁问，昊太极左仙公葛公之碑固已锡封。乃者部使者从邦陀之请，复以祀梼应响、岁事屡丰之状来上。朕於方士，说无所嗜，嘉其有功於民，爰命礼官用衍称谓。若夫乘云御风，游乎八极之表，何有於名，然姑以见朕褒表之忱，可特封冲应孚佑真君。淳佑六年。
　　太极葛仙合传竟 
　　
