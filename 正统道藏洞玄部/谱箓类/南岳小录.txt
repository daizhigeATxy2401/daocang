南岳小录
　　经名：南岳小录。唐李坤昭撰。二书同卷。底本出处：《正统道藏》洞玄部谱录类。
　　南岳小录并序
　　道士李冲昭述
　　冲昭弱年悟道，近岁依师洎临岳门，频访灵迹，唯求古来旧记，希穷胜异之事，莫之有者。成云兵火之后，文散失。遂遍阅古碑及衡山图经、湘其地升中说，仍致诂於师资长者、岳下耆年，或得一事，旋贮筐笋。今据所得，上自五峰、三涧、古来官观药院，至于历代得道飞升之流、灵异之端，撮而直书，总成一卷，目为《南岳小录》。庶道倡游山，得之披览，粗知灵迹之所自云。时壬戌岁冬十月序。
　　叙岳
　　南岳者《周礼职方氏》日：南岳之镇曰衡。以其分当翼翰，光辅紫宸，钤三气之根，钧五灵之德，上列注生之宿，下符长育之功，称物平施，故谓之衡山。《五岳真形图》云：潜、霍、庐、虱、麻、玉笋、洞阳、小伪、九疑、罗浮等十山为之佐命。复有神仙圣境日朱陵洞洞天也。又云：山禀灵气，时有异人。又《福庭志》云：朱陵之天，周环七百里，七十大峰，有五小峰，有二坛：露光、青玉。学道居此，度世上。又青玉坛、洞灵源光天坛，悉是福。五岳作镇，皆有高真统治，盖以导云雨，养万物，惠群生者也。
　　五峰
　　祝融峰  紫盖峰  云密峰  天柱峰  石凛峰
　　祝融峰，去地高九千七百八十丈，在诸峰之北，最高，拥诸峰而直上。有祝融庙基及青玉坛、光天坛、白璧坛、雷公池、风穴、仙梨树、上清院基，峰之束南有李泌书堂。
　　紫盖峰，去地高四千五百丈九尺。其形嵯峨，有似麾盖，因以为名。上有仙人池、七真阁，下有紫盖院基、王氏药堂。
　　云密峰，昔夏禹治水，登此峰立碑，纪其山高下丈尺，皆科斗文字。近代樵人或有遇者。其碑至灵，隐而不见。又有禹溪及隐真平、断石源、朱陵洞、丹崖，仙人石室存焉。
　　天柱峰，其形似柱，因以为名，亦名柱括峰。下有魏夫人石坛，或云魏夫人在此处得道。
　　石凛峰，远望如仓凛，其上方阔十丈，传云傍通洞府。昔有洞门观，胡浮先生常乘白豹游之。又有小石凛峰，下有舜庙，又有华盖、的蝼、掷钵、回鸦，皆小峰之数。
　　三涧
　　灵涧　寿涧　洞真涧　
　　灵涧，以其通於仙源而多灵药，是有其名。出紫盖峰西，逾圣寿观，合寿涧，南下岳观，分注平野，及有洞真涧。
　　司天霍王庙
　　司天霍王庙，在岳观前，去观百余步。本以南方属火，配神曰祝融。玄宗封为司天王，以配夏享。有庙令、司人。本庙在祝融峰上，隋代迁移，废华薮观而建立。今祝融峰顶有古庙基存焉。
　　真君庙
　　真君庙，在岳观之束五十余步。本与司天王同庙各殿。开元中，司马天师上言：五岳洞天各有上真所治，不可以血食之神同其雩祀。既协圣旨，爰创清庙是岳也。启夏之际，洁斋致醮，兼度道士五人，长备焚修酒扫，即开元十五年五月十五日明制也。《五灵经》云：佐治者九人，从吏三百人，羽卫官三万人，为国家祈真请命之地。《上真记》云：太虚真人领南岳司命，即炎老君也。潜山真人鲍君副治，霍山真人韩君佐治。金华真人黄君初平、天柱真人左君元放、南霍真人郑君思远、霍林真人许君瑛、丹霍真人周君阳、紫虚元君魏夫人华存，并居佐命之曹，昊越楚蜀之会，皆当司察之。
　　衡岳观
　　衡岳观，在华盖峰下。按旧碑，晋太康八年，徐真人灵期、邓真人郁之建置，梁天监二年周真人静真再加弘茸。武帝赐三百户庄田充基业。至隋大业八年，诏请蔡天师法涛、李天师法超住观焚修，兴行教法。其衡州府库田畴什物，并赐观资用。唐贞观二年，太宗重书额，请张天师惠朗度道士四十九人为国焚修。高宗弘道元年，请叶天师法善封岳，辟方四十里充宫观长生之地，禁樵采，断畋猎，罢献琛，以为常典。观内有田先生得道降真堂，刘天师真堂，后有尹真人上升坛。其观碑文，隋学士曹宪撰，今见存焉。
　　招仙观
　　招仙观，按旧碑文，曰：肇基刘宋，分宇萧齐。又别传，晋咸亨间徐真人建置。至齐元兴元年七月二日，有住持升玄道士张昙要乘鹤白日冲天，其夜雷电激吼，天地震动。今观后约一里地有朝天香坛存焉。唐贞观二年，萧天师灵护，庐陵人，时在岳，招仙观乱后荒冻，天师素能点化之术，遂点化黄白之物，投外藩转钱物而创观宇。不数年，克致完合。贞观五年，建寻真阁。
　　九真观
　　九真观，按碑文，晋太康中邓真人建置徐真人祠。唐开元年中，有王天师仙乔。初，天师为行者，道性冲昭，有非常之志，因将岳中茶二百余弗直入京国，每携茶器於城门内施茶。忽一日，遇高力士，见而异之，问其所来，乃．日…某是南岳行者，今为本住九真观殿宇破落，特将茶来募施主耳。於是力士上闻，玄宗召见，嘉叹久之。问日．一尔有愿否？对日：愿郁郁家国盛，济济经道兴。上深加礼焉，俾於内殿披度，厚与金帛律置，令归岳中修创观宇。不数年而完全。道行逾高，声流上国，寻有韶命，封为天师，乾元二年三月三十日得道。
　　又有薛天师季昌，本绵州绵竹县尉，在京舍官入道，志操不群，将归南岳，上闻玄宗。玄宗嘉之，亦厚颁金帛，上命笔赋诗送赠，有序曰：炼师初解簪杨，柄心衡岳，及登道录，慨然来兹。愿归旧居，以守虚白，不违雅志，且重精修。忽遇灵药，志人时来城阙也。乃赋诗一首，宠行云尔。诗日：洞府修真客，衡阳念旧居。将申金阙要，愿奉玉清书。云路三天近，松溪万籁虚。犹期传秘录，来往候仙舆。后封天师。天师又师司马天师，玄宗礼重，呼为道兄。凡是观中什物，多是恩赐。临行，又赠金器一百事，银器二百事，绵帛至多，皆有御札。天师以乾元二年二月六日得道。自离乱，后焚烧荡然，虽重修舍宇，竟未完复，唯存恩赐锺一口，重四千斤。咸通中有王尊师（名因节）住持，道行出众，营缉至多，声达京师，为王候所重。今在北岳，封总教大师。观后有白云先生药堂，又有一小池，名甘泉，其泉味甘，煎茶似乳，旧日亦有甘泉院。
　　西灵观
　　西灵观，按《 图经》 云：梁天监五年建置，本女真住持。经兵火，后未暇修营。西有魏夫人仙坛。开元中，有女真薛师在观得道。又於晨溪别构道院。每出入，常有白豹随行，游历洞府。薛天师常诣之，不与相见。后不知所之。
　　圣寿观
　　圣寿观，本灵夏卢尚书名藩书堂。以咸通六年抗表奏，舍为圣寿观。观内卢公真堂、坛殿俨然。又有层崖峭壁、修竹茂松，涧水潺湲，风景甚异。
　　九仙官
　　九仙官，本张真人（名始珍）所居。有石坛，方阔丈余。梁天监三年，有仙者八人迎张真人於石坛上，同升天去。咸通九年，衡州刺史史□ 观奏置宫额，十年十月劝下，宜依所奏行之。
　　中宫
　　中宫，本梁朝王真人灵与修行上升之处。又大历年，李得琳先生居之得道。
　　元阳宫
　　元阳宫，本晋朝陈真人兴明修行上升之处。
　　上清官
　　上清宫，本徐真人灵期修行上升之处。大历七年，有玄和先生张太空居之得道。又大中元年，韩威仪居之得道。
　　紫虚阁
　　紫虚阁，有魏夫人仙坛，高一丈二尺，上圆平，约阔一丈，亦名飞流坛。传云夫人自抚州乘龙飞来至此。夫人，晋太尉舒之女，讳华存，号上真紫虚元君，有台阁，仪像俨然。又云晋咸和年，於此修道。又北去半里，有神溪投龙潭，每修斋毕，投金龙於此。
　　石室隐真宫
　　石室隐真官，大历年中，广成刘先生玄静修行之处。行三五步冈，夺虎穴而居之，名日隐真宫。刺史韩皋出俸钱，为创会真阁。初，先生在兹十五年余修道，莫有知者。时因太史占之云：有真人星见，隐者在兹岳，得道应於天文。上闻武宗，武宗遽降韶命，委本道监军使遣人责诏征召。使人到岳遍寻，无所不至，忽一日中，使人行及中宫西南面三里余，历睑攀萝，见一石室，深邃屈曲，有住之家。於是擘藤萝入深，乃见先生凝然而坐，中使宣命。先生初乃佯狂，后即承命，寻赴阙庭。诏封为帝师，号广成先生。却复兹地，未几而羽化。今石室有昔时镌石、为醮坛、天宝台、确磴、婴缶、暮局、茶鳌、灯台，皆就石而琢成之，今悉存焉。
　　凌虚台
　　凌虚台，昔有薛天师季昌、周尊师混污相次居之得道。
　　洞灵台
　　洞灵台，本李天师明俊居之得道，亦是福地。．
　　添香台
　　添香台，昔有女真居之得道，今〉 台及圣境存焉。
　　刘根先生药岩
　　刘根先生药岩，昔有仙人刘根居之。修行之所在九仙官之西北，颇甚深邃，亦殊异之境也。
　　紫盖院
　　紫盖院，昔有道人建置，乱后唯基址存焉。
　　白云先生药堂
　　白云先生药堂，在九真观西。开元中，司马天师承祯，本号白云先生，后授贞一先生，尝於此修行。
　　尹真人坛
　　尹真人坛，在岳观北百余步，真人讳道全，上升之处。
　　田先生药岩
　　田先生药岩，在中宫束面百余步。先生讳良逸元和中修行於此，后得道。
　　北帝院
　　北帝院，在岳观东北，去观三里。昔有女真侯炼师居之修行，勤於香火，后亦得道。
　　洞真瀑布
　　洞真瀑布，在招仙观北，去观三里，瀑布如帘，垂及亭台。碑文纪其胜异。上有朝天坛，昔日张真人昙要上升之处，又下有投龙潭，每修斋毕，投金龙於此也。
　　王氏药院
　　王氏药院，咸通问有术士王生居之。有茂松修竹流水周远，及多柜树荼园，今基址存焉。
　　光天观
　　光天观，传云融峰院是观基。
　　隐真平
　　隐真平，在云密峰之中，坦然而平，方阔五里，是神仙遨游之所。时人寻之，少有到者。
　　断石源
　　断石源，在隐真平。水源有石，高数丈，阔数尺，而中断，上有镌字云：此有丹砂水，如乳而甘香，有人得掬饮之，可寿至千岁。寻游者到此问，唯闻石下有流水之声，在左边听、即落右边，在右边听即落左边，罕有得者。
　　朱陵洞
　　朱陵洞，即三茅洞天，在九仙宫正西三里。有石岩，下有平石，方二丈是旧时投金简之所。传云朱陵洞之束门也。
　　前代九真人
　　出九仙宫碑旧有九仙殿。
　　陈真人兴明，居元阳宫。晋武帝大始元年三月一日上升。
　　胡浮先生，姓施名存，居洞门观西峰构虚阁，晋惠帝永康九年四月上升。
　　尹真人道全，居岳观溪，晋怀帝元嘉元年正月九日上升。
　　徐真人灵期，居上清宫，宋元徽二年九月九日上升。
　　陈真人惠度，居古玉清宫，齐武帝永明二年五月十三日上升。
　　张真人昙要，居招仙观，齐延兴元年七月三日上升。
　　张真人始翰，居九仙宫，梁天监三年七月十三日上升。
　　王真人灵舆，居中宫，梁天监十一年七月十三日上升。
　　邓真人郁之，字玄寂，居洞门观，梁天监十年十二月三十日上升。
　　又有双袭祖、双子辨二人相次得道。
　　唐朝得道人
　　在岳一十四人。
　　敖先生景童，天宝十七年七月三日得道。
　　萧先生灵护，弘道三年八月十五日得道。
　　李天师思慕，天宝十四年八月廿六日得道。
　　何尊师，隐其名，天宝二年十月十五日得道。
　　薛天师季昌，乾元二年二月六日得道。
　　王天师仙乔，乾元二年三月三十日得道。
　　傅天师待仙，乾元三年十一月七日得道。
　　董先生秦仙，大历元年十一月六日得道。
　　玄和张先生太空，大历七年二月八日上清宫得道。
　　李先生德琳，大历十二年九月五日中宫得道。
　　田先生良逸，元和六年正月七日在降真院得道。
　　广成刘先生玄静，大中五年五月十一日得道。
　　周尊师混污，会昌二年正月得道。
　　韩威仪，大中元年上清宫得道。
　　田先生有弟子陈征君、冯征君、张征君三人，不就征，皆於天台山相次得道。
　　真君传
　　汉中垒校尉刘向撰
　　赤松子者，神农时雨师也。服水玉以教神农，能入火自烧。数往昆仑山中，常止西王母石室中。随风雨上下，炎帝少女追之，亦得俱去。至高辛时，复为雨师焉。
　　王母者，神人之面，蓬发戴胜，虎爪善啸，岩居，名王母，在昆仑之墟焉。赞日：
　　渺渺赤松，飘飘少女。接手翻飞，泠然双举。纵身长风，俄翼玄圃。妙达坎巽，作范司雨。
　　田先生写真赞
　　蒙谷子诸葛黄撰
　　田先生，实衡之攸民，问世所出，天然真气，生而知道。醇孝养亲，得混朴自然之理。言貌不饰，裘褐垢弊。侯王礼重，我亦不荣。陀隶给轻，我亦不陋。驱役鬼神，意往即至。一入衡岳，瑜五十年。九百门人，皆是轩冕。请为法主，一作帝师。广成先生是也。即先生之道，其可知也。仪形可质图写存焉自始及今未有称述黄承其阙序以赞云：
　　灵根独秀，真人问生。仙非积学，道乃天成。汪汪德貌，落落神情。兹形如在，犹可作程。
　　南岳小录竟
　　#1『 史】 字疑衍。
　　
