西山许真君八十五化录
　　经名：西山许真君八十五化录。三卷。原题『西山勇悟真人施岑编』。底本出处：《正统道藏》洞玄部谱录类。 
　　西山许真君八十五化录跋
　　嘉定甲申之岁，祖师许真君降于金陵，示陈忠孝之教，溥化众生，咸归正道。有王居士者，感蒙圣教，罄舍家赀创崇真道院于天庆观之西，奉安香火，迄今庙貌存焉。而岑奉师旨共阐玄风，忽值弟子邢道坚、梁道宁亦建勇悟道院於嘉会酒楼之北，为接待仙宾之地。雾辏云辑者，众何啻千余。验其抱金石之志怀饥渴之心者，惟汪道冲、宋道升，赵道泰、赵道节、林守一、贾守澄、刘道益、孔守善而已。此数人者尝读《西山传记》称颂祖师功德有日，于兹迩来宋道升捧所录《十二真君传》至，乞加订正。因以观之，见其词理重复篇章混杂，使览者易生厌倦深窃惜焉。岑乃校正事迹分别章句，祈为八十五化，化各着诗。又得邢道坚执卷待旨始终如一，殆可嘉赏，岑愈喜之。诗成，有朱守中来就命参详，庶无亥豕之讹乌焉之舛，县是祖师传王而无可疑议者矣。然则祖师之圣功道行至此愈若青天白日之昭明乎，既修饰道院编集诗传，复得邢道坚募金镂梓以衍其传，绵千载而罔极，岂斯传之期永哉，使邢、梁二士之嘉名同不泯尔。西山勇悟真人施岑跋。
　　西山许真君八十五化录序
　　神仙可以学得，不死可以力致，信哉，斯言也。夫神仙之道，在乎内积功勤、外施德行，使其功行既着，则动天地、感鬼神，理之自然也。蚓夫功之与行，非智之与力，奚能致哉。昔者祖师许真君正心诚意，真清常静，存神固黑，抱元守一，岂非圣功欤。修仁菔德，济贫拔苦，见人危难，常行拯救，及化诱善人，入道修行，先人后己，与物无私，岂非道行欤。由此观之，功行甫就圣道克全，拔宅飞升於九清之上，百一古及今人所未闻也。然则是传之撰，实祖师立功积德之表鉴焉。是诗之作，岂门弟骋华街藻之文词焉。诗传者，盖纪述其行事，赞扬其伟迹於祖师也。冀诸后学之士，知祖师如是而行功，如是而立行，苟能践履之、拟铸之，则充乎道德，证乎神仙，岂不与西山众真同驱而并驾矣。八十五化之设，非徒载往事，而祖师垂教设化之意保，有望於后学之士不浅矣，幸加．勉进。时巨宋丙午被楔日，西山勇悟真人施岑颂咏圣德，谨稽首百拜序。
　　西山许真君八十五化录卷上
　　西山勇悟真人施岑编
　　本始化
　　祖师姓许，名逊，字敬之。曾祖瑛，祖五，父肃，世为许昌人，高节不仕，颖阳由之后也。父汉末避地於豫章之南昌，因家焉。昊赤乌二年己未，母夫人梦金凤衔珠坠於掌中，玩而吞之，及觉腹动，因是有娠，而生祖师焉。
　　诗日：
　　金凤衔珠降九天，高阳圣母诞英贤。
　　红光应瑞腾兰室，紫府书名镂玉篇。
　　父祖若非修德行，儿孙焉得作神仙。
　　玄功道妙超今古，福及君民数百年。
　　仙昆化
　　句曲山远游、君迈、护军长史穆，皆祖师再从昆弟也。
　　诗日：
　　二许港修道术高，隐身句曲避尘劳。
　　无心竞利参戎幕，岂意循名恋俗曹。
　　仙派源流来处远，灵根枝叶自相交。
　　祖师又得为昆仲，迥与凡人异所操。
　　悟真化
　　祖师生而颖悟，姿容秀伟，少小通疏，与物无性。尝从猎，射一唐鹿，中之，子堕，鹿母犹顾舐之，未竟而毙。因感悟，即折弃弓矢。
　　诗曰：
　　天形道貌莹无尘，眉目清疏出世人。
　　腹量涵容江与海，心诚伏御鬼和神。
　　匪因射鹿明元性，奚得縿鸾证至真。
　　接物利生阴德厚，到今勋绩愈如新。
　　务学化
　　祖师刻意为学，博通经史，明天文地理音律五行谶纬之书，尤嗜神仙修炼之术，颇臻其妙。闻西安昊猛得至人丁义神方，乃往师之，悉传其妙。
　　诗日：
　　天然聪慧胜草愚，克意潜通百氏书。
　　处世固当穷世事，求仙须要悟仙枢。
　　奚将妙道全吾矣，希得神方济众欤。
　　幸尔昊君开宝岌，美哉功行两相符。
　　择地化
　　遂与郭璞访名山求善地为栖真之所，得西山之阳逍遥山金氏宅，遂徙居之。今逍遥福地玉隆万寿宫是也。金氏见为神，后有传。日以修炼为事，今有丹井、药臼存焉。不求闻达。乡里化其孝友，交游服其德义。
　　诗日：
　　西山福地是仙都，翠蟑清溪称画图。
　　因与郭君亲卜兆，遂蒙金氏乐迁居。
　　天然风水宜修炼，日与朋俦自刈锄。
　　乡党欢欣从德化，自兹道誉播江湖。
　　金檠化
　　尝有售铁灯檠者，因夜然灯，见有漆剥处，视之，金也。翼日，访主还之。人有绩遗，苟非其义一介不取。
　　诗日：
　　禀性清廉众所称，岂从人欲受金檠。
　　万锺绩我犹非义，一介遗吾不婉情。
　　财若浮云空聚散，行如嗷日愈高明。
　　祖师仰视先宗志，昔授尧禅尚乃轻。
　　旌阳化
　　郡举孝廉不就，朝廷屡加礼命，不得已乃以太康元年起为蜀郡旌阳县令，时年四十二。
　　诗日：
　　仁声溢郡众民怀，贤牧飞缄达玉阶。
　　云捧红鸾衔诏至，风吹白鹤出山来。
　　世尘难昧烟霞性，廊庙方虚楝宇材。
　　帝命宠颁遽敢拒，旌阳德政自兹开。
　　德政化
　　视事之初，戒吏胥去贪鄙，除烦细，脱囚挚，悉开谕以道。吏民悦服，咸愿自新。发摘如神，吏不敢欺。其听讼，必先教以忠、孝、慈、仁、忍、慎、勤、俭，近贤远奸，去贪戢暴，具载文诚，言甚详悉，复患百里之远难以户晓，乃择秀民之有德望与耆老之可语者委之，劝率，故争竞之风日销，久而至於无讼。
　　诗曰□ ．、
　　飞乌仙俦德政嘉，呜琴堂畔绝谊哗。
　　仁探乳雉驯桑近，德重灾螟去境赊。
　　志大本期兴傅雨，身闲聊且种桃花。
　　庭空务简民无讼，昼永帘垂任影斜。
　　赈乏化
　　先是岁饥民无以输租，郡邑绳以法，率多流移。祖师乃以灵丹点瓦砾为金，令人潜座於县圃。一日，籍民之未输者咸造于庭诂责之，使服力役於后圃，民链地获金得以输纳，遂悉安堵。邻境流民慕其德惠来依附者甚众，遂至户口增衍。
　　诗曰：
　　天时荒歉稻粱枯，致使饥民欠赋租。
　　郡邑拘催增逼法，户门迫急遂逃居。
　　密将金宝藏园圃，诈役农人强钟锄。
　　因此获财偿税后，乡夫携犁复田庐。
　　平疫化
　　属岁大疫，死者十七八。祖师以所授神方拯治之，符呎所及，登时而愈。至於沈疠之疾，无不痊者。传闻他郡病民相继而至者，日且千计，於是标竹於郭外十里之江，置符水於其中，俾就竹下，饮之皆痒。其悼耄赢疾不能自至者，汲归饮之，亦获痊安。蜀民为之谣日：人无盗窃，吏无奸欺，我君活人，病无能为。其后江左之民亦来汲水於旌阳，祖师乃呎水一器置符其中，令持归置之江滨，亦植竹以标其所，俾病者饮之，江左之民亦良愈。今号蜀江是也。亦名锦水，今属瑞州高安。
　　诗日：
　　时当疫毒盛流行，闻里相传病可悍。
　　欲阐神方诚一念，加持法水济群生。
　　沈疯得此身皆健，大疾因斯体顿轻。
　　锦水亦来求拯救，至今标竹在江泓。
　　弃荣化
　　祖师任旌阳既久，知晋室将乱，乃弃官束归。旌阳县属汉州，祖师飞升之后韶改为德阳，表祖师之德及民也。寻移县治於西偏，而以故址为观，今号旌阳观。属民感其德化，无计借留所在立生祠，家传画像，敬事如神明焉。启行之日，裹粮而送者蔽野，有至千里始还者，· 有随至其宅，愿服役而不返者，乃於宅束之隙地结茅以居，状如营垒。多改氏族以从祖师之姓，故号许家营焉。其遗爱及民有如此者。
　　诗日：
　　官成名遂复何图，归老吾乡效二疏。
　　立像祠堂知几处，裹粮耆幼拥长途。
　　太王避狄成歧市，虞舜辞尧起邓墟。
　　遗爱及人人弗舍，结茅俱就许营居。
　　新梧化
　　祖师尝至新梧憩於相林，忽有女童五人各持宝剑来献，祖师异而受之。其地今为梧林观也。既而偕至祖师之第，惟日击剑自娱，人莫能测，祖师识其剑仙也，常礼遇之，卒获神剑之用。祖师飞升之后，遂隐于手植梧之下，因号桥树仙童。
　　诗曰．; 
　　路入新梧值五童，各持宝匣献霜锋。
　　默施慧照先知异，识有灵威特见容。
　　叱使鬼神行法令，诛除蛇蜃灭妖凶。
　　祖师功满升天去，仙女身潜翠梧中。
　　黄堂化
　　既而与昊君游於嵩阳，闻金陵丹阳县黄堂靖有女师谌姆多道术，遂同往致敬，扣以道妙。姆曰：君等皆夙禀灵骨仙名在天，然昔之孝悌王自上清下降化度人世，示陈孝道，初降兖州曲阜县兰公家，曰：后晋代当有神仙许逊传吾此道，是为众真之长。留下金丹宝经、铜符铁券，令公授吾使掌之以俟子，积有年矣。吾复授孝道明王之法，亦以孝为本，子今来矣，吾当授子。乃择日登坛依科盟授，阐明孝道，誓戒叮咛，出铜符、铁养、金丹宝经、正一斩邪之法、三五飞步之术，诸阶秘诀悉以传付祖师。今诤明五雷法之类皆姆所授也。
　　诗曰：
　　因参谌姆访黄堂，教法宗崇孝弟王。
　　香始将焚乘欲露，语犹未发意相当。
　　铜符铁券宣盟誓，宝典金丹甚审详。
　　择日登坛尽传付，旌阳名久注仙乡。
　　玉谱化
　　谌姆顾谓昊君日：君昔以神方为许君之师，今孝道明王之教独许君得传，君当返师之。况玉皇元谱君位元都御史，许君位高明大使，总领仙籍品秩相辽。又所主十二辰配十二国之分，许君司玄杨之野於辰，为子统摄，十二分野君领星纪之邦，於辰为丑耳，自今宜以许君为长也。
　　诗日：
　　世云昔作许君师，玉谱仙班未合宜。
　　虽假神方相接示，岂知圣职有穹卑。
　　下司分野存资次，上列星缠不等夷。
　　品秩相辽分使史，旌阳为长复何疑。
　　朝真化
　　祖师与昊君礼谢讫辞行，祖师方心期每岁必来谒姆，姆觉之。日：子勿来，吾即还帝乡矣。因取香茅一根，望南掷，之日：子归认茅落处立吾祠，岁秋一至足矣。祖师与昊君还，首访飞茅之迹，寻於所居之南四十里余得之，已丛生矣。遂建祠宇亦以黄堂名之。号日崇真观，今称黄堂隆道宫者是也。每岁仲秋三日必往礼谒焉。
　　诗日：
　　心期每岁一来朝，顶戴师恩不易消。
　　路径何辞千里步，仙君或返五云朝。
　　拔茅掷去丛生地，营像崇修或建桃。
　　岁岁仲秋三日至，满空鸾鹤杂箫韶。
　　憩真化
　　祖师往访飞茅路傍，见陂水清澈为之少憩，日憩真靖。今清陂村憩真靖是也。又见乡民盛烹宰以祀神，且相诧日：祭不腆，则神怒降祸矣。祖师日：怪祟敢尔耶。夜宿於逆旅，召风雷伐之，拔其林木。明日告其里人曰：妖社已驱，毋用祭也。今其地有废社不祭。
　　诗日：
　　回程沿路访飞茅，村抵清陂暂息劳。
　　忽见乡民陈祀祷，却因妖社起烹熬。
　　岂容土木兴灵怪，乃召风雷尽剿鏖。
　　遍告里人毋妄祭，一方宁谧绝喧嗷。
　　灵泉化
　　祖师见负檐远汲者满道，乃以杖刺社前涸泽出泉以济之，虽旱不竭。今大泽村紫阳靖石井是也。
　　诗日：
　　负檐远汲甚劳痒，泽个居民苦乏泉。
　　五岳杖灵才刺动，一泓水涌即潺湲。
　　耿恭受敌驱工凿，庞俭因铜募力穿。
　　争似祖师施妙用，泠然甘液自涓涓。
　　龙城化
　　明日，登山巅指山腰之泉坛日，是有异物藏焉，后将为孽。遂立坛靖以镇之。今每岁朝谌姆必憩於此，号龙城观。
　　诗日：
　　偶因登眺上层巅，忽睹山腰迸一泉。
　　俄见妖氛蓊郁处，乃知异物所藏焉。
　　他时若出民罹害，此日须将法以迁。
　　於是立坛为镇伏，至今遗迹尚依然。
　　松壁化
　　祖师渡小蜀江，今名黄湖口。抵江干之肆，主人朱氏虽贫而迎接甚敬，祖师戏画一松於其壁而去，其家即日市利加倍。后江涨溃堤，市舍俱漂惟松壁不坏。今名松湖市，朱氏见庙食其地。
　　诗曰：
　　朱氏虽贫喜接宾，祖师惠访有绿人。
　　欣然座次留仙墨，贵尔家中作宝珍。
　　自后云踪相渺渺，从兹市利甚映映。
　　迩来江服漂堤舍，松壁如山护以神。
　　黄龙化
　　祖师尝炼神丹於艾城之黄龙山，山漱有蛟魅护为渊薮辄作洪水欲漂丹室，祖师遣神兵擒之钉于石壁。今有钉蛟石犹在焉。丹成祭于幕阜葛仙公石室，遂至修川，爱其湍急而味坚，乃取神剑磨於涧傍之石。今在修）ll 梅山，后人於其处立观以表其圣迹，今号为旌阳观是也。寻渡水登秀峰，今号日旌阳山。为坛於峰顶，以醮谢上帝，乃服仙丹。
　　诗曰：
　　因入黄龙要炼丹，山揪蛟蜃发洪湍。
　　亟呼猛吏排金甲，追摄狂妖钉石峦。
　　事毕寻溪磨宝剑，药成登岭筑瑶坛。
　　祖师醮谢天真罢，服饵刀圭跨彩鸾。
　　西安化
　　昊君居近焉，溪南有昊仙村、昊仙观，即昊真君之故居也。遂造昊君之宅。过西安县，今之分宁是也。县社伯出谒祖师，请其地分有妖物为民害者，其神匿之。祖师行过一小庙，庙神庙神姓毛，兄弟五人，今号协佑庙者，在县之东。迎告曰：此有蛟孽害民，知仙君来故往鄂渚藏矣。后将复还，愿为斯民除之。祖师如其言，蹑迹追之，至鄂渚路傍逢三老人，今三王庙。询其蛟孽所在，皆指曰：见伏於前之桥下。今号曰伏龙桥是也。祖师至桥侧仗剑叱之，蛟惊奔入大江，遂匿于渊。今号日下龙穴。乃劫吏兵驱之，蛟从上流奔出，遂乃诛之。今号上龙口是也。祖师怒西安社伯之不职，锢其祠门，止民问之享祀。今分宁县城隍庙正门常闭，开则邑有火灾，祝师止从倡户出入，居民祭者少。今祀小庙。今封协佑侯庙食甚盛，亦多灵感。
　　诗日：
　　世云携驾过昊村，闻有蛟精此地存。
　　三老指桥言伏匿，五俟当道告逃奔。
　　为民弭害毋留种，蹑边追擒要绝根。
　　师怒西安神不职，至令犹自铄祠门。
　　丹药化
　　已而还郡城，祖师日：此地水陆冲要人物繁伙，岂无分合得仙之人。试以丹数粒杂他药货之，令其信绿而取，既而赎者虽多竟无一人遇者。祖师吁叹，以世问仙才之难得也。
　　诗日：
　　洪都繁伙足人烟，岂乏贤材合得仙。
　　鼎内试捐丹数粒，囊中杂以药千圆。
　　遂令众弟巡街货，任使诸人信手拈。
　　卖尽药圆丹尚在，纵无一个有玄绿。
　　藏溪化
　　祖师闻新昊有蛟为孽，因持剑捕逐之。故所经游处曰龙泉观，令改为仙游是也。蛟擢窜入溪穴，至今号日藏溪。祖师乃以巨石书符，及作镇蛟文以禁之。镇蛟文石碣尚存，今为僧院，日延真，傍建观亦日延真，在奉新县西十里。
　　诗曰：
　　闻说新昊有毒蛟，非时兴怪涨波涛。
　　祖师仗剑亲诛戮，妖物潜溪辄避逃。
　　禁立雄文防跳绰，镇留宝篆塞唧嘈。
　　昭然碑碣存遗记，千古人尊道德高。
　　海昏化
　　时海昏之上辽有巨蛇，据山为穴吐气成云，一旦四十里人畜在其气中者即被吸吞，无得免者，江湖舟船亦遭覆溺，大为民害。祖师闻之，乃登北岭之巅验之，今赤乌观之东日会仙峰，即其处也。果见毒气涨空。祖师悯斯民之罹其害，乃集弟子将往诛之。
　　诗日：
　　毒气横空厄巨蛇，海昏百里绝人家。
　　据山作穴兴风势，吐气如云翳日华。
　　道路弗通吞兽畜，江湖为害覆舟嵯。
　　祖师登岭先观视，众弟同心唾手挈。
　　赤乌化
　　初入其界，远近居民三百余人知祖师道法，竞来告怨求哀恳切。祖师日：世运周流当斯厄会，生民遭际合受其灾、吾之此来正为是事，当为汝曹除之，吾誓不与此蛇俱生也。有顷群弟子至，亦同劝请祖师日：须时至乃可心於是卓剑于地默祷於天，良久飞泉涌出，俄有赤乌飞过，祖师日：可矣。其地为候时观，后改赤乌观，今为寿圣，又日广福。本朝道士万中行诗日：昔有长蛇抗毒威，旌阳曾此俟诛夷。洞中仙子方如命，天上灵乌忽报时。符使怒飞凌谷口，剑星交下鬼神悲。一千年后几兴废，可惜阴功无尽期。张天觉有《卓剑泉》诗云：卓剑遽成岩下井，待时遥动日中乌。海昏余孽今除尽，余泽犹存七靖图。
　　诗曰：
　　长蛇为梗拥姻霾，．世运周回合受灾。
　　道法有灵人赴怨，皇民无幸孰悲哀。
　　奚容尔怪施凶慝，既值吾徒必斩摧。
　　卓剑俟时如可待，乌飞泉涌似相催。
　　斩蛇化
　　遂前至蛇所，仗剑布气。蛇惧，入穴。乃飞符召海昏社伯驱之，不能出，复召南昌社公助之。其符落於县东，因建观号符落，今名太和。其蛇出穴，举首高十余丈，目若火炬，吐毒冲天。乡民咸鼓噪相助，是时祖师啸命风雷，指呼神兵以摄伏之，使不得动。昊君乃飞步踏其首，以剑劈其颗，蛇始低伏，弟子施岑、甘战等引剑挥之。　　
　　诗曰：
　　飞符连召社神驱，蜻首昂昂百丈余。
　　目闪火光悬电镜，口喷烟雾暗云衢。
　　乡民鼓噪威相助，法主呼雷尽诚除。
　　更得昊君腾步踏，蛇头低伏始加诛。
　　小蛇化
　　蛇腹裂有小蛇自腹中出，长数丈，甘君欲斩之，祖师日：彼未为害，不可妄诛。小蛇惧而奔行六七里，闻鼓噪声犹返听，而顾其母。今抗名有蛇子港、七里听。群弟子请追而戮之，祖师曰：此蛇五百年后若为民害，当复出诛之。以吾坛前松相为验，其枝覆坛拂地是其时也。又预谶云：吾仙去后一千二百四十年问，豫章之境五陵之内当出地仙八百人，其师出於豫章，大扬吾教。郡江心忽生沙洲掩过沙井口者，是其时也。事见《松沙记》豫章职方乘1石龙沙在章江西岸石头之上，与郡城相对。潘清逸有《望龙沙》诗云：五陵无限人，密视松沙记。松沙虽未合，气象已灵异。昔时蛟龙漱，半作桑麻地。地形带江转，洲浮有连势。此时小蛇若为害，彼八百人自当诛之。苟无害於物，亦不可诛/也。蛇子遂得入江。建昌县蛇子港是其处，有庙在新建县昊城山，甚灵，本朝封灵顺昭应安济惠泽王，俗呼日／J’龙庙。大蛇既死，其骨聚而成洲。今号龙骨洲。
　　诗曰：
　　蛇子虽奔蛇母亡，远闻鼓噪尚回坑。
　　堪嗟虺类能存孝，故得师资且弗伤。
　　后世重来兴国害，真仙必是奋雷戕。
　　龙沙旋远江流急，本是当时聚骨场。
　　七靖化
　　祖师於海昏经行之所皆留坛井，凡六处，通候时之地为七，其势布若斗星之状，盖以镇弭后患。七靖者，谓进化靖、御奏靖、丹符靖、华表靖、紫阳靖、霍阳靖、刘其靖，今皆为宫观或为寺院官舍者有之矣。复至邑之西北，见山泉清冽，乃投符其中，与民疗疾，其效亦比蜀江。令号口玲水台。巨蛇既诛妖血污剑，於是磨洗之，且削石以试其锋。今建昌县有磨剑池、试剑石。告其徒曰：大蛇虽灭，蛟精未诛。彼物通灵，必知吾有除害意，恐其伺隙溃郡城，吾归郡乎，战、岑二子从我焉。时永嘉六年也。
　　诗日：
　　海昏巨蟒已遭诛，犹虑余妖未尽驱。
　　磨剑试锋因削石，借泉镯疾遂投符。
　　师穿义井兴滋泽，民赖灵坛胜祷怃。
　　昔所经行营七靖，今营仙馆表追怠。
　　炭妇化
　　祖师道术高妙着闻远迩，求为弟子者数百人，却之不可得。乃化炭为美妇人，夜散群弟子处以试之，明旦阅不为所染者，惟十人耳，即异时上升诸高弟也，自是凡周游江湖，诛蛟斩蛇无不从焉。余多自愧而去。今建昌县西津名炭妇市，立观日妙明。
　　诗日：
　　祖师道术世无伦，遐迩归投数百人。
　　要作金仙传上诀，故将炭妇试诸宾。
　　咸迷赭粉贪欢事，不觉烟煤已污身。
　　各负惭颜逃散去，惟余十一是高真。
　　横泉化
　　祖师乃与甘、施二君归郡，周览城邑。适有一少年，美半度，衣冠甚伟，通谒自称姓慎，礼貌勤恪，应对捷给，遽告去。祖师谓弟子曰：适者非人，老蛟之精，故来见试也。体貌虽是，腥风袭人。吾故愚之，庶尽得其丑类尔。边其所之，乃在江游化为黄牛，外郡城沙碛之上。今名黄牛大洲是也．o 祖师乃剪纸化黑牛往国之，令施岑潜持剑往，俟其团酣即挥之。施君一挥中其股，牛奔入城南之井中。井名横泉，今在上蓝寺束南角，墙掩井口，故亦号蛟井。
　　诗曰：
　　祖师道眼孰能欺，叵耐蛟精敢诈窥。
　　辩论闲谈虽可街，腥风臭气弗能移。
　　俄然化慷才眠稳，忽被神牛国力疲。
　　宝剑一挥伤左股，横泉窜入必当追。
　　追蜃化
　　祖师遣符使寻其踪，乃知直至长沙，於贾谊井中出化为人，即入贾玉史君之家。先是蛟精尝慕玉之女美，化为一少年谒之，玉大爱其才，许妻以女。因厚赂玉之亲信，皆称誉焉。遂成婚居，数岁生二子。尝以春夏之交孑然而出，周游江湖若营贾者，至秋则乘巨蚵重载而归，所赀皆宝货。盖乘春夏大水覆舟所获也。是秋徒还，给玉云：财货为盗所劫，且伤左股。玉举族叹惋，求医疗之。
　　诗曰：
　　蛟精逃窜入横泉，慕缔长沙贾氏联。
　　夙业所锺生两子，此绿相合未多年。
　　每舍宝货回家舍，却在江湖陷客船。
　　神剑伤时疮不愈，诡言盗劫故空还。
　　昭潭化
　　祖师乃为医士，谒玉。玉喜，召其婿出求医。蛟精觉之，惧不敢出，玉自起召之，祖师随至其堂，厉声叱曰：江湖蛟精害人非一，吾寻踪至此岂容逃逐，速出速出。蛟精计穷，乃现本形蜿蜓堂下，为吏兵所诛。祖师以法水嘤其二子，亦皆为小蛟，并诛之。贾女亦几变形，其父母为哀求，祖师给以神符故得不变。祖师谓玉日：蛟精所居其下即水，今君舍下深不瑜尺皆洪波也，可速徙居，毋自蹈祸。玉举家惶骇迁居高原，其地不日陷为渊潭，深不可测。今长沙昭潭是也。
　　诗日：
　　师携医药过湖南，贾玉闻知请接谈。
　　顿觉蛟精生恐惧，亟呼虎吏转忧淡。
　　形诛砌下惊诸族，水嘤堂前变两男。
　　妖绝徙居高阜处，未几斯地化深潭。
　　镇蛟化
　　祖师复还豫章，而蛟之余党甚盛，虑祖师诛之，心不自安。乃化为人散游城市。访祖师弟子，诡言日：仆家长安，积世崇善，远问贤师许君有神剑，愿闻其功。．弟子语之日：吾师神剑，指天天裂，指地地坼，指星辰则失度，指江河则逆流，邪莫可当，神圣之宝也。又日：抑有不能伤者乎？弟子戏之日：惟不能伤冬瓜葫芦耳。蛟以为诚然，继而尽化其属为葫芦冬瓜，连枝带蔓浮泛满江，拟流出境。祖师晨兴觉妖氛甚盛，乃顾江中，见蛟精所化，即以剑授施岑使履水斩之。党属茹连，悉无憔类，江流为之变色。祖师日：此地蛟璃所穴不有以镇之，后且复出为患人不能制也。乃役鬼神於牙城南井，铸铁为柱，出井外数尺，下施八索钩锁地脉。今铁柱延真宫是也。祝之日：铁柱若凹，其妖再兴，吾当复出。铁柱若正，其妖永除。由是水妖屏迩，城邑无虞。复虑后世奸雄妄作，故因铁柱以为谶记云，地胜人心善应不出奸俨，纵有兴谋者终须不到头之言。祖师之虑后世，探有如此者。
　　诗日：
　　江湖蜃类甚忧虞，问剑何功欲避诛。
　　雪刃犹能剖五石，霜锋岂不割瓜葫。
　　赓形本要随流去，履水俄然尽斩除。
　　师见蛟娇多窟火，复留铁柱镇洪都。
　　西山许真君八十五化录卷上竟
　　西山许真君八十五化录卷中
　　西山勇悟真人施岑编
　　楮镪化
　　祖师寻飞茅时渡小蜀江，以钱二百劳舟人。舟人请益不已，欲需一千，祖师从之。既登岸，舟人持钱归，惟二环耳，余皆楮襁，始惊讶，知其神人。至今仙驾经由舟人止觅二锾，不敢过求也。
　　诗曰：
　　为觅飞茅到处寻，蜀江唤渡绿杨阴。
　　波平岸阔群挠急，浪静风恬众客钦。
　　既得祖师酬二券，如何捎子索千金。
　　不因楮襁垂神化，焉得船家倒到今。
　　药湖化
　　新建县之叹旱湖水蛭至多，祖师以粒药投之，其蛭永绝，至今名药湖。
　　诗日：
　　湖光艳潋接晴空，蠢蠢蝗赢产草丛。、
　　因把壶丹投一粒，断除水蛭绝诸虫。
　　波迎皓月汀芦白，浪对斜阳岸寥红。
　　极目云涛无毒翳，仙搓来往任西束。
　　松湖化
　　松湖市之秒洞，祖师尝少憩，至今其家无蚊纳焉。
　　诗日：
　　松湖市馆号芝兰，逆旅招邀意绪宽。
　　商客今时皆驻马，祖师昔日尚柄鸾。
　　蚊雷绝处床畴静，蝶梦成因枕席安。
　　驿路乱鸦催薄暮，憧憧车骑解征鞍。
　　桫洞化
　　丰城县之秒针洞，蛟入其中，以秒木楔之，至今不朽。
　　诗日：
　　古木苍藤锁石门，山深地僻雾常昏。
　　怪无瑞鹤来栖息，闻有妖蛟所聚屯。
　　时发洪湍冲垄亩，日忧毒蜃害乡村。· 
　　祖师塞绝秒针洞，秒楔多年尚且存。
　　仙鸽化．
　　明帝太宁二年，大将军王敦，字处仲，举兵内向次于湖。祖师与昊君同往上谒，冀说之止。时郭璞先在幕府，乃因璞与俱见。处仲喜延之饮，而问日：予梦以一木破天，君等以为何如祖师日：非佳兆也。昊君曰：木上破天未字也，公其未可妄动。处仲色变，令璞筮之· 。璞日：无成。处仲不悦，曰：予寿几何？璞日：公若举事祸将不久，若还武昌则寿未可量也。处仲怒日：君寿几何？璞曰：寿尽今日日中。处仲大怒，令武士擒璞斩之。《 洞仙传》 云：璞已预报家人备送终之具在行刑之所。命即定於江侧两松问，后三日南州市人见璞货其服饰，遍与相识共语。处仲闻之不信，开棺无尸，乃尸解也。今为水府仙伯。祖师乃举杯掷起化为白鸰飞绕梁楝，处仲一举目已失二君所在，处仲竟败。处仲兵败遂惋愤而死，卒有腮尸之刑焉。
　　诗日：
　　晋室虽残天所扶，逆臣叛主犯宸都。
　　因求义士全原梦，孰识奸人别有图。
　　偶与王敦相性意，遂令郭璞竟捐躯。
　　抛杯化鸰飞梁栋，众目争观失许吴。
　　铁船化
　　祖师与昊君还至金陵，欲赁舟至豫章，而船主告以乏操舟者。祖师日：尔等但暝目安坐切无岘视，吾自为尔驾之。乃召二龙挟舟而行，经池阳以印印西岸之壁崖，以辟其水怪焉。至今印文犹在。舟渐凌空，俄过庐山顶至紫霄峰金阙洞，祖师与昊君欲游洞中，故其舟梢低抹林梢戛戛有声，舟人不能忍，乃窃窥之。龙即舍舟於层岫之上，折桅於深涧之下。后皆为铁石，今号石峰，并桅在涧中，为断石矣。祖师为舟人日：汝不听吾言，将何所归。舟人拜求济度，祖师教以服饵灵草，遂得辟谷不死，尽隐於此山。后相伊刺史江州遣人访庐山异迩，至紫霄峰见湖中有舟及群鹤赤鳞，人骑白马，二少年长啸声闻数百步，疑是舟人辈。祖师与昊君各乘一龙，分水陆还会於北岭之天宝洞。
　　诗曰：
　　金陵相隔豫章遥，又乏捎人驾去韶。
　　密召二龙为挟载，欲超千里御飘讽。
　　忽惊树响窥银海，遂致船嫦阁紫霄。
　　舟众恳师求济度，教令辟谷饵灵苗。
　　鄱浔化
　　祖师以蛟蜃之属有散入鄱阳、浔阳郡者，虑其复还，乃周行江湖口珍灭之。至当尧山顶，有蛟湖三所，其孔穴透大江通饶信。祖师诛其蛟魅，立玉阳府靖以镇之。其西北石壁下湾，立开化靖以镇之。更立太城府靖，靖傍有大泽，深不可测，且多蛟姨。祖师尽灭之，惟一蛟子迸走，故立此靖以断截之。又铸铁符镇鄱阳湖口，杜其所入之路。今在湖口县上锺石之江中。铸铁盖覆庐陵元潭，制其所藏之薮，仍以铁符镇之，今号飞符岭，有观日崇真。留一剑在焉。其剑长尺有咫，似玉石，又似铜铁，人莫能识焉。明年，永嘉七年也。复游长沙，遂至韶阳。又明年，至梆、衡诸郡，所至皆为民诚毒除害，乃还豫章，前后凡立府靖七十余所，皆所以镇郡邑辟凶灾也。
　　诗日：
　　蛟精散漫入鄱浔，切虑他年祸复侵。
　　饶信郡通了穴远，当尧山隐品湖深。
　　符存蜃怪无来路，盖覆璃妖绝匿涔。
　　自后师游荆广去，再留宝剑镇潭心。
　　广德化
　　祖师垂边遍於江左湖南北之境，而为观府为坛靖者不可胜计，或散在山林湖滦绝有异处，如龙沙侧之磨剑池，至今略不湮塞。
　　诗曰：
　　妖恶凶灾务域除，祖师县此遍江湖。
　　圣功立就三千满，仙治修成七十余。
　　要逸黎民皆奠枕，所经郡县悉安居。
　　龙沙尚有遗踪在，磨剑池清似碧壶。
　　华车化
　　靖安县有刘仙姑，姑名懿真，年数百岁，貌若童子。谌姆尝称之。祖师往见，则已飞升矣。遂留宝木华车，遗之车，因风飘举三日而下，名其观曰华车观。碑碣犹在，今号柄霞观。
　　诗日：
　　刘氏修行道意弘，黄堂谌姆屡尝称。
　　精神雅淡龄齐鹤，器质清高貌若冰。
　　及至祖师将礼谒，何如仙姥已飞升。
　　惟存宝木华车在，观立柄霞世所凭。
　　归隐化
　　祖师遂归旧隐，日与弟子讲究真诠，数十年问不复以时事关意，惟精修至道。作醉思仙之歌，又着八宝训，日：忠、孝、廉、谨、宽、裕、容、忍。忠则不欺，孝则不悖，廉则罔贪，谨而勿失，修身如此可以成德。宽则得众，裕然有余，容而翕受，忍则安舒，接人以此，怨咎涤除。凡我弟子动静勤笃，念兹在兹，当守其独，有爽厥心三官考戮。乡党化之，皆迁善远罪，孝悌兴行。平时出处随机应物不异常人，但所居之处呜鹤翔飞，景云旋绕而已。自东晋乱离江左频扰，祖师所居环百里余，盗贼不入，问里晏安年谷屡登，人无灾害其福被生灵，人莫知其所以然也。
　　诗日：
　　江湖蜀汉遍经过，游览归来讲究多。
　　化导黎民垂宝训，精修至道作仙歌。
　　景云郁勃旋茅屋，玄鹤翔呜辑木柯。 
　　东晋乱离频扰攘，师居百里自安和。
　　金玉化
　　祖师隐居西山，有方士点铜铁为金化石为玉，欲售其方。祖师曰：得无变乎？方士日：五百年后复还本物。祖师日：必误后人。卒不受。
　　诗曰：
　　燕然幽隐在山林，方士怀奇特访临。
　　埋石嘘呵成美玉，顽铜点化作坚金。
　　岂因利术生贪性，焉被资财损道心。
　　弗是祖师坚不受，他年惟恐恨人深。
　　丹诏化
　　孝武帝宁康二年甲戌，祖师年一百三十六岁。八月朔旦，有云仗自天而下，、二仙乘辈，导从甚盛，都降于祖师之庭。祖师降阶迎拜，二仙日：奉玉皇命，赐子诏。祖师俯伏以听，乃宣诏日：上诏学仙童子许逊，卿在多劫之前积修至道，勤苦备悉，经纬逾深，万法千门，罔不师历。救灾拔难，除害荡妖，功济生灵，名高玉籍，众真推仰，宜有甄升。可授九州都仙太史高明大使，赐紫彩羽袍，琼旌宝节，玉膏金丹，各一合，诏至奉行。祖师再拜，登阶受诏。一仙曰：余乃玉真上公崔子文。一仙日：余乃元真大卿瑕丘仲。言毕揖祖师，坐告以冲举之日，遂乘云车而去。
　　诗日：
　　气肃秋高景宇清，九天仙仗降瑶京。
　　祖师尚愧神功短，宸圣遥知道行成。
　　绛节宝旌褒盛德，玉膏丹药保长生。
　　一真告以冲升日，鸾鹤群灵悉奉迎。
　　垂教化
　　祖师乃召门弟子与乡曲耆老谕以行期，自此朝夕会于祖师之第，日设宴饮，共叔惜别，且教以行善立功以致神仙之旨，着《 灵剑子》 等书。又与十一弟子各为五言二韵劝诚诗十首，以遗世。及以大功如意丹方传众弟子之不与上升者，此方即丁义方中一也。其诀必先择日斋戒，设位醮十八种药之神，然后书符逐味诵呎而修合之，其治众疾如意而即愈。
　　诗曰：
　　仙驭冲升已有期，遂陈宴饮会乡耆。
　　欣从父老全樽酒，乐极师生共赋诗。
　　法药济人恩广大，经书垂世教慈悲。
　　虽怀惜别诚甩勉，立善行功是道基。
　　飞升化
　　八月望日，大营斋会，褊召里人，长少毕集。至日中，遥闻音乐之声祥云弥望，须臾渐至会所，羽盖龙车，从官兵卫，仙童彩女前后道从，红霞紫雾舒布环绕，前二诏使又至。祖师降阶拜迎，二仙复宣诏曰：上诏学仙童子许逊，脱子前世贪杀匿、不祀祖先之罪，录子今生呎水行符治病、罚恶诚毒之功，已仰潜山司命官传金丹於下界，闭债封形，回子身及家口厨宅百好归三天。子急诤秽背土凌空，左大力天丁与流金火铃照辟中黄母，或散慢告行。仍封远祖，由玉虚仆射曾祖玫，太微兵卫大夫祖玉，太极把业录籍典者父肃，中岳仙官赐所居宅日仙曹左府。玉真上公日：卿门弟子虽众，唯六人合从行，余各自有超举之日，不得偕往也。乃揖祖师升龙车，命陈勋时荷持册前导，周广曾亨縿驭，黄仁览与，其父族侍从，吁烈与母部从，仙眷四十二口同时升举，鹦犬亦随逐飞腾。里人攀恋投地悲号不忍别，祖师日：仙凡路殊，悲惧自切，执奉孝慈，恭顺天地，何患无报耶。乃留下修行锺一口，并一石函，谓之曰：世变时迁即为陈边矣，聊以此为异时之记。仙仗既举，有顷坠下药臼、车毂各一，又坠一鹦笼於宅之束南十余里，今日崇元观。并鼠数枚坠地，虽拖肠而不死，意其尝得窃食仙药也。后人或有见之者，必为瑞应焉。仙驾凌空向远，望之不可见，惟祥云彩霞弥漫山谷，百里之内异香芳馥，经月不散。
　　诗日：
　　催升丹诏紫泥封，羽盖香车驭翠龙。
　　里闭营斋陈余饥、云霄送乐奏笙铺。
　　仙曹宠锡荣居第，圣职褒称显祖宗。
　　拔宅尽归天上去，更遗数物表元踪。
　　锦帏化
　　祖师回自旌阳，奉蜀锦为传道质信於谌姆，姆制以为殿帏。至是，忽飞来周游旋绕於故宅之上，竟而复飞入於云霄之问。后置观，故以游帷为名。
　　诗日：
　　谌姆恩宏岂有奇，祖师贡锦表无违。
　　耻如下士充床褥，宜与高真作殿帏。
　　既拔仙居离世去，惟飘圣物绕空飞。
　　终朝旋舞云霄上，复被天神再摄归。
　　栖梧化
　　王长史之子朔迎祖师居西亭，久之，谓朔日：吾视子可传吾术。乃密授仙方，复云此居山川秀丽兼有灵泉出於道南，前对洞天，俯临袁水，宜为道院。朔从之。祖师乃书一靖字符馆户于壁而去，时祖师与郭璞寻真选胜而至此，宜春柄梧山也。飞升之日，云饼过其上遣二青衣下告朔，以被玉皇召命，因来别子。朔暨阖家瞻拜祈度，祖师俯告日：子辈仙骨未充，但可延年。乃飞仙茅一根授朔日：此茅味异，植於兹地久服长生，甘能养肉，辛能养节，苦能养黑，咸能养骨，滑能养肤，酸能养觔，宜和苦酒服之，必效。言讫而别，自后王族如言服饵各寿百龄焉。
　　诗日：
　　寻真曩昔访柄梧，王子相延憩盛居。
　　秀丽山川宜道院，风流人物称天书。
　　今离世上趋丹诏，故向云端驻宝车。
　　付嘱仙茅令种饵，君家俱寿百龄余。
　　崇祠化
　　祖师飞升之后，里人与祖师之族孙简就其地立祠，以所遗诗一百二十首写竹简之上，载之巨莆，令人探取，以庾休咎，名日圣签。其锺并函臼并宝藏於祠中。后改祠为观，因锦惟以命名，汨游惟。蜀旌阳之民竞资金帛负飘臂来梵坛井以报德，各镌姓名其上。蜀民轨缘改宫修盖始撒去，今问有存者。隋炀帝时焚修中辍，观亦寻废。至唐永淳中天师胡惠超重兴建之，明皇尤加夤奉。本朝太宗、真宗、仁宗皆赐御书，真宗又遣中使赐香烛花婶旌节舞偶，改赐额日玉隆。取《 度人经》 太释玉隆腾胜天之义也。仍禁名山樵采，镯租赋之敷，复置官提举，为优异老臣之地。
　　诗曰：
　　祖师龙驾已冲天，乡里崇祠奉列仙。
　　巨莆载签诗合妙，古函升臼迩依然。
　　重修本自皇唐举，广饰今当圣宋全。
　　观改玉隆镯税役，所祈香火永绵绵。
　　国封化
　　徽宗皇帝降玉册上尊号醮诰词文
　　维政和二年，太岁壬辰五月丁巳朔十七日癸酉，皇帝御名谨遣入内内侍省内殿程奇，请道士三七人，於洪州玉隆观建道场七昼夜，罢散日设醮一座三百六十分位。上启神功妙济真君，伏以至神元像，虽莫能名，成德在人，姑从所示，式褒显迹，肇荐徽称，冀享褒祟，永绥福地，御名无任诚惶诚恐恳
　　祷之至，谨词。
　　御降祖师册诰表文
　　臣御名柢奉高真肇扬显迹，仰太霄之在望，被灵宇以申虔，美利所加既作黎民之福，纯熙来被更延景历之昌，臣御名无任精虔激切之至，谨奉表奏告以闻，臣御名诚惶诚恐稽首顿首谨言。
　　玉册文
　　维政和二年岁次壬辰五月丁巳朔十七日癸酉，皇帝再拜言日：天眷用懋，宠绥四方，爰有至真，克相上帝，垣威赫德，锡羡降康，而名号弗宜，曷彰报典。乃诏有司考循秘牒，发挥遗懿垂示无穷。恭惟真君躬握元图密庸妙契。县魏迄晋嗣休炳灵，赈乏镯愈一方攸赖，剪妖诚毒三熙获分。肆膺谌姆之符，营启都仙之籍，超升游极载祀缅邈，庙像屹崇风烈如在。蚓炎晖之有赫方，皇运之那隆，荐降嘉祥，聿彰幽赞，桧禳响答，民物阜宁。宜极徽称以昭严奉，谨遣朝奉大夫充集贤殿修撰，知洪州、军州管干学事、兼管内劝农使、充江南西路兵马铃辖护军，赐紫
　　金鱼袋王专，上尊号日：神功妙济真君。洪惟降鉴诞受丕章，佑我无疆，保兹景命，俾缉肥於纯缎，用敷锡於群伦，谨言。
　　政和四年改观为宫，仍加万寿二字，除甲乙为十方。
　　诗日：
　　紫诏新颁睿意隆，形诸诰诏表神功。
　　昭然奎画宸章妙，悼彼云章日月融。
　　显迹为民兴美利，徽称荷国式追崇。
　　玉隆盛地当宏壮，劝旨增封万寿宫。
　　政和化
　　政和六年五月一日辰时，御前降到荀字号不下司文字付礼部。朕因看书于崇政殿，恍然似梦见束华门北有一道士，载九华冠披绛章服，左右童子执剑拂皆衣青，后有二使者彩衣道装捧印杖，前至丹墀，起简揖朕，攀左龙尾上殿。朕疑非人问道士，因问：卿是何人，不诏而至。道士对日：吾为许旌阳，权掌九天司职。上帝诏往按察西瞿耶国，经由故国，观见妖气，故来相访。朕请坐而问日：此患为何？日：瞬南北三十六万绢纲入水，此实小龙为害。盖先朝不合封此子为王，当永嘉之戮自拆母腹而奔走，未及害人因而赦之，今乃辄为国家之患。俟吾还职，当有处分，不令住於江淮间矣。朕梦中谢之，复问曰：朕患安息疮，诸药不能愈，真君有药否？即取小瓢子倾药一粒如蒙豆大，呵阮抹於疮上，觉如流酥灌体，入骨清冻，遂揖而去。行数步复回顾曰：吾弊舍久已寥落，愿圣皇举眼一看为幸。朕豁然而觉，不数日有司奏到果然绢纲尽数被风涛覆没。即取图经考之，见洪州分宁县梅山有许氏旌阳磨剑之地，诏画像如梦中所见者，赐上清储祥宫。寻依道录院奏请，於三清殿后造许真君行宫。再降手诏，命中大夫谢景仁下分宁县，同令佐以系省官钱新换许氏旌阳观，仍赐诏书一道。前去本观收掌遇．天宁节拨放童行一人，仍令采访许真君别有遗边去处，如未有观即勒本属取官钱建造，如有宫观屋宇损坏即如法修换，无常住即拨近便僧寺应，有堪好庄田入观供办务，令严谨主者施行。
　　诗日：
　　祖师奉命察瞿耶，稔服徽宗道念嘉。
　　沥恳圣衷垂左顾，特将仙从入束华。
　　绢纲所被妖龙害，瓢药医除御体瑕。
　　只为家山久寥落，幸加修整果荣夸。
　　仙宫化
　　数月后，复梦祖师回如初，谢上日：分宁乃昔经行之处，重劳建造。吾卜地西山，遗边具存，但居宇隘陋不足副四方瞻视，幸陛下一修整耳。上寤即韶洪州改修玉隆万寿宫，仍降图本依西京崇福官例，鼎新盖造，赐祖师像一躯，及铜铸香炉花瓶烛台锺磬之具，御书门殿二额。凡为大殿六，小殿十二，三廊，七门，五阁。前殿三面绘祖师出处功行之边，后殿奉安玉册，上建宝藏，三朝御书，两应复壁绘仙仗出入之仪、环以墙垣。由墙之西，吁真人之故居建道院，以安道众。建炎中金人寇江左，欲火宫庭，俄而水自楹桶问出，火不能热，虏酋大惊。乃书壁云，金国龙虎上将军来献忠被授元帅府上畔都统大军届兹，遍观圣像装严华丽不敢焚毁，时天会八年正月二日记，主观想知悉。写毕，戢兵而去。此壁近颓方漫其字。
　　诗日：
　　江左西山乃福庭，嗟峨宫阙胜蓬瀛。．
　　门廊广邃清风转，殿阁穹窿紫雾生。
　　制度美如崇福丽，规模胜似建章荣q 
　　昨经丙午罹兵火，水滴檐楹虏众惊。
　　宝书化
　　三朝宸翰及祖师玉册，金人入寇之后不知所存。
　　诗曰：
　　天翻地覆乱纵横，时数潜推起战争。
　　三圣宝书宜秘重，众真玉册固非轻。
　　岂容世俗能窥岌，弗许胡戎敢窃赢。
　　搜遍仙官寻不见，神人收拾上瑶京。
　　宸章化
　　绍兴二十八年赐御书十轴，今宝之，以镇福庭焉。
　　诗日：
　　屡降天书出内庭，昭然文画灿奎星。
　　黄麻宠锡宸章妙，紫诏初开御墨馨。、
　　历历尧言增润色，谆谆舜意大叮咛。
　　琅函药岌藏朱阁，宝护存留镇福庭。
　　神物化
　　凡祖师遗物皆有神物守护，不可触犯。
　　诗日：
　　曩从拔宅出尘寰，遗物留踪镇故山。
　　僧寺挈锺锺韵绝，牧臣移毂毂飞还。
　　真仙古迹存灵化，薄俗愚徒敢鄙顽。
　　法器岂容人触犯，有神守护在玄关。
　　灵□化
　　殿前有相一株，乃昔日祖师手植者，其荣悴常兆宫门之盛衰，剪以煎汤无疾不疗。
　　诗日：
　　祖师昔日未仙时，手植庭前相一枝。
　　鬃鬃清阴笼宝殿，苍苍翠色锁瑶墀。
　　常将树叶占荣悴，密与宫门兆盛衰。
　　更有灵功能愈疾，羽人攀剪喜相遗。
　　丹井化
　　祖师昔时炼丹之井，旧有神龙出没，胡洞真始置符石以镇之。
　　诗日：
　　金井深泓玉液清，祖师曾此炼丹成。
　　自从鹤去梧桐老，忽有龙来雾雨兴。
　　出没不时为诡怪，方隅多日有忧惊。
　　洞真用法书符石，镇塞寒泉绝异声。
　　铁柱化
　　唐严讥作州牧，见铁柱心颇不信，尝令发掘，俄有迅雷烈风江波泛溢城郭震动。撰惧扣头悔谢，久之而止。
　　诗日：
　　铁柱如山镇郡苗，祖师灵迹甚雄哉。
　　人工力竭应难掘，圣物神扶岂易摧。
　　城郭震摇倾雨雹，江波汹涌吼风雷。
　　此时严撰心知惧，百拜焚香慷恳哀。
　　仙钟化
　　严撰又强取祖师修行钟置僧寺，击之声哑如土木，疑道流以术禁之，遂加囚系欲真於刑？护忽坐寐，为神人叱责，将断其首。惊觉遂释道流，送钟还宫。至五年之乱，一夕飞去莫知所之。
　　诗曰：
　　大冷良工鼓铸成，鲸音嘹晓报昏明。
　　仙宫扣击非常韵，僧寺撞枞绝不呜。
　　疑是道流施禁卫，遂令州牧议刑名。
　　不因严让遭神警，羽士应难得自清。
　　仙毂化
　　州牧徐登欲视祖师所遗仙毂，令取至府，犹未及观，即夕飞还。皇朝犹在，金人入寇，寻失之矣。
　　诗日：
　　古人制器断车时，仿像非轻岂苟雕。
　　玄翰绿舆循地矩，朱输翠盖应天规。
　　安蒲尚想征贤用，掷菜谁云以貌窥。
　　仙毂只堪存圣宇，岂容俗手强迁移。
　　仙函化
　　祖师所遗石函虽有家缝而不可开，唐张善安据洪州强凿开之。其盖内丹书字云，五百年后狂贼张善安开之。善安惧，洗其字，终不能灭，遂藏其盖，止留函底。今与药臼俱存。
　　诗日：
　　善安悖国犯洪都，辄探仙函视所仓。
　　强把鉴锥开石盖，忽然名姓着丹书。
　　世间万事绿皆定，天上群真语不虚。
　　五百年前师预志，后人焉得弗惊欤。
　　割瓜化
　　每岁季夏，诸乡士庶各备香花鼓乐旗帜，就寝殿迎请祖师小塑像幸其乡社，隐＇愿祈禳以镯除旱蝗。先期数日，率众社首恤瓜巢酌献于前殿，名日割瓜，预告迎请之期也。
　　诗曰：
　　年年社会甚繁华，季夏方临启割瓜。
　　旗帜舞风迎鼓乐，幡幢蔽日引香花。
　　乡村自此螟蝗绝，畎亩县兹谷麦嘉。
　　仙驾幸临多降福，故令士庶转诚此。
　　黄中化
　　祖师之像凡六，惟前殿与寝殿未尝动，余皆随意迎请。六旬之间迎请周遍，洪瑞之境八十一乡之人同诣宫醮谢，日黄中斋。黄中仪式，祖师所流传也。
　　诗日
　　巍然师像甚威雄，安座仙宫宝殿隆。
　　祈圣请恩垂惠泽，分身行化阐玄风。
　　瑞阳户户咸皈奉，洪郡家家悉敬崇。
　　八十一乡人集会，至今斋式演黄中。
　　禁坛化
　　七月二十八日，仙驾登官左之五龙岗，禁辟蛇虎，自古以然，谓之禁坛。故远近祈禳之人昼夜往还，绝无蛇虎之患。
　　诗日：
　　撷气横空玉宇冻，祖师仙驾幸龙岗。
　　浅深草泽驱蛇虺，远近山林绝虎狼。
　　昼夜道途无恐惧，往来车马自康强。
　　禁坛密有神明助，不负诚人一灶香。
　　净月化
　　仲秋号净月，自朔日一开宫，受四方行香祷赛荐献，先自州府始。州府具香烛酒币词疏，逍衙吏驰献。远迩之人，扶老携幼，肩舆乘骑，肩摩于路，且有商贾百货之射利，奇能异仗之逞巧，以至荼坊酒炉食肆旅邸相续於十余里之问，骈於关市，终月乃已。
　　诗日：
　　时当净月正开宫，遐迩归投贡献通。
　　无限经商图街沽，几多技艺逞奇工。
　　士民悉自诸方至，关市县兹万货丰。
　　终始三旬常拥遏，九衢社会鼓冬冬。
　　黄郎化
　　每以中秋日修庆上升斋，先一日岭憩建醮，次日黄君来觐。黄君，祖师之婿也。其行多由问道，明旦，未至宫五里日侯陂，有亭日着衣，黄君更衣之所也。宫中具威仪迎入端门，旧有门对正殿日黄阁门也。初朝於前殿，遂入后殿，分宾主礼次曰享礼。毕，降殿憩於西糜，俟暮西还。而宫束之市肆商贾居民必固邀游街，以求利市，竞争牵挽，几至龙岗桥乃回刀俗云姑丈所至则利市和合，每试有验。
　　诗日：
　　冰蟾圆洁桂花香，醮庆飞升启道场。
　　云拥紫庭躬觐礼，风飘霞仗甚辉扬。
　　仙宫锡宴陪歌乐，圣驭游街降吉祥。
　　男女邀拦求利市，抛钱掷菜向黄郎。
　　紫庭化
　　每三岁上元后一日，祖师仙仗往瑞阳存问。黄君日：西抚上元日，禺 中先迎置前殿，陈斋羞三献之礼，请朝乃行，初出束门，即南过望仙桥，经茂埔入黄姑巷，次至安里迂，入元都坛少。坛在庙侧，旧有观，今废之矣。次登师姑，入元仙靖，寻出驿路，再迂入小路二里许，至朱塘观供。此地养鸭童子墓旧名朱塘观是也。复出大路至暗山头，遂至三十里铺，凡七供。从者午食，乃度九岗九摘过龙陂桥，直抵祥符，属高安县，旧名祈仙观。瑞人多出城迎谒，号曰接仙。祖师降舆，与黄君宴於前殿。十七日，复受享礼，主首侍从仙驾者，乃诣后殿，酌献于许氏仙姑之前。兹礼淳熙戊申岁始也。次日未五鼓而返。此一路凡六供。士庶焚香迎谒者以千数，凡所经游聚落，人民男女长幼动数百人，焚香作礼，化钱设供，至有感激悲号者。每仙驾出入，主首必再拜，送迎於大门之外，至於南朝西应，及州府迎请祈求，必主首从行焉。祖师乘宠辈白马，金凤为前导。世传昔有白马之神庙，食於祖师宅东半里，今号白马塘。祖师得道愿充前驱也。金凤意其朱雀导前之义，或置於辈宠之项，正合上有朱雀之义。而世传以应母梦之祥，恐未必然也。肩舆之人调古歌一阕，齐声唱和，歌名《黄鹤楼》有着高冠彩帕者数对，冠名彩楼，二者甚古怪，盖晋代之礼也。彩楼高二尺许，上大下细，竹胎彩帛结络戴於首，以带击颔下。唐道士熊景休日：世事已归唐，历数仙歌犹是晋乡风。虽唐人且怪之矣。其歌虽在，其词久亡。守撷今作三章以补之，其一日：祖师功行满三千，帝诏凌空度九天。鸡犬也随仙眷去，至今圣边尚依然。其二曰：祖师舍我俯千龄，晨夕烧香扣杳冥。惟愿慈悲恩下土，乞将多福佑生灵。其三日：道师谌姆住丹阳，一业飞茅着处香。仙驾不忘当日约，年年一度谒黄堂。所由之路，横斜曲直悉遵于古，不可少易，易之则有咎。每仙驾将出，地分之人，竞先辟旧径，立表以指其处，盖非众人所常行之路也。旧记云：昔爱女所行，祖师蹑踪而往，至黄君家为留，信宿乃由通道而归。其寻飞茅，亦多委曲，寻访故今南朝西糜并袭前迩所过之地。宠有轻重迟速，安危晴雨之占。肩轻步速，安稳晴明，为地分之福。肩重步迟，失扑阴雨，为地分之灾。福则岁稔人安，灾则人伤物厉。惟西应之行，往雨寒，还欲晴暖，反是亦灾。仙驾每行，必冲早涉暝，履茅茨刑棘之地，部从祷赛之人动逾数百，然从古未闻有伤其足者。惟忌人畜生死厌秽，凡香钱，服用饮食坐卧，皆须避之，不，即立有卒暴之祸，后有述赛之灾，皆前人所传，而今人所见之明验也。
　　诗曰：
　　仙仗随师访紫庭，祥符排宴特邀迎。
　　霞浆斗抱清樽累，玉食星罗异味并。
　　礼有彩楼存古制，歌翻黄鹄续新声。
　　乡民拥遏争瞻敬，丰歉应须验雨情。
　　西山许真君八十五化录卷中竟
　　西山许真君八十五化录卷下
　　西山勇悟真人施岑编
　　神烈化
　　昊君名猛，字世云，濮阳人，仕昊为西安令，因家焉。性至孝，龄龄时，夏月手不驱蚊，惧其去己而噬亲也。年四十得至人丁义神方，继师南海太守鲍说，复得秘法。昊黄龙中，天降白云符授之，遂以道术大行於昊晋之问。晋武帝时，祖师从世云传法，世云尽以秘要授之。永嘉末，杜强寇蜀攻陷州县，祖师既诛大蛇，世云日：蛇是蜀精，蛇死则杜强灭矣。卒如其言。尝见暴风大发，书符掷屋上，有青乌衔去，风即随止。或问其故，答日：南湖有舟遇此风，中有二道士呼天求救，故以此止之。验之，果然。西安令干庆死已三日，世云日：令长数未尽，当为讼之于天。遂外於尸傍，数日与干庆俱起。庆弟着作郎宝感其异，遂作《搜神记》行於世。尝渡豫章江，值风涛，乏舟，世云以所执白羽扇尽水而渡，观者骇异。宁康二年，祖师上升，世云复还西安。是年十月十五日，上帝命真人周广捧诏召世云，遂乘白鹿车与弟子四人白昼冲升，宅号紫云府。今分宁县昊仙村西平靖昊仙观是也。政和二年五月，准拙关封神烈真人。
　　诗日：
　　西安县令气雄豪，孝道双全法术高。
　　青乌衔符回暴劂，白江踏扇渡洪涛。
　　追魂复体生干庆，蹑迹诛蛇灭杜强。
　　立就玄功丹诏至，鹿车稳驾上天曹。
　　正特化
　　蜀川陈勋，字孝举，乃世族儒生，博学洽闻。时魏遣锺会、邓艾伐蜀，刘禅降，孝举时尚少，已有出尘之志。入青城山师谷元子，求度世之法。继闻祖师在旌阳仁政及民，走谒公庭愿充书吏，祖师嘉之，付以吏职。凡表率辈流设化民俗抚字之术，裨益为多，遂引为门弟子。而托以腹心，典司经籍，守视药炉。祖师冲翕令执策导前焉，昔玉隆官西麻有孝举道院，号承仙府，手植巨梧一株，其院面梧而居，政和二年五月，准诰封正特真人。
　　诗曰：
　　时当世乱孰崇儒，独入青城访道枢。
　　向服祖师行善政，乞为徒弟乐奔趋。
　　腹心可托司经籍，志力无亏视药炉。
　　执策导鸾冲举后，苍苍巨梧荫唐麻。
　　元通化
　　庐陵周广，字惠常，大将军瑜之后。少好天文音律之学，长通无为清静之教，尝与同志游蜀云台山，得汉天师驱剪精邪之法，救民疾苦。闻祖师在旌阳，径诣公庭，愿备下执，祖师纳之。令供侍杖屦，夙夜惟勤。遵行道法，始终不息。还居私第，左右无违。乃就宅西百余步间筑室以居，祖师飞举，惠常与曾兴国同縿龙车，宅号宣韶府。唐保大中州牧周令公绍真人为祖，修营其宅，改曰宣绍府。有碑刻尚存，今日太虚观是也。政和二年五月，准诏封元通真人。
　　诗日：
　　将家俊裔蕴才良，博学多闻喜老庄。
　　法礼张君参正一，道求许宰谒旌阳。
　　侍供杖屦心无怠，音听琳琅志愈强。
　　及至祖师升举日，同縿鸾驭赴仙乡。
　　神惠化
　　泗水曾亨，字兴国，参之后也。少为道士，天姿明敏，博学多能，修三天法师之教。逆知来物，名山列岳有路必通，妙诀灵符无治不愈。神人孙登见之日：子骨秀神清，砥砺精勤，必作霄外人矣，子勉之。后隐居豫章之丰城，闻祖师道誉投谒门下，愿侍巾几。祖师雅器重之，神方秘诀无不秘传。后縿龙车升天。今丰城县真阳观是其遗迩，政和二年五月，准诰封神惠真人。
　　诗日：
　　骨秀神清霄外人，精勤砥砺证高真。
　　名山列岳皆通路，妙诀灵符普济民。
　　师得仙君亲教育，道跻圣域际经纶。
　　殷葱立就玄功大，驾鹤胶龙出世尘。
　　洪施化
　　巨鹿时荷，字道阳，乃黄冠上士，少修道德之教，入四明山，遇神人教以胎息众妙之术。用能却寐绝粒，役使鬼神驱除邪魅，点化金玉蜩济穷苦，民受其赐声闻远迩。惠怀之世，闻祖师道法盛行江左，徒步踵门愿充弟子。祖师纳之，授以妙诀，复遗还山，教导徒众。明帝诏赴阙，师问之，坚不愿留，竟归依栖祖师侍侧。宁康二年，与陈孝举执策导从升天。有遗连在豫章城，号紫盖府，今南昌县厅是也。东海林阳县奉仙观乃其旧隐。政和二年五月，准诰封洪施真人。
　　诗日：
　　四明昔日遇神人，授以玄机要妙因。
　　驱役鬼神兴便利，点成金玉济饥贫。
　　一时帝宠虽难得，千载师恩不易亲。
　　归隐西山频侍诲，获胶龙驭离埃尘。
　　精行化
　　丰城甘战，字伯武，草泽布衣，以孝行见推於乡党，遭时乱离晦边草泽，喜神仙久视之术。闻祖师行孝道法，除害利物，遂造问，恳请愿备驱役。祖师异其材器，可其所请。至祖师上升，复付以金丹妙诀。伯武后归丰城，布德行惠。至大建元年正月七日亭午天韶下，乃驾麟车乘云而去。今县中清都观乃昔藏丹之地。其故宅号华阳亭，有飞簧观为之奉祀。政和二年五月，准诰封精行真人。
　　诗曰：
　　晋室当时正乱离，隐身草泽自柄迟。
　　身行孝道推乡党，性乐神仙过祖师。
　　诛戮蟒蛇平巨害，断除蛟蜃绝群孳。
　　功成独驾麟车去，坛井遗踪在剑池。
　　勇悟化
　　沛郡施岑，字太玉，乡问壮士。祖朔仕昊，因徙居九江赤乌县。太玉状貌雄杰，勇健多力，弓剑绝伦。祖师初领徒众诛海昏大蛇，会乡壮三百余人来助力，太玉预焉，致恭恳乞愿充役者。祖师纳之，与甘伯武常执剑侍左右。宁康二年十一月二十八日，晨起见束方日中有一童子，乘彩云执素策驱苍虹降其所居，宣玉帝诏，遂御苍虹乘云而去。祖师宅束南二里问有坛日紫玉府，即其所栖之地。西岭镇江千石上有观，今额至德，为太玉眺台，南昌之地亦有之，皆所以眺望水妖也。政和二年五月，准诰封勇悟真人。
　　诗日：
　　抚剑从师创巨勋，斩蛇诛蜃独超群。
　　少年弧矢竞威武，壮岁词章颇广文。
　　身脱貌琳思晋道，手搏龙虎懒朝君。
　　自从清荡江西境，执策乘此驭彩云。
　　潜惠化
　　兰陵彭抗，字武阳。以懿戚久处师门，举孝廉仕晋累迁尚书左丞，密修仙业。以疾辞朝，师事祖师，仍纳爱女为祖师子妇。旧以彭女为夫人，非也，故老称为子妇是矣。祖师怀帝永嘉未化炭妇诛蛇而彭君在许，其年已七十六七矣，岂复亲匹偶乎。亦屡闻祖师夫人周氏，今者《 孝道赞》 有《 周女史答吁母问》 一篇绝妙，疑是夫人谦称，故日女史新藏经称圣母非也。枪师念其恪诚应诸秘要纤悉付之，速遣还朝，至穆帝永和二年致政南游，挈家居豫章城中，再诣门下，朝夕扣问，道业精进。宋高祖永初二年职方秉作义熙二年。八月二十四日，举家二十六口白日升天。郡城有宗华观。政和二年五月，准址阁封潜惠真人。
　　诗日：
　　弃却荣官要学仙，挂冠解绂便归田。
　　挈家匪欲叨华抛，问道惟期际本渊。
　　遗女与师供洒扫，投身为弟愈精专。
　　潜修玄业勋成就，举室飞升上九天。
　　和静化
　　南昌吁烈、字道微。以懿戚久处师门，少孤，事母以孝闻。母盖祖师之姊也。祖师凡二姊，吁母为之孟。《 遗爱录》 云：南昌吁君烈锺离君嘉，皆许君之甥。则吁母为祖师姊信矣。祖师为其孀居，乃筑室於宅西数十步间，俾居之。故母子日闻道妙，祖师每出则吁母代掌其家事，仙宾隐客咸获见之。胡天师《 石宠词》 日：吾昔尝到此，则客於吁母。母子并受玉皇诏部分仙眷升天，今墙西道院乃其旧居。号合仪府。政和二年五月，准诰封和静真人。
　　诗曰：
　　母慈子孝两相因，同志修行合至真。
　　蕙室风和延隐客，萱堂昼永款仙宾。
　　时闻道妙因师教，日听师音与道亲。
　　丹诏委令专部分，同縿仙驾离埃尘。
　　普惠化
　　南昌锺离嘉，字公阳。以懿戚久处师门，祖师仲姊之子，少丧父母，植性简淡。祖师尝叹其有受道之姿，乃授之神方能拯救，付之妙诀能役逐。祖师升天，首以金丹之赐。是年十月十五日日中，碧霞宝车自天来迎，公阳拜诏升车而去。新建象牙山西源是其所也，有观日丹陵，石药臼尚存，号锺玉府。政和二年五月，准诰封普惠真人。
　　诗日：
　　孑然身似野云翔，植性孤高智识长。
　　役使万神存妙诀，医治百病得神方。
　　雅姿可与登仙道，笃志诚宜授洞章。
　　师赐金丹先服饵，碧霞宝辇近公阳。
　　冲道化
　　建城黄仁览，以懿戚久处师门，字紫庭。父辅，字万石，举孝廉，仕至御史。紫庭神彩英秀，局量凝远，祖师以子妻之。尽得祖师之道，任青州从事单骑之官，留妻侍父母，然每夜辄归，人莫得知。一夕家僮报许氏院中夜闻语笑声，姑讯之许氏，黄郎尔。姑日：吾子从事数千里安得至此？许氏日：彼已得仙道，得顷刻千里，戒在漏语，故不敢令姑知。姑曰：若然当使我见之。是夕紫庭归，许氏告以故。比明，紫庭不得已出谒父母，日：仁览虽从宦远乡，夜必潜归膝下，仙道秘密不可泄言，恐招谴累。言讫，取竹杖化为青龙乘之而去。故万石亦知仙道之足慕，执弟子礼以事祖师。惟紫庭二弟勇健不检，日事游畋，虽父兄奉诏飞升而二人尚在猎所，自言受性纵逸不堪作仙，任兄举族飞腾，容我二弟捕鹿，紫庭叹其赋分，复折草化鹿止其妄心。遂与父母三十二口乘云而束，从祖师仙驾升天，二弟后隐于西山。今方岗庙俗呼黄四郎五郎是也。瑞州高安县祥符观，旧日祈仙观是其故居。傍有许氏坠钗洲，政和二年五月，准诰封冲道真人。仁览父辅亦求为祖师弟子，祖师以其懿戚待以客礼，故不与十一人之数，诸弟子受法皆许传族，坛靖各立府亭之名。其教日大仪，日府小仪，曰亭，乃行道法以人数多少名之。
　　诗日：
　　紫庭英秀胜潘安，彩线曾牵许跨鞍。
　　竹杖成龙通圣化，草枝变鹿戒贪残。
　　弟兄性异难同被，父子心齐尽得丹。
　　天诏祖师当拔宅，举家仙眷亦縿鸾。
　　兰公化
　　昔有异人姓兰，名期，莫敢呼其名，称之日兰公。初居于兖州曲阜县高平乡九原里，其家百余口，精修孝行，致斗中真人下降。其家自称孝悌王，讳弘康，字伯中，语兰公日：始黑为大道，於日中为孝道，仙王元黑为至道，於月中为孝道，明王玄黑为孝道，於斗中为孝道悌王。夫孝至於天，日月为之明。孝至於地，万物为之生。孝至於民，王道为之成。吾於上清以下，托化人间，示陈孝悌之教。后晋代当有真仙许逊，传吾孝道之宗，是为众仙之长。因付兰公秘旨，及金丹宝经铜符铁券，令传授丹阳黄堂女真谌姆，且戒之曰：将来有学者许逊，汝当以此授之。孝悌王遂将兰公游於郊野道傍，忽见有三古冢，指以示兰公曰：此是汝三生解化之迩。第一冢乃昔尸解所遗仙衣而．已，第二冢乃太阴炼形形体已就，今当起矣，第三冢藏蜕骨尔。宜移冢傍之路，勿令人物践履也。孝悌王言讫升天，兰公乃榜示行人，断其旧路。人谓其妖妄，擅移路径，执以诣官。官吏拘公而执其验，公具以前事对。官吏云必若妄言，将加诛。公日：吾言得之孝悌王，安得妄。官吏遂引兰公与地分对，开其冢。其第一冢果有黄衣一领，其第二冢见一人，童颜弱质，如睡初觉之状，第三冢见连环骨一具。众咸惊叹，吏乃持仙衣还献府君，府君着衣不能胜，还与兰公公服之，即同冢中仙人合为一体，炼身轻举。官吏悔谢，虔恳拜问何时再降人问。兰公俯语之日：我自此或十日或百日一降，施行孝道以济迷途。其后昊都有十五岁童、丹．阳三岁灵童，并是真仙之化身也，将弘孝道之教以接合仙之士焉。
　　诗日：
　　学道还须孝行充，自然孝道感玄穹。
　　若非一语开三冢，畴识三生守一功。
　　圣教先期谌姆授，真仙后有许君崇。
　　兰公敬信天真训，混合形神入太空。
　　谌姆化
　　谌姆者，不知何许人也，其字日婴。尝居金陵丹阳郡之黄堂潜修至道，忘其甲子，耆老累世见之，齿发不衰，容貌常少，皆以谌姆呼之，谓其可为人师也。昊大帝时行丹阳市中，忽遇一男子年可十四五，扣头再拜愿为义子。谌姆告曰：汝既长成，须侍养所生，何得背其己亲而事吾为母，即非其类，不合大道。於是童子跪谢而去，又经旬日复过市中，忽见孩儿年可三岁，悲啼呼叫，莫知谁氏之子，因遇谌姆执衣不舍，告云我母何来，唯愿哀悯。谌姆怜其无告遂收归抚育。渐向长成，侍供甘旨晨昏不亏，心与道合行通神明，聪慧过人搏通经教，天文地理百氏九流，穷幽极玄探微索奥。年将弱冠，姆谓之曰：我修奉正道其来已久，汝以吾抚育暂此相因。汝既无天将何以为姓氏。儿日：昔蒙天真授以灵章，约为孝道明王。请以此为名号可乎？姆曰：既天真付授，吾何敢违。复议求婚，儿跪母前说赞日：我非世间人，上界真高仙。今与姆作儿，乃是夙昔绿。因得行孝道，度脱诸神仙。向前十五童，亦是我化身。今已道黑圆，我将返吾真。真凡自殊趣，何为议婚姻。盍於黄堂坛，传教付至人。母既施正教，三清栖我神。
　　谌姆闻赞，惊畏异常，遂於黄堂建立坛靖，严奉香火，阐孝道明王之教。明王告姆修真之诀曰：每须高处玄坛，疏绝异党，鲦闲丘阜，饵服阳和，委鉴太虚，静夷玄圃。若非无英宝帐，黄老玉书，太洞真经，豁落七元，大上隐玄之道，不可偃息。一作轻盖於流霞之车，一作障眷盼乎文昌之台也。得此道者，九凤齐呜，万灵萃止，炼身御节八景浮空，龙舆虎旅游朔八方矣。每宜宝之。於是尽付妙诀兼授灵章，已而辞母飞腾太空。谌姆受讫，宝而秘之，积数十年人无知者。至西晋之末，许君逊、昊君猛闻姆有道，远诣丹阳求授道法。姆知其名在图籍，应为神仙，於是授以孝道明王之教，真仙飞举之宗，及正一斩邪三五飞步之术。仍以兰公所授孝悌王铜符铁券金丹宝经一遵元戒传付许君，仍语二君五皇元谱仙藉品秩，乃令许君以道次授昊君。二君礼谢将辞归，许君欲每岁来礼谒姆，姆曰：止之，子勿来，吾即还帝乡矣。乃取香茅一根南望掷之茅随风飞去，因谓日．！子归於所居之南数十里，认茅落处立吾祠，岁秋一至足矣。语讫忽有云龙之驾来迎，凌空而去。今新建丰城二县之界有黄堂观，乃祖师仿丹阳黄堂坛所立祠，每年八月三日朝谒谌姆之所也。
　　诗曰：
　　苦志修行隐市崖，不知在世几何年。
　　深明至道通玄妙，洞合虚元契上仙。
　　育养童兄慈念重，监临老姆圣功全。
　　俟将法宝传昊许，独驾云龙入碧天。
　　金公化
　　地主金公，世忘其名，或云名宝，行第七。世居豫章之西山。金由以进粟补官，朴直公正乡闻所推服。祖师与郭璞择地至其所居，璞日：仆相地多矣，未见有若此者，如求富贵则必有起歇，如欲栖隐大合仙格。其岗阜圆厚，位坐深邃，三峰几立，回环云拱，内外勾锁，无不合宜。大凡相地兼相其人，观君表裹正与地符。乃与祖师同谒，公欣然出迎，惧如平生。璞白公日：许君欲置一舍为修炼之地，故同璞上谒。公曰：窃观许君仙风道骨非尘埃中人，第恐此地不足以处君耳。君诚有意，当并置庄产以为薪水之资。许君日：虽蒙倾盖，然受之无名，愿闻所需多寡，惟命。公曰：君子一言道合身命犹以许人，死外物乎。老夫拙直，平生无用文券。乃取一大钱中破之，自收其半，以半授祖师，日：以此为券。明日遂挈家居西林之庐舍，至卒老焉。玉隆官有神日西林地主显忠真官，即公是也。宋真宗皇帝尝遣中使奉香烛花菜於祖师，中使至溪桥，公朱衣靴噗近之。中使不知其神也，至馆问日：适桥畔有官人相近者谁也？．今安在？左右日；无之。中使曰：衣朱衣，状貌肥而短者。众咸谓无其人。翌无中使登殿致献讫，过地主堂，视之惊日：昨日所见者即此神也。灶香设礼敬叹其灵，归而奏之。即有旨免本观支移折变，盖绿於此。公之神愈久益灵，迩来报应尤彰，未易婵举，遐迩所共知。嘉泰四年赐庙额日昭应，嘉定三年诰封灵助侯。
　　诗日：
　　灵助金侯古朴人，祖师倾盖契如亲。
　　明君岂虑难求地，义士犹能弗顾身。
　　便肯擘钱为设誓，何劳书券更酬缙。
　　举家挈往西林去，庙食吾山证土神。
　　许大化
　　许大，祖师之役夫也。祖师上升之日，适与其妻运来#1出市，今西岭市闻祖师升天，夫妇推覆米车奔驰而归。至则仙仗已兴，夫妻抚膺哀号乞从行，祖师告以善功未备，不应飞升。· 乃授以地仙之术，夫妻俱隐於西山，其覆车之米在地复生。今地名翻车岗生米市即其所也。既隐不欲人识，改姓名日午，又为所知复改曰干。夫妇各有诗留於世，干君诗日：自从明府升天后，出入尘寰直至今。不是藏名混世俗，卖柴沽酒贵忘心。其妻诗曰：醉舞狂歌踏落花，绿罗裙带有丹砂。往来城市卖生药，柢个西山是我家。又诗曰：出入仙乡不记春，岂知尘世有寒温。儿家只在西山裹，除却白云谁到门。因干君出游经时不归，独步醮坛有感而作。昨日因游到翠微，醮坛风玲杏花稀。碧桃为我传□ 消息，何事人问去不归。许大夫妻闻祖师将上升，苦求随行，祖师以诏使告，合从升天人数已有定命，难循其请，故预期使之出干，虽覆车而归，已无及矣。今人时有见之者。
　　诗日：
　　祖师拔宅欲升天，运米车翻步不前。
　　玄诏谓何无分际，善功知是未完全。
　　鹄鸾已返云霄去，夫妇空悲泣涕涟。
　　虽即未该飞举数，西山但隐地行仙。
　　胡詹化
　　胡詹二王者，旌阳县二吏录也。世不知其名，祖师弃官还山且久，二吏思慕盛德舍家而来，愿服役终身。祖师悯其诚意，而知分不应仙，俾没后为神、一件祠於福地束南高峰作镇水口，永享血食焉．
　　诗日：
　　旌阳归骑已最最，吏录难忘德意深。
　　辞职随师常竭力，弃家奉道尽诚心。
　　执鞭贵得闻言教，进履欣从听咳音。
　　可惜登仙无夙分，为神血食到於今。
　　胡师化
　　天师姓胡，名惠超，字拔俗，不知何许人也。人莫知其年纪，唐高宗上元问来自庐山，栖於豫章西山之洪井。永淳中，幅巾布褐徒行负杖至游帷观，见同辈手不执板擎拳而已。美须眉体貌瓖伟，类四十岁人，身不甚长，然每处稠人中其首独出其上，虽至长者止及其肩，故时称胡长仙。人问其年几何，日五十二岁，逾数十载问之亦复云然。至论晋宋已来治乱兴废纤毫不差，喜谈晋司空张观文博物如其友，或云许昊二君尝授其延生炼化超三元九纪之道，能檄召神灵驱奋雷雨，至陶弘景校茅山华阳洞《 太清经》 七十卷，天师亦预焉。背缝尽朱书其姓名，览者皆见之。又曰；吾昔到此客於吁母，用是不知为何代人物也。每路逢暴骨遗骸悉埋之，地有古物宝器掘之如其言而获。闻邪怪之物，疾之如寇条，即务剪除之。时豫章西门有樟木精为独足神，大兴怪祟，邀人淫祀。天师一见叱骂书符禁制，即命斩伐积薪灌油以火焚燎，妖祟遂灭，以地为观。旧名信果，今额天庆，即玄妙。昔游帷观唐初尝荒废，因问主观胡不修茸，答以之材力。天师奋然而往，不逾月以木枇至高安樟木江口，距观九十里，命枇人紧系缚各就宿江岸。临暮飞墨符一道，中夜烈风雷雨，比明枇已在坛下矣。凌林岭谷所当之路林木披靡摧折，又於山下发一窖，出钱三百千为工役之须。应殿宇非人所居者，皆役鬼神为之，门外凿三井以辟火灾。俗号禁火井，故至今永无火灾矣。久之，异边显着，天后以蒲轮召之，天师探隐岩谷。州县搜求之急不得已而出，至都引见武成殿，后临问仙事。天师止陈道德，帝王治化之源，后大喜。又欲留於都下，委以炼丹之事，天师辞请还山修炼。劝遣使窗金帛送归。行次单父赐福日；先生道位高尚早出尘俗，如轩历之广成，汉朝之河上，遂能不远千里来赴。三川日御先开望霓裳之渐远，天津后渡瞻鹤盖以方腾。遥娣风云惆怅无已，傥蒙九转之余希遗一丸之药。天师乃於洪崖先生古坛际炼丹，首尾三年，降诏趋召诣阙。至则馆于禁中，天师辞归，固留不许。天师一朝遁去，上闻叹恨久之。遣使宝赠甚厚，兼赠诗一篇云：高人协高志，山服往山家。迢迢闻风月，去去隔烟霞。碧岫窥玄洞，玉鳌炼丹砂。今日星津上，延首望灵搓。天师归西山居于吁母靖，观有三清中门，祖师横堂，皆鬼工所造，平柱眠枋迭至脊断削之工，人弗可俾至，植立不斜坚固不朽非人可及，梁牌亲题大周年号，笔力道劲。又自写其真於后殿之壁，其居西山人皆师事之，千里之内无疫疠水旱之灾，无猛鸶夭折之苦，远近赖焉。长安三年二月十六日，命弟子於游帷观之西北伏龙岗造坟，藏太玄真符二七星神剑灵宝策杖各一。三日而讫，天师正衣冠坐绳床，异香满室，空中云鹤，墙外人马之声纷纷不绝，视之已解蜕矣。州具以闻赐钱帛修斋醮，谧曰洞真先生。姑苏先生司马祯撰牌，具载详悉，世远真壁将颓，有一云水道士至以版木模写之，俨然复前状，越夕而壁倒，道士亦不知所往。门以政和六年奉旨重造，始撒去，今惟真版存焉。
　　诗曰：
　　凛然修质气刚雄，法术精通喜箸功。
　　句曲校经存宝藏，旌阳授道戢妖凶。
　　灵丹九炼因天后，古观重修役鬼工。
　　德备龙岗藏剑杖，一朝解蜕脱尘笼。
　　西山许真君八十五化录卷下竟
　　#1 『来』 疑作『米」。
　　学仙之难，自古而然。仙何难学焉，子不观是传乎。西山群真皆胎仙肉质，非与人异，若云其难，则西山无升举之仙矣。夫难与不难之分，皆在人心自勤自息耳。勤者不难，怠者自为难。且《许真君诗传》募化刊梓阅五七年，或张或李，左推右托，人莫肯了斯事。迩者，宝林信士宋道升，见其蹉跎，恐】日复】日湮没无传。特以大道心圆成盛事，咄嗟而就，何其难哉。观物之成否，知仙之难易，无怪乎不可学，实在乎人心可否欤。故先辈云：尽物理则通道。云淳佑十模中元日勇悟真人施岑再识。旌阳许真君飞升之后千有余载，迄今民攸赖焉，有祷则应，无感不通，有神阴相欤。今岁中元之夕，元明灶香於四圣堂，恍惚有神告云：翌日献书人至。犹谓为茫然，越宿，忽承江淮隐士贾君守澄自石城来，敬瞻礼真君圣迹。又出旌阳八十五化诗传，拜而诵咏，乃睹西山施真人所述之诗，默契神告，感谢弗已。升堂呜鼓，举白大众，敬以所赐诗传真于宝藏，永久其传。上堂几语，兹不绪录，继而贾君了心云水之兴。元明乃直书传后记云，岁在丁未七月十八日，灵宝大师管内都道正知逍遥山玉隆万寿宫孙元明顿首拜书。
　　西山许真君八十五化录竟
　　
