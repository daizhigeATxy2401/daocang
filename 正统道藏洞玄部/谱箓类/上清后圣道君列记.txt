上清后圣道君列纪
　　经名：上清徒圣道君列纪。撰人不详，约出矜东晋南期。言金阙后圣帝君李弘元、彭山渊修道度人之灵述。原本春数不详，现存一卷。底本出处：《正统道藏》洞玄部谱录类。
　　上清后圣道君列纪
　　方诸东宫青童君传弟子王远游
　　上清金阙后圣帝君李诸弘元#1，一讳玄水，字子光，一字山渊，盖地皇之冑，玄帝时人。上和七年岁在丙子三月直合日，始育於北国天刚山下李氏之家，母先梦玄云日月缠其形，乃感而怀焉，浴之亦有群龙吐水於盥器中。年五岁仍好道乐真，言颂成章，常仰日欣笑，对月吟叹，观阳气之焕赫，睹阴道以亏残。於是敛魂研魄，守胎宝神，录精镇血，固液凝筋，乃学於吞光饮霞，咀嚼飞根。行年二十而有金姿玉颜，遂弃家离亲，超迩风尘，潜室长斋，浮游名山。独秉灵台之符，玄照委顺之化，悟三炁而含变，冥神枢以齐真，抗其志也虚上，执其诚也极微，萧朗灵致，幽旨宏谧，逸理奇落，渊伟冲寂。栖心於霄景之外，拘魂归乎绛庭之中，制魄使青玄俱守，育气在於丹素之房。尔乃神不启亏，灵不飓散，内德圆充，外累远判，屏仙罗於地陆，寻上真于紫馆。於是精感太虚，心通神旦，遂致天帝下教，流光拔集，授以郁仪大章大洞真经，给以曲晨飞盖，饮以徊水玉精，贻以素羽玄翮，以升八方。於兹受命，退斋施行。诵经凡二十四事，勤慕上会，不倦情思，忽时有耽咀幽微，便凝迁忘还，推机得宗，然后权焉独任，研经咏玄，朗豁外物，栖神九遐，有息忘之观也。及君高韵启期，细累亹废，俯和众朋，赛革神边，断滞涣疑，玄理广绝，连党日汲其清波，而不测天渊之源始矣。洞畅虚中，灵元内鉴，爰有紫微上真天帝玉清君遣八景琼与，来迎圣君，以登上清宫，赐蕊刚丹玉凤玺金真玉光，给神虎之符及飞行之羽，朱锦龙裙，青帔虎带，要（腰）光霞日子，戴圆容神冠，受书为上清金阙后圣帝君。上升上清，中游太极官，下治十天，封掌兆民，及诸天河海神仙地源，阴察郁绝洞台内根，理玄布气，敷云荡津，翔盻小有，解驾龟山，穷幽照伏，毫末皆关也。将欲见圣君之游行也，琼轮琅舆，碧辈玄龙，三素流霞，月精吐芳，飞音绕日，流电扬锋，奔蛇击剑、长牙激钟，华光交焕，三烛合明，前啸则九凤齐唱，后吹则八鸾同声，神虎仰号，飞龙俯呜，天钧奏其旌盖，百音发其虚庭，灵妃草赞，仙宾启路，神女挥紫姻以乱气，玉童运日华以却暮，长歌云阵，无昼无夜。当尔时也，天光冥邈，流映八外，诚太极之壮观，上清之高帝也。所以高号於上清者，神高灵虚故也；所以中游於太极者，总群真朝飞仙故也；所以下治於十天者，封掌於兆民故也；阴察於洞天者，是无下而不关故也。夫唯二气离合，理物有期，三道亏盈，出处因运，期之至也，因而适之，运有来矣，就而抚之。唐承之年，积数有四十六丁亥之间，前后在中，中间乌兽之世，国祚启竭，东西称霸，以扶弱主，主有纵横九一之名。逮号光迩，昌元其后，甲申之岁，已前已后，种善人，除残民，疫水交其上，兵火绕其下，恶恶并灭，凶凶皆没，好道陆隐，善人登山，流浊奔荡，御之鲸渊，都分别也。到壬辰之年三月六日，圣君来下，光临於兆民矣。当是时也，圣君发自青城西山，出陇南云北，察龙烛之外，西旋九流之关，东之扶林晨落，南视朱山云中，乘三素飞舆，从虎辇万龙，天光总照，神鉴三辰。於焉灭恶人已，於水火存慈善已，为种民学始者为仙使，得道者为仙官。若能精洞房於上元，修九真以弥勤，步隐书於七灵，穷八素之用诚，既得涉乎三灾而不伤，又必观更始於太平，又得赐书仙官，神真长生也。但此玄文灵术，藏於上清之宫金阙之中，少有见篇目者耳。神真下教，七百年内三出传授。授传获之不必贤愚，精心修行，皆得飞仙。然率有玄录仙骨，玉名方诸，乃得之也。自非此相，终不与此文相遇，纵有百万之中误或见者，盖应运传驿付，授有在由，历交关宜为灵使，故令彼甲得而有所付耳。徒有而不行，冥教如此矣，学仙者宜广行名山，跪祝天灵，寻此冥诀，庶得宝秘，以阶神仙之官乎。然后圣君当复料其粗妙，擢以补官僚者，或位为仙伯，或拜为诸侯，助圣教民，理气布德，或封掌一邑，委政一国。若奉郁仪以召日，施结璘以摄月，咏大洞之上经，七变之转书，按金阙之真书，得佩神虎之大符，施八道以拘神，启紫文以惊浮，诵金根以长存，设九赤以封丘，命曲素以招鬼，役紫度以照元，饮五行以呼魂，挹琅讦而不休，经崄试而无疑，履兵火而莫忧者，皆位为左右仙公及左右大夫，或为卿相之司上国仙侯也。所以圣君从虎辇万龙者，以视众仙，随才而授给也。圣君虽封掌兆民，下眄万生，故自逍遥金阙，宫馆上清，栖形太虚，遨游五城，察照十天，百方太平也。诸见太平者，或是慈心仁人，守善而已；或是学道信仙，可教之士；或灵人授书，守精宝胎；或得道得仙，精诚之夫；或玄简录名，七世有德，祚及子孙当为仙者；或生而青骨，通神接真；或有才性伟寂，天分淑迈。作仙之品第，高下数百矣。圣君乃随才署置，以为大小诸侯，各皆有秩，以君种民也。诸侯一年一朝上清，见圣君以受事也，圣君五年一下游，以幸诸侯察种民，而听仙理焉。盖圣君之学道也，备尝艰苦，承师涂炭，履饥寒之切己，蹈水火之轗轲，写私念於五亲，累经天帝之大试，皆心坚正任，死生必期，万邪不能犯其神，千妖不能惑其真，尔乃精诚玄畅，灵神合应，故上皇告诀，天尊授道矣。可谓洞朗悠韵，玄扉开散，高范绝妙，精览独立，幽关万涂，天理旁出，非复简札翰墨所能缕载，粗书千分之一，略举标边，以传骨相当仙之子。有得见者，玄录书名，奏之上清，位为仙卿。若能行金阙真事，拜为大夫，侍书有玉童十人，侍金阙紫文有玉女十人。每当看咏施行，皆宜拜而恭之，盛手烧香於文之左右。轻慢灵纪，身为下鬼，三祖获考。玉童玉女上言其违奏闻其诚心恶善，纤芥无不书焉。方诸束宫青童君启撰后圣道君列纪，以上呈圣君，传青童弟子王远游，使下示骨相应仙之人，百年再传，七百年内听三传，以授学道当来成仙者也。
　　圣君曰：有得吾列纪，皆玄名仙才录文定书，或上金格玉书当仙之人者也。若既得此纪，唯奉宝秘，无他修为，皆赐白日尸解。若既得而后，不奉道德，写真沦俗，性反志替，有如此徒，是游逸下才，非芳骨之人矣，犹以得吾列纪之故，犹必赐名地下主者，以消其浊质，荡其秽魄也。从此当渐令有阶级之进，悟於大迷之梦耳。诸子勤而慎焉，勿以泄告不信之尸。佩吾列纪，以入灾疫水火兵革之中，山林众精，千邪万祸，皆莫当子，其人见汝，皆令有欢心也，书有玉童奉侍，以覆及子身故也。恶人恶心，妄去加子者，吾自当使山川之灵伐其命矣。勿谓道辽，灵鉴安是，吾从太虚之上，玄空之中相视，犹目瞻鼻耳。子故不信，幸可一试，而犯我之禁誓乎，看我能探得不言之心，内应之祸福哉。受书皆使有誓盟，为不泄之信。令遣下教於骨命，及精心学仙守诚者，遣马明、张陵、阴生、王褒、墨翟、司马季主，及洞台清虚天七真人、八老先生，凡二十四人，或名隐名见，改易姓字，实难分别也。子但当心精诚，夙夜不懈，必自得见此诸人，既见之后，真姓实名亦将告子也。
　　后圣君命王君总司二十四真人，决下教之功。二十四真人皆受事於方诸青童，受所教之徒於王君，王君亦先告可成者於二十四真人，真人然后受事，乃教之也。《圣君列纪》，唯以付王君一人，使择可授者，不尽使诸真人并传之也。欲知二十四真人姓名，在吾《青要众文经》末，是其定人所教书符神诀篇目，并列之于经上。《郁仪结璘》、《大洞玄经》、《上清金阙灵书紫文》、《八素真经》、《太上隐书九真中经》、《黄老八道秘言》、《太丹十诀》、《玉字洞房》。此经所授，皆位为左右仙公及大夫，左右卿相上司也。其余《九丹变化》、《太清上经》、《黄素道精》、《青录天关》，此经所授，皆位为真人，及领真宫上监，封仙国侯伯也，各有次第品差，在方诸宫白简青录，具载其序。
　　后圣彭君讳广渊，一名玄虚，字大桩，一字正阳，彭亦为李，或名彭先李君学道。人皇时生，位为太微左真保皇君，并当受命封校兆民，为李君太师，治在太微北塘宫灵上光台。彭君二千五百年辄易名字，展转太虚，周游八冥，上至无上，下至无下，真官希有得见其光颜者矣。然起学所履姓字真定，具列方诸宫白简青录之篇。
　　后圣李君上相方诸宫青童君
　　后圣李君上保太丹宫南极元君
　　后圣李君上傅白山宫太素真君
　　后圣李君上宰西城宫总真王君
　　右四辅大相，其余卿司仙公及大夫官三百六十人，并列白简青录之篇，不复一二纪其姓字矣。
　　青童君曰：夫有骨录则好仙，好仙之人皆有仙志，仙志之人或罢或笃，罢则先世善功不足，笃则玄录宿命将定，或好仙而不专，亦由世德有未备者也。大都天录显於玄宫，则气候诊於躯形，录字彰於太极，则心神正於丹房。若生有金阁玉名者，则眼有日光，青齿白血，其为人也，则仁慈而乐仙，明颖而秀挺。若上清有金书玉录者，则背志於河魁，胸前有偃骨，其为人也，恭和而下人，德及昆虫。若太极宫有丹简青文者，则手理有累人倒大之字，其为人也，密慎而好真，清虚而容非。若方诸有玄素紫名者，则眼四规中有紫光，照鉴其躯，其为人也，修业深妙，清盛避秽。若太清有玉籍绛名者，则声有玉音金响，口方目圆，其为人也，弘施博爱，视人如伤。若太素有琼简金名者，则白志见於腹，口中有紫气，其为人也，慈德而通神，潜仁而下众。若南极有丹文紫录者，则头生五气，上接重楼之云，其为人也，和仁而爱穷，赈厄而济难。若斗中有玄玉绿籍也，则心中有九孔，肺外有锦文，颐下有玉丸，目中有绿筋，眉角当有上千双理顺文城郭，秃鬓露颗，明堂平白，千理为通真之津，广颗为受灵之宅，其为人也，慈爱穷贱，仁及乌兽。若玄宫上元有青金赤书者，则丹心紫孔，黄华绕胃，口中香气，齿多玉液，其为人也，少好视日月之流霞，乐星辰之光象，质清骨坚，精诚探秘。若玄都丹台有白玉金字者，则青肝紫络，仓肾绫文，玄膺精溢，形盛神洁，身体香软，血清气泽，其为人也，耽存玄远，味景灵质，好惠下已，救施厄匮。若三元官有琳札青书者，则紫脑锦舌，玄志鬓际，绿肠朱髓，方天圆额，阴有伏骨，软发紫泽，孔门三开，起居似涩，眼有流光，青精凝液，掌文四达，齿牙三锷，其为人也，灵心仁虚，慈感发神，好微敬信，乐林兴春，爱水清流，怀感山川，愿投名阿，保魄养魂，志凌青泰，远味天仙。诸有如此相，皆必上仙也。亦可学而得，亦可不学而获，要其人必好道，好道学微，必速得升变矣。其次鼻上有玄山。玄山，鼻上有黑志是也。又当使腹有玄丘，以对玄山也。玄丘者，亦黑志也。若阙其一，皆不合仙相。若口臭而性耐秽者，都坏玄山、玄丘之相矣。其次青骨。青骨者，其人皆乐闻五香之气，好学神灵之事。其次鹄行龙趋，项生玉枕，耳后伏晨，胁下有青志，体生络文，及心真胆静，耳坚气宽，此皆次仙之相也。玄洲亦有黄金刻名之籍，不学而得尸解主者，若学得白日放尸之仙也。其次太山三官府有生之乡，脱无死之地，其人魂命不终於死，浮游无限，故以学仙道者，有成陆行之仙耳。当三十年一易地而处，转名而止，亦无死期。所以尔者，太山三官玄录白籍，不注有死之地故也，非三官之妄注於死地。太阴注死生，有黑录白簿，赤丹编简，受生先后相次受死，亦先后相比其数，得六千简辄注一人无死地，其人率多长寿而难死，年多出一百岁，既死忽然而无痛病矣。若加之以学仙，几当成而可教者也。然此人性多协畏而和柔，多好事於微妙，皆仙相也。其次笃志至道，精意坚正，或广行阴德，济贫拯困，施惠亲穷，藏埋枯骨，德过古人，贞平允淑，温恭厚下，不淫不贼，或先人施恩，世世立功，德在三官，已立三百善事，以此学道，皆可得仙也。其心正则天地弗能违也，其神坚则鬼神弗能逆也，其魂明则众邪弗能侵也，其魄白则万妖弗能干也，其精清则淫尸弗能乘也，其液盛则三虫弗能乱也，其血凝则浊气弗能散也。故夫学道者，真心坚神，厉魄抱魂，拘千邪於八荒之狱，闭万妖於九遐之端，精诚以存真一於太初，孜孜常愿凌翮以飞仙，朱灵安於绛宅，五宝守乎清玄，履试观而不倾，居荣辱而不迁，委南面而弗顾，弃万金而莫恨，甘寒苦之轗轲，乐静斋於丘山，守诚心而不倦，并天地可长存，如是始可与言学道之夫矣。若都无此相，又无此行，虽复英雄拔标，志吞四海，横气宏落，高韵凌云，渊璋洞朗，飞翰辩言，雅任奇迈，理幽综滞，口谈虚无而目营八方者，固非仙才也，所谓徒劳以终年，无解於不得矣。
　　上清徒圣道君列纪竟
　　#1『诸弘元』：疑当作『讳弘元』。
　　
