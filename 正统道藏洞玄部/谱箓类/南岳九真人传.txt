南岳九真人传
　　经名：南岳九真人传。宋廖倪撰。二书同卷。底本出处：《正统道藏》洞玄部谱录类。
　　南岳九真人传
　　奉议郎玫仕骑都尉赐徘鱼袋廖恍撰
　　南岳真人，名之着者有九。其升举时代，即晋宋齐梁问，今像设依然。孰测真人问会朱陵洞天，朝奉注生真君，有所赞辅，与民人转祸为福也。自本朝枢密使孙沔椅事长沙日，尝梦衣道士服者诣前日□．老叟姓王，朋侪九人，有田产为别观占佃百余年。在公部下，幸一存意。沔第默志于心，未能详也。及奉命祠岳，偶游九仙石坛，睹其老屋塑像，位於中者榜曰王灵舆真人，与向之梦中告语者道貌略同。沔追忆前事，故委县官推究。逾年，果得若干土田属邻观岁收地利因而申明，勒还旧管。自非灵显感通，何缘发於沔梦寐而有所伸矣？谅兹时少警湘楚，问涉於欺隐者，往往悔责祈於自新。自是四方至朱陵者，惟恐谒款群真乞灵后时也。去年冬，道士欧阳道隆款扉求见，谓余日：道隆私门数世喜藏仙书，及道隆晓人事时，散坠过半。虽复卷轴存者，悉无首尾，惟《南岳九仙传》次第存焉。姑欲楼板与前此所印施《太上度人经》、《老子道德经》、《九幽经》兼行於世，使观者迁善远罪，必有得焉师愿为书百余言，冠其篇首。余审语论由，中非涉浮伪，疾索所谓九真人传者，削其叔说稠迭者十有一处，正其字体谬误者三十有一，又较升举年月不同者四，取旧碑为定。复语道隆曰：尝闻信道故能学，学患不能勤，勤患不能久。学而勤，勤而久，行满功成，远到有涯矣。今道隆欲出俗累万端，非济度於人而不为，真有志之士也。宜乎勉旋景行，九真人有初有终，补仙者阅位，则副野夫委曲作序云尔。
　　陈真人，讳兴明，颖川人也。少游名山，周访真迹於南岳天柱峰，遇二真人，年可十八九，自云：我历行四海，度有志之士，以世人修道暂能专精，中道而废，不能勤久，何由擢形云天，飞冲霄衢矣汝之积功亦可嘉也，第勿退败，何虑不列名于金台玉籍？前苦后乐，苦即有极，乐即无穷。何者？林谷幽栖，禽兽为伍，饥渴毕至，寒暑辛勤，割世辞荣，离亲舍爱，可谓苦也。寿同天地，变化无方，策空乘虚，坐生羽翼，可谓乐也。得不勉於修励乎，兴明拜首日：永佩圣言，毕志於道，不敢息忽也。遂授明镜玄真之道。修之十八年，二仙复降以告之曰：昔我授汝至道，果能勤行，今则登蹑九天，游宴八海，积功之报也。前苦后乐，惟子得之矣。以晋太始元年三月一日於元阳宫升举。
　　施真人，讳存，号胡浮先生。师黄卢子，得三皇内文驱策虎豹之卫。居衡岳西峰洞门观石室，或跨白豹而出，爱慕者罕得亲近。晋永康元年四月七日升举。
　　尹真人，讳道全，天水人也。於衡岳观后峰修洞真还‘神彻视之道，兼佩五帝六甲左右灵乘之符。天真降焉，谓之日：白日升腾者，当有其才而后成其道。昔汉武帝感太真金母授五岳真形灵飞十二事，才得尸解之道，而不能使形骨俱飞。汝受#1其一事而有冲举之望，斯乃勤苦所资，亦宿分所值矣。道全曰：浅学无闻，愿示其要。天真日：上自五帝六甲左右灵飞之符，洎混洞束蒙之丈，事目次第而有十二。及五岳真形，取其山之向背，泉液之所出，金宝之所藏，隧脉之所通而为之图也。况主符图吏兵仙曹，职宰者众矣。汝得灵符及受列岳真形，能自信奉而获感通，乃知文始之裔，太和之族，世有神仙矣。与汝期於九清之上，混茫之中。言讫而去。道全晋时居山，至永嘉九年正月九日白日升举。
　　徐真人，讳灵期，宋时人也。修道於南岳，岁久，遍游岳之岩洞及诸山谷，一十五年，无不周览。作《衡山记》云：天柱峰高四千一百丈，有夏禹治水碑铭，皆科斗文字。紫盖峰常有白鹤翔集其顶，而神芝灵草生焉。又言有石室在其下，香炉、臼杵、丹宠具存。祝融峰上有碧玉坛，傍生紫梨木，虽子熟，人莫得而食之。其所记洞府胜异甚详，竟不知灵期所修何道。能制伏虎豹，役使鬼神，以元徽二年甲寅九月九日於上清宫白日升举。
　　陈真人，讳慧度。修道炼丹於玉清观，早暮为山精所试，三结丹炉，其志愈勤。及丹成，服之。以晋永明二年五月十三日升举。
　　张真人，讳昙要。居招仙观精思，感通天真，密降授其内养元和默朝大帝之道。行之十三年，神游太空，面朝皇极大帝，赐以琼实琅膏混神合景之液。受而服之，变化不测，神用无方。以齐延兴元年七月十三日升举。
　　张真人，讳始珍，南阳人也。居南岳，遇神仙降授明镜之道，使其修之。日：夫照物理者，天也。照物形者，镜也。天之道以清，镜之体以明。人能存天清镜明、澄心静神而内外洞朗，则至道成矣。若以内役其智，外劳其形，心不澄，神不清者，去道远矣。吾昔受之於长桑公子云：此道要秘於太微中天帝所，得之能洞达玄通，遐照八极。夫洞真法中有四规之道，依四时而行之，亦与此同体尔。古人所谓虚其室则白自生，定其心则道自至。信哉，言乎。始珍修之九年而成，洞视千里，无一物可隐。以梁天监三年十一月十三日於九仙宫白日升举。
　　王真人，讳灵舆，九江道士也，勤志於道。初居五老峰，神人夜中谓之日：得道者若非其地，如植五谷於砂石之问，则不能成矣，虽有升飞之骨，当得福地灵墟，尔后可以变化。虽累德以为土地，积功以为羽翼，苟非其所，魔坏其功，兹道无由成矣。灵舆问何地可以栖止，日：朱陵之上峰、紫盖之邻岫，可以冲天矣。遂自庐阜迁居南岳之中宫。一十二年，群真下迎，以梁天监十一年七月十三日就坛升举。
　　邓真人，讳郁之。昔与徐灵期为友，周游灵山。宋元徽年中，徐君於上清官升天，郁之徘徊仙山。岁久，梁帝闻其修道而阙丹石之备，诏赐物力，许於岳麓山置上中下三观为修炼之所。有神人告语日：洞门之中是招福之乡、延生之地，善记勿忘。丹成，复回居紫盖峰东。以梁天监十一年壬辰十二月三十日，有八真人乘云车羽盖降于室中，即前得道升举者八真人也，於是日揖郁之就自然石坛同升霄。汉后有朝旨，为之官字，择道士以主熏奉。至唐咸通年，衡州刺史张观陈乞赐号紫盖峰九仙石坛，如其所请焉。
　　南岳九真人传竟
　　#1『受』原作一授织据文义改。
　　
