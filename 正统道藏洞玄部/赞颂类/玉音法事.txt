洞玄部赞颂类
　　玉音法事
　　经名：玉音法事。三卷。底本出处：《正统道藏》洞玄部赞颂类。 
　　玉音法事卷上
　　步虚第一七十字
　　步虚第三
　　步虚第五五十字
　　金阙步虚五十字
　　空洞
　　醮筵中，不分举合字，径从元字举起。
　　奉戒
　　三启第－
　　三启第二
　　三启第三
　　启堂颂
　　敷斋颂亦名出堂颂
　　大学仙
　　小学仙
　　焚词
　　山简水简、土简同
　　水简四十字
　　白鹤
　　玉音法事卷上竟
　　玉音法事卷中
　　玉清乐引
　　玉清乐
　　上清乐引
　　上清乐
　　太清乐引
　　太清乐
　　散花引散字下小注殷字，系鸟闲功
　　五言散花
　　七言散花
　　起敬赞
　　三归依
　　志心皈依十方经宝，当愿众生　亡灵心开悟解，受持转诵。
　　志心皈依十方师宝，当愿众生　亡灵普上法桥，无有障碍。
　　敷坐赞 
　　开经
　　宿命赞
　　三闻经
　　闻经已后，唯愿众生　亡灵万罪普消，善芽增长。
　　闻经已后，唯愿众生　亡灵永断执迷，常归正道。
　　解坐赞
　　为诸来生，作善因缘，如蒙开悟，仰荷玄恩。
　　每遇斋毕道
　　唱道赞
　　按《藏经·醮仪卷》所载，每遇唱道时，知磬举。至末句，道众默念天尊三声，或五，或七，或九声，如阳醮念长生保命天尊、福生无量天尊，阴醮念太一救苦天尊。
　　华夏赞又曰四声华夏
　　按《玉篇》华字注华夏，三千五百里为华夏，言其迢远之意。今华夏，用思真堂举起，徐徐吟咏，过廊厅，登殿坛而毕，似取其迢远之意也。
　　转声华夏赞
　　请五师再举
　　云舆颂
　　送五师再举
　　修斋已毕，仰荷玄恩，志心稽首，奉送玄师、天师、经籍度师。
　　云舆颂
　　云舆不住，鹤驾难留，后有修斋，还当奉请。
　　请符使
　　三界直符，四直功曹，上奏灵官，神将吏兵，土地正神。
　　步虚词
　　三涂颂
　　斗经末句
　　礼十方
　　礼十－曜
　　举信礼声范
　　十三号同
　　关灯举斗位
　　三捻上香
　　易名三上香
　　志心初  二  三捻上香，香至混元  洞　天　渊泉宫，遍混元三境　洞天仙府　渊泉水府成华　宝　云盖供养。
　　混元三境尊
　　洞天仙府君
　　渊泉水府君
　　玉音法事卷中竟
　　启经文
　　道众平坐　举起敬赞　次三皈依
　　次敷坐赞　诵念如法　表白启经
　　云篆太虚，浩劫之初，乍遐乍迩，或沉或浮，五方徘徊，一丈之余。天真皇人，按笔乃书，以演洞章，次书灵符。元始下降，真文诞敷，昭昭其有，冥冥其无。沉痾能自痊，尘劳溺可扶，幽明将存殁，由是升仙都。发如是上愿者，以今升入经座，谨奉为某增延寿算，康泰身躬。凡历时中，吉祥如意。伏愿东华注算，南极延生。福与海以同深，寿比山而永固。为此因缘念福生无量天尊、延奉益算天尊、长生保命天尊，无量不可思议功德。
　　开经法事
　　看诵宝经经毕
　　次举促吟步虚
　　表白叹经
　　详夫三洞宝经乃万天圣范。结飞玄之妙炁，成大梵之龙章。义贯浮生，文垂永劫。故天地得之而分判，日月因之以运行，鬼神敬之则变通，人能奉之乃开泰。是以咏之者，形陟绛霄；闻之者，身腾碧落。莫不人天仰赖，生化依凭。为群品之津梁，作众真之户牖。不可得而言之者，其为大乘经蕴乎。向来奉为今辰斋主某，讽诵太上真经。其经也，莫不开函演奥，响彻三天，执卷吟哦，声闻九地。当愿侍香金童，结香字於天中；典经玉郎，进经文於简上。即使愆消昔劫，福降今辰。存亡希开泰之恩，动植感生成之德。乘兹善利，遍悉庄严。三涂罢楚毒之劳，九夜绝辛酸之苦。泊手悠悠，庶品蠢蠢，含生俱登六度之舟，并上三清之岸。法众虔诚，闻经赞咏。
　　次举闻经就手收经次解坐赞
　　次举向来
　　向来诵经功德，上祈真圣，保佑平安，同赖善功，证无上道一切信礼。
　　次回向
　　天回云汉，结真炁以成文；地发琅函，显灵章而出世。功参造化，利益人天。
　　向来讽诵太上真经，称念天尊圣号，声赞法事功德，无限胜因。奉为某入意，伏愿云云
　　黄箓启经文
　　道众平坐 举起敬赞 次三皈依
　　次敷坐赞 诵念如法 表白启经
　　劫仞宝台，香云素盖。妙哉元始，洞观无碍。诸天大圣，一时同会。灵宝开图，酆都罢对。金箓白简，九真妙戒，是谓津梁，超度三界。以今升入经座，转诵仙经。当发如是愿，今辰奉为黄箓斋主某资荐亡过某神魂，超升仙界。伏愿朱陵度命，金阙化身。逍遥快乐以无为，随愿往生而自在。请法众等异口同音，为此因缘念太一救苦天尊、九幽拔罪天尊、法桥大度天尊、超凌三界天尊、逍遥快乐天尊，不可思议功德。
　　开经法事
　　虚皇号转诵宝经俟经毕
　　举促吟步虚表白叹经
　　灵宝叹经
　　伏以元始祖劫，化生诸天，演碧落之空歌，映紫虚之郁秀。开明三景，用普植於神灵；敷落五篇，以保制於劫运。或坐狮子之上，或入宝珠之中，万圣临轩，众真侍座。是诸天之隐韵，非世上之常辞。自然灵章，故谓玄奥一徧而同时，称善十过而枯骨更生。其福难胜，度人无量。以今亡过某运应灭度，身经太阴，谅其仙品之未充，孰谓神魂之暂灭。有五苦八难之报对，无千和万合之成真。当凭行香而诵经，尚冀回骸而起死。伏冀元始符命，魔王歌章，上闻诸天，普告三界。致飞度於五户，使混合於百神。落灭恶根，疾除罪簿。济度垂死，绝而得生，时刻升迁，魂神澄正。俓执符而把箓，得保命以生根。十转回灵，证死魂而受炼，皆得度世应仙，化以成人。旁资亿劫种亲，下及幽魂苦爽，皆上升於仙品，兔长役於鬼官。永度三涂五苦八难，超凌三界，逍遥上清。次愿今辰斋官某与家眷等，遇值经法，得为贵人，身有光明，魔无干犯。万神朝礼，名书上清。法众虔诚，闻经赞咏。
　　讽《度人经》回向
　　元始灵书，诸天隐韵。齐声讽诵，一言消万劫之愆；异口同音，十过度九幽之苦。向来讽诵《无量度人上品妙经》，称念天尊圣号，声赞法事功德。无限胜因，奉为黄箓斋主某入意。
　　伏愿六根清净，获登黎土，以闻经一性圆明，同入宝珠而证果。
　　讽并看《度人经》回向
　　灵书中篇，可救三涂之苦；本章上品，能迁九夜之魂。向来讽诵《无量度人上品妙经》，称念天尊圣号，称赞法事功德。无限胜因，奉为斋主某入意。
　　伏愿上升朱宫，凭百魔之隐韵；贵生仙道，同七祖以超迁。
　　伏愿承元始之真符，死魂受炼；听大梵之隐语，仙化成人。
　　伏愿众真鉴度，列圣垂慈，死魂受炼以更生，异骨成亲而超度。
　　伏愿已度者，度承炼受而仙化成人；未生者，生获更生而超离恶趣。
　　举忏二十方天尊号
　　东方灵宝天尊，东方无极太上灵宝天尊。
　　南方灵宝天尊，南方无极太上灵宝天尊。
　　西方灵宝天尊，西方无极太上灵宝天尊。
　　北方灵宝天尊，北方无极太上灵宝天尊。
　　东北方灵宝天尊，东北方无极太上灵宝天尊。
　　东南方灵宝天尊，束南方无极太上灵宝天尊。
　　西南方灵宝天尊，西南方无极太上灵宝天尊。
　　西北方灵宝天尊，西北方无极太上灵宝天尊。
　　上方灵宝天尊，上方无极太上灵宝天尊。
　　下方灵宝天尊，下方无极太上灵宝天尊。
　　五星天尊号忏五星
　　真光普照天尊，日宫至真大圣日中皇君。
　　慧光朗照天尊，月宫至真大圣月中皇君。
　　流光辉照天尊，南辰北斗璇玑众曜一切真宰。
　　洞渊三昧天尊，水府扶桑丹林大帝。
　　十方经宝天尊，至真无上三十六部尊经。
　　五岳天尊号忏五岳
　　东华上相天尊，东岳泰山青帝真君。
　　南宫冶炼天尊，南岳衡山赤帝真君。
　　西灵宝德天尊，西岳华山白帝真君。
　　北元总校天尊，北岳恒山黑帝真君。
　　中黄帝二天尊，中岳嵩山黄帝真君。
　　日夜礼方次序
　　日举唱礼，始於东方，次如下式：
　　东方，南方，西方，北方，东北，
　　东南，西南，西北，上方，下方。
　　夜举唱礼，始於北方，次如下式：
　　北方，东北，东方，东南，南方，
　　西南，西方，西北，上方，下方。
　　清醮都唱
　　臣众等志心归命东青、西素、南丹、北冥，四维上下，十方无极大道，太上灵宝天尊，梵炁天君，十乡神仙诸灵官。礼足，虔诚忏悔。
　　黄箓都唱
　　臣众等志心归命东青、西素、南丹、北冥，四维上下，十方无极大道，太上灵宝天尊，洞阴朔单郁绝之境、虚无北界太阴黑帝，五炁灵君，酆都大帝，地府十王真君，冥关主宰一切神仙诸灵官。礼足，虔诚忏悔。
　　举唱十方
　　东方，无极太上灵宝天尊九炁天君，东乡神仙诸灵官。　　　九礼
　　南方，无极太上灵宝天尊三炁天君，南乡神仙诸灵官。　　三礼
　　西方，无极太上灵宝天尊七炁天君，西乡神仙诸灵官。　　七礼
　　北方，无极太上灵宝天尊五炁天君，北乡神仙诸灵官。　　五礼
　　东北方，无极太上灵宝天尊梵炁天君，东北乡神仙诸灵官。二礼
　　东南方，无极太上灵宝天尊梵炁天君，束南乡神仙诸灵官。二礼
　　西南方，无极太上灵宝天尊梵炁天君，西南乡神仙诸灵官。二礼
　　西北方，无极太上灵宝天尊梵炁天君，西北乡神仙诸灵官。三礼
　　上方，无极太上灵宝天尊、三十二天帝君、玄都玉京紫微金阙三清三境一十二炁天君，上乡神仙诸灵官。　 十二礼
　　下方，无极太上灵宝天尊、九垒土皇、四司五帝、十二仙卿、九宫真人、神仙玉女无极世界，下乡神仙诸灵官。         十二礼
　　五星都唱
　　臣众等志心归命日宫月府，璇玑众曜，躔度星真，水府扶桑大帝，旸谷神王，水府真宰、至真经宝、一切神仙诸灵官。礼足，虔诚忏悔。
　　举唱五星
　　日宫至真大圣，日中星君明皇真人，太光童子、丹霞玉女、日宫神仙诸灵官。三礼
　　月宫至真大圣，月中皇君素华夫人，圆光童子、散辉玉女、月宫神仙诸灵官。七礼
　　南辰北极璇玑众曜，三台七星、二十八宿、周天三百六十五躔度星中大神、星宫神仙诸灵官。九礼
　　水府扶桑大帝，旸谷神王，三河四海九江水帝、十二河源水府神仙诸灵官。十二礼
　　至真无上三十六部尊经，诸天宝藏十方正法侍卫经典一切灵司诸灵官。三礼
　　五岳都唱
　　臣众等志心归命五岳五山，五帝真君飞仙真人、名山洞府得道神仙诸灵官。礼足，虔诚忏悔。
　　举唱五岳
　　东岳泰山青帝真君飞仙真人，名山洞府得道神仙诸灵官。　九礼
　　南岳衡山赤帝真君飞仙真人，名山洞府得道神仙诸灵官。　三礼
　　西岳华山白帝真君飞仙真人，名山洞府得道神仙诸灵官。　七礼
　　北岳常山黑帝真君飞仙真人，名山洞府得道神仙诸灵官。　五礼
　　中岳嵩山黄帝真君飞仙真人，名山洞府得道神仙诸灵官。　十二礼
　　礼十方
　　志心归命礼东方，和无极太上灵宝天尊。
　　志心归命礼南方，无极太上灵宝天尊。
　　志心归命礼西方，无极太上灵宝天尊。
　　志心归命礼北方，无极太上灵宝天尊。
　　志心归命礼东北方，无极太上灵宝天尊。
　　志心归命礼束南方，无极太上灵宝天尊。
　　志心归命礼西南方，无极太上灵宝天尊。
　　志心归命礼西北方，无极太上灵宝天尊。
　　志心归命礼上方，无极太上灵宝天尊。
　　志心归命礼下方，无极太上灵宝天尊。
　　次知磬举　礼足　各长跪归命忏悔
　　臣法众等志心归身，归神归命，十方无极大道太上灵宝天尊。臣闻，混元设教，常清净以为宗；穹极享诚，匪斋盟而不格。将感通於上圣，先荡涤於纤瑕。遵奉典彝，许容忏悔。以今某时焚香朝真，礼圣忏悔。今辰醮主某自身与合家长幼等，自从前世乃至今生，或身心口三业六根，多诸误犯，无边无量，并乞消除，咸蒙赦宥。伏愿十方上圣，同垂照鉴之功；三洞神仙，共赐长生之寿。祸沉九地，福起十方。臣等志心稽首，礼谢无上正真三宝。
　　礼十一曜
　　志心归依信礼，和 日宫太阳帝君。
　　志心归依信礼，　月宫太阴皇君。
　　志心归依信礼，　东方木德星君。
　　志心归依信礼，　南方火德星君。
　　志心归依信礼，　西方金德星君。
　　志心归依信礼，　北方水德星君。
　　志心归依信礼，　中央土德星君。
　　志心归依信礼，　交初罗星君。
　　志心归依信礼，　交终计都星君。
　　志心归依信礼，　天一紫炁星君。
　　志心归依信礼，　太一月孛星君。
　　次知磬举礼足各虔诚归命忏悔
　　臣法众等志心归身，归神归命，纵霄上圣十一曜星皇君。掌握道枢，挟隆化主。运彼阴阳之变，斡兹化育之权。有感必通，无幽不烛。以今某时焚香朝真，礼圣忏悔。今辰醮主某自身与合家长幼等，自从前世，乃至今生，恐积过尤，所萦殃咎，或身心口三业六根，多诸误犯，无量无边，并乞消除，咸蒙赦宥。伏愿日帝敷恩，月皇介祉，木德金辉而锡佑，荧芒水耀以流祥，土德庇卫以无虞，罗计除灾而有庆。天一紫炁，增益寿龄。月孛星君，不临身位。祸沉九地，福起十方。臣等志心稽首，礼谢无上正真三宝。
　　礼十三号
　　信礼无上大罗天，和　　　　　玉清圣境元始天尊。
　　信礼无上大罗天，　上清真境太上玉晨大道君。
　　信礼无上大罗天，　　太清仙境太上混元教主。
　　信礼高上九炁天中，　　　东方太上灵宝天尊。
　　信礼高上三炁天中，　　　南方太上灵宝天尊。
　　信礼高上七炁天中，　　　西方太上灵宝天尊。
　　信礼高上五炁天中，　　　北方太上灵宝天尊。
　　信礼高上焚炁天中，　　东北方太上灵宝天尊。
　　信礼高上焚炁天中，　　东南方太上灵宝天尊。
　　信礼高上焚炁天中，　　西南方太上灵宝天尊。
　　信礼高上焚炁天中，　　西北方太上灵宝天尊。
　　信礼高上一炁天中，　　　上方太上灵宝天尊。
　　信礼九垒重阴，　　　　　下方太上灵宝天尊。
　　次知磬举　礼足　各虔诚归命忏悔
　　臣法众等志心归身，归神归命；三清三境，金容玉相之尊，十极十华，蕊阙琳宫之圣。臣闻，运启开皇，仪生太极。先天先地，化育於人伦；无相无形，强名曰大道。恭望大慈，洞垂臣泽，普降鸿恩。以今中夜，焚香朝真，礼圣忏悔。今辰醮主某自身与合家长幼等，自从前世，乃至今生，恐积过尤，所萦殃咎，或身心口三业六根，多诸误犯，无量无边，并乞消除，咸蒙赦宥。伏愿三清上圣，锡蕃衍之祺祥；十极高真，介庞禧之景贶。祸沉九地，福起十方。臣等志心稽首，礼谢无上正真三宝。
　　四结愿
　　愿大道兴行，经法流衍，志心稽首正真三宝。
　　愿天下太平，阴阳顺序，志心稽首正真三宝。
　　愿当今皇帝，圣寿无疆，明齐二景，志心稽首正真三宝。
　　愿今辰斋主，六根清今，五福咸臻，志心稽首正真三宝。
　　资荐亡者生天　见存获庆
　　愿一切含生，免离诸苦，同会无为，志心稽首十方得道圣众。
　　愿讲筵清众，心开悟解，道力资扶，志心稽首十方得道圣众。
　　辞三宝
　　时流已过，夜炁澄清。香遍虚无，洪锺息响。道还金阙，经归玉函。稽首拜辞，无上道宝。
　　香随风散，升上太清。名挂金牌，题书玉简。金童上侍，玉女进闻。稽首拜辞，无上经宝。
　　道场圆满，法事告周。一切有情，同登道岸。稽首拜辞，无上师宝。
　　愿汝诸众生，诸恶莫作，信受奉行。常居中土，不堕边方。方道蒙恩，酆都罢对。志心稽首，礼谢十方得道圣众。
　　法师回精思暗道
　　归依正道，回拜真师，用悉庄严，福流斋主。和愿得长生。如幽醮则云：福资亡者，愿得超升。
　　志心声调
　　人各恭敬：
　　志心稽首太上无极大道每遇斋筵道
　　志心稽首礼太上无极大道每遇醮筵三朝道
　　志心稽首正真三宝，焚香表叹宣疏咒食功德
　　志心归依十方道宝，当愿众生　亡灵起心回向一切信礼
　　志心归依信礼日宫太阳帝君礼十一曜举
　　志心归依信礼关灯举
　　志心初捻上香三捻上香举
　　志心归命礼东方无极太上灵宝天尊礼方举
　　志心归命礼五老礼举
　　志心稽首奉请五方童子举
　　志心信礼东方九炁天君十念仪举
　　志心朝礼礼忏举
　　志心奉为斋主召亡举
　　宋道君圣制道词
　　玉清乐十首
　　地居天上接空居，万象森罗遍八区。
　　功用不知谁主宰，绛霞丹雾閟清都。
　　碧落空歌黍米珠，十方勃勃入无余。
　　闻经喜庆难言说，九色龙腾八景舆。
　　羽童呼吸辟非烟，烟气徘徊绿室前。
　　造化不从身外得，自根自本即三天。
　　帝景相将会玉洲，明真层观紫云浮。
　　制开三八黄金锁，无极虚皇在上头。
　　白玉飞符下紫庭，华旛三举召群灵。
　　攀条咀嚼空青蕊，五体金光射日星。
　　连昌台下海扬波，得道高仙始得过。
　　下格小仙追莫及，邕邕遥听八鸾和。
　　五色云营叆叆屯，三三洞户敞琼门。
　　何方道士通朱表，玉女飞函达至尊。
　　上景三元妙色精，绛宫久已列仙名。
　　更从太混存雌一，缥缈云车驾羽明。
　　真阳馆裹炁徘徊，升降三宫密往来。
　　生死不干浮世事，相将五老上金台。
　　三华太素自然生，空裹芙蓉灼灼明。
　　绛室金房虚宝座，太微童子下相迎。
　　上清乐十首
　　紫清天上育华林，绛实朱柯绿叶深。
　　咀嚼繁英身不老，下观乌兔换光阴。
　　元君八炁号青灵，锦帔绯裙住玉城。
　　把握帝符司道箓，祓除尘累济群生。
　　高上皇人宴紫霄，撷芳常引八骞条。
　　肌肤表裹琉璃彻，映照三涂万苦消。
　　九日宫中四老真，广霞山上宴仙宾。
　　鸣锺鼓瑟行灵醑，碧落融融别有春。
　　浮绝山连白玉京，金华楼共日华明。
　　五真结就圆珠炁，骨似骨琼貌似婴。
　　秀华峰下五灵都，元景神君握化枢。
　　真火有功能造化，销镕五毒出阴途。
　　赫赫瞳瞳日九轮，六渊宫殿紫元君。
　　霞冠锦帔端居暇，披拂祥烟着赤文。
　　佳炁青葱覆紫空，青精羽驾命元童。
　　逆风浩荡三千里，七返香烟处处通。
　　流汨池中大宝莲，开华十丈映池泉。
　　嗅香饮水无饥渴，绰约金华叶上仙。
　　万仞霞山峙玉虚，四司冠剑护灵都。
　　众真稽首持天乐，腰佩仙皇逸箓符。
　　太清乐十首
　　太一元君掌列仙，彤辉绛彩射芝田。
　　功圆会遇刊名籍，可但洪崖笑拍肩。
　　五节清香半夜焚，天人玉女尽遥闻。
　　味同炁合遥相应，绛节霓旌下五云。
　　太极元君翠翮车，万魔奔走听神符。
　　九龙纵步齐酿首，时见空中吐火珠。
　　蕊珠宫裹七言成，十二真君一一名。
　　云拥苍虬归火府，风随素虎出沧瀛。
　　金阙明光后圣君，流精焕彩结丹云。
　　不因太上相传授，安得人间有玉文。
　　元景岩峦耸太空，超超仙室在霞中。
　　九云变化俄离合，羽驾飘讽不可穷。
　　东井中涵皓月精，群龙奋扩运金罂。
　　仙人灌沐知何代，唯见玻璃透骨明。
　　渺渺三津远帝川，川连红雾雾连天。
　　玉灵仙母时游息，侍卫森罗日月軿。
　　九灵玉馆接昆仑，山隔流纲不可亲。
　　嘱付紫兰令说与，红尘何苦弊精神。
　　左右灵妃运甲庚，琳宫八景炼华精。
　　常阳宴罢归何处，掷火流金事克成。
　　白鹤词十首
　　胎化灵禽唳九天，雪毛丹顶两相鲜。
　　世人莫认归华表，来瑞升平亿万年。
　　瑶台风静夜初分，仰啄惊鸣露炁新。
　　太液徘徊归未得，曾於往劫作麒麟。
　　灵鹤翩翩下太清，玉楼金殿晓风轻。
　　昂昂不与鹦为侣，时作冲天物外声。
　　三山碧海路非遥，来瑞清都下紫霄。
　　霜雪羽毛冰玉性，瑶池深处啄灵苗。
　　金火纯精见羽仪，长随王母宴瑶池。
　　玉坛夜醮神仙降，飞过缑山人不知。
　　五云宫殿步虚长，斗转璇霄夜未央。
　　白鹤飞来通吉信，清音齐逐返风香。
　　一声嘹唳九皋禽，换骨轻清岁月深。
　　辽海等闲人不识，大罗天上有知音。
　　白毛鲜洁映霜华，丹顶分明夺绛砂。
　　千六百年神气就，飞鸣长伴玉仙家。
　　蓬莱会散列仙归，羽驾飘然白鹤飞。
　　明代为祥人惯见，何须乐府咏金衣。
　　玉宇沉沉瑞雾开，香风未断鹤徘徊。
　　奇姿迥与青田别，定是仙人次第来。
　　散花词十首
　　绛节徘徊引，天花散漫飞。高真无染着，片片不沾衣。
　　八陛旋瑶级，千花扬锦英。绿渟并紫柰，焕丽不知名。
　　浅浅黄金萼，匀匀白玉英。天风随羽驾，吹满九重城。
　　绰约萦空际，缤纷落坐隅。韶华长不老，何处觅仙都。
　　净侣吟仙曲，人人赞善哉。万花兴供养，飞舞自天来。
　　宝叶开琪圃，珍柯在紫微。不教蝴蝶采，长共彩鸾飞。
　　圣境三千岁，仙花始一开。如何金箓会，并奉列仙来。
　　几席延飙驭，香灯建宝坛。丹心无可献，碎锦洒云端。
　　碧绿相差次，红黄迭浅深。化工应自失，雕琢本无心。
　　洞案炉烟起，无为道德香。同根无异炁，喷鼻更芬芳。
　　步虚词十首
　　太极分高厚，轻清上属天。人能修至道，身乃作真仙。行溢三千数，时丁四万年。丹台开宝笈，金口为流传。
　　大梵三天主，虚皇五老尊。尚难窥徼妙，岂复入名言。宝座临金殿，霞冠照玉轩。万真朝帝所，飞乌蹑天根。
　　蒙蒙如细雾，冉冉曳铢衣。妙逐祥烟上，轻随彩凤飞。几陪瑶室宴，忽指洞天归。伫立扶桑岸，高奔日帝晖。
　　旋步云纲上，天风飒尔吹。飘裾凌斗柄，秉拂揖参旗。狮子衔丹绶，麒麟导翠辎。飞行周八极，几见发春枝。
　　绿鬓巍丹帻，青霞络羽衣。晨趋阳德馆，夜造月华扉。搏弄周天火，韬潜起陆机。玉房留不住，却向九霄飞。
　　昔在延恩殿，中宵降九皇，六真分左右，黄雾绕轩廊。广内尊神御，仙兵护道场。孝孙今继志，咫尺对灵光。
　　宝箓修真范，丹诚奏上苍。冰渊临兆庶，宵旰致平康。万物消疵疠，三晨效吉祥。步虚声已彻，更咏洞玄章。
　　宛宛神洲地，巍巍众妙坛。鹤袍来羽客，凫舄下仙官。玉（ ）斟元醴，琅函启大丹。至诚何以祝，四海永澄澜。
　　水噀魔宫慑，灯开夜府明。九天风静默，四极气澄清。啸咏朱陵曲，翱翔白玉京。至诚何以祝，国祚永安荣。
　　华夏吟哦远，人声自抑扬。冲虚归道德，曲折合宫商。殿阁沉檀散，楼台月露凉。至诚何以祝，多稼永丰禳。
　　宣和续降
　　长吟玉音金阙步虚
　　始青黎元盖，金香结朱烟。飞晨总翘辔，稽首玉帝前。帝心浩以舒，锡吾太灵篇。是谓不灭道，万天秉吾权。吾行空洞中，下仙昧其渊。
　　步虚词二首
　　后一首，因讲《 御注道德经》，仙鹤翔集而作。
　　一炁化之元，邈在两仪先。宝垺驰金马，真香喷玉莲。飞空按龙辔，梵响导芝軿。绵永长春劫，翱翔无色天。初真难晓谕，以此戒中仙。
　　高真明道德，垂世五千言。解释惭凉薄，殚诚测妙元。霓旌严教典，羽唱彻云軿。瑞鹤仪空际，祥风拂暑烦。穹窿兹响应，宝祚亿斯年。
　　玉京步虚词十首
　　稽首礼太上，烧香归虚无。流明随我回，法轮亦三周。玄元四大兴，灵庆及王侯。七祖生天堂，煌煌耀景敷。啸歌冠太漠，天乐适我娱。齐馨无上德，下仙不与俦。妙想朗玄觉，诜诜乘虚游。吟至灵庆及王侯方隐侯字。
　　旋行蹑云纲，乘虚步玄纪。吟咏帝一尊，百关自调理。俯命八海童，仰携高仙子。诸天散香华，萧然灵风起。宿愿定命根，故致标高拟。欢乐太上前，万劫犹未始。嵯峨玄都山，十方宗皇一。岧岧天宝台，光明曜流日。炜烨玉林华，蒨璨耀朱实。常念餐元精，炼液固形质。金光散紫微，窈窕大乘逸。上一首韵脚皆真声，无隐字。故朝奏时，通作一首，全句吟咏。
　　俯仰存太上，华景秀丹田。左顾提郁仪，右盼携结璘。六度冠梵行，道德随日新。宿命积福应，闻经若至亲。天挺超世才，乐诵希微篇。冲虚太和炁，吐纳流霞精。胎息静百关，寥寥究三便。泥丸洞明景，遂成金华仙。魔王敬受事，故能朝诸天。皆从斋戒起，累功结宿绿。飞行凌太虚，提携高上人。
　　控辔适十方，旋憩玄景阿。仰观劫仞台，俯盼紫云罗。逍遥太上京，相与坐莲华。积学为真人，恬然荣卫和。永享无期寿，万桩奚足多。
　　大道师玄寂，升仙有无英。公子度灵符，太一捧洞章。舍利耀金姿，龙驾倏来迎。天尊盼云舆，飘飘乘虚翔。香花若飞雪，氛霭茂玄梁。
　　头脑礼金阙，携首遨玉京。骞树圆景园，焕烂七宝林。天兽三百名，狮子巨万寻。飞龙踯躅吟，神凤应节呜。灵风扇奇华，清香散人襟。自无高仙才，焉能耽此心。严我九龙驾，乘虚以逍遥。八天如指掌，六合何足辽。众真诵洞玄，太上唱清谣。香华随风散，玉音成紫霄。五苦一时迸，八难顺经寥。妙哉灵宝囿，兴此大法桥。天真帝一宫，蔼蔼冠耀灵。流焕法轮纲，旋空入无形。虚皇抚云璈，众真诵洞经。高仙凛手赞，弥劫保利贞。
　　至真无所待，时或辔飞龙。长斋会玄都，呜玉叩琼锺。十华诸仙集，紫烟结成宫。宝盖罗太上，真人把芙蓉。散花陈我愿，握节征魔王。法鼓会群仙，灵唱靡不同。无可无不可，思与希微通。
　　右《 玉京步虚十首》。按《 太上玉京山步虚经》云：太极左仙翁葛玄於天台山传授弟子郑思远，思远复传仙翁从孙葛洪，号抱朴子者是也。郑君说仙翁去世时告思远曰：所受《上清大洞道经》，付吾家门子弟，世世录传。至人勿闭天道，信知琅函秘典贵在流通，兼经首所载诸大圣天尊、帝王高仙真人，各各持斋奉法，宗太上虚皇号，烧香散花，旋达七宝玄台三周匝。诵披空洞大歌章，太上称善，则歌咏步虚，其功德深妙不可得而殚说也。
　　谨按藏经中斋法云：三日九朝，在每一朝之内各歌咏十首，令其周足。每朝至旋绕之时，坛众未行，先举稽首礼太上，吟咏至末句，同唱善声，各一拜。次举旋行蹑云罡，咏和。次坛众，丁罡步徐行。至末句同唱善声，各一拜。次后每一首毕，同唱善声，皆各一拜。
　　又谓，如寻常一日三朝，可在三朝之内共周足其十首。第一匝举稽首礼太上，吟咏至末句，同唱善声，各一拜。第二匝举旋行蹑云纲，连过嵯峨玄都山通作一首，吟咏至末句，同唱善声，各一拜。绿此二首，悉皆仄声，所以共作一次吟咏也。第三匝举俯仰存太上，吟咏至末句，同唱善声，各一拜，正合早朝也。余有六首，分在午朝、晚朝之内，每一匝吟咏一首。如此则三朝之内十首亦周足矣。乃合朝奏玉京山全咏之式也。
　　如吟咏步虚，若阙一首，恐在登坛朝奏祈祷之时，诚心不专，难以鉴格上圣高真。
　　大凡醮筵，登坛行道，惟在旋绕朝奏玉京山之时，存想金阙琼宫、晬容圣质尔。然后可以祈恩请福，祓死度生。今观仙翁所传，乃是郑君声说。盖欲流传后人，使之依式而行。既览经典所载，岂容缄藏，敬刻诸梓，与众共之。切在精虔，勿生疑虑，庶几得获圣佑，同沾福利。
　　空洞灵章
　　曜明高映，宗飘通玄。元始开圆，敷落五篇。赤书宝箓，黄云四缠。八威备卫，灵兽侍真。华光饰发，反香拂尘。绮合长阜，旋过十天。高唱空洞，症步入玄。枯魂升阳，灰骸还人。神王度命，乘虚驾烟。礼诵洞章，与劫齐年。
　　右曜明、宗职，天帝君道经空洞灵章也。三十二天各有一篇，或四言，或五言。见洞元部灵宝空洞灵章。
　　奉戒颂
　　道为无心宗。一切作福田。立功无定王，本愿各由人。虚己应众生，空心莫不均。大圣崇至教，亦由雨降天。高陵靡不周，常卑故成渊。海为百川王，是能舍龙麟。万劫保智用。岂但在厥年。奉戒不暂亏，世世善结缘。精思念大乘。会当体道真。
　　三启三首
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世受大福。
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　大这洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　启堂颂
　　学道当劲苦，敛信运丹诚。烧香归太上。真炁杂烟馨。惟希开大有。七祖离幽冥。
　　敷斋颂
　　道以斋为先，勤行登金阙。故设大法桥，溥度诸人物。宿世恩德报。道心超然发。身飞升玄都，七祖咸解脱。
　　大学仙颂
　　学仙绝华念，念念相因积。去来乱我神，神躁靡不历。减念停虚闲，萧萧入空寂。请经若饥渴，持志如金石。保子飞玄路，五灵度符籍。
　　小学仙颂
　　学仙行为急，奉戒制情心。虚夷正炁居，仙圣自相寻。若不信法言，胡为栖山林。
　　焚词颂
　　人天多障累，大道实矜怜。救度垂科教，咸令忏罪缘。愆辜遍地府，衅结已闻天。发露祈真佑，冥心感圣贤。虔恭礼三宝，愿得寿长年。焚词归上界，奏名玉帝前。
　　山简
　　祈真登紫岳，告命诣灵山。玉女摇梵响，金童奏香烟。书名通九地，列字上三天。永享无期寿，克成高上仙。
　　水简
　　天尊留戒律，太上演真经。奉法须勤志，功德贵精神。虔心启三宝，焚香告百灵。书名投水府，功勋达上清。
　　天尊留大法，广救度幽冥。斋福行当息，龙简告泉庭。七祖咸解脱，万福自来并。书名投水府，功勋达上清。
　　土简
　　斋功已成就，符命告灵坛。玉璧书诚悃，金龙信驿传。虔心仰中府，归命拱黄圆。生死皆快乐，会当礼天颜。
　　赤明开元图，和阳通上灵。玉阜秀琼宫，万遍道自居。自无黄箓简，苦根焉得除。旋行诵洞章，五云自相扶。
　　整控启玄极，乘运入中天。披空献心宝，妙学其身田。日宫散和炁，寥庭腾愿烟。土简难思议，降福惠无边。
　　元始流科训，高真演洞神。丹书华晃耀，玉字勒精神。虔心启九天，修斋达万灵。书名投土府，身飞朝玉清。
　　智惠颂
　　智惠起本初，朗朗超十方。结空峙玄霄，诸天挹流芳。其妙难思议，虚感真实通。有有竟不有，无无无不无。
　　智惠常观身，学道之所先。缈缈任玄肆，自然录我神。天尊常拥护，魔王为保言。晃晃金刚体，超超太上前。
　　智惠生戒根，真道戒为主。三宝由是兴，高仙所崇授。泛此不死舟，倏欻济大有。当此说戒时，诸天皆稽首。
　　沐浴东井颂
　　天河灌东井，石景水母精。圆光拂灵曜，玄映莹高明。元始披重夜，天人逐月生。沐浴兰池上，龙负长绠瓶。金童洒香水，玉女流五星。冠带耀玉精，炼度五仙形。体香万神降，秉景登高明。
　　清水度魂咒
　　巍巍道德尊，功行已周齐。降身来接引，师宝自相携。慈悲惠法水，以用洗迷愚。永度三清岸，常辞五浊泥。
　　天真六通颂
　　天真六通神，人造善绿者。为彼诸众生，说诸不惭愧。天尊秘密语，此时闻演说。信受各归依，稽首无上尊。
　　返生颂炼度用
　　代谢若旋环，椿木不改柯。静心念至真，随运顺离罗。常能诵玉章，玄音彻霄霞。永享无终纪，岂知年劫多。
　　金木颂
　　扶桑启灵运，金木吐青芽。妙用流金母，和合自然葩。神炁凝元宫，灵物耀绛霞。自得生人道，名籍继仙家。
　　朱陵黄华太一三偈
　　南上朱陵府，丹天流火庭。玉眸炼形质，即返生。大圣玉眸炼质天尊。
　　东井黄华沼，石景水母精。黄华荡形魂，即更生。大圣黄华荡形天尊。
　　东极长乐界，青华号福庭。寻声救苦魂，即往生。大圣太乙救苦天尊。
　　七言古散花
　　南斗斓珊北斗移，众星情璨月华辉。元始传言齐授箓，道君开教尽归依。
　　小有洞中千秋草，玉京山上万年桃。九龙阙上集真圣，八仙台畔步虚谣。
　　三真玉女持花节，一双童子捧金炉。月帔珠穿九彩绶，云衣香透六铢裾。
　　五言散花
　　逸辔登紫清，元乘迈奔电。阆风三天，俯视犹可见。玉闼摽敞朗，琼林郁葱蒨。自非挺金骨，焉得谐夙愿。真明何森森，合景恣游宴。良会忘淹留，千龄才一盻。三宫发明景，朗照同郁仪。纷然驰飙欻，上采空清蕤。令我洞金色，后天耀琼姿。心协太虚静，寥寥竟何思。玄中有至乐，淡泊终无为。但与正真友，飘飖散遨嬉。禀化凝正炁，炼形为真仙。志心符元宗，返本叶自然。帝一集终宫，流光出丹玄。元英与桃君，朗咏长生篇。百关罗紫烟，飙车涉寥廓。靡靡八景迂，不觉云路远，斯须游方天。
　　扶桑诞初景，羽盖凌晨霞。倏欻造西域，嬉游金母家。碧津湛洪源，灼烁敷荷花。煌煌青琳宫，灿灿列玉华。真炁溢绛府，自然思无邪。俯矜区中士，天浊良可嗟。琼台劫为仞，孤映大罗表。常有三素云，凝光自飞达。羽童泛明霞，升降何缥缈。鸾凤吹雅音，栖翔绛林标。玉虚无昼夜，灵景何皎皎。一绪太上京，方知众天小。灼灼青华林，灵风振琼柯。三光无冬春，一炁青且和。回首迩结璘，倾眸亲曜罗。豁落制六天，流铃威百魔。绵绵庆不极，谁谓椿龄多。
　　高情无侈靡，遇物生华光。至乐无箫歌，金玉音琅琅。或登明真台，宴此羽景堂。杳霭结玉云，霏微散灵香。天人诚遐旷，欢泰不可量。
　　爰从太微上，肆觐虚皇尊。腾我八景舆，威迟入天门。既登玉晨庭，肃肃仰紫轩。敢问龙汉末，如何辟乾坤。怡然辍云傲，告我布夷言。幸闻至精理，方见造化源。二炁播万有，化机无停轮。而我操其端，乃能出陶钧。寥寥大漠上，所遇皆清真。澄莹含元和，炁同自相亲。绛树结丹实，紫霞流碧津。以兹保童婴，永用超形神。
　　宋真宗制玉清昭应宫散花词十首
　　散花何处最花多，天上高天有大罗。花在此中生本异，况将瑞露庆云和。
　　昆丘绝顶有龟台，台上奇花四序开。不是群仙朝玉帝，何由得到世间来。
　　天上天花旦夕开，不同人世待春来。天花每有天人折，将献层城日几回。
　　瑶台光夜露华滋，月帔朝真在此时。时有仙花空裹降，吹来玉宇奉金姿。
　　五色华花降洞天，仰观空裹势翩翩。莫言仙镜常时有，动是人寰亿万年。
　　仙花折得自仙宫，散在珍台晓景中。玉阙有春春不老，璇图受福福无穷。
　　羽客骖鸾在半天，下瞻真馆意乾乾。蓬莱折得花无数，散在殊庭黼座前。
　　上林花卉先春发，幽谷莺声尚未知。不遣常人攀折得，尽将福地奉真期。
　　洞中三十六天春，仙境由来异世人。采得名花何处去，将来宫殿奉高真。
　　仙官真倡往还频，互看蓬莱阆苑春。每采芳花朝上帝，愿均福地及生民。
　　太极太虚真人歌三涂五苦颂八首
　　三才及万物，倚伏各有龄。终始待劫数，福尽天地倾。往返於五道，苦哉更死生。展转三途中，去来与祸并。
　　大贤慎兹戒，忍性念割情。愚夫不信法，罪痛常自婴。吾念世无已，今故重告明。若欲度斯祸，归命太上经。
　　罪福不由它，谅自发尔身。大贤故闭口，欲绝诸恶绿。灭念归兼志，倚伏待长泯。弘道以安世，终当见其真。
　　媱嫉为祸首，灭身之至患。含养知此辈，恐必致夭残。知恶而不革，岂是道所安。怀毒日斋直，令我发长叹。
　　宿命有信然，弱丧谓之无。皆欲眼前见。过目则言悠。大贤明道教，惨戚悯顽夫。依依念子苦，勤勤令我忧。
　　人命以销尽，亦犹膏中火。四大暂相遇，五物权时假。盛年当勤学，趋求存吾我。福尽身神散，冥冥地狱下。上圣畏是故，寻道度斯祸。
　　学仙行为急，奉戒制情心。虚夷正气居，仙圣自相寻。若不信法言，胡不栖山林。大贤乐经戒，受之为身宝。就学恒苦晚，治身恨不早。比当披幽赜，倏忽年已老。执卷叹尔极，将更死痛恼。吾故及弱龄，弃世以学道。出《 智惠本愿大戒经》 
　　宫观祝圣仪堂献供文
　　献粥
　　晨朝香粥，涤去凡尘。当令受者，念道思真。
　　向来晨粥功德，无限胜因，恭为祝延皇帝圣寿无疆，龙图巩固。为上因绿念
　　大圣和元始天尊，太上和大道君，　　太上和老君，无量和不可思议功德。
　　登斋举唱三宝　人各恭敬
　　志心稽首太上无极大道，
　　志心稽首三十六部尊经，
　　志心稽首玄中大法师。
　　平坐如法
　　献供文
　　香厨妙供，上献天尊，中献真圣，下及一切先生，普同供养。
　　斋毕　　念福生无量天尊
　　和福生无量天尊福生无量天尊
　　福生无量天尊福生无量天尊
　　施出生咒
　　勤修大道法，精心感太冥。真降魔魅散，众妖皆灭形。七祖生天堂，兆臣飞上清。福既无不遍，此食施众生。
　　举解坐赞次念
　　向来修斋功德，无限胜因，恭为祝延皇帝圣寿无疆，龙图巩固，为上因绿念云云
　　施主设斋　举唱三宝同前
　　献供文
　　一切福田，施食为先。见存快乐，已往生天。当来净土，衣食自然。是故供养，普献诸天。香厨妙供，上献天尊，中献真圣，下及一切群生，普同供养。福流斋主，如水归海。
　　斋毕　　举天尊号同前
　　施出生咒　　解坐说
　　不可思议功德海，浩浩无边太上尊。肸响寻声赴道场，鉴此修斋无量善。
　　向来设斋功德，无限胜因，回福祝延，今辰斋主某身躬康秦，绿位增崇，凡历时中，吉祥如意。伏愿斋功纪籍，道果资身。齐龟鹤之修龄，介厖鸿之景福。为上因缘，念度人无量天尊，不可思议功德。
　　送圣颂
　　回軿五云舆，腾驾九霄歌。倏忽冲天远，醮坛香炁多。玄恩覃宇宙，福禄遍山河。缅想神仙路，逍遥上大罗。
　　披戴颂
　　云履
　　飞凫步云舄。登蹑九玄坛。举意游三界，乘风五汉间。愿今一履迹。腾踏谒金颜。
　　星冠
　　焕烂七星冠，飘飖降自天。受之有科简，宿命应神仙。愿今一顶戴。永保大椿年。
　　道裙
　　六幅华裙异，天人副羽衣。飞裙凌宝殿，缓带步金墀。愿今一击佩，缥缈赴瑶池。
　　云袖
　　蒨璨素云袖，上下统裙裳。织自扶桑茧，犹闻月殿香。愿今一被体，游宴玉琼房。
　　羽服
　　上界神仙服。天宾自然裳。轻盈六铢妙，佩服应三光。愿今一披奉，逍遥不死乡。
　　拜坛
　　三级依瑶砌，八卦列方隅。隔秽敷裙帔，除尘护法裾。愿今一升蹑，朝修上帝居。
　　朝简
　　西台无疵玉，磨琢侍三皇。正体除邪虑，持心启上苍。愿今一秉执，瑶阶礼虚皇。
　　玉音法事卷下竟
　　
