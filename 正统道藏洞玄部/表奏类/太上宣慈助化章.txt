太上宣慈助化章
　　经名：太上宣总助化章。唐末道士杜光庭编集。五卷。底本出处：《正统道藏》洞玄部表奏类。
　　目录
　　卷一
　　救急解计章
　　南岳魏夫人生算度厄章
　　卷二
　　道士悔谢章
　　道士解过章
　　道士迁考章
　　道士犯箓解谢章
　　道士远行章
　　旧事道中绝於法契阔章
　　断四面口舌章
　　疾病定气章
　　道士天地水三官手书镰状章
　　伏誓从道乞丐一生章
　　疾困延命章
　　请命章
　　疾病丐过请命章
　　困急日中上请命章
　　禁魂魄章
　　疾病却三官死解章
　　卷三
　　收犬子鬼章
　　断除非所祭祀鬼神复连章
　　为疾病分解存亡盟祷咒诅章
　　生算度厄章
　　卷四
　　元皇上品六合生筹章
　　卷五
　　三天请命章
　　太上宣慈助化章卷之一
　　广成先生杜光庭集
　　救急解计章
　　凡人有年灾月厄，算尽相临、本命禄绝、行年妨害，宜奏此救急口章，灾难消除，福禄立降。昼东向，　夜北向。
　　银镇一双，算筹一百二十枚，青丝缕一丈二尺，信钱一千二百文，命米一石二斗，命缯二丈四尺。
　　次发炉
　　次长跪出官
　　泰玄都正一平炁，系天师阳平等二十四治，臣某稽首顿首，再礼
　　上言：谨案文书，今有某州某县某乡某里某观弟子某，行年若干岁，户口若干人，居住此处，即日叩头，请福乞恩词，肉人素质胎生，百官子孙，千载幸会，得奉
　　太上大道诸君丈人，受命皇极，自保生治，良由肉人某阖门大小顽愚，施行多违，招延不利，比年已来，轗轲不安，某家口衰厄，钱财耗散，妖怪竟起，恐有某三灾九厄，顿集躯形，为天罗所缠，地网所绕、寿命短促、年等穷讫、死名解奏三官，又冢墓土绝，令先亡扰动为殃，注复连所见，讼逮生人，且今世浊恶，百邪凶暴，鬼贼交行，百病杀害，平人死者狼藉，哭声盈路，不可听闻，肉人处在其中、无功自拔，深恐奄充灰壤，不自存保，无方为计，推以一心归命
　　大道告诉、向臣求乞章奏、解除某生命所犯三灾九厄、罗网缠缚，请赎应死之命，如所列诉，臣以下愚，不明鬼炁、恐某身为六害，更相克贼、又恐妖□所见侵枉，又为先亡后死，中外鬼贼冢墓之炁所可列逮，太山府君所可横召、某诚复罪秽，但雀鼠之生，从道求哀，伏闻太上大道，慈育群生，无不救拔，延命度厄，惟在恩覆置词请命，露出中庭於太阴之下，北斗之前，伏地拜奏口章一通上闻
　　天曹，伏愿
　　无极太上老君、太上丈人、三师君慈父
　　圣母，丐无极之恩，原除某年生已来所犯万死之罪，万愆之过，九厄之期，一切除荡，乞某一生一活，一度一脱若三命已尽筹纪讫穷，特赐其短中得长、败中得成，危中得安，厄中得济，回停漏刻，申借一期，请某本命生月神部，各领千乘万骑，救解延命之厄，即为排天，乃致书乞丐子午之算，倍年百二十岁，乞为肉人代名易形，削除恶簿，易短为长，愿转化推移，展转穷年，推於魁纲之下，更相拔赎，若某年命薄弱，当为延续，仓谷乏少，增其斗斛，树木枯槁、为传膏泽，若三寿短促，增其延续，若年命不长，增其算禄，辄劳神兵功曹使者，责持某年命簿帐目录，上达
　　玉帝，几前随事，为对司命门下，分别料度简书、乞除刑止杀、若某身寿有限，其度促短，九厄并会，身行多违，脏满罪定，应允驱除，三命欲尽，三解已报，玉历无籍，左契无名，三元无录，司命辍籍，南宫不收，天帝不原者，乞丐除之，三月一时，三岁一期，都会周而复始，如蒙省理，则受师老再生之恩主，为某上请文昌宫中寿命君，次请南昌益算君拔命君，各五人，官将各千二百人，一合来下，主为某延请生命，增益寿算，永保存活，又请
　　太上玄元始黑官中请条星度算君、转名易形君、脱死上生君，各五人，官将千二百人，一合来下，与臣某身中功曹使者，太阴之下考召君吏，为肉人某，上诣
　　北斗御女宫中主为拔赎死籍，转名易形，又请东华宫九龙符命告下五岳仙公，勑水官河伯吕公子等，太山二十四狱缘吏。三台，八座司命，解除某身中罪，考一切和释，为拔出三魂七魄付与身中，不得放逸，请拘魂制魄君五人，官将千二百人，又请东方七童子，拔魂魄吏万二千人，为径诣玄阴御女宫中，主为拔赎某三魂七魄，拔出三命，永保生活，又请南昌主真君五人，官将千二百人，一合来下，随臣章上诣
　　太浩天曹司命韩君门下玉案上，主为某却三官死解，更定生名，度着左契玉历神仙簿中，延年无穷，又请魁纲君五人，官将百二十人，主为某身上解生月胞胎，生日所犯五星二十八宿，下解孤虚灭没之厄，五灾九厄之炁，赐纯阳生炁布润某身。所苦千灾万痛，应章除差，恐立命以来犯触天地四时。五行十二时辰，二十四神，天纲河魁，太一从魁功曹，传送大吉小吉，胜先神后太冲，征明青龙白虎，朱雀玄武，螣蛇天后，太阴天一，贵神日游月行，千禁万忌，殃考深重，应充鬼伴者，愿七星君，次为消除之，贪狼巨门，除断鬼源，禄存廉贞，代名易形，文曲武曲，除却死录，天纲破军，斤却妖群，使不加人，三台主除墓，考千罪万过，十二刑杀之鬼，一切消灭，所患除愈，愿上官典者，为通行省理，令章上诣
　　三天曹，分别某家昔世已来，九玄七祖，父母及某身积行所犯顽逆丑恶，非人所行，淫色盗窃、违天负地，形梼咒诅、复连之炁，并肉人某身行年本命诸灾厄衰祸之炁，次解除五刑六害，短寿之厄，延年益等，六甲六十日旬，阴阳六十神，各自驱使，捡统四海八极，十四州九十郡，一千二百县、万二千乡亭、万二千里域之中，推某身所犯，并是何罪何事，在何宫在何司，何府何神所喷，为何鬼所言，为何考所逮，乞所召君将吏兵，上诣
　　三天曹道行之处，次为和释消灭之，使天无文书、地无简籍、水无盟誓，一切为原之。重请仓火玉女千二百人，各衣珠玉杂色之衣，三环结角，主为某延年益寿，添仓益库，更加寿等，起百二十神炁，流布某身中，上升泥丸，下治绛宫，养育根元，补护年命，乞医理疾，病豁然除差，登行道路，又请玄老大将军十万人，玄老使者百万众，又请三天太上玉女千二百人，三环结角身着五色玄黄衣，足着师子履，三天上来下，口含雄黄之药，手捧玉浆，吐哺真炁，共来济疗肉人，某身从头至足，绿肌缠脉，和调六腑，筋骨充满，百病除差，梦寤真正，得度九厄之中，主为某身中上解除天厄。下解除地厄，次解三天星辰之厄，次解胎月之厄，吹解生日之厄，次解年衰算尽之厄，次解嫁娶移徙葬埋犯触十二时神之厄，次解大将军太岁太阴十二月建王之厄，次解行年绝气之厄，次解违天负地之厄，次解元辰衰否之厄，又恐某身本命众厄兼会，有五方，驱除夷蛮戎狄及中外强畔，四面咒诅，克害，致令肉人疾病厄困万痛加某身，命在时克恐不兔三灾九厄之中，雀鼠之命，畏死贪生，重请三天解厄君五人，官将千二百人，又请太皇万福君五人，官将千二百人，主为某身於九天之下、九地之上，检寻某算籍，主知祸祟根元，灾厄深浅，一切悉为和合，次消灭之解而度之，乞丐肉人某身百病去体，十善来亲，千灾消灭，万福唯新，重请南昌君五人，官将百二十人，摄录肉人身中三尸九虫，无令越逸，伺人罪过，佐助未周，牵引外邪，阴改贼病，一时消灭，愿上官与者随事料理，所请天官，以时差遣君将吏兵，各摄所部，尽除恶害，收捕邪炁，解除和释，众精魍魉，奇鬼妖魅，托形诸杂，神鬼盘固不去者，请天中敢健吏兵士千二百人，一合来下，到肉人居宅里中，收捕精祟万邪为害，令内外清洁，神明防卫，特乞某身康体健，真炁降流补润四支，宁安五藏，调理百关，厄中得度，死中得生，彻灭短籍，着名长生玉历之中，千罪万过一切赦除，蒙恩之日，臣谨仰宣妙法，劝喻肉人，修善改恶，伏从科戒，不使复犯天官，营护有劳，随臣都章，言功举迁，以为效信，恩惟
　　太上省理，分别求哀，臣愚谨因二官直使，正一功曹，左右官使者，阴阳神决吏，科车赤符吏，刚风骑置史，驿马上章吏官各二人出操，臣谨因拜救急口章一通，上诣
　　太上三天曹，伏须告报，臣某诚惶诚恐，稽首顿首再拜以
　　闻。
　　臣姓某属某州某县某观
　　泰清玄元无上三天无极大道太上老君，太上丈人，天帝君九老仙都君，九炁丈人，百千万重道炁千二百官君，太清玉陛下，
　　太岁某年某月某日某时章某处拜上。
　　可漏用全纸一张为之。
　　太清玄元无上三天无极大道太清金阙玉陛下
　　具章奏法位臣姓某　　　　　　　　上奏谨封
　　内方函
　　谨　　　谨　　　上　　　诣
　　具章姓某谨重封
　　太上虚无丈人官某曹治某宫
　　外方函
　　馑　谨　上　诣
　　具章奏法位姓某谨重封
　　三天门下请进
　　南岳魏夫人生算度厄章
　　泰玄都正一平炁，系天师阳平等二十四治炁三洞道士臣某，稽首顿首，再拜上言，谨案文书，今有某州某县某乡某里某官弟子某，即日叩头乞恩，禳灾解厄救病，断绝外□，复连安神定魄章词，但弟子某千生有幸，得奉
　　大道太上诸君丈人道法，因玄都香火以自保护，得在清化，诚用忻悦罔极之恩，但由弟子某胎生顽愚，不闲科典，奉道多违，招延考逮，比来轗轲，宅舍不安，鬼毒临守，人神虚耗，钱财支散，田蚕不收，六畜损伤，人口疾患，灾厄相仍，常常梦寐，与先亡混杂，卜决云是太祖父母、伯叔兄弟、姑姨舅氏姊妹诸房，腥臭死鬼，遽相牵引，共来为祟，致令弟子某身及家口大小，卜梦凶丑，所见非真，且见今时鬼贼流行，枉暴良善，遭罹病珍，死亡者众，弟子某家口大小，处在其间，虑不免脱，惊惶恐怖，告请无方，唯以一心，上凭
　　大道，求生乞活，告诉向臣请乞章奏，以自禳解，小臣下愚，不明科法，依案天师千二百口章，考问精祟所由，弟子某口辞，自列卜决，唯言有先亡后死、太祖父母、伯叔兄弟姊妹、姑姨舅氏诸亲外□等鬼，各以往岁疾病死亡，或值日恶时凶、今来为祟，克病生人，弟子某身及家口大小，灾厄困苦如此，或生名不定，或名入死解之中，今为追解，上计生算，延年度厄，救急治病，乞得除却死籍，定上生名。生属年名本命生月於此云但弟子某家口大小等，所有连星算尽，上计衰厄，乞为延度，某身等或以子岁上计，丑岁上计，寅岁上计，卯岁上计，辰岁上计，巳岁上计，午岁上计，未岁上计，申岁上计，酉岁上计，戌岁上计，亥岁上计，乞为解除之，定上生名，簿籍玉历之中，魂魄归附，灾厄度脱，疾病除差，家口大小，乞得平安，无他，又恐弟子某家口大小等，或以正月上计，二月上计，三月上计，四月上计，五月上计，六月上计，七月上计，八月上计，九月上计，十月上计，十一月上计，十二月上计者，并乞次第为解除之，所有灾厄疾病之者，立蒙度脱，除差了了，人口平安，免灾度难，若弟子等或以子日上计，丑日上计，寅日上计，卯日上计，辰日上计，巳日上计，午日上计，未日上计，申日上计，酉日上计，戌日上计，亥日上计之者，乞真炁兵士，主为弟子等，以次解除之，定上生录，保护家口，乞得疾病除愈，衰厄度脱，鬼炁消灭，人口大小，平安无他，又恐弟子某身及家口大小等身，或以建日上计，除日上计，满日上计，平日上计，定日上计，执日上计，破日上计，危日上计，成日上计，收日上计，开日上计，闭日上计之者，并乞真炁君将吏兵，次为解除削落死籍，定上生名，灾厄度脱，复连断绝，疾病除差，人口平安，又恐弟子某身及家口大小，或以正月上计，死忌在寅，二月上计，死忌在卯，三月上计，死忌在辰，四月上计，死忌在巳，五月上计，死忌在午，六月上计，死忌在未，七月上计，死忌在申，八月上计，死忌在酉，九月上计，死忌在戌，十月上计，死忌在亥，十一月上计，死忌在子，十二月上计，死忌在丑，如上等忌疾厄深重，乞丐
　　大道真炁官将吏兵，次为弟子垂慈，解除死籍，定上生名，或恐弟子某身及家口大小等，为太岁所临月厄，所守三魂七魄，闭在太山北狱之中，或有太阴大使风伯雨师，自称太岁太阴太阳大将军，北时司命，十二月建，自称官号，时游天下，地上步从，鬼兵歌乐，群行相随，吹角打鼓，把旗执节，自称符庙社稷，自称宅中灶君夫人，自称土公宅龙，自称兵猎逢契李遨之鬼，交通千鬼万神，天下地上百二十种刑厄，恐来害弟子某家，致令遭染病患，精炁离身，魂魄不附，灾厄相守，所向乖违，官横肆起，如此困苦，切急忧惶，恐不免脱，告请元元，情在可愍，臣不胜所见，谨冒罪伏地，拜奏救急解计治病口章一通，上诣
　　天曹，恩惟
　　太上老君太上丈人，天师女师三师君夫人门下典者五炁君等，留念小臣所上文书，以时上达
　　天府，乞真炁下流，覆荫弟子某身及家口大小，良贱平安无他，永保元吉，弟子某家大小，所有深灾重障疾病之者，早蒙除差，度脱无余，复连外祥游逸诸鬼，并乞消灭，宅舍安泰，凶神恶鬼远避他方，不相谋议，出入经行，善神扶卫，水火为灭，金石为开，仰衔罔极，谨为上请束方九夷生算君一人，官将百二十人，上请南方八蛮生算君一人，官将百二十人，上请西方六戎生算君一人，官将百二十人，上请北方五狄生算君一人，官将百二十人，上请中央三秦戊己生筹君一人，官将三十九万人，今所请天官君将吏兵，一合来下，主为弟子某身拔出魂魄，恐闭击在其星宫之中，或在角亢氏房心尾箕，斗牛女虚危室壁奎娄，胃勖毕赀参井鬼，柳星张翼辑，□□□□□□□，二十八宿，三十五星官等，一合来下，主为弟子某身及家口大小，上解天罗，下除地网，消灾度厄，断绝外□，复连之鬼，并令破散消灭无余，病者除差，食饮通利，还颜复色，四大调和，平复如本，人口大小良贱等身，各乞扶佑，安隐无他，所向元吉，仰荷重恩，谨为上请正月寅上解系大将军一人，兵士十万人来下，上请二月卯上解系大将军一人，兵士十万人来下，上请三月辰上解击大将军一人，兵士十万人来下，上请四月巳上解系大将军一人，兵士十万人来下，上请五月午上解击大将军一人，兵士十万人来下，上请六月未上解系大将军一人，兵士十万人来下，上请七月申上解击大将军一人，兵士十万人来下，上请八月酉上解系大将军一人，兵士十万人来下，上请九月戌上解系大将军一人，兵士十万人来下，上请十月亥上解击大将军一人，兵士十万人来下，上请十一月子上解系大将军一人，兵士十万人来下，上请十二月丑上解系大将军一人，兵士十万人来下，今所请十二月解系将军吏兵等，乞愿具官一合来下，为弟子某身及家口大小等，所有深灾重疾，次为除解，或年中之厄，月中之厄，日中之厄，时中之厄，并乞真炁一切除解，超然过度，永保元吉，重请北方上仙解厄治病功曹千二百人，谨请素男素女十二人，谨请南昌宫河洛抽魂拔魄君一人，兵士千二百人，上请天医治病功曹十万人，地医治病功曹十万人，一合来下，主为弟子某身及家口大小，解脱罗网，过灾度厄，拔出三
　　魂七魄，付与身中，悉令备足，灾厄度脱，病患除差，了了无余，先亡后死外升等鬼，永辟异方，凶人谋议，一切消灭，乞使眠梦真正，宅舍清宁，大小家口，被蒙清吉，安隐无他，伏乞大道真官将吏兵士，为弟子某等，於天地水三官、五岳四渎、三河四海、百鬼牢狱门下，求觅弟子某身及家口大小等，或有年穷算尽之厄，魁纲加临之厄，元辰勾绞之厄，五行相克之厄，上从一厄，乃至九厄百二十刑厄，次乞解除追摄魂魄，付与身中，即令痊差，如不见者，请为约问，先代亡人三丘五墓门下，求觅弟子某身三魂七魄，女三魂十四魄，付与身中，如不见者，约问太山二十四狱之中，求觅某魂魄，付与身中，所有深灾重厄，千病万痛，即蒙除差，千灾万厄，究尽无余，性命完全，平复如本，四支五体，三宫六腑，七窍荣卫，三百六十骨节，千二百形影，万二千精光，五色瑠璃，赤白在身若天仓乏少，益其斗斛，年命短促，加其算禄，有不便者，请为转易，以短为长，以青为黄，当令寿命长延，灾衰永脱，所有病患，一切除断，先亡后死，外□等鬼，回发善心，共相拥护，不相复连，人口平安，住宅清净，出入通泰、所向从心，蒙如所愿，被受重恩，小臣某所请
　　天地水三官君将吏兵，主为用力有功，随臣三会都章，言功举迁，不敢负信，恩惟
　　太上省理，分别求哀，臣愚谨因二官直使，正一功曹左右官使者，阴阳神决吏，科车赤符吏，刚风骑置吏，驿马上章吏官各二人出操，臣谨为弟子某及家口大小等，拜上生算，解计度厄，禳灾治病，救急追魂拔魄，保护口章一通，上诣
　　太上三天曹，伏须告报，臣某诚惶诚恐，稽首顿首再拜以
　　闻。
　　臣姓某属某州某县某观
　　泰清玄元无上三天无极大道太上老君太上丈人，天帝君九老仙都君九炁丈人，百千万重道炁，千二百官君泰清玉陛下。
　　太岁某年某月某日某时於某处拜上。
　　太上宣急助化章卷之一竟
　　太上宣慈助化章卷二
　　广成先生杜光庭集
　　道士悔谢章
　　具法位臣姓某，诚惶诚恐，稽首顿首，再拜上言，某辞，千生有幸，得充治职，奉宣清法，医治疾病，而以暗劣不晓鬼神之事，不能用心辅助师道，救疗无方，以此获罪，招罹灾考，疾患更互，所为无可，所向不利，肉人轗轲，私心忧惧，告臣自诉，求乞救解，臣备师胤攸，摄是同谨承某辞，冒昧以闻，臣以某领户化民，从来日久，或奉行违失，三气错乱，或功诡逋留，迁赏不达，或福储天藏，不时输送，或乞赐失理，怨恨者众，诸如前罪，非一衅锺考，加以致疾祟，愿为天地水三官考逮，君吏言功举迁，迁上中宫，谒受功赏，署以使曹，无令怨恚，天曹典者，考申功过，垂恩宽宥，效其将来，千愆万咎，一切赦贯，恩惟
　　太上，分别哀臣愚劣，谨因二官直使，正一功曹左右官使者，阴阳神决吏，科车赤符吏，刚风骑置驿马上章吏官各二人出操，臣某谨为某求乞，首愆谢过，请福禳灾恩章一通，上诣
　　某曹，伏须告报，臣某诚惶诚恐，稽首顿首，再拜以闻。
　　道士解过章
　　具法位臣姓某，诚惶诚恐，稽首顿首，再拜
　　上言，谨案文书，某以顽疏，奉道多违，虽忝法职，宣化无效，民物离散，救疗逋迟，或知而故犯，意短不及，或因真行伪，前却法制、或领化民户，恐动百姓，或吞脏啖罪、私用法物，或口恭心慢、轻傲师法，或称教妄语，驱合虚诈，或追人求钱，以轻作重，或宗室骨肉，不相和顺，或门内父子，更相逆戾，或道义妒，淫乱秽浊，或暮晨骂詈，声干清正，或心恚意怒，三五七九，长短失度，不秉六壬，更用六丙，背弃六癸、动向六丁，行气错误，冒犯天忌，或恃宠自骄，不恤急厄，或见欲心荡，托尊强求，饮酒食肉，淫色盗取，或吏兵有劳，不时举迁，或凶险好斗，持人长短，或值发阴私，评人曲直，或受化道辞，讪露幽密，或娇诈师老，惊怛愚俗，或评论真要，指形名道，或怀挟锣怨，走作考气，或修饰自明，好己恶彼，诸如此罪，二十九条，其尽犯违，为玄司所纠，计愆量过，分足灰灭，大道崇宽，太上贵生，愿垂怜者，乞丐生活，原赦千罪万过之死，以明覆载之重，亦自克责，深修法度，不敢以前为比，恩惟
　　太上，分别哀臣愚劣，谨因二官直使、正一功曹左右官使者，阴阳神决吏，科车赤符吏，刚风骑置驿马上章吏官各二人出操，臣某谨为某求乞，忏愆悔过，请命祈恩，宝章一通，上诣
　　某曹，伏须告报，臣诚惶诚恐，稽首顿首，再拜以闻。
　　道士迁考章
　　具法位臣姓某，诚惶诚恐，稽首顿首，再拜
　　上言，谨案文书某辞如右，胎生肉人，少不经学，大义不通，前以乐化，制属
　　大道，荷受殊恩，得充治职，化民领户，出入有年，诚自喜乐，肉人无知，未能报称，诚恐负冰流汗，某伏自惟省，人轻任重，耳目闭塞，在职初浅，不晓科禁，奉行多违，无状所致，以某年月日卒得疾病，未蒙除差，克己思愆，不自分解、惟惧罪过，深积丑恶，上闻
　　天曹典者遣考，召吏兵下，在某家考治某身，加以楚毒，昼夜考掠，不得休息，呼吸之气，命在丝发，某家大小惶怖，恐不生活，某在职以来，上不敬天地，下不孝父母，不顺师法，多恶少善，多逆少顺，多嗔少喜，触犯天地日月星辰，违背五行王相四时禁忌，穿掘平地，填井塞渎，或壅障水流，断绝道路，伐树杀生，探巢破卵，或阴行贼害，盗取人物，或枉杀旱生怨满道路，或轻慢天地、呼谓无神，或取人财物、抵戾不还，或掩人之善，扬人之恶，或背真妄语，岐咽两舌，咒诅骂詈，颠倒无道，或借使贫人，以利家私，或好色淫通，奸人妇女，或隔戾妒，僧嫉胜己，所为不当，所行昧理，致招重考，收魂缚魄，五毒惨至，分当万死，彰示远近，自知罪重，谨随事首列，不敢藏情，有所遗脱，少得苏息，络绎自改，疏洗肠胃，披析筋骨，不敢以前自比，肉人归命，诚可一辰伤，臣谨承其辞，触冒汤火，拜章上闻，乞赐典者，垂恩料省，肉人以伏以诺、考召君吏有功，愿还
　　天曹、受赏进入中宫、谒署便曹稳职，如常科比，无令怨恨，某虽罪定，应在灰灭，雀鼠贪生，志欲自改，愿蒙原赦，更赐生命，除其愆责，许以后善，以某所苦和差还精复色，气脉调理平复，以为效信，恩惟
　　太上分别，一辰臣愚劣，谨因二官直使，正一功曹左右官使者，阴阳神决吏，科车赤符吏，刚风骑置驿马上章吏官，各二人出操，臣谨为某求乞，忏除罪咎，保卫病躯，恩章一通，上诣
　　天曹，伏须告报，臣某诚惶诚恐，稽首顿首，再拜以闻。
　　道士犯箓解谢章
　　具法位臣姓某，诚惶诚恐，稽首顿首，再拜
　　上言，某素下愚，以代务为业，乐化制属，归命诸君丈人道黑，被受大恩，得充治职，佩受仙箓，领户治民，宣扬正教，助国扶命，而某肉人生长浊世，少不经学，不具大义，奉法失中，施行有违，不忠不孝，不慈不仁，父母兄弟，不相敬顺，贪财好色，饮酒食肉、举动所为，违犯箓禁，顷日以来，梦寤参错，所见非常，家中不利，口舌横生，肉人违科犯约，以致轗轲。心畏一旦，不自过度，谨触冒汤火，贡章上闻，愿请毕汝君一人官将百二十人，主为某解犯箓上禁忌、饮酒、食肉，诸所违负，皆为和解，千罪万过，乞蒙原赦，某辄洗心濯志，改往修来，敢如岁终无他，以为效信，恩惟
　　太上分别，哀臣愚劣，谨因二官直使正一功曹左右官使者、阴阳神决吏，科车赤符吏，刚风骑置驿马上章吏官，各二人出操，臣某谨为某求乞，首雪愆尤，保安幻躯，恩章一通，上诣
　　天曹，伏须告报，臣某诚惶诚恐，稽首顿首，再拜以闻。
　　道士远行章
　　具法位臣姓某，诚惶诚恐，稽首顿首，再拜
　　上言，某素百官子孙，千载有幸，得充治职，赐受天官吏兵，以自营护，非某顽贱所宜，被蒙奉化日浅，无所知识，夙夜战灼，如临深渊，今当到某处，经由崄
　　远，世弊人伪，鬼气未清，惧寇盗攻劫，行路诣臣自告，求乞上闻，谨为某上请天官兵皇君一人，官将百二十人，摇天动地君九炁君十五万众，左马君官将百二十人，各一合下，与某俱行辟斥奸邪，千凶万恶，县官口舌，不为灾害，吏兵所护，万恶消除，禳却寇盗，通利道路，又请东九夷、南八蛮、西六戎、北五狄、中三秦诸君，各将兵士十万人，及衣铁履刃兵，灭亡水火兵，反甲逆鳞兵百二十万人，九天兵符三十五官君，高麾大鼓赤阳十伐将军兵十万人，及四面真官注炁黄帝君，及营星君官将百二十人，同时来下卫某身，辟除群凶逆恶不轨之事，道中魍魉不正之气，一切消伏、往还安稳，回归之日，为所请官君将吏，言功平等，并所经游郡县，水陆乡亭里域，监察考召诸君，道上二玄三元，四始甲子诸官君，亭传客舍，营署注鬼，四野九野都平君，山林孟长，十二溪女，九江水帝，河伯吕公子等，营护道路，使陆行通易，水行利涉，诸功劳者，至时还赏，不令违失，某蒙恩如愿，以为效信，恩惟
　　太上分别，哀臣愚劣，谨因二官直使正一功曹左右官使者，阴阳神庾吏，科车赤符吏，刚风骑置吏，驿马上章吏官，各二人出操，臣某谨为某求乞祈安，水陆保佑，行藏恩章一通，上诣
　　某天曹，伏须告报，臣某诚惶诚恐，稽首顿首，再拜以闻。
　　旧事道中绝於法契阔章
　　具法位臣姓某，诚惶诚恐，稽首顿首，再拜
　　上言，某下愚子孙，素修善道，昔汉运迁移，礼训通流、某虽在俗，清法不堕，然邻接下官，事与邪连，而某顽暗，功未足纪，为恶鬼所见，侵克顷来，家中多诸疾病，奴婢死亡，钱财损耗，考己思咎，不识所由，从道求哀，未蒙覆盖，向臣自诉求乞文书，谨为拜章以闻，愿垂矜省，臣以某家奉道弥久，当为众尊，所见覆载，而遇轗轲，不利之患，疑某失事，行违玄和，逆顺颠倒，浑同凡俗，令三元四始，弥更清高，下官万魅，以为命主，一尔迷谬，尚不能自解，愿蒙怜愍，一切原赦，使从今以后，所向隆利，众疾消除，人口数端等，恩惟
　　太上，分别哀臣愚劣，谨因二官直使正一功曹左右官使者，阴阳神决吏，科车赤符吏，刚风骑置驿马上章吏，官各二人出操，臣谨为某求乞，禳却栽衰，保安家眷，恩章一通，上诣
　　某天曹，伏须告报，臣某诚惶诚恐，稽首顿首，再拜以闻。
　　断四面口舌章
　　具法位臣姓某，诚惶诚恐，稽首顿首，再拜
　　上言，谨案臣枯骨子孙，生长荒俗，不闲道仪，谬以时乏，得补治职，当质对
　　天地水三官文书，臣肉人顽愚，在职日月诚浅，多有违失，忧怖屏营，无所投厝，臣某稽首顿首，臣以某年月日受真一要言，实以暗昧，不能悉解养神受气之数，辄当奉顺生世俗人，多有背向异辞，诽师谤道，口舌滋盛，诣臣各自以为正，臣获罪无状，分当摧碎，不敢望生，被蒙诸君丈人之恩，谨伏地拜章上闻，愿请无上青玄君兵士百万众，主收口舌，骂詈盟诅之鬼，重请南镇六星君官将百二十人，周天越女兵三十亿万人，及时下收捕，恶逆不伏，谋议诽谤，诸为口舌者，家到户至，皆使和解，掩塞邪凶恶逆之谤，立时罢散，以为效信，所请君将吏兵，及所在星中，四面注气，监察考召诸君将吏，言功举迁，不敢负信，乞重原臣身中前后所犯千罪万过，臣尽力竭心，不敢懈息，要以安隐无他，以为效信，恩惟
　　慈父慈母，哀臣愚劣，谨因二官直使正一功曹左右官使者，阴阳神决吏，科车赤符吏，刚风骑置驿马上章吏官，各二人出操，臣谨为某求乞，消除唇吻，孚佑形躯恩章一通，上诣
　　某天曹，伏须告报，臣某诚惶诚恐，稽首顿首，再拜以闻。
　　疾病定气章
　　具法位臣姓某，诚惶诚恐，稽首顿首，再拜
　　上言，某素下官子孙，先人相承，酌祭群邪，不蒙其福，轗轲罹殃，归命大道，以自存活，制属以来，被蒙大恩，户口端静，实为惧乐，而肉人施行多违，自从某年某月以来，连不安隐，四支沉重，卧多起少，梦寤参错，或在静室，穿败之处，如对宾客，卧息其中，或登山越巅，或架车乘船，或怀恚恨，喜怒不节，或作鬼语，称传威教，或责望家中，道说百姓，或时悲哀，所作无端，淋沥日久，一差一剧，骨肉消瘦，心畏一旦不自度脱，恐为邪精所见，迷误束首，向臣求自循省，臣以某虽佩清高，奉带神箓，精诚微薄，志意不专，不能却邪除害，谨为拜章，愿请玄老大将军十二人，官将百二十人，一合下某甲身，主收三官逆鬼，众老之精，称神出道者，一为罢散，若某骨相与天相应，蒙差之后，进受中气，愿垂省察，分别真伪，邪恶精魅，消除气候清正，以为效信，恩惟
　　太上分别，哀臣愚劣，谨因二官直使正一功曹左右官使者，阴阳神决吏，科车赤符吏，刚风骑置驿马上章吏官，各二人出操，臣某谨为某求乞四肢康泰，动履清安恩章一通，上诣
　　某天曹，伏须告报，臣某诚惶诚恐，稽首顿首以闻。
　　道士天地水三官手书箓状章
　　具法位臣姓某，诚惶诚恐，稽首顿首，再拜
　　上言，某郡县乡里男女生某甲，年如干岁，谨条手书首罪，簿状如左簿，状之法一事一条，不得华辞文过，藏重出轻，若首而不尽，考官不解，一事以上，甲年如干，时所犯罪过，某年月日某时，某郡某县某里男女生某甲，年如干岁，户口如干，某奉法违科，以某月某日卒得疾病苦厄是云云，至今不差，恐不生活，谨操手书录状，诣
　　泰清玄元无上三天无极大道太上老君，太上丈人都官君考行状，六质六壳，二十四官君，天师嗣师系师三师君门下将吏所在郡县治中，四面注气，监察考召四君，某今疾病，手书自证，首写过咎轻重好丑种数，名列如牒，乞丐生活，疾病除差，当奉承手书，奉行孝道，案如师法，当慈仁忠孝，敬老爱少，收孤养寡，救活贫弱，所在师家，投理矜使，百事在前，当与师家共同腹目，不得隔戾（女＋自）妬，岐咽两舌，背真妄语，自作一法，更相说道，匿丑说善，匿重说轻，不首情实，一旦违负手书，以身口数谢天地水三官，不敢自怨，谨请东九夷君，南八蛮君，西六戎君，北五狄君，中央三秦衣铁履刃君，各十二人，官将百万众，逆毛错鳞兵，东方青帝，南方赤帝，西方白帝，北方黑帝，中央黄帝，青龙白虎，朱雀玄武，勾陈等，皆共检察，肉人自欲求生，乞丐存活，奉行师道，传千万世，咸使天下万民已在道者，未在道者，皆使闻知，手书自证，从道取信，事在久远，不能尽悉，重复思省，所得续上，三日一期，如蒙省察，慈父圣母，哀怜元元，自今以后，络绎自改，荡胃推筋折骨，不敢以前自比，乞丐生活，某今谨自手书，画一为信
　　上言，臣某胎生肉人，枯骨子孙，少不经学，无所知别，得充治职，忝为祭酒，当助天师布演道炁，助国扶命医治疾病，臣受性六弊，为人间钝，不能宣扬道炁，劝善化恶，夙夜战栗，无心自安，某同气祭酒男女生，某甲奉道有违无状，所致身被灾病，连日累月，不觉损差，呼吸之气，命在丝发，思过自责，不能自解，穷连处顿，无所归凭，今来诣治，告臣首写身中前后罪过，从年七岁以来所犯善恶好丑，轻重条列如牒，乞从
　　大道，更受生活，肉人归诚，在可怜伤，谨腾某辞，触冒汤火，伏地拜章，辞达以后，分当万坐，诚惭诚恐，负冰流汗，愿乞典者案其簿状，下天官地官水官一百二十曹，随事原赦，还算复纪，哀宥既往，责以将来，肉人已诺，首写情实，考吏所考，事蒙立应，实有验者，宜加迁赏，以报其劳，谨当一切，都为天官地官水官考召君将吏，从考吏兵等，悉为言功举迁，加秩等数，如天曹科比随章上诣，各归本曹，列功多少，中宫谒署便曹稳职，无令失意，有怨恨者，某魂魄击在天曹，考对日久，重乞原赦，某三魂七魄还附某身，所苦除差，以为效信，愿慈父圣母，大恩省察分别，哀臣愚劣，谨因二官直使正一功曹左右官使者，阴阳神决吏，科车赤符吏，刚风骑置驿马上章吏官，各二人出操，臣某谨为某求乞，度脱厄难，保卫形躯恩章一通，上诣
　　某天曹，伏须告报，臣某诚惶诚恐，稽首顿首，再拜以闻。
　　伏誓从道乞丐－生章
　　具法位臣姓某，诚惶诚恐，稽首顿首，再拜
　　上言，臣某昔以有幸，得染清化，被受重恩，赐某仙官吏兵以自营护，出入积年，大小端心，诚自喜乐，某受性顽塞，不明天地禁忌，奉行多愆，为真官考气所纠，以某日月被考，疾病积如干日，体羸气乏，命在旦夕，大小惶怖，恐不生活，归命
　　大道，伏罪首过，乞丐生活，仍於某家私自跪誓，言当改过为善，改逆为顺，伏诺从道，不敢前却，唯乞原赦，假延日月，令得视息，当精思身中所犯过罪，随事列首，肉人诚浅，未蒙哀放，所苦沉滞，日有增剧，阖门大小，分为灰土，匍匐诣治，告臣求哀，乞丐生命，更自修华，差愈之后，要当辅助师道，服膺法宪，除故自新，唯善是从，不敢有违，臣以愚暗，宣化无功，未审其罪过轻重，身被何考而委顿积时，不蒙差损，肉人元元，欲自改悔，雀鼠贪生，诚可怜伤，谨冒犯清正，触蹈汤火，为某拜章一通，
　　上诣
　　三天司命曹，唯愿上官典者，为考校天曹文书，计功除过，和解考气，谨请九天君一人，官将一百二十人，为某解罪逮召，上通中宫各署，便曹稳职，还某魂魄，令附身形，由来所行，无善可纪，积算右宫，唯罪是书，有过无功，无以相补者，乞特原其万罪，赐其一生，效其将来，责以后善，若某不负言则，考化为功，如其背违治之不脱，臣不胜肉人危急，干冒上闻，伏以悚惧，恩惟
　　太上分别，哀臣愚劣，谨因二官直使正一功曹左右官使者，阴阳神决吏，科车赤符吏，刚风骑置驿马上章吏官，各二人出操，臣某谨为某求乞，忏除罪咎，坚固道心，恩章一通，上诣
　　某天曹，伏须告报，臣某诚惶诚恐，稽首顿首，再拜以闻。
　　疾困延命章
　　具法位臣姓某，诚惶诚恐，稽首顿首，再拜
　　上言，某荒俗子孙，胎生肉人，乐化奉治，以自生活，而某多愆，以延灾祸，昨得疾病，百毒备至，从来转久，有增无损，今者沉困，示有气息，累因众官，乞请罪过，脆义信誓，未蒙垂恩，肉人怔营，无复心胆，分翳灰土，永毕天地泉壤，臣备给驱使，奉宣慈化，当助皇老，扶危救厄起疾，臣之常职和愍，肉人命在丝发，谨冒罪拜章，愿请南昌官中延命君五人，官将百二十人，一合下北诣玄阴御女官，拔出某垂终之命，解其万罪，从一至九，以度道数，又请寿命君保命君拔命君三官，各从百二十人下，为某请丐生命，三月一时，三岁一期，要以某得生活，以为效信，恩惟
　　太上分别，哀臣愚劣，谨因二官直使正一功曹左右官使者，阴阳神央吏，科车赤符吏，刚风骑置驿马上章吏官，各二人出操，臣某谨为某求乞，消除疾病增益年龄恩章一通，上诣
　　某天曹，伏须告报，臣某诚惶诚恐，稽首顿首，再拜以闻。
　　请命章
　　具法位臣姓某，诚惶诚恐，稽首顿首，再拜
　　上言，某疾病云云，有自危笃，考己思愆，不自分别，比诣众治，首写求哀，而某疾病沉困，未蒙轻差，肉人忧惶，恐为灰土，告臣自诉，求乞上闻，臣以愚蒙备承，人乏不胜，肉人凭恃之情，谨冒清严，拜章以闻，案其疾苦，弥时有增无损，必有深重匿罪，事在难赦，或某命衰运终，应归泉壤，诚非臣顽浅所可干冒，仰惟
　　太上，慈仁好生恶杀、罪无轻重，输道必赦，绿恃广润含育之施，是以敢触汤火，思效毛发，愿垂矜省，某有识以来，万没之罪，谨请南上君一人，官将百二十人，为某开生门益寿命，又请南昌君一人，官将百二十人，周诣八极之中，星度历纪，脱某死籍，还年益寿，使泉壤之躯，得蒙更生，若某家有强（歹＋羊）不祭之鬼，因衰乘隙，缠绵某身，必固中伤者，愿请刚武敢健严能吏兵百二十人一合下，收摄断截，分别真伪，皆使罢散，令生死区别，各得其所，愿章达日，为臣立效，某若蒙差，言功举迁，恩惟
　　太上分别，哀臣愚劣，谨因二官直使正一功曹左右官使者，阴阳神决吏，科车赤符吏，刚风骑置驿马上章吏官，各二人出操，臣某谨为某求乞请命，祈恩保安病患，恩章一通，上诣
　　某天曹，伏须告报，臣诚惶诚恐，稽首顿首，再拜以闻。
　　疾病丐过请命章
　　具法位臣姓某，诚惶诚恐，稽首顿首，再拜
　　上言，谨按某昔以归化，制属道炁，受恩端等，以自劝勉，肉人罪积，招致重考，疾病云云，思愆首过，冒罪以闻，臣以某月日，为某启请治病功曹，天医太医，辅助医吏，典治某身田臣间乏，精诚无感，某所苦转更增剧，命如丝发，大小狼狈，无复肝胆，不胜所见，谨重拜章，请功曹使者，四方胡越氐羌驿骑，径诣安昌宫中，为某上请护命君、延命君、南上君，三君官将各百二十人，为某削除死籍，更定生名，三月一时，得蒙度脱，臣触死冒责，罪当万坐，乞丐原赦，以某生活为效，恩惟
　　太上分别，哀臣愚劣，谨因二官直使正一功曹左右官使者，阴阳神央吏，科车赤符吏，刚风骑置驿马上章吏官，各二人出操，臣某谨为某求乞保安病证，增益寿龄，恩章一通，上诣
　　某天曹，伏须告报，臣某诚惶诚恐，稽首顿首，再拜以闻。
　　困急日中上请命章
　　具法位臣姓某，诚惶诚恐，稽首顿首，再拜
　　上言，某素下官子孙，遭值有幸，
　　大道开化，好乐清正，操信入法，系命三天，诚自荣慰，而某愚秽，奉气失和，身被病苦，某处痛，命在转烛，从道求哀，未蒙除差，日更增剧，恐为灰土，肉人惶怖，怔忪不能自勉，诣臣诉辞，求乞救护，臣辄省某所疾，甚为危殆，或犯罪弥结，不可哀赦，或天年终尽，在於漏刻，臣伏以
　　大道真炁，含育群生，能使枯槁之骨，更受血气之荣，临冬之木，再有春葩之晖，回柩起死，唯在垂恩，绿将广润，乞贷某命，谨重烦请南昌宫中延命君五人，官将百二十人，北诣玄阴御女宫，请赎某形躯，使垂绝之命，蒙更生之恩，上祟皇老神气之高，下施雀鼠贪生之愿，恩惟
　　三师省察，分别求哀，臣愚劣，谨因二官直使正一功曹左右官使者，阴阳神决吏，科车赤符吏，刚风骑置驿马上章吏官各二人出操，臣某谨为某求乞，保卫病躯增延禄算，恩章一通，上诣
　　某天曹，伏须告报，臣某诚惶诚恐，稽首顿首，再拜以闻。
　　禁魂魄章
　　具法位臣姓某，诚惶诚恐，稽首顿首，再
　　拜
　　上言，某制属·
　　太上诸君丈人道炁，蒙恩所佑，每相欣慰，肉人无状，暴得疾病，合门大小，思过自责，归命大道，未蒙除差，所苦云云，日更困笃，惧恐奄忽，命在朝夕，气散神逝，往而不反，肉人惶怖，告臣求哀，谨为拜章，冒罪以闻，愿请地理宫中珠玉君一人，官将百二十人，朱衣赤帻，仗节铁斧立至，为某致百二十生气，禁三魂七魄不令去离某身，转益年寿，度名玉历，令得免臧除之例，永为种民，恩惟
　　太上分别，哀臣愚劣，谨因三官直使正一功曹左右官使者，阴阳神决吏，科车赤符吏，刚风骑置驿马上章吏官，各二人出操，臣某谨为某求乞扶危，拯难续命，延年恩章一通，上诣
　　某天曹，伏须告报，臣某诚惶诚恐，稽首顿首，再拜以闻。
　　疾病却三官死解章
　　具法位臣姓某，诚惶诚恐，稽首顿首，再拜
　　上言，某奉道失和，违负元始，身被三官重考，以某月日得病苦，某处痛不下饮食，列辞诉臣求乞平省，臣辄具以师法，谴问某身何所犯坐，某比首写归诚，乞丐生命，某疾从来，积日转更困笃，大小狼狈，肝胆涂地，臣不胜肉人性命，危急谨复，触冒拜章以闻，恩惟
　　太上，原赦肉人万死之厄，若某脏满罪定，名入死次，三命已尽，愿延一时，责以后善，使某追悔往罪，以修将来，谨为某上请天一君、真一君、好生君、延命君、拔命君五人，官将各百二十人，责臣章上诣
　　太浩天曹，北辰司命，韩君门下玉案上，却臣三官死解，定着生籍，重请无上天生君兵十万人，主收百二十杀鬼，却死来生，又请越干玉女二百人，为某增益仓谷，更延年寿，愿上章之日，时蒙放赦，应令某得出长夜，复见日月君将吏兵，言功举迁，以为效信，恩惟
　　太上分别，一晨臣愚劣，谨因二官直使正一功曹左右官使者，阴阳神次吏，科车赤符吏，刚风骑置驿马上章吏官，各二人出操，臣某谨为某求乞延年益筹，保病扶衰恩章一通，上诣
　　某天曹，伏须告报，臣某诚惶诚恐，稽首顿首，再拜以闻。
　　太上宣总助化章卷之二竟
　　 
　　洞玄部表奏类 
　　太上宣慈助化章
　　经名：太上宣总助化章。唐末道士杜光庭编集。五卷。底本出处：《正统道藏》洞玄部表奏类。
　　太上宣慈助化章卷三
　　广成先生杜光庭集
　　收犬子鬼章
　　具法位某，诚惶诚恐，稽首顿首，再拜上言，谨条，某州某县，某乡某里，某官某，为疾厄所侵，凶鬼为祟，上请天官君将吏兵，收捕石下犬子鬼，天官名号，件列如左。
　　上请玄老大将军兵士十万人，上请威明大将军兵士十万人，上请地里大将军兵士十万人，上请石仙大将军兵士十万人，上请五色大将军兵士十万人，上请节盖大将军兵士十万人，上请青盖大将军兵士十万人，上请赤盖大将军兵士十万人，上请白盖大将军兵士十万人，上请黑盖大将军兵士十万人，上请黄盖大将军兵士十万人，上请督天大将军兵士十万人。
　　右件一十二部天官君将吏兵一合降下，天充地坠，尽来径到某家身中，收捕某家所养石下大子之鬼，水官乳母杂神便斩杀之，以明大道之威，急急如律令。
　　勑某年太岁某某月某日某辰，祭酒臣谨移告抱壁州丘石郡太守，孔里县令封亭乡石叶里案前，件官所领境界山石下犬子鬼不争，小鬼侵入异土，病害某家某身，昼夜啼叫，疮痛痢疟，瘦疗不绝，寻看疾状，正是犬子小鬼，水官乳母等为害，各有州郡，由其所管太守检录不勤，致令放逸，伤害天人，从今已去，宜精加检录，不得有违，若或更来犯害某身者，收得斩之不恕，所主太守别加考责，一如太上老君律令。
　　泰玄都云云
　　上言，谨案某州某县某乡某里。
　　大道弟子某往以奉属
　　太上大道诸君丈人，因三师香火以自保理，而修奉多违，动静不利，自某月某日以来，男女某染疾，四支沉重，疮肿啼叫，昼夜痛楚，乳哺不下，医药不愈，寻其疾由，恐是某家所养石下犬子，水官乳母林前洗院，新妇等鬼，伏人房室，取人儿女，克害杀之，求乞章奏，以获除灭，救拔男女某性命，得遂生全，长养成立，绍续胤嗣，元元之情，在可哀悯，臣不胜所见，谨为冒罪，拜章一通，上闻天曹，伏惟
　　太上老君太上丈人、天师女师、三师君门下五炁君乞垂神既覆衣，某家即日请太山青虎食犬头肝，衡山赤虎食犬心，华山白虎食犬肺，镇山黑虎食犬肾，嵩山黄虎食犬脾，五方虎军同时来下，收食石下犬子，小鬼水官，乳母五瘟疫毒，兵猎注杀，形祷咒诅，新死故亡，邪魅魍魉，杂神恶鬼，假托自号壁州刺史，丘石郡太守，孔里县令，封亭乡石叶里，自称崖王将军，强杀将军，善连天人，自称东方青犬将军，南方赤犬将军，西方白犬将军，北方黑犬将军，中央黄犬将军，自称天上守门犬子，地下守户犬子，抄狼黄头黑口青耳，白手白足，大者长一丈五尺，小者长一丈二尺，自称天牢乳母，洗院新妇，流行上下，伤害小兄，遭者非一太上真炁，无不收剪，今行符告壁州丘石郡太守，宜应精加检录，勿使更犯，所请一十二部天官君将吏兵，径入某身，围绕前后，严加备伺，必使擒获犬子小鬼，五瘟疫毒，寒疟外祥客死兵，猎新死故亡，射之鬼，张罗布网，次第收剪，立令除殄，男女某所疾，悉令退散断绝，以明
　　大道正真之威，某性命获全，灾厄度脱，乳哺甘进，宜利父母，永为
　　大道香火，万代种民，绍续系嗣，宅宇清吉，眷属安宁，以为效信，恩惟
　　太上无极大道太上师尊上官典者，慈省理操，臣谨为某请天官吏兵一十二部，收剪石下犬子小鬼，拜奏大章一通，上诣
　　某曹，伏须告报，臣诚惶诚恐，稽首顿首，再拜以闻。
　　断除非所祭祀鬼神复连章
　　具法位臣某，诚惶诚恐，稽首顿首，再拜上言，谨案文书，某州某县某乡某里，弟子某宿世积幸，奉属
　　大道，常蒙覆瘾，伏用欣荣，而修奉多违，动招考责，自顷以来，为外（歹＋羊）鬼贼妄相刑克，数为祟害，性命危迫，披告向臣求乞章书，以自分别，臣不胜所见谨为冒罪，拜章上闻
　　天府，伏愿
　　太上老君诸君丈人，天师女师，三师君门下五炁君等，垂神平省小臣所上章词，即时上达，赐以道炁，覆衣某之身，臣伏寻外（歹＋羊），某鬼与某家非有相关，自有子孙，依时祠祭不合，妄为祟患，复连平民正一科，文女青鬼，律合申诛剪，以安万姓，谨为上请诛殃君，官将百二十人，治仓明官，又请都星君一人，官将百二十人，治清盖宫，又请下明害炁吏，又请天皇敢健吏兵士三十万人，并一合来下，主为某除荡客死外（歹＋羊）异姓，非所祠祭之鬼，妄为复连者，收而斩之，诛而灭之，断而绝之，悉令分别立使清摩，又请男女尸殃，病死腥死，牢狱死烧死，刀兵虎狼死之鬼吏兵，各五十人，主为收除外鬼他神，非祭祀所及，妄来复连平人者，况丞尝不同，祭祀各别，殊门异户，不复相关，立须断绝，不得妄相侵犯，如欲更来复连某人者，当得河水逆流，白石水上浮，乱丝千犬，马角六尺，三足乌五十头，九尾狐三百头，可来相求，不能如此者，即与某人天别地绝，千年万岁，无相侵扰，又请东西南北中五方断讼神君各一人，官将各十二人，主为某家闭绝复岁连岁，复月连月，复日连日，复时连时，皆令闭绝，某疾病除差，灾厄销平，性命安全，魂神澄正，邪精摧伏，正炁宣行，千苦万痛，豁然除愈，被受
　　大道罔极之恩，惟蒙
　　太上省理分别云云，操臣谨为某请天官吏兵，除断外姓鬼神强（歹＋羊）客死之鬼，妄为复连，断绝诛灭大章一通，上诣
　　某曹，伏须告报，臣诚惶诚恐，稽首顿首，再拜以闻。
　　为疾病分解存亡盟祷咒诅章
　　具法位某，诚惶诚恐，稽首顿首，再拜上言，谨案文书，某州某县某乡某里，弟子某年若干岁，某月某日生，即日奉词，有幸之运，生在法门，得奉
　　大道，名系玄籍，荷恩受赐，绵历岁年，而修奉多违，频招不利，某以某年月忽染疾患，未获痊平，日夕忧惶，性命悬迫，察其状候，恐有犯触誓盟，厌蛊为害，沉绵且久，忧迫万端，求乞章书，以自分解，臣不胜所见，谨为冒罪，拜章上闻
　　天府，乞丐
　　太上老君，太上丈人，天师女师三师君门下典者五炁君等，留神平省小臣所上章文，以时御达，赐
　　大道真炁覆衣，弟子某身即为告下天官吏兵，解除某先世以来，九玄七世，三十六祖，有犯咒诅盟誓之炁来为祟者，一切解除之，或有牵鬼引神，呼天告地，指日月星辰，及所在神祠符庙一切形像，有情无情，有识无识，树石草木，山川水火，蠢动之物为证誓者，或屠宰物命，饮血啖肉，或刻石折金为证誓者，先人所作，殃逮子孙，致令疾病萦仍，性命不保，虑恐一旦沦没九泉，雀鼠贪生，求哀请命，谨为上请赤巽宫中太丙君一人，官将百二十人，主为分解先世今世存亡所犯咒诅之炁，立令断绝，又请破（歹＋羊）君一人，官将百二十人，主为收断咒诅形梼之鬼，又请护佑大将军一人，官将百二十人，主为保护疾厄之人，即蒙除差，灾厄度脱，年命延长，还颜复色，咒诅绝息，其先人所立咒誓，若以子丑寅卯日牵鬼呼神为咒诅者，子丑寅卯神明君为消除之，若以辰巳午未日牵鬼呼神为咒诅者，辰巳午未神明君为消除之，若以申酉戌亥日牵鬼呼神为咒诅者，申酉戌亥神明君为消除之，若形生命为咒诅者，各随物类消而化之，若折金石土木为咒诅者，各随其形自消平之，万誓并除，千殃弭息，如愿之日，被受重恩，惟蒙
　　太上省理，分别云云操，臣谨为某上请天官吏兵解除前代今生盟懤咒诅，保佑疾病乞就痊平章一通，上诣
　　某曹，伏须告报，臣诚惶诚恐，稽首顿首，再拜以闻。
　　生算度厄章
　　具法位某，诚惶诚恐，稽首顿首，再拜上言，谨案文书，某州某县某乡某里，大道弟子某官，某年若干岁，本命某某月某日生，户口若干人，即日叩头列词，归命
　　太上大道，求乞章奏，扶衰度厄，延命生算，安宁宅宇，清肃龙神，佑护人口，保宜财禄，解灾救难，以全性命，词情恳切，理在可申，臣不胜所见，谨为冒罪
　　拜章，上闻
　　天曹，伏惟
　　太上老君太上丈人，天师女师三师君门下上官典者君吏，留恩省念，小臣所上章书，通行上御，乞
　　大道真炁覆衣，某家大小之身平安无他，灾厄超度，凶衰解散，忧患止息，臣谨为某上请东宫生算君一人，度三灾九厄吏兵君吏将士各百二十人，又请南宫生等君一人，度瘟疫火灾厄官将吏兵各百二十人，又请西宫生算君一人，度兵灾伤杀厄官将兵吏各百二十人，又请北宫生算君一人，度疾病水灾厄官将兵吏各百二十人，又请中宫生算君一人，度五土山川灾厄官将兵吏百，二十人，又请收（歹＋羊）君断（歹＋羊）君破（歹＋羊）君各一人，官将兵吏各百二十人，又请云中穷奇食鬼君一人，三足乌兵士四十万人，九尾狐兵士四十万人，一合来下，主为某同心并力，上发天门，入九天之上，下发地户，入九地之中，中诣五岳四渎，三河四海，九江八极，河伯水府，太山酆都，诸大地狱，三台四司，天下地上，天上地下，一切曹属之中，解除某家亲绿眷属，男女大小所有前生今生千罪万过，千殃万结，千考万责，千灾万厄，一乞和解，考讼绝灭，上解天罗地网之厄，次解三天八会，二十八宿星辰之厄，次解十二时辰，支干岁刑，月杀魁纲，冲破加临之厄，次解三五七九九横九灾之厄，次解二四六八五行八节，八魁临年之厄，次解宅舍虚耗，五凶六吹，（女＋自）鬼拓神，夫妇男女，父母妨害之厄，次解移徙嫁娶，行丧入冢，背黄向黑，背福向祸，背顺向逆，背言向凶，背王向衰之厄，次解犯天禁地，忌岁禁月，忌日禁时，忌年禁命，忌之厄，次解犯触太岁大将军，太阴太阳，大耗小耗，十二月建七十二神，阴阳刑德，凶吉众神之厄，次解东西南北四面八方新死故亡，雄雌注杀，破射死次丧车，杀鬼星书，各取代形，复连枉横，非灾之厄，次解违天犯地，破戒违经，愆盟负誓，忘恩不义，淫佚不仁之厄，次解他人社鳌符庙，恶鬼凶神，游殃客杀之厄，次解新旧宅宇，隔绝前后，犯触土公伤害之厄，次解六畜收养栏极槽圈，确硙井厕镇压犯害之厄，次解前世今生九玄七祖，宿殃余考，债讼引注，考逮子孙之厄，次解前代今生所犯元逆丑恶，难赦不原之厄，次解五行大狱，九幽地狱，太山二十四狱，邓都三十六狱曹府，追摄拘执魂魄之厄，次解天曹地府，天地水三官，黑书死籍之厄，次解他人之家，先世今代，形梼咒诅，牵引复连之厄，次解祖宗眷属，父母伯叔兄弟，姑姨姊妹，儿侄孙息，死亡复连之厄，次解邻里四面疾病时瘟，疫毒之炁，连染之厄，次解征伐诛讨，劫杀谋害，刑狱刀兵，官灾宽横之厄，次解牢狱闭系，囚东刑徒之厄，次解虎狼虫蛇，毒物伤害之厄，次解恶人谋议，厌蛊盟咒相害之厄，次解六畜死亡伤失，财物耗散之厄，次解风虚劳冷，四百四病之厄，次解五方五厄，次解年穷算尽，禄绝命凶之厄，次有夫妻男女，父母眷属，身中大厄小厄，大衰小衰，并乞除解，即使东斗注算，西斗记名，北斗落死，南斗上生，迁名玉历青簿之中，上寿百二十岁，永为
　　大道万岁种民，出入隆利，卜梦贞吉，公私和泰，年禄永延，所请天官君将吏兵有功勤者，随臣三会都章，言功举迁，不负信誓，恩惟
　　太上省理云云操，臣谨为某官某居家不利，分别灾厄，请天官吏兵，拜上解灾度厄大章一通，上诣
　　某曹，伏须告报，臣诚惶诚恐，稽首顿首，再拜以闻。
　　太上宣恳助化章卷之三竟
　　太上宣慈助化章卷四
　　广成先生杜光庭集
　　元皇上品六合生算章
　　具法位某，诚惶诚恐，稽首顿首，再拜上言谨条，弟子某口辞具列，比来为家轴轲，宅舍凶虚，梦想纷纭，诸无良利，即日叩头陈诸，乞弟子某生算度厄，增年益寿，解除妨害，推定生年生月，解灾度厄，防保身命章辞，但某自惟刍狗贱质，叨蒙至贵之身，朝菌之年，谬遇正真之道，祖宗倾仰，崇敬玄门，胤裔相承，归命
　　太上大道，隶属诸君丈人，荷沾慈卫，义重高天，奉赖熏修，恩深厚地，恐弟子某生逢五浊，运属三灾，识染六情，业逢九厄，心神迷闷，智慧昏昏，至於奉法，多违正教，致使真灵不佑，鬼炁相侵，比载已来，且多迍辕，所睹触犯非宜，无途可告，至於遇患，灾兴讼谪，宅舍不宁，人口瘦疗，然弟子某，入此岁初，肇临春夏，群乌乱呜，恶音不绝，梦想无善，衰难灾生，志向悉乖本意，或是弟子夫妻妨害，或是年命冲破，生月子午相冲，生日克身，有戾生年，计算不定，生月又有参差，受命生时，星历不稳，从兹一定，永劫毕身，轮寻用为，於后永定，若非会厄灾忌，即是宅舍受灾，或遇七伤之年，或当五鬼之岁，或遇四杀之月，或值六害之凶，或临八难之忧，或当七伤之忌，或临九坎之祸，或值十绝之殃，或恐弟子某前后移徙，不得吉日，出入失於良时，所向既犯恶神，晨昏复乖，天道触犯，无谢绿迍致凶，或夫妨妻子，刑及父母，命逢冲破，年到岁星，或入天门，或遇绝阳九厄之乡，或临地户绝阴入墓之凶，上为天罗所缠，下为地网所绕，魂囚魄击，幽闭三官，阴阳闭隔，且非灭没之忌，在此之年，穷绝之凶，正当今岁，前衰未定，后厄复兴，且会凶殃，屡逢轴轲，往往相克，频频涉害，弟子某即目情下不安，大小周悼，实为惊骇，自非上托玄极，生进扶救，无以爽此深灾，若不告投幽司上真除祸，何能遣斯灾厄，阖门惶怖，归心善护之门，拜首至真，归命香火之下，辞表乞恩，委命投臣，仰存恳切之甚，理实可哀，至诚至重，无容抑塞，小臣愚昧，尚乃未悟玄规，浅识之稽岂穷，幽旨人法易倒，鬼事难明，谨述短闻，究除情要，又恐某魂魄横被百鬼执迷，在於右宫黑簿之中，虚注上计名字，难可解释，谨为上请诸部天官君将吏兵部，具件如左：
　　上请赤天生算解厄君一人，官将百二十人，上请保命解对君一人，官将百二十人，上请保护度厄君一人，官将百二十人，上请卫算度厄君一人，官将百二十人，上请益算度厄君一人，官将百二十人，上请延算度厄一人，官将百二十人，上请续算度厄君一人，官将百二十人，上请扶算度厄君一人，官将百二十人，上清倍算度厄君一人，官将百二十人，上请定算度厄君一人，官将百二十人，上请生算度厄君一人，官将百二十人，上请保算度厄君一人，官将百二十人，上请招算度厄君一人，官将百二十人，上请拔算度厄君一人，官将百二十人。右状请前条诸部天官君将吏兵，各一合下，主为弟子某生算度厄，追赎魂魄，与身中右宫黑簿度厄左契长生箓中，收断弟子某前世已来所犯深愆重过，乞赐原赦，削除死籍，定上生名，保符大吉，急急如律令。
　　上请春三月天医保命功曹君一人，官将百二十人，上请夏三月天医保命功曹君一人，官将百二十人，上请秋三月天医保命功曹君一人，官将百二十人，上请冬三月天医保命功曹君一人，官将百二十人，上请春三月九十日直符治病功曹君一人，官将百二十人，上请夏三月九十日直符治病功曹君一人，官将百二十人，上请秋三月九十日直符治病功曹君一人，官将百二十人，上请冬三月九十日直符治病功曹君一人，官将百二十人。
　　右状请前条诸部天官君将吏兵，各一合下，主为弟子某增年益寿，名入玉历之中，灾衰度脱，永保元吉，急急一如太上老君律令。
　　上请保护君一人，官将百二十人，上请延命君一人，官将百二十人，上请招魂君一人，官将百二十人，上请拔魄君一人，官将百二十人，上请续算君一人，官将百二十人，上请断绝亡人复连君一人，官将百二十人，上请除灾解厄六甲元辰度厄君〔 一人〕 ，官将百二十人，上请金木水火土之厄君一人，官将百二十人，上请三灾九厄君一人，官将百二十人，上请百二十刑厄君一人，官将百二十人，上请分解新死后亡君一人，官将百二十人，上请水官乳母石下犬子君一人，官将百二十人，上请好生度厄君一人，官将百二十人，上请收断注祟君一人，官将百二十人。
　　右状请前条诸部天官君将吏兵，各一合下，主为弟子某削除死籍，定上生名，上寿百二十岁，增年益寿，永保无穷，急急一如
　　太上老君律令。
　　上请东宫生算君一人，官将百二十人，上请南宫生算君一人，官将百二十人，上请西宫生算君一人，官将百二十人，上请北宫生算君一人，官将百二十人，上请中宫生算君一人，官将百二十人，上请倍仓益谷延命君一人，官将百二十人，上请削除死籍定上生名君一人，官将百二十人，上请和解三官九府君一人，官将百二十人，上请元精解妨害君一人，官将百二十人，上请解三灾九厄君一人，官将百二十人。
　　右状请前条诸部天官君将吏兵，各一合下，主为弟子某於天下地上，水土三官曹府，厄难之方，次第求觅弟子某三魂七魄，九命七籍，形影精光神黑，付与身中，悉令备真，还魂复魄，延度灾年，急急如律令。
　　上请七星门下君一人，官将百二十人，上请北斗门下君一人，官将百二十人，上请三十五星官门下君一人，官将百二十人，上请营星门下君一人，官将百二十人，上请箕星门下君一人，官将百二十人，上请诸星门下君一人，官将百二十人，上请天官门下君一人，官将百二十人，上请地官门下君一人，官将百二十人，上请水官门下君一人，官将百二十人，上请土官门下君一人，官将百二十人，上请木官门下君一人，官将百二十人，上请火官门下君一人，官将百二十人，上请金官门下君一人，官将百二十人，上请判官门下君一人，官将百二十人，上请元辰门下君一人，官将百二十人，上请六甲门下君一人，官将百二十人，上请但山门下君一人，官将百二十人，上请东岳门下君一人，官将百二十人，上请南岳门下君一人，官将百二十人，上请西岳门下君一人，官将百二十人，上请北岳门下君一人，官将百二十人，上请中岳门下君一人，官将百二十人，上请阎罗王门下君一人，官将百二十人，上请断兰门下君一人，官将百二十人，上请十八地狱门下君一人，官将百二十人，上请五岳四渍门下君一人，官将百二十人，上请四十八狱门下君一人，官将百二十人，上请名山大神门下君一人，官将百二十人，上请百鬼门下君一人，官将百二十人，上请左官门下君一人，官将百二十人，上请右官门下君一人，官将百二十人，上请阴官门下君一人，官将百二十人，上请阳官门下君一人，官将百二十人，上请太岁门下君一人，官将百二十人，上请大将军门下君一人，官将百二十人，上请黄幡豹尾门下君一人，官将百二十人，上请十二月建门下君一人，上请四季大神门下君一人，上请九丑门下君一人，上请左社右稷门下君一人，上请先亡复连门下君一人，上请前亡后死门下君一人，上请亡人冢讼门下君一人，上请形梼门下君一人，上请真官门下君一人，上请中宗外祥门下君一人，上请河伯水官门下君一人，上请下官故炁门下君一人，上请十二溪女门下君一人，上请丘神门下，上请诸庙门下，上请五盟七誓门下，上请日月南北二斗门下，上请考官门下，上请神道门下。
　　右状请劫诣前条诸曹府百鬼牢狱门下，请乞求觅弟子某三魂七魄，或横被百鬼执系前件曹府门下，请乞
　　太上大道省览章辞，上达应时，追拔放纵弟子某精光形影神炁，归付身中，悉令备具，延命生算，度脱衰厄，使生炁布流，百灵匡卫，如愿之日，奉荷
　　大道，罔极重恩，谨状。
　　即日通诣
　　三尊门下，申
　　天官门下，过
　　三师门下，奏
　　太上老君玉几前。
　　泰玄都正一平炁云云，但由弟子不闲科法，招延不利，比来住宅不安，人口疾厄，累岁述辅，梦想凶虚，鬼炁纷纭，人神无定，频延灾衰，即日诣臣，求乞章表，和解夫妻年命，推定星律，解释灾厄，防保身命，但臣受法之日，告盟三官，要当扶助师老，以救度为先，诸有凭祈，无容抑绝，谨按弟子某增添寿命，追解上计名字，拔赎魂魄，分解厄忌，防保身命，往以奉为。
　　太上诸君丈人道法，籍系玄都，仰崇三天，正法道炁，香章为命，得在道门，诚相劝化，自居此宅，凡百赠蹬，解途不善，伏闻
　　灵宝师老，有修斋谢过之科，正一盟威有立功补过之格，是以归心至极，翘仰玄门，恳注丹诚，拜上章辞，除灾解难，又恐弟子某足履地网，头戴天罗，连星等尽，灾杀加临，深恐一旦不免灾厄之次，次入图云云恩惟
　　太上老君，云云乞丐元炁，下流覆育弟子身命，谨请前条六十二部天官君将吏兵，次第拔赎弟子魂魄，往诣百鬼天牢地狱之内，求觅弟子某魂魄，付与身中，调和百节，安帖精神，追计解厄，定上生名，付与左契玉历之中，永保元吉，弟子灾厄并会，所奏章辞，恐不蒙上达，今奉帛素一疋，命米一斗二升，命丝百二十尺，银环一双，立信道门，以表丹诚之信，若树木枯朽，蓊养枝叶，仓谷乏少，益其斛斗，年命短促，延其丈尺，得在上古种民之次，又请元精父母十万人，一合下，赍持臣章，径诣太极玉皇几前，又请东王父西王母各一人，官将百二十人，一合下，主为弟子拔赎魂魄，增年益寿，禳灾却祸，收断家亲丈人，前亡后死注祟复连之炁，悉使断绝，拜章之后，住宅清宜，人口庆泰，百病不侵，灾衰度脱，如愿之日，被受重恩。
　　太上宣总助化章卷之四竟
　　太上宣慈助化章卷之五
　　广成先生杜光庭集
　　三天请命章
　　具法位某，诚惶诚恐，稽首顿首，再拜上言，谨条，男人某家口辞列，比来为家轗轲；宅舍凶虚，梦想丑恶，鬼炁纷纭，所向乖违，诸无称泰，钱财耗散，生业不兴，田蚕少收，兴求无利，肉人某以某月日已来，忽染疾患，四支赢劣，饮食不甘，颜色青黄，魂神离散，凶神降祸，恶鬼兴灾，名入三官死解上计簿中，五刑六害之内，上为天罗所缠，下为地网所绕，深恐一旦不自免脱灾厄祸难之次，卜决形候，并非吉兆，又恐入今岁来身中，年命有灾厄，众难等寿穷尽，灾杀加临，即日驰来，请臣到宅，求乞拜奏延命生算，扶衰度厄，增年益寿，追魂拔魄，三天请命，分解灾忌章辞，乞保身命，解灾度厄，辟斥下官故炁，中外妖（歹＋羊），精邪魍魉，注按后庭鬼贼，谨为上请天官君将吏兵部，具件别如左。上请天曹，勑太山府君门下君一人，官将百二十人，上请天曹勑太山三官筹尽门下君一人，官将百二十人，上请天曹勑太山五官府门下君一人，官将百二十人，上请天曹勑太山主者门下君一人，官将百二十人，上请天曹勑太山功曹门下君一人，官将百二十人，上请天曹勑太山五道大神门下君一人，官将百二十人，上请天曹勑太山五狱大夫门下君一人，官将百二十人，上请天曹勑太山主算门下君一人，官将百二十人，上请天曹勑太山呼召门下君一人，官将百二十人，上请天曹勑太山送解门下君一人，官将百二十人，上请天曹勑太山延命门下君一人，官将百二十人，上请天曹勑太山三丘五墓门下君一人，官将百二十人，上请天曹勑主算门下君一人，官将百二十人，上请天曹勑度厄门下君一人，官将百二十人，上请天曹勑断绝复连门下君一人，官将百二十人，上请天曹勑长生门下君一人，官将百二十人，上请天曹勑北时司命门下君一人，官将百二十人，上请天曹勑司空门下君一人，官将百二十人，上请天曹勑主者典籍门下君一人，官将百二十人，上请天曹勑主簿孝春门下君一人，官将百二十人，上请天曹勑录籍门下君一人，官将百二十人，上请天曹勑七狱缘吏门下君一人，官将百二十人，上请天曹勑卿考定生门下君一人，官将百二十人，上请天曹勑五社门下君一人，官将百二十人，上请天曹勑七灶门下君一人，官将百二十人，上请天曹勑五盟七誓门下君一人，官将百二十人，上请天曹勑十二月建门下君一人，官将百二十人，上请天曹勑太岁将军门下君一人，官将百二十人，上请天曹勑社稷符庙门下君一人，官将百二十人，上请天曹勑三官拔命门下君一人，官将百二十人，上请天曹勑三官护命门下君一人，官将百二十人，上请天曹勑拔三魂七魄门下君一人，官将百二十人，上请天曹勑延生度死门下君一人，官将百二十人，上请天曹勑解灾谢罪门下君一人，官将百二十人，上请天曹勑回名易形门下君一人，官将百二十人，右状请前条都合三十六部天官君将吏兵，各百二十人，兵士十万人，一合下，次为考问，太山三十六部，昆仑十二时司命，符庙府狱之中拔赎，求觅肉人某三魂七魄，九命七籍，形影精光神炁，付与某身中，悉令备具，削除三官上计死籍，定上生名之簿，上寿百二十岁，中寿百岁，下寿八十岁，延命生算，扶衰度厄，追魂拔魄，倍仓益禄，解灾度厄，生炁布流，如愿之日，仰荷
　　大道，罔极重恩，谨状。
　　维某年岁月日朔，某州某县某乡某里，弟子某年若干岁，户口若干人，今居某处住止，即日稽首乞恩，诣臣求乞，拜上三天请命扶衰度厄生算益寿章辞，但由肉人某阖门顽愚，得厕道门，忝生人代，处在凡夫，招延考炁，自入今岁初春已来，经丧凶危，梦想无善，恐厄难灾衰，并来相会，年穷算尽，诸患加临，三魂七魄，闭系在天牢地狱之中，天地水三官死解上计簿中，五刑六害之内，闱家忧惶，安贞莫保，唯以一心上凭大道，委命至真告诉，向臣求乞章奏，延命度厄，增年益寿，乞丐真炁，覆育肉人，身命君将吏兵，飞腾驿马，回度天地水三官门下，主为男人某分解上计，求觅三魂七魄，付与身中，过度灾厄之门，永为上古种民之次，如愿之日，仰荷
　　大道覆育重恩，谨状。
　　已下符并朱书
　　谨请今某岁直符神某从官若干人
　　谨请今某月直符神某从官若干人
　　谨请今某日直符神某从官若干人
　　谨请今某时直符神某从官若干人
　　右状请前条岁月日时符神，并从官君        将吏兵，各一合下，同心并力，各责持神符，上诣天官地府太山四十八狱之中，主为弟子某扶衰度厄，延命生算，增年益寿，追魂拔魄，削除死籍，定上生名，今谨责命缯白素一疋，命米一石二斗，丝百二十尺，作一结，刀一口，纸一百幅，笔墨油三升等，立信道门，拔赎魂魄，倍仓益库，若年命短促，延其丈尺，乞得在上古种民之次，上寿百二十岁，过免三灾九厄，削除死籍，定上生名，百病痊除，生炁布流，如愿之日，仰荷
　　大道覆育重恩，谨状。
　　太上三天曹主筹门下君官将百二十人，兵士十万人，太上三天曹追拔魂魄门下君官将百二十人，兵士十万人，解脱死名门下君官将百二十人、兵士十万人，解计拔命门下君官将百二十人，兵士十万人，扶衰生算门下君官将百二十人，兵士十万人，解脱死籍门下君官将百二十人，兵士十．万人，主赎命门下君官将百二十人，兵士十万人，断绝三官执系门下君官将百二十人，兵士十万人，断计解计门下君官将百二十人，兵士十万人，倍仓益谷门下君官将百二十人，兵士十万人，延命益算门下君官将百二十人，兵士十万人，拔度三十六狱门下君官将百二十人，兵士十万人，太上三天曹北邓三十二狱门下君官将百二十人，兵士十万人，太上三天曹一百二十曹府门下君官将百二十人，兵士十万人。
　　右状请前条劲诣天地水三官门下君官将各百二十人，兵士十万人，一合下，主为弟子某扶衰度厄，延命生算，增年益寿，追魂拔魄，付与身中，悉令备具，削除死籍，定上生名，万灵匡佑，生炁布流，如愿之日，被受重恩，谨状。上请甲子旬中收精吏十二人，官将百二十人，上请甲戌旬中收毒吏十二人，官将百二十人，上请甲申旬中收炁吏十二人，官将百二十人，上请甲午旬中收瘟吏十二人，官将百二十人，上请甲辰旬中收神吏十二人，官将百二十人，上请甲寅旬中收鬼吏十二人，官将百二十人。
　　右状请前条六甲旬用事天官君将吏兵，各一合下，主为肉人某延命生算，扶衰度厄，或因修新补故，犯触土公、太岁、将军、北时司命，十二月建前后八神，六甲鬼贼，五瘟五疫、鬼毒之炁一切消灭，防保人口，急急一如
　　太上口劲律令。
　　上请春三月大监吏一人，兵士十万人，
　　上请夏三月大监吏一人，兵士十万人，
　　上请秋三月大监吏一人，兵士十万人，
　　上请冬三月大监吏一人，兵士十万人。
　　右状请前条十二月四季之中，用事天官君将吏兵，一合下，主为某分解身中衰灾，收除鬼炁，延命生算，免灾脱厄，分解灾忌，平安无他，急急如律令。上请束方收除五炁君一人，兵士十万人；上请南方收除五黑君一人，兵士十万人，上请西方收除五炁君一人，兵士十万人，上请北方收除五炁君一人，兵士十万人，上请中央收除五炁君一人，兵士十万人。右状请前条五方用事天官君将吏兵士，各十万人，一合下，主为肉人某身中收除五方五色虚耗，鬼炁灾厄度脱，生黑布流，急急如律令。
　　上请春三月治病功曹吏十二人，官将百二十人，兵士十万人，上请夏三月治病功曹吏十二人，官将百二十人，兵士十万人，上请秋三月治病功曹吏十二人，官将百二十人，兵士十万人，上请冬三月治病功曹吏十二人，官将百二十人，兵士十万人。
　　右状请前条十二月春夏秋冬四季九十日中，用事天官君将吏兵士各十万人，一合下，主为男人某身中解灾度厄，削除死籍，定上生名，上寿一百二十岁，为上古种民之次，急急如律令。
　　上请子年解计君一人，官将百二十人，兵士十万人，上请丑年解计君一人，官将百二十人，兵士十万人，上请寅年解计君一人，官将百二十人，兵士十万人，上请卯年解计君一人，官将百二十人，兵士十万人，上请辰年解计君一人，官将百二十人，兵士十万人，上请巳年解计君一人，官将百二十人，兵士十万人，上请午年解计君一人，官将百二十人，兵士十万人，上请未年解计君一人，官将百二十人，兵士十万人，上请申年解计君一人，官将百二十人，兵士十万人，上请酉年解计君一人，官将百二十人，兵士十万人，上请戌年解计君一人，官将百二十人，兵士十万人，上请亥年解计君一人，官将百二十人，兵士十万人。
　　右状请前条十二岁月日时中，上计并建除满平定执，破危成收，开闭等日天官君将吏兵各十万人，一合下，主为肉人某身中解灾度厄，削除死籍，定上生名，上寿百二十岁，元辰对会，连星死运，一切除荡，如愿之日，被受重恩，谨状。
　　谨条天地水三官神鬼名字，曹府传治件别如左。
　　请大道仁慈垂赐飞腾驿马，走诣诸处神祇符庙之中，若肉人某三魂七魄击在丘墓，外（歹＋羊）百鬼牢狱之中，次第求觅，拔出付与身中，悉令备具，若不具者，走诣东方河伯水官门下求觅之，若不具者，又诣中吏河伯水官门下求觅之，若不具者，又诣三天水曹门下求觅之，若不具者，又诣太岁大将军门下求觅之，如不具者，又诣太祖父母家亲丈人，并客死外亡男女之鬼亡魂门下求觅之，如不具者，又诣北时司命府狱门下求觅之，如不具者，又诣月建前后八神门下求觅之，如不具者，又诣五部土公宅龙门下求觅之，如不具者，又诣主簿孝春门下求觅之，如不具者，又诣司空校尉上府门下求觅之，如不具者，又诣司徒校尉上府门下求觅之，如不具者，又诣北邓二十四狱门下求觅之，如不具者，又诣宅中真官夫人门下求觅之，如不具者，又诣寒温井鳌门下求觅之，如不具者，又诣三丘五墓冢讼门下求觅之，如不具者，又诣行年本命六甲禁忌门下求觅之，如不具者，又诣三十六狱门下求觅之，如不具者，又诣天地水三官曹府之中求觅之，请乞太上大道君将吏兵诣诸曹府之中，求觅肉人某三魂七魄，付与身中，衰厄度脱，寿命延长，死中得生，厄中得度，如蒙所愿之日，被受大道慈育重恩，谨状。
　　即日通诣
　　泰玄都云云，但由肉人不闲科法，奉道多违，招延不利，比来为家轗轲，宅舍凶虚，梦想纷纭，鬼炁屯结，人口瘿疼，卜决多忌，肉人某辞列，自入今岁来，身中年命有灾，厄众难等，寿穷尽灾，杀加临连星，厄运名入三官死解上计簿中，五刑六害之内，上为天罗所缠，下为地网所绕，深恐一旦不自免脱灾厄祸难之忌，阖家私心，宿夜忧怖，莫知何计，唯以一心上凭大道，委命至真告诉，向臣求乞章表，以为肉人某扶衰度厄，延命生算，增年益寿，追魂拔魄，付与身中，悉令备具，收断中外强姅精邪注祟复连鬼贼之炁，悉令次第灭除，保其年命，若入死图即云云厄君一人，官将百二十人一合下，主为肉人某防保身命，安魂定魄，削除死籍，定上生名，倍仓益谷，延命生算，扶衰度厄，生炁布流，拜章之后，住宅清宜，人口康健，灾衰度脱，永无天灾，罪负消除，百灵匡卫，所请天官君将吏兵随臣三会都章，言功举迁，以为效信，恩惟太上无极大道太上师尊上官典者，垂慈省理，谨为弟子某拜诸天官君将吏兵，求乞扶衰度厄，增年益寿，三天请命，追魂拔魄，付与身中，悉令备具，太医治病，防保身命，平安无他，臣谨为拜上乞恩章一通，上诣某天曹，伏须告报，臣诚惶诚恐，．稽首顿首，再拜以闻。
　　太上宣助化章卷之五竟
　　
