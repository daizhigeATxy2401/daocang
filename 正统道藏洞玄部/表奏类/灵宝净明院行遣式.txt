灵宝净明院行遣式
　　浄明院嗣演教师周真人编
　　经名：灵宝净明院行遣式。净明院嗣演教师周真人编。二篇同卷。底本出处：《正统道藏》洞玄部表奏类。
　　浄明符券式
　　灵宝浄明院外坛：本院今有某月分帝君、神王、宫将，及诸法院神将吏兵等，合给料钱符券，赴
　　天枢院请领。开具下项：
　　一浄明院三十六帝君及神王官将八万四千，寨主节负甲马等众。
　　如受别院神将，依例尽一开具。
　　右今给符券，付净明三十六帝君，及诸神王官将，寨主节负甲马，及诸法院神将吏兵等。请执符券，诣
　　天枢院请领照会，仍子细开具神将吏兵合请料钱数目，不管漏落。神名依高下分明，匀行表散，不请灭少增多。急急如太上洞神堂誓律令施行故券。
　　太岁某甲子　年　月　日券。
　　院　　　　押。
　　券头用刺那符一道，满券亦用净明法印，印二十四印。
　　发券帮申天枢院式
　　灵宝浄明院外坛：
　　本院今有今月某日帝君、神王及诸
　　法院神将吏兵，合给符券，诣天枢院请领料钱。须至申闻者。右本院除已依
　　浄明经法出给符券，付帝君、神王官将，及诸法院神将吏兵收执，前去请领外，谨具状申天枢院。伏乞
　　照会支给施行。谨状。
　　太岁　年　月　日。具位　状。
　　发申状券帮引式
　　灵宝浄明院外坛：
　　今差天库大神，责申状一道并符券。上诣天枢院投下，须至旨挥。
　　右仰天库大神，前去分明投下，依数请领料钱。均行表散，不得住滞时刻。如违，罪有所归。急急如
　　太上洞神堂誓律令。
　　年　月　日引。
　　朱批天库大神。
　　院　　　　押。
　　病人投状式
　　某道某府某县某乡某坊巷，居住奉
　　大道第子姓某。
　　右某伏为本家某人，年纪月日时生。於甚年月日得患甚病，医药无效。切虑邪祟缠逐在身，枉伤性命。或梦中交往男女神鬼，或因卜出，子细於状内称说。谨具状，投
　　灵宝浄明院外坛。伏望
　　法慈，救治施行。谨状。
　　年　月　日。具位姓某押。
　　第－判状差神将式
　　於状后批判押。
　　差浄明神王官将押兵若干。仰详本人所陈状内事理火急。押兵前去本人家，监勒住宅土地、司命六神，子细於患人身中及住家四围上下，搜捉在身为祸作病邪神鬼祟，男伤女亡，土木山精，倚草附木等神鬼。牢固擒缚，送东岳，依
　　天条施行。如是有内外男女家亲，即仰发元来去处，所属收管，不得再来，在身为祸，及不得走透。须要患人日下痊安。仍入夜，分明显现，排拽兵马於本人家报应，不得有违。急急如
　　太上洞神堂誓律令施行。
　　年　月　日　时遣押。
　　此一状於本坛发兵时烧。
　　第二判状式
　　付本人家土地司命六神，仰详状内所陈，事理火急，不移时刻。子细於患人身中及四围上下，搜捉为祸作病邪神鬼祟，男伤女亡，依草附木等精怪。分明收捉，付差去神将吏兵。押赴东岳，依
　　天律施行。如是内外家亲，仰押赴元来去处收管，不得再来为祸。仍不得客情盖庇，致令走透。须管患人日下痊安，入夜分明，於本家报应，不得违滞。如违，申奏
　　上天，乞依
　　太上洞神堂誓律令施行。
　　年　月　日　时遣押。
　　此一状，烧於病人家鳌前。
　　第三判状式
　　差神将吏兵前去救治，仍给符水治病。
　　落日　押。
　　如病势大，即备本状。调如法，用好纸写牒。如患人邪炁稍重，似昏重，只便令写状一纸。后判请本州或本县城隍主者。请详本人状内事理，火急差拨本庙得力了事判官，管押本庙神将吏兵。子细於患人身中搜捉。云云同前判语。
　　三状，如患人家献纸马等，於后批云：本人家今随状献钱马若干，请分明受领。如治病，须将本坛应干神将，轮次差拨。
　　牒神王治病式
　　灵宝浄明院外坛，牒神王官将主者：
　　本院今据某人状，云云。须至公文者。牒请前项本人所陈事理，疾速部押本寨兵马前去。某处城隍，催本庙火急差得力了事判官、勇猛神将吏兵，监勒本家土地、司命六神。须要子细於病人身中，搜捉在身为祸作病邪神鬼祟，男伤女亡，牢固枷缚，擒赴天狱，依修治罪施行。日下须管病人痊安，使邪炁离体，真炁集身。不得容情盖庇，致令闪避走透鬼祟。切虑枉伤性命，不便除已别作施行外，不请将同常事。切在依禀
　　浄明元降
　　指挥，无辄有违。故牒。
　　太岁某甲子年　月　日　时牒。
　　朱批神王官将主者。
　　具法位姓押。
　　申帝君式
　　或申三十六神王。
　　具法位姓某，
　　今据某州某县某人状某事，为此须至申上者。
　　右所据某人前项陈述，谨具申
　　束缚百邪帝君、救治百病帝君圣前。伏望圣慈，差拨神兵将吏，前去某人家。同与本州城隍，监勒本人家土地、司命六神，子细搜捉於某人身中为祸作病邪神鬼祟。不问亲疏，一例擒赴　天狱，依
　　天条治罪施行。仍乞放，令某人日下痊安分明，於本人家报应。谨状。
　　太岁某甲子年　月　日具位姓　某状。
　　献浄明院神将符水钱马状
　　灵宝浄明院外坛：
　　本院今据某州某县某人投状，为某人见患甚病，投院乞行救治，并乞行符水救治。本人自烧献金钱云马若干，须至指挥。
　　右本院除已差神将吏兵外，今给符水，付本人先次服食。所有本人烧献钱马，请
　　浄明院束缚百邪，救治百病，行符咒水。符神符吏，分明受此本人所献钱马，疾速降临真炁，入於符水之中。使令病人服食符水入腹之后，应有一切病炁邪炁，及诸疼痛，或寒或热，瘟疫时疾等气即便消散。令病人真炁集身，邪炁离体，速获痊安，不致违误。
　　太岁某甲子　年　月　日引。
　　朱批　　浄明神将等。
　　院　　　　　　　押。
　　献钱马申状式
　　上七三九八节日用此式。
　　具法位。
　　金钱若干。　云马若干。
　　香荼酒果。　善供素食等。
　　右伏遇今月某日谨献上
　　浄明院三十六帝君，伏望　圣慈，俯赐鉴纳。扶教某，行持符法，治病驱邪，呼召神将，立有应验。仍保扶阖家眷等，大小安宁。寻常无事。只乞保护坛场，守卫入口。谨具甲　闻，谨状。
　　太岁　年　月　日具位姓　某　状。
　　献钱马牒式
　　灵宝浄明院外坛：
　　当院某，遇某日，烧献金钱云马，弄供养素食、酒果、香茶等。普伸陈献，各开具钱马下项：
　　一净明院神王官将，灵官主宰、判官典者、膳籍典籍使者等众，及节贠甲马吏兵。共化金钱若干，云马若干。
　　余院神将，依例列位，各献钱马若干。
　　右各请分明受领，如遇本院行持符法，治病驱邪，呼神捉鬼，并仰疾速前来报应。须要病人日下痊安，如押引判状差使，即时前去，不得误事。寻常仰在院保护坛场，守卫人口。不得放令邪神鬼祟，侵犯坛场，缠绕生人。各仰遵依施行，故牒。
　　太岁　年　月　日　时牒。
　　朱批　　浄明神将等。
　　具法位姓。
　　捕弟子帖式
　　灵宝浄明院外坛：
　　据状云云，当院所据激切，不欲抑绝。除於某月某日之辰，开具法职叩样，飞奏
　　师尊。乞颁下三界，应干所属去处，修设醮筵对，高真御前。依科传度，讫准律关报，净明法部中帝君、抑王等泉。并给付天印，及补受法职。开具下项，须至指挥。
　　一补受某人具所受某职。
　　一太上灵宝浄明经法语录共三册。
　　一浄明法主之印一颗。
　　一浄明之印一颗。
　　一法剑一口。
　　一法镜一面。
　　一今明心印宝牌。
　　一浄明记功过薄面。
　　一浄明法箓中帝君神王。
　　一浄明法部中八万四千灵官主将。
　　一浄明法部中八万四千节贠甲马。
　　一浄明法部中功曹直符受事判官。
　　右帖给付受法第子某，印准律交割上件职事，掌行天印，合属帝君神王等。在院辅助行持　道法，救治王民疾苦。精勤香火，恪志修崇，无犯　科条。有违　天宪，每事正慈，不得慢易。
　　太岁　年　月　日帖。
　　保举传教师具位　姓名。
　　度师九州都仙太史高明大使神功妙济真君许在天。
　　监度师三天扶教辅元大法天师张在天。
　　籍师玄都御吏吴在天。
　　经师至孝恭顺仙王谌在天。
　　祖师孝道仙王灵宝浄明黄素天尊太阴元君在天。
　　祖师孝道明王灵宝浄明天尊太阳上帝在天。
　　戒牒文
　　上清灵宝十戒，牒某人。
　　凡受灵宝大法，先明十戒。
　　一执心平等，不得自欺。
　　二忠事君师，孝敬天地父母。
　　三仁慈及物，贫俭节身。
　　四清挣端直，不得阿党。
　　五敬遵上法，深信修行。
　　六敬重鬼神，不得轻侮。
　　七凡所衣食，皆是　元始祖炁，不生外想。
　　八灰水荡秽，不得修饰。
　　九口诵心拜，无使形劳。
　　十七日大定，神光湛然，见玉清境。
　　右件戒文，仰遵依奉行，故牒。
　　太岁　年　月　日牒。
　　度师已下，同前列之。
　　奏度人经法补帖
　　灵宝浄明院外坛：
　　据某人状，恭闻
　　灵宝浄明宗王上帝，降洞神堂，升玉局座，演说灵宝大法、今明经法、黄素法。流传下界，济度天人。今来复见欧阳教师等，奉
　　真旨，编到灵宝大法四卷，乞传授行持。本坛除已保举，缴奏　真师，乞告下天省关，牒灵宝法内、天真外合给帖者。
　　一灵宝戒牒一道。
　　一灵宝大法四卷。
　　一道君法印一颗。
　　一泰玄都省印一颗。
　　一总监鬼神印一颗。
　　一准。
　　格初阶，先具所授箓职，补充参受
　　上清灵宝大法。统摄三界，邪魔皈正。
　　管太玄都局事，及请降灵宝神王灵官玉女吏兵等，赞助行持。
　　右帖某人，仰遵玄范，克守誓言，济度天人，超拔苦爽。有功之日，进职　泰玄。无或乖违，自取谴咎。故帖。
　　年　月　日帖。
　　保举师具位姓　名。
　　度师九州都仙太史神功妙济真君许在天。
　　传度付法物下项
　　咒印曰：咒毕东方取炁一。
　　神印真文，上帝之符。三界之信，百灵是护。守而用之，与道相合。有负道者，罚其九祖。
　　咒镜曰：咒毕南方取炁一口。
　　神镜灵灵，如法子心。照天天清，照地地平，照人人诚。愿我法子，长如镜明。
　　咒水曰：咒毕北方取炁一口。
　　神水湛湛，如孝子性。流上则逆，流下则顺。居炁不盈，自然而定。愿我法子，长如水浄。
　　咒簿曰：咒毕取东方炁一口。
　　簿书凡物，可见真情。出即事君上，入即事父兄。非贫非淫，唯真唯诚。举动书之，无隐实情。有违此誓，如师此盟。
　　咒法书曰：咒毕西方取炁一口。
　　太上灵法，度尔生死。九祖飞天，三尸弃体。有能专心，百祥来至。仙阶必升，云天可企。有违科律，如师此誓。
　　咒丹书曰：咒毕东方取炁一口。
　　太上灵丹，方存旨教。九篇真文，可以理显。去汝妄心，慎汝闻见。想之以成，丹之九转。一年而生，九年而变。一飞凌空，三年朝现。有违此约，灾患立至，如师此愿。
　　咒剑曰：咒毕西方取炁一口。
　　神剑非铁，化炁於身。取彼日月，炼以丙丁。三年剑成，斩邪戮人。不杀无罪，不伐忠臣。有违此而妄用者，如师此盟。
　　次取炁一口，吞之吹之。如回授父师尊属，即拜长跪，捧法物面东，向师前云：
　　某得灵法，法物具备。亲遇　圣师，得此玄意。今得至此，恩实有自。愿我师父，悯某愚意。勉力共行，志学无替。如违此科，某受酆都考戮，及於九世。师於此时，慎无自弃。
　　师授即再拜，次同跪祖师，次谢上帝。吹炁一口。如传第子，即逐一如上法，方逐　度。过法物咒曰：
　　愿我学法子，无失初学心。上敬天地恩，次敬君父情。学之如有功，与子皆飞升。设或慢师教，永劫入沉沦。吹炁一口。跪谢如前。
　　戴日屦斗法
　　用逐日，日出时恰定，剔起存象在头。履斗者，步斗也。转七返寅发，自丑左行。
　　本坛逐月发旁券诸院神将下项
　　一浄明院三十六帝君，及神王官将八万四千，主者节负甲马等众。
　　一天枢院四神八将，灵宝判官童子吏兵，及考召神将等。
　　一驱邪院神将，及斗下考召三十六大神将，四直使者及吏兵等众。
　　一束岳统军神将、助法神将，并亚副大将、兵头部伍长、防御龙神、九狱主吏、直坛威仪使者、兵府从事、兵厨主吏、四直功曹、直坛土地岳兵一千众。
　　一天宝灵书法部中神将吏兵、天仙兵马。
　　一三五大都功录中符使符吏、功曹神将、天仙兵马及吏兵等众。
　　保举传法奏状式
　　具法位，臣姓某。
　　右臣据求法某箓第子，状投臣坛，乞传受灵宝浄明经法。臣伏睹某人，云云，誓愿代天行化，助国救民。臣今保举，堪充本院法官，堪行浄明经法事。如后异，同例依堂誓。所有某人投状，连枯在前。谨具状，奏
　　灵宝浄明度师九州高明大使神功妙济真君道前。伏望　圣慈，允臣所请，早赐
　　报应。别具奏　闻，依格付度，谨录奏闻。伏候仙旨，谨奏。
　　太岁某甲子年月日。具位臣姓某状奏。
　　报应讫补职状式
　　具法位，臣姓某。右臣据求法某箓弟子，某人状投臣坛下，乞传受灵宝浄明经法。臣於今月某日，连状保奏讫，已蒙报应，许赐传度。今补某人太上某法箓忠孝法师，行灵宝浄明经法，充今明院典籍仙佐外。取会到某人，合用
　　太上净明之印、浄明法主之印，及押字二个。连枯在前，谨具状，奏
　　灵宝浄明度师九州高明大使神功妙济真君道前。伏望圣慈，允臣所请。奏闻
　　三境帝关师尊，及颁降下　三界应干合属去处，照会施行。仍告下浄明院，依格差－拨帝君神王、元帅使者、主宰官将、节负甲马等众，前来某人坛下，同共拯救生灵疾苦，於日下明彰报应，以凭收管。　谨录奏　闻，谨奏。
　　太岁甲子年月日。具法位臣姓某，状奏
　　仁正威灵朱，
　　孝廉兹惠张，
　　忠慎慈惠张，
　　清正廉慎宫。
　　太上灵宝浄明院
　　当院今补弟子某，充本院法官，依例出券文，付本人超升。仰收执，前去天枢院请领出身文字。急急如太上律令。
　　太岁　年　月　日　时券。
　　院　　　　　　押。
　　灵宝浄明院行遣式
　　
