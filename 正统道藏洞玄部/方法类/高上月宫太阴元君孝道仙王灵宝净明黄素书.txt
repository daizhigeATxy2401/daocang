高上月宫太阴元君孝道仙王灵宝净明黄素
　　书紫微右典者少微都录灵宝净明院司察右演教使傅飞卿解
　　经名：高上月宫太阴元君孝道仙王灵宝净明黄素书。简称《净明黄素书》。撰人不详，系宋元间净明派道经之一。元人传飞注解。十卷。底本出处：《正统道藏》洞玄部方法类。 
　　高上月宫太阴元君孝道仙王灵宝净明黄素书序例
　　序曰：太极无上始青之天，去日月之宫五千里，其有神机之道，分辟昭彰，未易区别。
　　天道复乎？此杳冥昏默，不可得而名也。帝出震，是谓始青之天。天造草昧，未周五行之数，不可得而见也。故曰：去日月之宫五千里。至阳之精为日，至阴之精为月，一阴一阳之谓道。其明晦有时，其迟速有度。神机之运，有阴阳不测者司之。故曰：分辟昭彰，末易区别。
　　上帝悯生灵之夭折，故召日月二宫天尊，为说灵宝大法、黄素法、净明法、度人法各一也。
　　天地捆缢，万物化醇。男女构精，万物化生。莫非阴阳之冲炁也。唯内伤於七精，外贼於六炁，於是阴阳之沴，致生灵有夭折之苦。故上帝召日月二官天尊，谓非阴阳至精之炁，不足以回生起死，兴仆植僵，使之终年，而终寿域焉。然灵宝大法者，道之宗也。黄素法者，命之府也。净明法者，性之本也。度人法者，入道之门也。道降而出其序，如此。
　　说法之时，众真群聚。道君宗王上帝，登洞神之室，坐玉局之座，敬授此书。
　　或於妄幻，以伪丧真。还其本元，则真常存，故众真群聚。然有真君存焉，道君宗王上帝是也。洞如水之洞，无所不达。神如火之传，无所不应。登洞神之室，坐则道法之变化为无方。坐玉局之座，则换阳精之纯而有体。敬授此书，则奉而行之，其可忽乎。
　　其文皆广一丈，而此书，有黄素交光，垂芒照耀，映於月宫。遂以此付之，故号月宫太阴元君孝道仙王灵宝净明黄素天尊。而净明灵宝法，以付日宫太阳上帝孝道明王灵宝净明天尊。
　　《易》曰：物相杂，故曰文。阴阳刚柔之炁交错而成文，则天地数周。故其文，皆广长一丈，黄土之色，脾实主之。素，金水之色，肾则主之。受命之初，脾、肾为元炁、冲炁之本。而胞胎孕育，寄於母身。故黄素文交光，则映於月宫。至於禀性受成，宴以父体故。净明宝法，则以日宫太阳焉。
　　二书微妙，深不可晓。可以报君父，可以成大药，可以伏灾魅。见之者消屯，闻之者已疾，佩之者长生。
　　《冷明黄素书》，其理微，其道要，其义深而难知。盖内者，外之符也。一身者，天地之总钦。其天君顺其神，心推之於外，则忠孝可以报君父。探取铅汞，抽添水火，验之於外，烹炼可以成。药以火者，炁之反也。而此导其常魅者，气之邪也。而此复其正屯者，气之郁也。故见通炁则消疾者，炁之淫也，故闻中炁则已。至於能守统炁而不失，则虽与天地相为长久，可也。故曰：佩之者，长生。
　　晓其义者得仙。括阴阳造化之宜，明星辰交合之道。南北之斗四旋，东西之分统制。炁候交感，早晏分离。自非已得 净明宝法者，未易能知也。
　　阴阳造化，以炁而感会也。南北之斗回旋，以无而运行也。东西之分统制，以炁而入也。衍而伸之，亘古今而不穷。总而会之，易岁月於时刻。非穷理尽性，孰能与於此哉。故曰：无候交感，早晏分离。自非已得 净明宝法，末易能知也
　　黄帝素书人道品
　　凡学《黄素书》者，以五炁朝元，三阳聚项，或可飞升入圣，或可脱质升仙。少年向慕千日，可以大成。中年修持千日，亦可俯就。晚年加进千日，尚可以立功。诸弟子得法之后，以日月寸阴之借为性命，久长之计，莫先於此也。
　　人之初生，元气在脐。而五行之气，散於五脏。统以三宫，则丹田、绛宫、泥丸是也。世之人，汩於嗜欲，收拾失宜，是以五炁散荡，而元炁沦亡。升降乖离，而三宫阻绝。驯致耗散，则天折随之矣。学《黄素书》，务使五脏之炁，则朝於元，而金丹成就。三宫之阳，皆聚於顶，而髓海充盈。或飞举升真，神用无方，而入於圣焉。或脱壳尸解，超离尘网，而升於仙焉。少年炁血坚完，安而行之，可以大成。中年熙血减耗，利而行之，亦故可以俯就。晚年血炁既衰，强而行之，故尚可以立功。必待千日之久者，盖数始於一，立於两，成於三。积之三年，则历时而得数备，所以能成功也。学者悟日月之跳，丸知寸阴之过隙者，宜玫力於斯焉。
　　凡学《黄素书》者，要在忠孝。忠孝之人，持心直谅，秉炁温恭，是非不能摇，淫邪不可入，十善具备，五逆咸消，一心之中，外物不汩，自然成就，毕竟有成。则黄素之士，以忠孝为本也。况忠孝之人，内之事亲，外之事君，既无愧悚，可达幽明。姓名已记，丹台功行，皆存紫籍。兼之学道，可谓良金遇锻美玉，向镌鲜有不为令器者也。
　　忠孝之名，因君亲而立也，皆责於持心、直谅、秉熙、温恭。然事公，以直谅为主。事亲，以温恭为主。直谅，则生明，故是非不能摇。温恭，则生馑，故淫邪不可入。由忠孝而推之，於临财，则为康。形之於言，动，则为慎。居之以宽裕，终之以容忍。礼以节之，信以诚之。则十善具备矣。君臣有义，勿逆其经。父子有亲，勿逆其分。夫妇有别，勿逆其和睦之情。长幼有序，勿逆其先后之礼。朋友有信，勿逆其交际之心。则五逆咸消矣。一心湛然，如水澄 净，外物尘垢，何由汩之？则学道，其有不成乎。《度人经》曰：诸天记人功过，毫分无失。十善具备，五逆咸消矣。则恶簿无姓，善簿有名。丹台紫籍之所存记，复何疑也。《礼》曰：玉不琢，不成器。人不学，不知道。《传》曰：若金在镕，唯冶者之所铸。内行修明，而加之以学道，岂不犹良金美玉。银之，以致利用，镌之，以文其美质。干将、瑚琏，岂谓难成矣哉。
　　今弟子有在公入仕者，有在仕为民者，有父母具庆者，有二亲丧亡者，有独养偏亲者，即当回思往昔，曲意追寻。在仕路者，必须省其所以为仕。在民力者，必须知其所以为民。有父母者，知不报之恩而报。有偏亲者，念死者而忧。唯二亲丧亡，情不可堪。回想昔时之有忤，当知今日之涕泪，报之不
　　可，旼之不可。唯能知向道者有成，超脱尘录，名位出凡。以此教人，人无不从。推之天下，无不可也。
　　忠者钦之极，孝者顺之极，体钦顺而不失。故在仕路者，风夜匪懈，以事其上。宽慈惠和，以抚其下。则知所以为仕矣。用天之道，分地之利，谨身节用，以念君亲。则知所以为民矣。身体发肤，受之父母，欲报之德，昊天罔极。孝子所以爱日者，思不报之恩而报故也。无父何怙？无母何恃？出则御恤，入则靡至，既喜而惧继之者，念死者而忧故也。《孝经》曰：立身行道，扬名於后世，以显父母，孝之终也。永感之后，恩既不可报，死既不可旼。若能向道有成，超脱尘录，而离乎数，名位出几，而列於仙，则孝道之终，孰大於是。
　　凡学《黄素》者，要在廉慎。廉慎之人，无所贪欲，有所持守。既无贪欲，乃有持守。有持守，即无污辱。无忿躁，斯无烦恼。无烦恼，斯可修持。既修持，则自然宽裕容忍。以逸，以静，以虚，以安，以长久，以不变，然后有成也。
　　康者，见得而思义，故无贪欲。慎者，言行不妄发，故有持守。贪欲者，诱於外也。持守者，立於内也。与接为构，日以心斗，未有能执神而固也。故曰：既无责欲，乃有持守。恶醉而强酒者，不逃乎况湎。亚心湿而居下者，未免乎沾濡。故有持守，即无污辱。三呼不闻，则必以恶声随之。刻核太至，则必有不肖之心应之。故无污辱，斯无忿躁。利害相摩，生火甚多，众人焚和。故无忿躁，斯无烦恼。恬怆无为者，道德之本也。
　　凡学《黄素书》者，务在调其心性。心性之用，象於鉴水，如彼应接，无嫌妍丑，不得方圆。可住即住，可行即行，自然而已，则深得其妙也。凡学《黄素书》者，既知立行，必学守持。守持之术，当思一身何所从来？复何所从去？於来去之中，识其所以，自然通神，则仙道成矣。
　　凡学《黄素书》者，既知来去，必在勉力。勉力非难，而所保之不变为难。何谓保其不变之为难？衣食逼迫，贪心即随之，一也；尊长约束，世事旋集，二也；妻儿牵连，复忧过计，三也；名利牵绊，不肯自己，四也；疾病相煎，功未圆就，五也；不慎择师，旋服未服，六也；议论差别，又即生疑，不能专一，七也；志意懈怠，始勤终忘，八也；日月差互，不能成功，九也。如此，皆令人中变。凡遇此景，便须勉力向前，不求目前之事，则可以成矣。
　　凡学《黄素书》者，既得不变之道，而所以成就之者，亦有法。何谓成就，知天地，知四时，知日月，知五行，辩水火，交龙虎，明丹砂药物，晓铅汞，会抽添、转河车。然后，炼形之术，朝元之方，魔难之试，证验之悟，无不周矣。
　　凡学《黄素书》者，知成就者天地，而未知天地之妙。何谓天地之妙？父母始生是也。天黑下降，如父之精。感地炁上腾，如母血之化。感化之中，以有此身。天地既长且久，则以运动、以静处有法，知静处运动，则知天地矣。
　　凡学《黄素书》者，知四时，而未知四时之机。何谓四时之机？人寿百岁，自幼至壮，乃幼弱之时。自壮至下寿六十，乃老耄至岁，乃衰败之时。则一人之身，乃天地之时也。故一身之时为难得，而日中之时又可惜。知其机，则少年用功，知一身之时也。寸阴不放，知日中之时也。身中有年，年中用月，月中用日，日中用时，然后合於大道也。
　　凡学《黄素书》者，既知日月，必晓日月之数。《清静经》曰：大道无形，生育天地。大道无名，运行日月。默记二仪，阴阳交合，助行昼夜之功。故混沌初分，玄黄辨位。天地之形，如合盂。六合之中，如一卵。日月之宫，随数上下，如人之魄魄。故学者，以魂制魄，不可不知日月生没焉。
　　凡学《 黄素书》 者，既知五行。而不知五行之宜。相生相克，以为父子，以为夫妇，以为君臣、以为男女。而人之五脏六腑，各以类推，而人之身，五行具焉。
　　凡学《黄素书》者，於五行之中，知水火矣。而水火何以辨之，盖人之心、肾，相去八寸四分，乃水火定位之比也。气液太源相合，乃水火交合之比也。心生液，自肺液降於心。液乃妇，有家也。肾生气，自肾气行於心。气乃男，有室也。或自上而下，或自下而上，二炁相合，故曰真火、真水也。
　　凡学《黄素书》者，於水火之中，识龙虎之交。何谓也？龙者，心也。虎者，肾也。肾炁易耗散，而真虎难得。心液难积聚，而真龙易失。要在知交合之时。采取之法，有自火中出，有自水中生，而颠倒之术在也。
　　凡学《 黄素书》 者，既交合於龙虎，而丹药未易明也。盖丹有内外，内丹者，其药材出於心肾，是人皆有，而必期於圣胎，就而真炁生。炁中有炁，如龙之珠，如牛之黄，本於黄芽生。内丹既成，则呵呼之间，可贮外药，则铅汞之合砂银之精是也。
　　凡学《黄素书》者，既交龙虎，辨药材，而於铅汞必有说焉。砂中有汞，比於阳龙。铅中之银，比於阴虎。铅乃银之母，汞乃砂之子，铅汞相合，缎炼自成。置之鼎器，配之药饵，温养无亏，则金丹可就矣。
　　凡学《黄素书》者，既知铅汞，必有抽添之法。抽，则写之。添，则补之。补写之说，乃造化之本也。是以天地，阴阳升降，而变六炁；日月往复，而变九六。如不达天地之机，则真铅一时飞散矣，当切记之。
　　凡学《黄素书》者，既审抽添之诀，必知河车之运。何谓河车？有大河车，有小河车，有紫河车。盖河车，北方之正炁，运转不已，而包含阴阳始之，匹配奇耦次也。内则聚精神，然后采自然之药，进真炁之火，添汞抽铅，则小河车之事一也。及夫一撞三关，直超内院，起收后前补炼上下，而黄庭大药渐成者，大河车之事也。大小既运，功既圆就，形炁不亏，道既配合，则所谓紫河车。足此三车，皆取意於运用而矣。如此，则炼形，即元内观之术，皆在我也。
　　凡学《 黄素书》 者，既闻规戒，务在守持。年光易如流，丸炁形消，如焚火流丸。既落焚火，必灭。各宜早下工夫，则便六亲和合，一人升陆，九族蒙恩。凡自炁脉之原，必得亨通之路。仙书在迩，各宜勉之。
　　高上月宫太阴元君孝道仙王灵宝净明黄素书卷之一
　　紫微右典者少微都录灵宝净明院司察右演教使傅飞卿解
　　心肾相配，而夫妇成，以其有常也。津液相交，而铅汞生，以无穷也。其交结有终始、早晏、奇耦、盈虚，原之以至理，考之以至数，而一身之中，无不备焉。
　　是以阴阳相遘分上下，而升降有时。心肾感通运精炁，而流通有数。时数之定，出乎自然，故载於真经。同而不异，推以达其机，穷以通其妙，不出乎一身之中。故肾属水，於时为冬，其数一。心属火，於时为夏，其数二。肝属木，於时为春，其数三。肺属金，於时为秋，其数四。脾属土其数五。而每季旺於四，藏盛有时数也。肾，北方子之位也。子时，阳生之初，一阳数也，故肾属水。心，南方午之位也。午时，阴生之初，二阴数也，故心属火。
　　由自推测，则五藏配乎天地之阴阳也。人受天地之正炁以生，一若调，则寿与天地等矣。始生之初，木受形於水，故太一者，水之尊号。先天，元炁之母。后天，五藏之元。以其胎胞而验之，於草木之未就，发而视之，皆水也。故人之生，就水以成形。及其成形，莫不备精神之炁。故次而生心，次而生脾，次而生肝，次而生肺。爰以水有所主，火有所藏，木有所生，金有所煞，莫不因土，而脾於是在中。水素也，脾黄也，黄素之道此矣。
　　形真肺 
　　形真肝 
　　形真肾 
　　形真心 
　　五藏各有神，神各有形，形各有炁。炁者，神之本也。形者，炁之体。而脾之形，寓於四者之中，此人所以未达其理也。欲理五藏，先在知其神，知其神者长生。使之亦有道，想之亦有法。今着于后：
　　自斗建亥，至丑之中，天度至此。肾炁之浴乃行於右目。以意想符，则神可见，衣黑衣，冠玄冠，执剑，可使守丹炉而具水。其法以手自左足心袒循而上，闭炁一口取之。
　　自斗建丑，至卯之中，天度至此。肝炁乃行於耳。以意想符，则杯可见，衣青衣，冠青冠，执斧。可使守丹炉而具炭。其法，以两手按耳，闭炁三口，取之。
　　自斗建卯？至巳之中，天度至此。肾炁之王，乃行於左目。以意想符，其神可见，衣紫衣，冠朱冠，执锐。可使守丹炉而益火。其法，以两手捉按，次攀右足，闭炁二口，取之。
　　自斗建巳，至未之中，天度至此。心炁乃行於中宫。以意想符，其神可见，衣赤衣，冠朱冠，执锐。可使守丹炉而具火。其法张口，取炁二口吞之。
　　自斗建未，至酉之中，太阴湿土之位。故脾炁乃行於丹田。以意想符，其神可见，衣黄衣，冠黄冠，执如意。可使守统四神。其法，按腹，取炁五口，吞之。则以水、火、木、金，皆资乎土也，取炁五口，土之数也。
　　自斗建酉，至亥之中，天度至此。肺炁乃行於鼻。以意想符，其神可见，衣白衣，冠素冠，执刀。可使鼓鞴。其法，以两手按鼻梁，左右取炁，各二口，吞之。
　　一体之盈虚消息，皆合於天地，应於物类。观乎春夏秋冬，生长收藏，则四时、五藏之炁脉，皆可知矣。
　　春气温和，万物发生，未有枝叶，则其炁脉舒长。夏气暑热，万物长盛，垂枝布叶，则其黑脉盛大。秋气清凉，万物收敛，叶皆凋落，则其黑脉轻浮。冬气寒凝，万物伏藏，各归其根，则其炁脉沉重。邪炁盛，则实，故为病在外。精炁夺，则虚，故为病在内。是以善养生者，呼以捐其邪，吸以固其精，精气之运，不出乎四时之要。今有实诀在乎后。
　　以两手上交左右，弩力各三徧。以两手下交左右，努力各七徧。以两手屈耀，左右手各七徧。以两手叉腰，左右努力七徧。以两手抱颈，以两肩左右努力，各七徧。右件法，无时行之，则气和。气和，则神和。黄素之道何也？黄者，土也。素者，水也。以土和水，甄陶而冶，大器可成。人之初生，本有脾、肾荣卫之，道路由之。今有宝图，置之於后，可熟识之。
　　左右太冲，气荣血卫，皆以二阴之炁，交生於左右肾。先缠脾交之而入肝，入肝而之心，心而之肺。由肺下降，入於二大母指。由二大母指，回达於鼻。鼻引清炁，入於二目。目回真炁，达於两耳。耳，水之门也。两耳回听，入於大海。大海，口也，脾之吐纳在焉。
　　凡天地之正炁，本乎阴阳。阴阳之正体，分为五行。五行之妙用，散为万物。一人之身，同乎天地。故黄素
　　之道，得乎气之交变。何谓交变？吐纳是也。吐纳之法，有当纳而吐，当吐而纳，补泻之义也。如肾克於心，宜吐。而纳者，郁其火炁也。火郁而生烟，烟焚而焰起，是也。
　　太上曰：在地成形，在天为炁。形炁之妙，谓之标本。黄素之本在脾、肾，标在口、耳。
　　高上月官太阴元君孝道仙王灵宝净明黄素书卷之一竟
　　高上月宫太阴元君孝道仙王灵宝净明黄素书卷之二
　　人之一身有神，神有炁，炁有门，门有关键。启闭有时，知时而启，则不泥而着。知时而闭，则能达而行。故顺之，使上达。如彼炎火，宿之而明，如彼积水，失之而流。关通天，天通穴，穴通沟，沟通连，连通楼。楼膻，使耳欲聪，使目欲明，使炁欲通，使液欲行，是谓明明。
　　太上曰：炁生涌泉关，泝流朝天宫。天宫有至门，关锁不可开。有欲启其键，可以朝丹阶。莫认天宫是汝家，汝家本住凌烟霞。风飘飘兮，衣锦衣，左右导从如云飞。出天门，入天门，天门孰是真仙路，黄素真经有觉悟。呜天鼓，奏天歌，天鼓、天歌有至和。歌鼓筵中得真酒，真酒如泉流玉波。如此，皆深其义而见其机也。神机之运，补中。补中之法，咽炁。咽炁之法，吞津。吞津之理，漱炼。如酥之白，如蜜之甘，如乳之香。凡咽炁者，可以止饥。而食三一之法，存三元，而归於一。会上无脑中，中元脾，下元丹田，理其中，而养其下，推之使上。
　　耳目之用，贵其聪明。善听者不聪，善视者不明。听於无声，视於无形，无声无形，莫甚於鬼神而能察者。神光所鉴，神谷所受。鉴之，不能逃其形；受之，不能默其言者，是也。
　　黄素之说，妙而难。总中炁以养之，故以土贮水，不能次。以水养精，精全神旺，达於耳目，耳目之用在矣。
　　怡神聚精，洗耳拭目。蒸云云出岫，云出山夹中。灵关开阖，百山在焉。地气相感，众木生焉。净故明，明故能烛。坐而不倚，思而不邪。神聚而怡，精全无亏。山出云，云无心而有所之。或作膏雨，雨罢而归。面欲常泽，发欲常理，手足欲常摩洗。无久坐，无久起，无久寝睡。
　　常学《黄素书》说，使心自知之。学吞《黄素》 文，使炁全而满。
　　学佩《黄素》文，可以朝於天。黄素在人身，人不自知见。不知《黄素》义，未可通於神仙，入於幽方矣。
　　黄素真人
　　凡欲学仙，必知真文。真文者，天地梵炁也。元始得之，以先天地；道君得之，以行道法；老君得之，以度人。世人之身，不得《黄素》真文不生。皆天宝、灵宝、神宝之祖炁也。祖炁结而成字，合而成人。司命下，而披黄素。黄素具，而后生。则黄素本内也，非外也。失之者，不可以生。不知者，亦不可以修行。
　　　 　 　 　 　 
　　　 　 　 　 　 
　　　 　 　 　 　 
　　　 　 　 　 　 
　　　 　 　 　 　 
　　　 　 　 　 　 
　　　 　 　 　 　 
　　　 　 　 　 　 
　　　 　 　 　 　 
　　　 　 　 　 　 
　　　 　 　 　 　 
　　　 　 　 　 　 
　　　 　 　 　 　 
　　　 　 
　　右真文八十一字者，脾、肾中炁也；天地五行，土、水中炁也；得之故能生。如学道之士，能逐日烧香，观之真文，则知脾、肾吐纳之炁形也。自一至八十一，吐之，则见其出；咽之，则见其入。各长三寸，阔三寸也。
　　黄素合炁
　　右合炁，共二丈四尺三寸，皆五色光。如闭炁止息，即存此炁。存丹田，入于脾，弥罗不散。而视之，虽备五色，而莫不出於黄素也。
　　高上月官太阴元君孝道仙王灵宝净明黄素书卷之二竟
　　高上月宫太阴元君孝道仙王灵宝净明黄素书卷之三
　　黄生素，素生青，青生赤，赤生黄。素与黑同用，故素者又属肺，此一定之主气也。及夫二炁交而成夫妇，则黄炁合中，素炁成女，而赤炁成男，男女之别，在是也。且一人之身，先有肾，肾独阴也，所以有易，心以赤配，非黄不足也。其想见一黄婆，引一赤衣男子，与素衣女子合，女因媒嫁，所以谓之黄素。赤炁有求，非素先媒，终不能合，黄炁交合之义也。今以一身上下五藏之炁，通而为一，而黄素毕。
　　黄素交炁
　　右，黄素始相媒也，故脾炁、肾黑而赤炁生其中矣。
　　赤遇素合之炁
　　右，黄赤之合，即心肾因脾，内相结也。於此，通乎肝肺，而青白之炁理矣，是谓中理五炁。炁之混合，达乎五天。五天之宫，元炁之祖。元炁之祖，万神之宗。万神之宗，仙都之宫。合至妙而生真矣。
　　五炁中理之文
　　五炁中理，然后变化。化生六腑，六腑之元，生於真文。
　　六腑之元炁祖
　　五阳、六阴，阴阳之总炁。一人之身，而五脏六府之真炁行于顶门。顶中起祥云，则阴阳之庆会也。
　　阴阳庆会元炁之祖
　　阴阳之庆，交而下际，生而成云。上下相合，起于两足，则两足发乎阴阳，左右交变，弥罗於一身。
　　右，一身之中常存，其上下相接，则神与炁合熟，自然可以飞声。天耳闻，明天目，耳目既净，明烛玄微，则天地交泰，可入玄玄，达于虚空，朝于真圣，列名朝元。
　　朝元括要之炁
　　高上月宫太阴元君孝道仙王灵宝净明黄素书卷之三竟
　　高上月宫太阴元君孝道仙王灵宝浄明黄素书卷之四
　　黄素之运，莫先耳目。耳目之证，发於黄中，本於素炁，即脾肾之正体。脾肾既正，而观听审焉。素者养於下，黄者运於上，上下交际，真丹孕焉。
　　黄素篇第一
　　落落二明开后彰，青山石下长隐藏。中有玉童号瑶光，左缚右煞相披扬。
　　但须识取生扶桑，与夫清海生勾芒。二炁交姤代复照，黄素之书可得要。
　　黄素篇第二
　　日本无形月与规，月本无明日照之。两炁相合不可舍，自有道路相交辉。
　　休言亭亭照中景，且说洞视知几微。山藏美玉石生辉，精神旺处皆无迷。
　　黄素篇第三
　　一月周天何太速，一岁周天何太迟。速迟认取黄素书，黄白道中见甚微。
　　自然可以知迎随，不犯纲缠得良时。嘘吸自想心存思，此法未可速致之。
　　黄素篇第四
　　欲识黄素道中机，黄素书中藏细微。子午相合得其时，自有真炁如烟飞。
　　十二楼前路最危，昆仑山顶与天齐。借问行行路已知，黄素之中有深机。
　　黄素篇第五
　　漏下百刻坐巍巍，腹内聊将黄素披。中有日光红赫辉，月影相对如夫妻。
　　面南背北事可知，日月之炁两无亏。或上或下中分之，运动莫令数相违。
　　黄素篇第六
　　欲知宝鼎藏何物，黄素真经具魂魄。中有宝符灵若神，可以佩往昆仑北。
　　昆仑之北有仙梯，飞上玉晨人不知。飞上任教人不知，愚人知了漏天机。
　　黄素篇第七
　　日月中有乌兔儿，取向金鼎慢烹之。早晚下火元停迟，时将法水一浇之。
　　香熟美味充吾饥，此事不可愚人知。乌是雄兮兔是雌，度数之中作夫妻。
　　黄素篇第八
　　愚人只说见鬼神，不是奸人是妇人。不知此辈是精神，精神运动心相迎。
　　自然交感同君臣，虽有恶魅难隐形。暗合黄素洞视诀，此是金丹日月明。
　　黄素篇第九
　　欲知童子心性明，一念中间见鬼神。童子真精与精神，两者旺相能欲灵。
　　欲学儿童须养精，莫将容易散而倾。黄素之诀可返真，不学而能飞玉晨。
　　黄素篇第十
　　丹中有丹铅有铅，丹铅本是日月根。日月两轮相对行，时时交偶向中田。
　　熟念真经识自然，一嘘一吸生灵烟。同学高人何以仙，要在识於日月踱。
　　黄素篇第十一
　　两目按时日月明，日月生光无停云。闭炁鼻咽耳中呜，两耳然后能通闻。
　　静不乱而动可听，无非尽与天地言。孰能元纲交会锋，自然魂魄不西东。
　　黄素篇第十二
　　好将心去肾中推，心肾相关有密机。开明耳目人不知，能使鬼神判阴司。
　　忠孝八事更无亏，此事必可立致之。玄中真趣太上眉，此事存神高两眉。
　　黄素十二符
　　右十二符，行持前说，乃拔宅之阶级，而超腾之要术，黄素之枢纽也。
　　高上月官太阴元君孝道仙王灵宝净明黄素书卷之四竟
　　高上月宫太阴元君孝道仙王灵宝净明黄素书卷之五
　　《黄素》曰：落落二明开后彰，青山石下长隐藏者，两目不妄视也。中有玉童号瑶光者，目中瞳人也。左缚右煞相披扬者，运其睛也，左右各七也。清海扶桑者，两肾气运而上行也。二炁交代相照者，子千时移易也。
　　日本无形月与规者，左目升於右肾也。月本无明日照之者，右目升於左肾也。自有道路相交辉者，言二炁升降，禁制呼吸之络脉也，休言者，须言之也。亭亭照中景，想也。且说洞视者，想之成也。
　　迟速，炁之行也。阳升於午，而降於子。阴升於子，而降於午。阳舒阴疾，子午之数以定之。黄白道，即左右之路。阴阳之炁，行於中而不迎，随之，则嘘吸不应也。黄白道者，子午运之，其白道短，黄道长，行之有先后。自然炁，於喉中飞入顶中，即昆仑山顶也。
　　漏下百刻坐巍巍者，子午是百漏之刻，中分足也，一阳於此生於子也。腹内聊将黄素披者，取肾炁自脾中出，行黄道朝於心，两炁打合也。日中有月，月中有日，阴阳交道也。面南背北，行持之理。两相交接，无所疑惑。中分者，午时也。运动，言其出纳多少之数也。
　　欲知宝鼎藏何物，《黄素之书》具魂魄者，阴阳之本也。中有宝符者，左右目之真形，肾之正炁。可以佩往昆仑者，肾炁上交於脾，脾肾之鼎也。交合朝心，而升於左右目，入自顶门。昆仑之北有天梯，舌也。舌拄上腭，而津液通也。
　　日月之中有乌兔者，阳三阴四也，阳奇阴耦也。取向金鼎慢烹之者，炁之数，咽漱入脾中丹田之宫。早晚下火，以水浇之者，津炁也。度数之中，可见其法。不知此辈足精神，则少思寡欲也。精神运动心相迎者，心想，故目见耳闻也。自然交感如君臣，如臣朝君，君必应之。以人朝神，神复如是。虽有恶魅难隐形者，其人精神旺，邪不干正。邪为正炁所摄，故住，暗合黄素洞视诀。此是金丹日月明者，其人内丹将就也。暗合未尝有法，平生不失其性，非师授也。
　　童子者，不泄也。不泄，故精旺也。不思者，不思，故神聚也。精神成者，养之也。养之之法者，胎息炁也。胎息者，出纳也，以左手捧头，右手捧足也。莫将容易散而倾者，亦不淫也。人有上、中、下田也，散倾者，中田不固，而引水断之也。
　　丹中有丹，铅中有铅者，心肾之液也。以一取肾，以二取心，心肾奇耦，相交合也。两耳本是两肾之门也。两目是一心之门也。以水合火，水中有丹也。水中有丹，则鼻息出纳之炁。鼻金也，肺属金，故鼻之出纳，以此名金丹也。
　　孰能元纲交会锋者，北斗之正真炁。自然魂魄不西东者，守南北之正位，以运日月也。
　　好将心去肾中推者，心肾之炁相通也。心肾者，精全神旺，两相媾也。心肾交姤不错，则日月自然明也。开明耳目，则心肾之炁通也。忠者，不妄也。孝者，不丧也。如推而行之，则事君，事父也。守而用之，则心君，肾父是也。
　　右此十一篇之正论，当思其义，自然心志明朗，意解神释，仙道成矣。
　　行持适神论梵正文
　　中黄生正色，定位本无偏。四炁各会合，保我升玄玄。
　　素辉保丹室，关藏无妄发。灵灵真影存，道此长生诀。
　　心元中君王，能放赫灵光。下交黄素合，得遇正中央。
　　青白二炁本，和平安黄素。愿今行宝法，以入升仙路。
　　右此四篇灵章，即五藏真神之正处。行黄素者，当先以此文雕镂，或写於睡处，则自然见五神之炁，声歌如是。
　　高上月宫太阴元君孝道仙王灵宝净明黄素书卷之五竟
　　高上月宫太阴元君孝道仙王灵宝净明黄素书卷之六
　　学黄素者，调适节宣之理，要在和平。不使淫邪情欲，思想必正，动止不欺。盖其魂未尝不清，魄未尝不浊，清浊相揉，则魂魄交战。魂不受正，魄不受制。淫欲妄念，耗其内。饮食好色，伤其外。精神血气在体，而微哭泣，此人不可不知也。
　　或曰仙道难，而未必真有。地狱之说，亦空言。且逐生前，宁论既往。此真愚夫也。君不见，一草木之无知，一虫豸之至微，桂得葱而成水，鼠得巴豆能肥，未有不滋养而能变。今人修炼服食，以成於仙，固其理也。又有董君，以四句咒偈：使姜不辛，而盐不咸。亦以咒而感於物也。又有泽生者，能嘘炁以止水，使水逆流；嘘火，使火不然。而炁黑亦能禁物也。今人朝念真经，暮行咒炁，服食有方，而冀於长生，乌有不可。今有节食之法，具之於后。
　　早起梳头法
　　凡梳头，必须面东，以存青炁。先用左手握发，右手执梳，存想如在青云之中有玄丝。念咒：
　　太华散灵，发成青云。我今梳发，以保长生。
　　右梳头，不可离睡处，一处便梳之。东方生炁所在，木主敷荣。人之有毛发，如草木之有枝叶，故其法面东，而存青云。
　　着衣法
　　着衣须向建方。咒曰：
　　天赐金缕衣，金衣合时宜。温暖有节制，服之有病离。
　　右着衣法，存如五色云覆身。月建乃杓星所指之方。初起着衣，必随月建之所在。存五色云，盖取五行之炁周褊四体。
　　召身形法
　　凡睡起梳头着衣了，且静坐一时间，思身中万神归集，乃出外就盥漱。咒曰：
　　三魂七魄归正宫，六五藏府神居中。
　　各相守卫不克恼，一切妖魅不得从。
　　右召神讫，出户盥漱。人之睡寐，则精神魂魄飞扬四散，故觉召而归之。
　　盥漱洗面法
　　四时取井花水洗面，存日月交光之气，五色满中，乃洗面。咒曰：
　　琼浆变容质，却老成少年。吉祥常骈集，使我胜童颜。
　　阴阳五行，万物得之者生，失之者死。故存思日月交光之炁。五色满中者，谓其不可须臾离故也。
　　次服药法
　　凡服药，各随本方。然有先食而后药者，亦有先入静祈神者，皆从其常，在简易不烦，无使炁血劳弊。服药咒曰：
　　蓬莱仙药定长生，日月医王佐我行。
　　服之可以千百年，一切邪炁皆脱退，脱退之时如尘烟。
　　物皆有情，可以养人。然精聚，则神随之，故存日月医王。精神相符，则正炁旺，邪炁消，故如烟尘之脱退矣。
　　次入靖
　　凡入靖，或念经，服炁，礼神，各依其常。而人之魂神，交於阴炁，或至惊惧，故先以咒安之。乃咒曰：
　　五藏香官直日君，同吾此去去朝真。
　　道我精神识至明，愿无畏惧相飞惊。
　　诵经，服炁，礼神，皆以己之神，朝彼之神，以阳交阴，故当先安其神，而后朝礼。
　　饮食法
　　凡饮食五味，当有调理，不使失时，自然安乐。若夫修养断谷，亦当断谷，未得大药金丹，未可轻为也。饮食须在未申时前，过此，虽多无益也。咒曰：
　　天厨神圣，遗我苏陀。天厨神圣，遗我苏陀。
　　饮食后调炁法
　　饮食了，即连汗以手揩面，面自光泽。然后以手摩腹，循廊缓行，五七里乃止。咒曰：
　　天中正真集吾身，百邪不得近相侵。
　　吾行行处鬼神惊，却除妖魅无灾述。
　　登厕法
　　登厕，即有秽炁，恐伤神炁，必以手振衣。念咒毕，又念咒曰：
　　我以五藏，五谷养精。泄其腐余，恐伤于神。其知事毕。
　　右登厕，不得於日月星宿之下，及面东北。臭腐与神祇相反，故当念咒，去秽而存神。
　　卧法
　　凡欲外，须东首或南，存二斗交合覆身。咒曰：
　　天罡神五覆吾身，梦魂之中魄神宁。
　　东与南，阳炁所在。学道者，炼阴归阳，故卧当若孔子之东首，广成子之南首。又存南北二斗，以取阴阳之正真，而藏其身焉。
　　高上月宫太阴元君孝道仙王灵宝净明黄素书卷之六竟
　　高上月宫太阴元君孝道仙王灵宝净明黄素书卷之七
　　脾为中主，主五藏之正炁。肺为将军，主五炁之呼吸。一息不至则病，一炁不生则死。故肺上覆，脾下承，是为黄素之本经。每於子午之时，想一小儿，持黄旛在脾中、肺中。有白炁，如风吹旛。闭息静思，则百念息矣。
　　五藏皆养精炁，五藏之正，心为君宰，而此言脾肺。心之与肾，夫妇也。脾之与肺，则子母也。自子母相养，而后有父子故，於是生肝，肝生心。心，君也，则此即君臣之道，先后存焉。天高地下，三阴三阳行於中，一人之身，阴阳之炁通焉。和则安，不和则为病。故寒热两胜者，疟疟偏阳，而阴侵之。为疠疠偏阳，而阴承之。为瘟，食炁不行，则为疽。血炁不行，则。为熊之状，皆所以贼害性命。知疾病之能害，不知修养而能长生。见其千里之外，不察於目睫。今夫盖一目，则不可以视。捏一耳，则不可以听。闭息，则内气不出。喷嚏，则外气不入。审其如是，则安知其不可以存思呼召，而致和平也。知存思呼召，而后知净明之正体。何谓正体？一切皆非正也。目之於色，耳之於声，鼻之於香，口之於味，衣服、钱帛之欲，淫污、奸滥之惑，亦以想起而想之。正则其所得者亦易，是仙道易於目色、耳声、鼻香、口味之事也。得此道，则是吾净明之道易於此等，得者胜矣。何谓得者胜？人莫不欲寿，而此可使长生；莫不欲神圣，而此可致神仙。即此，则长生之与神仙之道，不离於想以正真也。
　　夫道，无思无为也。无思也，而未尝不思。思之者，正性也。无为也，而未尝不为。为之者，正理也。如必曰无思也，是犬豕而已。必曰无为也，是木石而已。认犬豕木石以为道，曰：我无思也，我无为也。非也。今有人於此，块然遗形，处於巨室，火自上起，亦必走也；水自下溢，亦必走也。如其不走，则是正念是非正念。如能正念，必曰：水火将至，害我身命，固当走也。如谓道以无思无为，而兼又於存想呼召为矛盾，自非也。则心有所感，神有所凝，气有所交，诚有所达。何谓感？感声而应。何谓凝？凝一而静。何谓交？静故能交。何谓达？交故能达。凡默朝上奏通章法，用此，则魂魄不荡，奏对不失也。如於此时，令童子在侧，击磬或步虚，随声飞身，及其还也，亦寻声归，最上法也。此诀法多不同，而於诀法之外，不可不知也。
　　今人修真识神，皆止於炼阴神，如元纲飞步是也。而元纲之中，又有阳神之法。直於形躯，存而步之利，有炼阴十年之后，未易也。如日月洁轮膏本之法，乃阳法也，想贵熟不熟，则着他物。人之修真，能升腾者少，而蜕骨者多。方蜕骨之时，要有熟识，熟识纲步、宫殿朝谒、陛对之法。昧此，则罗剎百鬼，於中界伪设阱陷。唯识其目方者是；目圆者，即恶鬼也。吾心知，则鬼神亦怖死矣。
　　闻见鬼神，要在审察。清灵之鬼，伪作真仙，指迷为正，说是为非，最误后学。唯想识正直，则可以辩。鬓发青绀，面红眼方，真神人高真也。一有缺之，未为是也。当此时，有正念，则邪魔退伏矣。
　　高上月宫太阴元君孝道仙王灵宝净明黄素书卷之七竟
　　高上月宫太阴元君孝道仙王灵宝净明黄素书卷之八
　　黄素内经上
　　神宫巍巍昆仑上，昆仑山下双连湾。清浊之炁分玄黄，玄黄之炁定圆方。
　　二炁交感生阴阳，阴阳魂魄照中堂。采之有术在心王，想之既熟为膏粱。
　　不必五谷藏府安，食之既久可安康。龙车凤辈入圆光，一一图诀宫中安。
　　阳帝阴童稽首尊，七七之炁精神通。复上车轮还本宫，自然道备飞虚空。
　　黄素内经中
　　夫妇之妙有元功，一吸一嘘生炁浓。合口细咽如云风，甘如酥乳罗心胸。
　　自然饱满精神雄，兼以大药相扶养。养就炁血两脸红，不食五谷吞云风。
　　五谷本是养炁血，七日不食人道穷。先生绝之必有道，以之顿渐相磨珑。
　　松栢胡麻炁味融，山木余粮能守中。必日食炁炁虚空，大丹可以成元功。
　　黄素内经下
　　人道大丹非可致，欲成大丹以功智。五藏不在无滓秽，要在神完精炁秘。
　　精全神旺保百世，自然心与神明契。一切学者会以意，非在绝食而吞炁。
　　绝食吞炁早成仙，成仙慎欲有大缘。不然自是能长命，长命之药堪延年。
　　山木细涤以水煎，蜂密百炼以为丸。如得之要助炁全，绝食可以形超然。
　　黄素外经上
　　园桂导达五味师，可理五炁生英资。御除秽沫除蛟璃，却老延年最为奇。
　　出水入火甚稀奇，细嚼咽津兼入驰。五云相合更相宜，饮啄自绝且不饥。
　　长得饱满无倾危，更能栢叶传使之。全胜取津向华池，添得元精归四肢。
　　黄素外经中
　　心神妄念曷止之，道书灵药固相宜。细嚼胡麻细咽之，可以熏润除三尸。
　　心不生妄尸不归，自然魂魄无东西。久则念绝浑忘之，或以茯菟消作糜。
　　或以麦芙咀其脂，可使神永咽华池。不令贪涎生祸基，服饵之卫须寻披。
　　大丹之力须扶持。
　　黄素外经下
　　不学断谷不飞升，断谷之中炁最灵。且无粳稻邪魔腥，自有正味归中庭。
　　十年之中天厨灵，早暮络绎送馐珍。况复省欲可固精，不慕三厌与五辛。
　　太上之药着前经，更有祭法须荤腥。用以辟除九等神，九等之神如虫形。
　　以荤和药消其形，茯苓胡麻二物精。和作淡面向清晨，每以一剂向一旬。
　　一剂九等皆消冰。
　　黄素曰：断谷不能长生，而可以通神得仙。得仙须欲有功，有功须欲有年，是以饵药期长生，断谷冀升仙。功能在双积，行艺须两全。忠孝藏心知，服炼以全行。修持无懈怠，一跃归青天。升法实有法，不在身飞腾。飞腾捧丹诏，方名为大仙。如只善升举，此名空行仙。乘娇与乘假，此察吾之功。
　　黄素曰：正真之道，本由心想。诸色邪见，亦自心生。只如绝食，累年不饥。七日不食，得疾便死。人可以累年不饥，亦可以七日致死。生死虽异，其法本同。不饥不想，出自正真。神符咒水，亦由念虑。精神配合，自然充盈。致死之思，出乎邪见。五味馨香，贪涎流溢。精神荡散，使之饥渴。
　　盖人之动止，有妄有真，不可不慎。譬之以手作拳，手发劳想，自然有汁。以汗本自手出，则未握时，本无有汗。以汗非手，则汗从何来？则汗出於心，邪出乎手，心手相应，自然汗出。又馨香之味，见之则咽。污秽之饮，闻之则吐。咽吐本自馨香、秽污生，则馨香、秽污，二者未尝，自以为不相入，以为自吐咽中生。则馨香不吐，污秽不咽，则馨香、污秽，亦出於心想。既知想之出心，必戒心之妄想，所谓想者，如是。
　　高上月宫太阴元君孝道仙王灵宝净明黄素书卷之八竟
　　高上月宫太阴元君孝道仙王灵宝净明黄素书卷之九
　　黄素曰：天宫在身，即非身也；地狱在身，即非身也。天宫在外，即不在外；地狱在外，即不在外。既不在身，复不在外，即在何处？万缘生想，想实由心，因心所起，即境在外。只如密室，本无他物。室外之花，室中不见。细想前花，花境在目。则天宫、地狱，妄想而入明矣。
　　黄素曰：男女之欲，生於阴阳。阴阳之中，遂生牝牡。美夫丑妇，次不相好；妇美夫丑亦复如是。美丑之异，牝牡一也。或以相好，或不相好，则牝牡之欲，犹美丑也。美丑之见，不缘牝牡。昔有盲人，交于丑妇，美如美妇。则美丑之见，犹牝牡也。则所谓牝牡非关。美好心生於欲，欲生於淫，淫液交通，本乎妄想。制於妄想，朱有不真，是为净明。
　　黄素曰：液生心，心生液，心液之想，所自起也。涕泪之液，骨肉之亲。其亲之死，未见先悲。其疏之死，掩鼻而过。涕泪本一，而亲疏在心故。心想生液，液变涕泪。
　　黄素曰：能定能应。定者，一也。应者，想也。一於所想，是为正真。心中之炁，本乎无形。顶中之骨，有形故坚。想身之炁，破此坚骨。骨实黑虚，骨缘炁达。炁本无形，想而能通。如以想妄，骨何能开。以手捏顶，顶固已开。以手捉炁，炁未尝有。想之所触，遂有骨之开合。炁之攻击，则一身之坚，一炁之全，曷为而不可以。道引生炁，炁生津液，津液生精神，而致长生久视也。
　　黄素曰：天堂在顶，实不在顶。顶中有宫，名曰天堂。重楼在肺，本不在肺。玄都在肾，本不在肾。黄庭在脾，本不在脾。赤悬在心，本不在心。青都在肝，本不在肝。既本不在，果在何处？五思之中，实出想。藏天在天，天中有天。潜地在地，地中有地。天地正形，复何形体？则天地正形，亦想所生。想之所生，本自完实。则心之正念，果有天地。
　　黄素曰：一切群品从未生，天北有种种恩爱、贪欲，故有天堂、地狱。卵生，胎生，湿生，化生，皆因淫起。当知缠缚，爱为根原。犹有诸妄，助发安爱，是故生死缠缚。欲因爱生，命因欲着。由於欲想，起诸逆顺境。背爱心，而生憎恚。造种种恶，是有地狱。知欲厌生，舍乐去恶，想之以善，是以净明。正印於清明界，便得成道。诸法子由本贪欲，发挥妄见，即生烦恼，由彼烦恼，故堕死生，而现天地之狱。是故有酆都罗剎啖食身体，皆缘妄合，积彼衅业。但能悟入净明，正印入极之缘，先当发愿，成於八极，得於净明，是为正真，入大道路。
　　黄素曰：精忠是今明义。以杀身至孝，是净明仁。以成名廉洁，是净明；以不贪利名，法忍是净明；以不妄怒嗔，克慎是净明；以行而恭谨，克宽是净明；以大而廓明，克裕是净明；乐於分故，克容是净明。藏於疾故，则净明之中，其想正矣。想之以正，未有不仙。故甲胃者，有不可犯之色；哭泣者，有不可闻之声；祭祀而见鬼神者，亦由是也。
　　黄素曰：以想为妄，孰为无想？无想为正，孰是有想？如以有妄，子安知。无则是无，非有。如以无妄，子安知。有则是有，知无无。无既无，则是净明之法。鉴有镜，水即彼镜，水可见净明。
　　黄素曰：鉴水在前，本只照我，非我正形，是以有安鉴。水既设有吾真形眉目耳鼻，何以知真？汝不见形，安知是汝？如以手捏面，鉴中之影、水中之影，亦手捏面。他人不捏，不见有手。则手本在我，不在他人。手在於我，即知此面本实我面，由手面知八极。在我非八极，在他如在於他，即非净明。
　　黄素曰：净明之祖，出於正性。性中有用，本在真想。想中有妄，故失其净明。譬如鉴水，尘垢污漫，不能照物，以物汩性，想之不真，亦失其争明也。
　　高上月宫太阴元君孝道仙王灵宝净明黄素书卷之九竟
　　高上月宫太阴元君孝道仙王灵宝净明黄素书卷之十
　　黄素曰：父母，天地气也。君上，日月也。未有先天地、日月，而可以行於世者也。故孝道之本，散而为忠孝。忠孝之节，成於大道，超於仙域，故其宜也。人之一身，如有天地。天地父母，如有元气。日月君主，如有心肾耳目。未闻无此而可长生也，要在坚持忠孝。生为八极，八极既备，如有楝梁，孰得而倾之也。
　　黄素曰：信，气也。夫人一气流通，如天四时，呼吸息数，乖则为病。寒暑阴雨而变，则为灾。人之无信，灾病生焉。则八极之外，又有信也。阳气萌於黄钟之官，信生於其中。
　　黄素曰：黄素之景，有内有外。内景清明，外景莹彻，如琉璃珠，亦能照耀。又如冰之莹洁，即冰消释。
　　黄素曰：知摩明者，如投名字於琉璃瓶中，内外可见。
　　黄素曰：学道欲广博，广博欲精详。既能精详，必知条理。知其条理，务在要约。既得其要，道甚易知。
　　黄素曰：天下同归一，致百虑。道本致一，无他致。跋如彼东西南北之道，会于中央。江河沼址，皆归於海。
　　黄素曰：正性为性，非性为习。一者淫习。二者贪习。三者慢习。四者嗔习。五者诈习。六者诳习。七者怨习。八者见习。九者枉习。十者讼习。十习交磨，则净明之道。所想不正，即失其真。失其所真，正性汩没，则净明之理随失，生诸妄见也。
　　黄素曰：道本虚空，会於实。何谓虚？以无所依据者为虚。有所依据者为实。天之实在高。地之实在广。鬼神之实在灵。黄素之实在净明，即净明之为实。则名真实外，此者皆虚幻也。何谓虚幻？女以智数为实。净明之道，非智数可以依据也。以言语为实。净明之道，非言语可以依据也。一以巧伪为实。净明之道，非巧伪可以为依据也。所以依据，以所行於正真者为实。
　　黄素曰：何谓守？守於一。一者不变，唯不变，故其变无穷；一变而七，七变为九，九复变也。
　　黄素曰：道本不远，在眉睫。道在内，在胸臆。
　　黄素曰：道贵要，要在简，简在详，详在条理。故黄素者，净明之纲纪也。如举其衣领而求其衿衬顺可知也。
　　黄素曰：灵书三篇，其法有统。上帝之统要，有一言而可以当灵书之三篇者焉。持之不已，则功用等焉。可以息虑而摄召，凝神而养真者，要而详也。咒曰：唵苏啰那苏噜苏噜莎缚诃。至学之士，如以轮珠，名曰戒珠，终始而谓，则百神护而五气宁，内绝邪想，外迎正真，是名总玄。
　　黄素曰：净明之卫，有戒曰：输珠轮珠，无故不释手。守其正念，而归於正想。未视宝印，先见输珠。轮珠无穷，是净明法，故可以当吾鉴水。鉴水为坐，而输珠行止随之。
　　黄素曰：以鉴照形，形中有神。以神合水，水中有真。以久而用之，可以见灵神，而辟妖精。
　　黄素曰：元纲飞神，必识天之道路也。阳神识路，所以朝元而不误。
　　黄素曰：元刚罡路，交罡之炁。其坚如刚，久而蹈之，身飞虚空。但以正想，踊其双肩，则神变自尔也。
　　黄素曰：天地动真，日月动明，四时动序，阴阳动和。天发杀机，地发杀机，日月迭照四时，不武阴阳之气迭为尘。
　　黄素曰：吉凶者，所以惩善，否也。悔吝者，所以明动，止也。祸腻者，所以报君子，小人也。
　　黄素曰：灵响者，心所生也。心至，则神明应之。心不至，未有能达其灵响也。
　　黄素曰：日月在空，其精有以得而咀嚼。阴阳无形，其炁有以得而呼吸。鬼神至幽，则情状有以得而呼召。此心至，而神明应者也。
　　黄素曰：道有始终，而始穷不可穷。唯其不可穷，故始始而终终。
　　高上月宫太阴元君孝道仙王灵宝净明黄素书卷之十竟
　　
