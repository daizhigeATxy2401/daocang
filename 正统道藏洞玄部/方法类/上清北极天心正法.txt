上清北极天心正法
　　经名：上清北极天心正法。撰人不详，出矜南宋。一卷。底本出处：《正统道藏》洞玄部方法类。
　　上清北极天心正法
　　夫天心法者，自太上降鹤呜山，日授天师指东北极之书，辟斥邪魔，救民是务。昔之流传天心正法，止有三符。一乃天罡大圣符，二曰黑煞符，三名三光符。若论三光符者，上结三皇，道应三境，德表三才，真出三师，是名天心。为万道之宗，众法之祖。虚静先生云：有两印。一系北极驱邪院印，又名都天统摄三界鬼神之印，二系都天大法主印。简而不繁，留付奇人，留传于世。
　　法官入患家存变法
　　凡入患家丁罡九，自身存为元始王。
　　南方九凤吐真火，烧毁患宅皆灰扬。
　　震风一吹皆清净，化为楼殿金华堂。
　　人物皆化天仙子，楼殿下有九鳖翔。
　　戴起楼台俱紫雾，金光万道迸扶桑。
　　四面俱为大海水，波涛涌沸无四方。
　　洪浪万顷无舟楫，我方入去运天罡。
　　化身元始领甲兵，玄中正一侍吾身。
　　四圣三官并将吏，六甲六丁齐降临。
　　青龙白虎并朱雀，玄武麒麟师凤翔。
　　雷电交轰俱前入，我身五斗挟藏魂。
　　天罡赤炁前开道，铁网交加上下缯。
　　十面八方皆兵将，旅帜幢旛列万兵。
　　叩齿集神运三炁，诵咒煞鬼自然灵。
　　变巨海诀，掐亥勒上甲，至四三二指甲下。挑出化为巨海，渺渺茫茫，洪波万顷，宅四畔皆为大海。次虚皇台诀，大指掐丑，勒上至午，挑出化居屋，为神仙官阙，十二步丁歪。嘤水三口，喝变三声，闭目存己身，宅为十二楼台。骨肉尽化为神仙，玉女在上游宴，下有巨鳖，乘载往来，海水深无定。次掐舟楫诀，大指掐寅，顺转至亥，挑出存海无舟楫，鬼神无路。次四方发连天铁障诀，右手仰，左手覆，右手二指甲掐左手二指根，左手大指掐右手三指从右手四指背过恰中指中掐四指上节，五指掐左手五指甲背，曲直右手二指，存铁障亘天连地，隔断邪祟，无路而入。若法师出，乘黑云度海，化铁障，前开后合。乃二足并立，前开后合。
　　净坛咒
　　天上地下，大力天丁。辅助吾法，扫荡妖氛。秽炁速灭，荡涤妖氛。坛场速浄，道炁长存。急急如律令。
　　左手煞文，取天门炁，入水洒净。
　　诤身咒
　　上真玄灵，五斗覆身。神清气爽，荡秽安宁。急急如太上律令。
　　左手药叉印，诀取天门炁吹之。
　　诤心咒
　　五炁正灵，乾象变化。翊卫辅佐，心神无差。急急如太上律令。
　　左手天心诀，从三指格掌心。
　　变形咒
　　三天之令，化吾之形。青龙白虎，侍卫我身。邪鬼远遁，真炁速生。急急如太上律令。
　　左手天心诀，右手斗印，想身如天师状。
　　藏魂入斗咒
　　吾受天师心宝印，佩受自然，通幽达冥，上彻洞天。吾行禹步，愿得升仙。三魂童子，左手三台诀，取三光炁，存三台居左肩，谓之三魂。七魄真人。右手北斗诀，第三指尖吸七口炁，有七星居右府，谓之七魄。随吾禹步，愿度灵关。急急如律令。
　　步豁落斗
　　夏至后，先右足。冬至后，先左足。
　　阳日：斗要妙兮，十二辰。
　　阴日：日月明，乾坤配。
　　河图藏神九官斗
　　戴九履一，左三右七。二四为肩，六八为足。五居其中，以为实腹。千邪万鬼，悉皆宾伏。急急如律令。
　　天心召将咒
　　左魁右罡，六甲灵神。速召正将，急速降临。上帝有敕，遵依奉行。急急如律令。
　　右手斗印，天门炁召将，随意用。
　　书符存思诀
　　先诤心，毋杂想。坐建方，向破上。存三清，虚空仰。领四圣，万兵将。存我身，驱邪相。五斗光，藏形状。前踏罡，后踢炀。我身明，三光降。吸入口，无差妄。太阳火，自卯降。太阴水，自酉降。天罡星，自中降。紫白赤，三色样。罩我身，万邪唱。叩齿九，四大畅。三田光，我身壮。方书符，为法藏。
　　天心总咒
　　墟混溟滓，中文。海渥注明。丑。焕辉炳焰，寅。炜煌烗。卯。青帝会神，卯。白帝居酉，酉。赤帝养炁，午。黑帝通血，子。黄帝中主。中。 一五三变，左三币。散之万殊。回丑。风寅。合卯。灵，辰。寂巳。寞午。感未。通。申。惟真酉。惟应，戌。恶逆亥。敢萌。子。净治丑。而治，中。以法召神，以神召炁。午。凝之自然，中指抢大指甲下。周流天地。午。天心有命，午。万神敬听。中文。一罗斩煞，中上。三贪狼敕，中一。三计都摄。中文。唵□□哩□□利娑诃，所召某将，疾速前来。发中指下诀。急急如玉清诏召万神律今敕。
　　天心法部将吏服色姓讳
　　都天执邪大将张廷中。披发，大红袍，金甲，杖剑。
　　横天杀神大将朱子真。披发，青袍，金甲，执索。
　　冲天摄神大将苏成力。披发，黄袍，金甲，持剑。
　　金天火轮神将郑天英。披发，皂袍，金甲，持杖。
　　飞空金圣大将赵天正。披发，白袍，金甲，执枷。
　　炎空飞轮大将王火光。披发，绯袍，金甲，持火轮。
　　飞霄灭邪大将刘次神。披发，紫袍，金甲，握刀。
　　丹青圣神大将胡中元。披发，皂袍，金甲，执杖。
　　安神定魂大将居子镇。披发，绊袍，金甲，杖剑。
　　追魂归魂大将杜刚志。披发，青袍，金甲，执刀。
　　禁法神通大将姚尧真。披发，绿袍，金甲，杖剑。
　　追魑捉魅大将许天信。披发，黄花袍，金甲，持刀。
　　跳山入海大将袁通灵。披发，青袍，金甲，杖剑。
　　右大将一十三员，并属北院。
　　北极天心丞相府。
　　北极正法丞相府。
　　天心正法印篆
　　天罡大圣敕煞鬼真符
　　按道书云：天罡大圣，为国禳灾。日月失度，彗星昼出。旱涝虫蝗，瘟疫流炽。凶恶神鬼，入境出见。丑恶怪形，入人宅舍。抛砖掷瓦，使风放火，迷惑生人。即书天罡真形符，存见破军，正照如法。预先一日，於夜备置香花酒果，供养天罡大圣，并露笔墨於按上。至晓可屏除外念，清净身心，依法书符。
　　天字式
　　罡字式
　　大字式
　　圣字式
　　敕字式
　　煞字式
　　书符念天罡咒敕，存上天节度破魔尊星真炁入符，掐罡目。凡镇宅驱邪，大有应验。或付符噀水握剑诀云：
　　天灵地灵，三五交并。吾奉帝敕，纠察邪精。直日功曹，承行将吏，不得稽停。速去速来，吾当坐待摄。
　　次运雷局
　　天雷隐隐，子。地雷、阴雷、阳雷，雷威惊动。龙虎交横，日月罗列，寅。照耀分明。卯。十二功曹，辰。五雷使者，六甲六丁，执符而行。午挑。急急如律令。一转六神藏，寅至卯。二转四煞没，辰。三转动魁罡，午。四转雷火腾，子。五转霹雳发，酉。六转山鬼灭，戌。七转收摄一切逆天无道截足之鬼。某身上为祸邪祟，赴吾魁是五雷。之下受死，无动无作。急急如律令。
　　咒诀掐雷局，运雷时，以诀自肾官搅，起肾水上腾，心火赤炁下，交肾  炁。二熙混合，激成雷电。运转须用两手雷局，引上顶门，出以诀，掩耳作雷声。闪目三次为电，鼻出炁为风，口吐炁为云，噀水三口为雨。送符发诀，去变请符水。人为天丁力士，或本日功曹。如催生，为催生童子、监生大神，所将符之人，路中不可停歇。
　　古本三光符
　　书符先坐建方，向破出官，掷子午斗，覆身如法。请炁入朱墨现中，存光芒满现。咒曰：
　　太阳正照，阴鬼当衰。神朱明日，九露太微。三炁成台，七炁成斗。二星俱照，符到必追。墨为神剑，笔为戈戟。砚为龙池，水为龙津。笔法治病，万邪俱灭。一如律令。次掐日君诀，左手中指上节。
　　圆景方象方形圆影符
　　念日咒
　　存日中紫炁九芒吹人符中挑诀
　　念月咒
　　存月中白炁十芒吹人符中挑诀
　　七转
　　念魁至魒  掐辰取罡人符
　　合形毕念天罡大圣降临正真炁收入鬼心
　　五火三光符
　　敕符咒
　　天之符灵，地之符灵。六甲六丁，摄众邪精。符到奉行，万病皆治。急急如律令。
　　又符
　　五火三光符
　　右书符毕。罡咒，敕天帝释章咒。又曰魂月魄二咒，敕差将发去。雷局取炁入水。
　　大三光符
　　黑煞真形符
　　夫行持之道，莫先於取炁。盖炁正而符灵，将正而法验。未有不知炁路而行持者也。是法门众多，未尝确论。取炁之方，天心正法，以三光为宗。南方灵文，以朱陵为本，不说朱陵方咒。夫诸家灵文，但只载某方取炁，而不指其源。夫后学传职之士，谬误百端。乃符水不应，欲怨大道。殊不得传而然也，探可悯之。今具于后，能深造之，不亦宜乎。
　　上清部服飞根赤精金丹上法
　　每日服时，见太阳论。临目小开，面向日叩齿九通，心中阴祝，呼日魂之名，日中五帝之字。每手相接，呼之日魂。五帝依五方坐，日在其中。
　　日魂精魂，日中赤炁。上皇真君讳将军，字高骞。不可辄呼，存而知之。
　　朱景  日魂
　　照韬青帝圆常无，字照韬，形似婴儿，衣青玉锦被，苍华飞羽裙，建翠容扶晨冠，从日中乘光而来，立吾身左。
　　绿映赤帝丹灵峙，字绿红映，形如婴儿，衣绛玉锦帔，白羽飞华裙，建丹扶灵冠，从日光芒来，立吾身右。
　　回霞白帝皓郁将，字回金霞，形如婴儿，素衣白玉锦被，白羽飞华裙，建皓灵扶华冠，从日光中来，立于吾前。
　　赤童  日魄
　　玄炎黑帝澄溱停，字玄绿炎，形如婴儿，衣黑玉锦帔，黑羽飞华裙，建玄山扶蓉冠，从日光中来，立吾左手上。
　　象黄帝寿逸阜，字辉，形如前，衣黄玉锦被，黄羽飞华裙，建扶桑素冠，从日光中来，立吾右手上。
　　右法，几呼召毕，暝目依烯见日光，握固垂手，存见日中五色浮霞之炁。其霞芒左青右赤，上白下黑中黄。五色之中，炁含炁映，皆接来一身。自两足至顶颈，流霞五色，俱入口中。流霞初从日中来，见五色混合日光通遍头足也。又存光霞之中，后有赤炁，大如童目者，累垂数十。绚焕五色之中，存有四十五枚，名曰飞根水母。心存呼之三遍，与五色炁来入口中，开口吸引，觉满口。向日吞霞四十五咽，每一吸流霞，并一飞根同入吞之。九吞入肝，九吞入肺，九吞入心，九吞入肾，九吞入脾，仍存一身。内外脏脐，一同光芒，霞光洞彻良久毕。· 又咽液九遍，叩齿九通，微咒曰：
　　赤炉丹炁，玄天育精。刚以受柔，炎火阴英。日晨元景，号曰大明。九阳齐化，二象俱生。凝魂和魄，五炁之精。中生五帝，乘光御形。采飞以灵，掇根得盈。首中龙和，披朱带青。辔乌流玄，霞映上清。赐书玉柬，金阙刻名。服食朝华，与真道合灵。飞仙太微，上升紫庭。急急如律令。
　　咒毕，向日再拜。天阴无日，可於室中所外处洁净，存而行之。清修之士，精通上感，岂待见日修持，自然成功，见日犹妙。
　　太微服日炁开明灵符
　　右月晦早，向束烧香，朱书青纸上，细书之。其点画宜象，本文后符亦效此，东向吞之，以告日魂也。凡服符，不可预书，临时书毕即服。临符闭炁，左手执符。咒曰：
　　太微丹书，名曰开明。致日上魂，来化某形。平日严妆，发自玄玄。庭飞华水，日根金精。紫映流光，号曰五灵。
　　咒毕服符，以左手卷符，成丸吞下，存入心中。
　　上清部吞月华石镜水母上法
　　夕夕服之，见论须叩齿十遍，心中阴呼月魄名，月中五帝夫人之字。次存五帝夫人在月中，依五色坐乘光芒而来，立于左右前后两手。
　　月魄精神月中黄炁，上皇神母，讳曜道友，字王荟条，不可辄呼。
　　谖萧  月魄
　　芳艳青帝娥隐珠，字芬艳，形如婴儿，青华绫绵被，翠龙凤文飞裙，头上作颓云三角髻，余发垂至胺。
　　翳寥婉虚赤帝夫人翳逸寥，字块延虚，形如前，衣丹药玉锦被，朱华凤络飞裙，头如前，立右向左。
　　灵兰郁华白帝夫人灵素兰，字郁连华，衣白林四出龙绵帔，赤羽鸾章飞华裙，头如前。
　　结翘淳金黑帝夫人结翘，字淳属金，衣玄玉九色灵锦之帔，黑羽龙文飞华裙，头如前，立右手向面。
　　清莹炅容黄帝夫人。青莹金，字炅容，黄云山文锦帔，绿羽凤文绣裙，头如前，立左手向面。
　　素标  月魄
　　每呼两字相连，呼毕乃暝目，握固垂手，存见月中五色流精皆来，接一身，下至两足，上至头顶。於是，月中流晶五色俱来入口。又存晶光中，复有黄炁？大如童目，数十相连。存月晶光五色中，有五十枚，名日飞丹之晶，心存呼之三遍，与熙俱入口中。向月吞晶，五十咽，每一吸炁流晶，并一飞黄同入口吞之矣。十吞入肝，十吞入肺，十吞入心，十吞入肾，十吞入脾，仍存五脏肢体，内外明彻，与流晶一通良久毕，又咽液十过，叩齿十通。微咒曰：
　　黄精玄辉，元阴上炁。散郁寒飕，修灵敛胃。虚波澜颖，挺濯停器。月晶夜景，玄宫上贵。五宫夫人，各保母位。赤天飞入，婴女续至。四阴三合，光芒万方。和魂制魄，五胎流光。乘霞飞精，逸虚於东。首结灵云，景幸昭风。左带虎符，右腰龙章。凤羽云帔，玉佩金珰。骞树结柯，号曰木王。神幙控根，有亏有光。明精内应，玄水吐香。赐书玉札，刻名云房。服食月华，与真合同。飞仙紫微，上朝太皇。
　　紫微服月华太阴玄生符
　　右法於月晦半夜，黄书青纸上，东向吞之。以告月魄，闭炁，右手执符。
　　咒曰：
　　紫微黄书，名曰太玄。散月华水，养魄和魂。方中严事，发自玄关。藏天隐月，五灵夫人。飞光九道，映朗泥丸。
　　咒毕，丸服符，以右手卷符吞下，存入泥丸中。初欲修服日月者，法当先以前月晦半夜，书符服之，然后可行事。自后每月至月晦夜，皆服之。先书日符，咒服讫。次书月符服之，并书三符。
　　书符格式
　　凡书符，符中有阴阳。笔有罡，笔有飞火。笔左收右摄，隐秘符窍，斗星虚实，逆顺俱备，方得成符，始有灵验。如《洞灵录》云：书符不窍，弄鬼齿笑。世人至愚，端然不晓。
　　应遣一符，一将主之。
　　凡为人书符，治病馘祟，先立冷室，向天门。仍备符，具罗列在上。次焚香变神，启奏毕，即书符。想笔为龙，砚为大海，墨为铁山，朱为百药，朱盂为火池，纸为铁板，存讫又要知阴阳日。凡书符，左手掐卯，朱与笔於香上度过，念合明天帝日三遍，仍存诸天真仙星宿成降，神光辉辉罩定，符具将史，左右围绕。再诵都咒：
　　太阳一照，阴鬼当摧。神朱明日，九露太微。我今所化，万恶俱衰。七炁成斗，三炁成台。二星洞照，符到速追。笔为神剑，墨为戈戟，砚为龙池，朱为百药。笔法治病，书篆天符。所到奉行，万邪俱伏。急急如上帝敕。
　　咒毕，取太阳炁三口，布於纸笔朱墨之中，依窍成符。
　　太阳论
　　凡服太阳真炁，每日清晨服之。若不能常服，但以月朔三日、五日、七日、九日、十一日、十三日、十五日、十七日、十九日、二十一日，按而为之。候日出时，束向对日。如日蚀，即候过置香按，烧香再拜，正视日，两手拊心而礼之。日所出，非止正东，随所见处向之。高三丈，尚可服。若见日不在早，及阴两暗室中为之，得日初出尤妙。须当准前，请炁依式而行。大抵服日炁，欲得其方，即随时运转，盖天道左旋故也，不论其他。且如正月在子，二月在亥，三月在戌，其余准此。取炁之时，思念七星歪，至第七，即默念六甲四时。咒毕，存定一步丁罡，向太阳方，丁罡不离第一星。左手拾日君诀，念日君咒，七转。存见金色世界中，有赤炁一道，如火灿烂。又如金盆，五色光芒降於鼻。引咽叩齿九通，默念日咒七徧，以左鼻孔，吸引炁下。想日炁从重楼直下，至尾阊穴。从夹脊上，自脑顶入泥丸宫中，又从上降下五脏六腑，四肢俱徧。觉毛发孔窍中，五色光明射出。又想在下丹田中，如弹丸，光彩不动。次徐徐呵出浊气，伺气定，又吸咽如前。如此三褊了，心拜太阳三拜，余见总论。
　　太阴论
　　太阴真炁，欲服食之时，须伺天气清明之夕。每月初三日后，或下弦，便可服，月巳生魄。若不常行，以月二日、四日，六八十十二，四六八二十、二十二四日，按而为之。或伺月初出，或夕或晚。初二三以日初度。及晦朔，并以日没时取之。或遇月蚀，则待过。对月置香按，烧香正视月，两手村心礼之。月高三四丈，尚可服，须当依图法用之。且如起酉之数，逆数其日，则酉一、申二、未三、午二、· 巳三、辰二、卯三、寅二、丑三、子二、亥三、戌二，余二日复归於酉。却以酉加本日分数，至用时节，即知太阴方位。假如初三日用子时，初一日起酉三，日在申。用子时，即以酉加申，顺数戌在酉，亥在戌，子时在亥，则知太阴在亥。依此取之，面向太阴方生处，掐月君诀。存见银色世界中，有白炁一道，如暧玉莹诤。又如银盘，光灿直入鼻孔。即念月君咒毕，以右鼻孔吸引如前，直下丹田毕，呵出浊炁，定心三拜。
　　天罡论
　　又名天上活曜天罡又名入斗秘诀
　　昔日轩辕黄帝在越城之内，有真君於空中，降现本身，长九尺，顶星冠，按剑谓黄帝曰：授汝活曜天罡之法，当获大胜。授罢，忽然不见。黄帝后用此法，蚩尤果戮，大破羌戎之众，其验难述。帝乃华阳宫舍灵殿上神仙银箓，藏於太平观。藏中炁帝仙人，流传於世迨今。后汉蒋安国，亦常用此符，而断奸邪。若兵来侵城，但见七星登帝，干戈自退。次及唐李靖将军在雒阳城中，忽见一神人，约夜半子时传度此法，号曰上天活曜天罡之妙。又六壬遁甲，三传四课三奇门，皆从所出，斯为真经之妙矣。况古之人，得此法而响应可知。而今之人，欲知此妙，一言可以蔽之，正是天罡大圣正炁而已。天罡者何？北斗破军者是也。乃大威德之正炁，在大赤天中，垂万丈光，其细如丝，左右日月，破灭万邪。存变之际，日月易晓，惟天罡难知。仰观垂象，则杓星之指建，乃是亥前，曰天罡。师资常传有月，月常加戌时，时见破军，以活曜正炁。谓如月建寅，即於寅上加亥，戌顺行，即亥时指寅，子时指卯，丑时指辰，寅时指巳，依此顺指去。若以五月五日午时书符之良者，以五月建午，亥时指午，则午时丑上为鬼门。阴道明矣，安有害也。
　　又法，月将加正时逢辰，是天罡，以罡之宫言也。谓如月将正在亥，天道左行，则二月为戌，以此推用。假如欲知正月子时天罡之所在，便是亥时加子，右行逢辰，乃此天罡在巳也。此天罡之宫，与天罡所建宫，则司建同运气。二者用之，各有轻重。当其进养，非官莫定。当其施用，非炁不行。徧在太虚，莫非三光。学者不可不知。若向为对拘执，又恐非。刘先生曰：凡方所向，在心之向。凡戒无戒，在心之戒。所谓左顾取太阳，右顾取太阴，逐月建而坚罡，精真得之要妙。假若乘舟误，有海渎鱼龙出。入风雨旋转，不知东西南北之所。欲向罡取炁，何以知之。心未定，法亦不从。心既定，寂然神光，迅格当在。左掌为天地，四指十二文为宫，分所向南，约时历诀，迎日炁对，仰首便取。惟见大赤天中，罡垂火炁，如丝灌下口中，内外洞明。倘不知父母师尊之所在，奚暇论四方。故曰：凡方无向也。其法不可不刻，指其行不可不知。或云：上半月用亥，下半月用戌，从月建上数起，至未时而住。假令正月上半月午时，以亥加寅，上数到酉得午，便见天罡在戌。此法出《紫微七政经》，世人罕得而知。所知者，则有年月天罡之法，甚有差别，不知活曜之诀。《大有灵验格》云：且如天罡，主大法之师，诸式之首，顺之者生，逆之者死。凡人却以月将天罡，加戌加亥，非也。又或将月将加正时，亦非也。诸法官须当识天罡真相，则存思请炁而不误矣。天罡是如阴人，状如玉女，服色等详载三光律内。岂不闻北斗咒曰：北斗灵灵，斗柄前星。又曰：天罡所指，昼夜常轮。既逐斗柄之前，何缘加戌加亥。此皆天虽不语，而垂象於人，人自不悟天之道也。不识天罡位，如何行持矣。然一论之中，所见不同。今既类以成集，俱是同门而异户。叹夫独学无友，孤陋寡闻之说可见矣。今观此格数句之内，意有兼明，真足为吾道之指迷。应欲施为，并宜顺之。
　　此法，或随寓旅舍路途行船之时，不及步斗，即丁罡面向而为之矣。其活曜，常要定时正而加地干，月建神灵以次移转一神，其罡每年周而复始。若行应心效口，可以倒山岳破邪庙，皆在指掌之内，反覆之间也。经云：天罡所指，百邪无逃遁之形。子细行用，永无虑矣。几事但从天罡上去，前三辰为鸾，后三辰为引，无不吉利。此法若非圣人相传於世，后人莫得而知。吉人得之，非夙缘实难遭际，授此天机之妙旨，秘而藏之，实而慎之。父子不传，千金不易。轻泄则减算折禄，殃及九祖，风· 刀立至，万劫不原。受持之士，全在志诚，靡不顺听秘之。
　　天罡救治法
　　凡欲取罡，先须定日月时罡之所指，即迎而取之。谓如罡指寅，即步向寅反面申取之。罡步起贪至破，即存星在足前。以剔起罡，仰首视天罡，满口取炁，久步入斗口用之。
　　凡步罡，勿横行天罡也。如独横罡，皆成断文，道大禁此二字。脱巾叩头而谢之。步罡日，一月凡七日，初一，初五，初九、十五、二十、二十五、二十九。若行事，可用日中时，无人处吉，不得令人见，见则天精不降也。
　　罡炁法
　　左手斗印，右手剑诀，步三元罡。咒曰：
　　天罡大圣，北斗灵君，吾行正法，枷缚汝身。吾奉大帝敕，北斗助吾力。天罡捉妖气，急降真炁至。急急如律令。
　　又咒曰：
　　乾元亨利贞，日月助吾兵。灵炁入五脏，六腑得安宁。玉皇大帝敕，天罡大圣敕，四圣真君。
　　默念合明天帝日玉皇大圣敕摄
　　天罡方所法
　　以本月加取炁之时，顺数寻辰在何位，即天罡所指之方。取罡炁之法，当面天罡指方，存天罡大圣在己身前，披发跌足，着素罗衣，身长百丈居立。左手叉腰，右手仗剑，指前顶出青白炁，中有火色赤炁，细如丝。
　　次存天罡，面赤色。回顾己身，然后取炁，先诵咒。左转仰背吸之。
　　活曜歌
　　月月常加酉，天歪照后宫。月月常加亥，前宫属对冲。月月常加戌，河魁当面逢。时三一径裹，背水向天罡。
　　嗣汉虚静天师指迷歌
　　罡在西方面在东，兑取罡气已还同。
　　一吸天罡如云雨，再吸天罡万丈红。
　　呵笔上，纳心中，行神遣将有英雄。
　　若能识得天罡法，治病驱邪立见功。
　　起例
　　寅申罡加子，卯酉掐加寅。辰戌龙头上，巳亥马宫亲。子午居猴位，丑未犬宫轮。
　　活曜天罡月将炁候诀
　　正月天罡加在寅，但将诸位见元辰。
　　若将月月常加戌，管得时时见破军。
　　此取罡日五日辰时
　　春分二月是常言，二至三移四满边。
　　三六七中同二至，秋分小雪六方边。
　　雨水大寒前一日，八朝霜降候无偏。
　　雨水。一日亥时交登明。春分。二日戌时交河魁。谷雨。三日酉时交从魁。小满。五日辰时交传送。夏至。四日未时交小吉。大暑。四日午时交胜先。处暑。四日巳时交太一。秋分。六日辰时交天罡。霜降。八日卯时交太冲。小雪。六日亥时交功曹。冬至四日丑时交大吉。大寒。一日子时交神后。
　　天心三光总论
　　凡取三光之光芒付符者，谓太阳太阴天罡。且太阳十二时行一度，五日行两宫。今取日月之炁者，多以此推。谓日月临虚危，则望宝瓶宫子取炁。临星张，望师子宫午取炁。曾不知他处有方，天运不息。况天有三百六十五度，一半出地绕下，其日月行舍。虽经纬躔度，孰知黄赤二道分度，岂辩南北往来。又取罡气，如何罡戌？天罡顺时定辰，以月将加时，推其罡建，向望之取，自谓曲尽其妙。且如分烛者，必以二薪向空，吸之可乎。惟太阳十六字咒、太阴二十四字咒极妙，不可轻泄。又转罗魁魑魑魑魑魉魒七字，能召天罡之炁，引类太虚，正如方燧之取水火。能知此道，则坐致明霞於冲炁之中，又何必历算存思於制度之外也。哉吁，三光之奥，由未善也。格云：三光符，乃吞符第一道。能驱一切邪炁、蛊炁、厌炁。治一切邪病，破毒病，斩鬼胎，断尸劳，除瘟疫。及诸痛不可忍者，及十八种奇疾，误食毒药蛊毒，已上符到，即愈其呼吸。后学之士，但知符名而已，不知三光真名者，一也。不识天罡者，二也。念天罡咒不全而纰缪者，三也。不识加临者，四也。不知炁之所降者，五也。不曾受三符者，六也。不得三光即者，七也。不知稳秘符窍者，八也。不知书符之时者，九也。此乃九件未知，三光符即无验矣。格云：如行三光，合受三光箓为职，即令鬼神钦伏。若法与箓相违背，则为社庙鬼神所笑，行持无功。凡服三炁，竟於每日欲进炁时，惟平坐安定，无以杂虑干心。或於每夜子时，披衣静坐，握固思神，叩齿咽津液三口。须臾，存肝中太阳炁如日，肺中太阴炁如月，心中罡炁如橘弹丸。俱出至黄庭宫，混合为一，下入丹田。想入下关，自夹脊双关，历中关，撞入泥丸宫。自明堂入玉池，以舌拄上，乘接真炁咽之，存入丹田藏之，形若弹丸，色同朱橘。凡行住坐卧，念念常思丹田中真炁，光明灿灿。存毕，叩齿三通，咽液三过，以左右手互换，搓八十一徧，讫及睡。夫进炁时候，早午晚三时，或只早晚一次，日与夜同进，毕即封七户。七户者，即口鼻耳眼也。封法，两手各握天丁印，先以左手印封口鼻眼，两手各封左右耳毕，旋身出斗诀。日月星是天上三奇，在人则神炁精。服天上三奇，以辅我身中三奇。服炁后，常闭口，鼻中绵绵炁息，往来微细，不吹动毫毛。存三光，圆如弹丸，在下丹田，忌食五辛三厌诸血秽之物，不犯房事．不违此则为地仙。书符咒水，治鬼御神，万邪摧伏，丧睛破胆，不敢近也。此炁乃万法祖宗，行之九年，夜坐室中，不看灯烛，而目睹光明。终身行之，其炁与天上三奇合体，而飞腾矣。又贵在焚香，静定而有常也。然精神内运，当导引。若如此法式运用，则万病不能侵矣。
　　三田反复金液还丹诀序
　　此即三光中用。
　　肺为华盖，咽喉为重楼，口为玉池，眉为玉堂，额为天庭，鼻为天柱，顶为天宫，耳为双市门。肾炁传肝，肝炁传心，心炁传脾，脾炁传肺。下田入上田，上田又入中田，中田入下田，三田反复，号曰三光丹，亦曰大还丹。
　　五炁朝元三光炼形之图
　　东青西白南赤北黑神像也。
　　三光过关图
　　上关天府宫
　　此法又号水火既济本法，用寅卯时，平坐偃身，一撞三关，闻息良久，觉水火降升，要举动导引，默运心炁上升。
　　役使天罡法咒曰：
　　谨请天歪大神，速降真灵。上朝金阙，下覆昆仑。手持宝剑，搜斩邪精。行神布炁，去病灭疼。
　　或咒果子，咒水治病，不可轻泄，妄传非人。
　　普施三光符水
　　一凡有邪祟妖怪染着，不能通言解醒。念天罡咒，入水取罡炁，吸水噀其面，令病者服符，及三光煞鬼符，烧入水中吞。
　　一凡有瘟疫日服正炁，渐以安宁。
　　一凡有赤眼闭明，以变神掐斗诀，午文亦得。次掐上帝诀，入斗印，取三光，吹笔书符，取炁咒水。符浸水中，令病人洗眼，仍用斗诀，向正喝一声疾，发符念咒。唵嚩□哩液□咤，尔是李公仲，缘何来我家？一念每一喝，即喝之。付水与洗，仍向日取火炁呵之。
　　一凡有头痛不可忍者，当书三光符贴太阳穴。
　　一凡有疟鬼作梗者，书三光符於饼上，令食之。书符咒曰：汝是形如黑忧鬼，吾知汝姓名，速速去千里，不得稍留停。复取三光炁喷之，以三光符与吞。
　　一凡有生产，经日未下十死一生者，书三光符吞服，存三光大圣立前，次存雷电火车、煞鬼吏兵同监生大神等，存捧符人为符吏，赍持符命前去。以立待雷电火车监生大神，随符入产人口中，立即生下。
　　一凡有鬼精作凶怪，以压害生人。以三光煞鬼符贴门上，如着人身及六畜，咒水噀之。
　　一凡有疮疖久疼，以三光符烧灰贴之。或以符覆之，或吞之。或未破者，默念天罡咒七褊，取炁七过吹之，自然消溃。
　　一凡渡江涉海，有水怪绕船，作害不去，妄有求取而作惊恐者，取天罡正炁於铁剖上，书三光符掷水中。
　　一凡有百病未安，皆以三光符服之。随病用汤吞下应邪炁，加煞鬼符，用东南方桃枝七寸，煎汤下。或咒水皆可，或烧符在盏内服之。
　　收罡水法
　　罡者，阴中自然之火，破灭万邪。凡收罡水，乃藏威而待之。凡遇重午日大雨时，於华盖方，正子二年三卯四酉五复子。下置水器收之。若无雨，即於午时取井华水收之，谓之罡水。
　　又法：以天德月德日，每月丑日，若婆罗门下降日，已上是也。遇天雨时，亦於华盖方收之。谓之法水，皆祭而后用。
　　和合三光丹法
　　每一蒸饼，去皮并底，用心中，无所聚也。分作二片，乾一片，用水浸烂一片，两片阴阳也。一处两搓搜，令极黏腻，不计褊数念咒，取炁嘘之。仍先想左手为日，右手为月，口嘘炁为罡。捍作饼子翻覆，褊写三光符在上，不计徧数。毕，随大小丸之，每一粒各存三光炁，咒一褊。格云：若依此法，但将蒸饼吹之七七徧，其色如丹，久而难白，其灵尤妙，细丸之，与人吞服，日三光丹。若书符投井中，五更初投符时，井水俱沸，试之即知神验矣。
　　存想真人形配衣式
　　凡伏哀问祟行持，先存顶上一座斗，以斗口罩身，罡在前出履一斗，垂罡在下，而两斗乘之，左右挟辅各一斗。并以肘贪狼肩巨，问心为禄，存所握手处为文曲，左手即落，右腰右手即落，左腰为廉贞，为武曲，足前为破军。罡光交焕，师在火光中，上有斗罩，下有斗乘也。飞斗左手，子午挑出左边。右手寅午，牛挑在后，左为阳斗云贪狼。存想黑星光，自右足下发，绕左边直上，罩头顶上，出存红星。红光自左足发，绕右手边，直上罩头，头顶上出。右手子午斗，挑出左边。又寅午斗，挑出右边。右为阴斗，魁至魒。次辰戌斗盖头，又以三台重盖在上。
　　三台斗咒
　　上台虚精，巳。保我千龄。中台六淳，午。卫我身形。下台曲生，未。拜谒三清。
　　上清北极天心正法竟
　　
