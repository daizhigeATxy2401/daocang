太上灵宝净明秘法篇   
　　经名：太上灵宝净明秘法篇。撰人不详，约出於南宋。系令明派道书之一。二卷。底本出处：《正统道藏》洞玄部方法类。
　　太上灵宝净明秘法篇上
　　逐日烧香行持法
　　每日子时起烧香，存道院向西，法师面东立，叩齿三十六通，垂两手掐寅。放诀收手再拜，一拜存一光，圆数丈，直照面。又拜二拜，叩齿九通，咒曰：
　　道香德香，无为清净自然香，灵宝净明真香，供养净明灵宝天尊等六位都法主，一切灵宝君、帝君及天君神王、诸宰主，愿我所行法，速行遂我心。上报君父母，下救众生苦。真炁常满体，役使诸百灵，百灵尽皈依。急急如律令。念阮毕，吸炁一口吞。
　　度脱六亲符
　　前一道，於父母六亲本命之日用。朱砂书符，掐寅诀，存身为孝道明王。念咒一徧。书符，或吞或佩，存二帝君执符而行。
　　后一道，於父母六亲身死之日用。朱砂书符，掐卯诀，存身为孝道明王。念咒一徧，书符烧灰，和泥涂於心上。即亡者托此法力，自然回生。和泥时，二帝君执符，以引亡人。
　　右此二道，不限道数，日烧各一道，以为存亡作福。即二帝君执符以往，或往益算，或往荐送，即孝道之本也。行此有功，方能服炼身形。
　　服炼身形符
　　掐坎诀，朱书。
　　掐坎诀，朱书。
　　前二符，於甲子日面东念咒掐诀，各诵法一徧，书符六十道。日服之，则自然真炁满足，长生不死，可以役使鬼神。书符时，存身为孝道明王、灵宝天尊，二帝君立于左右。行此有功，方可行灵书散形符。
　　救治百病符
　　前二符，各面北念法一徧。依前存想。丸符咒水，以服病者，则病者即安。如未安，即用后二道符，各以意使之，则直符帝君自然而往。行之既久，救治既多，则呼召自至也。念法书符，只念一徧，不住书之。每住，则再念，不限道数。发符时，只念一徧。
　　束缚百邪符
　　右，凡有坛庙等为人害者，面北书之，念咒五徧，取五方真炁各一口，掐玉皇诀书之。书符时，存身为孝道明王、灵宝净明天尊，二帝君直符，四圣卫护以行。当慎所用，不可妄行。此符行之既灵，则久而不必使人送於所在，自有帝君执之以往。
　　安镇呼召符
　　右书此符时，念咒掐玉皇诀，取五方炁各一口。凡欲召雨雪用，朱书於铁板上，长五寸，置於有龙处。或欲击物，则置其上，七日自至此。未行灵书散符时，须依此。如散符既熟，则又可自然而知。凡发符即念咒，取本院符使炁。
　　元纲飞步法宝箓
　　每於甲子日，向东，掐玉皇诀望斗，口取北斗炁一口，复取东方炁一口，闭黑书符六十道讫，念咒七徧，咒曰：
　　司权除杀籍，东极上生名。宝箓可佩服，用之超魂神。灵灵天门开，闭目念真法。身外有吾身，此是超凡格。急急如律令。
　　一日服一道，用咒水吞之。余者，以青袋佩之。每於三元、三会、庚申、甲子夜，於静室内，佩甲子日所篆宝箓。以两手掐卯文，闭目静思，以闭炁不动，舌挂上愕，咽炁一口。觉身外有身，衣服形制，如其本身在前。前有星坛，高九尺二寸，左日右月，南斗在后，北斗在前，即有左右青龙、白虎，前后朱雀、玄武翼之。觉飘飘然，直诣坛前，丁罡三步，上坛一级，巡坛左行，念咒曰：
　　仙道渺莽，元始之家。我欲升坛，清神变虑。愿得太上，赐我流霞。流霞之浆，布炁芬芳。我得服之，可以步罡。五脏神君，直日香官。闻吾秘咒，亦各以安。急急如律令。
　　念咒讫，闭炁入地户。又复左行，念咒曰：
　　无上大罗，大罗玉清。玉清之官度法真人。闻吾秘咒，度我尸形。取彼玉霞，以净我神。我今步罡，行之帝乡，上谒玉皇。急急如律令。
　　念咒讫，闭炁入天门，即第三重坛。既入天门，如有仙人二人、玉童、玉女、侍香、传言共六人。次长跪闭目，若有神人乘五色云，服以上清衣，传玉帝符，金书照耀，呼召子之名。复有童子一人，执彼瑶爵之中，有玉霞浆。北斗之中，有一黑炁。南斗之中，有一赤炁。日中有红炁，月中有白熙，三台中有五色杂炁，各一道流入杯中。汝能受之，再拜而饮。闭炁放诀下坛，念二篇灵书，腾空如到天上，飞入北斗之中。三台之星，盖顶而行，乃自魁星步，而至魒回。身入斗六步而出，作三台之形，乃出斗口。左环七七步，犯火。又东行，自□□中过，凡九九步至太阳，朝祖师上帝。复乃右行，自北斗入西斗，八八步至太阴，朝祖师仙皇君。右旋而出，出即右行，复左，凡七反如环，此元色界也。定眼，见无色界中，诸仙来迎。於是周历十方，谒三十二天帝、二十八宿。见一宿，即丁罡十二，以回生于斗宿，即借箕宿之纲以行直。还望北斗大魒之次，乃交锋之山右旋，南向四十九步而过，重入火星宫。经於太阴，六六之后，而谒水星。由水东行，计六十四步，再回而行，犯水。借纲复出宫，经於太阴之旁，八十一步，以成金星。细行达于斗口，三十五步而入土辰。由土返行，再入金星、水、木之宿。而后直望北方，金阙巍峨，即三清上帝之所在也。乃八步而进，长跪再拜。咒曰：
　　地行贱臣某甲，幸因宿世，得遇圣师，传度秘诀，使朝天阙。凝神入静，九炁澄明，身外之身，得飞天阃。臣无任瞻天仰圣，顿首再拜。
　　又咒曰：
　　幸膺玄贶遂遇圣师。午夜飞神，一心谒帝。伏为凡骨坚顽，理难超举。精心孝悌，以冀蒙恩。果遂精求，得承宸眷。庶使道心坚固，神思清明。役使诸神，成遵旨喻。伏愿天恩，允臣所奏。
　　又顿首再拜，而出门外，乃见本形就顶门。咒曰：
　　蛇蝉蛇蝉，脱克离尘。吾今朝真，上谒青云。欲使神人，闭债封形。举尔以去，秘诀灵灵。
　　忽自顶门而入，则方乃是步罡了也。若小可行持，则不过三五步足矣。欲专意求飞举之法，则莫大於此。今有行纲黄、白、黑道之图，特具于后。
　　元纲飞步之图
　　太上灵宝净明秘法篇上竟 
　　太上灵宝净明秘法篇下
　　灵书上篇
　　恒他苏伽。他音邪。伽音加。如此召四天门下，谓之四明功曹，掌行灵书之符。凡欲告召鬼神指使，必闭目，望东方取炁四口，掐诀，先书此符。然后，方召诸神，而书召神符。
　　俱知。俱音具。知音至。召开目童子也。
　　瑟泥勃地。泥音尔。勃音鼻。地音计。召开耳童子也。凡欲见鬼神形，共鬼神言，必闭目，取南方赤炁一口，又取北方黑炁一口，掐诀，书此二符，用香水吞之。
　　椟弊。音皮。弊音譬。召开顶童子也。凡欲分形游行，取东方炁一口，书符念阮箔诀。书了闭炁，将身一踊，使所往如意。
　　娑合啰。娑音莎。合音甲。召三魂也。
　　婆迦。召七魄也。
　　哺卢。卢音庐。召六腑也。
　　鸡波那。召五脏也。
　　羯璃。召九窍也。
　　陀弥底提。召四肢也。
　　凡欲脱壳，必先书此符六道，望东取青炁六口，掐诀书符六道，吞之，则众神守护，无散荡也。
　　离瑟。召天官也。
　　救赧。音鼻。召地官也。
　　悉多。召水官也。
　　凡欲召问，即望天罡取炁三口，掐诀念咒书之，以置案上，即至。
　　毗地奴抄。毗音皮。召四兽也。凡行神布炁，即以手望空，掐诀念咒书符，以吹於身之四傍，即至也。
　　诃帝。召云雷也。凡祈雨，即望毕星，取炁一口，掐诀念咒书之，置有龙处，即至也。
　　野举遮击。召天地众神。凡设醮请召，望天门、地户、鬼门各取炁一口，书符念咒七徧。焚之即至。
　　三慕。召阳界神也。
　　般刺。般音掇。召阴界神也。凡有
　　追荐、摄召用此。掐诀念咒，召问其所在。
　　悉泥毗俱。召北斗诸法神将也。凡欲召，即子上取炁七口，掐诀念咒书之。
　　荼输西那。召南斗诸法神将也。凡欲召，即午上取炁六口，掐诀念咒书之。
　　曳都翳昙。召净明元帅使者也。如有大事召问之，望东取炁三口，掐诀念咒书符，握之。
　　扬岐啰。召摩明诸帝君神王也。如有差使者，上卷八符合用者，即召之。望东取炁九口，掐诀念咒书符，置於坐下。
　　比地叱陆。召净明使者、典者、誊籍、判官也。如召之问事，即至。望束取炁一口，掐诀念咒，置符於坐下。
　　你哩盘哩。召净明灵官等也。如有救治召之。望东取炁一口，掐诀书符，念咒烧之。耶儜。召六丁也。
　　菟□忏啰。召六甲也。
　　如有追捉寻觅，召之。召六丁，则以左手按鼻右孔，吸炁一口，念咒书符。召六甲，则以右手按鼻左孔，吸炁一口，念咒书之。以符褫碎，即至。
　　都嚧。嗑即胡。召纳真神也。凡破坛，伐庙，请雨，驱雷，即召之，使护卫。用青纸书符，掐诀念咒，取其神炁一口，佩之。
　　虚庶赡婆那。召三甲也。凡行报应秘法，用以使之。望西取太白炁一口，掐诀念咒耆符，以褫之，即至也。
　　它么。召通耳目骑吏，乃天策神也。凡摄召地狱、天狱主，用之。如禁勘，即以舌挂上聘，默念咒书之，置於结狱处，即禁鬼。
　　么多。召译语神也。凡欲摄到精怪，言语不通，即召问之。召时闭炁，存见肺白吐炁，以手望空，随炁书之，掐诀默念神咒。
　　罔迦。音祸。召主簿也。主簿，架阁神。如有公案理会照证，吐炁一口，掐诀念咒书之，烧化即至。
　　刺那。召天库神也。凡为官将请俸给，即召之时，掐玉皇诀，念咒书符，即至。
　　击遮摩。召行厨也。如欲绝火食，即召之。召时，掐诀念咒，书符一道。吞之，即送天厨食也。
　　地扇遮波利那。召天骥神也。
　　□补稚视多。崛音屈，召天马神也。
　　拏虎。音庵。召云车、风马也。
　　此三符出神而有往，既召之。召之，皆取五方炁一口，念咒掐诀书之。以符置坐下，即至。
　　嚧雍波。召三甲都总吏秘，即使之。书符，掐诀念咒，望西取炁一口，书之。符成吞之。却於用时，吹炁一口。 
　　瑟悉地。地音计。召净明执符三界功曹。凡烧文字，即用。书时，望东取炁一口，掐诀念咒书符。所发文字，烧之。
　　腾崩伽。召移山吏。凡移山，用之。书符时，望北斗取炁七口，掐诀念咒书之。
　　梵阿弊。凡移江海，用之。书符时，闭炁，念咒七徧，掐诀书之。以投水中，即易流也。
　　跋夜茶。召龙也。召时，辰上取炁九口，书之。念咒九徧，送有龙处。凡江海龙为害，即呼以戒之。
　　余暗。余音蛇。召山神、凡神。凡有事召之，即艮上取炁三口，虚空以手书符，念咒三徧。吹之。夜檐。召金玉珠宝神也。凡见有伏藏，即召之，使守也。掐诀念咒，以捉之。
　　讫缍弥泮咤。凡有事系五岳，召五岳吏使之。书符时，掐诀，念咒七徧。如召城隍、社令神、应干、土地、典者，皆用此。於其下，先书名，次以书符。召者，昔尝召南昌社公用之也。
　　弊又演吉。召弓弩神也。
　　合曳舍曳。舍音式。召刀剑神也。
　　乾质闭。召戈神也。
　　□药文。召戟神也。
　　乌什伐啰。召旗神也。
　　凡有差使诸处兵将，诛斩鬼神，及秘用此五符，各於北方取炁，掐诀念咒书之。符成，以火烧之，即兵将皆手执兵器也。
　　输蓝。召火神也，召使梵烧。以手掐寅，於午上取炁七口，念咒书之。以符置火中。
　　质多。召水神也，召使灌浸。以手掐申，於子上取炁一口，念咒书之。以符置水中。
　　地栗刺咤。召药神也。以此用药救治。掐寅，东方取炁三口，书符念咒，和药用也。
　　瑟质夜那夜那夜波。召霹雳大将。凡欲召五雷，必先召之。以手掐大煞文，念咒七徧，书以置於所击处，以招雷也。
　　舍提。召枪神也。召灵官五郎、郭天大将，使以行秘法也。掐大煞文，念咒七徧，望北斗取炁，以左手书符，望空吹之。
　　雍莎。召食毒等吏。
　　尼钐那。召五雷也。
　　俱只他。召八卦神君也。
　　凡欲结坛奉迎三界，先以手掐中指念咒，书此佩之。
　　嚧呼呜。召神行事，问其事之当否。以手向空，念云：唵。即近。於问事之后用也。
　　刃唵底那罗刀底剎那云风居那舍苏噜那昙迦青那。舍音含。召五雷，使击物也。凡召时，屈五指，以大指押之。掐寅，取寅上五色炁五口，书於桐木上，针钉於所击处也。
　　弥嚧合耶。召阴哑无声之雷也。
　　青莫。召莫俟使。
　　嘘伴。召钦火大神。
　　已上皆书於五雷符上，迭书之。诀节使用如前也。
　　居诃耶。用剑秘法也。掐金刀诀，指以吹符也。
　　悉怛。又使剑自匣中跃也。
　　赖耆。使剑归也。皆以手，念咒书之。
　　弥璃。剑入匣也。使人劳其神，想符形，吹剑入也。
　　娑诃。书此，以与鬼神，执以去也。
　　灵书下篇
　　轨糜享钐。轨音归。糜音米。享音亨。钐音钊。召浄明院布炁日精月液帝君。召时，吸东方炁一口，北方炁七口，虚空中，以右手指书符。念咒吹病人。
　　跢揭。跢音齿。召浄明咒水神。凡吮水自服、吞符，及治病，皆取东方炁九口，吹水中。次以心想符一道，直入水中。
　　毖。召浄明行针神。召时，取茅九寸为针，心想其符在上。念咒九徧。针痛处。
　　刺。召剑神。以右手中旨，望所用方书符一道，吹之。又每日望西，取剑炁一口，望中旨上吹之。此浄明炁剑也。
　　瓢□叱赭。瓢音标。召亡过祖先。凡追荐用之。书符时，寅上取生炁昼之。
　　儜标。召死魄也。凡救危病用之，可以展限再生。用时，东方，取炁九口，朱书，与之吞。
　　菟掘。上徒中窟下唵中旨中。召宅神也。
　　婴粹蒿堙。坤文。召土地也。
　　呢辫桦。召司命也.
　　凡救疾病、摧鬼监生用之。书符时，闭炁一口，默念咒书之。
　　诅縿夭。碜音糁。凡为人解咒鬼也。用时，取北方炁一口，书符召之训教，以符与之。
　　刳蠢蠕。解杀伤鬼也。凡有人曾杀伤被冤魂，以此解之。用时，取北方炁一口，书符召之，使之托生，不得为冤对也。
　　虾。为人解缢鬼也。凡有缢鬼未经托生者，念一徧，掐诀书符，贴之。
　　枭块。凡有溺鬼处，以此符与之托化。念咒一徧，掐诀书之。
　　胤缺。解病鬼。凡有复连蛊疰者用之，以此符与疾者吞带。取东方炁三口，念咒三徧书之。
　　累钻。解药蛊毒，或有飞蛊毒害人处，以此解之。用时，以符烧，并掐诀念咒五徧。
　　陷涎。去不忠也。
　　复毅。去谀谄也。
　　滥搅。去贪也。
　　凡此者，皆君民之大害也。遇此，书符召以变其心，则皆改过，为忠廉正直之士。皆掐诀念咒，望其人，以手书符，吹之。
　　忤捆鹤钺。召鬼神行事也。凡所在坛庙，抽借兵将用之。如篆此符，则掐四指第二节，念咒五徧书之。
　　挝戮蹙摝。去不孝也。此等正害於大法，情理重者，以此诛之，召符神并剑，夜戮其神。此王法之所弃也，宜慎用之，无侯。用时，望其所在，书符一道，吹之。掐玉皇文，念咒三徧。
　　扇愁。攻蛮夷也。蛮夷，父不慈，子不孝，侵于中国。以此魇之，当效顺也。用时，以戏望其所在书之，置其所经之路。用时，望天罡取正炁一口，念咒书之。
　　馁捎溃判。稍音稍。剚音土。赏公廉也。凡有此者，用符吹之即其人自然福至。书符掐诀，念咒五徧，书五道，吹。
　　魃愗心磴魇。呼旱鬼也。
　　蛊俍诬殚熠枢纽湾缀秉岐妓霰。
　　褫之二十。书符时掐诀，念咒十徧，以符烧之。
　　驱邪割暴。召魁罡也。凡斩伐邪魔，掐诀念咒书之。
　　忿毳涎。解人害也。靴揖詈诛。厌横逆也。
　　凡自护身，即用之。念咒五徧。掐诀书符，佩之。或为人，亦用此。
　　咄怛吽。去殟毒也，遣媪，即用之。用时，取北炁七口，念咒一徧，书符七道，於殟家烧之。
　　嚩密啰娑诃。嚩音焉。厌百精也。如用，则占至考入十，念咒掐诀，书符镇之。
　　唵户□。召闭息神也。如行炁，言闭息，即用之。用时，以手摩鼻，念咒书之，吞下。
　　尾引摩。解厌秽也。凡遇此，乃见户之类，即书此符烧之。书符时，存想符有大火烧身。掐寅，咒七徧，而后烧。
　　怛他。去淫心也。
　　刀利。除淫鬼也。
　　如遇心动，即以朱书下利，吞之即灭。书符时，呵炁五口，掐诀念咒书之。
　　本蚬魁鬼。去尸虫也。
　　噷呵。护炁也。
　　如愿身炼，即先篆，吞五日。念咒七徧，掐寅上，望东取炁三口，吹之。
　　飘笼稍那谨谨沙那铜蛇竭那。
　　召酆都百鬼也。以正月十六日召至，告戒之，使不得害人。书符时，掐四指二节，不住手，书以烧之。即至事讫，遣用娑诃符。
　　风轮火车。凡召到酆都鬼、有罪鬼，搏杀之。如篆时，念咒七徧，望天罡取炁，吹之。以手书符。
　　帝居怛诃。入天门也。
　　风火交加。去身中恶也。
　　梵翳征销。召贪罡力士也。
　　凡升真入天门用之也。用时，先得诏便书，以备要用。
　　九梁横枭揖卮泄诛靴詃詃诃笼詈奸吽。凡升真已，入天门，即以此符付
　　贪罡力士。乃录事神祇应，恐入天枢不知次第。
　　缚只知那。凡见录事，又须召赏善判官也。
　　怛哩拏伽。又召掌恶判官也。
　　三慕陀罗。又召天门七十四司判官也。
　　既召至判官，即以下二符与之。
　　帝利。此符云吾行美也。
　　蛇开。言一家尽良善也。如此验证，有此二符，即诸判官同录事，给付券矣。
　　云目帝那。召合符吏也。
　　吠伽婆帝。合符了，遣之去也。
　　既得符券，即以此符召吏，合而后遣。
　　翳婆伽多。四天门下，持所赐丹药、文字先到也。
　　只岐啰。召天王，合上帝所赐登殿券也。
　　挝毗只知他。召送天书，便交谢表也。
　　翳帝夷帝。召三清左右丞，问朝谢之礼。
　　罗又底南。召三清传言玉女也。
　　喝喝剎婆。召主吏也。
　　鸡哩女诃。召副吏也。
　　风轮火车。所赐丹至，以此符谢也。
　　凡此符，自召录事以后，不书诀节，当自知之也。
　　太上灵宝浄明秘法篇下竟
　　
