灵宝净明新修九老神印伏魔秘法
　　经名：灵宝净明新修九老神印伏魔秘法。宋何守澄撰。一卷。底本出处：《正统道藏》洞玄部方法类。
　　灵宝净明新修九老神印伏魔秘法
　　翼真坛副演教师何守澄撰
　　三洞真经，列圣所宝，秘於上宫，约以科禁，自非天地一开，其文不出。有遇之者，皆金名玉字，夙着仙谱之人也。粤惟上清伏魔印章受炼形神秘法，乃九老帝君，龙汉劫初，亲得元尊之旨，下教学仙之士，实为灵宝之枢要。历古以来，成功证为列真者，未易详述。昔高明大使许君，受法於道君谌姆大仙，吏隐东晋，摄邪诛怪，标江咒水，以极生民之灾病，积功累德，而后举全家於霄汉者。逮诸弟子继踵仙去，虽嗣法者代不乏人，然文字传习之久，例多谬误，无以取证。炎宋中兴，岁在作噩，六真降神於渝水，出示灵宝净明秘法，化民以忠孝廉慎之教，乃命洞神仙卿为训导学者师。越二年，秋八月，高明大使覢欻临于游帷故地，即今之江西玉隆万寿宫也。於是肇建仙坛，名曰翼真，以延善知识。凡经典疑难，悉听扣问。时新学九老法弟子，因以其书请益焉。果蒙真慈，发明道要，说气镜、神印二篇，证诸阙误。继委门人，悉以符呎诀法厘正之。书成，以呈真鉴，赐可。又命何守澄序，具重修之意，以久其传。守澄自愧肉质地行，闻见隘塞，有何补於宗教。然误蒙真师收录，充灵坛下弟子，今已三年矣，谨直序其事於篇首。顾唯龙沙已合，五陵之内，应地仙者八百人。而师出於豫章，此言载於方册。今黄童白叟，皆熟诵之，信不诬也。凡游於真师之门，得此法者，宜精进焉。时绍兴辛亥岁重阳日，谨序。
　　灵宝净明新修九老神印伏魔秘法
　　洞神抄注奉真旨编修洞神节录奉真旨同修太元判令奉真旨校勘
　　九老帝君神印总论
　　丹阳子曰：道本炁也。合炁以为体，散炁以为用。大道，炁之瞑漠也，生乎天地之先，散乎有无之表。字因炁而结，文因炁而成，形因炁而聚，声因炁而合。道本炁也。上士以炁合道，故不暴其炁，炁止於一。一者真一，神合於心，心与神交，神由炁合。磁石吸铁，翡翠碎金者，性也。性一合道，道果炁也。夫以真精，精者一也。一者道也。以真精故召正炁，以合道故成大仙。仙炼精合炁，以炁合道，神景净明，不役外物。阳燧向日，火随而生。方诸感月，水旋而至。水大，自然之炁也。道合自然，得阴阳之正，适阴阳之中，纯朴不散，精粹无杂，所以日有光明，月有辉耀。人禀乎静则性达，得乎明则心通。性达心通，故交感於日月之宫。道本圆虚。圆者气之体，虚者气之用。得圆虚之道，故谓之浄明。浄明，则适正得中，合於有情。至道非情求也，而此言情，诚实生情，情起而道自生。以道者炁也，以心合炁，心动而情遂生，情本生於中也。上士学道，不执一物，不废一物。谓道可以情求，则非也，有假以为用也。道不在呼吸采取也，呼吸采取，外也，而道在内也。道在内，故可因呼吸采取，而知亦在外。道弥满太虚，贯该总属，得道之意。而知所谓情，则神印者，可易晓也。上士以印为道，道托印以行之尔。印者，如燧珠之艾炷耳。
　　伏魔神印
　　别本此印
　　印释
　　上清九老帝君，回尸起死治病，伏魔紏察。
　　三界鬼神皈正法事章文
　　章文三十五字，於背正雕白字，真楷书之。
　　右印用金银玉石，或雷震枣木，坚硬之木，皆可。印式，阔二寸四分，以应二十四炁；长二寸八分，以应二十八宿；厚一寸二分，以应一十二辰。以三元八节、甲子庚申，或丁甲纳音水火之日，斋其工匠，面东造之。印成，请度师保奏，呈泰玄都省。自授度之夕，於露天置案设印，以香花今水祭其神印，达旦即收入。勿令鸡犬归人见之。如是三夜，祭讫，方可用行。
　　受持印章法
　　每日清日一烧香，掐日君诀，视印祝曰：
　　嗣法某，谨以信香，告于天印神灵侍卫官将曰：元始开图，必自乎震。九炁帝君，获此神印。赤书玉字，天地安镇。隐音内名，鬼神符信。我佩印章，摄行天命。护身济人，伏魔皈正。无往不通，有感皆应。
　　即望东取太阳炁，吹入印中，放诀。
　　用印诀
　　凡行救治，先焚香，据来人事意，启白上清九老帝君，法中一切灵神，乞赐救护。次用印时，左手握诀，屈中指掐掌心中也。右手持印，存变为九老帝君身，御上清冠服，左右官将侍卫。方用印，即望东取太阳真炁，吹於所印文字上。若专给印救治，即就印上，再书印到速安四字。又押字讫，再取太阳真炁，吹印上，发诀，想神将随印前去也。
　　发印诀
　　如驱邪伐祟，依常式印其来状，令烧付本家司命土地行遣。如辟除妖怪，书事用印，贴本处安镇。如肢体伤折者，贴印於疼痛处。时瘟疟疾者，贴於前后心。疮疡瘫疽者，烧灰，或涂或洗。鬼忤恶梦者，或佩或吞。目疾者，浄水浸印，洗之。各获安愈也。
　　法印式
　　右印不拘木植，雕造讫，随前印奏呈了。法师遇申，发奏状行移，上下通用此印。使印时，掐天罡诀。
　　每日服炼法
　　上元解秽黄庭真符
　　右符朱书。每日清晨，面东掐午念咒，以浄水吞服一道，解秽诤身，招集生炁。咒曰：
　　五帝大魔，总领鬼兵。金铁前戮，魔王束形。猛马四张，保命生根。急急如上清九老帝君律令勑。
　　每日服炼法
　　上元延生守一真符
　　右符朱书。每日午时，面东抢子念咒，以浄水吞服一道，安神守一，保命延生。咒曰：
　　延寿益算，度厄尊神，迥骸起死，无量度人。执箓把籍，齐到帝前。急急如上清九老帝君律令勑。
　　浄明气镜篇
　　丹阳子曰：炁者，虚而善应也，神之帅也，身之主也。天以炁，故穹窿而高，高故能下济。地以炁，故磅砖而厚，厚故能上行。日月星辰以炁清而照临，江海山岳以炁聚而融结。人以炁则头圆，法天之炁也；足方，法地之炁也。眼发象於日月星辰也，毛窍象於山岳河海也。一炁之运，阴阳奇偶，与天地流通。天地所以能长久者，以其运而流通。而人多夭折，何哉？以能用与不能用而已。是故炁以运动潜伏有道，谓之浄明。浄明故盈成，盈成则周徧，而达於命之情。此天地之妙理，阴阳之交变，升降之早晏，生物之谓也。而人之一身，可以上稽於天，下法於地，取天地之正而参於身，可以移精而变化，出没於死生，故能神神而灵，谓之内营。内营则丹鼎成，黄芽生，庆云兴。斯可嘘吸云风而嚏唾雷霆，能役夏冬而使秋春，变旸为雨，以雨为霖，而天地之正炁，在我而不在人。死者可以生，生者可以死。人道正，邪炁干者，逢吾之炁而安。鬼道邪，而凌於人者，逢吾道之炁而摄善。学道者得之，而为炁镜之诀曰：运行补养，必达其机。达其机者，必明其说。
　　每日服气法
　　每日早晨，面束焚香，两手掐日君诀，叩齿九通，存想九老帝君、太阳上帝在日轮中。日色紫赤，九芒霞光，晖映太空，如日初出之状。即放诀收手，心拜祝曰：
　　嗣法某甲，焚香供养九老帝君、太阳上帝。以今清旦烧香，斋心涤意。朝礼日宫，吞纳正炁。伏愿太阳上帝，降赐光辉，烁兹冥滞，生育正真，荡彼邪秽，百神既宁，万魔自退，耳聪目明，心通性慧，与道合真，长生久视。
　　又扣齿三通，想见太阳紫赤之光照面，即鼻引而咽纳之，如下文服四炁，共三十六口也。
　　初之炁咒曰：
　　中理五炁，混合百神。
　　凡服初炁，垂两手，掐应病诀，念咒七徧，放左手诀，换掐喉诀。叉腰取炁一口，咽之。随炁重掐诀，又念咒七徧，放右手诀，换掐喉诀。叉腰取炁一口，咽之。随黑重掐诀，次举两手，喉诀相交对口，左手在上，右手在下。又念咒七徧，张口取炁一口，吹在诀上，即放诀。此是一徧。如此为之三徧，共服九口炁也。
　　二之炁咒曰：
　　元英公子，白元尊神，太一司命，桃康合延。
　　凡服第二炁，垂两手，掐北辰诀念咒。取炁如服初炁法同，只更诀目。亦三徧为之，共服九口炁也。
　　三之炁咒曰：
　　束送妖魔精，斩诚六鬼锋。诸天炁荡荡，我道日兴隆。
　　凡服第三炁，垂两手，掐紫庭诀念咒。取炁如服初炁法同，只更诀目。亦三徧为之，共服九口炁也。
　　四之炁咒曰：
　　魔无干犯，鬼无妖精。三官北酆，明检鬼营。
　　凡服第四炁，垂两手，掐日君诀念咒。取炁如服初炁法同，只更诀目。亦三徧为之，共服九口炁也。
　　诀目掌圆
　　灵宝浄明新修九老神印伏魔秘法竟
　　
