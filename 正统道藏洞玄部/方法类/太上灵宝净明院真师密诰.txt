灵宝净明院真师密诰
　　经名：灵宝净明院真师密诰。撰人不详。三篇同卷。底本出处：《正统道藏》洞玄部方法类。
　　灵宝净明院真师密诰
　　天枢院录事罗照先，奉真师玉旨，判下浄明院周演教真公等，九祖六亲仙职下落，今具本司契勘到下项：
　　祖讳贤，紫微殿善簿判官。
　　祖讳遵礼，酆都左大判官。
　　祖讳伯通，保命真人。玉皇殿。
　　祖讳瓖，妙应真人。玉清宫。
　　祖讳哲，志孝真人。
　　祖讳敬述，详光真人。
　　祖讳嘉正，志道真人。上清宫。
　　祖讳彦先，普惠真人。上清宫。
　　祖讳涛，太微西度元君。玉清宫。
　　父讳秩，东极保寿元君。玉清宫。
　　邓氏，紫微殿第十一传言。
　　金氏，玉皇殿注生童子。
　　郝氏，浄至仙童。
　　蔡氏，运修仙童。
　　卢氏，度厄仙童。
　　钱氏，道君左传言。
　　盛氏，丹霞会睦元君。
　　王氏，廉肃广修元君。
　　钱氏，忠养华元君。
　　史氏，显道元君。
　　已上并系浄明院法师三人恩及者。尚必法师三代及六亲，未有定夺，谨具呈。
　　太岁己酉三月十五日司记关，昨奉教师位关传到，杨文卿真童，治颠邪瘟痨已安就，平灵应真，依奉祖师真旨，传付后学者，用深黄者染背心，一面书一道，面东取炁三口。
　　咒曰：
　　日出灵光，月映西方。南北二斗，统临纪纲，保我法子，百病消亡。邪魔犯者，立受其殃。
　　符式朱书，掐寅。
　　日存日，月存月，斗口相对，斗罡相对。
　　右取炁，念咒书符。存身为玉皇紫微侍侧。书讫，掐寅，再念七徧勑符。当两乳用二印，当领用一印，象三台背后，左起印七印，象斗罡星，当花字上。
　　神仙辟谷服栢叶方
　　金毛狗脊去毛，白木，天麻，荆芥，苍木洗浄，狭苓各等分。
　　右件捣罗为末，用井花水为丸弹子大。如服时，用一丸，黑豆一升，用水三升三合，将豆并药一处煮，令水乾为度。服时，将豆一撮栢叶，同入口嚼下。如吃尽药豆，则单吃栢叶也。服之一年，身上生毛，长一寸；服二年，身上毛退；服三年，不饥不渴，不寒不热，日行五百里，水上自浮，长生不死也。服时，忌食漆叶、萆麻叶、胡桃叶。
　　灵宝浄明院真师密诰竟
　　
