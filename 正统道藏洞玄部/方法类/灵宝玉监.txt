
　　经名：灵宝玉鉴。撰人不详。约出於元明间。四十三卷。另有目录一卷。底本出处：《正统道藏》洞玄部方法类。
　　灵宝玉鉴目录
　　卷一　道法释疑门
　　灵宝斋法释疑　四译
　　八明　　　　　七经
　　八纬　　　　　奏申关牒文字论
　　建虚皇坛论　　镇信玉帛物仪论
　　进拜章表论　　用印论
　　存神召将论　　告行符简说
　　神虎追摄论　　醮坛请光分灯说
　　请光破幽说　　九幽地狱说
　　专度血湖论　　扬旛招魂行天医论
　　亡魂沐浴更衣加持法食论
　　度三涂五苦后先辩
　　水火炼度说　　设醮辩
　　卷二　斋修节次门
　　斋官致词投请　发预奏文檄一宗
　　扬婶发正奏一宗　次建荚郭资次
　　开启分灯制器立坛祝龙吏
　　发神虎玉札　　建坛资次
　　拜章资次
　　供慈尊二帝十王圣斋资次
　　进供三宝诸天九天三十二天圣斋
　　资次
　　关灯资次
　　卷三　修斋节次门
　　摄召拯疗资次
　　判施法食祭炼资次
　　正斋节次第一日早朝行道
　　第一日午朝节次　晚朝节次
　　第二日早午晚朝节次
　　第三日早午晚朝节次
　　散坛朝资次　　　传符说戒资次
　　斩尸度户炼度资次
　　谢恩醮资次　　　放生资次
　　卷四　灵旛宝盖门
　　四境旛　　　　　告盟旛
　　建坛旛　　　　　九天宝盖
　　旛中九炁符九道　青玄宝盖式
　　旛肚九龙符　　　回耀旛式二首二符
　　大慈宝旛旛上十符　太乙救苦灵
　　旛式
　　旛中金阙梵行玉字
　　迁神宝旛式两手篆文
　　回黄宝旛式两手篆文
　　龙童旛
　　火府赍简童子通天玉符
　　地府赍简童子启地玉符
　　铁迹台字旛符　宝光章字旛符
　　荚郭入门旛符　人道旛符
　　释道旛符　　　仙道旛符
　　地狱道旛符　　业道旛符
　　神道旛符　　　鬼道旛符
　　畜生旛符　　　甘露旛符
　　宝浆旛符　　　普召亡魂旛式
　　旛顶符　　　　太一召魂旛面符
　　旛背符　　　　五方卫灵旛式细
　　五方卫灵旛符五道
　　坛场内外二十四磨篆文
　　五方玉字篆文
　　卷五　灵旛宝盖门
　　命魔灵旛符　　告命篆文
　　炼度水池旛符　炼度火沼旛符
　　披黄受道旛符　火炼变仙旛符
　　开导旛符八道
　　空洞通幽咒符二十道
　　金书度魂旛符二十道
　　阳晖咒符二十道
　　返根咒符二十道
　　九炼天尊旛符九道
　　五方五灵童子旛符五道
　　开通五路灯旛符五道
　　九天灯旛符九道
　　九卮灯旛天尊号　九狱旛符九道
　　十方教苦天尊号
　　卷六　灵旛宝盖门
　　血湖灯旛符九道　回跃灯旛符八道
　　天轮旛内篆文十六道
　　三十二天旛符三十二道
　　地与旛肚篆十六道
　　破二十四狱旛符江十四道
　　二十四狱旛天尊号
　　卷七　申牒头连门
　　中大头连符式　小头连符式
　　九凤破秽符　　建坛符
　　辟非符　　　　禁坛符
　　追母丧子存符　追母存子丧符
　　追母子俱亡符　追未产俱亡符
　　血湖符　　　　圊楼使者符
　　浄血湖追魂符　五道大神符
　　神虎六神判斛符　追魂符
　　摄魂符　　　　引魂符
　　聚魂符　　　　取魂符
　　驱魂符　　　　召魂附旛符
　　召役发遣门
　　九凤破秽罡诀　清明符
　　豁落斗冬至后图　夏至后图
　　交泰罡　　　　二十八宿罡
　　日直功曹符
　　卷八　召役发遣门
　　玉清总召万灵符　符檄式
　　召灵宝万司如意大将军符
　　召灵宝天君总符
　　召赫奕仙曹总符
　　召流金火铃将军符
　　召杀伐大将军符
　　召六丁大将军符
　　召六甲人将军符
　　召神霄总监将军符
　　召神霄统兵将军符
　　召神霄发放将军符
　　召上奏灵官符　召承受玉女符
　　召诸天承受玉女符
　　召天界直符　　召天地直符
　　召水界直符　　召年直功曹符
　　召月直功曹符　召日直功曹符
　　召时直功曹符
　　召风神威毒天君符
　　召云神猛列天君符
　　召炁神变化天君符
　　召雨神迅速天君符
　　召三界十方岳渎吏兵总符
　　召社令土地总符　飞章火铃符
　　开天符　　　　符檄式
　　上达符　　　　升真度火符
　　卷九　神虎追摄门
　　玄范五斗论　　神虎罡
　　啸命风雷符　　大魁总监符
　　雄左大力符　　雌右武鸾符
　　玉曹玄伯追魂符
　　玉札主吏摄魄符
　　上部使者符　　中部使者符
　　下部使者符　　上元玉女符
　　中元玉女符　　下元玉女符
　　神虎玉女符　　龟真素裙玉女符
　　元灵阴台玉女符
　　太上北斗正一元生六甲隐天玉女符
　　神府七道功曹符七道
　　神虎追魂将军符
　　金阙玄都内台追魂总摄符
　　召内台诸将总符　神虎玉札
　　上帝玉札勑文天篆　玉札式
　　卷十　神虎追摄门
　　遣将罡式　　　混元玉札追魂铁券
　　铁券式　　　　三元都部符附式
　　神虎阴阳二坛论　阳耀通关坛式
　　阴灵摄魄坛式　八门坛式
　　铁迹台光宝章　左坛旛上符
　　右坛旛上　　　太一召魂合符
　　太一摄魂合符　太上神虎追魂符
　　监魂童子符　　引魂童子符
　　神虎追魂符　　神虎幽寂现形符
　　通现使者符　　通幽释变符
　　通语符　　　　普现通目符
　　封形闭债门
　　藏棺咒法　　　灵宝藏棺前符
　　棺前右角符　　棺右符
　　棺后右角符　　棺后符
　　棺左角符　　　棺左符
　　棺前左角符　　盖棺符
　　卷十一　分灯制器门
　　分灯存用　　　玉清慧光符
　　玄炁宝光符　　元炁宝光符
　　始炁宝光符　　分灯慧光符
　　制锺磬论　　　召辟非大将军符
　　召禁坛大将军符
　　召阳神九和君符
　　召阴神十合君符
　　五方坛令符五道
　　五方坛令背文式
　　五方玉字灵文五道
　　十方镇坛符十道
　　卷十二　勑水禁坛门
　　勑坛思神章　　九凤破秽罡
　　浄秽符　　　　总召四灵符
　　开坛符　　　　勑坛四灵符四道
　　召三元唐葛周三将军符三符
　　召监坛符　　　洞达神灵符
　　六府镇坛符六道
　　天皇君召十方飞天神王符
　　召六甲符　　　召六丁符
　　三天灭魔秘章
　　大洞灭魔神惠玉清隐书
　　卷十三　宿启朝醮门
　　灵宝自然思神仪诀
　　入坛浄秽符　　卷帘化金楼玉室符
　　告金褛玉陛符式　入户符
　　都匠符　　　　合明符
　　十方谒简烧香符十道
　　降真召灵章
　　罡式
　　上清灵宝玉虚召灵紫英符、
　　上清灵宝元皇降真青华符
　　赫奕仙曹章　　招真灵符
　　降真灵符　　　跪炉符
　　各礼师诀　　　五方卫灵符五道
　　九朝卫灵符九道　呜法鼓诀
　　发炉出神诀　　直日香官诀
　　泼炉总符　　　敷落神真符
　　召三五功曹符　召左右官使者符
　　召侍香金童符　召传言玉女符
　　召五帝直符符　召直日香官符
　　召土地符　　　三天真符三道
　　三捻香符三道　　命魔诀
　　九宫九炁图
　　太上消魔前驱煞鬼真符
　　太上证魔前驱煞鬼真符
　　高上神霄命魔前驱煞鬼真符
　　告命篆文式　　复炉总符
　　倾光回驾符　　出户符
　　存神复炉诀　　敷黄道符
　　请圣符三道
　　卷十四　坛仪法式门
　　举辇仙仪坛陛章　飞空霓旌
　　朝元朱幢　　　含虚散丝
　　珠妙宝 　　　五明羽扇
　　仙境绛节　　　真境十绝灵旛
　　羽盖琼轮之符　丹举绿辈之符
　　朱凤之符　　　玄龙之符
　　九色之节符　　十绝灵旛符
　　九凤齐唱符　　八鸾同鸣符
　　五色狮子符　　九光白鹤符
　　青龙侍卫符　　朱雀阳精符
　　白虎卫守符　　甲玄武后拥符
　　坛灯章　　　　四围星宿分布图
　　总皇坛图式　　八门之炁
　　十方门膀　　　皇坛制度
　　外坛式　　　　洞青之炁符
　　梵行之炁符　　洞阳之炁符
　　梵阳之炁符　　少阴之炁符
　　梵通之炁符　　洞阴之炁符
　　梵元之炁行　　日门符
　　月门符　　　　中坛门榜
　　天门符　　　　地户符
　　人门符　　　　鬼户符
　　内坛门榜篆式青华元阳之门符
　　始阳生炁之门符
　　九灵皇真之门符
　　洞阳太光之门符
　　元皇高晨之门符
　　通阴金阙之门符
　　九仙梵行之门符
　　大罗飞梵之门符
　　阴生广灵之门符
　　灵通禁上之门符　斋坛镇信
　　卷十五　茭郭龙吏门
　　茭郭式　　　　乾宫景门符
　　坎宫景门符　　艮宫景门符
　　震宫惊门符　　巽宫景门符
　　离宫休门符　　坤宫景门符
　　兑宫伤门符　　变茭郭符
　　开度八门真符八道
　　十方救苦天尊符十道
　　祭祝龙吏论　　召玄都官吏符
　　茭龙符　　　　金龙符
　　地府赍简童子符
　　火府赍简童子符
　　茭龙吏符　　　金龙吏符
　　变法桥符　　　监桥大神符
　　引魂度桥符　　生天台符
　　朱陵火府符　　度魂车符
　　神虎三使者真形　金龙童式
　　茭龙童式　　　朱陵府式
　　生天宝台式
　　卷十六　真文玉字门
　　敷露真文启奏　安五方真文炁诀
　　东方真文　　　南方真文
　　西方真文　　　北方真文
　　中央真文　　　太清九真仁惠之符
　　交神生明玉化之符
　　八威金龙飞玄之符
　　明纲玄兆大明之符
　　真皇混丹肃元之符
　　五方赤书玉字内音五篇
　　青天魔王制邪玉文
　　赤天魔王制邪玉文
　　白天魔王制邪玉文
　　黑天魔王制邪玉文
　　黄天魔王制邪玉文
　　安镇真文告文式
　　敷五方真文符五道
　　卷十七　飞神谒帝门
　　天师仪注　　　六甲支干忌法
　　上章择天医法
　　拜章牒天医利鬼诀
　　上章用天罡加临时
　　六甲旬天门开日
　　上章吉日五德日　天愿日醮章日
　　七星章奏日　　三会上章日
　　天官朝礼天门日　斗击时
　　西时凶日　　　每月凶方
　　道父等忌日　　女青律三会八节
　　要安等日　　　傍通图
　　天杀等所在　　杀师忌避日
　　宫分曹治　　　逐日宫分
　　章中官吏操遣品
　　太清官吏二十四人
　　上清官吏三十二人　玉清官吏
　　奏章上章吏　　祭章官圣位
　　卷十八　飞神谒帝门
　　九灵飞步章奏法
　　三洞玄科三十条
　　书章法则　　　书心章式又法式
　　正一章用印式　洞真章
　　洞玄章用印式　黄素朱表式
　　书青词式　　　章信论
　　章合用法信物仪
　　正一书章四十五条令
　　正一书章法式　封章式
　　书符式　　　　第一欲界
　　第二色界　　　第三无色界
　　三天门符契　　太清号
　　上清号　　　　玉清号
　　三清总号　　　章函案封皮等式
　　上章沐浴法煎浴扬　五神符
　　沐浴浄秽符　　太平符
　　通神符　　　　心章符
　　合明符
　　卷十九　飞神谒帝门
　　九灵章奏拜坛式　驱使罡风符
　　分神诣职变神真浄秽符
　　谒帝变神符　　　五神宝符
　　出神符　　　　　圭上朝真符
　　冠内升真符　　　左肩通真符
　　右肩通真符　　　旋斗符阴曰二道
　　历箕符阳日二道　三天玉契符四道
　　熏章符　　　　　卷章符
　　印章符　　　　　入章符
　　章函四则上符四符　章函面符
　　章函底符　　　　袋上符
　　通天符版　　　　三天合同契券
　　章袱四角符四道　袱中符
　　章关前符　　　　祭章召将符
　　天门结界符　　　地户结界符
　　人门结界符　　　鬼路结界符
　　飞章火铃符
　　卷二十　飞神谒帝门
　　九灵飞步品目次序　入户符
　　招真灵符　　　　　降灵真符
　　卫灵符　　　　　　召五帝大魔符五道
　　召通章校章呈章从事符
　　召监章按章资章从事符
　　召呈章上章判章从章符
　　召天丁力士符　　　召天驺甲卒吏符
　　召建节监功将军符
　　召罡风骑置吏符
　　召四部监功谒者察奸勾骑符
　　召左右官使者阴阳决吏符
　　通真达灵符　　出官诀
　　出官符七道　　出官总符
　　宣章符　　　　开函小吏符
　　遣官符　　　　遣四直符
　　遣将符　　　　飞步苍冥符
　　卷二十一　飞神谒帝门
　　罡法　　　　　三天朝元符
　　召真玉符　　　通神宝符
　　开灵玉符　　　遁景玉符
　　变化玉符　　　通天玉符
　　入圣景玉符　　焚章符
　　开天符　　　　保章上达符
　　升真度火符　　运神会道符
　　灵风聚烟符五道　伏章符
　　章车符　　　　操伏出神符
　　三天通帝符　　俓达帝前通真符
　　三天门名　　　八卦大神符八道
　　审章符三道　　复炉符
　　回神符　　　　伏章法
　　出户符　　　　护章法
　　进章诀　　　　内朝上帝占开门法
　　入定审章　　　审章诀
　　习真人定诀　　审章例
　　克应例
　　卷二十二　告给符箓门
　　请降诸符启奏　书符行持存用
　　救苦简正面符　救苦简背告文
　　救苦简预修告文　长生简正面符
　　长生简背告文　长生简预修告文
　　金龙驿吏符　　茭龙驿吏符
　　救苦简内符　　长生简内符
　　东极救苦九龙符附告文
　　东华青宫生德开光宝符附告文
　　三炁流光救苦真符附告文
　　玉清宝箓拔幽魂真符附告文
　　玉清宝箓破地狱真符附告文
　　卷二十三　告给符箓门
　　太上勑赦生天宝录
　　宝箓赦文式天皇宝诰真符附告文
　　金阙玉皇宝诰式
　　束极青玄宝诰式
　　灵宝酆都拔罪真诰式
　　卷二十四　告给符箓门
　　太上混洞赤文宝章
　　告混洞赤文式
　　天官玉简附告文　地官玉简附告文
　　水官玉简附告文　九幽白简附告文
　　九幽玉简附告文　神霄金简附告文
　　神霄玉简附告文
　　上元三天玉简附告文
　　中元九天宝诰金书丹篆附告文
　　下元登真度命出离生死真符附告文
　　元始上帝削死上生真符附告文
　　神霄玉篆雷文附告文
　　卷二十五　告给符箓门
　　太阳炼形宝诰附告文
　　太阴炼形宝诰附告文
　　上清灵宝金箓附告文
　　上清灵宝玉箓附告文
　　上清灵宝黄箓附告文
　　生天宝箓附存用
　　小宝箓式　　　大宝箓式
　　灵宝解冤释结升度真符二道附解冤符式
　　东华修炼玄旨　朱陵符
　　朱陵符告文　　朱陵府散形
　　卷二十六　告给符箓门
　　上生黄箓式　　勑制地祇券符
　　勑制地祇券式　历关诸天券符
　　历关诸天券式
　　卷二十七　告给符箓门
　　长生度命金箓　九天宝诰
　　升天左券　　　升天左券式
　　升天右券　　　升天右券式
　　卷二十八　投龙进简门
　　山简　　　　　山简告文
　　水简　　　　　水简告文
　　土简　　　　　土简告文
　　投山简符　　　投水简符
　　投土简符　　　四季投简符四道
　　简内告文　　　三简璧式
　　卷二十九　开明幽暗门
　　造策杖式　　　五灵破狱策杖内符
　　五岳内讳符五道　十方玄化符
　　十方救苦天尊符　策杖旛形附作用
　　开通幽关符
　　东华元阳开道真符附告文
　　命魔前袪符附告文
　　太上灵宝开通五路真符附告文
　　三炁阳光符　　五路灯图
　　九阳梵炁元皇破狱真符附告文
　　玉清急光符
　　灵宝自然九天金字玉文生神阴符九道
　　九天灯图　　　九垒灯符九道
　　九卮九垒灯图
　　卷三十　开明幽暗门
　　元始威章拔魂箓符附告文
　　三晨慧光破狱真符　毁锁符
　　张门符
　　九真梵炁破狱真符九道
　　元始回光化形符　酆都真形
　　九狱牌符九道　九幽狱图
　　九狱牌　　　　总九狱图
　　玉清荡涤血湖大符附告文
　　救军阵伤亡之符
　　救遭刑犯法之符
　　救劫盗伤残之符
　　救堕胎落子之符
　　救恶疾血光之符
　　救母丧子存之符
　　救子丧母存之符
　　救已产俱亡之符
　　救未产俱亡之符　血湖图
　　产死狱
　　卷三十一　开明幽暗门
　　历关诸天符附告文
　　三十二天灯符三十二道
　　三十二天灯图
　　三十二天宫名　元始覃宥罪魂符
　　元始符命告文
　　二十四狱灯符二十四道
　　普告三界符附告文　八难灯符八道
　　永度三途五苦八难符
　　木轴朴　　　　内围灯牌九旛睿号
　　中围灯牌并磨号各十五
　　外围灯牌二十四
　　睿号二十四　　回耀轮灯
　　二十四狱牌三途五苦
　　开化妙灵圣境符附告文
　　十方天尊圣境真符十道
　　十方圣境灯图
　　卷三十二　玉元追度门
　　流光真符附告文
　　灵宝玉元荡涤血湖真符附告文
　　度无间血湖罪魂符附告文
　　玉箓度血湖解冤符附告文
　　玉箓金书破血湖大赦真符
　　玉箓度血湖破秽开光宝箓
　　玉元虎文符
　　元始清神神化变灵真符
　　元皇荡浄血尸符
　　荡浄血尸告文图楼使者符二道
　　卷三十三　召摄幽灵门
　　浄秽天目符　　咒食夜斋香符
　　摄见爽灵符　　开通道路符
　　召六道诀　　　召六道符六道
　　召四生符　　　召孤魂符
　　召祖先符　　　普摄符
　　追摄赴斛就食现形符
　　卷三十四　列幙敷化门
　　九天监生真文　召天医符
　　天医尚药符　　分娩符
　　监生符　　　　金形符
　　出胎符　　　　荡胎符
　　回骸起死符　　永度三涂符
　　元皇浄血尸沐浴真符
　　元皇荡血尸清神真符
　　涤血秽通神浄魄符
　　解秽通真符　　水炼血尸符
　　建天医院　　　五帝全形符五道
　　五帝全形升度符　太一返真符
　　灵宝聚形返真符
　　卷三十五　敷化解释门
　　追负财欠命冤结不解幽魂符
　　追仇雠执对幽魂符
　　追衔冤负债累劫相缠幽魂符
　　追被系牢狱死魂符
　　追僧道师尼亡魂符
　　追奴婢横亡符
　　召五岳吏兵追咒诅亡魂符
　　和释咒诅上升符
　　追犯王法死魂符
　　追盗贼杀害身亡符
　　追飘沉大海幽魂符
　　追虎狼虫蛇所害亡魂符
　　追末学道浅亡魂符
　　追被庙神摄丧符
　　追因水火丧亡符
　　追为商仕路身亡符
　　追冻馁流离亡魂符
　　追诸军阵斗亡符
　　度婴童在幻身亡未解脱符
　　解释自缢魂符　度杀伤死魂符
　　度溺水死魂符
　　度复连古症亡魂符
　　度中毒药身死亡魂符
　　和冤释对符
　　解秽符　　　　召天医符
　　请天医召万神符　麒麟降药符
　　续头符　安舌续经符　接肢体符
　　生头舌手足符　续肱首符
　　救疗牢狱扭械死亡符
　　救疗火烧焦闷之众符
　　救疗刀兵杀戮之众符
　　救疗军阵死亡之众符
　　救鳏寡孤独之众符　救疗瞽目符
　　求疗聋积符　　　　救疗音哑符
　　救疗传尸符　　救疗墓注痨疗符
　　救疗冢讼符　　救疗复连符
　　救疗风痫癫癞符　救疗蛊毒符
　　救疗药死符　　金刀符
　　断索符　　　　救投河落井之魂符
　　救度一切倚草附木伏尸符
　　救度一切死亡未得超适符
　　救度孤滞困穷羽毛鳞甲沉溺之符
　　生成五脏符　　返形复故符
　　生形育质符
　　沐浴冠带门
　　太玄神水符　　变男女浴室符
　　召魂赴浴香符　引魂沐浴符
　　男堂沐浴符　　女室沐浴符
　　男堂门上符　　女室门上符
　　化衣符　　　　变天衣符
　　变衣香符
　　卷三十六　变化法食门
　　变食存用　　　灵书存变
　　五方斛盘符六道　摄魂享斛符
　　宝浆琼瑛符　　启请通真符
　　浄酆都破狱符　开业道通真符
　　离寒庭符　　　离怖畏符
　　生魂育魄符　　洒甘露符
　　甘露玉符　　　加持法食符
　　变香糜符　　　济慧法食符
　　溟滓大梵符　　九变法食符
　　无量法食符　　普变法食符
　　三光流晶法食符
　　三光泽婴法食符
　　三光法炁法食符
　　三光玉阳法食符
　　三炁云华法食符
　　三光导仙法食符
　　三炁瑶炁法食符
　　三光定光法食符
　　卷三十七　斩尸度户门
　　勑制地祇符附告文
　　断绝天涂界符附告文
　　断绝地涂界符附告文
　　断绝水涂界符附告文
　　飞度色累户符附告文
　　飞度爱累户符附告文
　　飞度贪累户符附告文
　　飞度华竞户符附告文
　　飞度身累户符附告文　解冤符附告文
　　天神纳库旛式
　　卷三十八　炼度更生门
　　灵宝九炼返生符法设炼度醮
　　太阴宝诰附告文　投进水池符
　　太阳宝诰附告文　投进火沼符
　　降真水符　　　十二河源符
　　月魄符　　　　太阴玉字符
　　变火沼符　　　绛真火符
　　掷火万里符　　日魂符
　　太阳玉字符　　四保举符式四道
　　四镇合同券式
　　召十方飞天神王符
　　卷三十九　炼度更生门
　　召主水将军内炼符　立降真水符
　　水炼正符　　　太阴水炼符
　　水炼血尸符　　黄华荡形符
　　月华炼形符　　水九炼返生符九道
　　上清石景水母玉晶符
　　水炼合同符　　水炼返生符
　　玉液炼形符
　　洞阳丹炼飞神八景之道
　　黄炁阳晶符
　　卷四十　炼度更生门
　　召主火将军内炼符　立降真火符
　　火炼正符　　　太阳火炼符
　　火练血尸符　　玉眸炼质符
　　日光练神符　　火九炼返生符九道
　　火炼合同符　　火炼变仙符
　　金液炼形符　　天罡玉字
　　上清九斗阳芒火铃炎精真符
　　太上梵炁符
　　卷四十一　炼度更生门
　　太阴混元化形炼法
　　召混元一十二炁大将军符十二道
　　混元一十二经络阴符十二道
　　混元一十二经络阳符十二道
　　回骸起死符
　　神霄十八大洞玉符十八道
　　卷四十二　炼度更生门
　　阴尸九炼生神玉符九道
　　生神九章符九道　九炁生神符九道
　　九炼生化玉真宝符九道
　　玉清神霄九阳真符九道
　　卷四十三　炼度更生门
　　五芽炼符五道　五府全形章
　　五帝真形作用炁诀
　　五道混合符
　　炼身返质符四道
　　九炼符九道
　　九符奏式
　　玉婴神变符　　披黄受道宝诰
　　仙化成人符
　　玉清生化保度天门宝符
　　生天度命法桥符
　　炼度坛式附坛心式
　　灵宝玉鉴目录竟
　　灵宝玉鉴卷之一
　　道法释疑门
　　灵宝斋法释疑
　　《灵宝经法》之卷首，有四译、八明、七经、八纬，已备诸家之说，姑摭其大纲如左。
　　四译
　　《灵宝经》法，自玉宸道君得黍珠所授，赤书玉字，八威龙文，上天所宝，不传下世，此译之一也。
　　道君叙其神通变化，冠之经首。叮咛学者笃信力行，於经之后，此译之二也。
　　道君撰灵书中篇，而天真皇人昔书以为正音者，此译之三也。
　　西汉元封中，西王母以是经授之武帝，遂译大梵之言为神州之语，天篆之字为同文之书，此译之四也。
　　其后老君历代降世，其传浸广汉天师，诸仙递相授受。汉光和二年，太极真人徐君来勒，以授太极左仙翁葛真君玄，仙翁授之上清真人杨君，皆汉元封已译，无所再译，其有五译之说者，皆赘言也。
　　八明
　　一、当明灵宝者，即元始祖炁。其初溟津大梵真炁，自无而有，一切有象有形，皆由是气而生成，所谓成象成形者，又各有是气也。亦儒家所谓一物一太极也。故人受中以生，则亦各有是气焉。祖之为言先吾父母而生者也。於我身求之，则父母未生之前，此气在何处。我身内之父母，复是何物。我由而生，所谓无相之我，又在何处。当如此究竟，然后入无出有，与道合真。
　　二、当明元始敷落五篇，赤书玉字，八威龙文，经法中一应符篆，皆始於此。学者当究其妙，则其功用如经所云。
　　三、当明《灵宝经法》皆出於混洞赤文。混者，二五合凝之未兆也。洞者，无色无渊之谓也。由是而化生诸天，开明三景，五文开廓，普植神灵，变化无穷矣。
　　四、当明《灵宝经法》乃万法之宗。自五劫开化之后，三洞四辅诸经诸箓，总而三十六部，支而万八千篇，故自老君流传於世，灵宝之品独多。
　　五、当明人之有生，无极太极。吾其性二气五行，吾其体一点灵明。炯然
　　不昧者，则合性与知觉，谓之心也。学者当常常存其心，养其性，明则为命世之圣贤，幽则为遗世之神仙，济利幽明，特其余事耳。
　　六、当明灵宝妙用。如太极真人曰：常於太极握枢机，动静神珠照幌帷。就里分明灵宝现，如悬黍米在浮黎。然后随所运用，变化无穷矣。
　　七、当明省身悔过，念道思真，毫发邪念不留於心，视听言动常如对越。
　　八、当明真修实践，日积阴功。凡遇月月失昏，星宿错度，四时失序，阴阳不调，疫毒流行，兵革四兴，水旱虫蝗等，皆当依经旨修禳，以母负玉宸道君之垂训，自然优入道域，与道合真，身得神仙，亦分内事。
　　七经
　　一曰大定神光，一点灵明，如如不动，大而六合，微而秋毫，皆在吾神光中。
　　二曰洞观微视，圣日圣月照跃金个庭，光映十方，无阴不烛。
　　三曰内服玉札金书，皆诸天日月星斗天真大神亿讳隐名，有诸中则神凝炁充，施诸用则神动天随矣。
　　四曰采炼祖气，以生圣胎法身。夫谓祖气者，人人具足，不假外求。学者当朝夕存思，守而勿失，真积既久，乃成圣胎。然后见所谓法身，出有入无，神功妙用，与造化同流矣。
　　五曰五行内炼。诀曰：五行顺则生人，逆则生丹，一豪情欲之萌，即耗真气学者常当吐烛纳清，收视返听，使五行真气攒簇於神室之中，无顷刻间断，可以长生久视，可以济显度幽，神动则气随，无施不可也。
　　六曰黍珠神化。吾身自有始青天浮黎土，黍珠一颗不用外求，当知此理散之则弥满六合，敛之则不盈一握。
　　七曰中理五炁，混合百神。学者当常常持其志，以养其气，使之归於元海，听命於我之元神，则随所设施，混合百神也。
　　八纬
　　一曰流精玉光，乃上天精粹刚正之气，天之灵宝也。学者当於身求之，存养之久，必见所谓五色郁勃，洞焕太空。施之於用，则无所不辟，无所不禳，无所不度，无所不成矣。
　　二曰洞阳符火。按《灵书》中篇六十四卦之炁运，以混合三十二天之真炁，行之积久，与道合真。
　　三曰大行梵气，一切真仙，莫不由此超度。经曰：大行梵气，周回十方，学者能使身中梵炁周流，无一息间断，则度人之功，诚为无量，生身受度，亦余事也。
　　四曰三宫修诵，三宫即三田也。先当持戒制情，正心诚意，真炁内固，然后诵经，则婴儿升降，三田随声念诵，其功德力亦如经旨矣。
　　五曰报本返始。学者必於三元、八节、五腊，诸先亡讳日，依教诵经，以尽报本返始之道。春秋祭祀，亦当随家丰俭为之，庶几为人，行报本之道，无愧也。
　　六曰九品阴功。经曰：星宿错度，日月失昏，亦当修斋，行香诵经。四时失序，阴阳不调，亦当修斋，行香诵经。国主有灾，兵革四兴，亦当修斋，行香诵经。疫毒流行，兆民死伤，亦当修斋，行香诵经。师友命过，亦当修斋，行香诵经。学者当於此力行，以积阴功。功德积累，则诸天书名，鬼神敬服，济生度死，随念皆符，身得神仙，皆不外此。
　　七曰玄灵济度。学者□ 当於清夜，朝礼北斗，依法咽服元皇正炁，求所谓太玄之一，守其真形，然后身有光明，魔无干犯，运神会道，随念感通。
　　八曰济度无间。经曰：常行善心。又曰：齐同慈爱。凡见鳏寡孤独，疾病饥寒，便当思以济之。若己乏财力，则广行劝化。如凶年饥岁，沟壑死亡，兵戈扰攘，僵尸暴骨，吊祭不至，精魂无依。当依经法，随力拯救。则亦功沾先远，庆及见存。太极仙翁，萨真人，路真官，历代祖师，皆於此用心，以不负经旨也。
　　奏申关牒文字论
　　斋法之设，必有奏申关牒，悉如阳世之官府者。以事人之道，事天地神祇也。所以寓诚也。是假我之有，以感通寂然不动之无也。然后见其洋洋乎，如在其上，如在其左右，以明其不敢以上下神祇为无也。所以尽事人之道，以事天地神祇也。故阐事之先，必请命於上天之主宰，与夫三界分治之真灵。曰府，曰司，曰宫，曰院。凡有关世人死生罪福之所，必一一誊诚以闻。或奏或申，或关或牒，又当随其尊卑等第为之。或者谓天者积气之苍苍耳，安得有所谓宫庭官府，列职分司，如人世之多。应之曰：子徒知积气苍苍中之，不有宫庭官府，之如人间世者而乐言之。试观日月星辰之分布，昼夜寒暑之推迁，非各有主宰之神乎。经曰：三华离便，大有妙庭，金阙玉房，森罗净泓者皆是也。三华者，日月星也。离便者，离便宫殿之谓也。森罗者，森布罗列也。浄泓者，言金阙玉房之清虚洞彻也。且古先圣王，有为泰坛以祭天者，有所谓敢昭告于皇皇后帝者。果谓积气苍苍，所无知乎。况礼之月令，必曰其帝某其神某，是非各有主宰者乎。经中之有宫府司院之者名，由汉武帝元封中，受经於西王母。母以汉制官府职名，译经之所，云以授於帝。故尔此奏申关牒文字，之所以立也。
　　建虚皇坛论
　　虚皇坛之建，斋法中之不可缺者。绵蕝朝仪，於此乎展也。每一登坛，俯仰具瞻，则洞然八荒，诚如见。所谓洋洋乎，在上在其左右也。其仪亦颇合古。古之王者祭天，必为泰坛。吾教之虚皇坛，亦其遗仪也。故中设三宝尊位之外，则四方四维，止设十方灵宝天尊位，与五方五帝位。此外一应神祇之位，不列於此，是亦祭天之义也。
　　三日九一朝，登坛朝谒，拜表上章，皆於此以致诚也。
　　坛上镇信玉帛物仪论
　　斋坛之必，用金玉币帛诸物於十方者，备物陈仪之谓也。所以将恭敬之实也。古者以苍璧礼天，黄琮礼地，青圭礼东方，赤璋礼南方，白琥礼西方，玄璜礼北方。亦各有牲帛，皆仿其气之色。斋坛之用镇信，亦古之遗仪也。倘废此礼，则是以上下神祇为无知也，则恭敬之实安在。独吾教中所用，多寡之不同者，按五子归庚之数也。故用之东九，西七，南三，北五，中一，以为数也。乃若玉帛物仪之色，则与前之所云不异也。至如礼之隆杀，则自天子以至於庶人，所谓名位不同，礼亦异数也。
　　进拜章表论
　　拜章一法，莫不宗九灵飞步之说。盖九者阳数也。阳数始於一，而究於九也。故易之爻於阳，则必曰九也。天者，阳气之上积也。故亦曰九天。法曰：拜章须出阳神者，法师当运自身九阳之炁，出身中之神，乘是气以达乎天境，求其所谓主宰之帝，而进达之。虽曰霄壤势异，然一念精专，则神与道俱，神动气随，则寂感虚应，岂可以色象求之也。一念精专，即是阳神。一毫杂念，即属阴矣。慎之哉。凡所谓上帝宫阙曹治，皆昔天尊神通变化之使然，非如人世之有一定帝王之居也。至於黄道黑道之分，又出於历象家，立之以测天运耳。亦非截然，如人间道路之有分别也。行者切不须泥诸家。有以天地日月五星为九灵者，最为穿凿。今不取。惟一家以北斗七元与辅弼二星，谓之九灵者，以存思罡诀，不离乎斗故也。
　　用印论
　　灵宝之妙，化具乎两仪未判之先。灵宝之经教，阐於三炁既分之后。上天所宝，下世罕闻。汉元封中，武帝得西王母之授，而后其教方传。世远人亡，经残教弛，自非圣哲，无不陷溺其良心。故生则灾害臻身，死则沉沦长夜。其有执而不化者，则未散之气或依草附木，或为厉为妖，从迷入迷，无有超度。故经教支而为法，所以辅正除邪，济生度死也。此又已得道宗师，不得已而为之也。法之为言正也，正其邪也。亦犹德礼之有政刑，以道之齐之也。故章表奏申关牒符檄，又必假天府之印，以示信也。印则各有师传者，欲天地神祇人鬼知所行之法，有所受之也。道法之分门别振，不知几也，独灵宝为万法之枢纽。其为印也，无施而不可也。如上章一事，在灵宝法中虽有通章印。然其印文，本是三天合同契券，专为升度亡魂，不知原於何代。宗师乃於印文中，除去召魂升天真子佩法八字，遂用为通章之印。故祖师紫极田真君辩之详矣。由是观之，不若只有灵宝印，为无可瑕疵也。又如正一教法，上章则有九老仙都印及十二小印，若专行正一天心可也。施之灵宝斋醮中，不为无碍。且如人世诸官府，自一品至五品，皆得而上章表於朝廷，除止用本衙门公印外，不闻别有上章表之印也。据此而论，凡行灵宝之斋，一应文字，止用灵宝一印，为的当也。若必有分司而用，则神虎之印施之追摄可也，南昌之印用之炼度可也。至於随箓之印，却在法官临事审权，宜而用之也。
　　存神召将论
　　诸品道法行持之时，皆以存神召将为首。其为运念呼吸，诀罡步，固各有其说。若专用一法，则尽可自依本法作用。如行斋醮，则不可为也。盖法官所有诸法之将吏，悉皆召之，以佐助行持。惟当存自己灵宝祖炁，以为之主。次则中理五炁，以混合百神。存召后遣，无所不可，盖灵宝为万法之枢纽也。若必逐一依各法存召，非惟自取多事，於灵宝之功用，为舛谬矣。
　　告行符简说
　　追度法中之有诸符诸箓诸简，以布告三界十方，九幽曹治，拔度亡魂者。乃黍珠传经之后，赤书玉字，圣圣相传，流行人间，作幽冥之日月。盖由上帝悯念群灵，生前肆情欲，陷溺良心，死则业识沉沦，执而不化。随其恶念，以有地狱，以拘其魂，使受报对。谓非有符颁天恩，莫能超脱。故设此符箓简文，以开宥之。其孝子慈孙。义夫节妇，当竭其哀诚，以代死者。乞怜首谢法师，誊诚天府，祈请再三，方依下元黄箓品格，一一颁降。亦犹阳世朝廷之有特旨，以赦宥罪也。
　　神虎追摄论
　　神虎玄冥玉札者，其法甚秘。札中乃运北斗玉讳，请降瑶光，洞照幽夜，三界十方，无所不摄。其文乃西山刘真人讳根，得於太乙玉女之亲授。真人仙去之日，秘以石匣，藏之龙虎璧鲁洞中，世所罕传。正一教阐，此文亦再出世。历代宗师授受，然后盛行。故追摄之法，必遵用之。诀曰：神虎者，乃北斗玄司北魁所制也。其司分三，一曰玄灵，属贪狼星所治，中有雄左雌右二神，即擎羊、陀罗二神所化。二曰玄冥，属巨门星所治，中有三部使者，即斗中河魁、天罡、斗击之神所化。三曰玄范，属破军星所治，中有追魂玉女功曹，各七员，即七元星宫阴阳之神所化。人之死也，阴魄皆属北斗所摄。或存日稔恶，皆禁斗狱。其狱分布九所，故谓之九幽狱。总名曰天一狱。天一者，北方之生数也。生前积善者，斗宫纪名，死则摄魂生於南昌火府，受炼更生。惟积恶者，拘魂此狱，报对满足，异类托生。自非混元玄冥玉札，莫能超脱，此玉札所以不可无也。又当知所谓狱者，皆随死者所积之恶，以有其狱，为之报对也。非直截如阳世官府，有一定之囹圄也。
　　醮坛请光分灯说
　　斋法中每以然灯为首，所以法天象地。故每遇建斋，必於宿建之夕，请光分灯，以法日月星斗之悬象。令坛所内外洞明，上下交映，庶乎可以拟大浮黎土之流精玉光，洞焕太空，七宝林中之无极光明，照无极世界。凡所谓上圣高尊，妙行真人，天真大神，无极圣众，皆倾光回驾矣。然灯造化，岂小补哉。
　　请光破幽说
　　然灯破暗之法，盖为死魂一堕重阴，漫慢长夜，非有阳光照烛，超出良难。故必法天象地，然灯告符。夫谓法天象地者，上法日月星辰之悬象，下布八卦九宫之方隅，以交接阳光，开明幽暗，使亡魂乘光得度也。非直藉此灯焰焰荧煌，为观美也。存念精专，此作则彼应也。谓之破狱者，全在法师运自已之阳光，以混合灯光，上接九天之阳光，以遍照三界九幽。使亘天彻地，皆有光明，凡堕幽冥，皆得乘光而超出，一时神通变化。凡所谓狱，皆无有矣。
　　九幽地狱论
　　九幽狱者，上属北斗所治，即天一北狱也。虽分布九方，各有其名，然后随死魂生平恶念，以见其狱，非直如阳世官府，之有一定之囹圄也。所谓破狱者，亦非诚实斧其门户；碎其扭械，以出罪魂。无非假太上敕命符箓简文之玄化，以开宥之也。凡欲报亲，亦须行普度之道。亲亲仁民，爱物之道，兼行可也。则阴功自锺於正荐之魂矣。若止为正荐而设，吾恐上帝不私於一二死魂也。其法必请命三天，冥心东极，假天尊慧光照烛，所作符箓简文，以寄吾之运神会道处。所谓诚於彼，则感於此也。
　　专度血湖论
　　血湖地狱者，由幽冥之宰物者，随死者之冤结而化见也。人莫不由父生母养，以成幻质。惟妇人自妊娠以至娩乳，苦厄良多。有怀胎而死，有既产而亡，或母死而子存，或母存而子死，或子母俱殒於临蓐之顷，亦有俱丧於既产之余。是皆其前生仇雠，托胎报复。至有以药毒自堕其所孕，亦有以多子而不育其所生。彼安身立命之念既孤，则负屈衔冤之心莫释。死则魂系血湖，以受报对，动经亿劫，无有出期。非建大斋，莫能超度。故灵宝大法中有玉光一品，专一拔度血湖。拜表上章，行符告简，次第有科。既以天将摄其魂，复以天医疗其疾，神水涤其腥秽，法食消其饥渴，然后释其执着之想，开其超度之方，妙用神功，尽在行持之士也。儒家每谓人死则游魂为变，体魄不能生，将与草木同一腐坏，尚奚腥秽饥渴之为害哉。又曰：纵令冥府诚有牢狱枷锁，一如阳世官府，亦将何所设施。殊不知其身虽死，觉性尚昏，故口体之念不能遽忘。又况抱屈衔冤者，每思报复，其不平之气不能自散，必质之於司幽冥造化者，以求直焉。其仇家生前果有其恶，自亦不能释然于怀，其魂气随其念而有其狱焉，故不可谓之无也。
　　扬旛招魂行天医论
　　招魂一事，自古有之。人之初死，升屋而号者是也。人之生也，能常常存其心，养其性，不为事物侵乱，死则魄归于地，魂归于天矣，奚幽冥之能沉沦哉。惟其生死，良心善性汨於情欲，执而不化，死则不能反其委顺於天地，不免魂气飘荡，从迷入迷。故先之以神虎追摄，次之以神旛摄召。又有存日形体毁伤恶疾困苦者，不悟形体虽有伤残，元神本无欠缺。先则有身以有患，今则身灭而疾复何存。妄念不除，尚若形之有亏，病之在体。故又须内运玄化，以聚其阳精，消其阴累，然后使就冶炼，受化更生。即经所谓皆成自然人，自然有别体也。非直如以土木偶人，而逐一成其幻体也。
　　为亡魂沐浴更衣加持法食论
　　衣食之计，皆由有身。饥寒迫身，则衣食是念。身既不能有生，衣食又将焉用。教之有此者，盖恐死者存日业想，障其良知，不能自悟，犹忇忇然衣食是求。故首之以黄华神水涤其旧染之污，次则以冥衣法食消其饥渴之害，然后使之闻经听法，受炼更生。凡所谓沐浴更衣，加持法食，乃为死者妄念设也。
　　度三涂五苦后先辩
　　超度法中度三涂五苦一节，即经中请灭三恶飞度五户之旨。诸家多用之传符受戒之后，无乃未善。盖炼度既毕，亡魂已得仙化成人，继以传符受戒，使之尽空诸有，而一真澄湛，超入无为。胡乃却於传符授戒之后，才度三涂五苦，此理之未顺处。惟当於炼度之先，为其灭三恶，以永离三涂，绝五累，以永除五苦，然后使之受炼更生，为是切详。祖师立设教之初，必本於《度人》本章永度三涂五苦八难之句，在死魂受炼，仙化成人之后故也。然经旨盖谓死魂受炼，生身受度之后，自然永永超脱三涂五苦八难矣。非谓死魂受炼，生身受度之后，却方使之度脱三涂五苦八难也。
　　水火炼度说
　　灵宝济度一法，水火炼度，其至要也。人生清明在躬，气完理具，此心真体，妙用与造化者游。生则为圣为贤，死则魄降于地，魂升于天。由其良心善性，不为事物侵乱。故一气之聚散，皆顺乎自然之理。其有至人高士，炼真阳，合冲气，存无守有，体玄入虚，道备功成，则高超物表，奚有於幽冥之沉沦。惟昧者感於情，役於气，梏於有，已肆欲戕真，执而不化。则其死也业识不免，沉滞幽冥。此炼度之法所以施也。炼度者，以我身中之阴阳造化，混合天地阴阳之造化，为沦於幽冥者，复其一初之阴阳造化也。夫谓我身之阴阳造化者，神与气也。神为气之母，神动则气随也。所设有形之水火者，假天之象，地之形，日精月华之真炁。又假诸符篆，以神其变化，使死魂复得真精合凝之妙，而仙化成人也。然后以我之知，觉彼之知，以我之觉，觉彼之觉。则死魂自然一真澄湛，与道合真，天上人间，无往不可，炼之而后度之，故总谓之炼度也。
　　设醮辩
　　大斋之格，其品有三。一曰上元金箓。可以清宁两仪，参赞天地，祈天永命，致国休征，衍百世之本支，培万年之社稷，皆天子事，非有朝旨，不可为也。二曰中元玉箓。诸王公侯为之，可以固本宁邦，藩屏王室，大臣将相为之，可以敛福锡民，安镇寰宇。或资以调和鼎鼎，或藉以燮理阴阳，非庶人所可为也。三曰下元黄箓。星宿错度，日月失昏，雨旸愆期，寒燠失序，兵戈不息，疫疠盛行，饥馑荐臻，死亡无告，孤魂流落，新鬼烦冤，若能依式修崇，即可消弭灾变，生灵蒙福，幽壤沾恩。自天子至於庶人，皆可建也。其有孝子顺孙，义夫节妇，报亲追远，锡类推恩，倘竭一诚，如谷答响，故申之以三日正斋，九时朝奏。
　　天威咫尺，是宜简在帝心，然犹终之以设醮之仪者，所既将恭敬之实也。且以答上下神只之陟降也，亦以谢既往之咎也。盖自建斋以来，虽曰对越之诚，拳拳靡替。然主事者或心为形役，执事者或情随事迁，既不能知始而慎终，且更多因陋以就简。苹系不足昭明信，绵蕝不足尽朝仪，是不容无此醮以致悔罪之私也。又其为斋也，始於顶告，终於九朝，执职诸神，效劳日久，得以善终乃事。未必非神之功，是又不容无此醮以补报也。乃若分位之为数；或三千六百，或二千四百，或一千二百，以三百六十，二百四十，一百二十，则金箓、玉箓、黄箓之品格，自有等差。自天子，以至於庶人，又各礼有异数也。
　　灵宝玉鉴卷之一竟
　　灵宝玉鉴卷之二
　　斋修节次门
　　夫道妙渊微，无文不度，既明师旨，道不虚行。况灵宝祖炁，统应万天，普资君品，古今弘化，生死依凭，其於垂教度世之科，则有条绪。必先致词于高功法靖，投命主行。蒙师允从，克日修建。宜先飞奏三天，告盟十极，次第请立章奏符线等局，及内外与盟之士，斋戒沐浴，严洁衣冠，秉志同诚，整仪备物。一月以前，预奏天省，关告攸司，点检奏章，作用符箓。此后轮集道众，接济幽冥，设像敷坛，诵经礼忏。或十回经法，或九转生神，正发奏申，启闻穹昊，随其功力，次第举行。大凡修建善缘，实由主职，务要正心诚意，通玄究微，外着威仪，内明性道。庶得人天仰赖，幽显胆依，有感必通，无远弗届。若夫道法精微之妙，岂易量哉。原自溟涬大梵，寥廓无光，一炁肇分，玄黄有象，故天轮地舆以象之。二仪定位，三景开明，日月星辰，运行天纪，故分灯列炬以次之。五行列布，万范开张、阳降阴升，合和有道，故鸣金振玉以次之。将迎辇辂，用洁氛葩，风伯清尘，雨师扫洒、故勅水禁坛以次之。四炁清朗，万天圆明，感格神祇，通达诚悃，故启圣祝白以次之。辅翼坛陛，各有攸司，是用慰安，庶便召役。故建立诸司以次之。十类孤魂，九泉滞爽，设其方域，奠厥攸居，故寒林茭郭以次之。神龙驿吏，可达重泉，玉简金符，必资驿传，故祭祝龙吏以次之。恢弘道德，开化人天，主善为师，惟德是辅，故建幕启玄以次之。修斋行道，谒帝朝真，陟降有严，进止无怠，故设官分职以次之。各恭乃事，毋旷厥官，约誓三官，结盟五帝，故列职结盟以次之。防非止恶，闲邪存诚，不愆不忘，是彝是训，故演道十戒以次之。威仪抑抑，为德之隅，动用周旋，勉其毋忽，故科禁罚简以次之。将行宿启，靡不有初，启告师真，导达忱敬，故启奏师幕以次之。卷帘趋陛，礼圣朝元，礼具君臣，敬存内外，故卷帘化境以次之。三坛同墠，万神所崇，环拱虚皇，总朝上帝，故建坛宿启以次之。飞神谒帝，达悃通诚，请气降光，拔亡赦罪，故进拜章表以次之。一真凝篆，梵炁成文，普告十方，开光长夜，故颁告符简以次之。罗酆岱岳，拘制死魂，阴府冥关，实由主者，故进供冥官以次之。元始祖炁灵宝妙光，化度幽冥，停囚罢对，故然灯破狱以次之。以炁合炁，以神会神，洞焕一真，普摄诸有，故追摄魂魄以次之。魂兮来格，宿念犹存，涤垢荡形，全神复相，故列幙敷化以次之。三光妙炁，五香兰汤，灌溉形神，宣明妙本，故沐浴浄秽以次之。未忘有相，宜服真衣，礼貌端庄，躬朝三境，故更衣朝参以次之。五厨妙馔，八味珍羞，变化无方，充足有念，故咒食献供以次之。闻经听法，滞魄沉魂，悟道登真，济度，故施食接济以次之。建斋云始循序而行，翌日朝修，厥有常典。夫朝修者一日有三，从三至九，九词九表，九忏九符。外则合其威仪，内则尽夫诚敬。修斋进膳，说戒传符，证果登真，斩尸度户，天神纳库，大洞回灵，众诵玉章，高功内用。次立水池火沼，上合日精月华，监真度生，制魔保举，生成之炼，合九既济之咒。惟三蜕质，生仙更生，再造孕圣胎於虚谷，升阳炁於玄关。受道披黄，超凡入圣，然后解坛散席，进简投龙，谢玄送师，还官纳职。酬恩设醮，赎命放生。是宜酌古准今，通前继后，由内达外，推己济人。倘或缺违，尚资茸补。凡我同志，可不勉哉。
　　大斋资次
　　斋官先致词，投礼高功法师坛下。
　　高功备词，飞奏三天门下省，请立章奏局，符线局，普度局，再飞奏三天门下，敷奏金阙帝师，颁下合属知会。第三飞奏三天门下，定拜章日期，停风止雨。
　　次发预奏文檄一宗，缴发甲帐，扬立四境神旛。立神虎堂，里域司，接济孤魂。启发奏状一宗，扬立告盟旛，回黄旛迁神旛。或礼朝天忏，九幽忏。诵念十回度人，九转生神。关祝开通五路神灯。
　　建茭郭资次
　　道众云集建茭郭所，知磬举寻声救苦天尊。众和四声表白吟水偈，次吟香偈。
　　祝白启圣，再吟开光偈。知磬举玉宝皇上天尊。高功众官至东门。表白宣白文，吟偈。
　　次至南门，知磬举玄真万福天尊。表白宣白文，次吟偈。
　　次至西门，知磬举太妙至极天尊。表白宣白文，次吟偈。
　　次至北门，知磬举玄上玉晨天尊。表白宣白文，次吟偈。
　　次至中央，知磬举超凌仙界天尊。表白总白文，高功持咒众和上生天堂。
　　道众旋绕，诵《救苦经》。华夏引至道场所，扬立青玄宝盖，回耀旛。
　　开启分灯制器立坛祝龙吏
　　道众云集师堂。掌礼引斋官上香，三拜归位。侍炉引班至坛前。侍炉引班左旋天轮灯坛匝绕。知磬举度人无量天尊。和一声高功举宣偈曰：元始洞玄，灵宝本章，开演至教，十回度人。每句一和
　　次悬下三十二天旛盖黄旛一首。知磬举随方救苦天尊。和一声高功举宣偈曰：太上道君，敕付昆仑。神符一下，拔度死魂。每一句一和
　　次悬下二十四狱旛盖中红旛一首。高功至地户立，变神，步罡，洒水。
　　次召四灵君及本法官将。表白宣借地牒，高功誓将，噀水下令。掌礼引斋官至东方上香。高功诣东方下本方，借地符并坛令。知磬举志心皈依信礼，和东方九炁天君。表白宣东方借地符。高功宣东方坛令。
　　次诣南、西北中。并同东方高功上洞案香，归位。各官皆归位。知磬举三光朗照天尊。高功致词，拜请光表。侍灯宣分灯科。道众宣明灯烦。
　　次点灯。侍经宣制锺磬科。召将如式知磬举玉清荡秽天尊。和一声掌礼引斋官上香。高功跪奏，拜解秽表词忏宣表。高功遣伏如法。举焚表颂。都讲变神，步罡，召将。表白宣解秽牒。都讲敕水净坛结界。如后用立坛仪，此处不必禁坛。若不立坛，高功就此行禁坛法。
　　知磬举启堂颂。高功上洞案香。掌礼引斋官上香三拜。知磬举按人各恭敬。
　　次知磬举皈依三宝烦。
　　次举道场众等，执简当心，开启如法。表白祝香开启，宣白斋意。掌礼引斋官上香三拜。至此如建虚皇坛节次，见立坛科。知磬举唱道。侍炉引班华夏，遗廓烧香。都讲举各礼师，入科如式。即立虚皇坛，仪请三宝。高功召将步斗禁坛。上各门膀额，依科行事。如不立虚皇坛，止於祝白开启后。侍炉引班出。建监坛，外六幕。
　　次悬九天宝盖。扬立建坛旛。或於此祝龙吏，亦可。
　　次侍炉引班回道场所。知磬举小出堂颂，举向来回向，引至师堂。掌礼引斋官三拜。知磬白开启事毕，众官复位。次起圆揖。
　　发神虎玉札
　　道众云集神虎坛。高功洒浄。变神。步神虎罡。关召神虎诸将。表白念玉札三献文。宣玉札告文关牒。高功噀水步斗，遣玉札官将。
　　次以新扇扇玉札数扇，灰随扇飞扬，见北斗灵光，洞照十方三界。高功存用，诵经。向来回向。
　　建坛资次
　　道众云集师堂。掌礼引斋官上香三拜。
　　次高功诣师前上香，复位。知磬举按人各恭敬。表白出斑上香，至高功前，展拜就跪，侍职亦可代斋官致词。或疏请师升坛。高功答允，表白致词谢允。次坛归位。
　　知磬举修斋请真师。次举云舆颂。知磬举香林说法天尊四声。高功拈香圆揖。高功次指座法语升座。祝香，演道众坐听，叙谢。下座。知磬举玉清荡秽天尊和一声。都讲举荡秽咒。知磬举金真演教天尊。和四声侍炉引班，诣二师幕前序立。知声举按人各恭信。高功跪奏请二师。知磬举修斋颂，云舆颂。次请二师颂。高功再致词启玄。表白宣表。
　　次诣五老幕，三官幕，灵宝三师幕，正一三师幕，监斋幕，各幕。知磬举修斋颂。次举云舆颂，请颂。表白宣表。知磬举总焚表颂。侍炉引班，至二师幕前序立。高功致词补职。表白宣补职科，列职拜跪。直坛分职简，列职各受简，三拜归班序立。诣三官幕，表白宣结盟状。次归二师幕序立。都讲举众官，各各首体投地，默礼十方，方各一拜，从北为始，礼足周回十方，虔诚受戒。次高功正面鸣尺。说十戒科。知磬举智慧颂。高功说戒毕。奉戒颂。都讲唱，众官平坐，宣禁威仪科。高功宣科禁罚简，监斋致词，掌礼请斋官上香。高功建坛启奏，知磬举唱道，侍炉举华夏赞。次引班烧外廓香至帘前。高功斋官上帘前香，三拜。跪奏拜通真表。次表白宣表，高功致词，告化境符。词忏宣符，高功祝符咒。次白卷帘文，知磬举稽首虚皇法事，直坛卷帘，高功斋官三拜。知磬举金容玉相天尊。
　　次至三清前。高功上三境香，知磬举信礼三清号，侍炉知磬引高功向前。次都讲依次入都门，至地户入，高功入户咒，并依次第升坛，至立定班序。次上十方香，知磬举信礼高上九炁天和，东方太上灵宝天尊。次举东南，南方，西南，西方，西北，北方，东北，上方，下方。知磬次举烧香颂。高功至洞案，三上香，三祝咒，存用归坛，跪炉祝咒，焚符。都讲举各礼师，高功宣卫灵咒。都讲唱，鸣法鼓二十四通。高功发炉，都讲举高功检阅吏兵，出官如法。高功出官。都讲举各称法位。高功入建坛科。知磬知炉交举，志心皈命十方天尊号。日间自东始，夜则自北始。知磬次举礼足，各虔诚悔忏。都讲摄十方天尊坐忏。次知磬举步虚，三启，三礼。知磬举真文安镇天尊，高功跪奏请真文。掌礼引斋官诣东方，上香跪拜。侍炉引高功诣东方。知磬随行，举东方九炁天君。和一声知磬次举东方真文，请师安镇。高功宣东方安镇真文咒。次诣南方，西方，北方，中央。并同前。次举金龙安镇。四声，或於此拜章。都讲举再称法位。
　　高功再入科。词忏宣词。高功拜伏。焚词。知磬焚词颂。高功伏词起，再入科代谢。知磬知锺，交击金玉。知磬举玉符赦罪天尊。掌礼引斋官上香。高功奏请符告，行救苦符，九龙符，破地狱符，拔幽魂符，流光符，勑赦箓。
　　已上诸符，乃拔度幽冥者，必合於此。颁告九朝诸符，皆升度之义，必合在朝奏时告词。忏跪宣前件符箓，高功宣各符祝咒。
　　高功次召将，宣符关。高功执水盂面外，默遣存用。知磬举遣符咒。众和掌礼请斋官面外，拜直坛，焚简符。化龙童。知磬举逍遥快乐天尊，回身朝内。次举十二愿。都讲举存神摄香。高功复炉。知磬举出堂颂，旋绕下坛。侍炉引班诣二幕。高功奏谢，表白回向。都讲举监斋弹纠，监斋诣幕跪奏。知磬举道经师宝天尊。次诣正附列幕，开启讽经。次归师堂。掌礼请斋官上香三拜。知磬举皈依正道颂。次举建坛事竟，众官圆揖。
　　拜章资次
　　如不另拜，不必拘此。
　　道众云集师堂。高功上香。掌礼引斋官上香三拜，归位。知磬举玉清荡秽天尊。都讲举荡秽咒，清道洒浄。知磬举金真演教天尊。章表二人捧章案迎出。侍炉举华夏引，班迎章同，行至祭章所。高功上香，掌礼引斋官上香三拜。次知磬举步虚法事，法师一员，祭章三献。知磬举三献法事，词忏宣疏。次引班至坛前，高功於地户上序立。高功洒浄，变神步斗。高功仗。剑，至天门。向东南面立表白随高功至天门，宣结界咒。侍职随方，焚结界符，高功表白侍职。次第至天门地户，人门鬼路，方噀水焚符宣咒。次归位序立，知磬举唱道。侍炉举华夏引，旋绕烧香。高功至洞案三上香。高功归位。跪炉三拜。侍者取章度与。高功四方心拜存用。高功以章付侍者，归案上。都讲举，各礼师存念如法。高功宣卫灵咒。都讲举，鸣法鼓二十四通。高功发炉，都讲举，重鸣法鼓。高功出官，都讲举，具称法位。高功称职，启圣入科。表白诣高功前，跪受副本，诣帝前宣章。高功捧章拜露章意，至宣章毕，作用封章。高功次捧章，就跪遣官。捧章诣炉黑章。高功念五色之烟咒，一举一和召将，宣关，道众迎章出焚。高功运神，步九灵罡法，拜伏。知磬举焚章颂，举五帝大魔咒。道众伺立待，高功拜兴以闻。次举和宝章以闻三声。知磬举，旋步云罡上。高功纳官。若拜章在建坛前，於此颁告虚皇十二符。若建坛在拜章之前，则拔度诸符，亦合在此颁告。知磬举玉符赦罪天尊，高功跪奏请符，词忏宣符。高功宣祝符咒，知磬举遣符咒。次举十二愿。都讲举存神烧香。高功复炉。知磬举出堂颂，次举向来。表白回向侍炉引班归师堂。知磬举道经师宝天尊，知磬举皈依至道。云掌礼引斋官上香三拜。次举进章事毕，众官复位。众官序揖。
　　供慈尊二帝十王圣斋资次
　　或开启后供。
　　道众云集青华堂。知磬举步虚，监斋摄行进供科，至谨当奉请。次道众
　　各一员，分左右班，逐一位请十王。自下而上。
　　志心奉请，酆都宫泰素妙广真君。惟愿暂离冥府，来赴凡筵，鉴享斋羞。慈悲开度。和风马云车，来临法会。高功跪请地府。次东岳，太乙。依科式高功白云：向伸奏请，慈尊二帝，十王真君，既沐圣慈，降临斋座，专诚上香，谨伸进供。知磬举散花法事，道众旋绕簇炉。知磬举，人各恭敬。
　　志心稽首礼，太上无极大道。
　　志心稽首礼，三十六部尊经。
　　志心稽首礼，玄中大法师。进供如法。
　　表白白一切福田咒，知磬举玉音法事献供。高功再入科，至谨当信礼。知磬举信礼。
　　志心皈依信礼，东极青玄上帝。
　　志心皈依信礼，东岳天齐仁圣帝。
　　志心皈依信礼，酆都玄天大帝。
　　志心皈依信礼，冥府十王真君。
　　知磬举礼足，各虔诚归命忏悔。高功执炉跪忏，知磬举步虚。次三启，三礼。表白云勤修大道法。知磬举解坐赞。表白宣进奏文疏。高功又入科送圣。知磬举回耕颂，圣德颂。焚燎。向来。表白回向。
　　进供三宝诸天九天三十二天圣斋资次
　　於炼度日午前进供。
　　道众云集供天所或就道场都讲摄行进供科仪。知磬举步虚，高功白水文，知磬举水愒。次白香文。次举香愒。高功具位启圣，白供天科。高功捧炉，跪请三宝。
　　志心奏请，清微天宝天君，惟愿照后云云道众，和志心稽首礼，无上正真三宝。
　　志心奏请，禹余灵宝天君。惟愿照后云云，和志心稽首礼，无上正真三宝。
　　志心奏请，大赤神宝天君，惟愿照后云云，和志心稽首礼，无上正真三宝。
　　次道众各一员，诣左右班，逐一位请。自下而上
　　志心奉请，九霄宫内郁单无量天帝，惟愿暂离天阙，下赴凡筵，鉴享斋羞，证明开度。和风马云车，来临法会。
　　高功具位白文进供，知磬举散花，旋绕献供。次举人各恭敬。
　　志心稽首礼，太上无极大道。
　　志心稽首礼，三十六部尊经。
　　志心稽首礼，玄中大法师。进供如法。
　　表白云一切福田咒，知磬举进供法事。
　　高功入科，至谨当信礼。知磬举信礼。
　　信礼无上大罗天，清微天宝天君。
　　信礼无上大罗天，禹余灵宝天君。
　　信礼无上大罗天，大赤神宝天君。
　　信礼无上大罗天，九天生神上帝。
　　信礼无上大罗天，三十二天帝君。
　　知磬举礼足，各虔诚皈命忏悔。高功跪忏，知磬举步虚。次三启三礼。表白云勤修大道法，知磬举解坐赞，表白宣进疏。高功再入科送圣，知磬举回軿颂，圣德颂，焚燎。向来，表白回向。
　　关灯资次
　　道众云集二师前。知磬举步虚，高功跪奏，请策杖。高功次执杖宣咒。侍炉举华夏，引斑匝绕灯坛。知磬举灯光普照天尊。次举极乐三清界众和。知磬举玉清宫元始治，云和大圣元始天尊。知磬举三境逍遥路众和。次举上清宫道君化，云和大圣灵宝天尊。知磬举三岛蓬莱路众和。次举太清宫老君主，云和大圣道德天尊。表白启圣入料告符，高功祝符，执旛吟偈。表白举第一天灯科，众诵章词忏宣童子仪。词忏念第二狱科。次吟偈。侍者捧杖，高功自第一天灯下，破第一狱至血湖狱。高功焚符洒水，存用破狱咒诀如法。或血湖灯破九幽狱后，方破血湖。并如式至第九段毕，高功取回光化形符，并酆都形，血湖形，焚於简上。次以手拿灰作一团，双手合之。高功舌拄上腭，化为元始法身，默诵灵书一遍。存见天尊宝光，洞焕内外，无不光明。引祖炁吹灰于灯狱图中。道众旋绕灯坛，诵茫茫酆都中并诸咒。侍炉举华夏，迎策杖归二师前。高功跪奏，纳策杖。知磬举向来。表白回向。
　　灵宝玉鉴卷之二竟
　　灵宝玉鉴卷之三
　　灵旛宝盖门
　　摄召拯疗资次
　　浴沐化衣，朝参咒食。
　　道众云集神虎坛。知磬举步虚法事，高功斋官上香，高功作用洒浄。次变神，步神虎罡，号召宫将，表白摄三献文。次高功发三元都部符。次引旛至摄召所，知磬举大慈接引天尊。众和高功洒浄，行开通道路法。次白斋意，表白举香水颂。次歌斗章，表白吟太微回黄旗偈。和不可思议功德。吟九天命灵章偈。次吟符命通冥漠偈。表白三召，请正度亡位。次召附荐亡位。次召请普度六位。次召请六道。次召请二十四类孤魂。知磬举天尊说经教颂，引旛至监生司。知磬举法事，表白请本幕圣位。直坛酌献茶酒。知磬举法事，高功启圣入科，作用行持。道众宣五帝歌章，依式焚符行持毕。知磬举大慈接引天尊，引旛玉清荡秽所。表白请本幕圣位，酌献荼酒法事。高功入科，行持作用，众宣龙汉荡荡咒，依式焚符行持毕。知磬举大慈接引天尊，引旛至天医院。表白请本幕圣位，酌献茶酒，举法事。高功入科，行待作用。道众诵灵书中篇，本幕用十全饮一贴，先煎下，俟过幕时。高功焚符，於内洒之，拯疗亡魂。次高功作用五府行事之法。五帝全形符，五方炁诀，合炁依法作用毕。知磬举大慈接引天尊，引旛至沐浴所，宣太玄神水颂。词忏一员，宣沐浴科。道众诵沐浴咒。并见科教门知磬举大慈接引天尊，引旛至化衣所。次举神功变化天尊。道众一员，白化衣文。知磬举神通自在天尊。次宣化衣咒，道众诵中篇。知磬举天尊说经教颂，引至三宝前。知磬举三清三宝天尊，表白念朝三宝文，知磬举朝三宝颂。次举大慈接引天尊，引旛至正度幕。次引旛至附度幕。次引至普度幕。次道众引班，分至各魂幕，咒献法食。次引孤魂旛，至茭郭判斛接济。高功每夜行五厨经呎，九食符法。
　　施法食祭炼孤魂资次
　　道众云集判筵。知磬举广度沉沦天尊众和。高功升座祝香，启圣，入意，入科。知磬举日月普明天尊。高功云：仰启北极紫微大帝，云降水。次发建水池符，太阴含化咒，请降真水符，阴炁炼化咒，月魄符，月中方盈咒，十二河源符，黄精启辉咒。知磬举日月普明天尊。高功云：仰启南极长生大帝君，云降火。次发建火沼符，南方之君咒，降真火符，阳炁濯魂咒，掷火万里符，日中接生咒，日魂符，赤炉丹景咒。知磬举度人无量天尊。高功入判斛科，行二十四敷化符，解冤符。道众依敷化科。和天尊号。高功再入科。道众绕斛，诵咒变食。高功再用存变。高功又入科。道众讽经，法语警策。九真戒文，给付符箓，宣功德牒，高功祝符。知磬举九光炼度天尊，焚符召功曹，入主水将符，入水炼符，霐持无镜咒，北方之君咒，荡形符，黄炁阴华咒，水炼血尸符，元始符命拔度爽灵咒，已枯复荣咒。知磬举火炼丹界天尊，召主火将符，高功白文。知磬举玉眸炼质天尊，火炼符，南阎洞浮咒，南方之君咒，炼质符，太上炼形咒，火炼血尸符，玉眸炼质咒，炁化成人咒，金液炼形咒，阳晶符行丹四符法，阳藏阴生咒，合炁回骸起死符，心诵灵书，梵炁符，大行梵炁至无量度人，返质符，甲乙丙丁咒，五神混合符，七炁成真咒，仙化成人符，死魂受炼咒。高功召护送将，表白宣帖。次知磬举金阙化身天尊，高功入科。次下座，送魂，焚燎。知磬举向来。表白回向。念善。
　　正斋节次
　　第一日早朝行道
　　道众云集师堂。掌礼请斋官上香，三拜。知磬举香林说法天尊，高功上香升座，祝香演道。次叙谢下座。知磬举玉清荡秽天尊。和一声都讲举荡秽咒。众和知磬举金真演教天尊。和三声。知磬举华夏。清道执水盂，前行洒浄。侍炉引班，至正度亡幕前。法师一员，致法语请灵朝谒。直坛道士执旛随班。次诣主教幕前，掌礼引斋官上列幕香，三拜。高功上香启奏。知磬举唱道，次华夏。侍炉引斑，旋绕烧香，至帝前卷帘。知磬举玉京焕景天尊和一声。次表白宣卷帘文，高功跪符作用，知磬举卷帘法事。次举总朝上帝天尊。次举信礼玉清号，高功上玉清炉香。次举信礼上清号，上上清炉香。次举信礼太清号，上太清炉香。知磬次接，举华夏，烧香。侍炉知磬引高功前行。次都讲至都门入地户。高功入户咒。次第至坛上序立，高功上东方香，下东方谒简。余方并同。知磬举信礼高上九黑天。和东方太上灵宝天尊。南方，三炁天。西方，七炁天。北方，五炁天。东北方，梵炁天。东南，梵炁天。西南，梵炁天。西北，梵炁天。上方，一十二炁天。下方，九垒重阴。知磬举启堂颂，高功至洞案上香，默咒。高功存用，复位跪炉。请斋官上香，三拜。都讲举各礼师，高功宣卫灵咒。都讲举，鸣法鼓。次高功发炉。都讲举，重鸣法鼓。高功出官。或止於第一朝出官，终於第九朝出官。都讲举，各称法位。高功具位，启圣入科。道众二人，诣帝前点酌，词忏三人宣词。掌礼请斋官上香，三拜跪。高功再入科至，初捻上香。侍香先出班，上东南西北四方香。都讲次出班，上玉清御炉香。高功至洞案上香。次焚初捻香符，存用。知磬举初捻香颂众和，掌礼请斋官上香。高功举魔王章人道渺渺众和，高功再入科，至二捻上香。侍香上东北、东南、西南、西北四方香。都讲上上清御炉香。高功上洞案香。焚二捻香符。知磬举二捻香颂众和，掌礼请斋官再上香。高功举落落高张，高功再入科，至三捻上香。次侍香上上方，下方香。都讲上太清御炉香。高功上洞案香。焚三捻香符，存用。知磬举三捻香颂，掌礼请斋官三上香。高功举三界之上。高功入科至和，与道合真。知磬举东方灵宝天尊众和。次掌礼请斋官诣东方天尊前上香，一拜跪。侍炉知磬引高功至东方上香，拜跪。次知磬举东方都唱，词忏跪念东方忏悔，和诸灵官，与道合真。先四方，从东始次四维东北始，上方，下方并如式，知磬举三清三宝天尊。和高功左行，至鬼户面西立，都讲右行，至天门面东立。举各思九色圆象，光映十方，咽液命魔，密咒。次高功诵密咒。都讲举，按步虚旋绕。或止於每日午朝命魔，亦可。知磬举阳歌九章和。举华夏归班。或散花如一日三朝旋绕。第一匝，举稽首礼太上吟咏，至末句同唱善声。第二匝举旋行蹑云罡，连过嵯峨，玄都山通作一首。第三匝举俯仰，存太上。余六首分在午晚二朝，则一日足十首矣。次都讲举唱经题，知磬举一启颂。都讲举志心稽首礼太上无极大道，知磬举二启颂。次举志心稽首礼三十六部尊经，知磬举三启颂。次举志心稽首礼玄中大法师，知磬举玉符赦罪天尊。次高功跪奏，请告天官玉简，地官玉简，水官玉简，词忏宣简。高功宣各简祝咒，召将，词忏读关。知磬举遣符咒，功德金色光。知磬举太一救苦天尊。和一声高功跪奏，请拜太乙天尊表。表白宣表。知磬举焚表颂。词忏读关。次都讲举再称法位。高功入科代谢。知磬知锺，交振金玉。都讲举十二愿。次举存神烧香，高功复炉，举出堂颂。次侍炉引班，旋达出坛。高功收谒简下坛。入坛则高功在前，出坛则侍炉在前，依序至主教幕。高功上香跪谢，掌礼请斋官上香，三拜。知磬举向来，表白回向。都讲举监斋弹纠，监斋诣师幕上香奏。直坛引旛归列幕，道众讽经回向。侍炉引班诣师堂，高功斋官上香。次知磬举皈依至道颂。次举朝奏事毕。众官复位。
　　第一日午朝节次
　　朝仪并如早朝式。高功宣科，至初捻上香。侍香上香，从南方，西方，北方，东方。二捻香，从东南，西南，西北，东北。三捻香，从上方，下方。高功宣科，至与道合真。知磬举东华上相天尊。
　　次举东岳都唱。词忏跪念东岳忏悔，举南官治炼天尊。次举南岳都唱，词忏跪宣南岳忏悔。知磬举西灵保德天尊，次举西岳都唱，词忏跪念西岳忏悔。次举北元总校天尊，次举北岳都唱，词忏跪宣北岳忏悔。知磬举中黄帝一天尊，次举中岳都唱，词忏跪宣中岳忏悔。知磬举五灵安镇天尊，归位，都讲举制魔法事。次举三清三宝天尊，次举玉京步虚十首。
　　如三日九朝，於知磬举三清三宝天尊之时，次第出班，匝绕停匀，立定。次都讲举，按步虚旋绕。次知磬举稽首礼太上至末句，和唱善声，各一拜。次举旋行蹑云罡，坛众方起丁罡步，徐行。每首至末句，同唱善声，一拜。
　　如一日三朝，午朝则举控辔适十方，大道师玄寂，骞林圆景园三首。每归班用华夏，至立定方住。余如式。至三启三礼后，高功告九幽白简符命，九幽玉简符命。高功拜九幽挟罪天尊表。并如早朝式。
　　第一日晚朝节次
　　高功宣科，至初捻香。侍香上香，从北方，东方，南方，西方。二捻香，从西北，东北，东南，西南。三捻香，从上方，下方。次五星忏。知磬举真光洞照天尊。次举日宫都唱，词忏宣日宫忏悔。
　　次举慧光朗照天尊，知磬举月宫都唱，词忏宣月宫忏悔。次举流光辉照天尊，次举星宫都唱，词忏宣星忏悔。次知磬举洞渊三昧天尊，知磬举水府都唱，词忏宣水府忏悔。次举至真经宝天尊，次举经宝都唱，词忏宣经宝忏悔。知磬举玉京无上天尊，归位。都讲举消魔法事，知磬举三清三宝天尊。次举阴歌九章。如三日九朝，则於每日早朝举九阳歌章，晚朝举九阴歌章，每日午朝举十大步虚。其早晚起末之节，并同十大步虚。如止一日三朝，则晚举天真帝一宫，严我九龙驾，至真无所待，早午晚足十首矣。高功告行神霄金简，神霄玉简，拜广度沉沦天尊表，余并如式。
　　第二日早朝节次
　　侍香烧香，词忏忏方，并与第一日早朝同。高功告行上元三天君玉简符命，请拜朱陵度命天尊表。
　　第二日午朝节次
　　并同第一日午朝。高功告行中元九天宝诰金书丹篆，请拜法桥大度天尊表。
　　第二日晚朝节次
　　并同第一日晚朝。高功告行下元登真人命出离生死真符，请拜转轮圣王天尊表。
　　第三日早朝节次
　　皆并同前。高功告行太阳炼形宝诰，请拜火炼丹界天尊表。
　　第三日午朝节次
　　皆并同前。高功告行玉篆雷文，长生简文，请拜金阙化身天尊表，水火炼度表。
　　第三日晚朝节次
　　皆并同前。於三启三礼后，高功告行太阴炼形宝诰，削死上生真符。
　　右九朝节次，除忏符表章外、其余并同。初朝至三日，每日晚朝后，侍经摄礼灯仪。於第三日早朝后，都讲道众至供天所，进供三宝九天，诸天圣斋进供法事如仪。至第八朝后，高功道众如仪，启发谢恩醮文字。次上晚朝，或三日每早朝后，进御膳。有科文别载。
　　散坛朝资次
　　云集师堂，高功上香。掌礼请斋官上香，三拜。知磬举玉清荡秽天尊，都讲举荡秽咒。知磬举金真演教天尊。众和三声次侍炉引班出坛所，旋绕烧香，诣主教幕前。高功启奏，知磬举唱道。侍炉宋华夏，引班烧香登坛，知磬举启堂颂，都讲举各礼师，高功宣卫灵咒。都讲举鸣法鼓，高功发炉。次唱重鸣法鼓。
　　次出官，举各称法位。高功入科启圣至以闻。知磬举信礼十方天尊号。知磬次举礼足，各虔诚忏悔。都讲摄十方坐忏，知磬举三启三礼。知磬举青灵始老天，高功诣东方，掌礼引斋官诣东方二拜，执炉就跪。知磬举东方真文，请师礼谢，高功祝谢真文。次至南西北中。同东方高功次於总炉中，宣祝真文咒，焚真文。道众举和金龙，起镇四声，各归班序。都讲举再称法位，高功再入科，词忏宣解坛词。表白读关，知磬举焚词颂，高功遣伏如法，道众伺高功伏起，和青词以闻。知磬举旋步云罡上。高功入科至以闻。掌礼请斋官上香，三拜。知磬举还功报德天尊。四声高功致词，请拜言功表文，表白宣表。高功熏表，次伏表。表白宣关，焚表。知磬举焚表颂，道众和表书以闻。知磬举三清三宝天尊，高功致词请告三简，表白宣山简。高功祝简咒，宣水简，祝简咒，宣土简，祝简咒。次礼谢三宝，高功宣：时流迅速，日影潜移，道契先天，恩覃大地，皇图地久，圣寿天长。和稽首拜辞十方道宝。琼锺息响，宝篆消烟，师返太清，光开长夜，三途罢对，六道停轮。和稽首拜辞十方经宝。当愿众生，诸恶莫作，众善奉行，不堕劫缘，常居盛世，有情含识，用证无为。和稽首拜辞十方师宝。知磬举回軿颂，高功下八门榜。知磬举下坛颂。知磬举十二愿。次都讲举存神烧香，高功复炉。知磬举出堂颂，举灭灯颂，直坛灭灯。侍炉引班下坛，至六幕序立。高功斋官上香。知声举按人各恭信。高功致词奏谢。表白宣谢玄表。六幕同高功再致词普谢。都讲举监斋普罚，监斋跪奏普罚。都讲举众官各长跪，还戒如法。高功致诃还戒，知磬举还戒颂，都讲举众官纳职，表白收职简。知磬举修斋送六幕颂，次举云舆颂，送师颂。知磬举倾光回驾天尊，演至真师堂。斋官上香设拜。知磬举四结愿。众官叙谢。
　　传符说戒资次
　　道众云集正度所。法衣一员，致语请灵旛。表白吟偈，直坛执旛，知磬举大慈接引天尊，迎出并请附度等旛。设总位於西陲，安魂旛，列高功座於东陲。高功法语指座。次升座祝香，演道鸣尺入科，知磬举道经师宝天尊。众和高功起立，执炉请三宝五师证明传戒。高功再入科。知磬举按人各恭信，知磬举稽首皈依道经师颂。高功再入科，知磬举智慧颂，知磬举慈悲说戒天尊。高功鸣法尺，演说九真妙戒，举奉戒颂。次宣给诸品符箓，表白宣戒牒，功德牒。高功总祝符咒。高功法语下座。
　　斩尸度户炼度资次
　　知磬举飞度五户天尊，斋官执正附度桥。高功作用仗剑噀水，表白宣三尸符檄。高功运神三尸，表白祝三尸符祝。表白宣度户科偈，引旛度五苦门，逐门科偈，度至炼度坛前。次将银钱，布斗形於地上。以天神纳库小磨，共四十九首，每堆计七首。高功自魒至魁，以玉章作用。道众诵回灵咒，七炁成真。高功次告解冤符，道众俱诣炼度坛，知磬举法事。法衣一员，摄炼度三献。高功请拜九天炼度表，表白宣炼度表。知磬举焚表颂，表白宣炼度疏，焚燎。知磬举九光炼度天尊，清道执盂洒浄，众诵荡秽咒绕坛。高功升座，祝香启圣入科，请拜水火表，词忏宣表。高功伏表，表白读关，知磬举焚表颂。次举日月普明天尊。高功执水盂，步罡合炁，入水池投符。知磬举志心皈依信礼，和月宫太阴皇君。次举仰望顾八表咒，次举玃无自育，召主水大将军，投主水将军牒。知磬举日月普明天尊，高功执炉，步罡合炁，於火沼投符。知磬举志心皈依信礼，和日宫太肠帝君。次举东望扶桑宫咒，举南阎洞浮，召主火大将军，投主火将军牒。知磬举九光炼度天尊，次举敷座赞。臣仰启，九光青金西汉夫人，太真金母元君，愿降真炁，流注华池。知磬举妙果素月天尊。授降水符，宣黄晶启辉咒，降水诸符咒，次第宣行。臣仰启，元肠慈父扶桑大帝，木公尊神道君，愿降真炁，流焕神庭。次知磬举慈光朱日天尊，投降火符，宣赤炉丹景咒，降火诸符咒，次第宣行。知磬举度人无量天尊。高功入科。伏闻无量度人长生大圣。次召十方飞天神王，监度保举，宣四保举，发四镇合同，读关，召日直功曹，召诸将引魂至水炼。知磬举自在神通天尊，直擅移旛就水池边。高功入科，知磬举黄华荡形天尊，召主水将军，行水炼，次投水炼诸符，行九水返生符九。次合同。知磬举东井黄华沼偈。次宣诸咒。次直坛移旛立火沼边。高功入科，知磬举玉眸炼质天尊，召主火将军，行火炼，投火炼诸符，行九火返生符九。次合伺。知磬举南上朱陵府偈。和次宣诸咒。知磬举聚真复神天尊。高功再入科，高功起立，执旛，行交炼之法，宣天一生水咒，三作。次将旛焚於火中。凡形焚炉，真炁重生，却以变仙旛换上，树於聚炁炉边，再造更生。高功入科，焚十八大洞符，每符调法合炁。知磬举回形转化天尊。高功又入科。次举金阙化身天尊。再举三清三宝天尊。九章符，三九，每三符众诵一天章。知磬举九炁生神天尊，五神混合符，咒。次玉婴神变符，睨。仙化成人符，咒。次宣被黄授道谐，诵飞升大咒。高功行升度法，智慧颂，送魂，下座，辞三宝，送圣，请五方童子，登车，度桥偈，诵魔王三章，焚燎，念善。
　　谢恩醮资次
　　道众云集师堂。知磬举玉清荡秽天尊。次都讲举荡秽咒。知磬举按人各恭信。
　　次举修斋送真师举华夏，引班旋绕行香，举烧香颂，都讲举各礼师，高功宣卫灵咒。举鸣法鼓，发炉，举重鸣法鼓，出官。都讲举各称法位，高功启圣入科至奉请。道众二员，分左右班，自下而上，交请廊斑。高功祝云：十方上圣，三界群真，各整仙班，祇迎帝驾。宣黄道咒。次拜跪奏，请神霄四师四帝。知磬举太清乐引，请太清。知磬举上清乐引，请上清。知磬举玉清乐引，请玉清。举云舆颂，高功祝云三清降驾，四帝临轩，伏请三界众真，列斑朝礼，朝礼既周，各敷醮席，专诚上香，谨伸初献。知磬举散花，道众旋绕，至洞案簇炉。高功斋官上香，直坛进茶酌酒，知磬举长吟法事簇炉。都讲举再称法位，高功入科，词忏宣词，高功遣官。次宣熏词咒，后步罡伏词。知磬举焚词颂，高功入科，亚献。次举亚献法事，高功入科。三献，表白宣进奏文疏，知磬举三献法事，高功重诚上启，入科送圣。次知磬举回轿颂，举黄道咒。都讲举存神烧香，高功复炉。知磬举宝华圆满天尊，引班至焚燎所。知磬举圣德颂，次向来。表白回向念善。众官叙谢。
　　放生资次
　　道众云集坛前，知磬举步虚词，表白启圣入科。次举长生保命天尊，表白宣放生咒。次白文，举逍遥快乐天尊。次表白宣咒。次白文，举福生无量天尊，表白宣咒。次白文，法衣一员，致放生法语，放生。道众诵经，知磬举向来。表白回向，四结愿，众官叙散。
　　灵宝玉鉴卷之三竟
　　灵宝玉鉴卷之四
　　灵旛宝盖门
　　夫盟天告地，招真召灵，耀景命魔，九光十绝，皆所以按仪立像，具体肖形，杰立虚空，耀灵法界，开通冥漠，化度天人者也。以至裁云扬锦，展绮明霞，策景乘虚，凝神合炁。故得诸天遥唱，万圣临轩，长夜开光，九幽罢对，功赤宏矣。故我灵宝大法旛节幢盖，具有成仪。尤当运祖炁而合神光，尽精微而致广大，随机变现，应念感通，作生死之津共，具显幽之标准。及其结空成梵，云篆太虚，化形十方，超神八极，普资有识，广度沉沦，实道法之指归，斋修之仪矩也。洋洋在上，其可忽诸。
　　存用
　　凡立旛盖，当凝神，存此方如大海水府，银波湛天，了无翳碍，化所立之旛，为绛节霓旌，芝幢宝盖。日月星光，焕明其上，祥风鼓舞，影泛金莲，梵炁弥罗，势崇台阁。次存自已元官一炁，混接内外，玄同天宝，乘百宝光，引照十方、普济诸有。天真大圣，三十二天，上圣高尊，俱来庆会。此乃崇德建功，招真召灵之实效也。
　　四境旛
　　右旛四首，黄绢为之，各长四十九尺。於预告时立於郡城四门，或离城一里、十里为则。朱书玉皇宝号于旛肚中。篆文见颁告符简门
　　告盟旛
　　右旛以黄绢四十九尺，造旛一首。顶书臣谨谨上奏。旛身书太上无极大道至真无上三十六部尊经，真文宝符，太上三尊，十方众圣，玄中大法师，三界官属，一切威灵，伏望恩光，鉴临斋事。旛两手足，分书法师职衔臣姓某，今据乡贯入意臣领词难抑，谨集道士一坛，依下元黄箓简文真仙品格，建立灵旛，择日修崇无上黄箓大斋几昼夜。某时行道，谨依次第，宣演冲科，拜奏章书，颁行符命，迁拔罪爽，开赦幽况，然灯续明，请光破暗，普施斛食，摄召亡魂，沐浴更衣，朝真听法，传符授戒，炼度起生，满散拜表言功，投龙进简，祇设清醮一座，上谢洪恩，所集善功，总资升度，仰祈睿泽，普济存亡，谨露斋诚，遍申奏告。
　　建坛旛
　　右用绯绢四十九尺，制造於建坛之日，标於坛前。故得告盟三界，开度九幽，标纪善功，注名黄箓。至夜於旛竿上，悬彩球灯一椀，使光彻十方，幽冥开秦。依科修举，庶合古仪。
　　九天宝盖
　　右以九色彩旛九首，各长九尺，肚中篆九炁符各一道，背面书九天帝号，手足句书各天生神章，八角垂八首，中央悬一首，宝盖中层，间垂九色彩带九条，以像九炁。登斋之始，立於坛左。
　　旛中九炁符
　　此符九卮灯牌，并炼度九天旛通用。
　　右九符，掐九天诀，合九天炁，用九天生神章祝之。九天宝盖者，三天开化，九炁生神，万圣瞻依，百神敬仰。故可慎终追远，崇德建功。关启之初，依科悬立，精诚不怠，感应自然。大斋中不可缺此。
　　旛肚九龙符
　　青玄宝盖式
　　一名宝幢
　　右旛用碧彩制之。大旛一首，用白粉篆九龙符于旛肚中，符下篆太乙号，手足或书斋意主，写符诰。上以宝盖十角，每垂角卦小旛一首，各长四尺，并用碧彩为之。中间大旛，长二丈四尺。
　　有一法。作彩幢模样制之，亦通此义。
　　小旛十首写十方救苦天尊号
　　东方玉宝皇上天尊。
　　南方玄真福福天尊。
　　西方太妙至极天尊。
　　北方玄上玉晨天尊。
　　东北方度仙上圣天尊。
　　东南方好生度命天尊。
　　西南方太灵虚皇天尊。
　　西北方无量大华天尊。
　　上方玉虚明皇天尊。
　　下方真皇洞神天尊。
　　右青玄宝幢，於正奏时高悬空际。故太上慈悲，阐教化形十方，罢对停因，寻声救苦，迁拔亡爽，招真召灵，无间迩遐，同沾妙果。
　　回耀旛式
　　右旛用绛彩四十九尺制之，以朱砂雄黄合色书篆，於．开启时立於坛前。故能回景二曜於重昏，度神魂於霄极。闻见之者，俱沐善恩。
　　旛肚中书后十字
　　一本书九龙符
　　大慈宝旛式
　　用黄绢四十
　　译文
　　太一大慈命，开度长夜魂。
　　旛左手书
　　茫茫酆都中，重重金刚山。灵宝无量光，洞照炎池烦。七祖诸幽魂，身随香云旛。定慧青莲花，上生神永安。
　　旛右手书
　　功德金色光，晖辉开暗幽。华池流真香，莲盖降云浮。千灵重元和，常居十二楼。急宣灵宝旨，自在天堂游。
　　旛左脚书
　　元始符命，时刻升迁。北都寒池，部卫形魂。
　　旛右脚书
　　制魔保举，度品南宫。死魂受炼，仙化成人。
　　太乙救苦灵旛式
　　旛肚中篆金阙梵行玉字
　　译文
　　东极宫中，大慈仁者，寻声赴感，太乙救苦天尊青玄上帝。
　　旛两手书
　　十方救苦天尊。名号见前每首书五名。
　　旛两足书
　　大慈大悲救苦真人。大慈大悲救度真人。
　　大慈大悲大惠真人。大慈大悲妙行真人。
　　右用青缯四十九尺变之。
　　此旛乃三天自然内音，金阙梵行玉字，随方救苦，应念垂慈，开化南宫，迁神北府，旛形指处，幽滞俱超，度品之功，莫先於此。
　　迁神宝旛式
　　右用绛彩制造，长四十九尺，以雄黄书篆。
　　两手篆文
　　译文
　　符命通溟漠，灵旛扬晓风。迁神超北府，飞舄上南宫。
　　旛高悬空中，使亡者削名北府，迁神南宫。
　　回黄宝旛式即命灵旛
　　两手篆文
　　译文
　　太微回黄旗，无英命灵旛。摄召长夜府，开度受生魂。
　　右以黄绢制造，长四十九尺，以朱书篆文，与迁神旛相合。凡建齐当须两首，前后悬挂，不可有彼而无此。别法有以无英命灵旛为标目者。然玉章故有太微回黄旗，无英命灵旛之句。殊不知无英乃神名也。命灵者，召用之义也。灵旛者，乃神灵之旛也。谓无英之神命此旛，以摄召长夜之魂也。却以命灵为旛之名，大失本旨。若以《度人经》云：天丁前驱，大帅仗旛言之，终不有大帅旛也。理宜究之。
　　地府赍简童子启地王府
　　二符并玉文祖炁。
　　火府赍简童子通天玉符
　　龙童旛符
　　火府童旛背书
　　元始符命，时刻升迁。
　　地府童旛背书
　　元始符命，下达重泉。
　　宝光章字旛符
　　铁迹台字旛符
　　右二旛用雄黄和朱砂书之，同亡人旛等立於八门之内。如阳人以铁迹旛召之，阴人以宝光旛召之，并掐玉皇诀。
　　招真旛召灵旛
　　以上二符并见升坛朝奏门。
　　茭郭八门旛符
　　地狱道旛符
　　仙道旛符
　　释道旛符
　　人道旛符
　　畜生道旛符
　　鬼道旛符
　　神道旛符
　　业道旛符
　　已上八门报应灵符，并用和释罪魂，上生仙境。
　　右存神，掐太上升天普度诀，祖炁灵书篆之，卯午酉子中剔上出。
　　铁迹台光牌符见神虎门
　　宝浆旛符
　　甘露旛符二符
　　并文祖炁
　　念甘露通真咒祝之。即启请颂，见施食门。
　　右二旛用黄绢，各长六尺造之，篆符于中，立於斛前。
　　太乙召魂旛式
　　旛背符
　　太一召魂旛面符
　　旛顶符
　　普召亡魂旛式
　　右旛顶上，书人形召魂符。符见神虎门旛后书前背符，两手书三魂七魄名，二足书生死年甲。又一法，以白缯七尺二寸作夹旛，长三尺六寸，以新竹长五尺五寸，系旛於竿梢。一面
　　上书玄冥太乙召魂符，下书亡人名字生死年甲。三魂七魄名，分书两手。一面书玄冥七真内讳，用神虎印印之。令亲人执之，召魂立至也。
　　五方五炁卫灵旛式
　　中央卫灵旛符
　　黄地青书
　　北方卫灵旛符
　　黑地白书
　　西方卫灵旛符
　　白地黑书
　　南方卫灵旛符
　　红地黄书
　　东方卫灵旛符
　　青地朱书
　　此五旛符，即五灵五炁之文，於建坛之时，随方悬於坛上。故能感召诸天，降伏魔试。
　　坛场内外二十四旛篆文
　　每首旛六符。
　　译文每旛六字符
　　引魂明光之旛，威灵拔度之旛，垂光慈荫之旛，梵炁弥罗之旛，明霞通智之婶，法灯朗照之旛，灵曜八景之旛，玄明定真之旛，慧日流光之婶，金映洞神之旛，惠覃幽显之旛，流辉素景之旛，五劫开化之旛，通光普照之旛，混化辩生之旛，灵光皓映之旛，垂芒流照之旛，神光广被之旛，度名玉简之旛，思神玄感之旛，龙威梵度之旛，霞光朗映之旛，育魄洞照之旛，玉皇赦罪之旛。
　　五方坛旛如前旛式
　　五方玉字篆文
　　译文
　　东方九炁天君，九阳梵华之炁。
　　译文
　　南方三炁天君，三阳梵灵之炁。
　　译文
　　西方七炁天君，七阳梵英之炁。
　　译文
　　北方五炁天君，五阳梵宝之炁。
　　译文
　　中央一炁天君，一阳梵混之炁。
　　右五方玉字篆文，各方一十二字，於旛身上作一行书，下书符。用各方炁诀。彩用各，方颜色缯帛制造，各长七尺，点笔取颜色相称者，不拘五位。
　　灵宝玉鉴卷之四竟
　　灵宝玉鉴卷之五
　　灵旛宝盖门
　　命魔灵旛
　　告文
　　元始玉勑，真符命魔。奔火前道，通开合虚，三皇钦从，威制群魔。
　　告命篆文
　　右用彩制旛，长七尺，立於坛中。遇命魔之时，令一童子执旛，引导法师旋绕行道。或有宝幢相对，以全旛幢导引之义也。
　　炼度水池旛
　　背书
　　译文
　　天河东井君。
　　右皂绢为旛，长七尺，粉书符，立于水盆侧。
　　炼度火沼旛
　　背书
　　译文
　　朱陵火府君。
　　右用绯绢为之，立於火沼之侧。
　　披黄受道旛
　　旛背书后符
　　前符下书受度某人成真。右旛用黄绢制造，长七尺。凡於炼度之时，於文炼既济之后，焚去魂旛，易以此旛，即披黄受道也。
　　火炼变仙旛符
　　右旛如前式，用红绢七尺造之。书前符于肚中，下半截写炼度某人，魂神成仙。两手分书，死魂受炼，仙化成人，生身受度，劫劫长存。
　　开导旛符
　　译文
　　六甲使者，持旛开导。
　　空洞通幽咒符旛每首分书二句
　　译文
　　灵音振空洞，九玄离幽裔。感爽无凝滞，去留如解带。
　　右旛用黄绢七尺制之。
　　斛前救苦旛四首如前式
　　金书度魂咒每首旛书一句
　　译文
　　妙戒怡五灵，金书警万神。察命定录籍，灵符度苦魂。
　　右旛黄绢制四首，各长三尺。
　　度桥阳晖旛如前式
　　阳晖符咒
　　译文
　　明哉太阳晖，神光洞三清。炁散玄漠内，灵烟生紫庭。控御乘风霞，飘飘凌无形。
　　返根咒符
　　译文
　　明梵飞玄景，开度长夜魂。游爽赴期归，炁炁返故根。
　　右旛用黄绢，长二丈四尺，旛身书阳晖咒，两手分书故根咒，背书飞升太空天尊号，立於升仙桥前。
　　九炼天尊旛符旛如前式，炼度坛中用
　　朱陵度命天尊符
　　九幽拔罪天尊符
　　十方救苦天尊符
　　火炼丹界天尊符
　　法桥大度天尊符
　　转轮圣王天尊符
　　宝华圆满天尊符玉文祖炁
　　逍遥快乐天尊符
　　金阙化身天尊符
　　咒曰
　　九炁炼神，三景合成。生神火炼，返复归真。急急奉玉清勑。
　　右九旛用黄绢制之，篆符于中，一面书天尊号，於炼度坛上列之。
　　五方五灵童子旛
　　北方符
　　北方五灵童子
　　西方符
　　西方皓灵童子
　　中央符
　　中央黄灵童子
　　南方符
　　南方丹灵童子
　　东方旛身符
　　东方青灵童子
　　右旛用黄绢制，五首，书各方符於肚中，符下书各方童子。
　　灯旛一宗
　　诸狱灯符，并见关明幽暗门，旛如前式。
　　开通五路灯旛符
　　北方符子文黑炁
　　西方符酉文白炁
　　中央符中文祖炁
　　南方符午文红炁
　　东方符卯文青炁
　　右符篆於旛上下，截书天尊号。
　　大慈接引天尊。　开通道路天尊。
　　灵光普化天尊。　神威广摄天尊。
　　随方救苦天尊。
　　九天灯旛
　　一阳混溟王车瑝之炁符子文北炁
　　右诵郁单无量天生神章祝之。
　　咒曰
　　一阳生形，幽壑开明。四象合体，分配五行。急急如律令。
　　二阳泛华紫微之炁符
　　丑文艮炁
　　右诵上上禅善无量寿天生神章祝之。
　　咒曰
　　二阳毓质，会合五神。灵帝合辉，玉女侍形。
　　三阳天娄凤车之炁符
　　寅文震炁
　　右诵梵监须延天生神章祝之。
　　咒曰
　　三阳受伦，受福东华。金门离合，披阐四和。紫户胎光，三秀郁罗。
　　四阳中女辟邪之炁符
　　卯文巽炁
　　右诵寂然兜术天生神章祝之
　　咒曰
　　四阳苍台，赤帝丹灵。I 葆仙虹影，勑拔命神。
　　五阳太至微延之炁符
　　辰文南炁
　　右诵波罗尼密不骄乐天生神章祝之。
　　咒曰
　　五阳玉华，太皇重宁。公子执符，太乙命灵。金童鼓吹，凤啸龙吟。
　　六阳化真白灏之炁符
　　巳文坤炁
　　右诵洞玄化应声天生神章祝之。
　　咒曰
　　六阳炼真，造化玄元。白炁灌溉，死户生根。
　　七阳绛实紫光之炁符
　　午文北炁
　　右诵灵化梵辅天生神章祝之。
　　咒曰
　　七阳运布，平会百川。身度始青，返胎朱庭。急急如律令。
　　八阳天真命仙之炁符
　　未文北炁
　　右诵高虚清明天生神章祝之。
　　咒曰
　　八阳烁火历，形合精延。内外莹洁，外身身存。
　　九阳太皇寂玄之炁符
　　五指甲太阳炁
　　右诵无想无结无结无爱天生神章祝之。
　　咒曰
　　九阳九炁，云腾露凝。结秀黄华，冠带流金。帝霄玄玄，离合上清。急急如九天上帝律令。
　　右旛如式造九首，旛身书各天符，符下书九天宝号。
　　九卮灯旛天尊圣号
　　三光炼度天尊。　　太光广照天尊。
　　重光返照天尊。　　宝光虚靖天尊。
　　流光梵现天尊。　　三光朗元天尊。
　　道光智神天尊。　　金光玉华天尊。
　　慈光普施天尊。
　　九狱旛符
　　东方华林净境之符
　　用卯文东炁
　　咒曰
　　九炁青华，光耀风雷。玉宝慈尊，戟毁戈摧。扶晨通照，魂升太微。神识受度，享福无期。
　　南方丹天真老之符
　　用午文南炁
　　咒曰
　　三炁丹华，光彻火翳。万福慈尊，蠲消火池。化成青圃，甘凉莹肌。苦魂承恩，逍遥无为。
　　西方金光法宝之符
　　用酉文西炁
　　咒曰
　　七炁素华，照耀金刚。太妙慈尊，摧锋毁芒。刀化骞林，剑变扶桑。魂魄受炼，与日同光。
　　北方定真救苦之符
　　用子文北炁
　　呎曰
　　五炁苍华，光彻溟泠。王晨慈尊，冰消雪城。温生寒廓，毒汁清澄。魂获妙果，飞升玉京。
　　东北方长乐妙音之符
　　咒曰
　　梵炁晨华，彻照镬汤。度仙慈尊，威感无方。沸涌停息，化为宝浆。亡爽生神，俓升天堂。
　　东南方碧霞真寂之符
　　咒曰
　　生炁之华，下照幽关。好生慈尊，普济无门。沛洒法雨，铜柱停酸。苦魂解脱，升度南丹。
　　西南方耀真琼光之符
　　咒曰
　　黄华月耀，透降坤维。虚皇慈尊，保度浮黎。灵晶洞彻，屠割停威。罪魂登苏，劫仞携持。
　　西北方妙道济苦之符
　　咒曰
　　天光景色，祥华敷光。无量慈尊，除释锋芒。火车摧毁，涂炭消亡。亡魂快乐，上生福堂。
　　中央无欲妙行之符
　　咒曰
　　名光金真，流精降辉。真皇慈尊，广度无遗。普掠幽牢，悉变成灰。魂升仙都，受福巍巍。
　　总勑咒
　　三晨慧光，炼魄度魂。幽冥夜壑，成睹光辉。铁城摧毁，狱卒停刑。阳精赫赫，阴翳焕明。阴阳交会，空洞混元。三清玉勑，曲赦苦因。一如告命，曲水重泉。急急如律令。
　　右符下各按方位书。
　　十方救苦天尊号
　　玉宝皇上天尊。　　玄真万福天尊。
　　太妙至极天尊。　　玄上玉晨天尊。
　　度仙上圣天尊。　　好生度命天尊。
　　太灵虚皇天尊。　　无量太华天尊。
　　玉虚明皇天尊。　　真皇洞神天尊。
　　灵宝玉鉴卷之五竟
　　灵宝玉鉴卷之六
　　灵旖宝盖门旛见前
　　血湖灯旛符九道
　　救拔血资地狱之符 救拔血污地狱之符 救拔血盈地狱之符
　　九符并卯文。东炁。
　　救拔无间地狱之符 救拔硖石地狱之符 救拔血冷地狱之符
　　救拔血湖地狱之符 救拔小铁围山地狱之符 救拔大铁围山地狱之符
　　　 　
　　　 　
　　　 　
　　勑符咒
　　梵炁弥罗，散透幽牢。灯光所临，上圣祥华。血湖摧毁，地狱停休。苦魂受庆，脱离冥途。急急如律令。
　　右旛如常式制之，符下书天尊号。
　　流光救苦天尊。　　景光普照天尊。
　　慈光洞映天尊。　　太光常寂天尊。
　　容光广被天尊。　　晨光启道天尊。
　　含光明湛天尊。　　慧光通远天尊。
　　瑞光玄应天尊。
　　某血湖灯，或以五狱者，即用流光符五道，用破狱符於各狱焚之。
　　回曜灯旛符八符并五诀，祖炁
　　落灭色累之符 落灭贪欲累之符 落灭爱欲之符 落灭色欲之符
　　落灭身累之符 落灭华竞之符 落灭贪累之符 落灭爱累之符
　　总勑符咒
　　玉清宝符，元始洞章。隐玄幽象，妙达群阳。变阴作画，廓翳停殃。灭除五累，飞度南昌。
　　右符下书天尊号
　　八难灯旛圣号
　　上尸道，　　威光宝除天尊
　　中尸道，　　虚皇普济天尊
　　下尸道，　　普度无边天尊
　　色累道，　　慈光弘济天尊
　　爱累道，　　法轮开化天尊
　　贪累道，　　神光广被天尊
　　华竞道，　　慈恩万善天尊
　　身累道，　　玄明梵行天尊
　　天轮旛如前式
　　旛肚内篆文
　　译文
　　元始洞玄，灵宝本章，开演至教，十回度人。
　　又黄绢七尺制之。前十六符作一行，篆于旛肚上。初登坛时，诣天灯坛，宣咒悬之。天轮灯旛，用作一圆盖，周围悬三十二旛，中悬天轮旛一首。
　　三十二天旛符
　　玄胎平育天符
　　清明何童天符
　　太明玉完天符
　　太皇黄曾天符
　　太极蒙翳天符 虚无越衡天符 上明七曜摩夷天符 元明文举天符
　　竺落皇笳天符 曜明宗飘天符 玄明恭华天符 赤明和阳天符
　　太焕极谣天符 玄明恭庆天符 观明端静天符 虚明堂曜天符
　　始皇孝芒天符 显定极风天符 太安皇崖天符 元载孔升天符
　　无极昙誓天符 上揲阮乐天符 无思江由天符 太皇翁重浮容天符
　　太素秀乐禁上天符 太文翰宠妙成天符 渊通元洞天符 皓庭霄度天符
　　太极平育贾奕天符 龙变梵度天符 太释玉隆腾胜天符 太虚无上常容天符
　　右符，先诵灵宝本章，取祖炁入笔，书符毕，再诵灵书中篇祝之。
　　并玉诀祖炁符下，各书三十二天圣号，悬於灯坛之上。
　　地与旛如前式
　　旛肚篆文
　　译文
　　太上道君，勑付昆仑。神符一下，拔度死魂。
　　右用红绢七尺制之。前十六字作一行，篆旛肚上。初登坛时诵咒，悬於狱灯坛中。
　　地舆灯旛，作一方舆，周一匝悬二十四狱旛，中悬地舆旛一首。
　　破二十四狱符旛如前式
　　锉身符 毒蛇符 镕铜符 铜柱符 锁身符 钉身符
　　镬汤符 寒冰符 刀山符 铁杖符 铁犁符 锯解符
　　食炭符 恶汁符 剑树符 铁丸符 炉炭符 铁轮符
　　培山符 拔舌符 碎形符 铁床符 铁锥符 石压符
　　右符先念救苦天尊八十一声，取东方青炁入笔，书符，普用玉诀，祖炁。符下书后二十四天尊圣号。
　　总祝前符咒
　　玉清大化，流布寒庭。青玄太一，分散真形。照烛酆都，牢狴幽精。三天有令，魔王敬听。阴官鬼吏，息猛停刑。冰泉炉炭，皆得清宁。镬汤剑戟，永免凌兢。铁锥巨石，荡荡销平。铜柱铁床，化作云轻。诸狱灭考，万类俱升。超凌三界，逍遥上清。急急如律令。
　　二十四狱灯旛天尊号
　　慈光拔度天尊。　　大明圆极天尊。
　　知炬赫奕天尊。　　圆鉴洞明天尊。
　　光接万有天尊。　　舒光拔难天尊。
　　妙智圆明天尊。　　无量光明天尊。
　　德光常曜天尊。　　灵光炳曜天尊。
　　神光炜灿天尊。　　宣化广明天尊。
　　赤明大有天尊。　　明真光辉天尊。
　　流光返照天尊。　　光明至人天尊。
　　三光炼度天尊。　　金光玉华天尊。
　　慈光朱耀天尊。　　大光广照天尊。
　　日月普明天尊。　　破暗烛幽天尊。
　　洞明法界天尊。　　金精定照天尊。
　　十方圣境灯牌，书十方圣境。见关明幽暗门。
　　十方圣境灯旛，书十方救苦天尊号。见前。
　　灵宝玉鉴卷之六竟
　　灵宝玉鉴卷之七
　　申牒头连门
　　夫灵宝度人上经大法，凡肇修斋纪关行之初，则必以灵宝妙光元始符命，托诸毫楮间，连粘於申牒之前。先行普告三界，无极神乡，开化九幽，垂光长夜。亦法像於人天，合契於幽冥也。苟非明自本之本，开天之天者，其孰能混融无间，洞彻幽深也哉。
　　大头连符式
　　灵宝大法司
　　检照今月　日，奉为斋官投词，伏乞开度某魂，超升得此。恭依
　　大法，飞奏
　　天廷，颁降
　　元始拔度诸真符命，合行翻录行下者。
　　右奉
　　王符普告三界十方，地府冥曹，拘魂制魄，应干去处，一依
　　元降勑命，如
　　律释放罪魂，出离阴境，受化更生。一如
　　灵宝无量度人律令。符到奉行。
　　年　　月　　日告下
　　具法位　臣　姓　某承诺奉行。
　　小头连符式
　　二符作二版，刊黄纸朱，即连粘申牒前。
　　元始开化符命
　　右符普告三界十方，地府冥曹，拘魂制魄。应干去处，一依
　　元降勑命，如
　　律释放玄坛，该度亡魂，出离阴境，受化更生。一如
　　灵宝无量度人律令，
　　符到奉行。
　　年　　月　　日告下
　　具法位　臣　姓　某　承诺奉行。
　　九凤破秽符
　　贴牒前符。用九凤破秽诀，祖炁。
　　咒曰
　　九凤真官，破秽凤凰。朱衣仗剑，立于上方。九首吐火，当空飞行。炎炎匝地，万丈火光。
　　建坛符贴牒前
　　咒曰
　　青龙在左，孟章敬听。白虎在右，监兵通灵。朱雀导前，灵光下临。玄武从后，执明速呈。各显威德，卫护坛庭。上帝有勑，总召四灵。急急如律令。四灵诀炁
　　辟非符二符贴於锺磬牒前
　　禁坛符
　　追母丧子存符
　　出紫英隐书，追摄产亡用，并玉文祖炁。
　　追母存子丧符
　　追母子俱亡符
　　追未产俱亡府
　　祝咒
　　玉清降宝箓，开度产亡魂。普照长夜府，超化上生门。解除累劫罪，削落北都名。受炼得更生，乘符度朱陵。急急如律令。
　　血湖符贴合属
　　右符用上帝诀，中黄炁。
　　圊楼使者符
　　取东南炁，辰文，贴在关前。
　　咒曰
　　太上炎铃，流火之精。上帝勑下，不得久停。左驱六甲，右使六丁。手持玉勑，追摄产魂。圊楼使者，急摄急寻。火光圆化，亡魂返形。左右将军，白虎青龙。眼光万丈，铄散魔精。乘符度化，上升朱陵。急急如律令。
　　符形
　　祝咒
　　左德右辅，圊楼众神。吾行苏鲁，化浊为清。蠲除邪党，急速着灵。急急如律令。
　　浄血湖追魂符
　　咒曰
　　谛谠谛谠，法水洗荡。圊楼有将，摄赴坛前。急救产苦，获证真常。急急如律令。
　　五道大神符贴牒前，用五炁诀
　　咒曰
　　三炁阳光，日月并照。玉勑告下，元始玄冥。三官北酆，明检鬼营。巨天力士，普度泉扃。眇莽九丑，天道贵生。元觉洞虚，辞参高真。真士清爽，分配五行。七政均施，万炁齐仙。明炁四骞，上元侍軿。三官九府，成听玉文。神虎主札，五道奉迎。摄魂速正，风火无停。急急如律令。
　　神虎六神内篆判斛符
　　贴六道，追摄牒前。
　　天道尚真
　　地道尚德
　　人道尚灵
　　鬼道尚景
　　业道尚纶
　　神道尚定
　　六符存弁冠徘衣，玉文，东炁，隐语祝之。
　　追魂符
　　书於神虎追摄牒前，并斗诀，元皇炁。
　　摄魂符
　　引魂符
　　聚魂符
　　取魂符
　　驱魂符
　　右符是清泠大将，精光太史，统制百节大神，用摄召一切沉陷鬼魂，应如影响，作一纸书。
　　召魂附旛符
　　散形
　　咒曰
　　上帝有勑，速附亡灵。五方童子，引魂将军。金阙律令，某魂立到坛。附体通灵，急急奉太一至尊律令。神将赵公明，疾速现形。
　　召役发遣门
　　夫召役发遣者，自非明其先天大道玄通之妙，以合夫神明变化之灵者，其谁能与於此哉。夫何故。盖无极而太极者，虚化神也。太极动而阳，静而阴者，神化炁也。自此炁弥纶於天地之间，然后有人焉，有物焉。唯人为物之最灵，性分之中，能具众理。故参天地，赞化育，心知意发，神动而天随矣。况鬼神者，乃二炁之良能，造化之功用也。以其旁日月，挟宇宙，乘云气，驭飞龙者。得非神化欤然，而万化之中，亦必有主宰之神焉。原其所以，主宰之神者，无在不在，非色非空，其用无方，其体无迹，而能统万炁，合百神。则将有以不言而善应，不召而自来者矣。是故灵宝大法，所以统摄万司者，盖由上也。然而将恐事物日胶，人欲滋深，未能达本，曷遂通玄。则必假想念存思，运神会道，以炁合炁，以神合神，交神明，格其诚敬，庶几高厚无间，遐迩不殊，达悃通诚，济生度死，千变万化，应念而通，则亦莫非先大大道流行之妙矣。其召役发遣者，实道法之纲领也，可不慎诸。
　　存用
　　先入精思堂，凝神定志，临目，存天上元始天尊，乘宝光真炁，下入泥丸宫宴坐。兆引一炁，自下田上升，混接为一，双手玉清诀，交指自己丹元君，上朝元始，密奏斋意，存天地万神俱来听令，倏见天尊慈旨允俞，勑命金童玉女，捧出宝珠一颗，光明焕照十方。兆以鼻微引咽下元宫，代天行事。次化四驿官吏，并在坛前，受事行持。次道众具威仪，演出斋所。
　　登坛召将行持
　　师作用净水，右手执水盂，左手剔诀，咒入水。
　　上台一黄，去却不祥。寅至巳中台二白，护身镇宅。丑至午下台三青，去病除精。子至未台星到处，大赐威灵。
　　右鼻引三合六星之光入水，次掐阴阳二斗，光炁入水。贪巨禄文廉武破□□□□□□□次搯三光咒诀。
　　日君咒
　　阳日搯酉自戌兑坤离巽至卯出，隐日搯卯至酉出，每一节一咒
　　唵口缚口曰啰晖呶哩娑诃。
　　引日光九芒内合，布出水中。
　　月君咒
　　阳日搯卯至酉出，阴日搯酉至卯出，每节一咒。
　　唵缚月啰发啰婆萨诃。
　　引月光十华内合，布出水中。
　　天罡咒
　　搯子午斗。每一节一咒。
　　唵吽吽口军哒娑诃。鬼赤鬼阳鬼三鬼五鬼至鬼尔摄。
　　鼻引天罡炁合内，布出水中，次搯卯午中酉子文，鼻引五方炁内合，布出水中。
　　搯九凤破秽罡诀
　　师以目光书霐三字，光炁入水。默咒曰：
　　谨请日君月皇，三台北斗，二十八宿，五行生旺之炁，九凤破秽将军，九凤破秽真官，解秽官众，本法箓中将吏，并降真炁，入此水中。
　　次书唵吽咤哩四字，运金光入水。
　　清明符咒
　　谨召破秽大神宋迪，运玉池神水，浄天地万秽皆清。合明天帝日，洞映自然。霐。迭书此三字于下，日注青黄白三炁，三宫混合，运笔作用。
　　勑咒
　　天地开明，四大为常。玄水洗秽，辟除不祥。双童守门，七灵安房。云津灌炼，万炁混康。内外利贞，保兹黄裳。急急如律令。勑天地自然，秽气分散，洞中玄虚。云洒净。
　　右法存九凤破秽真官，骑九首凤凰，左执碧霞瑠璃宝钟，右执杨枝，在吾前遍洒神水，清肃氛葩，凤口吐炎炎之焰，烧荡阴邪氛秽，内外洁清。
　　洒净毕咒曰
　　吾以月华荡形，以日精炼神，真人附己，玉女侍真，二十八宿，与吾合并，千厌万秽，逐水而清。急急如律令。
　　师上三捻香。
　　次变神
　　师暝目存神，虚寂於一呼一吸之中，水火升降，交媾黄庭，一炁混合为婴儿，倏然长大，随念所化，四灵森列。
　　默咒搯五方诀合五方炁
　　青帝护魂，白帝侍魄。赤帝养炁，黑帝通血。黄帝中主，万神无越。急急如元始上帝勑。
　　右存挺神於金光梵炁之中。
　　步豁落斗
　　诀曰
　　斗道妙兮十二辰，灵光明兮威武陈。气仿髴兮如浮云，七变动兮上应天。
　　知变化兮有吉凶，入斗宿兮过天关。步六律兮持甲乙，履天英兮登天任。
　　清泠渊兮可陆沉，抱天柱兮拥天心。从此度兮登天禽，倚天辅兮傍天冲。
　　入天内兮出天蓬，斗道通兮刚柔制。添福禄兮留后世，入窈冥兮千万岁。
　　一阳之后步相随，豁落神兮除百魅。入在斗中万邪避。
　　诀曰
　　日月明乾坤，配吾从天蓬，入天内，略过天冲，逢辅退却，归天禽，与心对，抱天柱，任英会，人道兴，鬼道废。
　　如召将发遣，拜表誊词，诸项发用，除九灵飞步之外，余用此罡。
　　]交泰罡
　　诀曰
　　巽双离只坤单步，兑上双行震亦双。
　　鬼户独行坎一步，乾宫双立望天罡。
　　交泰罡转步
　　诀曰
　　坎双艮只步交乾，震上双行兑亦然。
　　坤只离单双步巽，三台归去便朝天。
　　右罡如行持发遣，则於上台定立，执简朝天祝奏。若上词表奏，则於此处，存谒拜伏。若破地召雷，则於朝天祝奏后，放简仗剑，方转身步北斗，自子至午。
　　诀曰
　　白炁混沌灌我形，禹步相随登阳明。
　　天回地转步七星，蹑罡履斗跻九灵。
　　众神助我斩妖精，凶恶潜伏邪魔倾。
　　万灾消灭我长生，我得长生朝上清。
　　诀曰
　　北斗天关正八方，摄炁召神除万殃。
　　日月回环星辰光，四景明度转天常。
　　赤天行道回紫黄，轮会明达激灾祥。
　　九灵制命升玉堂。
　　诀曰
　　上台一黄，去却不祥。中台二白，护身镇宅。下台三青，治病除精。台星到处，大赐威灵。
　　右阴阳二斗三合，如遇告斗朝真，止步此罡。若召役发遣，步至下台，以剑破地召雷。先以剑划一巽卦，即运真炁一口，随剑布於地上。存巽户裂开，云雾拥腾，雷神将吏，无鞅数众，随云而出。师吸炁一口，吹布坛前，众将听令策役。
　　右前罡共计三十六步，曰破地召雷。外加二十八宿，共六十四步，名大破地召雷。
　　二十八宿呈
　　诀曰
　　二十八宿，随吾指陈。北斗七星，挟辅灵真。愿行万方，百福同臻。神威到处，永保长存。
　　总罡咒
　　乾尊耀灵，坤顺内明。二仪交泰，六合利贞。振天响地，永宁肃清。应感元皇，上衣下裳。震登艮兴，坎顺离明。巽旺兑生，虎步龙翔。天门地户，人门鬼路。为我者谁，昊穹旻苍。今日禹步，上应魁罡。鬼神宾伏，永辟不祥。所求如愿，应时灵光。违吾令者，返受其殃。急急如律令。
　　师步罡讫，左右手飞二斗於两边，师左手飞南斗於前，右手击令一下。
　　咒曰
　　帝廷出令，天省颁符。诸司官将，听吾指呼。以今焚符，关召日直功曹使者，闻今符召，疾速到来，有事指挥。
　　书日直功曹符咒
　　神霄令下，韩君降临。日游神吏，疾应十方。部令兵甲，统摄四灵。执持符命，径造玉晨。
　　日直功曹符用辰文巽炁
　　召咒曰
　　古曹玉文，立功之官。主持有职，奏报三天。上帝勑下，速降神光。天地合炁，日月合明。谨召日直功曹吏者，疾速赴坛，依律奉行。直日功曹，直日符使，神霄法召，一如所至。急急如高上神霄玉清真王律令勑。
　　灵宝玉鉴卷之七竟
　　灵宝玉鉴卷之八
　　申牒头连门
　　玉清总召万灵符
　　师凝虚守一，目篆三天讳於空中，倏见霐三字分明，以鼻引归三宫，为青黄白三炁，内外混合为一，至下丹田，上透泥丸，化为婴儿，左有日光，俓九分。右有月光，俓一寸。洞焕六合之中。内诵：
　　结空成梵，真炁自生。赤书玉字，八威龙文。保制劫运，使天长存。金符玉篆，普召万灵。唵吽哩吽，哩吽哩咤。
　　诵毕，存婴儿化为元始，悬一宝珠，三十二天诸天诸帝，俱会宝珠之中。次存二神自两目出，如龙虎君之状。默咒：
　　谨请元始殿前招真召灵大夫武卿崔文子，发放三界功曹所金阙上佐史珪璋，急奉元始上帝勑，臣身中官童将吏，星飞电转，风激火驰，金龙驿传，不得稽迟，违令者斩，疾速奉行。
　　忽见宝珠化金符，金光灿烂，洞照十方，帝降此符，吸入归元宫，合炁书符。凡召役诸神，崔君捧此金符，史君执节，普召万灵，无所不至。如坐召策役，止用宝珠妙光。行持发遣，用金符玉字，金光梵炁，交映无穷。一念所通，万天感应矣。
　　散形上三星，即玄光始三炁
　　日字内念日君咒，诀，运笔九转，书晅字盖之，出笔。
　　月字内念月君咒，诀，运笔十转，书朒字盖之，出笔。
　　中央玉字内念结空成梵咒，唵吽哩吽，哩吽哩咤。
　　搯玉诀，运笔十二转，书字盖之，出笔。向下次书勑字於鬼字下，念玉清始青咒，运笔召将，至仰行万程。急急如玉清总召灵符命律令。随事祝之次念唵咮咈罗哩娑哆萨诃。
　　勑符咒
　　玉清宝玺，勑付仙卿。秉符执节，召集天真。三界齐到，万神同钦。天皇上帝，梵炁流晶。金光四集，曷敢不临。违符逆命，上有宪刑。速奉元始勑女青韶书律令。
　　聚形
　　焚符存用
　　师握固凝神，天地未分，万有俱空，惟存一点先天元阳祖炁，在空玄之中，即本来元始黍珠妙光。良久，自一生三，三生万化，混合万神，总朝元始也。
　　遣符咒
　　玉黄勑命，急召万灵。上穷大罗，下彻泉冥。应时感召，速诣玉庭。一切灵府，不得留停。急急如律令。
　　符檄式
　　玉清总召万灵符命
　　空符
　　玉清始青玉符告盟告命三界，统摄万灵。符到速追，符到速行。女青诏书，如玉帝亲行。上元天魔，中元地妖，下元水怪，三界神真，敢有不顺，拒逆张鳞，万神斩首，不得留停。符召入将位速随符来，立现真形。
　　玉帝勑书，仰行万程。玉帝勑命，守待报应。急急如元始勑女青韶书律令。
　　太岁　　年　　月　　日告行。
　　具　法　位臣臣　姓某奉行。
　　右符以东腰封之，於召功曹后发。此符檄勑遣咒在前，宣毕焚之。依本法存召诸将。
　　召灵宝万司如意大将军符
　　先布祖炁一口在头上，化为金光。次用玉诀剔上，见元帅分明。
　　勑咒
　　灵宝赫奕，统摄万司。帝君有令，威掌群都。飞摄神吏，卫护玄炉。守精定志，校定图书。老君预勑，道君后除。元始主者，道炁之余。帝命一下，万司咸符。
　　唵勑宣尼咤嚄唵哆哩咤。
　　万司如意大将军温仲宣，绀发，童颜，金介冑，仙带，左手玉清诀，右手仗剑，朱履，立黑云中。若行灵宝法，用此将后，可檄召诸神。
　　内秘
　　下圈中先书温某，次加霐祖炁玉诀入符，召役行持。存上三字化为宝珠，在我手中运转，心诵三字，万天皆闻，策役遣将，以此宝珠与天君乘云去，随事指挥，一将灵则百神皆灵。
　　召灵宝天君诸将总符
　　咒曰
　　空洞灵章，变化无量。历关普告，诸神咸仰。随符所召，立至坛场。急急加上帝律令。
　　召赫奕仙曹总符
　　咒曰
　　高天之上，玉清为主。元纲大魁，太女生府。中有帝君，灵虚玉母，统制啸咏，玉文金符。司制仙禁，金童玉女。校精辩魔，总御百史。上达三天，形成司举。传奏教令，蠲灾救苦。备卫护道，囚缚鬼侮。流浪诸天，济生度死。解厄摧怪，通达紫府。十方告命，召其所主。急急如上清灵命元始上帝勑。
　　右符师化身为神公，左手玉文，右手上清诀，存祖炁归中混合，百神运目，吹布十方、诸将乘金光道炁，森列于前。
　　召流金火铃大将军符午文南炁
　　咒曰
　　谨召流金火铃大将军宋某，晶炁灵灵，迅雷烈风，炎火真炁，烧灭鬼形。急急如律令。
　　法曰：凡发遣章奏，有一等六天妖魔，山灵鬼魅，於半空中拦截奏文，不能上达者。神霄霹雳摧魔部流金火铃大将军，其司一百二十人，金甲，头兜鍪，绿靴，丹袍，左手仗剑，右手火铃，面赤怒色，圆眼威猛相。又有杀伐大将军一百二十人，服相一同，执戟仗剑。此二将善御魔试大崇等邪，用此防护，即章奏上达也。
　　召杀伐大将军符巳文巽炁
　　咒曰
　　通化灵章，丹天真阳。万生祖炁，见化真王。统御神霄，掌握雷光。飞掷火铃，伐恶除殃。天丁斩尸，收付魁罡。煞伐将军，急急奉行。急急如律令。
　　召六丁大将符本炁诀
　　召六甲大将符本炁诀
　　二符祝曰
　　六甲六丁，阴阳之神。天符急召，速降威灵。急急如上帝律令。
　　召神霄总监大将军符
　　三符并辰文，巽炁。
　　王文宣
　　召神霄总兵大将军符
　　丁仲珪
　　召神霄发放大将军符
　　马温
　　总召咒
　　神霄玉府，霹雳总真。结炁之真，九阳成文。上领雷将，下摄吏兵。无幽不伏，无成不遵。驱雷役电，总制万神。驾车万乘，从法天丁。玉清雷长，左右统兵。火猪黑犬，四圣四神。寻龙捉魔，开召降临。急急如律令。
　　召上奏灵官符卯文东炁
　　咒曰
　　灵宝大法，炁化生神。勑命灵官，飞奏帝庭。承符奉令，俓升玉清。急急如上帝律令。
　　召承受玉女符酉文西炁
　　咒曰
　　柔和之阴，九灵九炁。命曰玉女，凤衣龙裙。真王有令，召赴神庭。急急如律令。
　　召诸天承受玉女符玉文天门炁
　　咒曰
　　诸天之上，阴精聚阳。霞明玉洁，真洞流光。急急如上帝律令。
　　召天界直符亥文天门炁
　　驿马驿吏，星奔火冲，谨召天界直符焦公奴急至。
　　召地界直符玉文东南炁
　　咒曰
　　翻山撼地，直符威兵，谨召地界直符郑元喜急至。
　　召水界直符子文北炁
　　咒曰
　　帝灵勑命，神灵捷水，谨召水界直符张元伯急至。
　　召年直功曹飞天将李焕本年诀炁
　　召月直功曹震天将郭炬本月诀炁
　　召日直功曹驱雷将赵蒙本日诀炁
　　召时直功曹炎搯将张炳本时诀炁
　　勑四直符咒
　　炎帝勑行，玄君禀令。急降圣力，合炁四正。李焕郭炬，赵蒙张炳。允契真符，翕然奉令。急急如律令。
　　召风神威毒天君符寅辰文阴阳炁
　　召云神猛烈天君符巳文巽炁
　　召炁神变化天君卯文东炁
　　召雨神迅速天君符坎文北炁
　　四直神符总咒
　　太苍光芒，威临十方。风炁云雨，逐念而生。阴阳济合，正直感降。急急如上帝律令。
　　召三界十方岳渎吏兵总符玉文中炁
　　咒曰
　　玉清有命，告下三元。十方曹治，禀命所宣。各统部属，立至坛前。转扬大化，开济人天。急急如律令。
　　召神虎诸司将符进初虎门
　　召社令土地总符巳文中炁
　　咒曰
　　灵宝符命，立召无停。社令里域，土地等神。不急速奉令，镇卫坛庭。剪伐不祥，延格正真。急急如律令。
　　存神念总召咒
　　三清三境，统神上元。八景冥合，万神侍轩。中有五灵，辅赞太玄。总制火兵，八万四千。神变莫测，威镇罗天。闻令关召，速赴坛前。急急如律令。师存诸将俱会金光道炁之中听令。
　　誓将咒
　　吾奉真王勑命，玉帝金符，告天立坛法像，驱神遣鬼。左契龙文豁落，右佩神霄玉律，夕诵玉清羽章，朝乏谒大帝。下统山川洞渊水陆神祇，上列神霄真卿。诵咏大洞，玄机一勑，召九天司命，七转召九夭真仙。吾为仙王，太上丈人，五岳主者，受命在吾心。呼风吸雨，布电驱云。大怒雷部，前行威镇，霹雳崩摧。元天有令，风火四维。天地万神，并令知委。急急奉高上神霄玉清真王律令勑。
　　次入三献白文见科仪门
　　飞章火铃符午文南炁，绯纸朱书。
　　师左手执笔奏，右手执符、想心火从顶门出，内有流金火铃大将，赤发，天丁冠，金甲，绯衣，手执流金火铃，直冲罡风至天门。
　　咒曰
　　炎神炎神，火铃金精。通天开道，速达帝庭。六天九丑，斩馘减形。上帝勑命，风火不停。急急如律令。
　　开天符
　　散形
　　涂咒
　　一转六神藏，二转四杀没，三转动魁罡，四转雷火腾，五转霹雳发，六转山鬼死。七转收摄罡风浩气，六天外魔，无道之鬼，摄付都雷之下，受死无动无作。
　　入祝
　　贪巨禄文廉武破，□□□□□□□。中宫大圣，飞天捷疾。
　　聚形玉文天门炁
　　咒曰
　　玉皇有命，勑下罡风。万仞摧毁，九天潜通。承符奉令，黄道无穷，天门四明，黄道正卑。承符奏令，敢有稽停。符中将吏，速逞威灵。罡风浩气，金马驿程。急急奉玉皇上帝勑。
　　黄中理炁，馘灭邪宗。罡风九丑，浩炁群凶。开天符命，九天俓冲。倘道章奏，束送罗酆。流金火铃，照彻黄中。龙虎骑吏，执奏云官。普天同庆，万劫无终。一如告命，凤火驿传。
　　符檄式套封束之
　　太上开天符命
　　符
　　右仰欻火律令开道邓天君，流金火铃宋元帅，通真使者，玉女灵官。赍捧章词表奏文，俓诣天廷。所过罡风浩炁，毋致拦截，速达御前。急急如律令。
　　太岁年　月　日　时檄。
　　具　法　位　臣姓　某　奉行。
　　三天大圣师泰玄上相真君在天。
　　上达符上更炁，开天诀
　　右符念合明天帝日，不拘遍数而成符。
　　升真度火符
　　午文，南炁，下三火作用。
　　咒曰
　　一火传音，掷火流金寅二火胜光，八门飞世午。二火从魁，转刀破骸戌。天火雷神，地火雷神。五雷降临，镇鬼关精。枢机二星，猛将速临。三千六百，雷公部从，一齐发声。
　　雷震
　　雷局
　　咒曰
　　符使升真，速降威灵。掷火万里，使我通真。升霞散空，五雷备鸣。前行大道，扫秽除氛。急急如律令。
　　师噀水，步斗一座，两手握雷局，运五转，存流金火铃大将，欻火大将，开道前行。左手剔斗一座，其咢天丁飞云芳，存诸将乘金光道炁捧奏。
　　右手别斗一座，灵素天丁空降京。
　　遣将咒
　　吾奉皇天睿命，玉帝金符。赐吾九锡十 ，八威之策，丹霄之舆，流金凤辇，紫素之书。千灵万神、孰敢干吾。五岳四渎，随吾指呼。谨勑上奏灵官，承受玉女，诸司雷将，当处土地，里域等神，赍持奏申，速达天廷。所过云路之中，或有六天妖魔，妄来拦截，即便摄付近司，依律治罪，以明玄宪。须仰奔风火急，不得停车。千妖万魅，违命速诛。明回报应，言功玉虚。三界之内，孰敢干吾。五岳四渎，随吾指呼。威剑屠戮，神兵疾驱。吾在坛前，早剑相待。急急奉高上神霄玉清真王律令勑。
　　灵宝玉鉴卷之八竟
　　灵宝玉鉴卷之九
　　神虎追摄门
　　夫升天入地，通幽达冥，呼阴召阳，追魂摄魄者，其神矣乎。故灵宝大法，有神虎追摄者，亦阴阳之至灵，造化之枢机也。以至雄左雌右，三部七真，运斗道以合明，由大魁而总制，吐纳二炁，混浃三光，回紫户以聚灵，知白守黑。法华京而炼景，回黄命灵。内而道炁金光，外而玉札铁券，皆神虎之体用也。及其凝光神室，合景玄关，唯此一真，本无诸法，一有感发，应念而生。尔神尔灵，斯性斯道，以其会五行於虚谷，明一炁於先天，混合百神，周旋万化，又岂止拘魂制瑰而已哉。
　　玄范五斗论
　　凡建神虎坛，须用敷落五篇镇五方，乃上帝大浮黎土之图，立于中，召之立至。如无此文，则神真无合契之光，不能到矣。行持时当诵魔王三章，并焚赤书玉字，八威龙文二章於内。其神非天元祖炁真文玉字，不能召之。其章乃玄都至禁文也。元始召诸天上界，三界真灵，亦用此章。万圣见之，咸睹玉光而至。夫行灵宝上道，贵在炼炁存神，一如元始天尊真身法性，同此慧力，方遂感应。或昧此理，则徒劳己形，返遭冥谴。凡召役时，叩齿一十二通，吸混元祖炁一十二口，闭息少时，存天门降紫云，入灌我顶中，中宫有青黄白之炁，缠绕而出，与紫云交接，想为元始。又存太乙自空中来，再吸青玄之炁，混浃祖炁，化百宝光，罩覆身形。天门上有紫云碧霞而至，其炁到处，见神吏虎贲童子符吏，并执节捧符，来列左右。方弹诀，通炁，叩齿，步罡，丁步十二步，旋身面北。两手小指、二指相叉，二大指并搯中文。
　　唵口俱赊鲁祈容咤卢口半摄。咒毕，依法召将如后。
　　右五篇玉字等文，并见真文玉字门。
　　召役式
　　净坛，
　　变神。召役神虎官君，啸命灵罡秘诀。
　　咒曰
　　天一北祚，太乙紫元。北魁玄范，神虎玄冥。斗中大圣，玉女追魂。十方精光，随我呼灵。一呼一吸，入我身中。随炁而出，随炁而行。变化亿千，元亨利贞。急急如中斗大魁摄。
　　左斗印按前，左剑诀叉腰，化身为青玄玉相，然后召将书符。
　　步神虎罡
　　召将咒寅文，北炁
　　金门浩华，太白七非。庚辛祖炁，化应自然。召阳呼阴，承飙素微。神虎内讳，返步幽冥。万神奉命，急速星驰。急急如内真夫人律令，疾速奉行。
　　再召咒三官炁，玉诀
　　玄天玉札，神虎符吏。混元真晶，与道合契。太一玄冥，通神达意。追摄魂灵，阴阳开闭。万神敬听，孰敢不至。急急如神虎大圣勑。
　　三召咒神虎印诀，肘后炁
　　上灵大魔，大定神光。三天降勑，急急令行。神虎一到，速若电光。急急如上帝勑。
　　神虎印诀文
　　左手二指、三指，倒於大指，却搯五指二节上，右手垂地，回头，取艮户肘后炁。
　　啸命风雷符
　　右符发玉札时，前书於扇上，步前罡执扇搧之。
　　总召神虎咒
　　玄天玉札，神虎符文寅卯。混元合炁辰，太一玄冥巳。追魄摄魄午，开阳召阴。万神敬听，敢不奉迎。神虎玉女，神虎大圣丙。追魂使者戌，摄魂吏兵亥。一召速至子，不得稽停丑。禀受符命中中，宣告寒庭。追魂摄魄，视影现形。来临法会，功奏玉宸午。谨请　某将疾速降。
　　行啸命之道
　　三使者出自玄范北魁之府，居法师大渊宫三阴之首府，总分召阴之炁。神虎居三焦之首，七玉女在七窍之穴，阳耀通关，阴灵摄魄。神虎官君在左右目下，雄左雌右在双鼻孔，呼吸召集神虎使者，俱在华池之内。分炁散布，升化而出，统制百节。清冷寻魂神将，居两长溪穴肾。即运灵根七转，呼召而出，齐赴玄坛、混合内外。想神虎官君森列于前，如意指挥，方行领命符，接引追摄，举运神虎阴灵呈，一十三迹倒步，双手执神虎提魂印，布以华盖灵根之炁，拘十方之魂。但以一炁引接亡魂，亡魂皆随炁而赴且亡旛。则想如亡人在世之形，作一体以接阴阳，一水一噀，无所不成。且啸命神虎之道，当发心肺之炁，结合在外，飞发阴风玄雾腾腾之像，呼召神虎，则心感形适，神将皆吟啸面至。次依法行持，或发玉札，或立神虎坛，或召摄亡魂，并如此行用。
　　神虎七真内经
　　玉真万华官，高上藏帝经。主图九天表，洞观元中尊。七转召万神，五岳悉来迎。青龙左顾卫，朱雀奋幽冥。三宫招魂至，司录校所呈。白虎右扶助，玄武解缠萦。拔度重泉曲，记仙书上清。冤仇释报对，夙愆靡不清。七世解胎结，精血失流零。返复即婴化，更受洞中生。百史卫神区，今召保安宁。
　　右行持朝诵《神虎内经》，一名赦罪魂都咒。能解散冤业，分离男女，超度往生，一诵七遍，剔阴阳斗，运呼神虎官将，前奔而去。次发文檄追取。
　　大魁总监符祖炁玉文
　　霏龟瞩驴
　　勑咒曰
　　三光水火，神虎内讳。玉字龙文，勅制魂魄。神乃返生，紫变玄津。浊秽消荡，魂神澄清。急急如律令。
　　北帝咒
　　上灵天苍，中有甲丁。混芒一吸，东有伏藏。天帝所履，玄迹天章。今日书符，作我天航。急急如律令。取东南炁，引笔书符。
　　雄左大力追魂统制百节三魂符吏众机玉曹主伯何鬼昌。
　　雄左大力符
　　咒曰
　　口恙覆天齐，速震万灵。勅札一下，鬼爽离营。口恙覆降真，真炁所成。急急如律令。
　　雌右武鸾提魂摄魄倒生玄司飞符玉札主吏乔鬼荀。
　　雌右武鸾符
　　咒曰
　　北帝灵灵，天齐噷口欣。唵石神虎，豁落纷纭。天飞罗明，英明星营，魄炁有成。急急如律令。
　　右二符谓之神虎符。口恙覆者，神虎之名。天齐者，北帝之讳也。
　　玉曹玄伯追魂符
　　咒曰
　　三清玉勑，神虎元君，受勑破幽。
　　玉札主吏摄魄符
　　咒曰
　　三皇勑，玉札符吏，受勑破幽。
　　右二符同前咒祝之。
　　二大圣古帝王相，一员有髭髯，一员美貌，并服淡红朝服，朱履，佩剑锦袖，执簿录。
　　三部追魂使者符
　　上部
　　右使者曲脚，朝天幞头，紫绣衣，红抹额，绿靴，碧玉束带，腰悬鱼尾刀。
　　中部
　　右使者绿绣衣，红抹额，束带，腰悬鱼尾刀。
　　下部
　　右使者绿绣衣，黄抹额，绿靴，碧玉束带，，腰悬鱼尾刀。
　　总勑咒念三遍，并神虎诀，祖炁
　　太乙紫元君，天一北祚勑。神虎戟飞运，招摇一统随。玉札所到处，十方精光都。一吸急急如律令。
　　右三使者，黄素绘之，书名讳，符中使者场面，左手执玉札，右执骨垛，驾云走雾之势，其属十五人。本法用三人，乃侯、魏、张是也。
　　神虎七真玉女符
　　上元玉女符
　　咒曰
　　上灵大魔，太定神光。神虎一到，速若电光。急急令行。
　　中元玉女符
　　咒曰
　　七飞元令，聿魄天晖。神虎令到，昭令飞行。元鞅奉勅。
　　下元玉女符
　　咒曰
　　闲殃魂魄，亟领符命。逐风随炁，勅速腾飞。速速步摄。
　　神虎玉女符
　　咒曰
　　天庭曹伯，神虎符命。不得留停，逼合鬼群。急速奉行。
　　龟直素裙玉女符
　　咒曰
　　天中之灵，太素玉律。已生未生，乘此符命。急急到庭。
　　元灵阴台玉女符
　　咒曰
　　天魂犯戮，未破胎灵。禀此灵书，死骸返生。风火急行。
　　太上北斗正一元生六甲隐天玉女符
　　咒曰
　　太一玄生，六甲先灵。神虎符命，魂返飞口带。口恙咤口恙咤，急如律令。
　　右七真玉女符各书名讳于下。
　　扶婴兆盘兰定淑。运笔七转涂之，阴日用。
　　化元聿魄星飞睪。运笔七转涂之，阳日用。
　　并灵宝祖炁，玉清诀。
　　总勑咒
　　七炁显真，斗之仙灵。中天定极，众星拱真。召之立应，运之必行。五岳震动，九地咸惊。开关启闭，救度苦魂。随光到处，冥路悉明。上帝慈惠，敬命奉行。急急如玉清好生大帝律令。
　　右七真玉女，并紫衣鱼袂，环髻凤冠，朱履，羽裙佩，手执生死簿。本法既用阴阳斗讳作用，故不取其别符矣。
　　神府七道功曹符
　　天道功曹符
　　勑咒
　　五皇上帝勑，灵宝祖炁勑，郜天真急降。天道贵生，勅令飞龙。光明焕映，魄爽魂冲。
　　地道功曹符
　　勑咒
　　玉皇上帝勑，灵宝祖炁勑，冉文申急降。坤以载运，阴降阳升。勑令不停，束制土宫。神火奔激，真炁遍空。
　　仙道功曹符
　　勑咒
　　玉皇上帝勅，灵宝祖炁勑，索鬼忠急降。仙道莽莽，以摄北酆。仙道吊吉，歌朗太空。愿仙道成，我道兴隆。
　　神道功曹符
　　勑咒
　　玉皇上帝勑，灵宝祖炁勑，祖公弼急降。无量大神，皆由我身。变化飞空，过之长存。匡御众魔，体入自然。
　　人道功曹符
　　勑咒
　　玉皇上帝勑，灵宝祖炁勑，胡鬼当急降。人道渺渺，当人生门。高清灵爽，鬼道贵终。
　　鬼道功曹符
　　勑咒
　　玉皇上帝勑，灵宝祖炁勑，翟尚急降。鬼道常凶，诸天荡荡。斩馘六锋，统乘玄都，转人道申。
　　业道功曹符
　　勑咒
　　玉皇上帝勑，灵宝祖炁勑，葛赋急降。龙汉荡荡，何能别真。火司有令，以发歌音。令下停停，薄由我恩。
　　总勑咒
　　道本一炁，变化自然。随业受对，应念起缘。轮转无穷，静觉善迁。一召立至，无间人天。急急如律令。
　　神虎大元追魂大将军符
　　王诀，祖炁，运笔涂之。
　　咒曰
　　七魄七情，十方六合。地府泉扃，神霄天光。追魂将军张昌仁，以类应类，以神合神，随符通炁，速召来临。受炼变化，返胎更生。如违符命，永劫沉沦。急急如上帝勑。
　　金阙玄都内台追魂总摄符
　　咒曰
　　奉玉皇上帝勑，金阙玄都内台，追魂总摄林浩将军。天轰地轰，林浩速行。唵俱咤俱咤唵咭哩耶。吾奉上帝勑。
　　勑曰
　　天圆地方，地阴鬼昌。普天将军，河沙鬼形。遵依法令，速到坛场。三天勑旨，风雷告行。急急如女青语书律令。
　　召内台诸将总符
　　咒曰
　　唵乌轮屠叉。将流光，彻混冥，三魂同，七魄合，聚见全形。啼乌轮屠叉摄。急急如内台天省律令。
　　神虎玉札
　　玄师曰：夫混元玉札，乃玉清神虎之合契，三皇召灵之秘旨，有回骸起死度人之道。凡告下阴曹，以白素缯长三尺六寸，或七尺，高一尺二寸，以白纸表褙，朱书玉札於前，墨书告文於后，仍以黑书亡人姓名，生死因依，於所属星下。如名数多者，止以首一名，添等字写札下。余者类甲状粘於前。内皮以黄素为之方函，以青素为之朱题。其面以总监鬼神印印之。同三使者真形，并关牒引等，同时发遣，焚於烈焰之中。此札大斋普度，余者不可妄用矣。
　　书时焚香，面东启奏大道，请降玄冥夫人，左手搯神虎诀，二指，三指，以大指压搯，倒小指二节。叩齿九通，依前法召将密咒，存至祝事行持。取西北炁，入笔书札。
　　存神诀
　　师宴坐澄思。微引中天北斗之光，归中混合元炁，上升泥丸。一性真人，上朝元始，密奏事意。毕蒙玉旨垂允，勅命侍仙开函启蕴，降付混元玉札，令兆奉行。即鼻弘元皇正炁，随札下降，与案中之札，合而为一。临目洞视七真内讳，光明透彻，普照重阴。神虎将兵，森列听令。
　　玉札阳日
　　玉札阴日
　　每星咒曰
　　阴阳二札，各以北斗光炁诀合祖炁，涂祝之。
　　天一北祚神，太一紫光勅。神虎戟飞运，招摇一统随。玉札所到处，十方精光都一吸。急急如律令。
　　上帝玉札勅文天篆阴阳日用
　　译文四丁一字
　　太上混元玉札，急追索券内三界九州亡灵。急急依帝勑命奉行，毋令怠慢。神虎官吏，火急捧符，告下主司。
　　玉札式
　　天一北祚太一紫光北斗玄冥混元神虎玉札
　　黄箓斋坛或九幽或普度为奉
　　道某官入意得此。除已依
　　科具奏
　　天廷，申牒合属照应外。今依禀太上元降
　　天乙北祚太一紫光混元迫魂玉札，仰神虎承行，官将依
　　律，追取亡过某等魂，赴坛受度，须至颁告者。按阴阳日布形於此，并各星下符，次细书亡人姓名年甲於符下。如亡位多，写甲帐连粘在前。斗形后书天篆四十一字，次书后告文。
　　右奉
　　天一北祚太甲紫光北斗玄冥混元玉札神虎符命，告下
　　三界十方，天曹地府，山川海岳，泉曲冥关，北都罗酆，六洞十宫，三元九府，百二十曹，郁绝之乡，幽阴之境，诸大地狱，九州分野，城隍社令，里域丘墟，黄泉蒿里，拘制魂魄，应干去处。追取亡某等魂，径离所部，速到玄坛，朝谒
　　上帝，领受
　　殊恩。神虎奉命，万神敬听。
　　太岁　年　月　日　时告下。
　　具位行神虎太上混元玉札摄召事臣姓某奉行。
　　内封
　　太上棍元神虎玉札符命签上写具位臣姓某奉行谨封
　　内封后书
　　追取亡某等亡魂赴坛。
　　方函
　　太上混元神虎玉札符命告下签上写　具位臣姓某谨重封
　　十方三界九幽地狱主曹万神
　　灵宝玉鉴卷之九竟
　　灵宝玉鉴卷之十
　　神虎追摄门
　　遗玉札
　　三献毕，左手执玉札，右手仗剑。
　　祝曰
　　神虎追魂天圣，三部追魂使者，七真玉女仙众，神府七道功曹，金阙玄都内台追魂摄魄官君圣众，诸司将吏，土地等神。须仰赍此太上玄冥混元神虎玉札，遍诣十方三界，无极神乡，洞府仙宫，冥关幽治，尽睹昭昭之慧日，俱离杳杳之重泉追取所荐亡魂，来赴玄坛受度，明彰报应，毋辄故违。急准太上北斗玄冥律令摄。
　　召役神虎罡咒
　　天一北祚，太一紫元。北魁玄范，神虎玄冥。斗中大圣，玉女追魂。十方精光，随我呼灵。一呼一吸，入我符中。随炁而出，随炁而行。变化千亿，元亨利贞。急急如中斗大魁摄。
　　左神虎印按心，右剑诀叉腰，存身为青元玉相，步此罡发遣。
　　遣将罡式
　　总遣将咒
　　金辉斡旋齐七衡，飞罡神虎开幽关。
　　回度天常履玄纲，抱素扶婴定淑兰。
　　泓遐扶盈映帝阿，陵昌乘光盘兆罗。
　　和会七神作一家，离合自然有玉葩。
　　玄范北魁掌死生，至道呼吸根蒂昌。
　　我奉玉札金虎文，万神敬听靡不从。
　　如有逆吾大道者，汝须黜陟道不成。
　　急急如北魁紫微夫人律令。行肃命风雷符在前卷。
　　咒毕，双手阴阳斗，噀水遣去，想官将持玉札径入重泉，取摄亡魂。
　　次焚玉札，右手以扇搧灰飞，左手二指搯大指根，大指却搯中文，余三开阔势曲向后，如斗魒前指。存斗口二星，役神摄鬼，皆由此也。
　　又咒曰
　　天一北祚令，太一紫元勅。神虎戟飞运，招摇一统随。玉札所至处，十方精光都一吸。急急如律令。七遍
　　又咒曰
　　黄老三宝君，紫云上天炁。摄制九幽魂，太玄无边际。皆成自然人、地狱无拘闭。普开众妙门，悟道生智惠。急急太上律令。
　　以舌运目闪，呼吸十方之炁归元，吹布幕中并魂旛上。
　　太上混元玉札追魂铁券
　　译文四十二字
　　太上混元玉札，急追券章符文，中合度一切苦魂幽爽，生方死府，咸从帝命，神虎官将，摄到如令。不得怠纵勑。
　　铁券式
　　天一北祚太一紫元北斗玄冥混元神虎追魂铁券
　　维太岁　　年　　月　　日奉为某入意云备录。申奏
　　天廷。关闻合属照应外。今依禀
　　太上元降太一混元追魂铁券，仰神虎官将，如律追摄亡某等魂，赴坛受度，合契超升，须至告下者。
　　书斗形并下符於此。
　　右奉
　　天一北祚太一紫元北斗玄冥混元神虎铁券符命，径下十方三界，生司死府，追取上件亡魂，来赴斋坛，朝谒
　　上帝，祇受
　　天恩。主者万神，开关启路，疾速奉行。毋辄稽延，一如契令。
　　太岁　　年　　月　　日时告下。
　　具法位　　臣姓　　某奉行。
　　右铁券以皂绢七尺，高一尺二寸，前符诸篆，并以朱砂雄黄书之。题头告文，并以白粉书之。可漏青地白书，方函白地朱书。余并同玉札。
　　魏侯张三使者形。见茭郭龙吏门
　　三元都部符
　　东斗召魂功都成卯。南辰摄魄切角正离。西灵记命兴生转兑。北极召魂独隶迁坎。中黄运大可韩明中。红杏墨黑生鬼魂召将。磨真袜臈从坤现炁召将。灵宝中藏五斗攒中炁。聚魂摄魄速现形坠旛。太乙真人歌斗章斗诀。急急召魂如闪电。
　　祝将
　　存玉帝即兆法身是也。付勅与三官，三官奉勅，付与北斗。北斗传命，差役某将，开破地狱，摄召亡魂。存此符作金符。
　　此符专一追摄亡魂。先念净天地咒，净身口咒，洒净，焚香，平坐，定炁，以鼻引清炁入身，激转运元炁出泥丸，直冲太空之中，化为五炁，布三十六炁，混合祖炁。存见炁中金楼玉殿，金光闪烁，中见三清玉帝，金容玉相分明。三官北斗，三界十方万神同至。兆称法位，默奏斋意，请降勑命。存金光中慈颜俞允，玉帝眉间金光一道，灌注兆眉间，金光相合，化为玉字。随即开目，执笔书玉帝讳。存此字金光闪烁，随笔流下，书勅字成符，召将入符。想三官北斗传勅付诸将，诸将禀勅，告下五岳酆都，一时禀命，拔度幽魂。念三官北酆，至列言上清，一遍见地狱摧毁，化为清净境界，俱为天男地女之相，随笔乘光，拔出地户，来赴斋坛。再念幽魂多悲苦，当思神霄君。玉清真金符，焕火赫破重阴。为汝释冤结，拔度出沉沦，上升刀利天，炼化升丹庭。急急如律令。咒毕，奏谢想上帝回軿，纳金光复神。
　　符式符不用封皮
　　三元都部符使司
　　本司今月　日奉为某投乞开度某魂。除已具奏
　　天廷，颁降
　　玉帝金符，拔度亡魂，须至告下者。
　　符
　　右符檄上
　　三元唐葛周三真君，神虎何乔二主帅，六真玉女，七道功曹，六甲使者，诸司官将，泰山下，城隍司下，沿路土地等神。只今恭准
　　玉帝金符，摄上所荐某魂，及三界十类，六道四生，孤魂滞魄，男女幽灵等众。齐赴
　　斋坛，享食听法。符至准
　　勅，三官北酆，明检鬼营，不得容隐，金马驿呈。
　　普告无穷，万神咸听。三界五帝，列言上清。急急如
　　元始上帝度人律令。
　　太岁　　年　　月　　日时檄。
　　具法位　　　臣姓某押。
　　遣檄
　　高功执水盂，念三官北酆咒一遍。兆存思玉帝三官北斗，五岳酆都，并乘云驭炁，禀命听令。再念一遍，万神捧符而去。再念一遍，存酆都地狱摧毁，化为清凉境界，诸幽魂俱为天男天女之相，并乘金光，拔出地户，成诣斋坛。再念幽魂多悲苦咒，一遍。
　　神虎阴阳二坛论
　　师曰：凡建大斋，先期书下混元玉札，并以黄素九尺，裁为三段。於左畔彩画三使者真形，服色绘像。於真形之左，以朱书三使者符，神虎关牒，亡魂申状，一一完具。於艮户上立一聚魂堂，向南设神虎官将几案，设茶酒果馔之仪。先次如法变神，步罡召将，关发玉札关等。次以净土於堂中左右，建立坛式，左曰阳耀通关坛，右曰阴灵摄魄坛。打土令平方圆，各方三尺六寸。法师行持，依坛式就土上画之。坛心安雌雄二印，立左右监狱使者位牌於一室。周回以白素作幕，使分毫无露。几案上然一炬明灯，并安监魂童子符及神虎诣符。又以二器盛水，浸神虎追魂符各一道，安坛心牌下。於未视现形前一时，以现形符三道，同关引冥财数分。烧一道，又以一道沉水中，又一道法师自服之。左手托定符水，右手仗剑，念天一北祚咒，上遍吸鬼门炁入水中，噀洒坛中，余水留几案上。以帘幕遮护密封室门，禁人来往。如期召魂，方开帘幕。将旛安二坛左右，用通现、幽释、通语、通目符，焚水中洒之。乃噀洒童子身上，令童子指其端正。良久，仿髴窥其踪迹。若孝子忠臣，义夫节妇，孝义诚切，必睹形神。俨若生存，可交言语。若高声悲泣，惊魂飞扬，即远此矣。若志诚慈善，即遂感通。切忌嗔怒，私心妄觑，阴责非轻矣。
　　左手天皇诀，右手玉清诀，依坛式就土上画。
　　阳耀通关坛式
　　咒曰
　　画毕，面鬼户取炁九口吹之，弹诀。
　　五行所造兮戌，复归於五行玉皇诀。四大假合兮，复归於太空午。或阴或阳兮子文，任天地之根宗。天地冥兮万鬼潜坤，天地动兮万鬼爽中指中，阴阳运兮鬼神享二指甲下。感此彷徨兮赴我坛，赐汝灵书兮归上清。急急如太上玄冥律令摄。
　　阴灵摄魄坛式
　　咒曰
　　书毕，面鬼户取炁九口吹之，弹诀，次仗剑面坛。
　　阴阳推运兮，劫数更迁五指中。生死周流兮，孰愚孰贤。轮转无穷兮，上玄造化。未出三界兮，拘於神变寅。□□东斗兮酉，□□西转卯。□□南辰兮子，□罡北面文。阴灵兮茫茫没没，阳魂兮碌碌幽幽子。天地冥兮万鬼潜顺至寅，天地动兮万鬼爽顺至巳，阴阳运兮鬼神享顺至坤。太乙召汝何迟迟，先至后至律有常。天一北祚神虎勅卯，太乙紫元魂魄彰。感此彷徨兮赴我坛坤，赐汝灵书兮归上清。急急如上清玄冥神虎律令。引中至丑上出
　　咒曰
　　阳耀返魂，不受死经。阴灵摄魄，回尸度厄。
　　次念三魂七魄名
　　台光不昧，爽灵魂营。幽精复生，尸狗去奸。
　　伏尸除邪，雀除无垢。吞贼开明，蜚毒无滞。
　　除秽非干，臭肺闭塞，阳魂复因。
　　天地正真炁，再聚汝形神。
　　此是五行，造北之真。五脏百神，永保安宁。
　　阴魄阳魂，无逃避形。一呼一摄，速变真形。
　　灵符一摄，坛现魂灵。急急如太上玄冥神虎律令。
　　右依式安坛，及诸符命，闭神虎堂门，逐日修诵，发符檄催捉，追魂到坛现迹，坠旛通语，明彰嘉应。至建坛日开门，就当中摄召。
　　八门坛式
　　师曰：欲召魂现形，於神虎堂中心，立八门召魂坛，相去八尺一仞。地开八门，以红彩左纽长九尺，或一丈五尺，量地围之八门。用一十六铁纂，各长六尺。下以白牌书八门名，及分布八门符。以净盆盛仙药汤，浸铁迹台光宝章，安中央。古法以净刍作人形，依生门前服饰，腹中安大梵隐语，头上戴生天大劵，钓於秤钩上，令刍人空立，离地三五寸。预於前期，以白绢七尺二寸，造召灵摄魂旛，各长三尺六寸。男一首，女一首。以竹竿八尺四寸，系旛於竿头。男旛立左，女旛立右，中心安摄召魂。男旛书铁迹台三字，女旛书宝光章三字。如期行摄召之法，令童男室女，各执一旛，立于法师左右。依法召将行事，茶酒供养如式。道众咏洞章，焚催召牒，焚燎钱马，然后召请亡人。法师先右手执旛，左手搯众魂诀，叩齿九通，左啸三声，右呼三声，次歌召魂咒，阴阳斗章。存用行持，以旛蒙刍人，阴魂来附。其旛坠重，竹竿曲势，与刍人秤重到地，即洒净迎魂，赴幕拯疗，沐浴更衣，朝真受食。毕，缘炼度日远，恐亡人怕生人阳炁，散乱阴魄，再以旛引归聚魂堂，坛开死门而入，后闭之。次取坛中水，以洒之坛中十方，蒙者生形全魄，能令显识，示影现形，引魂受炼，时开生门，引出入炼。
　　铁迹台光光宝章
　　右符章以碧纸牌，高三尺，以泥金或雄黄书、之，置于八门坛中。又以黄绢三寸，丹砂书之。用茯苓、伏神、天门冬、人参、地黄各一分，煎汤，置坛中。召讫，以杨枝洒坛十方，蒙者生神全魄，现形显影。
　　左坛旛上符铁迹台字
　　右坛旛上符宝光章字
　　右二章符，用雌黄和辰砂，书于二旛上，立于八门内。并用天皇诀炁书之。
　　天皇诀印
　　以二指搯大指根，以大指搯中指中文，余三指开阔，势如屈曲，向后如斗魒，前如斗口，中有尊帝二星之印。呼雷役电召龙，禁勑雷霆之怒，收摄虎豹之狞，役神摄鬼，皆用此印。
　　太一召魂合符旛面上
　　太一摄魂合符旛背
　　右二符书于摄召旛肚上，左手书三魂名，右手书七魄名，下脚书亡人姓名生死年甲，背左手书迁神宝旛引导而行，右手书合符附魂善念不更。
　　太上神虎追魂符顶中书
　　散形
　　聚形大煞文，四门罡诀，南炁
　　祝发咒
　　上清律令，制召大神。追魂摄魄，速来现形。
　　承天帝命，时刻无停。太上玉符，疾速奉行。
　　敢有不依，上奏帝庭。急急如上帝律令
　　监魂童子符　徐□□
　　书符咒曰
　　三清玉勅，急降寻魂。真都元阳，紫微之童。
　　回光洞映，无远弗通。出幽入冥，齐契元宗。
　　急急如律令。
　　引魂童子符　孔□□
　　书符咒曰
　　三清玉勑，降下聚魂。太上玄都，始青之童。
　　幽微显彻，威镇罗酆。死户闭塞，九孔肃道。
　　四大九维，三界成从。亡魂随步，蹑景无踪。
　　周旋生门，与道日隆。急急如律令。
　　神虎追魂符
　　白地黑书，天皇印玉清诀，吹水中，喷在摄魂坛内。
　　神虎幽寂现形符
　　斗诀天门炁，天皇印，玉清诀。
　　右符朱书黄纸，沉北流水中。法师自服一道。无亡人年月者，可烧灰，手击之，咒祝某人家先亡魂，云次往东北方。
　　通现使者符
　　朱书，烧净水中，泗阴狱。
　　咒曰
　　急刃神虎摄□□，立付合身形。急急如律令。
　　通幽释变符
　　聚东南炁，烧符洒之。
　　通语符东炁
　　右符烧灰入水，噀人身，令见亡魂，及通言语，在阴狱内。，
　　呎日
　　上帝勅令，神虎神将。亡魂饮液，急速通言。急急如律令。
　　普现通目符
　　咒曰
　　太上降慈悲，令救世间人。独阴与独阳，耳目有灵光。
　　速令现真形，速令听人言。谨请护法灵童，明彰报应。
　　封形闭债门
　　夫精气为物，游魂为变者，出机入机之谓也。凡有形有质者，生即有灭。而无形无质者，不生亦不灭也。且夫人之神气既散，尸壳犹存，及其盖棺事竟，或未择吉地，或未卜良辰，以此因循，遂成停殡。然而孝子仁人之心，固有所不忍者，则必待修建善缘，以表夫崇德报功，慎终追远之意。而后举丧此义，往往有之。若修崇之间，宁无尸秽之妨。是故灵宝大法，有封形闭债之理，实法乎尸解上仙之道也。故以隐景遁形之诀，而摄遁其未化之尸形。以妙无清净之光，而超度其已散之游魄。俾超神於舞声无臭之境，证道於不生不灭之天。则善果良因，庶便其修奉矣。非心空幻灭，理悟神忘者，畴克尔哉。
　　藏棺祝法
　　师曰：凡有尸殡之家，欲修功果，非特帝真弗格，亦且存亡获谴，关系非轻。若须急欲荐拔者，惟凭符法，掩蔽尸棺。师必凝神静念，先於净室焚香，奏启玉皇上帝，太乙慈尊，三天八相，救苦济度诸大真人。密露情悃，请降正真灵炁，灌注丹砂笔端，然后依法书符，以候将行。建坛之时，仍於道场，奏告帝真，关集本部天神将吏，太岁甲子诸宫君，一合下临坛所，掩覆尸棺，涤除秽气。使内外蠲洁，坛场肃清，方可修崇祈恩超度也。奉法之士，可不慎之。
　　灵宝藏棺符
　　棺前午文离炁
　　咒曰
　　离火焚荡，尸秽清除。亡者受度，上升帝君。
　　前右角坤文坤炁
　　咒曰
　　坤顺内营，天清地宁。超度亡灵。
　　棺右酉文酉炁
　　咒曰
　　兑金生成，白尸返生。三炼九化，升入太清。
　　棺后右角乾文炁
　　咒曰
　　乾尊耀灵，荡涤妖精。氛分罗络，魂魄飞升。
　　棺后子文北炁
　　咒曰
　　坎水涓洁，秽气氛葩。亡灵获度，升入太霞。
　　后左角艮文炁
　　咒曰
　　艮兴寅文，人鬼殊途。遵符掩恶，魄返仙都。
　　棺左卯文东炁
　　咒曰
　　震木发生，已枯复荣。藏尸掩秽，魂升帝庭。
　　棺前左角寅文炁
　　咒曰
　　巽风飘荡，地户开张。秽累永灭，魂度仙乡。
　　总持符咒
　　吾是太上真人，九老道士，好道乐仙。身佩五炁，玄黄紫庭。消灾散祸，伏匿五形。积岁八百，不坠千龄。运应度世，受炼尸形。永毕生命，自保魂神。太上有教，天神师真。
　　盖棺符
　　咒曰玉诀祖炁
　　天地洞清，洗秽除氛。炼化九道，返形太真。
　　百关纳灵，节节受新。清虚鉴映，内外敷陈。
　　日吉时良，度命回灵。玉童玉女，侍卫我身。
　　玄灵紫盖，覆护尸形。魂魄受度，上升朱陵。急急如上帝勑。
　　又法向北祝曰
　　天灵节荣，真人某人，受炼更生，上帝所授，
　　太乙所尊。某受三寿，永得长存。香饼甘果，
　　身归蒿里，炁归五行，托尸轮转，形同三元。
　　太上符命，召地万神。远召九天，二五太山。
　　向有所犯，勿得留停。辄承太一，无上元元，
　　制符定命，径入大玄。七十二相，金紫之精，
　　与俗殊途，更受长生。四时五行，道炁合并。急急如律令。
　　又法祝曰
　　真人某一，寿命不长。老君神符，进入玄黄。
　　左日右月，消除祸殃。六界父母，六丁镇形。
　　生死别异，不得留停。断绝伏连，远离妖精。
　　某身得度世，佑利生人，子孙承藉，永保无倾。急急如律令。
　　谨按《上清青要紫虚金根经》云：凡修上道，兆身父母伯叔兄弟，於世上死亡。兆身不得绝迹，故在人中，身履殗者。当取清水一盆，真珠一两，投在水中，於中庭南面临水上，叩齿九通。咒曰：
　　炁化成神，尸变入玄。三化九炼，升入九天。
　　九天之劫，更庆某身。某身更化，得为真人。
　　咒毕，男死，思玉童三人。女死，思玉女七人。取盆水以灌死尸。毕，取水自洗手面，仰天喷噀。又阴咒曰：
　　天气已清，人化已生。某乙上天，九炼受形。
　　五苦三途，断落死名。超度穷魂。还返南庭。
　　如此行事，则亡人即更生於九天之上，九年得升玉清之宫。或遇立坛度亡，止书符九道。仍告白亡者，以荡秽咒，洒水绕逵尸棺，依向背粘贴，掩藏君秽。修建毕，起符焚之。
　　灵宝玉鉴卷之十竟
　　灵宝玉鉴卷之十一
　　分灯制器门
　　经曰：开明三景，是谓天根。故玄元始三炁，乃万化之根宗，天人之大本也。由是溟涬大梵，三炁开光，而生天地日月星辰焉。故灵宝大法，开坛之初，以法像乎洪蒙初判之义。故分灯列炬，以开三炁之光，而生三景。鸣金振玉，以和合阴阳，而生万化，皆法其天运之自然也。当知无形之炁为祖炁，无色之光为慧光。自一而三，从三至九，九九变化，而生万光。焕映万天，照明九地，内外朗彻，以袭其明。然后应无声之声，於金玉之中，运不化之化，於阴阳之表。与道为体，则含灵蠢动，永有依归矣。此造道通玄之妙，而幽明高厚，岂有间哉。
　　分灯存用
　　先以慧光符，卷封为蜡炬，候日中以取阳燧。念阳晖咒：
　　明哉太阳晖，神光洞三清。炁散玄漠内，灵烟生紫庭。控御乘风霞，飘飘凌无形。急急如律令。
　　右一法，取太阳正炁然一灯，於元始上帝之前。登坛时师存此灯金光，如日流金之色，混合兆身光，结作日轮，透明内外。次运一炁，自泥丸出，上接元始宝光，混同一体。次以符炬，自中灯分明，自一生二，由二生三，三化万光，普明八极。天真上圣，三界众圣，皆合宝光，同登坛陛。阳庭幽治，悉变天堂。分灯毕，以余炬纳於主炉中。默咒曰：
　　太上降慧光，华灯通精神。诸天悉开耀，地府皆朗明。兆身亦光彻，五藏生华荣。炎景照太元，遐想通玉京。急急如三天道主律令。
　　分布慧光咒
　　慈悲宝篆，玉笈飞烟。灯华散景，焕映诸天。朗明三界，照彻重泉。幽冥开悟，惠及无边。今日大庆，咸得升迁。道生一炁，万化纯全。元始威章，应度自然。急急如律令。
　　玉清慧光符请光用
　　书符咒曰玉诀祖炁
　　日月星光，照破重泉。元始一炁，演化三元。混合空洞，梵炁之先。玉帝有命，告下十天。阳晖晅赫，阴景清圆。虚明洞映，朗照坛乾。光澄万虑，景合妙玄。廓清八极，应化自然。急急如元始上帝勑。
　　勑咒
　　大道一炁，肇生二仪。五行之祖，斡运璇几。三才并立，阳耀分辉。天尊惠泽，戏大慈悲。今日称庆，三元录仪。臣今上启，开发天机。上生阳光，下洞幽微。普朗重阴，幽魂永离。急急如律令。
　　咒毕，引玉清慧光，与自己性光混合。自一生二，二生三，三化万光，灯灯相续，照彻十方。
　　玄炁宝光符
　　玉清灯青炁，玉清诀
　　书符咒
　　玉清无上，大罗至尊。玄炁初露，化生诸天。混合真一，妙应自然。勑令万神，齐到帝前。
　　勑咒
　　玄元始青，紫虚妙庭。三十二天，天帝帝君。混合三炁，流霞散晶。真文到处，万神敬听。拱礼玄奥，洞开天门。上通八极，下彻幽冥。传言引奏，龙虎二君。四司五帝，俱妙神精。急急如元始天尊勑。
　　元炁宝光符
　　上清灯，黄炁，上清诀。
　　书符咒
　　玄虚中澄，三景开明。无极大道，太上道君。真元布化，品物流形。三元合德，九炁齐并。
　　勑咒
　　玉晨道境，虚皇昊天。炁化成象，妙合玄元。龙翔凤书，亿万云軿。无极众圣，护法真仙。自然祖炁，运合俱全中虚大圣，三天洞玄。引进天使，玉女传言。天门开辟，上升奏停。急急如灵宝天尊勑。
　　始炁宝光符
　　太清灯，白炁，太清诀。
　　书符咒
　　九阳开化，八极生明。左玄真人，统御三灵。右玄真人，营卫万神。一炁普化，万物育形。
　　勑咒
　　太清太极，三景开明。中理五炁，混合百神。道合德备，万行圆成。玄元妙化，洞朗八门。日月普照，下彻幽冥。一切苦爽，咸睹光明。急急如道德天尊勑。
　　右三天三炁符，自元始三炁开光，化生天地日月星辰。今以三炁，混合三田，由有已性光，发明外景。次以后符分布，混接三光，森列灯炬，使天地朗明，阴阳开泰。后举明灯颂，道众各执灯炬，进坛分灯。至然灯毕，各归班次，高功作用，如法运灯。
　　分灯慧光符
　　三光炁诀，合祖炁。
　　书符咒
　　九日之光，停午朗照，六阴之炁，圆极回肠。玉清上清，太清慧光。五星正炁，列曜荧煌。月为黄华，炁贯七元。日为郁仪，瑞应枢极。玉虚玉晨，玉皇之炁。三台垂芒，中天尊仰。幽幽冥冥，酆都沉沦。零没三途，轮转无停。三尊慧光，烛破重簪。翳昏清廓，如日光明。沐此宸恩，上生天堂。急急如律令。
　　咒曰
　　九阳至精，三天道明。日月晨华，星光合明。三华宝耀，混合群精。三宝发华，慧光发神。长虹飞空，下烛幽冥。慧光一遍，照彻十方。三途罢对，五苦停轮。火山息烙，冰雪消扃。刀化玉树，剑变骞林。铁城摧毁，魂升玉清。臣今上告，愿赐开澄。日月灵妃，星光真人。一十二员，稽首奉行。分灯散辉，照彻寒庭。急急如律令。
　　右符咒毕，为纸捻，道众分灯，余炬焚於主炉中。
　　分灯仪，明灯颂，并诸咒，见科教门。
　　制锺磬论
　　法曰：以金铸锺击其声，先当召阳神。以玉造磬和其韵，先当召阴神。此召合阴阳之良器也。师当左叩齿，以发金锺二十五下，可召威兵。右叩齿，以发玉磬三十下，可集真灵。中叩齿以鸣法鼓二十四通，可闻上帝。皆内按天地阴阳之数，外敷九和十合之音。必先关召辟非禁坛二将，焚符宣牒，扣玉鸣金，然后可以格降於神明矣。
　　辟非大将军　楮飞卯文。
　　禁坛大将军　杨福酉文。
　　二神并天丁冠，淡红袍，绿仙衣，如虎龙状。
　　阳神九和君卢会之，字炎灵，身长八尺，戴三梁冠，服赭红袍。左手仗剑，能净天地秽，驱百木精，自左目出，立于左。
　　阴神十合君陆同，字永夫，身长八尺，戴三梁冠，服白花袍，右手仗剑，能绝阴府，考掠尘世冤尤，自右目出，立于右。
　　次运耳鼻舌，祥风瑞炁，交接天景，如月光吹布十方。
　　召辟非大将军符玉诀祖炁
　　召禁坛大将军符玉诀祖炁
　　咒曰
　　虚皇勅命，降自玄明。召神摄鬼，通真会灵。合和二炁，洞朗玉晨。闻今令召，速赴坛庭。急急如律令。
　　召阳神九和君符
　　兹玉文祖炁，二符贴锺磬架上。
　　召阴神十合君符以二道焚召二神
　　咒曰
　　阴神阳神，急速通灵。吾今朝真，上谒帝君。欲使神人，闭债封形。举云即去，秘诀灵灵。使我摄炁，即得通神。急急如律令。
　　又曰
　　生神内列，威兵外张。二景八眸，吐纳灵芒。头戴七星，足蹑玄纲。万精永灭，千妖自亡。急急如律令。
　　五方坛令符
　　东方卯文东炁
　　咒曰日
　　九炁萌阳，玉历金章。八卦外列，一德中藏。生化自我，绝死为祥。急急如青灵始老律令。
　　南方午文南炁
　　咒曰
　　南陵三炁，阳光九芒。以养以正，邪莫能当。朱炎外烈，为吾所将。急急如丹灵真老律令。
　　西方酉文西炁
　　咒曰
　　太白流晶，七星守灵。乾德内养，金光莫刑。生无不化，白元用明。急急如皓灵素老律令。
　　北方子文北炁
　　咒曰
　　玄德五灵，度命一元。胞精命魔，内七合乾。洞化无碍，真景洞然。急急如五灵玄老律令。
　　中央中文租炁
　　咒曰
　　中主万神，十二元真。总统四大，元始玉晨。上天下地，达贯无垠。急急如黄灵皇老律令。
　　五方坛令背文式
　　奉玄都省
　　今月　日逮斋主投词；就某处柢建黄箓普度大斋道场几昼夜。伏乞开度某魂超升。所合依
　　律借地建坛。
　　右仰百神主者，符到奉行。
　　太岁　　年　　月　　日告下。
　　具位　　　臣姓某承诰奉行。
　　右告文分作七行
　　五方坛，今用梓木，或柏木作简，长九寸，阔或寸四分，厚二分，书篆毕。俟建坛之先，到於坛之五方，宣前咒，安镇如法。
　　五方借地符，即玉字灵文。
　　右法用黄纸各甲张，篆符於前，写告于复。随方宜告，牯於五方卓前。今既有坛令，止有篆符，随方焚之。
　　五方玉字灵文
　　东方玉字灵文震文嘘炁
　　南方玉字灵文离文可炁
　　西方玉字灵文兑文呬炁
　　北方玉字灵文坎文吹炁
　　中央玉字灵文中文嘻炁
　　总咒曰
　　元皇一炁，肇应五方。顺天广化，流演元纲。太玄妙感，空洞凝常。帝命所至，冥合景光。急急如五老天君律令。
　　十方镇坛符
　　东方
　　南方
　　西方
　　北方
　　东北
　　东南
　　西南
　　西北
　　上方
　　下方
　　右十符，取各方炁内合入符，念结空成梵咒，用栢简十片，各长一尺二寸，阔三寸，厚一分，朱篆符，以紫罗囊袋之，镇於坛十方。故能安镇坛场，辟除魔试也。
　　灵宝玉鉴卷之十一竟
　　灵宝玉鉴卷之十二
　　勑水禁坛门
　　法曰：道体至虚，非虚则不能应物也。人性至善，非善则不能明道也。水性亦然，故善则能利於物。灵宝大法，有勑水禁坛之科，引三光之正炁，运九凤之真精，策役万神，吐纳二炁，蹑罡履斗，结界禁坛。小则清肃方隅，大则净明天地，饰严内外之仪，则格降上下之神祇。是以斋洁为先，诚明为本。盖邪则能干正，非正炁则不能辟其非。秽则能败真，非真炁则无以涤其秽。故正真生炁，变化流行之妙也。今既内外贞白、性道兼明，万境俱清，一尘不染，非集虚凝神之效欤。
　　勑坛思存章
　　夫勑坛之法，先以水剑安地户上，选有威仪道士，具坛简，诣剑水处地户者。天地之炁所以初生，凡物之类所出入也。是以东南为极阳而生阴，故东南为地户。西北为极阴而生阳，故西北为天门，故修行朝真之法，皆去阴而就阳者矣，先瞑目，存经籍度三师在西面，次存上仙蔽身大将军，姓唐，名宏，字文明，戴朱阳赤帻通天大冠，绛章丹衣，带龙头玉剑，左手持金符。次存上仙隐影大将军，姓葛，名雍，字文度，戴朱阳青帻通天之冠，绛执丹衣，手持玉戟。次存上神藏形大将军，姓周，名武，字文刚，戴朱阳赤帻通天之冠，绛章丹衣，手执玉阳之节。次存有真官绛衣，乘九凤。次步破秽斗，存北斗七星覆已头上j 斗柄指前，不得遮耳目。次方称法位，关白斋意。毕，三礼，收坛简，垂手握固，召四灵。四灵者，青龙，白虎，朱雀，玄武，四灵神也。左手搯十二诀，存肝心二炁化形，出立於前左。次右、手搯酉子二诀，肺肾二炁化形，出立於后右。次两手捧心，足履丁字立，诵召三官咒。次步三官丁罡三步，向剑水所，后搯五方诀，召五龙。毕，执剑水，相向持咒。次临坛，洒净。毕，即於人门，步禹步罡，至鬼户，煞剑退。次三拜，却搯中指中。存诸神复化，真炁再还兆身中。
　　勑水禁坛文见科范门
　　九凤破秽罡
　　净秽符秽诀罡炁
　　咒曰
　　天玄地黄，六律九章。焚荡厌秽，辟邪不祥。急急如律令。
　　依式勑水净坛，宣解秽牒。
　　总召四灵符
　　用四诀，合炁出四灵，于左右前后。
　　咒曰
　　吾召四灵君，四灵毕集临。辟除诸厌秽，并引降真灵。万神俱侍卫，八卦护吾身。承今符命召，火急赴坛庭。急急如律令。
　　读借地牒。即建坛牒
　　开坛符玉文祖炁
　　咒曰
　　大明洞焕，三炁开光。弥罗梵炁，金阙玉房。体仁合化，合景中黄。八极所致，即道真常。急急如律令。
　　勑坛四灵符
　　东方卯文肝炁
　　谨召东方青龙，角亢之精，吐雾郁气，喊雷发声，飞腾八极，周游四溟，有大感德，来侍于左。
　　西方酉文炁黑
　　谨召西方白虎，上应觜参，英英素质，肃肃清音，威摄众兽，啸动山林，有大威德，来侍于右。
　　南方午文心炁
　　谨召南方朱雀，众禽之长，丹穴化生，碧霄流响，其彩五色，神仪六象，有大威德，来导于前。
　　北方子文肾炁
　　谨召北方玄武，太阴化生，虚危应质，龟蛇合形，蟠游九地，威摄众灵，有大威德，来从于后。
　　召三元唐葛周三将军符
　　上元唐宏卯文用左肾炁
　　中元葛雍酉文用右肾炁
　　下元周武中文用元黄炁
　　总勑咒
　　混合三炁，上中下元。神超无象，道运先天。应体常寂，变化自然。闻召立至，默契坛乾。急急如三天元降律令。
　　召监坛符
　　咒曰
　　三天有命，四圣咸钦。威镇坛陛，内外辑宁。仗卫森列，神祇效灵。玉符一召，与道合并。急急如律令。
　　洞达神灵符斗诀用元皇炁
　　咒曰
　　神景合成，万炁齐并。洞达无碍，变化窅冥。飞行十天，逍遥紫清。倏忽隐景，真阳混凝。急急如元始上帝律令。
　　六府镇坛符
　　师曰：六府真符，可召役诸天，从官兵马。凡行科诵咒，存金光道炁，洞焕太空，天帝高真，乘空而降。或以版篆，镇挂斋坛，或用黄素朱书，於禁坛之时，随方焚召。
　　始阳元精九灵妙景真符卯文震炁
　　召东方诸天从官兵吏。
　　丹灵炎上洞灵大梵真符午文离炁
　　召南方诸天从官兵吏。
　　皓灵静阳七炁素灵真符酉文兑炁
　　召西方诸天从官兵吏。
　　玄光静景妙宝虚梵真符子文坎炁
　　召北方诸天从官兵吏。
　　虚皇洞真梵炁宝光真符玉文中炁
　　召五方天帝从官兵吏。
　　高晨太一妙极无上真符天皇诀震炁
　　召十方天帝从官兵吏。
　　总祝咒
　　太虚溟涬，寥廓无光。大梵流布，六炁生阳。飞云结篆，赤书垂芒。诸天应感，万象咸彰。急急如元始上帝勑。
　　天皇君召十方飞天神王符玉文祖炁
　　召六甲符
　　咒曰
　　玉清大将，六甲宣行。真符速召，往赴坛场。
　　召六丁符
　　咒曰
　　九天召命，六丁奉行。玉女神化，速降神光。
　　三天灭魔秘章
　　北帝大魔王，受事帝君前。泉曲之鬼，四明酆山，千妖混形，九首同身。神虎放毒，馘灭雷震。神公吐咒，所戮无亲。太微有命，摄录山川。呜铃交掷，流焕九天。凤火征伐，神锋十陈。凶秽伏灭，万精枭残。妖毒敢起，受闭亡关。请依洞法，莫不如言。
　　大洞灭魔神惠玉清隐书
　　玄景散天湄，清汉薄云回。妙炁焕三晨，丹霞耀紫微。诸天舒灵彩，流霄何霏霏。神灯朗长夜，离罗吐明辉。回岭带高云，悬精荫八垂。三素启高虚，兰兰披重扉。金墉映玉清，灵秀表天畿。风生八会宫，猛兽骋云驰。纷纷三洞府，真人互参差。上有千景精，冥德高巍巍。，太一务猷收，执命握神麾。正一履昌灵，摄召万神归。公子翼寂辕。洞阳卫玄机。明初合道康，龙舆正徘徊。七景协神王，飙轮万杪阶。矫首玄津上，飞步绝岭梯。纹锦入神丘，灿斓振羽衣。冥滤交云会，飞景承灵通。清峰无毫苍、绮合生绝空。金华带灵轩，翼翼高仙访。万辔乘虚散，蓊蔼玄上窗。中生合景君，九帝昌上皇。明轮映黄宁，羽珠曜玄阳。天晶元素炁，中五号养光。结朗始生章，九真合成双。妙景启冥敷，顺感摽神宗。泥丸洞元先，运珠正绛官，元阳部命门，三神携紫童。拘制召上归，夹阙侍明窗。翳郁对启明，圆华焕三冲。方盈引接生，返老回婴蒙。飙粲丽九天，绿辕绕丹房。萧萧缠蔼表，曲降寝华堂。游宴盻万劫，归会神霄王。仙道乐子生，鬼道乐子凶。但闻贵生道，不闻鬼道隆。遥歌参天炁，贾生元正章。神惠命朱兵，五帝符寒乡。仗旛摄万魔，琼文检北酆。体解自然道，妖灭非尔功。泛景鼓长扇，合虚庆霄峰。俯盻回谢飞，天劫永难终。妙中生真景，回辇若迟迟。意合在冥感，提携高上埼。翔超期妙会，洞观情转悲。啸叱咄嗟顷，倏忽历九围。摄炁反交初，并景幽玄栖。
　　於是，七星停曜，重关洞开，石阳激电，五星奔移。握节命灵，是炁悉追，铁罴罗遮，猛虎变威，六师斩妖，铜头捕非，玃天啖毒，晶 消摧，万精灭种，六天崩颓，三道正行，何炁不回。山河为之倾倒，日月为之掩晖，灵兽为之堕领，金翅为之落飞，五帝束带於神宇，万灵受封於太微，高上泛盖於丹崖，八景策驾於霄扉，洞观元之妙化，欣我道以坦怀。
　　右二章於禁坛之时，宜白此咒，绕坛三匝。毕，次结界行事。各方结界，用五方制邪玉文。凡建坛安镇门。
　　灵宝玉鉴卷之十二竟
　　灵宝玉鉴卷之十三
　　宿启朝醮门
　　法曰：天地之化，圣人之道，在乎无为自然而已矣。盖无为自然者，乃不勉不思之谓也。其不勉不思之中，渊乎似万物之宗者，实天人之大本也。然而能体诚敬，会天人，而一致於道者，故科教有朝修之道焉。其朝修者，日有三时，建坛行道，礼谢朝元。以取夫昼夜三接，日宣三德之义。至於三日而九朝，亦法其九阳之数。则九顿九奏之诚备矣。其旨有之曰：宝珠神化，太一含真，五炁朝元，三花聚顶，此内景之谓也。飞章列符，行科演道，誊词进表，忏谢礼方，此外景之谓也。故凡外景之设，实本乎内景之妙。自非深明夫内外之道者，其孰能究其体用哉。今以即夫道之体，其小无内，万殊而一本也。以极夫道之用，其大无外，一本而万殊也。然则又当明其所以为体者，存於有而无迹。其为用者，本於无而有为。由此观之，则将致广大而尽精微，合内外而兼体用。而言之者，亦莫非无为自然之妙矣。则朝修祇对之际，其可忽诸，奚有间哉。
　　灵宝自然思神仪诀
　　夫宿启者，正斋前一日，取吉时建坛设席，补职说戒，宣科励众，关闻三界，即是启告之夕，非正斋行道之日也。
　　师曰：明晨行道，续更启闻，至日行道。方入清旦初朝，乃知宿启关奏，不在正斋行道之限。应斋者并在前一日，沐浴，宿斋所。至日吉时，率众具威仪引高功法师，诣师前立定，请斋官烧香，授斋词与高功。然后高功於师前，关白斋意。夫斋法精严，诸天上圣并降监临，每事须合法度。乃至都讲赞唱咏谓，亦须缓急得宜，不得迟留稽延。凡高功启奏之时，东向平立，执简曲躬，调声正炁，直词小语，朴略典素，不得过有繁饰。凡诸祈祷，先有悔过，然后请事。
　　凡高功行道登坛，皆香水盥漱，名曰荡秽。出亦盥漱，名曰闭真炁。
　　平旦寅时，当思青炁从肝出，如云之升。匝绕坛殿，青龙狮子，备守前后，仙童玉女，天仙地仙，日月星宿，五帝兵马，监斋直使，三界官属，罗列左右，即宣五星都咒。
　　正中午时，当思赤炁从心出，如云之升，匝绕坛殿。朱雀凤凰，守备前后。仙童玉女，三界真仙，日月星宿，五帝大魔，十方神仙，兵马监斋，直事万灵官属，罗列左右，即宣命魔神咒。
　　人定亥时，当思白炁从肺出，如云之升，匝绕坛殿。麒麟白虎，备守四方。仙童玉女，天地真仙，日月星宿，五帝兵马，监斋香官，三界官属，罗列左右，再宣五星都咒。
　　闭目，内思五岳五真五帝，备守身中，金华映盖一体，作金色，从肺出顶后。圆光如日之像，使照明十方，内外玄同。狮子凤凰，麒麟白鹤，四灵八卦，随方列布。祥云瑞气，匝绕坛场。诸天众真，森罗庆会，仰观太上三尊，居天宝之优。左有三十六部尊经，右有玄中大夫师，恍如黍米之天，万神备守。次运自已一炁，上朝泥丸，自一生三，从三化九，作九光圆像，焕映万天。自己真人上朝至尊，心奏所陈，依科行事，无不孚感者矣。各朝行道，俱用此法。
　　夜，夜礼十方一，皆从北方而起，次东北方，东方，南，顺至上下方。盖众星拱北之义，故先朝礼於北方也。
　　入坛净秽符上帝诀，天门炁
　　勑荡秽咒
　　洞中玄虚，晃朗太无。三清下勑，光映九衢。八方威神，使我自然。灵宝符命，普告九天。乾罗答那，洞罡太玄。斩妖缚邪，煞鬼万千。中山神咒，元始玉文。玄水洗秽，却鬼延年。按行五岳，八海之文。魔王束首，侍卫我轩。凶秽消荡，道炁长存。
　　卷帘
　　高功道众，诣帘前跪奏，拜通真表。次宣表，焚化金楼玉陛诗。师存坛殿之中，五色祥云，弥罗，混合，连自己一炁上泥丸。化为元始，乘百宝光，须臾见天尊下降，混合为一。天真大圣，日月星辰，三界十方，千真万圣，皆乘妙光，俱会坛所。兆自己元神如真人状，与三界众真，升坛朝谒，随事依科行事。
　　化金楼玉室符巳文，神霄炁
　　咒曰
　　合明天帝，日月合明。瑞炁氤氲，祥云密布。三华离便，五明豁开。玉轩梵音，琼房妙韵。森罗净霐，霐池无镜。金城环固，玉洞回灵。急急如律令。
　　告行金楼玉陛符式
　　三天炁，玉文，奏表彼焚於帘前
　　灵宝大法司
　　今月　日谨奉
　　道旨颁降
　　太上化境玉符，须至告下者。
　　郁罗萧台，玉山上京，上极无上，大罗玉清。渺渺劫仞，若亡若存。金楼蒨伟，玉殿森明。光梵巍峨，降真启灵。驻景龙舆，玄晃仙居。阴肠凝室，万炁齐居。一如告命，风火驿传。
　　太岁　　年　　月　　日告下。
　　具　法　位　　臣姓某奉行。
　　玉清上相大罗无极神公在天。
　　祝咒
　　三界之上，渺渺大罗。上无色根，云层峨峨。唯有元始，浩劫之家。部制我界，统乘玄都。有过我界，身入玉虚。
　　入户符上帝诀，取天门炁
　　高功於地户上，存四明功曹一人，通真使者一人，传言玉女二人，侍靖玉女二人。
　　早午二朝，念密咒曰：
　　四明功曹，通真使者。传言玉女，侍靖玉女。道室正神，为神通达。上元生炁，入臣身中。
　　静夜朝真，密念咒曰
　　四上功曹，龙虎使者。侍靖玉女，开明童子。上元少女，夜有侍靖。愿得上闻，正一生炁，降入臣身。
　　都匠符五方炁诀
　　合明符玉文祖炁
　　十方竭简烧香符
　　东方震文东炁
　　咒曰
　　广生高映，觉元洞虚。应元九真，化肇灵图。灵文运构，宗范元都。感变总括，威招自成。绿岑迁景，皇道合明，天森耀权，炁精育魂。融罗负立，圆映隐旻。期臣神色，洪纲告宁，与道合真。
　　南方离文南炁
　　咒曰
　　章炎通泛，坚敷澄荣。虚象玄华，龙阳舞穹。微正霄艳，太渊凝冲。元关三纽，大梵飞空。隐觉隆盖，天伦庆呈。神户缠络，真元散精。净握明照，徊合升玄。导骞宴云，灵应腾天，与道合真。
　　西方兑文西炁
　　咒曰
　　刚泽微控，阴峻孤仪。贯炁冥素，宸洞开微。周化幽应，澄辉帝台。平遐挹虚，恢茂童池。结飙临育，丽无散开。阳通百六，沉芒隐阶。幽廓冥默，真峰会灵。坚丕顺道，告命骞林，与道合真。
　　北方坎文北炁
　　咒曰
　　龙安洞变，纯阳隐玄。返本还炁，象伏高圆。神变惠允，解炼灵根。赤精成道，纯号威尊。利云有常，亿刃中丘。郁城琼垒，瑶音庆流。受位王室，大宪通幽。玄章焕落，纲轮乃周，与道合真。
　　东方艮文东北炁
　　咒曰
　　观觉郁褴，大明紫虚。九神度魂，开辟玉真。阿奕炜烨，飞天流音。轮景帝常，都灵颐臻。豁落大宥，庆云启灵。七曜辉魔，恬懀敷荣。虚无上首，天纪弥宸。四吁育象，濯耀清明，与道合真。
　　东南方巽文东南炁
　　咒曰
　　焕赫洞阳，浮景五光。七灵谣歌，世元紫堂。罗英散景，曜明玉房。入晨总兽，韶主摄精。九都蹇郁，飞生上灵。密罗净境，馥育宝轮。灌沃黄华，雾霐玄明。神宫开廓，延宛丹庭，与道合真。
　　西南方坤文西南炁
　　咒曰
　　大猷浮景，真定化元。蜓蜿素眇，玉梁澄烟。萧峙结隅，景罗七缠。秀盘三府，流辉九玄。寂然虚邈，飞华拂軿。晨滥录籍，大漠由延。阿丘九度，六龙负辕。蓊蔼浮罗，紫精复渊，与道合真。
　　西北方乾文天门炁
　　咒曰
　　溟涬太育，九机化乾。覆形厚德，元河沦精。育英明陀，景艮眇云。大丑总监，秀乐禁天。紫虚陀丘，劫量交前。碧霞韵梵，眇眇游元。元变运量，馘绝恶 。恢冠玄漠，万度成仙，与道合真。
　　上方亥文酉北炁
　　咒曰
　　元始开运，太玄肇灵。虚极无象，一炁流形。化生二景，五纬凝精。混合自然，坦除结婴。总真布景，焕赫九清。炎持广变，七纪齐并。析师虑浩，丹天耀精。朱光炼度，赤蔼散明。三华郁秀，辉映帝晨，与道合真。
　　下方巳文东南炁
　　咒曰
　　真阳开化，梵炁流通。金阙在上，玉府居东。郁结五文，焕散九空，妙炁自然，蕴奥难穷。三灵共贯，万圣攸宗。参稽学行，摽纪真功。以神俱契，与道合同。安镇帝录，亿劫无终，与道合真。
　　右十符，当朝奏时，高功执谒简诣各方，默具职衔，恭诣各方天尊，侍从服色，随方存感，炁诀各按方位。
　　降真召灵章
　　师曰：天皇降真灵符，虚皇召灵真符，乃三天飞玄正炁自然之章。以召三元众真万灵，兆司清宫仙阶，位治灵虚真品。欲降百真，后召千灵，以青绮七尺二寸，绝朱丹书降真灵符，飞黄篆召灵符，安於靖中，以黄锦作席，或黄缯亦得。用醮礼祭之，百神降真，召灵使者，玉女金童，各十二人，随祭降下，直卫真文。所召千真万灵，立降于室。学不笃信，五岳试人。轻露秘密，所召不神。凡诸三天仙真灵神，遵符而屇前。无神文乃为妄召，虽精思若彻，万无一报。或有降者，多作魔试受者。依玄都宪格，赍三素缯，随年尺，诣有系之师，以画空而心记，不载於文章，恐鬼神禽畜窃视漏泄矣。师曰：仙曹玄司修用随事，并有高圣真仙，主宰曹局，灵官典者，一一治局，无致妄召，并随虚皇万应降真符，元皇总章召灵符，下降。
　　罡式。
　　上洞案香，先进左足，双步星珠熠耀罡，立主炉前。
　　行罡咒
　　左手中文，午出，双目微闭，以存三境。
　　玉清赤素，大梵分灵。元纲流演，星珠贯周。急急如律令。
　　三上香咒
　　臣今初捻上香，愿达玉清境，供养元始天尊，九圣之众。
　　臣今二捻上香，愿达上清境，供养灵宝天尊，九真之众。
　　臣今三捻上香，愿达太清境，洪养道德天尊，九仙之众。
　　咒曰
　　灵光梵炁，下注臣身。飞香进御，合真帝庭。急急如律令。
　　左手剔三官诀，瞑目，存坛墠上通天门，黄云紫炁，日月光明，星斗交映，混浃玄坛左右，芝盖华旛，森然列侍。运心府作金莲迸开，一景居中，金光独悬。次剔玉袂，见七宝金台玉殿，内外莹然，中有至尊，端坐其中。兆以一炁引接祖炁，次布十方，仙几交合。
　　上清灵宝玉虚召灵紫英符
　　玉诀，取天门炁。
　　咒曰
　　开明三景，是为天根。玉山上京，大罗玉清。三华离便，大有妙庭。大行梵炁，无无上真，与道合真。
　　上清灵宝元皇降真青华符
　　咒曰
　　天中之天，眇眇劫仞。混沌之中，无幽无冥，无形无影，无极无穷。梵炁弥罗，万范开张。泛景太霞，十转回灵，契本合真。
　　二符总勑咒
　　玉华散景，九炁凝烟。香云密罗，径冲九天。侍香金童，传言玉女，为臣通奏，上闻帝前。今臣所启，成赐如言。急急如玉清灵宝无量度人律令。
　　符左右二君，金童玉女，自两耳目出。服色如常，乘三素云，为我通诚达意，招真召灵。
　　赫奕仙曹章
　　师曰：此玉清天大将天神，皆绕属玉清神公太玄上相也。与诸天大帅高灵齐功，自号玉清灵宝赫奕司。辅翼玉清，劫运改更，减魔扫灾，升度学仙之子。检校三界，驱除妖恶，严摄北酆，制御鬼爽，明检鬼营，肃清道境，以备后世种民，期见太平圣君，皆符卫扫荡之神也。神公即地皇之臣，马祖太帝之嗣，角龙辰宿之父，位为玉清神公太玄上相，号马祖龙氏，讳郭爽。
　　师左手玉文，右手上清诀，化身为玉清神公，念后咒一遍，目篆三天真符，於天门上吸三色，自顶门下注三田，合青黄白三炁，化为三尊，上升泥丸，与坛中三尊，混接为一。自己真人与十方三界一切神明，总朝上帝。次搯五方诀，合五方炁，内外相应，以目左瞬三周，吹炁布满十方。揖礼归拜坛，三拜。
　　召仙曹咒
　　高天之上，玉清为主。元纲大魁，太玄生府。中有帝君，灵虚王母。绕制啸咏，玉文金符。司制仙禁，金童玉女。校精办魔，总御百史。上达三天，形成司举。传奏教令，蠲灾救苦。备卫护道，囚缚鬼侮。流浪诸天，济生度死。解厄摧怪，通达紫府。十方告命，召其所主。急急如上清灵命元始上帝勑。
　　右咒乃玉清灵宝宫，灵宝天仙内院。有仙曹分降，以给官中仙官。凡招真召灵，必资此咒也。
　　招真灵符玉帝诀祖炁
　　咒曰
　　玉清勅召，千真万神。虚皇宝册，宣告无停。真灵遵诰，奉命而行。急急如律令。
　　降真灵符玉帝诀祖炁
　　咒曰
　　玉清圣命，告下三界。天皇之勅，普告三元。无极圣众，浮空而来。急急如律令。
　　跪炉符玉帝诀天门炁
　　咒曰
　　道由心学，信假香传。手执玉炉，心存九天。今臣所奏，上闻帝前。
　　各礼师诀
　　先存经师形相名讳，心礼三拜。
　　咒曰
　　愿师得仙道，上登高灵。为我超拔一切，皆成道真，我身升度。次存籍师形相名讳，心礼三拜。
　　咒曰
　　愿师得飞仙，上登高真。为我开度七祖父母，早生天堂，我得真道，升入无形。存真师形相名讳，心礼三拜。
　　咒曰
　　愿师得升度，上登高仙。为我开度五苦八难，名入仙籍，永为真人。
　　师曰：修行之道，本在存师。师之不存、道从何得。所为师者，曰度师。度师之师曰籍师，籍师之师曰经师，以上人间三师也。别有天上三师者，太上老君为度师，虚皇大道君为籍师，元始天尊为经师也。次存天上三师，乘青黄白三炁下降，心礼三拜。次五方卫灵诀，随方搯卯午酉子中，内思五脏五岳，五星五帝，各统从官兵马，备卫身中。四灵列侍，五色庆云满身，直射五方，罩覆坛所，吻合内外之境，无感不通。
　　五方卫灵
　　东方卫灵叔英妙炁之符卯文东炁
　　咒曰
　　萧仞扶桑，方诸郁霞。元皇列真，凝结云茅。明耀九芒，合炁三华。镢天振剑，神虎辟邪。安阳大帝，摄御群魔。二升神霄，濯形天河。急急如律令。
　　南方卫灵洞惠妙梵之符午文南炁
　　咒曰
　　炎炁浮烟，运升赤明。长生元圣，高居玉京。绛妙圆谁，散品六冥。元天大诰，普济群生。消殄魔试，奔飞火铃。保卫正炁，亿劫长生。急急如律令。
　　西方卫灵通真妙光之符酉文西炁
　　咒曰
　　皓景金华，长庚洞光。大梵流布，轮转元纲。蔚明交变，腾化十方。七关安静，回合阴阳。帝炁荡荡，我享嘉祥，玉文敷告，生道延昌。急急如律令。
　　北方卫灵紫素妙晨之符子文北炁
　　咒曰
　　太阳朔单，上达帝君。流焰腾晶，化形玉虚。辅卫三境，简阅元图。真符焕发，定籍清都。摽名金箓，宿衅咸除。飞神碧落，超登太无。急急如律令。
　　中央卫灵玄精妙宝之符玉文上炁
　　咒曰
　　元始虚皇，祖土居中。三炁洞元，肇生天堂。七转八变，混合回风。散花万神，天地开通。吉日行事，亿天所宗。愿保劫年，享福无穷。急急如律令。
　　九朝卫灵符九符并用玉诀，上天炁
　　一
　　咒曰
　　金真霞绿，焕映三天。飞云丹霄，诸天控轩。晨辉启旦，阴翳俱镯。九微震空，五星回旋。万天应感，自然妙玄。杳冥散体，分形百千。玄珠光耀，瑞降坛乾。生死蒙恩，灌炼金泉。魔王恐怖，合景三田。
　　二
　　咒曰
　　瑶歌空洞，帝君守坛。五帝校录，受符三官。备卫四门，束魔去奸。流铃掷火，阴秽焚残。身佩金珰，炼液芝颜。玄虚素合，心动三关。骑狮跨鹤，控龙乘鸾。万真守舍，千魔不干。道炁长存，万仙悉安。
　　三
　　咒曰
　　神光朗耀，瑞炁匝旋。箕斗澄辉，芝宇晏然。玉眸含真，宝坛纯乾。变夜作昼，回子午前。太华流珠，丹凤飞 。束魔灭奸，高步祥烟。天真降集，齐到帝前。
　　四
　　咒曰
　　五星灵映，焕景丹庭。包罗无外，命炁群灵。潜形杳默，周游五经。扬威耀日，役使甲丁。郄灾除祸，涤秽消氛。万魔恐怖，龙虎飞腾。紫云交覆，万炁齐笄。
　　五
　　咒曰
　　黄中策炁，斩灭妖宗。制遏邪源，断截魔踪。太上符命，召制神公。万灵斯格，却邪除凶。玉炁三轮，洞运神风。紫户合琼，六度无终。左命青腰，右摄芝童。逍逼飘景，统御九空。玄坛应机，垂炁虚冲。万真普降，济度无穷。
　　六
　　咒曰
　　元始虚皇，集炁居中。三境洞杳，肇生穹窿。七轮九转，混合回风。变化万神，天地开通。吉日行事，万魔敬从。晨辉朗照，默运玄功。执节建麾，散花太空。十方普度，劫运无终。
　　七
　　咒曰
　　玄阴七灵，九炁合形。魂精魄爽，二景回轮。飞天赫奕，焕耀长春。日月吐辉，四合华英。大梵流布，奔飞炎灵。魔王受事，朝谒帝京。含灵普济，散慧幽明。玉文敷告，与道合真。
　　八
　　咒曰
　　金真空降，神虎横营。玉帝披霞，诸天命灵。九景回驾，万魔束形。九微迅烟，神威摄精。流铃掷火，百恶消并。神辉耀夜，洞这长春。圣道荡荡，十方肃清。保劫制运，元亨利贞。
　　九
　　咒曰
　　天书赦罪，下颁太微。元化生成，灵坛九回。八景六周，圣运所持。左定真方，右启帝扉。东华南府，濯炼辟非。回轮日耀，转盻月晖。今日大庆，万道同归。玄坛正炁，保天无衰。普天三界，驿龙风驰。
　　鸣法鼓二十四通诀
　　叩齿法，当左左相叩为天锺，当右右相叩为天磬，正中相叩为法鼓。盖法鼓者，内正神炁，外灭魔灵，故法事所先也。
　　发炉出神诀
　　三五功曹卯勒至辰，左右官使者巳至午。左右捧香，驿龙骑吏未至申。侍香金童酉，传言散花玉女戌，五帝真符亥，直日香官辰轮至午弹。
　　经曰：召出臣身中三五功曹，左右官使者，侍香金童，传言玉女，玉帝真符，直日香官，各三十二人。三天自然更生功曹，三天自然传言功曹，三天自然飞玄功曹，三天自然奏事功曹，三天自然玄妙功曹各三十二人。五帝自然更生功曹，五帝自然传言功曹，五帝自然飞香功曹，五帝自然奏事功曹，五帝自然玄妙功曹各三十二人。
　　师曰：三五功曹，有二端神化，各司灵局，有三元五德。功曹乃太清洞神之所隶也。乃此三天五帝功曹，亦非胎化有类之形，皆三五自然真炁所化也。以天真道炁，召录身中三田五脏正炁，造化而成。灵文用功曹，各有所执之曹局，故曰功曹。
　　师曰：左官使者，即阳通达之神，五官举意之先也。右官使者，即阴通达之神，五官举意之次也。侍香金童阳，次清洁之炁。传言玉女阴，本净谨之灵。传言侍香，奏意达诚、皆四品之元真矣。
　　直日香官诀
　　师曰：直日香官，是直六十甲子之日，三皇之子孙也。日有三十二人，以直十方。香之炁散秽招真，是教职男女本命六甲之炁所化也。凡诸百灵，非止三十上人，但召奏止有四方天数。三十二人，乃一天有三五功曹二人，左右官使者一人，侍香金童一人，传言玉女一人，五帝直符各一人，直日香官一人，每一天计一十二人，三十二天统有三百八十四人。其诸各一人，功曹二人，谓三天五帝各一人，上应千二百官君，下合三万六千神炁也。
　　高功微祝咒曰
　　内有所明，外有所临。开之朗然，了无朕象。
　　次存身中青黄白三炁，自三宫经历五脏。上升泥丸，直透天门，合青黄白三炁，结成琉璃宝殿，至尊居中，众真罗列，左右金童玉女，接侍香烟，通诚达饵也。
　　发炉总符用玉文闭炁
　　敷落神真符
　　诵敷落神真四字，不遍数成符，玉诀，祖炁。
　　召三五功曹符玉诀上天炁
　　咒曰
　　玉清有令，奏告九天。三光之主，五斗之精。混合真炁，自然成形。急急如律令。
　　召左右官使者符丑文上天炁
　　咒曰
　　玉清有命，普召百神。阳神保命，阴神守真。通天下地，变化无穷。急急如上帝律令。
　　召侍香金童符寅文上天炁
　　咒曰
　　玉清有命，总领群真。随香奏事，传神达灵。神通第一，辄莫稽停。急急如律令。
　　召传古件玉女符卯文上天炁
　　咒曰
　　玉清有命，统辖群仙。灵真灵圣，通幽达冥。真光变化，混合成形。急急如律令。
　　召五帝直符符
　　咒曰
　　玉清有令，宰御众灵。天有五帝，人有五行。上下一致，化化生生。急急如上帝律令。
　　召直日香官符巳文上天炁
　　咒曰
　　玉清有令，混合百神。六十甲子，变化真光。闻兹召集，一炁混康。急急如律令。
　　召土地符卯文东炁
　　咒曰
　　此间土地，神之最灵。闻符一召，速现威形。安镇庭宇，通达斋诚。急急如律令。
　　三天真符
　　初捻上香符
　　目篆於天门，搯玉清诀，吸引合炁，上朝元始天尊，叩齿九通，三礼。
　　二捻上香符
　　目篆於天门上，掐上清诀，吸引合炁，上朝灵宝天尊，叩齿九通，三礼。
　　三捻上香符
　　目篆於天门上，掐太清诀，吸引合炁，上朝道德天尊，叩齿九通，三礼。
　　右三符乃无上三天五劫开化之初，三炁之真精，灵虚之妙炁，结成真文。实大道之本根，诸天之梵炁也。可以上朝三景，策役万灵，随事所行，克臻玄感也。
　　又三捻香符
　　初捻香符
　　诵无色界魔王章，祝之，玉清诀，上天炁。
　　二捻香符
　　诵色界魔王之章，祝之，太清诀，上天炁。
　　三捻香符
　　诵欲界魔王之章，祝之，太清诀，上天炁。
　　右三捻香符，合於发奏之时焚之。此乃道香德香等符，古法於朝修中，止有前三天真契符，为三捻香中用，理亦通也。
　　高功面天门立，叩齿三通，咽液三过，存左目有日光，紫色九芒，去面九寸。右月有月光，白黄色十芒，去面一尺。存日啊从左鼻入，月从右鼻入，于洞房透九官，合九天炁，降身中。自下升上，至脑后发出项上，化九色玄像法身，即本来元始也。心境真人乘光而出，步玄珠星斗，绕匝玉京一天宝妙台，总朝虚氵息。次叩齿咽液，持密咒，焚命魔符，步虚丁罡，存五帝大魔敬听受事，诸天皆朝，天丁前驱，大帅仗旛，天雨宝华，缤纷而下。三天之阳炁既明，六天之阴魔自减。苟能一真澄湛，万法圆通，道合自然，功沾幽显，岂非贤者之能事哉，亦赞美之嘉言也。故内魔不生，即外魔自灭者矣。
　　九宫九鸦图
　　玄元始炁，遍体生光。三炁化形，而演三洞。始为青光，上生於天，元为白光，中生於人。玄为黄光，下生於地。元始天尊於此一色，合为九光，遍起法身，光明洞耀。始於混沌，混为苍光，混生於洞，洞为赤光。洞生於浩，浩为青光。元生於昊，昊为绿光。昊生於景，景为黄光。景生於遁，遁为白光。玄生於融，融为紫光。融生於炎，炎为碧光。炎生於演，演为黑光。九色光耀，莹彻法身。并出开天龙角经。
　　太上消魔前驱煞鬼真符
　　书符咒
　　清慧光，上清宝光。太清玄光，七元入弟星光。照开道路，白元尊神。轮转无曰太一洞章。上游上清，出入华房。十转回灵，万炁齐仙。
　　密咒曰
　　黄中策炁，斩灭妖宗。制伏强魔，断绝邪踪。太上有勅，付我身中。急召北帝，朝谒玄宫。山林社鬼，形状悉同。奉承威令，宣告魔凶。五炁蓊郁，与符命冲。秘藏玉文，方就圆隆。三天运明，六天运终。一如告命，风火驿传。
　　太上制魔前驱煞鬼真符
　　书符咒
　　神霄玉清王勅，三天大魔王，欲界、色界、无色界三界大魔王，秉勅奉行。巴元丑伯，负天担石，反山六目，监丑朗馥，横天担力，万神之宗，飞行太空，管摄北酆。异道妖鬼，善恶潜踪，南于正炁，敢不直忠。千千截首，万万剪形。中山告下，南北西东。拒逆之者，火灭雷嗔。收摄魔神，束送北酆。元始符命，神霄总领，万神敬听。急急如玉清真王律令勑。
　　咒曰
　　圆光五彩照我身，中黄治炁剪妖祟。
　　制缠狂精断邪踪，太上有勅付吾行。
　　急召北帝诣玄宫，山林社稷诸鬼神。
　　奉承威令宣魔王，摄录故炁归太真。
　　五色蓊郁以飞冲，秘藏玉文方就隆，
　　三天告下六天终。一如告命。
　　高上神霄命魔前驱煞鬼真符
　　书符曰
　　神霄勅天魔青帝，勅地魔南陵。勅鬼魔青天魔王，巴元丑伯。勅裸魔赤天魔王，负天担石。勅兽魔黑天魔王，监丑朗馥。勅鳞魔白天魔王，反山六目。勅禽魔黄天魔王，横天担力。勅精魔太上，勅酆都大洞大魔君，勅动天兵万魔。奉行三十六天，神将吏兵。飞戈飘戟，逢者斩身。六洞鬼妖，不敢前冲。风雷火烈，斩鬼碎身。奉命天府，符到奉行。急急奉高上神霄玉清真王律令。
　　咒曰
　　黄中合景，万炁中藏。三一顺化，五纬明常。桃康把籍，合延保生。功圆道备，神契虚皇。玄斗豁落，各妖灭亡。与天同庆，我道隆昌。
　　告命篆文式
　　神霄玉勑，真符命魔。奔火前导，开通合虚。三皇钦崇，威制群魔。一如告命。
　　右三朝消魔制魔命魔符，作三时早午晚告行用，黄纸朱书，符后告篆文，三朝同。各用圆封，逐朝告行。
　　复炉总符
　　倾光回驾符
　　念倾光回驾四字，不以遍数成符，玉诀，祖炁。
　　出户符上帝诀，天门炁
　　早午二朝出户咒
　　出阴入阳，万神开张。关启事毕，请闭黄房。侍靖玉女，明备神室。急急如律令。
　　晚朝出户咒
　　玄上太阴，八窗开明。向有所启，少女通灵。事举复位，万神潜宁。急急如律令。
　　存神复炉诀
　　香官使者至，在此香火炉前。二指根十方仙童玉女，中指根径诣中中御前。
　　右叩齿三通，咽夜三过，存千真万圣，道炁金光，自顶门而入，咽下元宫。
　　默咒
　　臣朝奏事毕，所有功曹使者，一切官君，并还臣身中。从众妙门而入，在左还左，在右还右。直使功曹，主领监押，复还本治。后召即到，一如故事。
　　复炉者，我本身神明也，存高真上圣，各回天阙。自然生金液丹碧芝英者，乃我灵宝妙炁，与十方正真生炁，混合结为丹，故有丹碧芝英妙化也。此丹乃我灵宝妙光，既复元宫，自然金碧交映。则此香此诚，无有不感通矣。
　　敷黄道符
　　舒黄道咒
　　天衢邈邈，灵风飘然。星河耿耿，神风飞烟。玉殿瑶光，洞彻三天。苍天郁郁，丹耀玄玄。三天凤辇，九帝龙轩。宝膳羽盖，碧舆琼軿。金鸾泛泛，灵鹤翩翩。玉童玉女，霞衣云肩。五帝大魔，九真飞仙。龙裙虎服，云冠飘綖。悉临黄道，瑞炁流旋。清都列圣，紫府群仙。森罗万象，俯降芳筵。步虚玉韵，空音璚篇。九霄荡荡，八景乾乾。洪恩施品汇，惠泽遍山川。与道合真。
　　请圣三符
　　收黄道咒
　　寂寂无余，倏有倏无。紫云拥盖，函返清都。升坛瑞炁，请卷黄敷。神真降格，福庆增余。上天回驾，地府参舆。诸天复位，五老启途。稽首瞻仰恋，和气满霄虚。
　　灵宝玉鉴卷之十三竟
　　灵宝玉鉴卷之十四
　　坛仪法式门
　　夫建坛立幕，列职分司，崇德报功，慎终追远，实孝子仁人义夫节妇之盛意也。是故法天像地，列斗环星，八卦九宫，十方三界，玉京金阙，悉备于斯。至如道德威仪，进退礼乐，运神会道，蹑景飞玄，陟降有严，对越无怠，实由法性中运化出来，则一一皆合其阳德阴功也。古之泰时，与三坛同墠之义，岂异此哉。登斯坛也，要在心隔玄妙，神契虚皇。故得三界尊崇，万神朝礼，洋洋在上，不显亦临。一念苟差，则千里悬隔矣。是故灵宝大法，自上古而降在人间，秦汉以来，至人乃出。晋宋以后，其道遂行。陆简寂倡其风於前，张清都继其列於后，而杜广成等次之，师资授受，代不乏人，袭泒寻源，厥有端绪。倘诚敬之不失，则感应之自然。此则今古攸遵，天人同福。及其九朝竣事，告厥成功，解坛散席，倾光回驾，寂无遗响，大量玄玄。所谓一切天人，莫不受庆。无量之福，生死蒙惠，信斯言矣。
　　举辇仙仪坛陛章
　　皇人曰：元始天尊演说灵宝玄妙超度法门，会集群仙，於虚皇天宝之台，诸天队仗纷纭，日月星辰，璇玑玉衡，鸟兽鸾凤，丹举绿辇，旛盖霓旌，并来朝尊。夫行法之士，开建坛陆，亦遵上天之仪，以度下世兆民者也。
　　飞空霓旌
　　朝元朱幢
　　含虚散丝
　　珠妙宝变
　　五明羽扇
　　仙境绛节
　　真境十绝灵旛
　　皇人曰：夫登坛行事，以代元始应化。先造威仪，以制万天。於坛之四围，分布星宿岳渎坤舆之数，立诸门炁，各依大法，不可轻慢。
　　威仪符章
　　羽盖琼轮之符
　　咒曰
　　玄元羽盖，祖炁结凝。混沌之根，十转回灵。
　　丹举绿辇之符
　　咒曰
　　绛实命华，宝饰敷陈。辉精交映，举辇风程。
　　朱凤之符
　　咒曰
　　朱凤骖辕，辟秽振威。四灵振伏，飞舞华扉。
　　玄龙之符
　　咒曰
　　五色玄龙，飞蹈太空。交肇运始，建御奔冲。
　　九色之节符
　　咒曰
　　萧仞宝光，受化虚皇。纯阳结梵，九色垂芒。
　　十绝灵旛符
　　咒曰
　　飙营郁勑，宝光散施。曜晖夺日，万圣瞻依。
　　九凤齐唱符
　　咒曰
　　元炁散廓，云霞彩光。结化九凤，飞蹈九芒。
　　八鸾同鸣符
　　咒曰
　　七炁氤氲，旋绕昆仑。八鸾同鸣，歌舞量音。
　　五色狮子符
　　咒曰
　　万威摧伏，万兽瞻依。独布无畏，无碍慧通。巨力普施，大布狞威。端拱居中，受道无为。急急如律令。
　　九光白鹤符
　　咒曰
　　道契玄光，光映十方。圆方项负，羽鹤翱翔。旋绕太虚，啸咏呈祥。
　　青龙侍卫符
　　咒曰
　　太上玄明，演法骞林。三界侍卫，八方威神。使我自然，束缚魔灵。神光内发，与道合并。青炁罗络，变易龙形。
　　朱雀阳精符
　　咒曰
　　仙道自吉，高上清灵。明炁四骞，结命朱陵。日阳聚炁，赫赫玄精。朱雀拥护，至道长存。
　　白虎卫守符
　　咒曰
　　七炁齐应；大律合英。大法玄象，结炁聚形。五帝友观，圭凿元纯。白虎镇守，坛殿华灵。急急如律令。
　　玄武后拥符
　　咒曰
　　空中万变，玄炁嵯峨。威伏万天，受命大阿。玄玄豁落，合形龟蛇。
　　祝咒曰
　　虚皇勅命，总制四灵。坎升离降，木液金精。变化自然，阴阳混凝。森列有象，与符合并。急急如律令。
　　右符版篆，镇於四方。或以纸书，焚之。
　　坛灯章
　　坛外然灯，总十有六，合一百五十九灯。太岁灯，随年建。本命、行年、大小墓灯，随斋主生属安之。本命行年灯，随十二支转。大小墓灯，以五姓纳音推。十方、九宫、二十八宿、五岳灯，并於逐方然之。七祖、九幽灯，本法然於中庭。恐妨行事，可於西南然七祖灯，於鬼户然九幽灯。坛图又有六申十直诸灯，无所经扌处。金箓简文，亦无礼祝之法，今故删去。坛席狭处，不可铺灯，可於别处安之，依仪礼咒。此广成先生之意也。
　　道户灯二。
　　本命灯三。随生年。
　　行年灯七。男一岁起寅，女一岁起申。
　　太岁灯。随本年。
　　大墓灯三。宫羽辰，商丑，角未，征戌。
　　小墓灯五。宫羽戌，商未，角丑，征辰。
　　七祖灯七。东北，分八方，中央寄西。
　　八卦灯八。分八方，各立牌。
　　九幽灯九。南立牌云，东方风雷地狱之额。
　　夹门灯二。与道户灯相对，列于门之左右。
　　二十四炁灯二十四。东南
　　九宫灯九。分八亦安，中安寄坤，各立牌名某宫灯。
　　十方灯。立牌。
　　二十八宿灯二十八。匀布四方，起角之轸，立牌某宿灯。
　　三十六灯三十六。天门。
　　五岳灯五。分四方安，中央中灯寄西南，各立牌。
　　四围星宿分布图
　　总星坛图式
　　坛前东三幕
　　第一幕，虚皇教主玄中大法师。
　　第二幕，三天扶教辅元大法师。
　　第三幕，经籍度三师真君。列三位
　　坛前西三幕
　　第一幕，五方五老五炁天君。列五位
　　第二幕，三元三官大帝。列三位
　　第三幕，监斋大法师。
　　坛上门纂炁榜
　　外坛用长纂八枚，门榜八裀，席十六副，一纂上安一榜。此乃十方之炁，故不用双纂成门。止於离上开一门，余皆机断。
　　八门之炁
　　正东卯地震宫洞青之炁。
　　东南巽上巽宫梵行之炁。
　　正南午地离宫洞阳之炁。
　　西南坤上坤宫梵阳之炁。
　　正西酉地兑宫少阴之炁。
　　西北乾上乾宫梵通之炁。
　　西北子地坎宫洞阴之炁。
　　东北艮上艮官梵元之炁。
　　中坛用长纂八枚，门榜四枚，乃二纂中安一榜为门也。短纂二十枚，裀
　　席二十副。古法定一例，於巽户开一门，往来。
　　亥上天门，巳上地户，申上月门，寅上日门。四榜只开地户往来。
　　内坛用长纂一十八枚，门榜十枚，亦二纂中安一榜为门。短纂一十枚，裀席一十副，内坛古法，只留天门入。
　　十方门榜
　　东方卯地青华元阳之门。
　　东南辰地始阳生炁之门。
　　下方巳地九灵真皇之门。
　　南方午地洞阳太光之门。
　　西南申地元皇高晨之门。
　　西方酉地通阴金阙之门。
　　西北戌地九仙梵行之门。
　　上方亥地大罗飞梵之门。
　　北方子地阴生广灵之门。
　　东北寅地灵通禁上之门。
　　右十榜当用长纂二十枚。今用十八者，以两角有门，每二门共一柱，故用长纂十八也。
　　皇坛制度
　　右坛或垒以宝砖，或砌以文石，或竹木暂结，或筑土为之，务合规程，以崇朝奏之礼。或露於三光之下，以达至诚。或以天宝之台，取法上境。建斋行道，先於中列太上三尊之位，如朝玉京山也。坛之三级，其法通用纂六十四枚。长者三十四枚，各长一丈二尺。短纂三十枚，各长一丈。各纂头作莲 之状。门榜二十二枚。七黑，五黄，三白，三青，四赤，用五色装之，依前数分布三层坛纂上。仍雕木为额，书飞仙云气之形，务取精巧。坛三层之外边，各安栏楣，植立长短纂三重，用青绳绛绳，各五百尺摩之，护净隔凡。旧仪中坛广三丈二尺，内坛广二丈四尺，外坛又居中坛之外。今之修建，当随地阔狭为之。列纂长者，则可定。如短纂，则随坛之大小施之。
　　外坛门榜式
　　洞青之炁符
　　上震宫洞音之榜，黄榜青书。
　　东方九炁青灵始老青帝消魔真文洞耀育元晶，青华开太明。布育九天炁，始生存无英。扶阳通摄御，丹林合总真。积霄始辉上，郁垒明霞晨。灵光焕罗络，卫育保形魂。混合化玄景，仁惠消魔群。万遍道已超，功当书上清。
　　梵行之炁符
　　上巽宫梵行之榜，黑榜黄书。
　　东南方梵炁消魔真文
　　至道趣兰阙，缥缈虚上生。绝峰大渺观，光晖朗玉清。精勤感太无，谁测形与各。待劫未终旦，倏忽召万灵。冥运自有会，安知天地倾。灵风鼓妙化，策景步北元。流云随我回，飞盖荫绿軿。
　　洞阳之炁符
　　上离宫洞阳之榜，白榜朱书。
　　南方三炁丹灵真老赤帝消魔真文三炁蔼灵阙，明虚焕玉丹。朱陵有帝真，华云飞绛軿。统御万灵中，抚运超亿千。执策按简录，洞章敷神篇。解结散祸根，流金摧凶奸。志能成此道，魔试俱无前。保度冥劫津，宴盻无穷年。
　　梵阳之炁符
　　上坤宫梵阳之榜，黑榜黄书。
　　西南方梵炁消魔真文
　　高登四明阙，华璚秀金门。神辉洞兰峰，景焕已纷纭。结朗始生炁，八会恤幽源。高高玄漠初，太阳协朝晨。灵化四盖庭，眇畅法亦全。运理自然道，郁若高上天。人门转地轴，压伏妖魔群。
　　少阴之炁符
　　上兑宫少阴之榜，青榜白书。
　　西方七炁皓灵皇老白帝消魔真文西灵徊七度、大眇郁明华。白元维我神，真皇御景霞。皎皎三素晖，昭昭破百邪。摄音延至炁，金晶育三田。炼胎固玉质，宝耀映琼鲜。魔精当灭试，建地无沉连。逸辔高清馆，齐输太上仙。
　　梵通之炁符
　　上乾官梵通之榜，黑榜黄书。
　　西北方梵炁消魔真文
　　仙道乐兮生，鬼道乐兮凶。但闻贵生道，不闻死道隆。瑶歌三天炁，贵生元正章。神惠命朱兵，五帝符寒乡。仗旛摄万魔，琼文检北酆。体鲜自然道，妖灭非尔功。泛景鼓长扇，合虚庆霄峰。
　　洞阴之炁符
　　上坎宫洞阴之榜，赤榜黑书。
　　北方五炁五灵玄老黑帝消魔真文北玄三秀蔼，太上紫皇君。总炁摄幽机，造化敷灵纲。下统虚危精，保育天元房。灵通大妙神，缠罗卫百关。豁落灭魔试，凶灾永不干。大道保自然，寿命无亏残。万劫享庆会，白日登云轮。
　　梵元之炁符
　　上艮宫梵元之榜，黑榜黄书。
　　东北方梵炁消魔真文
　　偶景策飞盖，迅辔浮八清。整控启丹衢，流盻宴云营。协晨飘津波，骞趾多寒庭。就翰曜玉质，羽衣翠紫軿。超清六岭壶，纷红落凤城。提携神霄王，高游太上京。仰彼三素秀，长烟洒八溟。
　　日门符
　　上日门榜青榜，黄书寅文。
　　日宫明辉太阳炼魂制魔宝章
　　和阳焕明炁，炎辉豁太虚。十轮回天关，八景朝紫微。察制妖魔群，邪试莫敢干。超度五苦难，太和升福堂。
　　月门符
　　上月门榜白榜，黄书申文。
　　月宫灵华太阴制魔宝章
　　苍霞浮绿辈，称庆拱天尊。天统摄八难，开济九幽魂。云河拥玄皓，育生天神君。兰宫贯阴房，天机岂易明。
　　中坛门榜篆式
　　天门符
　　上天门榜黑榜，青书亥文。
　　灵宝金书大有天门玉章
　　太极建青钥，神晖布发生。爽晖映空观，熙夷布玉婴。皇育旋景舆，升度七
　　祖魂。弥梵流飞纲，周摧天地根。祥霞翳杳劫，紫馆真人君。轩奕清元府，灭试摧邪凶。
　　地户符
　　上地户榜赤榜，黄书已文。
　　高上大有雷文伏魔隐文
　　灵宝贯黄云，雷威镇此门。妖恶至自屏，魔试来消平。霭郁祥光发，瑶坛集帝真。
　　人门符
　　上人门榜，青榜黄书。
　　鬼户符
　　上鬼户榜，黄榜黑书。
　　内坛门榜篆式
　　青华元阳之门符
　　上青华元阳之榜，青榜朱书。
　　元梵丹灵妙华九炁天文
　　九炁洞耀，三元流晶。丹光焕映，照郁南溟。炎阳上彻，赤霞氤氲。神结紫房。上升玉庭。急急如律令。
　　始阳生炁之门符
　　上始阳生炁之榜，黄榜白书。
　　咒曰
　　天地朗清，幽虚启真。流云徘徊，金华四骞。丹皇散敷，灵飞紫軿。是夕开陈，青金授仙。
　　九军皇真之门符
　　上九露皇真之榜，赤榜黄书。
　　元梵素灵皓华天文
　　玄一天根，金华皓英。景虚含德，素魄合真他南制九光，北摄水精。东开三道，西镇七门。急急如律令。
　　洞阳太光之门符
　　上洞阳太光之榜，赤榜黄书。
　　元梵青灵玉华三炁天文
　　青元流映，光照八门。中有帝子，号曰玉灵。炼魂化魄，秀结紫英。空常九道，万神齐并。
　　元皇高晨之门符
　　上元皇高晨之榜，黄榜白书。
　　元梵灵妙宝华天文
　　宝华虚妙，二炁交并。含弘光大，中有至灵。北酆削籍，南上生名。光振九府，礼乾顺承。急急如律令。
　　通阴金阙之门符
　　上通阴金阙之榜，白榜黑书。
　　元梵玉虚素华七炁天文
　　飞光七变，皓日分晶。金晖吐焰，召阳摄阴。藏天隐月，衣袅素灵。下降肺腑，生我神君。
　　九仙梵行之门符
　　上九仙梵行之榜，黄榜白书。
　　元梵高灵天文
　　天元徘徊，流景上清。大有启运，八字高明。飞天虚空，洞阳自生。真炁绵绵，即化为仙。急急如律令。
　　大罗飞梵之门符
　　上大罗飞梵之榜，黑榜青书。
　　元梵太灵真华天文
　　元青九天，洞景八灵。晨华徘徊，变景化形。手执隐书，足蹑丹云。流精郁勃，保镇天文。
　　阴生广灵之门符。
　　上阴生广灵之榜，黑榜青书。
　　元梵上虚景华五炁天文
　　中皇五炁，总统八灵。神精炼魄，安镇朱陵。执符把节，藏景飞形。回变景道，游宴玉哀。急急如律令。
　　灵通禁上之门符
　　上灵通禁上之榜，青榜白书
　　大梵元灵紫华天文
　　流精天谷，一炁初分。紫华焕景，元梵流形。灌我灵府，育我玄根。内充外溢，骨肉飞升。
　　斋坛镇信
　　科曰：质信效心，以财为首。财既可舍，心亦随之。圣道冥通，随心意高天厚土。玄圣上真，非信不通，非心不感，感通之至，在乎信焉。
　　金龙
　　一十三枚，各重一两，长三寸六分，以十枚镇十方案，余十枚随简投。
　　科曰：天子皇后用上金，公卿用次金，庶人用银或铜，涂以金。夫龙上天之驿骑也，传达感通，龙骑为先，负简即腾信三官，效誓则告盟十极。镇信之法，以龙为首，缺者考属阴官曹。
　　镇彩。
　　十方十段，命信一。
　　东方青九，南方绛三，西方白七，北方黑五，上方碧，三十二下方黄，三十二四维黄，各一十二，总十方之数，共百三十六。天子疋数，诸侯丈数，庶人尺数。绞缯，天子诸侯紫色，士庶以本命纳音色。内命信疋丈尺数，各随年外加一。以表延生之信彩，置之中央案上。
　　科曰：纹缯五色者，显五行之色，象十方之炁。降十天，致五帝，通真效信，请命祈灵，不可缺也。缺者考属天官玄都曹。
　　镇十方纸笔墨砚十副
　　科曰：建斋行道，或救拔亿曾万祖，先后亡灵，或请福祈恩，消灾谢过，则四司五帝，三界十方，纪录善功，校定罪名。当以纸笔墨砚，为绿功纪善之籍，质信於十方，不可缺也。缺则十天不录其功，九幽三官不除其考，缺者考属三官曹。
　　镇十方香华十盘
　　科曰：香者以通感为质，隔氛去秽。花者以鲜洁为美，表里效珍。请福祈真，花香为本。花可用五彩剪成，以镇十方，不可缺也。缺者考属阳官曹。
　　镇米二斛四斗
　　科曰：米以质信天官，增加品禄。缺者考属天官曹。
　　镇油二斗四升
　　科曰：油者阴类也，阴中生阳，以油镇之，阴续阳景。缺者考属阴官曹。
　　镇炭百二十斤
　　科曰：炭者阳类也，阳中生阴，以炭镇阳，官资阴炁。缺者考属阳官曹。
　　镇钱二万四千
　　科曰：金钱平万四千，以代上金之信，质心三界，告盟十天。缺者考属玄都曹。
　　槿木简
　　三面，各长一尺二寸，阔二寸四分，厚二分。
　　科曰：简者记也、告也，记世之功，告盟上真，上下正方。天子以玉为之，玉有九德，礼天地之信也。今用简丹界五行，丹书国号年月，建斋所为，法师姓名。各投於名山大洞，灵泉龙穴，及斋坛之中，告天地水三官，使证明斋功，奏于上境。人臣用槿木代玉。缺者考属地官九九都曹。
　　玉壁
　　一十三枚，内三枚三简用，十枚镇十方，各径二寸四分，厚二分，圆形，虚其中。
　　灵宝玉鉴卷之十四竟
　　灵宝玉鉴卷之十五
　　茭郭龙吏门
　　夫道本一炁，磅礴两间。形而上者，无体无方。形而下者，有物有像。是故灵宝度人上经大法，有寒林茭郭龙吏之设，亦莫非体物法像而然也。盖人生天地间，或陷溺其本然之良心者，故不得全其天年者。既死也滞而不化，名之曰孤魂。自非大道正法，摄化其妄缘幻业，俾各复其本然之性，天则将何以返其魂魄耶。故茭郭寒林者，以像列九州分野之义。而拘制死魂神龙驿吏者，亦法升腾变化之义，而超度神识，以至穷碧落，彻黄泉，达信驰诚，无远弗届。况本身龙虎练守成真，乘阳而举矣。所以一人度则众魂皆度，一性明则万天圆明，其斯之谓欤。
　　凡建大斋，必当建立茭郭，广度亡魂。或以茭草，或以净茅为之，如城郭之义。分列八门，各门有额，列八门旛，各按分野，标九州社令旗，中建大斛。或列四十九小斛，左右列甘露宝浆二旛、前立水盆，用铁迹台章符沉于水中。又设台章大牌，并二篆婶。见旛盖门建立之时，师化一为救苦天尊，化形十方，接引诸有。每日轮道众判施，接济法食，正斋之时，行香诵经，皆济度幽冥之急务也，不可缺焉。
　　茭郭式
　　乾宫杜门符八门额符
　　坎宫景门符
　　艮宫死门符
　　震宫惊门符
　　巽宫开门符
　　离宫休门符
　　坤宫生门符
　　兑官伤门符
　　八符并八卦炁诀，同黄素朱书，粘於八门之上。
　　变茭郭符震文东炁
　　咒曰
　　灵真变化，万象俱融。幽冥洞彻，普度无穷。急急如太上律令。
　　开度八门真符八道
　　天道开门符
　　释道休门符
　　人道景门符
　　鬼道死门符
　　地道伤门符
　　仙道生门符
　　畜道惊门符
　　业道杜门符
　　八符玉文，祖炁，黄地朱书，立郭随时焚之，度化幽冥。
　　总咒曰
　　三天妙化，普济沉魂。广彻十方，上开八门。慈光接引，洞朗重昏。即达玄理，成悟道真。急急如元始上帝令。
　　十方救苦天一尊符
　　玉宝皇上天尊符震文，东炁
　　玄真万福天尊符
　　太妙至极天尊符
　　玄上玉晨天尊符
　　度仙上圣天尊符
　　好生度命天尊符
　　太灵虚皇天尊符
　　无量太华天尊符
　　玉虚明皇天尊符
　　真皇洞神天尊符
　　十符焚於茭郭中，随方焚之。
　　总祝咒
　　天尊妙惠，化形十方。普度万品，无极神乡。委炁聚功，回阴启阳。空洞无迹，幽夜开光。三涂罢对，五苦除殃。俱承道力，享福天堂。急急如律令。
　　右十方符，存天尊乘百宝之光，化形沙界，故度罪魂，六道圣凡、随光度化。
　　祭祝龙吏论
　　法由玄都交龙驿吏，一十二万人，传命泉曲，开光赦罪。玄都金龙驿吏，二十五万人，颁符度魂，驰信天道。凡告救苦、长生二符，必须关告，祭祝龙吏，变化形仪。师当内运神龙，以合外景，密施妙化，升度亡魂。厥有威仪，岂为虚设。及生天仪像车府亭桥，合用符文，具录于左。
　　召玄都官吏符
　　高功存召玄都官吏，知磬举九幽拔罪天尊，表白宣祝龙咒。师左手搯卯文，鼻引东炁，合自己肝中青炁，布出嘘於茭龙之身。次搯子自亥，回至巳文。又搯至申，复归巳上，剔于龙身，化生甲鳞爪牙，四体具备。次以水洒之，存其龙升腾变化之象。搯午文，取南炁，呵于龙身。存朱光烨烨，见王女手执符命，乘云驾龙，下开幽壤。祝金龙，知磬举朱陵度命天尊，表白宣祝咒。师左手搯巳午未，归申上剔，东南炁吹龙身，以水洒之。存其龙运动，变化於金光中，有玉女衣丹衣，执红莲，在龙头上，祥云捧拥于下。次存变一亭，如朱陵府，下有金龙负之，四驿神君引龙立於亭之四畔，玉女金童各执本色莲花，列于左右。至炼度毕，连自己桥梁为通天大度法桥，一炁透关，引领亡魂，上升夭境。金龙驿神君，茭龙驿，风火驿，金马驿。此为四驿。
　　茭龙金龙驿吏二符
　　贴关中，见申牒连头门。
　　茭龙符
　　衔口中午文，南炁。
　　咒曰
　　北府幽深，茭龙传命。追取亡魂，出离阴境。变化自然，度命登真。急急如律令。
　　金龙符
　　衔口中，子文，北炁。
　　咒曰
　　火符金龙，返阴升阳。玄云耀景，三炁回光。炼化成真，上生南昌。急急如律令。
　　地府赍简童子符
　　火府赍简童子符
　　二符玉文，祖炁。
　　咒曰
　　洞达逍遥，奉命玉清。下传驿令，摄魂炼精。书告三界，时刻不停。急急如律令。
　　茭龙吏符青地丹书
　　金龙吏符二符玉文，祖炁
　　变法桥符
　　玉清引魂登法桥升真大咒
　　灵宝大法，无量度人。元始符命，释赦罪根。返生回户，九炼生形。妙景怡神，三界超凌。随劫轮转，逍遥上清。功满德就，上朝帝君。福流后裔，庆及生存。好去好去，勿忘道恩。
　　监桥大神符
　　右符命召南官流火之庭监桥超度大神周旬，字日之。身长八尺三，梁冠，绯袍，仗剑，立于桥西。
　　咒曰
　　三炁之化，一炁之灵。魂魄清浄，神精灵灵。混沌之始，人鬼分精。大神闻召，急至桥庭。飞升炼化，引度朱陵。急急如上帝勅。
　　引魂度桥符魂车上
　　右符左手搯三指根，右手执旛立桥前，引魂度桥。
　　咒曰
　　朱陵朱陵，流火神庭。天吏奉命，执符而行。接引魂魄，上升南庭。超凌三界，逍遥上清。急急如律令。
　　生天台符
　　咒曰
　　萧台合神，宴虚凝真。光澄八极，妙达三晨。登升自然，万炁回春。身登大霞，超迹无垠。急急如律令。
　　朱陵火府符
　　咒曰
　　真王有命，合景太肠。神融性会，上朝帝乡。证道无为，永契真常。急急如律令。
　　度魂车符
　　右符运白炁自双关而升，透顶出化。口授。
　　咒曰
　　祖炁化生，运动帝车。三关直透，万炁咸虚。魔王保举，天门无拘。丹舆绿辇，自有入无。急急如律令。
　　神虎三使者真形
　　金龙童式
　　茭龙童式
　　朱陵府式州
　　生天宝台式
　　灵宝玉鉴卷之十五竟
　　灵宝玉鉴卷之十六
　　真文玉字门
　　原夫五太之先，溟涬太梵，寥廓无光，凝妙炁於混茫，藏真机於杳默，二仪未始判也，万汇未始形也。及其神风融荡，三炁开光，聚炁成文，凝云作篆，五文开廓，八角垂芒，以立三才，以治人道。或以为河洛之书，或倬彼云汉之象，世之所谓真文灵书者是也。然其大者，以之判天地，以之运阴阳。山川之流峙，人物之生成，亦真文玉字应运流光之妙也，岂易传於后世哉。唯度人消灾制魔之篆，今见于斯。奉行之士，当明自己之神光，吻合诸天之玉字，使光芒炜烨，内外混同，一如元始安镇之时，敷落神真，开张万范，一切诸法，运庆自然，三光五行，并无差忒。然后以安镇国祚，保天长存，又岂止敷坛列象而成哉。
　　敷露真文启奏
　　具职臣焚香，奏启
　　三清大道，五老天君。恭望睿慈，俯垂洞鉴。伏以空洞凝真，肇五劫而开化。皇人按笔，灿八角以垂芒。普殖神灵，广度幽显。臣今肇开大教，宿启玄坛，期鸾辂以垂临，请龙章而敷露，昭回梵炁，开泰重阴。伏望元始开图，九阳启运，锡五方金光正真生炁，降诸天玉字无量内音，镇八极以迎祥，天人交会。俾群魔而束首，功果有成。臣干冒
　　飞十天诀於额上。次掐玉清诀，叩齿七通，运双目之光，上合日月。自己顶中有一至尊，金光万道，下注真文，光芒莹彻，内外合一，咽液叩齿，随方安镇之。
　　安东方真文卯文
　　存肝炁自左目出，合东方青炁九道，聚成碧玉宫殿，空青之华，化生天文玉字，青灵始老天君主之，东方八天星宿朝拱，青帝神仙吏兵，营卫玉文。次引炁归肝。
　　安南方午文
　　存心炁自舌出，合南方赤炁三道，聚成丹霞宫殿，炎景之华，化生天文玉字，丹灵真老天君主之，南方八天星宿朝拱，赤帝神仙兵吏，营卫玉文。次引炁归心。
　　安西方酉文
　　存肺炁自右鼻出，合西方白炁七道，聚成琼瑶宫殿，素景之华，化生天文玉字，皓灵素老天君主之，西方八天星宿朝拱，白帝神仙吏兵，营卫玉文。次引炁归肺。
　　安北方子文
　　存肾炁自两耳出，合北方黑炁五道，聚成水晶宫殿，黑雾之华，化生天文玉字，五灵玄老天君主之，北方八天星宿朝拱，黑帝神仙吏兵，营卫玉文。次引炁归肾。
　　安中央中文
　　运脾炁自脐出，作黄云出，合中央黄炁一道，聚成黄金宫殿，内景金华，化生天文玉字，四方三十二天二十八宿朝拱，黄帝神仙吏兵，营卫玉文。次引炁归黄庭，咽液而退。
　　东方真文
　　掐震文，吸东方八天之炁，掐玉文。
　　面东咒曰
　　眩炳焕落，耿兰幽方。浍蒲标豫，竺载孔猷。元皇九丑摄。
　　南方真文
　　掐午文，吸南方八天之炁，又掐玉文。
　　面南咒曰
　　中寂虚一，混华仙宗。和晖阳堂，赫胥耀同。晶辉瞿容摄。
　　西方真文
　　箔兑文，吸西方八天之炁，次描玉文。
　　面西咒曰
　　游惠昭苏，陀伽含罗。岐俱渺郁，台映卢摩。毕淑少都摄。
　　北方真文
　　掐坎文，吸北方人天之炁，次掐玉文。
　　面北咒曰
　　元皇宝耀，延灵郁单。搏扶敬御，凝晨总玄。洞妙宗明摄。
　　中央真文
　　掐中文，吸四方炁，合中炁。
　　面西南咒
　　混洞开明，本固太灵。起复四正，天宗纪宁。中黄五老摄。
　　东方
　　太清九真仁惠之符
　　九阳天元梵华之炁
　　背文
　　九阳回妙炁，三景合元精。碧霭浮灵篆，青林粲淑英。迢遥王清府，辽邈蓬莱瀛。真化通无间，神风滋万生。
　　南方
　　交神生明玉化之符
　　三阳天元梵灵之炁
　　背文
　　告劫开神运，龙文泛赤霞。八威奔电激，九凤破凶邪。炼度丹皇室，飞升元始家。炎明常继照，灵庆袭晨华。
　　西方
　　八威金龙飞玄之符
　　七阳天元梵英之炁
　　背文
　　黄老储灵粹，金精耀斗威。六天咸馘灭，三宝复幽微。爽气浮高关，寒光蔼素辉。空洞披玉篆，华丽九霄飞。
　　北方
　　明纲玄兆大明之符
　　五阳天元梵宝之炁
　　背文
　　五炁符元妙，诸天混太冥。辰精飞羽黑，玉女散华青。紫册封天宝，玄光凛帝庭。群魔钦至化，万国保安宁。
　　中央
　　真皇混丹肃元之符
　　一阳天元梵混之炁
　　背文
　　混黄生一炁，威化结真形。上德持柔顺，含光洞查冥。建中该九极，执本统三晨。炜烨天端上，飞芒耀玉灵。
　　右敷落五篇，上士用玉版，中士用玉石版，士庶人用漆版镂金。后刻背文，列镇於坛之五方。并用五方咒祝之，五方炁诀。并见于后
　　东方赤书玉字内音
　　译文
　　岁星辅肝，角亢镇真。氐房心尾，四景回旋。箕主七宿，正斗明轮。承炁捕非，扫除灾群。
　　右三十二字，紫微宫东华殿，主召星宫，正天分度。
　　东方咒曰
　　叩齿九通，想青炁入肝中，生九重华光，洞映内外。
　　元上青精，九炁太灵。神光遐散，流映东青。华景郁秀，灌我身形。宫府安镇，宝魂自生。洞达八朗，飞升玉庭。
　　南方赤书玉字内音
　　译文
　　荧惑辅心，井鬼守房。柳星张翼，统御四乡。轸总七宿，回转天常。召运促会，正道驿行。
　　右三十二字秘文，书于三炁丹台，题于西南正阳，主召星官，明度数，正天分。
　　南方咒曰
　　叩齿三通，想赤炁入心中，三重华光，洞映内外。
　　丹华流映，宝芝生光。神清彻幽，散灵八方。真符摄炁，啸命朱童。三精敷落，注我绛宫。赤神安镇，五香溢光。洞映形外，表里发光。身生水火，独步飞行。
　　西方赤书玉字内音
　　译文
　　太白检肺，奎娄守魂。胃昴毕觜，主制七关。参总斗魁，受符北元。
　　右二十四字，书金阙元窗，主摄白帝星宫，正天分度。
　　西方咒曰
　　叩齿七通，想白炁入肺之中，生七重华光，洞映内外。
　　金灵七炁，素带流芳。金精童子，首冠元巾。佩符摄炁，万神会门。宝光奕奕，照我命根。安镇肺华，万劫长存。
　　北方赤书玉字内音
　　译文
　　北辰辅肾，斗牛卫扉。女虚危室，豁落四开。璧总七宿，执凶紏非。却邪扫秽，明道动辉。
　　右三十二字，乃天地玄元斗中书也。主北方星宿，正天之炁。
　　北方咒曰
　　叩齿五通，想黑炁入肾府之中，生五重华光，洞映内外。
　　北上太玄，五炁徘徊。宝华五重，流光焕晖。云景郁香，洞映太微。仰注我身，肾府鲜开。安填灵宅，万神总归。身生羽服，举形自飞。
　　中央赤书玉字内音
　　译文
　　镇星辅脾，回度北元。□□主非，截邪斩奸。□□□□，扫秽除氛。□正元斗，明度天关。九天符命，金马驿传。
　　右四十字，书玄都玉台，主摄星宫，正天分度。
　　中央咒曰
　　叩齿一十二通。思黄炁入脾中，生十二重华光，洞映内外。
　　总玄高灵，四神回乡。黄上散华，五帝交芳。流精散漫，十二重光。混合我形，万神相迎。安镇黄脾，养炁中央。保龄度刘，永镇无穷。
　　右五文开廓赤书玉字真文。用碧青纸篆文，随方安镇，散坛启镇，焚於主炉中，，咒见后。
　　青天魔王制邪玉文
　　郁蔼芥精，洞景开明。始阳九炁，停华育魂。流英妙府，灵真上神。琼宫云冠，飞光羽裙。青腰玉女，太上真人。保度仙录，消魔卸气。
　　天篆
　　卯文，青炁，存青帝吏兵，营卫玉文。
　　赤天魔王制邪玉文
　　昌阳真老，赤灵尊神。统御丹天，检制魔群。严驾朱凤，三角之麟。上道太清，玄元之根。大熛三炁，盘徊绛云。育养丹府，保制长存。
　　天篆
　　午文，南炁。存赤帝吏兵，营卫玉文。
　　白天魔王制邪玉文
　　七灵皓炁，三素元真。中有黄老，制摄魔精。庚辛将吏，七十万兵，羽旗龙节，金虎云奔。断除妖妄，练育华英。与道长存，历劫无倾。
　　天篆
　　酉文，白炁，存西方吏兵，营卫玉文。
　　黑天魔王制邪玉文
　　北阴郁单，玄炁之宫。帝真灵会，驱神驾龙。室有玉女，夜光之童。掌握图录，摄制魔踪。虚危合化，紫烟激风。宝晶练育，后天无终。
　　天篆
　　子文，北炁，存黑帝吏兵，营卫玉文。
　　黄天魔王制邪玉文
　　元皇上灵，冲妙之尊。混合真朴，造化元根。感激幽微，挺天大神。摄召万炁，齐会华房。消荡百魔，与道俱昌。保度却炎，灭试除殃。
　　天篆
　　玉文，祖炁，召中央吏兵，营卫玉文。
　　右五方制邪玉文，如真文式书篆，镇於五方。净坛时法师仗剑，执水盂，念前平文咒噀水，随方结界，禁坛如法。
　　安镇真文告文式
　　五方前后并同，只换方所真文玉篆。
　　维某年岁次某甲某月某朔某日某人，伏为某人谨资法信，请道士一坛，就某处启建无上黄箓大斋几昼夜，满散修设清醮若干分位，谨以本方镇信，请法施行。
　　东方
　　太上灵宝东方八天自然玉字青帝九炁天文
　　空书前东方玉字
　　东方八天自然玉字，安镇斋坛，盟露
　　天地，拔赎罪苦，开度超生。一如
　　太玄女青符命律令。
　　具　法　位　姓　某　告行。
　　南方
　　四方前后同前，只换中间真文玉篆。
　　太上灵宝南方八天自然玉字赤帝三炁天文
　　中央
　　太上灵宝中央大罗之天自然玉字黄帝一炁天文
　　西方
　　太上灵宝西方八天自然玉字白帝七炁天文
　　北方
　　太上灵宝北方八天自然玉字黑帝五炁天文
　　右五方镇文，并用青纸朱书，以镇斋坛五方。建坛时读文讫，以金龙镇之。散坛时起镇，随表函焚之。
　　可漏式
　　余四方可漏，各随其方书之。
　　东方八天自然玉字青帝九炁天文　具位臣姓名谨封
　　敷五方真文符逐方烧
　　东方符卯文青炁九重
　　烧符密咒
　　苍天真英，宣布九重。青童真众，护道兴隆。
　　南方符午文赤炁二重
　　烧符密咒
　　丹天真灵，宣布三重。赤童聚众，护法兴隆。
　　西方符酉文白炁七重
　　烧符密咒
　　皓灵真人，宣布七重。白童灵众，护戒兴隆。
　　北方符子文黑炁五重
　　烧符密阮
　　玄天真圣，宣布五重。黑童威众，护我兴隆。
　　中央符中文黄炁满空
　　烧符密咒
　　黄天真炁，宣布无穷。黄童神众，护坛兴隆。
　　起真文咒
　　无上至真，上圣高尊。布化运炁，三十二天。八会九光，自然成文。安镇土地，保制劫年。元始符命，普告三元。下勅九地，上关诸天。中告海岳，名山大川。今日上告，万神成听。修斋行道，拔度幽魂。三官九府，削灭罪根。永度三涂，五苦之源。世世受福，纪名丹篇。神生天堂，炼化自然。生死开度，亿劫长存。九天告命，风火驿传。
　　右随方起镇，讫捧文香大上，叩齿十二通，念此咒，毕，随表焚之。
　　灵宝玉鉴卷之十六竟
　　灵宝玉鉴卷之十七
　　飞神谒帝门
　　夫道之妙，性之明，寂然不动之谓也。神之化，法之灵，感而遂通之谓也。盖寂感之理，体用具焉，故不可得而致诰也。自非明夫出入无间，离合自然者，畴克尔哉。故我灵宝大法，有飞神谒帝之道。在乎平日存养丹元赤子，日渐圆熟，飞行太空，出入自然者。然后可以拜表上章，誊词进奏矣。其六甲九灵飞步之法，当於本日甲时所在方位，起步青龙，即活天门也。次历蒿星，过明堂，登太阴，召六丁玉女。次升天门，召本直门神之名，至地户，飞遁天藏，回步六庚，呼召玉女，入内天门。自杓至魁，谒文昌，履三台，转拜天皇，回步横列五星。次蹑九灵，拜伏驰神，朝元谒帝，庶合生旺之吉，隐景遁形，俓升黄道。其坛之名曰九灵飞步章奏玉坛，其主宰之神曰丹元君，即自己元神也。其灵有九，曰游光，曰天路，曰玉堂，曰虚梵，曰元黄，曰紫光，曰荣神，曰天幽，曰神全。九者法天气之纯阳，灵者妙神明之变化。始於运神会道，终於忘形养虚，性道混同，随机通感。其或未造深妙，切在治心。心法兼明，自然合道。所以人能弘道，道不远人。久而行之，旋臻至妙。飞步之道，可不慎欤。
　　天师仪注
　　注曰：启章有道上，二玄，三元，四始，甲子诸官君，四野，五野，七野，九野，是何神也。曰：道上是无为大道君，居三才之先，故云道上也。二玄者天也，三元者人也，四始者地也，此天地人三才之称也。甲子诸官君，即十二支干之神。诸野，即土地草木，山川薮泽之神也。
　　科曰：世中章本习而成风，皆有伏须告报四字。盖缘传写舛误。岂有臣子邀君之命，伏须告伏愿字也。当宜改之。
　　科曰：书章正一科法，有用十二小印，印於太岁年辰章中首尾，称为合用。缘其章草本於年终，或季终，用都章缴天曹，方下此十二印。按汉天师章仪，其章皆不曾烧盖。其章拜时，神魂上达天曹，候事效用，此十二印缴天曹。寻常应系章文，诚不当用之。亦有考贵流例如此，学士当参详之。
　　科曰：世间上章之语，合造文起头，今来只以谨按文书四字。古人於此四六语，引言章意，然后方入斋意。后人不晓，遽意古本此四字。甚失本意。
　　科曰：书章太岁后空三行者，谓章至天曹，署直日上章词表三迭衔，及天师职太清衔。后空三行者，谓斗中灵妃，直日进章，承太上道旨於此书。其下再拜去以闻三行者，上宫掌宝天宫玉皇日用万化之宝以闻。在臣姓三行者，为此书拜章法师有十恶五逆过愆，天曹四司保举。此四事皆天曹常仪。
　　《太真玄范》曰：凡家有死亡，无论大小，妇人生产殗，一百日。入产妇室殗，三日。小儿及奴婢死殗，一月。六畜死殗，一日。在外即无殗期丧，四十日。大功丝麻，月内殗，出月即解，往丧家哭泣。其日殗，久丧无殗，丧家祭食，产妇三日及满月之食，并不可与食。已上诸殗，不可设斋建醮，拜表上章。如在别处者，以符解之。
　　科曰：上章醮主人，不得杀生。违者灭算一纪。章醮信物，不得假借於人。
　　昔赤松子问天门主事左平长曰：某前日巳日未时上某章一通，何不获报。应对曰：前日见扶香玉女赍来，值天门闭，便去。以此不获报应。赤松子复问曰：一日夜十二时辰。门闭之法，可得闻之。平长曰：阳日阴时，阴日阳时，是开时也。阳日阳时，上章妨六畜。阴日阴时，上章杀人妨远人，天门闭故也。
　　六甲支干忌法
　　甲乙日忌寅卯时。丙丁日忌辰巳时。戊己日忌午未时。庚辛日忌申酉时。壬癸日忌戌亥时。
　　右上章及病人家所忌也。
　　建日上忌晡时斗加申。除日上忌日入斗加酉。满日上忌黄昏斗加戌。平日上忌人定斗加亥。定日上忌夜半斗加子。执日上忌鸡鸣斗加丑。破日上忌平旦斗加寅。危日上忌日出斗加卯。成日上忌食时斗加辰。收日上忌日直斗加巳。开日上忌日中斗加午。闭日上忌日朕斗加未。
　　解官事升度亡，不用巳日巳诗。家长病，不用亥日亥时。家母病，不用申日申时。长子病，不用卯日卯时。长妇病，不用酉日酉时。子生人，不用午日午时。
　　科曰：每月十五日，此日一日官朝天门，勿得拜章。犯之，主人有罪不福也。
　　正月初二日，二月初二日，三月初十日，五月十一日，六月初十日，七月十二日，八月十三日，九月十三日，十月初八日，十一月初五日，十二月十二日。
　　右为月忌，不可上章奏，得罪谴也。
　　甲子日，丙子日，壬子日，丁丑日，壬寅日，癸卯日。
　　右六日上章，益人年命，大吉。
　　上章择天医法
　　子年卯，丑年戌，卯年子，辰年未，巳年寅，子年酉，未年辰，寅年巳，申年亥，酉年子，戌年丑，亥年申。
　　逐日拜章牒天医利鬼诀
　　正月天医巳，鬼在午。二月天医卯，鬼在酉。三月天医未，鬼在辰。四月天医午，鬼在巳。五月天医甲，鬼在酉。六月天医辰，鬼在申。七月天医辰，鬼在申。八月天医戌，鬼在卯。九月天医丑，鬼在卯。十月天医寅，鬼在卯。十一月天医酉，鬼在卯。十二月天医酉，鬼在丑。
　　右依前牒，坐天医面，向鬼方，救病大吉。
　　上章用天罡加临时
　　正月庚，二月坤，三月丁，四月丙。五月巽，六月乙，七月辛，八月艮，九月癸，十月乾。十一月□，十二月辛。
　　六甲旬天门开日
　　甲子旬辰时，甲戌旬寅时，甲申旬辰时，甲午旬戌时，甲辰旬申时，甲寅旬巳时。
　　上章吉日
　　甲午，申戌，甲申，乙未，乙亥，丙午，丁丑，丁巳，戊子，己亥，己卯，己未，庚午，庚子，庚辰，庚戌，庚申，辛巳，辛卯，壬午，壬子，壬辰，癸卯，癸未，癸丑。
　　正月十一日，二月二十八日，三月十九日，四月十五日，五月二十五日，六月二十三日，七月十七日，八月十八日，二十八日，十月初五日，十一月初四日，十六日，十二月二十一日。
　　五德日
　　甲辰日，丙辰日，甲午日。
　　以上三日，可上章，大醮天地。
　　天愿日
　　巳丑皆求，善愿如心，甲辰乙巳，皆可上章醮。
　　醮章日
　　己酉，壬申，庚辰，壬子，辛未，甲寅，戊子，癸丑，乙丑，丙申，壬辰，甲午，乙亥，丁酉，庚子，丙子，丙辰，庚申，甲子，乙丑，庚午，癸酉，甲戌，乙亥，己卯，辛已，甲申，乙酉，丁亥，丙午，乙未，甲辰，丁未，庚戌，戊午，乙未，辛酉，癸亥，丁卯，壬午，己丑，辛卯，丁巳。
　　七星章奏日
　　建，满，平，定，成，收，开。
　　三会上章日
　　正月初五日，上会。七月初七日，中会。十月初五日，下会。
　　已上三会日，宜上章，百无忌也。
　　天官朝礼天门日
　　正月初二日，二月初九日，三月十四日，四月初一日，六月十七日，十二月十六日，闰月初一日。
　　斗击时
　　建日忌申，除日忌酉，满日忌戌，平日忌亥，定日忌子，执日忌丑，破日忌寅，危日忌卯，成日忌辰，收日忌巳，开日忌午，闭日忌未。
　　已上不可上章治病。
　　四时凶日
　　春三月酉日，夏三月午日，秋三月亥日，冬三月子日。
　　已上不可上章，害师。
　　每月凶方
　　正月庚寅，二月辛酉，三月庚戌，四月癸亥，五月壬子，六月己巳，七月甲寅，八月乙卯，九月甲申，十月丁巳，十一月壬子，十二月丁未。
　　已上不可拜章，妨师不利。
　　道父等忌日
　　丙寅丁卯日，道父忌。丙申丁酉，道母忌。戊辰戊戌日，南帝忌。壬辰壬戌日，北帝忌。
　　已上不可奏章，害师犯咎。
　　女青律三会八节
　　天会丙午，地会壬午，人会壬子，日会庚午，月会庚申，星会辛酉，五行会甲辰，四时会甲戌。天节甲午，地节甲申，人节申子。
　　已上日奏章大醮，无不感应。
　　要安等日
　　要安日，章醮，诸天来降，主人受福，大吉。
　　玉堂日，诸天欢乐，福庆延远。
　　金堂日，诸天降灵，延年益算，大吉。
　　龙虎日，诸天不降，少福。
　　罪至日，诸天不悦，有理不申，大凶。
　　敬新日，诸天欢悦，神灵监纳。
　　普护日，诸天降福，延庆甚多。
　　福生日，诸天并集，忻悦大吉。
　　受死日，诸天书罪，主人受殃，大凶。
　　圣心日，诸天校福延益之日，大吉。
　　益后日，诸天喜乐，开度万民，快乐大吉。
　　续世日，诸天开泰，求乞得福。
　　已上日，以十二月傍通，逐月轮十二辰定吉凶。
　　傍通图
　　正二三四五六七八九十十一十二。
　　要安，寅申卯酉辰戌巳亥午子未丑。
　　玉堂，卯酉辰戌巳亥午子未丑申寅。
　　金堂，辰戌巳亥午子未丑申寅酉卯。
　　龙虎，巳亥午子未丑申寅酉卯戌辰。
　　罪至，午子未丑申寅酉卯戌辰亥巳。
　　敬新，未丑申寅酉卯戌辰亥巳子午。
　　普护，申寅酉卯戌辰亥巳子午丑未。
　　福生，酉卯戌辰亥已子午丑未寅申。
　　受死，戌辰亥巳子午丑未寅申卯酉。
　　圣心，亥巳子午丑未寅申卯酉辰戊。
　　益后，子午丑未寅申卯酉辰戌巳亥。
　　续世，丑未寅申卯酉辰戌巳亥午子。
　　天杀等所在
　　正月，天杀在戌，阴杀在寅，月杀在丑。
　　二月，天杀在午，阴杀在子，月杀在戌。
　　三月，天杀在午，阴杀在戌，月杀在未。
　　四月，天杀在未，阴杀在申，月杀在辰。
　　五月，天杀在寅，阴杀在午，月杀在丑。
　　六月，天杀在卯，阴杀在辰，月杀在戌。
　　七月，天杀在辰，阴杀在申，月杀在未。
　　八月，天杀在亥，阴杀在巳，月杀在辰。
　　九月，天杀在子，阴杀在亥，月杀在丑。
　　十月，天杀在丑，阴杀在子，月杀在未。
　　十一月，天杀在申，阴杀在子，月杀在未。
　　十二月，天杀在酉，阴杀在丑，月杀在丑。
　　已上不宜上章大醮，害师主，切忌之。
　　杀师忌避日
　　正月未日，二月申日，三月酉日，四月戌日，五月亥日，六月子日，七月丑日，八月寅日，九月卯日，十月辰日，十一月巳日，十二月午日。
　　已上与天罡杀师日，与方位通，不可上章大醮。
　　宫分曹治
　　正月，上诣太上虚无丈人宫。
　　二月，上诣太上玄老仙都宫。
　　三月、四月，上诣太上三天太清宫。
　　五月，上诣太上重道宫。
　　六月、七月，上诣太上九炁文昌宫。
　　八月，上诣太上天帝宫。
　　九月、十月，上诣太上大道宫。
　　十一月，上诣太上侍中左右监诸将军宫。
　　十二月，上诣太上虚无丈人宫。
　　闰月，上诣太上玄都宫。
　　玄都上章律曰：章到官曹，必须心想，依日月所至，不得踈矣。
　　逐日宫分
　　初一日，建玉曹治赤灵宫。
　　初二日，建太素玄曹治太微宫。
　　初三日，太微曹治北平宫。
　　初四日，都正曹治太清下宫。
　　初五日，正一曹治通明宫。
　　初六日，玄一曹治上明宫。
　　初七日，太素曹治高灵宫。
　　初八日，灵集曹治紫微宫。
　　初九日，元灵曹治侍春宫。
　　初十日，太清曹治紫灵宫。
　　十一日，三水曹治素女宫。
　　十二日，司录曹治巨野宫。
　　十三日，清叙曹治西明宫。
　　十四日，玄正曹治上绛宫。
　　十五日，中都曹治典平宫。
　　十六日，司非曹治北府宫。
　　十七日，司奸曹治南伯宫。
　　十八日，统部曹治东明宫。
　　十九日，统录曹治西灵宫。
　　二十日，监考曹治司命宫。
　　二十一日，监司曹治阳明宫。
　　二十二日，典考曹治太阳宫。
　　二十三日，司官曹治少阳宫。
　　二十四日，玄元曹治太阴宫。
　　二十五日，太玄曹治少阴宫。
　　二十六日，都司曹治北辰宫。
　　二十七日，都候曹治太白宫。
　　二十八日，直使曹治太白宫。
　　二十九日，司直曹治阳明宫。
　　三十日，典考曹治启明宫。
　　章中官吏操遣品
　　科曰：传章自有灵飞六甲玉女，甲子太玄玉女，甲戌黄素玉女，甲申太素玉女，甲午绛宫玉女，甲辰拜精玉女，甲寅青腰玉女。
　　右玉女各二人，有神位於靖中，遇六甲祭之。
　　科曰：传章有童子，金光童子，朱雀童子，五帝童子，随六丁玉女传章，即得上达。
　　科曰：章中有从事，书章从事，按章从事，赍章从事，校章从事，拜章从事，捧章从事，赍章从事，呈章从事。
　　右从事临坛，置笔砚墨於从事之前，密祝从事审今章文，毋令差互。
　　科曰：五帝功曹，东方青帝度寿功曹，南方赤帝上生功曹，西方白帝纪善功曹，北方黑帝养命功曹，中央黄帝中治功曹。
　　科曰：六道功曹，天道功曹，地道功曹，神道功曹，人道功曹，鬼道功曹，业道功曹。
　　并例於拜章所祭之使，召集五方正炁，卫护章文，然后道达，毋令侵污。
　　科曰：三天帝君，日有万天章奏进达天曹，常时治中，并拜章之所，并列於天曹四相。上章词表灵官，引进真君唐葛周三将军，斗中太乙灵妃，内妃玄姥，少女中女大女，左右高皇夫人，轮日直符，宪章五告，书写表文，申牒关引，毋致违戾道旨，当列位置於坛内供养。
　　太清官吏二十四人
　　太清上奏灵官，飞天传奏灵官，三天承受玉女，侍香金童，传言玉女，四直玉文功曹，三官直使，正一功曹，太清天童君，甲子诸官君，阴阳神决吏，三五功曹，左右官使者。
　　上清官吏三十二人
　　上清上奏灵官，三十二天传奏灵官，十天承受玉女，侍香金童，传言玉女，四直玉文功曹，五帝直符，飞天神吏，五帝玉童玉女，三五功曹，左右官使者。
　　玉清官吏
　　玉清上奏灵官，左右奏章太灵玉女，运神会道功曹，侍香金童，传言玉女，左右官使者。
　　奏章上章吏
　　进章驿马凤凰骑，上章云龙骑，言章风火骑，奏章飞龙飞虎骑，御章神龙骑，呈风骑，置吏灵妃，六甲玉女，骑白上章吏，左右龙虎君。
　　祭章官圣位
　　周天游奕北极四圣元师真君。
　　三天门下唐葛周三真君。
　　通章左侍中。覆章右侍真。
　　审章中侍真。太一真人。
　　无英公子。白元尊神。太一尊神。
　　司命丈人。桃康大君。合延大神。
　　丹元真人。五官直符。功曹神吏。
　　执法开化阴阳功曹。
　　度道消灾解除厄君吏。
　　运神会道功曹。运神飞元使者。
　　左右建节监功大将军。典治真官。
　　驿亭令。驿亭丞。四部监功谒者。
　　上章灵官。天门将吏。引进童子。
　　传言捧香书佐侍香金童。传言玉女。
　　直日直符官吏。　直日直事玉女。
　　主章书章从事。　定章校章从事。
　　进章飞章从事。　审章覆章从事。
　　通章奏章从事。　赍章授章从事。
　　呈章录章从事。　按章考章从事。
　　金光童子。云中童子。元始小童。
　　玄都力士。九光玉相。云中督吏。
　　三天十天承受玉女。
　　三十二天传言奏事吏。
　　三清上奏灵官。五帝承受玉女。
　　辨魔玉女。四大童子。
　　五帝飞天神王。金童玉女。
　　五帝直符。
　　通天符使。开天符使。通章符使。
　　六甲六丁将军。六丁六甲玉女。
　　上仙上灵二官直使。正一功曹。
　　通天功曹。直使功曹。治病功曹。
　　上部功曹。中部功曹。从炁功曹。
　　上部使者。中部使者。都官使者。
　　狼吏虎贲。察奸勾骑。天驺甲卒。
　　天丁力士。三官仆射。都官仆射。
　　左右官使者。阴阳神决吏。
　　科车赤符吏。刚风骑置吏。
　　驿马上章飞龙骑吏。
　　治正执正吏。　收神食神吏。
　　收鬼食鬼吏。　收炁食黑吏。
　　收毒食毒吏。　收精食精吏。
　　收邪食邪吏。　诛巫破庙吏。
　　左右都平君。　左右都平长。
　　千二百官君。
　　六十甲子官君。
　　真元正炁三万六千神。
　　青龙，白虎，朱雀，玄武神君。
　　章坛，土地，里域，真官正神。
　　灵宝玉鉴卷之十七竟
　　灵宝玉鉴卷之十八
　　飞神谒帝门
　　九灵飞步章奏法
　　谨按南极司命上真元君魏夫人，传晋代前女官祭酒正一天师张君受《太清请官仪》 及入靖法。又自汉世流传千二百官仪事目相应，宜当承用。及琅函所载正一章科，赤松宝箓玉历，表里符契，为於成法。自唐朝广成子杜先生集次宣慈章本之后，兵火散失，鲜有完本。今应有所上章表，并无定式。近缘末学庸妄，虚加损益，不堪承用。况官曹差舛，格式非真，奏御失於所诣，存拜不合玄理。非虑斋官心不正诚，最苦上士难得。设或拜章，犹如投空，招谴获考，尽可叹伤。是故深颐索隐，参考灵文，删繁取要，约省归源，集次成文，辅翼五元玉册赞化，训教学真，济度存亡。其九灵之旨，别受真仪。如太清入靖口启之类，非凡材所能究也。其式通真达灵，神飞玉陛，仙官未必范用。然三洞道士，祭酒学子，岂可忽诸玄奥秘荃。睹文心悟，切宜详悉。慎勿轻泄。授受之者当奏三天，以金环九双，青罗九十尺，告誓以付，一生不得三传。违者身死家亡，可不戒之。
　　三洞玄科三十条
　　师为百姓上章，不得放纵文书，留滞人间。悉收敛录，一年之事皆应对，道民不合录也。
　　章案长一尺五寸，阔一尺，高八寸，曲脚，栢木造之。
　　章函长一尺二寸，方阔四寸，闰月加一寸，用法师中指中节为度，不可用胶。函下开窍。
　　上章别取香火，不得用灶中柴炭火灰也。
　　上仰谢章法，北向，举家大小，散发交手，请乞章也。
　　奏章应用曲脚案。过余凳不合用，上章则不神御。
　　奏章函应印封题是法过。余不合奏也。
　　上章之时、醮官家不得历乱高声、鸡犬惊吠，使神炁不安，章不上御。
　　师为醮官上章，宜有法信，并功德脆物功德。惟愿疾病损瘥，所事解散触徒。蒙恩之日，可受仪信赈物。犯者比窃盗，同坐六刑科论，责轮瓦三千合。
　　师执事上章救病，百姓度厄。若人民急疾来告，安然在家，诈为不在，或许者不赴急病。犯者考病十日。
　　香火应有凳檠，长二尺四寸，广一尺六寸，高二尺四寸，庶过章案也。
　　书章纸皆当精洁，不得穿破裁截，后余无三三行。如不及者，以全纸集之。不尔合止。
　　章上细字，长寸二分，出四分，亦不合上。细字谓太清衙。
　　上章为醮官首罪，或有阴私密事上章，乞便於靖中，对烧章词。不得将日宣传罪事，告於他人。发人阴司，罪莫大也。
　　上章不问大小露章，及室中者，皆三日停章。不得即举案毁座席急章。有所疑者，即烧也。
　　上章靖中，上者东向。若有应露者，皆北向。
　　三会日、社日，不得上章奏启常行书。有急疾，三八谢太阳者，不禁。冬至前三日，后三日，不得上常行文书章书。有急切者不禁。
　　戊戌、戊辰二日，不得妄入靖。若是月半、三会，皆不朝。三会别有迁日章，是词节社日合上不合。
　　三会三日，应言功。其日有事，故不得上者。后日追上不阙也。
　　箓生自拜章，口启有所说者。受恩自言功德，辅送本师留也。本师远辅送常，为所近也。
　　师上章不得食羊饮酒，口臭入靖，夺功三千。等吏兵还天曹，百日汝曹空奏，御不闻进。不得於病人家饮酒，百鬼藏入人身。救病不瘥，拜奏不御。
　　上章之师，见之疾病，当救济其命。或先於与雠恨，愿其死者，返受其殃。
　　弟子为师奏上章，头此日是言，臣所奉法师某甲也。弟子为师奏章，家有疾病急疾者，当退席请乞，勿顾耳便止。无有急疾，不用也。
　　书章清净笔砚，以章案擎仪，然后可治。勿以罗身及放着床上，章奏不闻，劳损失功也。
　　醮官上章法，皆烧香入斋室，礼拜请之，乞自陈。不得俓持章入靖，无所关启，如投水也。
　　太上露星章法，皆烧香入靖，请香官使者香炉出庭，不得便俓入靖取出，无所关启真官。故在靖中，空持香炉出，永无侍卫，魔鬼干章，万神劳损，徒失纸墨，别无请迎仪也。
　　上露章有灯，灯皆有斗，斗并有魁罡，交罡时慎当罡。破星不当之，不易教人，始学慎之。醮官对章皆北向，有急疾者，徒步，散发，自抟。无者不用也。
　　玄都皆有宫曹，各各有典者。道士章奏，脱有达闻者，而所作错越迷失道真，领次谬误，不合天科，则为典曹所却，事不上御，肉人无知，空心相委，会言已达。事败之后，谓道之无灵，不言所失在於道士者，真为痛哉。若合科令不犯者，所治无不愈，所救无不活也。
　　书章法则
　　章纸高准一尺九分。或小尺一尺二寸，或一尺四寸为则。每幅一十二行。或云九行每行一十七字。或云遇幅一行。每行阔一寸二分，或二寸四分。正一法止让八字。泰玄都衔位前挫一字。约两行。古法不控，或三行，上合三才阳数。第一行书尽法位至再拜上言，上控八分，下通走蚁。法位高上言一字，书言语契勘，下语简正姓名，只作一字书，不许折破。如双名某氏几娘之类。臣字不为头，鬼字不首，不得悬生露死。魂魄之字，丧亡之类，并须回避，不令上头。以闻去再拜下一寸，书下穷者，别作一行。《修真旨要》同此，蔡致虚仪以闻低告报二字书。以闻后控三行，书臣姓。臣姓后控三行，书太清阶。太清阶后控三行，书太岁臣姓名，与太岁平头。低上言下二寸四分书。太岁一行，随字均书，令到行末。首尾约控纸行，少则添纸一幅。太清阶五十六字，紧迭细字，上度三寸六分，中度四寸五分，下度五寸，不得过此。此乃出赤松子历古科。四十八字，三寸书之。若修真旨要，只去金阙七宝四字，亦是五十四字。既不同，宜考。
　　写章不隔日，填陛下不隔时。古法填太清不隔时。陛下二字，如太清阶，一同细书，直作一行。或云细书陛下二字。然玉陛下本是义，不可分拆。若独细书此二字，颇似未稳。且五炼生尸经黄缯章法，及张杜二仪，亦不论此。今只作一行细书。
　　书心章式
　　科曰：凡心章止许奏启事，不得繁语，务有词达正。奏虚无自然玉阙法，以黄素长一尺二寸，高三寸六分，研朱密字细书。上约控三分，下控一分，行数不拘。章前虚纸，用黄神印，后用越章印。以可漏封之，不用方函。拜时存用，依朝元法。第一次奏有章欲拜，第二次奉捧章，口述内意，第三次存天尊处分章意事。焚时以灵宝心咒，烧大香炉中。此章急切奏告，不及一时，立有玄报。非功之士，不可拜奏。
　　某年某月某朔某日某时，谨斋沐，诚惶诚恐，再拜上言。臣伏据入事，谨用左右龙虎君，侍香金童，传言玉女，香官使者，三炁正神，促炁功曹，飞章从事。
　　又法式
　　科曰：心章皆依太清章式，长五寸六分，高三寸二分。此以阴阳中指中节，一行一十七字，一张不得一十二行。玉清上清，并黄素朱书，惟太清以墨书，急速朱书其事，并以三等。
　　玉清用飞玄三炁玉章印，上清用太上三天印，九灵飞步奏印，太清印，黄神越章印。不以是何急速，但实封不用方函。其上章片时，立有玄报。
　　具位臣姓某，诚惶诚恐，稽首再拜上言。臣伏据入事谨为伏地，拜急速飞玄三炁心章一通，上诣三天某天曹，谨为上请甲乙云。次为谨因二官直使，正一功曹，左右官使者，阴阳神央吏，科车赤符吏，刚风骑置吏，驿马上章吏，飞龙译吏，五帝玉童玉女，五帝飞天神王，三十二天传言奏事吏，十天承受玉女，三五功曹、侍香金童，传言玉矣＃1，玉帝直符，直日香官，各二人出。臣为弟子某上章，上诣某天曹宫，伏须告报以闻。臣某告报之下，去以闻三行太岁某云。
　　正一章用印式
　　科曰：太清正一之道，乃玄元后圣付正一天师，有拜章之仪，用九老仙都印，以太清同生八老，尊是太上为师，故弟子上闻於师，故用九老仙都印。又用十二小印，自太玄都至太岁，后背皆印之。有一家有沿如印式，有一家不用沿如符式。所当推考。
　　洞真章
　　科曰：洞真之品，玉清之道，出於晋永和间，三茅二许杨郭七真，传降无章奏之格。
　　洞玄章用印式
　　科曰：洞玄之道，灵宝之教，自三皇之世，其教已出。元有章奏之格，出《五炼生尸经》，《五老本行经》，与正章法不同。若行洞玄之科，则章中前后皆空纸，悉依式书符，只於年月日上用通章印而已。以玉晨为元始天尊弟子，故以此印通诚祖师也。非此法箓，不得僭用其印文。神霄箓亦有之。或者谓此印隶玉清，属洞真部，殊不知神霄教未兴，而洞玄章法自五代以前，并用此印也。所通章印，乃升天大券，但去其下文耳。生人用之，以为升章入天廷之质证也。如给付亡魂，则下召魂等事。怚升天大券，自古及今，昭然属洞玄部，岂隶得於洞真。今洞玄章法，用通章印，是灵宝本科。或应用而易以他印，并考於三官矣。
　　黄素朱表式
　　科曰：以黄绢一丈二尺，轻黄绢背过裁，高一尺二寸，每行二十四字，行阔一寸二分，或九分为则。若依古法，二寸四分为一行，恐写不过，量词多寡，为行可也。表称黄素，则用生黄绢。田先生以柔软不堪操露，令以薄纸背过为妙，却朱书，高下尺寸，大槩皆同章法。圆封，内外方函，亦以黄绢穷者，别绩臣姓平头。
　　第五北牍安臣姓，与太岁平头。
　　第六北牍安太清四十八字，三寸书之。
　　第七北牍安太岁月日时，於某郡乡里中拜上。
　　第八后让三牍三师灵赞，若不满三牍，以令纸按之。
　　第九书章界纸上让八分正书，中界亦分为法测。
　　第十书章法依如上法，不妄让牍界。
　　令曰：正一道士书章威仪法则，当如上件十条令，不得妄开让界，造为任意，以惑后学品则。凡违令者，但是自作一法，坐此正一道士五刑科论。五刑论天，治覆屋茆三千束。
　　第十一书章，以巾於下，不得令纸着床，纸亦如法，勿令衣拂，章书谨之。第十二纸墨笔砚，必使洁净，不得秽污杂用。
　　第十三书章磨墨，左右各四十九回止。
　　第十四染笔墨，左右转各七回，不得口含笔麾。
　　第十五书章，不得闲论他事，交接言语，则显於章。
　　第十六砚水当令清澄。
　　第十七不得以笔点水，滴於砚上。
　　第十八书章闭口，不得有所饮食。
　　第十九身经秽污，不得书章。
　　第二十当选手巾洗手，每於清净。
　　第二十一书章不得败字，不成不合者止。
　　第二十二章纸不使破裂漏笔。
　　第二十三不得令章纸飞落地，不堪复用。
　　第二十四书章不得仍书饮食荤秽。
　　第二十五不得仍书秽污之事。
　　令曰：一十五条门下科令，书章作令，当如其科。若触慢不依，令者坐正一道士三刑科论。三刑者，扫道路桥梁三十日。
　　第二十六书章当整理衣服，不得裸露。
　　第二十七书章当匍匐恭敬，不得蹲踞。
　　第二十八书章毕，先阴读校一遍。
　　第二十九书章脱字，皆用白墨雄黄治定之。
　　第三十书章不得搀案书字。
　　第三十一不得令他人盗读章文。
　　第三十二书章不得预下太清日时，临奏安之。
　　第三十三书章道士书细字，醮官束带请章。
　　第三十四醮官请章，三叩头，三搏颊，三起三下合九。
　　第三十五醮官对章叩头，至竟当自祝愿，随心所道，乞病瘥随事所速。
　　第三十六道士奏章竟，醮官谢竟，叩头搏颊如初。
　　第三十七醮官有病厄，急迎师到，师前叩搏，各三十二止。
　　第主十八章书醮官叩头竟，立道士前，说疾病急事状，勿坐而言。
　　第三十九师至醮官家，醮官男女大小，并叩搏，不得安然。
　　第四十醮官请师上章，赍信香纸，不得就师陈乞。
　　第四十一师到醮官家，当尽心营治章事，不得误托懈怠。
　　第四十二醮官重病，当依科列词愿，多少随贫富。
　　第四十三醮官重厄，乞信，仰荷蒙恩，日即输送，不得逋延。
　　第四十四师当随醮官心，依科愿，不得副别，以轻作重。
　　第四十五师奏章当清明，不得杂乱秽浊，言词谬错。
　　右二十条，违错谬，请者不敬，为师不恭，致使奏文不达，疾病不愈，受灾不免。主人与师，并坐三刑科论。三刑者，扫道路桥梁三十日。已上四十五条，出正一书章品门下科令。
　　正一书章法式
　　师凡书章表，先斋戒沐浴，与漱洗涤手面，整理衣冠，入靖室，向天门设座，焚香，叩齿咽液，心无外想，以净巾敷案上，存青龙、白虎、朱雀、玄武，侍卫前后左右。次烧香，磨墨四十九匝，以笔香上熏。咒曰：
　　叱咄神笔灵，灵书章通达。臣身长生，启奏玉清。众邪消灭，妖精断绝。干犯章者，北帝治罪。急急如律令。
　　以下手写章，上香，咒曰：
　　臣请天师嗣师系师，女师夫人，经师籍师，功曹使者，将军吏兵。随臣今为某，书写奏章，令使上御，不得去离，毋令错悮。急急如律令。
　　次下笔，念前法则条令，至诚书之。不得与人言语，须当闭炁。书未了，不得放笔，不可令脱落，揩改涂注。如误则换纸。不得令外人觑视，及鸡犬等入室。对章不得励声。读章未毕，不得离坐，不得令香烟中绝。临书太清细衔，控陛下二字，遇拜时填之。书章之士，当须明察，勿使笔画灭裂，仍勿擅改章文。凡入斋意，取令理顺，不致断续。书毕，勿留秽处，当置师前。书章之时，灵官功曹，十二画佐，监临左右，功过必录，纤悉无遗。禁戒威严，莫越於此慎也。
　　封章式
　　科曰：凡拜章，主人当束带请章，一如正一条令。法师临坛，拜章出官毕，取章书朝上帝、取龙刀开函，舒章於案上，宣章毕，展露太清阶，对上帝正中，以龙刀安太清陛下，以金鱼玉雁置太清左右，以新笔朱墨砚等置于前。置毕，存灵官书佐，考校章文。存毕，填陛下二字，於香上紧卷，套以圆封。圆封用全幅纸为之，并脑子内方函。次入木函，以青丝三节系之。杭丝头於池内，以蜡滴池中，用纸印掩之。印乃九老仙都印。或不用蜡，用糊亦得。外以青纸函，重封黄罗袋。袋之上方角，大书封字。次用黄罗袱裹章，於案上拜讫，焚於章炉中。临坛拜伏，行持节次，具拜章科。
　　书符式
　　玄师曰：夫拜章之法，乃明皇道君受灵宝天尊秘法，默朝三天，口奏所告之文。非凡人之所闻。得遇之者，皆三天有名，真人之位，出入金阙。非一品仙官，不得行灵宝大法，皆不能拜伏章表。其罡风世界，非灵宝真慧之光，不能破之。其法当择庚子之日，天色晴爽，备香案朝天门，双手掐上帝诀，变神为真人之状。先步五行超脱罡，用黄罗，以雌雄黄和朱砂研，书符入於冠履之内，并书沐浴解秽吞服诸符。书符执笔，叩齿，存玄元始炁降笔中。书毕，置於靖室中，并章印，皆供设於圣前。临事依法用之。须先书画章图，逐日焚香诵咒，依朝元法存想令熟。
　　第一欲界
　　紫微星天文，乃今仰视周天星文，霄汉之间也。门曰阳精天门。神符唐将军，赐名灵君，字洞常。管一天门奏章上表。神吏穆虚己，功曹天辅英，童子杨伯华，引进丹元辉，此皆职於天官之名。惟唐将军守一万年，余职皆旧，亦有一万年一替。又《太极经》云：一劫一替也。
　　第二色界
　　紫微垣玉晨天，乃紫微宝境禹余七宝紫微宫殿门也。门曰洞华天门，神曰葛将军。上帝赐名曰灵侯，字洞良。管二天门奏章上表。神将韩全林，功曹幽界，童子邓方华，引进灵苑道三将军，皆上帝令守之，有绩者一劫一替。
　　第三无色界
　　金阙寥阳天正阳门，此上帝之居，玉晨大道君治化之别境也。《太极经》云：元始化身也，玉皇上帝也。玉晨亦元始一身化。故三境高晨，皆元始一身而分三也。所以妙化道推，应身万变，非诸人天真所知，岂容人心而洞察也。天门将军周将军，上帝赐名灵武，字洞景，管三天门下，曰紫微府，呈进词章上表。神将李机青，功曹洞清臣，童子曹景华，引进阮子卿，掌上帝符命，通达章表，遇有功一万劫一替。
　　第一天门天洞灵符契
　　第二天门玉光符契
　　第三天门冲神符契
　　此三天契，当以刊而佩之。王者金石为之，道士木为之。以盛绛囊。盛之系於左肘后，并印表章之上。道士正一盟威科受箓弟子，或拜章祈禳国土，并当佩三天符契。预当存想，吞五神符，并百灵汤，沐浴入室，东向，诵灵宝上清咒。於七日前申状三天，请神将官吏，进表上章，庶合同得入三天门下。至期伏章，方获报应。
　　太清号
　　太清玄元无上三天无极大道太上老君太上丈人天帝君九老仙都君九炁丈人百千万重道炁千二百官君太清金阙玉陛下。
　　上清号
　　玉晨道境禹余天官元皇高圣三十二天混沌元祖九天天帝宗师太上玉晨大道君灵宝天尊上清金阙玉陛下。
　　玉清号
　　无上大罗天清微宫虚元自然玄穹至圣万道之祖五老帝君祖师金阙虚皇上帝元始天尊玉清金阙玉陛下。
　　三清总号
　　太上元形无名虚无自然无极大道至真无上玄尊金阙七宝玉陛下。
　　章函案封皮等式
　　圆封式用全幅纸不许折
　　内方函式
　　木函
　　用栢木或梓木，长一尺二寸，阔四寸，闰年加一寸。用法师中指中节为度。不可用胶，函下开函。
　　章函底一版分上中下
　　木函之内合用三函
　　外第三函白函
　　内中第二黄函
　　内第一青函
　　章案式
　　章案用栢木或梓木，高一尺二寸，长一尺八寸，阔一尺二寸。每一边用足六只，共十二只。闺月加一足，案上开北斗七星窍。
　　上章沐浴法
　　凡为国为民上章拜表，非一日一时所可行之事。须於日前，调运身心，令神炁泰定，沐浴七日，服五神符，诵五神咒，七日服太平符，七日服通神符。遇立夏日，伐枣木，造丹元君一身，如真人状，长三寸，广七分，同沐浴入室，行持四十九日。次服心章符，庶通达诚意。上合天心，元气自升矣。
　　煎浴汤
　　桃皮八两　乳香一两　竹叶一两　茅香一两　栢香四两　木香一两　安息香五钱
　　右锉细，以新水五斗五升，日日午时，吞五神符一道，化沐浴浄秽符一道於汤内，想太玄玉女乘龙吐水，入室沐浴。
　　咒曰
　　天地开朗，四大为常。玄水澡秽，辟除不祥。双童守门，七真卫房。灵津炼濯，万炁混康。内外利贞，保贞上皇。
　　五神符
　　上清诀，五方炁，沉香枣汤化服。
　　咒曰
　　上元太乙，守居泥丸。中元司命，安坐绛宫。下元桃康，生宫把籍。元英公子，白元尊神。玉符一召，五神合并。
　　沐浴净秽符
　　右符念前沐浴咒，想天浆下注兆身，涵沬澡炼，体生金光，朱书，太阴炁诀，沐浴毕服。
　　太平符
　　右符以灯心枣汤化服。想丹元君宴坐绛宫，默念三天隐伟泓澄明八十一遍，乘三素云上升玉堂，玉帝诀，呵气于身，次调息，咽津九过。
　　五神咒曰
　　餐服神符，通达真灵。百神混合，洞达衷情。六甲宿卫，渊渊澄澄。五行元气，杳杳冥冥。混沌未始，万物无形。性真所觉，闻声知名。天地神经，号曰开心。玄理开悟，服之太平。达之自然，飞升紫庭。急急如律令。
　　师入室行持，焚香，面东，存五色云气之中，青龙、白虎、朱雀、玄武、中黄，头上左右，日月雷霆海岳，六甲六丁，市浇内外。次凝神泰定，诸缘皆尽，表里洞明，叩齿，炼津三十六度，精思妙化，心合太虚，一念所通，上朝三境，一切事理，随意感孚，次服。
　　通神符
　　朱书黄上，玉清诀，天门炁，想玉炁上朝三境，一灵洞照十方。
　　丹元君咒曰
　　心中神，丹元君，长三寸，广七分。着朱衣，击绛裙。秉威德，显至灵。通造化，达玄真。下心中，莫离身。外有急事，疾来告人。急急如紫庭帝君律令。
　　造丹元君如前法，同沐浴入室，师服心章符。
　　心章符西北炁，玉清诀
　　右符作小样，以春青，夏红，秋白，冬黑，纸书之。向旺方，以香火化，含於舌上，仰面，於东方引青炁九息。次仰看天上，引红光三息。次俯伏地上，引黄炁五息。三色混同在口，成灿拦之光如日。次以香汤吞下，与丹元君混合为一。
　　祭丹元君，乃自己之元神。元皇分身降炁，下入身中，即为本命主。用素食茶酒果，於元辰本命之日，置於净室，存三人揖让坐。
　　咒曰
　　丹元守虚，内外俱真，左右三七，助吾身形。急急如元阳主者律令。
　　咒毕，收坐金钱仙鹤各一分，祭讫。
　　想自己左右带剑持斧，或流金火铃。法师行则见其在前，止即在后，坐则在左右。百日中可见赤子侍卫于左右，如怒则远於人也。
　　合明符
　　书符咒
　　心与神合，神与炁合。炁与真合，阴与阳合。阳同日耀，阴同月曜。三天运明，斡旋造化。帝真合灵，洞达杳冥。如日之升，回转无垠。
　　咒曰
　　合明天帝，日月光明。摄神收鬼，真炁流行。五神持剑，六甲随行。童子引导，玉女通灵。神仙辅佐，所作皆成。敢有不至，上奏帝君。天帝使者，出幽入冥。摄神召鬼，速使现形。天帝护我，不恐不惊。三台照耀，魂魄安宁。玉皇有勑，赐我长生。急急如律令。
　　格曰：此合明符，可役使百神，拘魂制魄，朝谒帝真。拜章时出官了，行持捧章步罡了，诵前咒，焚於主炉中。
　　灵宝玉鉴卷之十八竟
　　＃1 『矣』疑为『女』。
　　灵宝玉鉴卷之十九
　　飞神谒帝门
　　九灵章奏拜坛式
　　此坛式当法三级之义。内一级，或以中黄内篆符之。其二级，以八卦书之。其三级，即以青龙、白虎、朱雀、玄武，列於四方。临祭坛时，更以度罡风符加於下，想之天地造化，合运于中，於上拜伏，无不感应者也。
　　驱使罡风符剑诀天门炁
　　右符，想从官力士天仙，兵马万众，升度罡风。此符朱书，铺於拜坛下。
　　分神诣职变神真炁净秽符子文北炁
　　咒曰
　　天地秽气，尸气却阴。玄水荡秽，香汤吐精。玄光豁荡，甲庚炼形。急急如律令。
　　右符念净天地咒祝之，想灵雾霭三字金光，目运於水。次有九首火凤於前，太玄玉女注水，下降洒净。
　　谒帝变神符
　　玉清诀，祖炁，朱书，清水化服，或焚之。
　　咒曰
　　吾乃元皇之子，太上之孙。玄通无上，妙达三清。五藏神君，百神万灵。九灵之炁，三天之精。玄真极应，万象咸成。太玄神符，分明上京。豁落流铃，冥冥澄澄。往来金阙，出入芝英。急急如律令。
　　五神宝符
　　玉清诀，五神炁。
　　右符念真中有神，至万炁齐仙，以合明天帝日，祝之为小九，枣汤服。
　　出神符
　　玉帝诀，祖炁。
　　咒曰
　　太上神丹，光耀三田。能令冬热，即使夏寒。我身思念，变化自然。出入五内，百邪不干。
　　念咒毕，凝神，洞见五藏百神，调於枣汤送下。
　　祝咒
　　魄居华盖金之神，肝元魂神青帝君，心主南方赤帝君，脾中黄庭秀方真，肾中烈女秀夫人，玉府三千兵吏分，祆邪杀鬼奔雷云。五炁朝元天地人，顶上泥丸苍子春。左右童子护吾身，吾奉天帝得安神。急急如火光勅摄。
　　圭上朝真符
　　用金镂文圭上，玉帝诀，存元始一炁金光成符。
　　咒曰
　　元始祖炁，真灵下降。升度罡风，截除魔试。准令奉行，勿犯吾制。急急如元皇律令。
　　冠内升真符
　　斗诀，天门炁，入符於冠中顶上。
　　咒曰
　　三天允赐，立玄顶冠。九玄七祖，保度忻颜。名达玉京，神相金光。急急如律令。
　　左肩通真符
　　右肩通真符
　　二符祝咒
　　兜祁伊侄呼噜呼啰只只忧吼耶摩哪僧伽劣涩涩呵呵罗耶备拔须留拔拔须摄。留须吸吸摄。急急如太上老君律令。
　　旋斗符阴日震文，东炁
　　历箕符阳日震文，东炁
　　四符祝咒
　　六丁捧足，神魂利贞。刚风无阻，黄道潜升。乘空步虚，朝谒帝君。急急如律令。
　　三天玉契符四道
　　灵宝祖炁，玉清诀。
　　右符四道，各念三天妙讳，存金光入符，焚於左右上下，临坛用。次念
　　上清天宝咒
　　魁灵元辉，上景紫冲。萧罗大梵，元漠奎娄。阳光流火，照日洞阳。急急如紫微律令。
　　熏章符
　　卷章符
　　印章符
　　入章符
　　章函四则上符四道
　　下符
　　左符
　　右符
　　章函面符
　　玉文，祖炁，金光万重，覆映于上。
　　书符咒
　　三台流辉，斗星真炁。上开八门，混沌阳光。结炁成形，通炁万化。三官朝元，二妙回合。轮转成真，玄罡合璧。透彻三天，玄元始动，八众妙门。
　　章函底符
　　书符咒
　　三炁阳光，洞焕真星。玉清有勅，冲破阴罡。天真天令，回度五常。九转九炁，束制中央。天元天元，雷神雷神。魁罡激指，风迅雷庭。九阳交图，玄感三辰。炁应天运，三景通真。冲破刚风，浩气无停。神霄炁冲，回反权衡。运通中急，魔王保迎。
　　袋上符
　　书符咒
　　太极未分，阳炁混沦。上极无上，大罗玉清。元始祖劫，三景开明。始阳九炁，停华育魂。勑开八门，洞朗启扃。玉符告命，金马驿程。火铃前掷，雷激电奔。急告上景，俓上紫清。奔飞日月，合景三辰。玄光焕发，冲罡驿程。三灵九炁，混合我身。天灵节荣，性返归真。
　　灵宝心咒祝之
　　和元阳炁，降集三灵。拘魂制魄，内外洞明。玄景真苗，道贯始青。三部八景，炁周杳冥。心宁南北，坎离自清。真罗郁绝，上开八门。飞度三界，合制乾坤。
　　通天符版
　　师取本命日，用枣木，长五寸，阔二寸半。刊符於上。作一穴，穿五色线，带肘后。阴日右，阳日左，以绛纱袋之，露星月二十一日。遇本命用香花茶果十二分，请北斗九晨并通天符，使降炁于符。
　　佩符咒
　　天辅无私，乾象通微。无幽无冥，无感不知。佩带符图，神兵任呼。我佐上王，身登仙都。急急如天君紫微上道律令勑。
　　三天合同契券
　　念灵书中篇，掐玉诀，取五方炁入符。
　　师临登坛时，以黄纱袋之，佩事之。升入天门，则万神侍卫，五帝司迎，庶宝章上达也。
　　章袱四角符
　　袱中符玉文，祖炁
　　书符咒
　　梵炁弥罗，出阴入阳。倏忽万程，风马云奔。去来无碍，直造天门。捧赍玉章，与道合并。
　　章关前符
　　右仰日直功曹符使，火急准太上勑命，疾速进呈，取伺报应，火急奉行。法师押字。
　　书符咒
　　上台一黄，中台二白，下台三青，并降真灵。北帝勑，玉帝勑，太阴皇君，太阳帝君。角至轸掐二十八宿，南斗煞童，随吾后行，阴阳决吏，疾速奉行。魁至魒炁诀。
　　一转太乙尊，勑除鬼贼。二转起星光，千妖尽伏藏。三转三天勅，除灾降吉祥。四转四天降，何鬼辄敢当。五转五帝真，疾病永无侵。六转六神定，天神斩妖佞。七转收邪鬼，助国救生命。急急如太上律令。
　　祭章召将符
　　存诸将，如本法，掐玉文，祖炁。
　　结界四维
　　高功仗剑，执水盂，诣天门、地户、人门、鬼路各方，噀水作用，表白宣咒，侍职焚符，表白至天门宣咒。
　　咒曰
　　天门开张，鬼道消亡。今日安坛，臣欲奏章。西北之维，戌亥中央。万神於此，执戮不祥。
　　高功噀水，掷剑，次至地户，表白至地户宣
　　咒曰
　　生炁流通，不与真同。今日奏章，乃立坛场。东南之维，辰巳中央。地户於此，收戮凶殃。
　　高功至地户，作用毕。次至人门，表白至人门。
　　咒曰
　　出阴入阳，五内开张。天神闻之，皆整严装。太上使我，今日奏章。西南之维，未申中央。收戮百鬼，何有敢当。
　　高功至人门作用，次至鬼路，表白至鬼路，宣
　　咒曰
　　阳炁流晶，百邪不生。今日奏章，先立坛场。东北之维，丑寅中央。鬼门考鬼，剪灭邪精。急急如律令。
　　右咒临坛焚后四符，次第宣咒。
　　天门结界符
　　地户结界符
　　人门结界符
　　鬼路结界符
　　飞章结界符
　　右符左手执章，右手执符，想心火从顶门出，内有金甲绯衣大将军，掷火铃，直冲罡风至天门。
　　咒曰
　　炎神炎神，火铃金精。通天开道，速达帝庭。六天九丑，无敢辄干。上帝有勅，风火不停。急急如律令。
　　灵宝玉鉴卷之十九竟
　　灵宝玉鉴卷之二十
　　飞神谒帝门
　　九灵飞步登坛品目次序
　　师於建斋一月之前，依法修炼。临事之际，於靖内佩服诸符。次焚香，合备刀笔朱墨，色钱黄蜡，镇信印章等物，同斋官眼同，点校章书。庶临事得免仓皇，有忤神色。光庭曰：人间进表章上闻帝王，尤在肃整礼容，望方设拜，稍有亏常典，即谓不恭，况太上崇严，天衢辽敻，苟非志诚，不能达御。必在精专诚念，恪谨礼仪，悉按科条，毋或违怠。即可助国济人，宣弘道化，上遵天旨，永懋善阶。次道具威仪，法师登坛行事，斋官道众，云集思真堂。
　　知磬举香林说法天尊，次举按人各恭敬，举修斋请师。表白设礼，代斋官致词请师。高功陛座祝香，演说策空步虚驰神御景之道。知磬举玉清荡秽天尊，次举荡秽咒。清道法师洒浄，知磬举金真演教天尊，知炉引班诣坛所。次举唱道。
　　高功结界，旋绕烧香。侍职焚入户符。
　　入户符巳文亥炁：
　　甲午入户咒曰：
　　四明功曹，通真使者。传言玉童，侍靖玉女。道室正神，为臣通达。上元生炁，入臣身中。
　　静夜入户咒曰：
　　四明功曹，龙虎使者。侍靖玉女，开明童子。上元少女，夜有启请。愿得上闻，正一生炁，入臣身中。
　　想金童玉女，乘五炁云，自左右耳出，立侍于前。
　　侍职次焚招真召灵二符。
　　招真灵符玉文，天门炁
　　降灵真符玉文，天门炁
　　二符总祝咒：
　　玉华散景，九炁凝烟。香云密罗，径冲九天。侍香金童，传言玉女。为臣通奏，上闻帝前。今臣所奏，咸赐如言。
　　高功入坛三拜，执手炉，默咒，平身。捧章于手，存五藏炁出为五色云，灵官玉女，森列左右，日月合明，五星北斗，混为金光，洞焕内外。自北恭身，存天师。次面西，存道德宗师。面南，存三师。次面东，存诸君丈人。又面南，专三将军。次面北，存太上老君。众真混同，於青黄白三色云中。次放章于案上，礼师，存念如法。
　　高功宣卫灵咒，侍职焚符。
　　密咒曰：
　　虚无真圣，高空谌然。倾诚所告，秘心奉传。并时上达，感应幽玄。天朗气清，三光洞明。金房玉室，五芝莹生。玄灵紫盖，映照我身。玉童玉女，为我致灵。五帝齐景，三神同軿。得乘飞盖，升入紫庭。
　　卫灵符取方炁诀
　　五方卫灵符见朝醮门。
　　召五帝大魔符
　　东方卯文东炁
　　祝咒：
　　九天焕明，天地同灵。通幽达明，万神云臻。斩馘六夭，收捕魔精。乘气捕非，扫荡妖精。
　　南方午文南炁
　　祝咒：
　　朱阙巍峨，离明应辉。负天担石，横身饮风。火铃掷节，镇守三宫。玉帝勅命，飞升太空。急急如律令。
　　西方酉文西炁
　　祝咒：
　　皓灵太空，七炁素天。六目反山，赫然飞仙。金门皇老，变化自然。白元守房，乘炁玄元。
　　北方子文北炁
　　祝咒：
　　徘徊五炁，玄灵散飙。巨天后矢，按辔神翘。断绝死户，启生幽寥。捧符执节，飞步太霄。急急如律令。
　　中央中文黄炁
　　祝咒：
　　一炁分元，黄中太微。龙篆虎符，检精却非。斩馘六锋，神化流辉。天帝有命，万神咸知。
　　召通章校章呈章从事符辰文天门炁
　　召监章按章赍章从事符
　　玄都正一，太妙华精。真官上灵，监按章文。赍执上奏，万神招真。北酆鬼律，不得稽停。
　　召呈章上章判章从事符
　　咒曰：
　　灵宝符命，下召诸灵。帝君奉受，天帝齐并。呈帝上达，判别分明。感格玄造，飞升紫庭。急急如律令。
　　召天丁力士符
　　咒曰：
　　玉清神府，中有天丁。力士捧侍，禀命咸遵。帝君有勅，使者须听。护送章文，俓趋玉庭。
　　召天绉甲卒吏符
　　咒曰：
　　天帝之神，龙符虎文。飞行八极，驰节玉京。吾召速至，奉命云奔。乘我玄告，俓诣太清。急急如律令。
　　召建节监功大将军符
　　咒曰：
　　玉帝之臣，建节监功。飞云羽盖，上入玄宫。赤帝三五，受命元宗。奉承正道，飞步太空。
　　召罡风骑置吏符
　　咒曰：
　　掷火万里，流铃八冲。都官仆射，前诛御凶。罡风骑置，飞骑六龙。拱护章文，俓达玄宫。急急如律令。
　　召四部监功谒者察奸勾骑符
　　咒曰：
　　察奸勾骑，四部神兵。统制队仗，扫荡妖氛。监页使者，翼从云奔。通达上愿，感应帝灵。
　　召左右官使者阴阳决吏符
　　咒曰：
　　天地二炁，阴阳肇分。日月水火，中有大神。前导后从，齐登云天。左右吏兵，速诣帝前。急急如律令。
　　通真达灵符
　　自玉清诀，次掐丑文，顺至戌亥，仍归玉文。
　　咒曰：
　　勑吾身中，胎光幽精。爽灵万化，飞行上清。驱神摄鬼，洞彻杳冥。吉凶祸福，如影随形。急急如律令。
　　都讲举各称法位，高功宣拜章科。
　　都讲举，众官各长跪，出官如法。
　　高功想五体真官等，从玉堂宫领万神，并严装一冠带，腾三素之云，出列于左右前后。
　　咒曰：
　　内有所明，外有所临。开之朗然，了无影象。
　　高功依科出官，侍职焚出官符。
　　总咒：
　　中理五炁，混合百神。运出官曹，侍卫径升。上彻帝前，与道契灵。形神俱妙，守一洞明。玄朗太虚，朝谒玉清。
　　出官诀
　　五体真官功曹吏卯。上仙上灵二官直使酉。正一功曹子。左右官使者午。阴阳神决吏丑寅。科车赤符使辰巳。罡风骑置吏未中。驿马上章吏戌。飞龙骑吏等官亥。狼吏虎贲坎。察奸钩骑艮。天驱甲卒艮。天丁力士巽离坤兑。监察考召甲子诸官君子轮至亥弹。
　　夫三箓斋发炉，并用洞元朝仪史兵。若高功别受经箓，即当随所受法职，於发炉时关出吏兵矣。
　　出官符七道
　　天帝命灵，合景杳冥。大梵流布，三光合明。洞达万化，超神澄澄。
　　景曜会英，平虚华明。开辟元始，神光洞真。一炁御形，自然化生。
　　开图始青，御景太灵。玄度万化，洞达杳冥。生炁流布，合虚乘轻。
　　自然至真，理应帝灵。云乘三素，上升玉庭。洞朗无际，感悟玄明。
　　飞空素灵，出幽入冥。神游太漠，玄覆黄宁。通达至诚，内外俱荣。
　　深玄紫精，真中之神。敷荣神室，宴御华英。保固生炁，洞朗太溟。
　　万炁之宗，真中会灵。保制大劫，固恃玄精。四象发华，诸福毕臻。
　　出官总符天皇诀北斗炁
　　默咒曰：
　　体虚集，何出何入，此为之仪，呼出呼入。
　　宣章符
　　出官毕，表白三礼，高功前跪受章，副宣章，叩齿二十四通，存飞天神王，五色祥云，金甲朱衣，天丁力士，佩带宝剑，手执玉函，自天门至坛前所。
　　宣章密咒：
　　无上玄元，洞玄洞先。太一佐使，御炁飞烟。雍雍侃侃，褒服飞仙。一瞬十极，总统万天。阿滥那易，婆步昙延。达落那顾，厥沦索连。乘命玉辰，传令侍坛。为宣化度，如律如编。
　　右咒默念七遍，望天门长引鼻炁七遍，即见神王，恭听斋意。
　　开函小吏符
　　咒曰：
　　玉章琼文，上达三清。飞迹升进，神诣谒真。开函小吏，四司真君。玉律元帅，监进将军。急急如律令。
　　高功存金光道炁，自天门而降，捧章跪念。
　　开函咒：
　　四明功曹，开函小吏。手执书刀，开发函轨。奏章上闻，通达玄理。臣得长生，事获终始。
　　取章咒：
　　臣章灵灵，敷以上清。仙童玉女，开发龙函。臣今闻奏，俓达帝庭。
　　取刀笔咒：
　　臣笔灵灵，改死注生。朱为百药，笔为利刀。邪神断绝，魔魅消亡。五行正炁，何鬼敢当。
　　高功留章於案，拜伏。念
　　霐不计数。至宣章了，再捧章。念
　　封章咒：
　　太上科禁，青素朱章。随吾心意，俓造玄关。真炁封闭，玉女捧函。呈章从事，驱灭秽奸。真元混结，直透天关。去来无碍，出幽入间。日月齐辉，天地循环。
　　高功存六金字在章，次取章在手，剔阴阳二斗二十八宿诀。
　　次掐开天门亥，塞鬼路寅，留人门申，破地户已。次一转六神藏丑，二转个月明寅，三转四煞没卯，四转动魁呈辰，五转雷火腾巳，六转霹雳发午，七转山鬼死未，八转收摄一切邪魔，付五雷之下，入地万丈，无动无作。急急如雷祖大帝律令。自未顺至子，结雷局运章。
　　五转毕，留案上。道众迎至祭章所，祭科中召出官将。一法，先祭章，次第入坛。高功就遣官。
　　遣官符
　　咒曰：
　　杳杳冥冥、五体之神。吾今发遣，受事叮咛。随吾所指，侍卫真人。通达章奏，速诣玉宸。急急如律令。
　　遣四直符
　　本日辰诀辰方炁
　　咒曰：
　　年直月直，日直时辰。天上地下，去去如云。功曹将吏，布炁分灵。传令执符，心为於民。达吾诚意，道力咸并。弟子持用，一心执真。唵窣追婆加诃速曳婆诃。
　　遣将符
　　勑咒：
　　天元轴辕勑。
　　轩軿□□摄。
　　玉府雷吏，豁落众神。三元洞治，七震八灵。六丁六甲，威剑大神。守坛直使，龙虎元君。北极大帅，四圣真君。奉元始勑，急速通灵。
　　高功遣官毕。次步罡。
　　飞步苍冥符
　　祝曰：
　　勅吾身中科车赤符刚风骑置，驿马上章飞龙骑吏，火急通灵，秉飙御气，策景升虚，上朝玉帝。六甲吏兵，随吾所使，急急如律令。
　　一法用阴阳二斗，加二十八宿并豁落斗。一法用交泰罡，加豁落斗。恐太简不合古法，如用之，悉见召使发遣门。
　　灵宝玉鉴卷之二十竟
　　灵宝玉鉴卷之二十一
　　飞神谒帝门
　　罡法
　　甲日罡步，自子位起。青龙即本日，活天门方。
　　甲日合，呼天门地户神玉女姓名。天门神，天可。地户神，公孙齐。丁玉女，顺炁。庚玉女，拜精。神将袁，威令。功曹杜，文华。童子杨，精。香官桂，清吏。
　　右八位，前四位於步罡咒内呼之，其余并写於关牒内。
　　己日罡步，自戌上起。青龙即本日，活天门方。
　　己日合，呼天门地户神玉女姓名。天门神徐，义。地户神徐，可。丁主女，足日之。庚玉女，绛宫。神将萧，子元。功曹子，惠机。童子，阴精。香官从，长卿。
　　右八位，前四位於步罡咒内呼之，其余并写於关牒内。
　　乙庚日，罡步自申位起，青龙即日，活天门方。
　　乙庚日合，呼天门地户神玉女姓名。
　　天门神司马，光。地户神石，战。丁玉女曹，漂之。庚玉女，青腰。乙日将季，仲文。功曹唐，元化。童子，震精。香官留，伯牙。庚日将侯，道静。功曹邓，康宁。童子金，精。香官辛，飞呜。
　　右前四位，步罡召之，后将入关牒。
　　丙辛日，罡步自午起，青龙即本日，活天门方。
　　丙辛日合，呼天门地户神玉女姓名。
　　天门神石，众。地户神于，可。丁玉女，得善。庚玉女，太玄。丙日将苏，恭明。功曹炎，在精。童子，赤精。香官虚，日应。辛日将金，汤侯。功曹安，伯虎。童子，光精。香官雷，述景。
　　右前四位，丙辛二日同，后将各直本日。
　　丁壬日，罡步自辰位起，青龙即本日天门方。
　　丁壬日天门地户神玉女姓名。
　　天门神公孙，错。地户神马，胜。丁玉女，寄房。庚玉女，黄素。丁日将潜，岳灵。功曹丘，庭西。童子，流精。香官鲁，子愚。壬日将季，永福。功曹刘，斗峰。童子，水精。香官揆，子华。
　　右前四位将，丁壬二日同，后将各直本日。
　　戊癸日，罡步自寅位起，青龙即本日，活天门方。
　　戊癸日合，呼天门地户神玉女姓名。
　　天门神公孙，光。地户神司马，强。丁玉女，问心之。庚玉女，太素。戊日将全，混成。功曹闾，多性。童子，土精。香官风，东化。癸日将洮，朱文。功曹星，汉光。童子，乾精。香官深，开通。
　　右前四位，戊癸二日同，后将各直本日。
　　外坛咒神霄炁诀
　　神霄玉清，兴卫中朝。今日勑下，降自九霄。命神召神，摄掌功曹。玉文敷告，立应天条。吾行真箓，适我参调。
　　通天咒
　　天辅无私，乾象通微。无幽无冥，无感不知。佩带符图，神兵任呼。我位上王，位登天都。
　　左手紫微印，右同秉圭，步入坛。
　　飞步接本日青龙位，自甲上起步，咒至丁止。
　　三天朝元符
　　咒曰
　　北帝玄黄，天地宁，日月明。登紫府，谒天庭。披三台，蹑七星。入天蓬，召子京。向天冲，紫炁停。呼北斗，振火铃。踏璇玑，履玉衡。睹真人，拜皇星。受玉箓，万神惊。知生死，洞杳冥。预知吉凶，近知人情，五行侍从，六甲相迎。北斗天师，与我同行。人道兴，鬼道灭。下鬼妖魔，北斗然骨。闻吾咒勑，头破脑裂。急急如律令。
　　步至丁上，并足立，呼玉女名，想至。
　　召真玉符
　　咒曰
　　玉女玉女，天神至矣。丁上玉女，来护我身。无令百鬼，中持伤我。莫使人见我，见我者以为束薪，不见我者以为非人。独开我门，以闭他人。急急如律令。
　　左足三蹴於天门，呼本日神名。
　　通神宝符
　　咒曰
　　天门天门，今日为良。玉女侍我，左右游傍。往来出入，不逢祸殃。天神一见，喜悦非常。欲求如意，万事吉昌。急急如律令。
　　次入步右足，三蹴於地户，呼本日神名。
　　开灵玉符
　　咒曰
　　诺诺译译，行不择日。返不择时，随斗所指。与神俱移，天地覆载。心有所欲，皆得如意。急急如律令。
　　次步至天藏位，符焚於地户上。
　　遁景玉符
　　吾是天目，与道相逐，睛如雷电，光耀八极。彻视表里，无物不伏。急急如律令。
　　次回步天庭位，召庚玉女名。
　　变化玉符
　　咒曰
　　玉女玉女，天神至矣。庚上玉女，来护我身。毋令百鬼，中持伤我。莫使人见我，见我者以为束薪，不见我者以为非人。独我开门，而闭他人。急急如律令。
　　次步入内天门立，焚符。
　　通天玉符
　　次自斗柄，步至魁星，七步。咒曰：
　　元始太真，五灵高尊。太帝皓映，洞朗八门。五老诰命，无幽不闻。上御九天，中制酆山。下镇江海，十二泉源。八威神咒，灵册玉文。召龙负水，收炁聚云。束魔送鬼，扫荡妖群。万精摧落，所诛无蠲。日月五星，北斗七元。合明天帝、勅下太玄。诸天诸地，诸水诸山。玉真所部，溟冷大神。天王游宴，五帝仗旛。天丁前驱，金虎后奔。镢天猛兽，罗闭四门。所呼立至，所召趋前。赤书豁落，风火无间。有所摄言，金龙驿传。
　　入圣景玉符
　　咒曰
　　北斗天关正八方，摄炁召神除万殃。
　　日月回环星辰光，四景明度转天常。
　　七天行道尊帝王，轮会明达激灾殃。
　　九灵制命升玉堂。
　　次出斗，步三台，望文昌，心礼三拜，回身入斗口，实礼天皇，三拜转步。
　　次存横列五星，焕明如日。
　　天一，太一，天门，天枢，天机。
　　次飞步三台。
　　上台一黄，保我千龄。中台六淳，卫我魂神。下台曲生，上谒三清。
　　次飞步九灵。每步念灵：
　　游光灵，天路灵，玉堂灵，虚梵灵，元皇灵，紫光灵，荣神灵，天幽灵，神全灵。高功三拜就伏。
　　焚章符火铃诀天罡炁
　　念合明天帝日咒。
　　开天符玉文祖炁
　　书符咒
　　三清降勑，日月合明户太上治命，统制万灵。天洞天真，速降威灵。上通天阙，开道玄穹。三部使者，玉女灵童。阴阳决吏，持火当凶。冲除浩炁，大破罡风。
　　又咒
　　灵宝玉符，金房秀英。刚风洞焕，通真达灵。万神侍送，五帝伺迎。朝谒三境，与道合并。
　　勑咒
　　玉皇有命，勑下刚风。万仞摧毁，九天潜通。承符奉令，黄道无穷。
　　又咒
　　天门四开，黄道正平。承符奉令，敢有稽停。符中将吏，速逞威灵。罡风浩炁，金马驿程。
　　保章上达符上天炁开天诀
　　升真度火符
　　勑咒
　　符使升真，速降威灵。掷火万里，使我通真。升霞散彩，五雷备鸣。前行大道，扫秽除氛。
　　高功遣将，噀水行持，运神会道，剔阴阳十於前后左右，先从地步九步，入章坛中。此法九万里之义也。
　　运神会道符
　　伏章口诀
　　师屏息，令神泰定，倏然忘形，体合太虚，了无所有，神性所往，即见天真，意感诚通，自然报应者也。
　　高功拜伏，侍职焚诸符，并八卦符。
　　灵风聚烟符
　　五道并玉清诀，上天炁。
　　一符
　　二符
　　三符
　　四符
　　五符
　　伏章符
　　祝曰
　　乾元之炁，太上之符。告天法象，摄炁腾虚。神风静默，山岳河图。翊卫真人，俓达玄都。急急如律令。
　　帝车符本命诀元炁
　　咒曰
　　羊车鹿车。急急如老君大牛之车摄唵急车。
　　操伏出神符辰文天罡炁
　　咒曰
　　九天命降，六丁上袪。行符速达，保我乘车。
　　三天通帝符
　　俓达帝前通章符玉皇诀天罡炁
　　咒曰
　　郁郁大罗，飞蹑九灵。霭然云邈，流景顺直。烜赫洞阳，玉澄清冷。诚香启奏，俓达帝庭。上天官属，驿马吏兵。飞章进呈，三五将军。呈凤速达，不得稽停。急急如律令。
　　存金光明彻。
　　参天门名
　　第一欲界紫微星文天，乃是仰观天文霄汉，紫微星文之天也。门曰阳精之门，守门唐将军。名宏。
　　第二色界紫微垣玉晨天，乃紫霄宝境神禹余之室，紫微之宫也。门曰洞华之门，守门葛将军。名雍。
　　第三无色界金阙寥阳天，乃上帝之所居，玉晨大道君治化别境也。门曰正阳之门，守门周将军，名武。
　　右三天门与直日神将，系本法要法处，宜熟详之。
　　八卦大神符八道
　　审章符三道
　　一符
　　二符
　　三符
　　咒曰
　　太上帝君，仙都大人。今日告曰，八门开张。欲求上法，度世长生。敢告灵源。
　　右符朱书，法师服之三道。候审覆焚於室中，外斗，待报应。已上并用玉清诀。先默朝，次以大经，请降元始宝光，布於符上，焚於坛中，即达三天妙境矣。
　　复炉符中文玉诀
　　咒曰
　　我身面奉玉宸真，奉敕回生起死身。
　　三魂同下虚无路，上帝颁符召北辰。
　　左右卫灵还玉户，随吾呼吸达灵真。
　　魔凶敢犯吾旌节，束缚游魂付大神。
　　审章咒
　　天地洞开，我道奉行。神随炁有，应金玉京。速召玉女，斩绝三彭。静宁血炁，使我聪明。天心灵官，符宝仙卿。速降速现，知死知生。急急如律令。
　　审章咒毕，如有报应，称以闻，告诸符。
　　伏章法
　　师定息，舌柱上腭，存坛下有紫灵车将吏兵马，各从十方而来，兆登车而上。存天上地下，四方空寂无有。诀曰：紫云车，乃转地轴，令白炁自下丹田，上升泥丸。须臾见金门而入，惟见金光万道，照映兆身，内外莹彻，忽见宝珠悬於空中，乃心礼默奏所事。毕，须臾珠有万道金玉之光，遍照十方世界，一时明了。见一真人，就兆手接章而上，人奏太上。少顷一玉童传言密报。次以闻，兆三礼而退却。存自天门而下，至坛，觉真炁盈溢，以意纳下丹田，默念审章咒，而兴三礼纳官。
　　师次复官，复炉，引道众下坛。
　　出户符上帝诀天门炁
　　早午出户咒
　　出阴入场，万神开张。开启车毕，请闭黄房。侍靖玉女，明备神宫。急急如律令。
　　晚出户咒
　　玄上太阴，八窗开明。向有所启，少女通灵。事毕复位，万神潜宁。急急如律令。
　　出堂，向来，回向，四结愿叙谢。
　　护章法
　　存玉女童君，笼官将吏，罗列於天门方上左右。咒曰：某事拜某章一通，请汝等火急。为吾赍诣三天门下，急急奉行。
　　咒曰掐玉清诀
　　唵毗呢咤摩呢尼意萨诃。
　　咒毕，燔杨柴，取天罡炁，吹天中，散妖秽之炁。次掐五雷印，闪目为电，耳发雷，鼻出风。存灵官玉女功曹史兵，擎捧章函，拥卫上升霄汉。口中噀水授章，以烈火焚之。存章去时，慎勿慢易。伏地平坐，舌柱上腭，则自己真人，於玉女手中接章，入绛宫，见太乙司命君乃三一也，如莲实大。陈词竟，闭炁，自腭登金房玉室，入见於洞房，谒太清奏。毕，入太清。次入上清。次入玉清帝阙。
　　一一奏毕，即存九宫出三色炁，混合一室，结化三尊，为一自己真人，具法服如常仪，出泥丸。依九灵经旨，行飞步九灵，登三天门云章存历奏，恭俟玄应。太清可，上清依，玉清允，玉帝下。毕，却存自己依旧回入丹宫卧息，太一前对三尊。到此忘形，听於克应，方兴身以闻。
　　进章诀
　　凡为国家生灵大事，须谒三天门下，省内朝毕。存五方大灵洞阳五色，在五方结为五方光晕。三天太一紫云，悬荫一身。其光下入泥丸，左九转，心中右九转，混合帝宅，上下三次。即存心出赤炁，上升于天，如长虹之状。自己如常法存仪，入赤炁，运转上行数百里，见日月黄道横截，乃星界。次过西北行，又千里，遥见紫云隐隐，乃三天门。先诣青龙宫，启太一元生帝君。次南诣凤凰阙阁下，白道德众尊。次西过少昊金楼阙下，启正一天师三师君。次回还中宫，便俓诣玄冥宫中北极太真门下，上白太一大帝君。次升金阙崇楼宝殿，朝拜上帝。至玉陛下，章奏付玉案上，传与左右灵妃，太玄阳青腰承翼白素玉女，朱雀童子，即使达御，伏俟玄恩，到此非存想矣，有心合於无为可得。自非阳神地仙，役御灵妃六甲，不得见帝。苟内朝太一命神三尊，入道化元，不在霄汉，得之於自已，可以坐致十天矣。回存如初。
　　内朝上帝占开门法
　　眉间左右入三分曰金台玉阙，左眉曰黄阙神师，右眉曰紫户将军，入一寸曰明堂，入三寸曰泥丸太一君如帝王状，入二寸曰洞房太清宫，次四寸曰太极宫见黄老君，入三寸玄丹宫，太一丹田宫，上一赤子，五寸曰太上宫见王晨君。次上三寸曰玉清宫。见帝一玉帝居之，面天门。心九拜，一一具奏云云。默朝毕，出堂至洞案前，心拜存念，遐想在地，一意宗朝谒於太清之下，先班开外八门，得时入靖，推太阳月将在宫，以将加正时起克贼，刑冲比害，日辰阴阳，四位神用，为已造算恶中取见。今受报未下，乃上天旨命，役於天星，用於天将，随其所主，集诣威词，尽情参妙言之，以得昭报。如泄之，则三官考罚，三掠三原。
　　凡欲传受，当盟天立誓，刺五心之血，赍紫金九两，诣宗师审察其人而传之。不誓不信，罪同轻泄。其内朝之旨，上帝形仪，大洞玉房九宫。口传
　　入定审章
　　先焚香，收神端坐，以子守母。神为炁子，炁为神母，一呼一吸，以神御之。上下循环，出入绵绵，昼则开耳闭目，夕则开目闭耳。凡有心动，一念内外，以心遏之。曰我为某事，不为此念。念数息时，第一心动多静少，思众缘万境。第二心静少动多，摄心入静。第三动静相半，渐次。第四心则静多动少，直至一向，神与炁合，息与胎交，心静一向纯静。方起一念，为某事，仍先习默朝。默朝一纯熟，乃可默朝。是拜章时也，服了心章，亦默朝审章。入定时默朝，即见景乃章中取承帝意。所谓自己天尊，何劳上皇是也。口传
　　□□□□□□，急管送言来。
　　□□□□□□□，急管送言来。
　　□□□□□□，急管送言来。
　　□□□□□□，急管送言来。
　　审章诀
　　入靖，存九宫明朗，内朝弄尊，画则闭目专耳，夜则塞耳瞑目。外存章中官吏，罗列面前，纸笔安几案上，心月相望，中一上宫相通。息静炁匀，忘形离染，心，有所起，目有所见，耳有所闻，或功曹玉女，或功曹，天官，所言天神，告示丹元，显悟灵妃，语报可以书之。
　　习真人定诀
　　道无为，无不为。可澄心，非智知。何为知，何为正。智遗智，证虚应。应无从，虚乃通。通于一，万事毕。一为根，事无门。事归一，一常存。存莫有，假言守。守虚无，自长久。悟无常，道可久。淡居内，德弥长。内韬煞，外威德。忘形想，泯心诚。色无尘，心自真。声处静，心益定。香臭同，心合空。甘苦一，心转实，体如遗，心不堕。意不乱，心不散。常凝然，正諿全。用无垠，为忘筌。
　　审章例
　　一切圆物。不妨也。一切不圆物。妨也。一切生育青物。生也。一切乾枯陈物。死也。一切五谷有穗。皆未遂也。一切残缺不成。皆不遂也。一切棺椁丘墓。皆凶也。多吉。喜也。一切窗槅椀盏。皆口也。拳即权也。一切楼阁踏道阶台，皆增也。一切竹筱，皆算也。折则，折也。不要，皆除也。手则。守也。马上镜一切红赤绯彩。皆罪也。铃，即龄也。水一火二木三金四土五。皆生也。水六火七木八金九土十。乃成也。高木曰，高也。篦，卑也。女人锦衣，安也。鞍。安也。
　　右法当触类以长之，或形之於象，或物之於气，应之於心，觉之於念，悟之於意，神感告情，曲通玄解，不离我神矣。酒不宜多饮，辛不宜食，念不宜二，意不宜乱，可通天机。
　　克应例
　　闻呼叫号哭怒震。凶。闻金玉箫角丝竹声。吉。闻水火打磕崩倒声。不吉。闻血腥臭秽。大凶。闻异香神人告言。吉。见血光黑炁。凶。见存不明，再三神不现，凶象。不允。如祈雨，见水生物，闻水声。吉。治病见架屋斫木，圆物开门，得筹青物，东风。吉。如荐亡，甘雨黄光，天门梯航桥之类。
　　右法更祝更审更实，万化千端，审问开说，神人皆告人矣。
　　玉京
　　宝台悬一层，不可阶而升。吾今来演教，一层上一层。
　　性天无滓翳，中存戒定慧。一点最圆明，皎月中秋夜。
　　灵宝玉鉴卷之二十一竟
　　灵宝玉鉴卷之二十二
　　告给符箓门
　　道一变而为法，盖法为道之用也。然道为法之体者，亦无在而不在也，乃日用而不知耳。经不云乎，譬道之在天下，犹川谷之与江海。盖祖炁亦然。而万法之中，何莫由斯也。是故灵宝大法，有符箓简诰者，而义亦有所自来矣。在昔皇人按笔，八角垂芒，曰凤篆龙章，曰金书玉字，皆上古天人之法制也。所谓符者，以合其妙。箓者，以纪其功。简者，以格其言。诰者，以出其令。是皆法元始之祖炁，合灵宝之妙光，以会神着灵，於竹帛金玉朱墨楮札之间，而微显阐幽，开光长夜，执符把箓，监真度生，亦体夫自然神化玄通之妙也。宣行之士，宜静虚守一，注念凝神，洞彻幽明，混融内外，则我之法性元神，即是本来真身元始。其一点一画，悉是道炁金光。诚如是则无所不通，无所不度者矣。道法体用，岂有他哉。
　　请降诸符启奏
　　具仕臣恭焚宝香，重诚上奏三清大道，十极高真，启教宗师，三界官属。伏望道慈，俯垂洞鉴。伏以开坛岁事，聿严灵宝之科章，济苦度亡，须假玄元之光炁。臣退惭蒙昧，未造精微。然书篆恐未合於玄规，故施用当力祈於真命。伏望勅侍仙而启蕴，付小兆以承宣，普告万方，俾遵行而无滞。开度群品，即时刻以升迁。臣干冒天威，下情无任激切，俟命之至。稽首再拜，谨言。
　　书符行持存用
　　凡书篆诸品符，须依法入靖，香灯纸札笔砚之属，一一备具。先行内炼十转回灵之道。法师静座调息，神气澄虚。存下丹田渊泉宫灵宝先天祖炁，自中而历二十四节，直透泥丸顶门，又复降下元宫，复升周回十过。毕，次存三田中有三尊，乘三色云气，上升端坐泥丸之中，次有天上三色云气中三尊，降自泥丸，混合为一，如此分明。自己丹元君上朝，心奏所陈之事。须臾，慈颜允奏。勅命左右侍真金童玉女，捧琅函玉笈，在百宝光中降付，容臣奉行。即密谢毕，自己真人顶出宝光，混合神炁，内外洞明，凤篆龙章，徘徊于几案之上，叩齿十二通。
　　执笔咒曰
　　溟涬大梵，寥廓无光。赤明开图，运度自然。元始安镇，敷落五篇。赤书玉字，八威龙文。保制劫运，使天长存。
　　右玉诀，天门炁，布之，念合明天帝日。三遍。
　　勑朱墨咒
　　玉音摄炁，灵风聚烟。紫虚郁秀，辅翼万仙。千和万合，自然成真。
　　右掐子丑，顺至亥，归中，吸巽炁旺諿，布其上。
　　玉清大梵咒
　　三十二天，三十二帝。诸天隐讳，诸天隐名。天中空洞，自然灵章。诸天隐韵，天中之音。天中之尊，天中之神。天中大魔，天中之灵。九和十合，变化上清。
　　右玉文祖炁，勅诸符等用。
　　押字咒
　　疾除罪簿，落减恶根。不得拘留，逼合鬼群。元始符命，时刻升迁。
　　勑印咒
　　亿曾万祖，幽魂苦爽。皆即受度，上升南宫。
　　存太一天尊，三十二天帝，三光大圣并降，金光道炁，灌注无穷。次取日精之光，合东方生炁九息，布于笔砚之上，右执笔调朱，左掐震文。
　　咒曰
　　玉诞长桑，栢空度仙。丹华曜木，度魂升天。炁映白简，金光自然。永劫长存，安镇寒泉。幽魂开度，长保劫年。
　　存我本来真性神光，即是天尊，运笔书篆。
　　救苦简正面符
　　书符咒
　　帝真混合，炼神溉胞。左右奉令，司马洞谣。九垒土皇，空洞九朝。紫户定录，神府升霄。开度长夜，阴贯阳标。三张总御，合庆幽寥。六炁咸通，明梵演招。司命司录，可功司杀。总统三灵，明示都府。玉皇上帝，降勅开幽。中理五炁、混合百神。昙诵延越，承受三清。九阳司化，百神应朝。覆云育灵，拔度沉冥。太明合日，阴境承辉。天覆之精，下荫地灵。赫奕玉帝，威振火铃。北酆受箓，九幽齐升。冥曹合同，准勅迁神。神笔一下，明检鬼营。三官五帝，放大光明。牛头狱卒，成皆听命。周回万里，罪苦咸停。急急如律令。
　　勑咒
　　元始上圣，玉帝高灵。玉文告命，济死度生。金箓妙戒，拯护幽冥。白简宝文，九真玄经。解消罪咎，冤债和平。救苦真人，削罪除刑。察命童子，注上生名。护戒威神，引诣福庭。超离五苦，乘戒云軿。转轮得道，飞升上清。
　　祝咒曰
　　元始符命，茭龙驿传。阴关夜府，罪苦咸原。通幽达信，鱼龙告宣。魂魄受炼，永离鬼关。乘功迁化，上升三天。一如告命，下入重泉。
　　救苦符简背告
　　文元始符命金箓白简救苦真符，告下十方无极世界，三官九府，百二十曹，五帝考官，九幽地狱，巨天力士，执罚神兵，司录司命，司功司杀，牛头狱卒，三界大魔。拔度某等魂，出离地狱，永辞长夜，睹见光明，万罪消除，冤仇和释。乘此九真妙戒拔度功德，上生天堂，一如告命。
　　年　岁次　月　日於黄麓斋坛告下。
　　预修告文改曰
　　元始符命金箓白简救苦真符，告下十方无极世界，三官九府，百二十曹，五帝考官，九幽地狱，巨天力士，执罚神兵，司录司命，司功司杀，牛头狱卒，三界大魔。覆护预修弟子某，随所救度，出离幽沉，睹见光明，因缘轮转，衣食自然，得为初学天人，一如告命。
　　年　岁次　月　日於斋坛告下。
　　右符栢梓木，长九寸，阔二寸四分，厚二分。朱篆时如前符命作用，面东长跪，取生炁九口，为日华之光，吹布简文，用震文，念后咒。如普度亡魂，於几上九吹於简上，存日华周圆无边，方始书之，用玉帝诀。
　　简袋式
　　救苦真符告下　　具位姓某谨封
　　十方无极世界
　　预修书符咒
　　天宝君，灵宝君，神宝君。朱明景化，保素通真，后土九垒，俱会帝庭。五炁混合，日月停轮。魔王保举，诸天纪名，三元合庆。中监五岳，下统人伦。注生注福，司命司勋。南辰北极，陶魂铸魄。六纪齐并，金舆玉辇。明谒三清九霄，斡运紫户生神。陀罗育邈，渺炁合云。九府安镇，幽爽完形。华都曲丽，禀勅奉行。
　　长生简正面符
　　中诀，祖炁仰首，取南斗炁
　　书符咒
　　元始上帝，炁灌胞元。玉皇上帝，玄化照临。左阳真神，右阴灵神。无上七元，九幽罪魂。神珠曜日，昼夜华明。天帝合明，地神合精。黄云郁单，气象交并。左司天府，君形九阴。右司天府，上生君胎。三元校录，九夜升腾。覃赦五岳，八狱恶根。太一司命，桃康奉令。司录谛迎，司非敬听。太极都治，八天元君。太玄司方，召八灵君。天合地合，日月合明。三元四始，阴阳混凝。朱陵火府，王帝华京。朱陵帝君，烁煌炳焕。煜煴熳，上元天帝。君命急行，元皇下覆。三官奉迎，九地九水，九阴关津，道路开通，送护神庭。太上老君，千真监临。泰山之府，承命咸遵。天勑宣行，黄光洞明。司命元一，执符把箓。尾毫为使，飞达帝宸。度名南斗，更生上清。
　　勑咒
　　元始上帝，赤书玉文。解消除结，以证超真。刀利南极，浮阎之神。流火受炼，禅猷保生。婆泥灵童，与涤阴秽。表里莹彻，玉婴之形。飞步禅黎，洞阳之庭。一如告命，金龙驿传。
　　祝咒
　　日中赤帝，号曰丹灵。真符命仙，玉籍保生。虹映玉华，焕落上清。七世父母，累命重宁。越此宿对，祸灭幽冥。公子执吾符，太一居紫房。三合地户下，拔命上玉宫。急急如律令。
　　又咒
　　司命受炼，相火成罡。梁为天牢，同感阳光。枢机辅弼，星列玄章。育精太明，赤车凌芒。炼化神府，表里俱昌。急急如上帝律令。
　　白简总咒
　　太上开明，元始监真。五老上帝，赤书玉文。拔赎一切，宿对罪根。皆蒙解脱，考对俱停。魂升九天，魄度朱陵。今日大愿，万神咸听。龙负白简，关告真灵。乞如所愿，风火驿传。
　　长生符简背告文
　　元始符命金箓白简长生灵符，告下南方丹天世界，朱陵火府，南昌上宫，长生大君，韩君司马，司命司录，延寿益算，度厄尊神，回骸起死监生大神。超度某等灵魂，上登朱宫流火之庭，玉眸炼质，黄华荡形，书名紫策，受化更生，乘此金箓度命功德，时刻升迁，一如告命。
　　年　岁次　月　日於黄箓斋坛告下。
　　预修告文改曰
　　元始符命金箓白简长生灵符，告下南方丹天世界，朱陵火府，南昌上宫，长生大君，韩君司马，司命司录，延寿益算，度厄尊神，回骸起死监生大神。覆护预修弟子某，生身受度，劫劫长存，随劫轮转，与天齐年，永度三涂五苦难，超凌三界，逍遥上清，一如告命。
　　年　岁次　月　日於斋坛告下。
　　简袋式
　　长生灵符告下　　具位姓某谨封
　　南方丹天世界
　　金龙驿吏符
　　掐玉诀．面北望太微尊星，引黄光内合布炁。玄都金龙驿吏二人承诰颁符驰信天道
　　达命朱宫炼度亡魂受炼更生一如告命
　　右符黄地丹书，写两边告文，粘於长生符关中。
　　茭龙驿吏符
　　北一星居斗中，即北辰也，在天皇之右，引光书符。
　　玄都茭龙驿吏二人承诰傅命告下阴集泉宫
　　开光赦罪拔度亡魂上生天堂一如告命
　　右符青地朱书，并写两边告文。
　　玄都茭龙，金龙驿史，传命泉曲，开光赦罪。凡告颁救苦长生二符，必须关闻驿史，以二符粘於关中。
　　救苦简内符
　　子文，北炁，红素黑书，入於简袋内。
　　长生简内符
　　午文，南炁，黄素朱书，入於简袋内。
　　东极青玄救苦九龙符
　　书符咒
　　稽首三境尊，紫阳开玉匮。重昏遇朗日，长乐天宫启金光，降仁惠大慈仁者勅。九龙使者，青玄童子，救苦真人，青玄灵官，乘龙降世。法雨慈云，吹洒地狱，永除酸辛，九幽罢对，六道停轮，承兹天泽，幽魂飞升。十方天尊，应化沙尘，随念升降，拯拔亡灵，执符奉行，上生福庭。急急如青玄天尊勅。
　　右符再入大九龙符，太乙慈尊，御九头狮子金莲之座，真仙侍卫，放百宝光，洞照天地。师即默奏请符，仍念睿号八十一声，感天尊恩，命左右侍真，开紫阳九光宝蕴，出授前符，师即拜授。次执丹笔，再念睿号九声，引东炁入笔，然后书符。讫，再念睿号九声，取炁吹符，用玉清诀。
　　九龙符告文用碧纸朱书
　　东极青玄救苦九龙符命，告下三官九署，五岳九州，酆都六洞，十宫九幽，河源泉曲，五道都府，城隍社令，冥关幽扃，一切主者。咸领符命，拔度某神魂，及九州分野，病死横亡，沉魂滞魄，囚苦罪魂，俓出阴翳，永离幽冥。地狱消苦，开泰泉扃，火翳灭焰，刃毒摧倾。下明黑暗，上生朱陵，超度三涂，宿对停轮。一如告命，风火驿传。
　　年　岁次　月　日时告下。
　　具　法位　　臣姓某承诰奉行。
　　东极宫中大慈仁者寻声赴感太一救苦天尊。
　　内封
　　东极青玄救苦九龙符　具法位臣姓某谨内封
　　方函式
　　东极青玄救苦九龙符命告下
　　三界十方九野地司阴曹万神　具法位臣姓某谨重封
　　东华青宫生德开光宝符
　　告文
　　简高一尺二寸，阔三寸二分，用粉妆朱书，封题如常式。
　　上东青林太皇万福道君生德开光宝符，告下十方无极世界，三官九府，百二十曹，五帝考宫，酆都岳府，泉曲九幽，溟冷五道大神，河源水官，冥关主者。拔度某出离冥府地狱，解释愆尤，上生东方，太皇之悟明正道，逍遥自然，一如告命。
　　年　岁次　月　日时告下。
　　简袋式
　　生德开光宝符告下
　　三官九府五岳九州冥曹　具位臣姓某谨封
　　三炁流光救苦真符上帝诀东南炁
　　书符咒
　　元始上帝，虚皇天尊。无极大道，太上老君。玄元始炁，九天真文。郁仪孕珠，结璘合辉。三光朗耀，七元流珠。恩覃泉曲，泽流血湖。胎元散结，秽累荡除。慧光接引，上升天衢。
　　勑符咒
　　灵宝玉书，拔度真符。流光普照，荡涤秽躯。天符告下，俓上南都。急急如元皇上帝律令。
　　勑符咒
　　真符在手，永救血湖。已往冤业，一炼消除。急急如元皇上帝律令。
　　祝符都咒
　　大慈二真人，能救产死苦。放光照世界，地狱悉停住。刀山高巍巍，镬汤沸炎炎。至心念真人，罪缘宿冤解。昼夜心不离，解脱全尔身。归心发回向，同上七宝林。急急如元皇上帝律令。
　　三炁流光救苦符告文
　　灵宝符命三炁流光救苦真符，告下十方无极世界，九幽地狱，大小铁围，有间无间，溟冷北阴之府。符光所照，摧破幽阴，火山息焰，寒池摧冰，刃为宝树，剑作骞林。乘此符命，拔度某洎血湖产死，一切罪魂，出离北府，俓上南宫。灵宝符命，时刻升迁。
　　年　岁次　月　日时告下。
　　简袋式
　　三炁流光救苦具符告下
　　无间血湖诸大地狱主者　具位臣姓某谨封
　　荡涤血湖符元皇净尸符
　　并见玉元追度门。
　　玉清宝箓拔幽魂真符
　　西北炁吹笔，东炁吹符上。
　　拔出罗酆九幽泉曲之府勑赦火铃。
　　咒曰
　　三天大罗，高上玉清。元始灵书，太上真文。玄元天道，勅降玉晨。天洞天真，主领魂神。九幽主者，六洞真灵。禀受真符，拔度沉沦。天王律令，阴曹奉行。
　　勑咒
　　玉清布命，普拔幽魂。天光一照，罪源荡清。急急如高上神霄玉清真王律令。
　　书符咒
　　元始符命，总炁上元。普告三界，历关诸天。风泽洞虚，万炁齐仙。元洞玉历，玄化重宣。九泉幽爽，斩绝地根。回骸起死，时刻升迁。三官九署，众恶咸原。拔出地户，九祖升玄。急急如灵宝天尊无量度人律令。
　　勑咒
　　幽魂多悲苦，当思神霄君。玉清真金符，焕赫破泉扃。释汝解幽闭，拔度出沉沦。上升刀利天，炼化升丹庭。急急如神霄玉清真王律令。
　　总勅符咒
　　神霄符命，勅下九幽。诸天卒吏，符到奉行。一切罪魂，赦之生天。急急如玉清真王律令。
　　天狱灵官，司命救生。真符到处，破狱生天。急急如玉清真王律令。
　　拔幽魂符告文黄纸朱书
　　高上真王玉清宝箓拔幽魂真符，告下十方三界，无极神乡，三官九府，百二十曹，水火罪录，五帝考官，酆都内外洞宫，五岳九幽。泉曲九垒，十二河源，九州社令，地水万神。拔度亡过某等魂，疾除罪簿，落灭恶根，不得拘留。囚苦罪魂，乘此真符救苦功德，时刻升迁。万神护送，俓诣丹天。随品受化，更生福乡。一如告命，风火驿传。
　　年　岁次　月　日时告下。
　　具　法　位　　臣姓某承诰奉行。
　　可漏式
　　玉清宝箓拔度九州分野一切幽魂　具位臣姓某谨封
　　方封式
　　玉清宝箓拔幽魂真符告下
　　三界十方冥曹主者　　　　　　具位臣姓某谨重封
　　玉清宝箓破地狱真符西北炁
　　玉清宝符开破九幽北酆宪垒勅摄火令。
　　通诚敷奏咒曰
　　至圣神人，已成天真。天皇之裔，太上之孙。亿曾万祖，苦爽幽精。天尊大法，十转回灵。赤书成章，告下泉冥。玉文一下，摧灭铁城。符光洞焕，赫奕重阴。刀化玉一树，剑变骞林。炎化生莲，冰消雪扃。三涂五苦，八难超凌。魔王阴官，稽首送迎。玉清元命，一如奉行。
　　勑咒
　　三天宝诰，勑汝诸鬼。关锁速开，铁城摧毁。拔度罪魂，速离鬼执。急急如玉清真王律令。
　　书符咒
　　九泉寒夜，期劫沦涂。幽阴夜壑，忽睹光辉。照破九垒，何敢不随。禀遵帝命，金刚折摧。风雷消散，火翳化池。溟冷温和，普掠无施。火车息焰，镬汤罢吹。铜柱摧毁，屠割停锥。元始有勅，符到速追。魂离酆岱，魄出铁围。有罪无罪，急赦无违。三界侍卫，万神敬依。
　　勑咒
　　玉清天尊，告下幽阴。元始勑命，火急奉行。九幽冥府，酆都大神。冥司考校，水府职庭。十方合属，一切有刑。亡魂罪犯，天命赦行。急急如高上神霄玉清真王律令。
　　破地狱符告文用七尺黄纸朱书
　　高上真王玉清宝箓破地狱真符，告下北阴酆都，内外六洞天官，三十六狱，无间地狱，泉曲水狱，大小铁围山地狱，长夜考掠、阴关冥司、主职万神，咸领符命。真文焕发，照耀阴冥，涂炭罢对，考掠俱停，炎火息焰，冰雪水凝。刀化玉树，剑变骞林。疾除亡过某罪簿。落灭恶根，不得拘留。囚苦罪魂，乘此真符救苦功德，速令出离，睹见光明，上升南宫，受化更生。一如告命，风火驿传。
　　年　岁次　月　日时告下。
　　具　法　位　臣姓某承　诰奉行。
　　泰玄省主正一静应真君。
　　泰玄知省天君。
　　天枢右相。
　　天枢左相。
　　天枢上相。
　　天机内相。
　　天机上相。
　　玉清神公无极上相。
　　可漏式
　　玉清宝箓照破地狱救苦度魂　具位臣姓某　谨封
　　青函式
　　玉清宝箓破地岳真符告下
　　九幽酆都天牢地岳主者　　　　具法位臣姓某谨重封
　　灵宝玉鉴卷之二十二竟
　　灵宝玉鉴卷之二十三
　　告给符箓门
　　太上勑赦生天宝箓
　　南斗六星，三天隐讳咒诣炁诀
　　书符咒
　　玉清上帝勑，慧光一到，幽牢罢对，速生天界。上清上帝勑，慧光一到，幽牢罢对，速生天界。太清上帝勑，慧光一到，断牢罢对，敕生天界。青玄救苦，勑命告下。大慈悯救，九夜咸原。分形散影，随念寻声。三光真精，普度罪魂。玄炁神君，救拔爽灵。太乙救苦，普度幽冥。玄元祖炁，灌溉身形。丹天三炁，此府消名。二象回倾，紫炁覆身。亡魂秉线，时刻超升。
　　宝箓赦文式
　　无上玄元勑赦生天宝箓赦文告下　三元十方酆都五岳诸狱冥司
　　今月　　日奉
　　太上玉晨元皇大道君灵宝天尊勑降下，据法师某，奏为某入意，乞颁
　　太上生天宝箓劫赦，开光长夜
　　原赦罪魂、今奉
　　太上勑命土中下者。
　　符檄依前
　　右奉
　　太上勑赦生天宝箓赦文，告下十方三界九幽主者，仰遵依
　　太上勑命，原赦亡过某，泊六道四生，九州分野狐魂，男女幽灵，及狱中受罪，无极苦爽。自昔劫以来，至于今日，三业六根，无边重罪。或不孝二亲，或诽谤大道，背真就伪。或残伤兄弟，谋叛师尊。或六亲通同，淫犯骨肉。或劫杀害人，或屠割众生，自饶一身。或以强凌弱，以贵虐贱。或浮好三宝，执心不专。或轻慢法师，秽贱灵文。或心怀阴贼，安忍嫉妬。或恶口两舌，斗乱善人。或杀生淫祀，裸露三光。或心生，或口语，或自作，或教他。积劫以来，所有诸罪，无量无边，量其轻重，并与随令救拔，咸赦除之。出离地狱，睹见光明，万罪荡除，冤仇和释。来诣道场，甩承度化，即使所荐亡魂，及诸幽爽，七炁成真，六仪运虚，五灵绩绝，二曜扶衰，旋罡蹑空，飞步云宫，胚胎有始，尘劫无终。金城孕质，玉洞凝神，真炁内养，以成真人。上入太虚，下洞幽泉。云宫宝阙，中有真魂。出入福乡，周旋生门。咀嚼灵芝，灌嗽金泉。甘露川流，悬澎丹田。紫霞朝映，三炁凝烟。琼室化仙，安座金莲。真仪掩日，尘劫为年。一如告命，风火驿传。
　　年　岁次　月　日时告下。
　　具　法　位　臣姓某承诰奉行。
　　泰玄省主正一静应真君。
　　泰玄知省天君。
　　天枢右相。
　　天枢左相。
　　天枢上相。
　　天机内相。
　　天机上相。
　　玉清神公无极上相。
　　可漏面
　　可漏背
　　右用黄纸朱书符，并檄墨书，赦诰可漏，亦用黄纸墨书。
　　如只作宝箓，告行却用前面简短诰文，并用朱书，却不写赦文二字，当用后方函可漏式。
　　可漏式
　　方函式
　　天皇宝址顺真符
　　诵隐书，一炁金光入符，五方炁诀，混合归中。
　　告文
　　元始符命，普告十方，三官九府，五岳山川，河伯水府，九幽无边，超度六道四生，九州分野，孤魂滞魄，横死夭亡等众，已化未化，受苦绵绵。今日大化，天地长年。元皇广度，大施福田。生化普济，万罪尽蠲。今日受炼，脱苦升迁。天皇符命，速诏奉行，一如告命。
　　年　岁次　月　日告下。
　　金阙玉皇宝诰式
　　灵宝大法司
　　今月　日恭奉
　　玉皇睿勑，降下
　　玄文宝诰，度脱罪魂。超度玉京者。
　　右奉
　　金阙仙箓
　　玉皇睿诰，伏请
　　灵宝至真，
　　十方上圣，钦灵宾度人之典，施迥骸起死之功。救下九幽，俾苦魂而开泰。
　　诰行诸狱，令滞爽以沾恩。主者奉行，一如
　　玉皇上帝律令。
　　年　岁次　月　日告下。
　　具　法　位　臣姓某承诰奉行。
　　太上金阙昊天至尊玉皇上帝。
　　东极青玄宝诰式
　　灵宝大法司。
　　今月　日恭奉
　　天尊睿命，颁下
　　青玄宝诰灵文，合行开度亡魂，上生霄极者。
　　右奉
　　青玄宝诰，上请
　　救苦真人，青玄灵官，开慈悲普济之法门，度幽坏重昏之滞爽。悟明真性，证道自然，道禀诰文，一如契令。
　　年岁次　月　日告下。
　　具　法　位　臣姓某承诰奉行。
　　东极天中太乙元皇救苦天尊青玄上帝在天。
　　灵宝酆都拔罪真诰式
　　於建坛之次告行。
　　灵宝大法司。
　　恭奉
　　玄都真诰拔赎罪魂上生南宫者
　　右奉
　　太上玉文酆都宝诰，拔除罪愆，赎命幽都，万神敬从，永无执系。乘
　　天尊之惠命，出地狱之拘囚。托质
　　仙都，常居
　　乐境。此奉行。
　　年岁次　月　日告下。
　　具　位　臣姓某承　诰奉行。
　　灵宝玉鉴卷之二十三竟
　　灵宝玉鉴卷之二十四
　　告给符箓门
　　太上混洞赤文宝章
　　呎曰
　　元始开运，太玄肇灵。虚极无象，一炁流形。化生二景，五纬凝精。混合自然，怛除结婴。总真布炁，焕赫九清。炎持廓奕，七纪齐并。析师处浩，丹天耀晶。朱火炼度，赤霭散明。三华郁秀，辉映帝晨。
　　告混洞赤文式
　　灵宝大法司
　　今月　日恭奉
　　道旨，颁降
　　赤文，超度亡魂，上生
　　天堂者。
　　书天篆混沌赤文
　　右奉
　　太上棍洞赤文宝章，普告十方三界，五岳九幽，开光长夜，超度亡魂，径升
　　梵行之天，不堕重阴之地。赤文焕发，风火无停，一如告命。
　　年岁次　月　日告下
　　具　法　位　臣姓某承诰奉行。
　　玉清上相大罗无极神公在天
　　右三诰并用方封，於三日午朝各告一道，依典告下，亦可一给付。
　　玄师曰：太极妙化神灵混洞赤文章书，天真皇人降玉隆腾胜天，授虚皇天尊灵宝大法。谓东华上卿洞神大夫，领下元生籍左官，及诸仙官。曰：九霄总梵，八帝治天，非混洞赤文，不能摄化九阳，而明天度。是以
　　神霄玉清虚皇天，泛上灵景华九阳清真虚梵之炁，而成天境。
　　丹霄南极玉文天，泛丹灵妙宰洞阳景真元梵之炁，而成天境。
　　碧霄太虚真极天，泛广灵太华上阳元真灵一之炁，而成天境。
　　玉霄玉灵素华天，泛玉灵素华纯阳至真元一之炁，而成天境。
　　太霄太虚真元天，泛太灵洞华三阳九真太一之炁，而成天境。
　　琅霄素灵皓元天，泛素灵皓华六阳洞真至一之炁，而成天境。
　　紫霄玄灵上极天，泛元灵紫华清阳妙真天一之炁，而成天境。
　　景霄妙灵宝华天，泛妙灵宝华景阳精真虚一之炁，而成天境。
　　青霄玉华无极天，泛青灵玉华元阳天真纯一之炁，而成天境。
　　赤文化混洞，混洞化弥罗。总天元九炁之道，下复九因，至八梵真言，亦此文之化也。是以大丹田内，有帝宫宛利城奔贤世界，梵宝丹灵赤帝君所治。中有朱陵之府，流火之庭，火炎之宫，赤明之馆，丹丘火池，元始天尊炼真文之所化梵也。天中中下二真，由不得此。吾以此文混沌梵元图，并付之於汝。此去六天运亨，壬辰合度，庚子政化，自然敷露，其诸秘妙符文应，皆莫可测矣。
　　天官玉简亥文，西北炁
　　书符咒
　　玉虚九天，九日道乾。九霄祖炁，万范开张。明炁四骞，绿罗大千。洞妙自然，罪爽咸原。执符把箓，总监上天。普受开度，死魂生身。
　　告文
　　灵宝符命，天官玉简，告下天官三府曹局，主罪录仙官，天帝北狱考吏，执罚神祇。救度某神魂，出离天狱，赦除大罪，得升梵炁之天，不堕重阴之地。主者敬听，一如告命。
　　年岁次　月　日时告下。
　　简袋式
　　地官玉简巳文，东南炁
　　书符咒
　　风泽洞虚，金刚乘天。罗酆九地，罪爽咸原。太上勅命，解释冤愆。斩绝地根，时刻升迁。拔出地户，名列太玄。根原本始，一时生神。
　　告文
　　灵宝符命，地官玉简，告下中元清泠三府，洞阳左宗天宫，九幽泉曲，岳狱冥司，主生死罪录灵官，四十二曹，考司典吏，案掾尊神。拔度某神魂，拔出地户，永免幽囚，乘沐阳光，径生妙乐。承此　灵宝符命拔度功德，上生天堂，一如告命。
　　年岁次　月　日时告下。
　　简袋式
　　水官玉简申文，西南炁
　　书符咒
　　华阳真一，太和妙慧。天河东井，灵泉荡秽。北都泉曲，九幽主吏。咸承动勅赦，开关启闭。
　　告文
　　灵宝符命，水官玉简，告下下元旸谷洞源三府，清泠左南水官，酆都劫掠，泉曲河伯，水狱冥司，主生死罪录灵官，四十二曹，考司典吏，案掾尊神。拔度某神魂，永辞北都，寒池泉曲，苦海溟波，沐睹恩光，径生阳界。乘此灵宝符命功德。上生玄天，一如告命。
　　年岁次　月　日时告下。
　　简袋式
　　九幽白简子文，南炁
　　书符咒
　　灵宝大法，洞真九元。梵阳之炁，赤明之天。始青碧落，离合自然。六阳纯化，九日道乾。元始真王，降勅成原。九垒遵承，察命定仙。九真妙应，归命天尊。灵宝度命，时刻升迁。
　　告文
　　灵宝符命，九幽白简，告下罗酆北府，岳渎九幽，长夜冥曹，土皇九垒，十宫案掾，狱吏考官，六洞阴魔，九宫主者，溟泠大神。拔度某神魂，销平冤对，洗涤深愆，得离三涂，永辞五苦。身超丹阙，得睹阳光，悟道闻经，逍遥真境。乘此白简救度功德，上生天堂，一如告命。
　　年岁次　月　日时告下。
　　简袋式
　　九幽玉简玉文，中炁
　　书符咒
　　日慧之光，月慧之光。星慧之光，三光之炁。炼魄度魂，幽冥夜壑。咸睹辉光，铁城摧毁。狱卒停刑，阳精烜赫。阴翳焕明，阴阳合会。空洞混元，三清上帝。九幽咸原，曲赦苦囚，速出重泉。
　　告文
　　太上玉简，九幽符命，告下罗酆九垒，五岳重幽，掾吏考官，冥司典吏，牛头狱卒，监牢大神。拔度某神魂，永辞长夜，出离九幽，得睹慈光，心神明了，证品仙阶，冤仇如释，上生大有之天，一如告命。
　　年岁次　月日时告下。
　　简袋式
　　神霄金简兑文，西北炁
　　书符曰
　　明梵玄景，开度穷魂。阴阳交象，火炼成人。大帝阳堂，号八灵君。魂生摄炁，九转成仙。天炁归身，混合百神。九门禄道，胎炁上玄。得证无为，身腾紫云。
　　告文
　　神霄金简，宣告狱官，司禁执法，典录刑司。开度某神魂，炼魄澄神，升入玄关，削落罪书，道备功圆，上生神霄高上之天。真境无为，逍遥自然，一如告命。
　　年岁次　月　日告下
　　简袋式
　　神霄玉简辰文，东南炁
　　书符
　　玉简金书，普告幽冥。苦魂滞魄，即得更生。八门通关，无影无形。三景自然，敷落成真。魂升金闱，游宴玉京。幽关治狱，咸沐光明。
　　告文
　　神霄玉简，三天符命，上开八门，三十六狱，执法治官，径诣帝轩。解宥宿罪，开度某神魂，上升神霄玉阙之天。复还治职，悟入玄玄，一如告命。
　　年岁次　月　日时告下。
　　简袋式
　　上元三天玉简玉清诀，上天炁
　　书符咒
　　三炁凝烟，明炁四骞。亿曾万祖，苦爽幽魂。运应灭度，身经太阴。普受开度，便得神仙。罪福禁戒，宿命因缘。魂神超度，径上丹天。疾除罪簿，时刻升迁。炼魂九阳，与天齐年。
　　告文
　　三天白简，玉清玉符，告闻神霄高上之天。左右狱卒，案掾尊神，天狱主者，执罚治官。超度某神魄，消灭大罪，遏塞邪源，形神升度。谒帝天关。福智自生，骖侍龙辕，真道长存，一如告命。
　　年岁次　月　日时告下。
　　简袋式
　　中元九天宝诰金书丹篆中文，神霄炁
　　告文
　　上帝玉府九天紫府内音，宣告三官九府，百二十曹，天牢地狱，主司大神。超度某神魂，咸领符命，部卫形魂，上朝帝庭。罪愆和释，冤债消沉，与道合真，神登金阙，受炼长存，一如告命。
　　年岁次　月　日时告下。
　　简袋式
　　下元登真度命出离生死真符
　　神霄炁诀。
　　书符咒
　　赤文命灵，度命幽冥。三天赦宥，遍告幽扃。死魂乘化，出离死生。斩绝死户，束井炼形。天慈玉动，罔不钦承。三台炳耀，六炁齐并。九幽阴翳，尽睹光明。得离五道，风火无停。超登天堂，得证仙真。
　　咒曰
　　结空成梵，真炁自生。赤书玉字，八威龙文。保制劫运，使天长存。真符告下，滞魄超升。
　　告文
　　下元登真度命出离生死真符，玉清赤书，上通紫庭。天慈赦宥，三界冥狱，九幽罪魂、超度亡过某神魂，亿曾万祖，苦爽幽精。消除罪籍，落灭恶根，速赴生方。炁识闲宁，上登天堂。澄质炼真，心神洞明。一如告命。
　　年岁次　月　日时告下。
　　简袋式
　　元始上帝削死上生真符
　　书符咒
　　元始上帝，降勅玉晨。罪消北府，名上南宫。死魂受炼。仙化成人。生身受度，仙道潜通。上生削死，升入无形。
　　告文
　　元始符命，赦罪宥愆。亡过某神魂，解仇释结，削死上生，刊名金简、位列玉阶。真光接引。慈惠敷开，金莲捧步，紫炁开关，三变九炼，易容反颜。三天魔王，保举制仙。真心洞明，福慧自生。骖侍龙辕，受炁长存，一如告命。
　　年岁次　月　日时告下。
　　简袋式
　　神霄玉篆雷文神霄炁诀
　　告文
　　高上真王玉清宝箓玉篆雷文，普告南昌上宫，韩君丈人，注算真君，酆都冥关，诸治典吏。炼度某神魂，消灭罪戾，开泰泉扃，荡除尘翳，调理阴阳，制魔保举，度品南宫。死魂受炼，仙化成人，永离三涂五苦八难，超凌三界，逍遥上清，一如告命。
　　年岁次　月　日时告下。
　　简袋式
　　灵宝玉鉴卷之二十四竟
　　灵宝玉鉴卷之二十五
　　告给符箓门
　　太阳炼形宝诰念日君咒，卯文，东炁
　　咒曰
　　太微丹书，名曰开明。致日上魂，来化身形。平旦严装，发自圆庭。飞华小母，日根阳精。紫映流光，号曰五灵，急急如上帝勑。
　　告文
　　太阳炼形宝诰，告下日宫帝君，日宫朱景童子，散辉仙吏，日宫司命，神仙诸灵官。奉为某神魂，炼度形神，金液玉英，神炁芳馨，羽衣飞步，上升帝庭，一如告命。
　　年岁次　月　日时告下。
　　简袋式
　　太阴炼形宝诰念月君咒，酉文，西炁
　　咒曰
　　紫微黄书，名曰太玄。致月华水，养魄和魂。方中严净，发自玄门。藏天隐月，五灵夫人。飞光九道，映明泥丸。急急如上帝勑。
　　告文
　　太阴炼形宝诰，告下月中夫人，月中黄华石景水母，太光童子，散花玉女，月宫司命，神仙诸灵官。奉为某神魂，炼度形神。金液玉英，神黑芳馨，羽衣飞步，上升帝庭，一如告命。
　　年岁次　月　日时告下。
　　简袋式
　　上清灵宝金箓兑文，中炁
　　告文
　　元始玄慈，广度迷津。开释罪缘，救拔众生。永灭辛酸，地狱虚闲。勅勒酆都，左右阴司，考官典吏，咸禀玉文。超度亡过某神魂。炼形易质，尽获更生，度命金箓，证果大乘，一如告命。
　　年岁次　月　日时告下。
　　方函式
　　上清灵宝玉箓亥文，酉炁
　　告文
　　元始威神，妙力真举。等观大无，广布慈雨。地狱停冤，寻声救苦。回阴返阳，真道为主。玉箓灵文，开通五户。永罢酆都，咸乘超度。亡过某神魂，上登紫府，自在怡神。秘真子午，复命归根，万灵共会。保天无倾，一如告命。
　　年岁次　月　日时告下
　　方函式
　　上清灵宝黄髴中文，黄炁
　　告文
　　元始黄箓，告下南昌。上开八门，普受开度。诸天诸地，阴狱冥官，五岳冤牢，罗酆寒庭，咸臻黄箓，勾落死名。亡过某魂神澄正，万炁长存，不经苦恼，身有光明。永契真道，逍遥上清，一如告命。
　　年岁次　月　日时告下。
　　方函式
　　右三箓简文，分於三朝告行。用栢木简，以彩装三色金书，碧袋如常式。
　　生天宝箓
　　法曰：凡书宝箓，面东，焚香，存玉晨上帝，如法陈意。次诵宝号，研朱左右八十一转。次取青玄炁，灌砂中。至书箓时，先诵《灵宝经》一过，然后长跪启白：
　　具位臣姓某，谨诚惶诚恐，稽首顿首再拜。奏启三清三境大道慈尊中天上帝。臣今奏为入意，投叩向臣乞行开度。臣今依式书篆宝箓，乞赐天恩下济，真炁流通，启蕴开函，降下宝箓，付臣书篆，依式颁行。庶使幽狱停酸，死魂受度。臣下情不胜激切，恳祷之至，谨言。
　　次九拜，存天门开。天门乃金门三重，其中金光焕然，内有金阙宝殿。见玉宸上帝端坐其中，左右侍真，罗列御座，奏前事理，上帝慈颜欢悦，勅命金童玉女捧宝匣，在百宝光中下降几案前，与所造之麓，合而为一。光明徘徊於上，无极无尽。次面南九拜，默奏南斗。存见六星，每星大如日轮，初出之状，一合降下，与箓中六星合而为一，每一星各有一字在内分明，尽皆透底，光明如一。一次上香，叩齿十二通。
　　咒曰
　　中有度人不死之神，中有南极长生之君，中有度世司马大神，中有好生韩君丈人，中有南上司命司箓。延寿益算，度厄尊神。回骸起死，无量度人。急急如上帝律令。
　　咒毕，面天门长跪，存官童将吏，围绕左右，左手都监诀，右手执笔，念勑赦，密咒五十遍。
　　咒曰
　　无上玄元，太上道君。教臣行符，照破幽狱，罪魂出离。急急如律令。
　　次取天门青黄白三炁入笔，依式书篆。
　　上四字玉宸秘讳，沓书六星下，随书随念。
　　咒曰
　　元始符命，时刻升迁。亡魂受度，立便生天。急急如元始上帝律令。十二遍，取天门炁，出笔发诀心
　　再运咒曰
　　太上道君，勑付昆仑。神符一下，拔度死魂。急急如律令。
　　右天门金光炁，搯玉清诀，布箓上六星，唯第三魁星虚运笔，不可实涂。盖火空则明。
　　勑咒符
　　南斗六真，出幽入冥。吾奉帝勑，速监生灵。南昌上籍，即得返魂。急急如上帝勑。
　　如前存用，南斗炁诀，透彻光明。再用勑咒总勑之，又上帝诀，三天炁，盖下四字。
　　小宝箓式
　　太上勑赦生天宝箓
　　亡魂受度，炼化更生，人伦不坠，福报转增。
　　右奉
　　宝箓，告下十方三界，冥官主者，拔度三界十类，六道四生，九州五姓，男女幽魂。上生
　　天堂，一如
　　告命。
　　年岁次　月　日时告下。
　　具　法　位　臣姓某承诰奉行。
　　泰玄省主正一静应真君。在天
　　泰玄知省天君。在天
　　天枢右相。在天
　　天枢左相。在天
　　天枢上相。在天
　　天机内相。在天
　　天机上相。在天
　　玉清神公无极上相。在天
　　大宝箓式
　　无上隐讳生天宝箓
　　右准
　　勑，普告三界，无极神乡，泉曲之府，北都罗酆，三官九署，十二河源。上解祖考，亿劫种亲，疾除罪簿，落灭恶根。不得拘留，逼合鬼群。元始符命，时刻升迁。北都寒池，部卫形魂。制魔保举，度品南宫。死魂受炼，仙化成人。生身受度，劫劫长存。随劫轮转，与天齐年。永度三涂五苦八难，超凌三界，逍遥上清。合给付亡过某魂，执诣黄箓院生天案，照会超升，一如元始符命。
　　年岁次　月　日时告下。
　　具　法　位　臣姓某承　诰奉行。
　　泰玄省主正一静应真君。在天
　　泰玄知省天君。在天
　　天枢右相。在天
　　天枢左相。在天
　　天枢上相。在天
　　天机内相。在天
　　天机上相。在天
　　玉清神公无极上相。在天
　　灵宝解冤释结升度真符
　　书符咒
　　解冤诀，大指掐三指，以三指倒入手心中。三天炁符上。
　　三天上帝，三天大法主，太上解冤真人。慈风荡翳，万业消镕。宿冤枉咎，应念冰清。急急如太上律令。念解冤释结天尊。
　　祝符咒
　　太上真符，济拔幽沉。解消罪累，冤债和平。出离地狱，上升朱陵。炼魂易质，黄签书名。过度三界，逍遥上清。
　　提魂咒
　　汝等诸罪魂，宿业深厚，故常怀忿怒心，念念无休息。我今稽首无上尊，愿汝冤仇俱懈释。
　　焚符诗，想太一救苦天尊，即解冤释结天尊也。顶上放三色光明，洞照道场内外，照彻十方，一切冤魂，并皆和释，各生欢悦，瞻仰慈尊，上朝天境。
　　解冤符式
　　灵宝解冤结升度真符
　　符
　　右符给付某魂
　　神。符告下解冤释结，求脱仇佛，执对分别，衅缘俱尽，不生恶业，出离寒庭。罪根消灭，一如告命。
　　年岁次　月　日时告下。
　　具　法　位　臣姓某承诰，奉行
　　东极宫中太一救苦天尊青玄上帝。
　　东华修炼玄旨朱陵符用
　　师平坐定息，研澄百虑，存自己头上泥丸中，乃太渊天谷宫、光照内外，中有太乙天尊、御金玉宝座、青服，朱履，云冠，玉圭，项负圆光，金莲捧足。须臾天尊放百宝慧光、洞明八极。又以自己一性，上朝天尊，心礼圣号。忽见宫中紫炁如丝，降下丹田，凝结光明，如弹子大，紫金色。常以一性居顶中天谷之宫，勿令散乱。於真想处，倏然忘形，静定廓然，上下澄彻。行住坐卧，皆可修持。此乃修炼形神，得一之道也。其紫炁入丹田，自然生真火毫光，元炁纯阳之所致也。所谓太一在头，万神朝焉。神明森卫，有大威力，降伏邪妖众恶，不敢当矣。精神炁旺，疾病永消。所为所作，叩之立应。盖以炁炼神，以神炼形，形神俱妙，体入自然。聚万法而归一真，散一真而化万景。不滞有无，永绝生灭，是为真人矣。得法之士，当焚香，东望拜跪。存真首露前世今生，故误罪业。解释九玄七祖，师资同学，阴阳过愆。普及六道四生，飞走沉潜，咸蒙度化。伏望天尊垂悯，应念感通。庶令臣心安炁旺，神室光明，克就玄勋，永无魔试，同升长乐境界，与道合真。然后书符。
　　勑笔咒
　　元始玉命，敷法布灵。道法施惠，受符超生。如有愆罪，悉以除蠲。汝见玉言，万神咸听。
　　勑朱咒
　　玉音摄炁，灵风聚烟。紫虚郁秀，辅翼万仙。千和万合，自然成真，急急如灵宝度人律令。
　　祝咒
　　接以法门，导以法路，沃以神泉，洒以甘露，心洁形完，声尚神具。未闻天尊法音者，今皆得使得闻。未蒙天尊睿泽者，令皆使得遇。得为人天，随符超度。急急如律令。
　　右符玉清诀，天门炁，吹笔上。次搯巽文，念太一救苦天尊八十一声，取青玄炁吹笔。再念奉太一救苦天尊勑行，八十一声，取青玄炁入笔。再念八十一声，再取炁入笔。随炁书符。
　　朱陵符诰文
　　太上救生救死救苦超度朱陵直符
　　右符给付某魂。
　　天尊救苦，仙道贵生。上开八门，飞天法轮，普受开度，死魂生身。上诣丹霞丹天炎光世界，朱明国土，重阳宫中。朝谒天君，超度朱陵，流火神庭，火炼池中。火膏冶炼，荡除尘垢。受化更生，红莲花上。得为初学天人，一如告命。
　　年岁次　月　日时告下。
　　具　法　位　臣姓某承　诰奉行。
　　东极宫中大慈仁者寻声赴感太一救苦天尊。
　　朱陵府散形黄箓中用
　　祝曰
　　上帝诀，南炁，存升度法。
　　玉眸太灵，分天地精。一炁混合，阴阳佐成。司命合德，四齐生灵。火铃炼度，左右灵真。急如律令，九炁生神。
　　灵宝玉鉴卷之二十五竟
　　灵宝玉鉴卷之二十六
　　告给符箓门
　　上生黄箓式
　　玉清灵宝无量度人上生黄箓
　　据本贯姓某，伏为追度某魂超升。取今月某日，就某祇建
　　无上盟真玉匮大斋道场几昼夜。请行科典，作诸善因，设醮谢
　　恩，仰祈开度。投乞给授
　　玉清灵宝无量度人上生黄箓一阶，付某魂收执，照验生天者。
　　元始符命金箓白简救苦真符，告下十方无极世界，三官九府，百二十曹，五帝考官，九幽地狱，巨天力士，执罚神兵，司录司命，司功司杀，牛头狱卒，三界大魔。拔度某神魂，出离地狱，永辞长夜，睹见光明，万罪荡除，冤仇和释。乘此九真妙戒拔度功德，上生天堂，一如告命。
　　元始符命金箓白简长生灵符。告下南方丹天世界，朱陵火府，南昌上宫，长生大君，韩君司马，司命司录，延寿益算，度厄尊神，回骸起死，监生大神。超度某神魂，上登朱宫，流火之庭，玉眸炼质，黄华荡形。书名紫策，受化更生。承此金箓度命功德，时刻升迁，一如告命。
　　上帝玉符九天紫府内音，宣告三宫九府，百二十曹，天牢地狱，主司大神。拔度某神魂。永辞长夜，睹见光明。咸领符命，部卫形魂。上朝帝庭，罪咎和释，冤债消泯，与道合真，神登玉阙，受炼长存，一如告命。
　　太上灵宝超生金箓官君功曹使者度
　　盟真玉匮度魂韩君变炼监生真箓官君功曹使者度
　　洞真太上青帝黄箓青龙将军九千万人青兵骑吏百亿万众度
　　洞真太上赤帝黄箓朱雀将军八千万人赤兵骑吏百亿万众度
　　洞真太上白帝黄箓白虎将军六千万人白兵骑吏百亿万众度
　　洞真太上黑帝黄箓玄武将军五千万人里一兵骑吏百亿万众度
　　洞真太上黄帝黄箓麟凤将军三千万人黄兵骑吏百亿万众度
　　五文开廓，普植神灵。无文不光，无文不明，无文不立，无文不成，无文不度，无文不生。中有度人不死之神，中有南极长生之君，中有度世司马大神，中有好生韩君丈人，中有南上司命司录，延寿益算度厄尊神，回骸起死，无量度人。某受度之后，七炁成真，六仪运虚，五灵续绝，二曜扶衰，旋罡蹑空，飞步云宫，胚胎有始，尘劫无终。金城孕质，玉洞凝神。真炁内养，以成真人。上入太虚，下洞幽泉，云宫宝阙，中有真魂。出入福乡，周旋生门，咀嚼灵芝，灌漱金泉。甘露川流，悬澍丹田，紫霞朝映，三炁凝烟。琼室化仙，安坐金莲，真仪掩日，尘劫如年，一如告命。 
　　年岁次　月　日时给。
　　具　法　位　臣姓某承诰奉行
　　泰玄省三正一静应真君。
　　泰玄知省天君。
　　天枢右相。
　　天枢左相。
　　天枢上相。
　　天机内相。
　　天机上相。
　　玉清神公元极上相。
　　勑制地祇券符
　　右用碧绢背造，方阔一尺二寸。正面书告文，于二边券中间空道君印地位，止写受度某一名，以道君玉印印之。
　　勑制地祇券式＃1券文阔狭，双面制造
　　勑制地祇，侍卫送迎，亡过某魂，拔出地
　　户五苦八难，七祖升迁，永离鬼官。魂
　　度朱陵，受化
　　更生，一如
　　告命。
　　年岁次　月　日时告下。
　　具　法　位　臣姓某承诰奉行。
　　书劫制地祇券符于此。
　　具　法　位　臣姓某承　诰奉行。
　　年岁次　月　日时告下。
　　告命。
　　更生，一如
　　度朱陵，受化
　　户五苦八难，七祖升迁，永离鬼官。魂
　　勑制地只，侍卫送迎，亡过某魂，拔出地
　　历关诸天券符
　　历关诸天券式＃2
　　今日某魂，欣庆受度，历关
　　诸天，请灭三恶，斩绝地根，飞度五户，名列太玄。魔王监举，无拘
　　天门，一如告命。
　　年岁次　月　日　时关告。
　　具　法　位　臣姓某承　诰奉行。
　　书历关诸天券于此
　　具　法　位　臣姓某承　诰奉行。
　　年岁次　月　日　时关告。
　　天门，一如告命。
　　名列太玄，魔王监举，无拘
　　诸天，请灭三恶，斩绝地根，飞度五户，
　　今日某魂，欣庆受度，历关
　　右以黄绢为之，方阔九寸，符篆告文并用朱书。至炼度时，二券裂为两边，以历关诸天券，系於正度旛。左手地祇券，系於右手。各以二券左边，同入於四保举方封内，先烧去，候炼度了，焚旛升度合券。
　　灵宝玉鉴卷之二十六竟
　　＃1 , 2 此卷式文字从左右两边向中间书写诵读。
　　灵宝玉鉴卷之二十七
　　告给符箓门
　　长生度命金箓
　　太上洞玄灵宝长生度命金箓
　　维太岁某
　　乡贯住居某，伏为某入意。恭就
　　黄箓斋坛，奏授
　　太上洞玄灵宝长生度命金箓一阶，付某收执。过度三界，超升九天。谨按经云：元始天尊昔在九清妙境三元宫中，与诸大众敷弘至妙，开化人天，摽纪善功，注名黄箓，金格玉简，陈列三清。一一地狱之中，皆见十方救苦天尊，入於九幽，拔度诸苦。天尊普告四众，汝等若能受持金箓白简，九真妙戒，长生灵符，救苦真符，当消九幽大罪，摽名九宫。察命童子，护戒威神，五帝直符，六宫掾吏，自当随逐简文，覆护受戒弟子。今当为汝，显说九真妙戒，金箓白简受持功德，拔难济苦，神力难思。众灵稽首。伏受教命。
　　天尊告日
　　一者敬让，孝养父母。二者克勤，忠於君主。三者不杀，慈救众生。四者不淫，正身处物。五者不盗，推义损己。六者不嗔，凶怒凌人。七者不诈，谄贼害善。八者不骄，傲忽至真。九者不二，奉戒专一。
　　护戒威神
　　元始符命金箓白简救苦真符，告下十方无极世界，三官九府，百二十曹，五帝考官，九幽地狱，巨天力士，执罚神兵，司箓司命，司功司杀，牛头狱卒，三界大魔。拔度某神魂，出离地狱，永辞长夜，睹见光明。万罪荡除，冤仇和释。乘此九真妙戒拔度功德，上生天堂，一如告命。
　　元始符命金箓白简长生灵符，告下南方丹天世界，朱陵火府，南昌上宫，长生大君，韩君司马，司命司箓，延寿益算，度厄尊神，回骸起死，监生大神。超度某灵魂，上登朱宫，流火之庭，玉眸炼质，黄华荡形。书名紫策，受化更生。乘此金箓度命功德，时刻升迁，一如告命。
　　当愿亡过某魂，受度之后，永充济拔，人间天上，敬信奉行，一如玄科律令。
　　年岁次　月　日黄箓斋坛给。
　　保举师具法位　姓　某　押。
　　监度师具法位　姓　某　押。
　　度　师具法位　姓　某　押。
　　右长生度命金箓，用青缯被背，金锦表首，轴头长八尺一寸，并泥金书篆，人物等形，亦用金画，外以经带束之。於炼度后宣给，同升天大券用之。
　　九天宝诰
　　青素九尺制造成轴，研朱书篆。
　　玉清神霄九天宝诰
　　据乡贯入意，乞行
　　科法，炼度亡魂。请颁
　　神霄九天宝诰，给付正度某魂，遵守奉行，永为身宝者。
　　上帝玉符，九天紫府内音，宣告三官九府，百二十曹，天牢地狱，主司大神。拔度亡过某，统领符命，部卫形魂，上朝帝庭。罪仇和释，与道合并，神登玉阙，受炼长存，一如告命。
　　亡过某魂
　　受度之后，当愿手持
　　紫址阁，魂炼
　　丹天，正性成真，永脱轮回之数，超凡入
　　圣。常资快乐之游。庶显
　　灵宝度人，一如
　　洞渊诰命。
　　年岁次　月　日时给。
　　真师高上丹霄太清韩王朱陵大帝。
　　宗师高上碧霄上清华王青玄上帝。
　　祖师高上神霄玉清真王长生大帝。
　　升天左券
　　券篆文书作一面，后项背文作一面，并二边告文。
　　升天左券式＃1
　　灵宝升天左券告下三界天门守卫诸神
　　诸天隐讳，诸天隐名，敷落成真，普度天人。
　　今日亡过某神魂欣庆受度，历关
　　诸天，请灭三恶，斩绝地根，飞度五户。名列太玄，魔王监举。无拘
　　天门，一如
　　告命。
　　年岁次　月　日　时告下。
　　具　法　位　臣姓某奉行。
　　具　法　位　臣姓某奉行。
　　年岁次　月　日　时告下。
　　告命。
　　天门，一如
　　太玄，魔王监举，无拘
　　户，名列
　　诸天，请灭三恶，斩绝地根，飞度五今日某神魂，欣庆受度，历关
　　度天人。
　　诸天隐讳，诸天隐名，敷落成真，普
　　灵宝升天左券告下三界天门守卫诸神
　　升天右券
　　券篆文书作一面，后背文作一面写，并书二边告文。
　　升天右券式＃2
　　灵宝升天右券告下天门守卫诸神
　　诸天中大梵隐语，无量之音，普度某
　　神魂，上登道境，大勋魔王，保举游行
　　三界，升入
　　金门，一如
　　告命。
　　年岁　次　月　日时告下。
　　具　法　位　臣　姓某奉行。
　　具　法　位　臣　姓某奉行。
　　年岁次　月　日时告下。
　　天门，一如告命。
　　三界，升入
　　道境，大勋魔王、，保举游行
　　过某神魂，上登
　　诸天中大梵隐语，无量之音，普度亡
　　灵宝升天右券告下天门守卫诸神
　　凡诸券文，并於说戒传符之后，一一宣告，依式分裂。左手一边，同四保举符命，焚於炼度坛。右手一边，给付亡者，证应升天者。二券分开，每一边系於旛左右手九炼天尊符。见旛盖门。
　　书符咒
　　九炁炼神，三景合成。生神火炼，返复人形。急奉玉清勑。
　　玉清灵宝普度万灵咒
　　金阙上帝授许旌阳超度玄祖咒。
　　唵吽咤哩。唵，元始生天，唵，元始生地，唵，元始生人。二才备化，万物纷纭。人不保全，化为阴神。神之不全，流为下鬼。唵，下鬼闻我玉音，鬼形即灭。舍彼鬼形，上生天宅。唵，人道闻我玉音，顿舍人业，长生神仙，与天地同寿，与日月同明。一身被恩，七祖蒙荣。既度七祖，身居玉清。唵，天道闻我王音，天福顿增，宿业永尽，不坠下天，常居玉清。急急如　元始上帝普度万灵律令。
　　右咒平日行持，可以咒普度诸真箓。
　　灵宝玉鉴卷之二十七竟
　　＃1,2 此券式文字从左右两边向中间书写诵读。
　　灵宝玉鉴卷之二十八
　　投龙进简门
　　山简
　　告文共五行
　　今谨有略节意於某处，修建黄箓大斋几昼夜。以今满散，投简名山。愿神愿仙，长生度世，飞行上清。五岳真人，至圣至灵，乞削罪簿。上名九天。谨诣名山，金龙驿传。
　　年岁次　月　日具位臣姓某於某处告下。
　　右山简制式，在前。用金龙一枚，金钮九只，青彩缠之。斋事毕，卜良辰，法师同众官诣名山洞府，依式投醮，法事关告，投龙进简。若路远师众不可拘，选委二三人去，亦可。
　　水简
　　如山简式，诣灵泉海渎等处投之。
　　告文
　　今谨有略节意於某处，修建黄箓大斋几昼夜。以今满散，投简水府。愿神愿仙，九府水帝，十二河源，江河淮济，溟冷大神。乞削罪簿，上名九天，谨诣水府，金龙驿传。
　　年岁次　月　日具位臣姓某於处告下。
　　土简
　　如山简式，埋於坛所中庭土宫。
　　告文
　　今谨有略节意於某处，修建黄箓大斋几昼夜。以今满散，投简灵坛，中黄九地，戊己黄神，土府五帝。乞削罪名，请诣中宫，一切灵神。削除罪簿，注名九天，谨诣土府，金龙驿传。
　　年岁次　月　日具位臣姓某於某处告下。
　　投山简符
　　书符咒
　　太上三天，天帝玉直。三光监映，威制群灵。五常回度，山岳藏烟。真炁结实，应化自然。急急如　天皇上帝律令。
　　投水简符
　　书符咒
　　太上冲玄，勑制河源。九江水渎，河海弥洋。天运回度，开释九玄。急急如律令。
　　投土简符
　　书符咒
　　太上三晨，大罗之中。九地厚德，合妙元宫，万神宗集，福庆弥隆。急急如上帝律令。
　　四季投简符
　　右符立春甲寅日书之。
　　右符立夏甲午日书之。
　　右符立秋甲申日书之。
　　右符立冬甲子日书之。
　　简内告文
　　元始符命，玉清真文，告下诸天丞相，度人不死之神，长生大神，司马大神，韩君丈人，南斗六司，权机省署，太玄神庭。严校三界，无极神乡，泉曲之府，北都罗酆，三官九署，十二河源。普度苦爽，亿万幽魂，疾除罪簿，落灭恶根。不得拘留，部卫形魂，速灭三恶，斩绝地根。飞度五户，名列太玄，魔王保举，度上南宫。朱陵受炼，仙化成人。永度三涂，五苦八难。天门无拘，五帝侍迎。超凌三界，逍遥上清。今日受命？万神成听，一如契令。
　　年岁次　月　日时某处告下。
　　玉璧三枚，投进龙简。天官用苍璧圆形，地官用黄璧方形，水官用玄璧六出形，皆虚其中，各径三寸。科曰：玉以
　　贞洁之德，可以盟感上真，故以为信。若投龙简，当以青彩纽缠，而副之青丝，以代割发，金纽以代歃血，上告三官也。缺者考属地官九都曹。金纽二十七枚，径九分，如环之状。每简用九枚。天子用金。余用银涂金，以青丝缠之，同龙简投之。
　　水简璧式黑色
　　土简璧式黄色
　　山简璧式青色
　　右简三式，君主用玉，王侯用璧玉，士庶用玉石为之，其次许以梓木代之。并长一只二寸，阔三寸六分，厚三分。以金泥篆之。加木简，以粉刷简，以雌黄界边，朱书符，墨书告文，黄罗为袋。各以金龙一条，金纽十二枚，玉璧一事，散坛各诣逐处设醮，依科投之。书时用灵宝炁诀。
　　投山简宣咒
　　玄上开明，元始监真。上帝五色，赤书丹文。天地本始，总领三光。摄气召会，催促举仙。高上符命，普告十方。日月星宿，五岳灵山。天上地下，冥灵大神。监生主录，南上三门。关领玉简，勒名丹篇。削落罪目，上补帝臣。斋主某人，皈凭至道，建立斋功，拔赎九祖，一切罪魂。行道事竟，径诣灵山。请投玉简，乞削罪名，皆蒙解脱，无有冤亲。去离三恶，魂升九天，生死开度，亿劫长存。今日上告，万神咸闻，请以金纽，开盟真官。乞如所告。金马驿传。
　　投水简宣咒
　　元始五老，上帝高尊。十方至真，太华灵仙。赤文告命，无幽不闻。上御九天，请下玉文。日月五星，北斗七元。中告五岳，四方灵山。下告河海，十二泉源。九府水帝，溟泠大神。今日上告，万愿开陈。斋主某人，建斋行道，普为存亡。请赎九祖，宿对罪根。谨设玉简，乞得上闻。记名水府，过去升天。生死开度，万神咸闻。谨以金纽，告盟水帝。请如所陈，金龙驿传。
　　投土简宣咒
　　天地开张，万炁分灵。三元同符，十方朗清。五老上帝，主领死生。丹书赤文，元始上清。普告天下，九地皇灵。今日上告，万仙定生。斋主某人，建斋行道，普为存亡。我愿我身，即得飞仙。谨投玉简，土府太皇。削除罪刑，奏名上宫。刊籍华清，早得成仙。天地同灵，九祖种亲。腐骸更荣，魂生南宫，受化仙庭。今日告命，万神成听，谨以金纽，表盟至诚。请如斯言，金龙驿传。
　　灵宝玉鉴卷之二十八竟
　　灵宝玉鉴卷之二十九
　　开明幽暗门
　　夫一炁肇分，二仪定位。阴则为重浊之炁，凝于地。阳则为轻清之炁，浮于天方阴阳混凝妒则为中和之黑，锺于人。一一是故亭毒．三才，发育万化者，莫非一炁流行之妙。况夫人性，本来清净明妙，虚彻灵通。地狱天堂，了无所有。因其性习之异，人欲滋萌，由念缘情，因情积业，触境应现，随报湮沉。故善之类则为阳，恶之类则为阴。所以天堂地狱之事，实由善恶一念之所致也。故我灵宝大法，有燃灯破狱，拯滞拔幽之义，则必先内发玄照，以明天本然妙无之慧灯。然后以发明众生固有之觉性，使灯灯相续，内外洞明。俾其开释无辜，迁善远罪。则一旦超然，摄化於高明正大之域，顿悟本来清净自然之道。前之所谓罪根恶业，安所有哉。地狱天堂，等归空寂。然而善不善之念，可不慎欤。
　　造策杖式
　　法曰：凡造策杖，须择名山福地，净域灵墟，用吉日取向阳甘竹一枝，长五尺五寸，通有九节者。安奉争处，选甲午、丙午、丁卯，或三月三日，七月七日，九月九日。其第二节左，微曲一曲。於第三节下，四面开窍，以纳五岳内形符，又实以灵书中篇。各以黄蜡封固。专意佩持者，用黄缯袋之。行事之际，以小黄旛一首，长七寸，中篆十天玄化符，背书青玄威章，悬於第二节下。受持之久，以杖指天，则天神设礼，指地则地祇奉迎，指四方八表，则万鬼束形，指地狱幽牢，则罪魂升度。久则解衣覆竹，可以隐形。行持之时，当叩齿三十六通，存五帝直符，金童玉女，各一人侍卫策杖。久则自然有五色流光，焕明于上矣。
　　咒曰
　　泰山之阳，元始上精。开张天地，甘竹通灵。真符守吏，部卫形神。五色流光，朱衣金缨。辅翼上真，出入幽冥。灵竹神策，与天齐龄。合我以生，契我以成。万化之外，以代我形。五解同机，三景。合明。天上地下，靡不通灵。急急如律令。
　　右咒毕，引五方真炁，各三十六咽。於三元、八节、本命、生辰，合炁行持，存神诵咒，精诚不怠，与道合真，久则与我同升矣。
　　五灵破狱策杖内符
　　咒曰
　　金阙化身，真炁周流。慧光焕景，金虎破幽。急急如律令。
　　右符混合五炁书，入策杖内。
　　五岳内讳符
　　东方卯文，青炁；用五色纸书之于杖内。
　　南方午文赤炁
　　西方酉文白炁
　　北方子文黑炁
　　中央玉文中炁
　　旛式用黄缯制，正面肚中书十天方化符。
　　十方玄化符
　　咒曰
　　天地之先，妙化无垠。磅礴二气，万汇肇形。凝景合妙，返胎复婴。慧光无碍，洞朗八冥。普受开度，十转回灵。急急如青玄天尊律令。
　　肚面中书后救苦天尊符。
　　十方救苦天尊符祖炁中文
　　存天尊放百宝祥光，照明天地。
　　咒曰
　　天尊宝诰，勅汝诸鬼。关锁速开，铁城摧毁。拔度幽魂，速离关轨。急急如律令。
　　背面顶中书
　　右式制造策杖，平时收持，咒祝合炁，存神，随事行用。如燃灯破狱，先置玄师前，临时高功道众法事跪奏，请迎匝绕灯坛，随方依法，勑破诸狱燃灯。毕迎杖归坛，跪谢而退。
　　策杖旛形
　　请策杖作
　　用存太一俨然端坐九头狮座，侍真左右环列，圆光照映十方。兆身一炁，历肝府，上合天尊为一。分吐慧光，注于杖上，化为龙势，口衔金旛，灵风庆云，流晶玉光，徘徊于上。次存天尊金口勑，命玉女金童，捧出宝函，出示符命，金光道炁，焕照诸天，付兆宣行，开泰亡爽。兆引炁归元宫合妙，依次行持。左手玉诀，右手执杖，就狱画付勑字，作八字分开，存灯光皆是金莲玉相，朗照阴府。悉为天境。
　　咒曰
　　玉清道炁，开破幽泉。阴关苦爽，离苦升天。
　　又念三天讳霐，唵吽咤哩现光明。
　　开通幽关符玉文祖炁
　　咒曰
　　元始登引，天真大神。上圣高尊，妙行真人。十方无极，至真大神。倾光回驾，监真度生。诸天丞相，南昌上宫。韩司主录，监生大神。执线把籍，齐到帝前。随所应度，严校诸天。普告三界，无极神乡。泉曲之府，北都罗酆。三官九署，十二河源。上解祖考，亿劫种亲。疾除罪簿，落灭恶根，不得拘留，逼合鬼群。元始符命，时刻升迁。急急如灵宝无量度人律令。
　　右存天门宝光交映，十方梵炁，接引亡魂。
　　五道大神
　　东方飞道大神。南方横道大神。
　　西方直道大神。北方遏道大神。
　　中央都道大神。
　　五神并如方相氏，即开路神形状，各服本方色衣。
　　东华元阳开道真符
　　告文
　　司额
　　本司据入意本司领词难抑，除已按法奉行外，以今然烛
　　神灯，开通幽路，所有
　　东华元阳开道真符，须至告下者。
　　符
　　右符告下东方飞道大神，请准
　　真符，统青衣之神兵，开东方之道路，普摄幽爽，来诣
　　灵坛，祇领荐修，克谐超度，一如告命。
　　年岁次　月　日告下。
　　具　法　位　臣　姓　某　押。
　　右四方告文，皆依前式。止换某方某衣神兵，闭某道路，拘摄亡魂，赴坛受度。
　　南方赤衣神兵。西方白衣神兵。
　　北方黑衣神兵。中央黄衣神兵。
　　命魔前松符
　　告文
　　玉清神霄命魔前袪真符
　　符
　　右奉
　　符命，告下
　　五帝大魔，万神之宗，飞行鼓从，总领鬼兵。上天度人，严摄北酆。掷火万里，流铃八冲。三官北酆，明检鬼营。不得容隐，金马驿呈。普告无穷，万神咸听。三界五帝，列言上清。一如告命。
　　年岁次　月　日告下
　　具　法　位　臣　姓　某承诰奉行。
　　太一救苦天尊青玄上帝。
　　太上灵宝开通五路真符
　　告文
　　太上灵宝开通五路真符
　　符
　　右符告下，十方三界，五岳九州，东夷西戎，南蛮北狄，中央三秦，境土五方诸道，水陆关津，黄泉蒿里，社令城隍，阡陌道路，一切主者，冥关幽路，主执神祇。咸准
　　符命，疾速开通道路，释放亡过某等，及六道幽爽。径离幽暗，得睹光明。齐赴玄坛，普沾
　　睿泽。乘兹妙果，上生
　　天堂，一如告命。
　　年岁次　月　日告下。
　　具　位　职　臣　姓　某　承诰奉行。
　　此符系亡者他乡远郡死者用，此符给之。
　　三炁阳光符玉文，天门炁
　　右符一样书五道，焚於五方灯中，存五天魔王，并乘飞云丹舆绿笔，奉元始勑，召东夷西戎，南蛮北狄，中央三秦君，并五方开道大神，领从官将吏。开通五方冥路，接引亡灵。外道妖魔，毋得拦阻。
　　东方勑符咒
　　元精混沌，青炁分散。神童十二，保镇肝魂。二七四五，变化云营。九灶九社，老木不停。神威吐毒，剑掷火焚。扫灭精蛀，光景妖氛。识不驰妄，安保帝君，一如告命。
　　南方劫符咒
　　赤明开图，炎精扇飙。三童一咤，焕赫浮飘。司命得失，万神总朝。朱凤吐火，石化流消。铃飞电馘，驱剪赤妖。束缚九丑，诛荡精魑。肃清道路，得道逍遥。
　　西方劫符咒
　　金精一炁，太白七分。帝君灵符，流飘赤云。召龙负水，杀灭邪精。千妖殂落，剑戟纷纭。长牙巨兽，讨捕凶群。延年度世，身飞紫庭。百灵安镇，我得自然。
　　北方勑符咒
　　玄光豁落，五炁流行。双阙上帝，万神化生。安惠守志，啖食炎精。苍龙吐电，摧破黄兵。辉晶镇剑，奔火飞星。三千力士，收灭万精。保安家国，道治升平。
　　中央勑符咒
　　混沌元甲，黄象分驰。盖覆真老，变化婴儿。养育九炁，胎生二仪。日月高奔，星辰下垂。风火交激，雷电乱施。六天九丑，胆破心离。太上符告，何敢不随。有生安乐，入道无为。
　　旛符
　　东方
　　东方青天魔王。九夷甲乙大将军。东方开道大神。
　　南方
　　南方赤天魔王。八蛮丙丁大将军。南方开道大神。
　　西方
　　西方白天魔王。六戎庚辛大将军。西方开道大神。
　　北方
　　北方黑天魔王。五蛮壬癸大将军。北方开道大神。
　　中央
　　中央黄天魔王。三秦戊己大将军。中央开道大神。
　　右五方刊牌，各以供物牒文符命，逐方告。
　　玉路灯图
　　诸项灯幡符式，见灯旛门。
　　关祝诸灯
　　高功诣玄师前，跪奏请策杖，道众迎出，灯坛匝绕。次举三清乐，入忏。
　　九天灯告行
　　九阳梵炁元皇破狱真符
　　告文
　　灵宝玄坛
　　今据某投词入意。以今恭准道旨，告下并九阳梵炁元皇破暗真符，开光长夜，拔度亡魂，来诣斋坛，承功超化，须至告下者。
　　符
　　高上神霄，九天真文。光映泉扃，照破寒庭。阴洞冥关，纣绝帝城。三涂苦爽，九夜沉魂。真辉洞烛，万狱摧倾。罗酆九垒，咸睹光明。皆蒙解脱，考掠俱停，真皇符命，万神咸听，一如告命。
　　年岁次　月　日告下。
　　具　法　位　臣　姓　某　承诰奉行。
　　束封
　　九天梵炁元皇破暗真符具位臣姓其谨封
　　方函
　　九天元皇破暗真符告下
　　十方三界地狱冥曹主者　具位臣姓某谨封
　　玉清慧光符
　　请光用师，玉诀，祖炁。
　　咒曰
　　九阳至精，三天尊明。日月星斗，晨光合明。三华宝耀，混合群晶。三宝发华，惠光发神。长吐飞空，下烛幽冥。慈光一照，遍彻阴扃。三涂罢对，五苦停刑。火山息焰，寒池催冰。刀化玉树，剑变骞林。铁城摧毁，魂升玉清。
　　臣今上告，愿赐开明。日月灵妃，星光真人。一十二员，稽首奉行。分灯散辉，照破重阴，一如告命。
　　依式入九天灯科。
　　右诵各天生神章，请泰玄本际仙府一百二十童子，众宣童子牒十二本。
　　灵宝自然九天金字玉文生神阳符
　　九道见坛旛门。
　　灵宝自然九天金字玉文生神阴符
　　九道。
　　郁单无量天一阴之符子文北炁
　　咒曰
　　三炁尊神，合生九炁。出乎太空，隐乎空洞。
　　仍诵本天章。
　　上上禅善无量寿天二阴之符丑文艮炁
　　咒曰
　　无光无像，无形无名。无色无绪，无音无声。
　　仍诵本天章。
　　梵监须延天生神三阴之符寅文震炁
　　咒曰
　　开辟玄通，三色混沌。天地合德，乍存乍亡。
　　仍诵本天章。
　　寂然兜术天四阴之符卯文震炁
　　咒曰
　　炁清高澄，炁结凝滓。九气列正，并受生成。
　　仍诵本天章。
　　波罗尼密不骄乐天五阴之符
　　辰文南炁
　　咒曰
　　三元所育，九炁所导。还生人道，濯形太阳。
　　仍诵本天章。
　　洞元化应声天六阴之符巳文坤炁
　　咒曰
　　三元养育，九炁结形。九月神布，炁满能声。
　　仍诵本天章。
　　灵化梵辅天七阴之符午文北炁
　　咒曰
　　太一执符，帝君品会。司会定算，五帝监生。
　　仍诵本天章。
　　高虚清明天八阴之符未文北炁
　　咒曰
　　万神唱恭，万神唱奉。灵音振空，感爽无滞。
　　仍诵本天章。
　　无想无结无爱天九阴之符申文太阳炁
　　咒曰
　　司命敬诺，司命敬顺。玄虚中澄，反胎有恒。
　　仍诵本天章。
　　右九符於九天灯坛中，按天焚之。
　　牌面篆文背书炁宫
　　帝真胞命元元一黄演之炁，太霄宫。
　　帝真胎命元洞明紫户之炁，青霄宫。
　　帝真魂命元长灵明仙之炁，碧霄官。
　　帝真魄命元砀尸明演由之炁，丹霄宫。
　　帝真藏府命元五仙中灵之炁，景霄宫。
　　帝真灵府命元高真冲融之炁，玉霄宫。
　　帝真元府命元高仙洞笈之炁，琅霄官。
　　帝真华府命元真灵化凝之炁，紫霄官。
　　帝真岳府命元自然玄照之炁，神霄宫。
　　九天灯图
　　师曰：九天灯即九卮灯也。若不用灯树，未免就地铺之。盖洞经中，以第一天居中正，在头上，第二天在南，第三天在东南，第四天在西，第五天在东北，第六天在西北，第七天在北，第八天在西南，第九天在东是也。亦随方立九炁牌，上悬九天旛。当依此图，如式铺设。今人以东北方起第一天，甚悖其理也。当细考而详之。
　　九垒灯符
　　第一垒洞渊泽地土皇君符
　　第二垒金刚泽地土皇君符
　　第三垒石脂色泽地土皇君符
　　第四垒润色泽地土皇君符
　　第五垒金粟泽地土皇君符
　　第六垒金刚铁色泽地土皇君符
　　第七垒水制泽地土皇君符
　　第八垒大风泽地土皇君符
　　第九垒洞渊无色纲维泽地土皇君符
　　右九卮九垒灯图，以梓木作一灯树，上分九卮，每一卮安一灯。下用净土，作坛三级，上圆下方。上层安灯、灯树上悬九旛卮。中层立九炁牌，安灯九盏。层安九垒皇君牌，安灯九盏。三层共灯二十七盏。外方列八卦八门，灯八盏。使上照九天，中照九野，下照九地九垒，通光九道，周回十方，通计灯三十五盏，合三十五分，总契上玄。
　　九卮九垒灯图
　　灵宝玉鉴卷之二十九竟
　　灵宝玉鉴卷之三十
　　开明幽暗门
　　九幽地狱灯
　　元始威章拔魂箓符玉文祖炁
　　咒曰
　　大明东出，浮罗阳光。紫炁郁霄，变化黄老。九阳真炁，龙篆成章。天宝灵宝，神宝天君。太一青宫，东华生炁。破狱灭考，覃宥罪魂。十方天尊，混合成形。上有三十六天，下有三十六泉。分形散影，变化亿千。玉圭所指，铁城摧毁。魂神受度，罪业俱消。九光圆像，普照十方。元始开化，勑降青玄。急急如律令。
　　告文
　　玉清宝光梵真元始威章拔魂宝箓
　　今月　日恭奉
　　道旨，告下
　　元始威章，覃宥罪魂，出离幽狱，回集善因，专神正度某魂，上生
　　仙界，须至告下者。
　　符
　　道君有命，勑付昆仑，破毁铁围，罗酆幽阴。十方三界，无极棒乡，三官九署，十二河源。解释亡过某魂，洎亿劫种亲，疾除罪簿。落灭恶根。不得拘留，时刻升迁。万神护送，径诣人天。随品受化。更生福乡，一如告命。
　　年岁次　月　日告下。
　　具　法　　位　臣　姓　某承诰奉行。
　　方函式
　　元始威章拔魂宝箓告下
　　十方三界酆都幽狱冥官　　具法位臣姓某谨封
　　九狱灯
　　三晨慧光破狱真符三光炁诀
　　咒曰
　　赤明开图，运度自然。开明主景，亿劫之先。今日大庆，‘沉魂受炼。重昏幽暗，永夜寒泉。欲请慧光，照破冥关。冰池温和，炉炭息烟。刀山剑树，永断攀缘。回光十方，照耀诸天。魂消五累，业除勾连。三晨同辉，永劫除愆。玄元开光，承恩上愿。三光玉女，请如斯言，一如告命。
　　右符各狱焚之，能通光阴境，覃宥罪魂。然点诸灯，不可缺此。
　　执策杖咒
　　天地交光，日月合明。上冲牛斗，下彻幽冥。左扶六甲，右卫六丁。神杖破狱， 万汇超升。急急如律令。
　　毁锁符玉文祖炁
　　咒曰
　　太上符命，普度幽魂。出离苦趣，俓超生门。急急如律令。
　　张门符
　　咒曰
　　三清玉勑，光耀九衢。神灯破狱，吏卒准符。铁城摧毁，铜柱清虚。威灵猛将，六道启逢。释放罪魂，咸升玉都。急急如律令。
　　焚九狱符咒
　　玉清祖炁，罢对幽堂。三星煌煌，元始开光。有罪无罪，得赦某方。宝光焕映，普登天堂。急急如律令。
　　又咒
　　太上道君，勑付昆仑。神符一下，拔度死魂。
　　勑赦咒
　　无上玄云，太上道君。教臣行符，照破幽狱，死魂出离。急急如太上律令。
　　右存自己为元始天尊，执策杖於各狱，勑破之念前咒，存地狱化为坦途，众魂乘此宝光，皆得度化。次度杖与符，侍灯执水盂，洒净念：
　　茫茫酆都中，重重金刚山。灵宝无量光，洞照炎池烦。七祖诸幽魂，身随香云旛。定慧青莲花，上生神永安。功德金色光，晖辉开暗幽。华池流真香，莲盖随云浮。千灵重元和，常居十二楼。急宣灵宝旨，自在天堂游。
　　破狱秘咒玉诀祖炁
　　唵俱祇知帝阿勒萨昙婆伽娄伐耶婆叱咤吽诃。
　　九真梵炁破狱真符
　　东方玉真梵炁之符卯文东炁
　　咒曰
　　三阳之光，妙炁缠结。九垒禀令，永破风雷。
　　又咒
　　九炁生烟，玉宝慈尊。皇上正炁，流降真空。雷电息威，偃消迅风。剑戟摧折，罪业消融。元始符命，升济魂宗。急急如律令。
　　南方玄真梵炁之符午文南炁
　　咒曰
　　六阳之光，照焕阴狱。火翳清凉，焦肌完复。幽夜开明，乾和妙毓。
　　又咒
　　三炁丹华，万福玄真。吹嘘阳光，拔度苦魂。火翳灭烬，炎息威风。炮炙涂炭，法雨慈云。惠光普化，罪苦消蠲。一如告命，群灵敬听。急急如律令。
　　西方太真梵炁之符酉文西炁
　　咒曰
　　四炁合阳，分阴感化。金刚摧毁，冥曹奉行。
　　又咒
　　七炁素英，太妙至极。金光宝耀，焕映千亿。铁杖考掠，永使蠲释。金槌刀叉，应时消释。天慈赦宥，削名黑簿。魂登太素，逍遥自适。急急如律令。
　　北方上真梵黑之符子文北炁
　　咒曰
　　五炁顺度，玄光合真。溟泠变温，寒池生春。
　　又咒
　　五炁精，玄上玉晨。九和阳光，普济罪魂。清香周布，秽恶除氛。冰戈霜刃，悉除其根。九天道炁，嘘寒为温。罪考解脱，升度沉魂。急急如律令。
　　东北仙真梵炁之符寅文艮炁
　　咒曰
　　梵炁定极，斗运旋衡。镬汤停沸，死魂更生。
　　又咒
　　镇劫保运，晨景慈尊。化形救苦，度仙上圣。惠泽流布，镬汤灭衅，沸煮火烂，复形端正。汤化甘凉，莲生青柄。永出苦爽，普登元应。一如灵命，鬼官敬听。急急如律令。
　　东南度真梵炁之符巳文巽炁
　　咒曰
　　魁鳄回度，真炁混康。铜柱摧折，阴府消殃。
　　又咒
　　先化梵阳，一炁好生。度命大圣，普济无穷。焦烂生肌，热脑散冲。炎然铜柱，永灭无荧。苦除罪考，上升仙宫。急急如律令。
　　西南宝冥梵炁之符申文坤炁
　　咒曰
　　六真分治，回尸返生。屠割停考，刀剑消洋。
　　又咒
　　坤炁虚皇，太灵高尊。景色元辉，下照幽宫。风刀割切，霜刃摧锋。罪魂零落，肌体复充。永免荼毒，克证先宗。急急如律令。
　　西北命真梵炁之符亥文乾炁
　　咒曰
　　九炁肇运，万灵振降。火车俱灭，咸睹慈光。
　　又咒
　　乾灵玉真，无量太华，天元正气，廓照无涯。火车停轮，消弭踪瑕。溃烂肢体，变生玉葩。神与魂升，上登仙界。急急如律令。
　　中央真阳梵炁之符玉文祖炁
　　咒曰
　　四炁四正，四真四明。阴尸九炼，返朴如真。万炁凝混，普停幽刑。上元玉虚，明皇紫宸。下洞九渊，真皇洞神。慧慈二光，普度亡魂。刀山剑树，立化骞林。考掠苦毒，径降酸辛。锯解倒悬，永不由经。铁城破散，鬼官迁真。亿劫罪爽，普度朱陵。十天诰命、群灵奉迎。敢不从命，列奏玉宸。
　　元始回光化形符玉诀祖炁
　　右符於九狱毕，次作用於中央。
　　咒曰
　　元始一炁，散耀诸天。灵宝阳晶，郁仪之君。光回九地，辉破八冥。太玄阴景，结璘之神。炎炎热恼，廓照生清。引日月星，合照炁神。六合内外，破暗生明。
　　化形咒
　　吾师天中救苦尊，常善化形十方界。
　　以此威神成大慈，救彼众生无量苦。
　　九夜重泉幽暗乡，普令廓然生光明。
　　牛头狱卒尽升仙，一切沉魂俱解释。
　　三途五苦诸囚系，考对停闲上紫清。
　　见闻有识及有情，感此皆成无上道。
　　唵轰咤哩遍光明。
　　师先以回光化形符，元始威章，酆都真形，共三道，作一杳怀於胸前。至破中央狱时焚此符，两手玉清诀，擎灰於手中，自己即本来元始，性光化为百宝祥光，内外洞明。上达三天，下通九地。天尊化形十方，救度苦魂，诸狱幽牢，悉为乐土。众魂咸乘妙光，上升天境。吹灰于灯坛中，念前咒三遍，次纳策杖。
　　酆都山真形
　　元始符命，制魔奉行。保举亡魂，度品南宫。
　　酆都消烬，三官解刑。赦缚闲业，受化更生。
　　随品受炼，上登福庭。
　　右山形连上题下咒，共作一板刊之应用。
　　九狱牌符九道
　　东方狱牌符
　　咒曰
　　青阳青帝，震宫之精。流光下照，洞彻杳冥。摧破地狱，风雷悉停。急急如上帝律令。
　　南方狱牌符
　　咒曰
　　南方赤帝，离宫耀明。下照万重，无幽无冥。火翳停焰，除热得清。
　　西方狱牌符
　　咒曰
　　白帝刚骑，诛斩妖魁。乘炁驱驰，飞戈走骑。下破幽牢，救度一切。
　　北方狱牌符
　　咒曰
　　重阴冥冥，黑龙驰符。径达重泉，罪无久拘。北帝有令，违者速诛。
　　东北狱牌符
　　咒曰
　　重阴之境，罪业之门。镬汤煮溃，考掠罪魂。符命一下，善恶悉分。
　　东南狱牌符
　　咒曰
　　九龙符命，下入重泉。积劫滞魄，无路可宜。铜柱之苦，咸赐赦原。
　　西南狱牌符
　　咒曰
　　三光普照，幽冥易开。积衅不原，万劫可哀。兔罹屠割，获登天堂。
　　西北狱牌符
　　咒曰
　　炎炎之心，重重之罪。火车轮转，受此苦会。符命下颁，九幽罢对。
　　中央狱牌符
　　咒曰
　　乾坤交泰，二炁感通。元始符命，万圣成从。一切地狱，永扇慈风。
　　右符咒书于牌上。
　　九幽狱图
　　师曰：按法天象地，方圆为式。九幽曹主罪宪，职任罗酆，东南巳地，是其所也。按太一圣真之科，以砂土作坛九，方阔二寸，九坛一同，总方六尺，以法地之阴极二六之象。每坛四角三曲，如狱之形。每狱明灯三炬，九狱共二十七炬。九狱之心，随方立牌，牌之上书破地狱符、见斋法门背写狱名，上悬九旛。见旛盖门至破九狱，烧九旛了，却以此旛挂其拉。仍先立迁神回黄旛，使幽魂睹之，万罪皆灭也。
　　夫九幽者，八卦中宫。按九州分野，各系社令主守。在天为九霄，在地於九宫，化形为九幽狱。其名又九，皆一炁所化，一念所感。凡亡人一念之恶，其狱即现，其报随之。故大上垂慈拯济，立此斋法，超拔幽爽，当知其所出也。
　　九幽名者
　　一曰幽冥。二曰幽阴。三曰幽夜。
　　四曰幽酆。五曰幽都。六曰幽治。
　　七曰幽关。八曰幽府。九曰幽光。
　　大凡建九狱，本为普度沉沦之设。若是建小缘，上不礼君王而及寰区，下不度九祖而及六道，区区只度一二之魂，则上帝岂特为一人，而能颁曲赦，悉开九狱，必无是理。地狱未必皆可破，幽魂未必皆可度。而我之立意，无一毫及物之功，岂本科之意也。倘或专荐，止可然灯祝赞，或建九卮灯之类足矣。破狱之科，不必举行，庶免僭渎。然孝子报亲，无非尽诚忏罪足矣。岂可以我祖必堕地狱，而行此科，理之所在也。若果欲行之，却当随宜，设斛食，度沉魂，不拘多寡，随力建功，则破狱一节行之无兼矣。盖无量苦爽，沉迷有无，一念既差，终堕其狱。若非祈天请命，行符破幽，何由解脱，故当按法行之。
　　九狱牌
　　东方幽冥风雷地狱。南方幽阴火翳地狱。西方幽夜金刚地狱。北方幽酆溟泠地狱。东北幽都镬汤地狱。东南幽治铜柱地狱。西南幽关屠割地狱。西北幽府火车地狱。中央幽光普掠地狱。
　　总九狱图
　　玉清荡涤血湖大符
　　告文
　　灵宝玄坛
　　今月　日恭奉
　　元皇勑命，颁降
　　玉清荡涤血湖大符，覃宥罪魂，须至告下者。
　　符
　　右奉
　　灵宝符命，普济幽涂。告下翻体大神，掷尸神王，食心啖脑神王，牛头狱卒，牢槛冥官。仰遵符命，拔度某亡魂，洎无间血湖，产亡罪众，出离幽暗，睹见光明，免滞血湖，炼质澄神，径上南宫，仙化成人，一如告命。
　　年岁次　月　日时告下。
　　具　法　位　臣　姓　某　承诰奉行。
　　方函式
　　玉清灵宝荡涤血湖符命告下
　　无间血湖大小铁围诸狱冥官　具法位臣某谨封
　　勑咒
　　元始符命，普济幽涂。灵宝内篆，度脱血湖。神清保护，径上南都。急急如元皇上帝律令。
　　高功执符宣祝咒
　　大慈二真人，能救产死苦。放光照世间，地狱悉停住。刀山高巍巍，镬汤飞炎炎。至心念真文，罪魂宿冤解。昼夜心不离，解脱全尔身。归心发回向，同上七宝林。急急如元皇上帝律令。
　　师澄心，存一炁透玄关，上升泥丸，为元始天尊，顶出宝光，流布符篆，照破幽狱，拔度苦魂。书符行持，不出於此。
　　救军阵伤亡之符九符并中黄炁玉文
　　救遭刑纪法之符
　　救劫盗伤残之符
　　救堕胎落子之符
　　救恶疾血光之符
　　救母丧子存之符
　　救子丧母存之符
　　救已产俱亡之符
　　救未产俱亡之符
　　总祝咒
　　灵宝玉书，拔度真符。流光普照，荡涤秽躯。天符告下，径上南都。急急如元始上帝律令。
　　右九符兼流光符九道，各狱焚之。
　　血湖图
　　师曰：大铁围山之南，在峡山石狱，其形皆黑。旁有火焰，下有血湖，在东南一石问，上大下尖，中间一缝，罪人皆出入。自有百药毒汁，灌其身心。狱号血湖，产罪妇人，亿劫沉堕，苦不可胜，秽恶之甚。狱中有百万鬼卒，昼夜拷掠。乃翻体大神，掷尸大神，食心啖脑鬼王之类也。
　　血湖图
　　产死图
　　法以前血湖九狱形，铺之灯旛。见旛盖门。
　　灵宝玉鉴卷之三十竟
　　灵宝玉鉴卷之三十一
　　开明幽暗门
　　三十二天灯告行符命
　　历关诸天符
　　咒曰
　　元始帝尊，诸天总灵。三天正炁，九化成人。真炁混合，历关群真。上通天关，诸天齐临。保度亡魂，一如告命。
　　告文
　　灵宝玄坛
　　今月　日，恭奉
　　道旨，颁降
　　历关诸天符命。开光长夜，覃宥罪魂，须至告下者。
　　符
　　右奉太上玉勑，历关诸天，告行三十二天，三十二帝，天真三界魔王，天门正者神司。今日欣庆，受度亡某等魂，开通幽暗，咸睹慧光，请灭三恶，斩绝地根，飞度五户，名列太玄。魔王监举，无拘天门。一如告命。
　　年岁次　月　日告下。
　　具　法　位　臣　姓　某　承诰奉行。
　　方函
　　历关诸天符命告下
　　诸天天帝天门诸神　　具法位臣姓某谨封
　　右符宣咒毕，召天道功曹宣关，焚之。
　　三十二天灯符
　　玄胎平育天符卯文 清明何童天符中文 太明玉完天符丑文 太皇黄曾天符艮文祖炁
　　太极蒙翳天符离文 虚无越衡天符午文 上明七曜魔夷天符巳文 元明文举天符辰文
　　竺落皇笳天符午文 曜明宗飘天符离文 玄明恭华天符辰文 赤明和阳天符巳文
　　太焕极瑶天符坤文 玄明恭庆天符酉文 观明端靖天符申文 虚明堂曜天符未文
　　始皇孝芒天符酉文 显定极风天符坤文 太安皇崖天符未文 元载孔升天符申文
　　无极昙誓天符兑文 上揲阮乐天符子文 无思江由天符亥文 太皇翁重浮容天符戌文
　　太素秀乐禁上天符子文 太文翰宠妙成天符兑文 渊通元洞天符戌文 皓庭霄度天符亥文
　　太极平育贾奕天符申文 龙变梵度天符卯文 太释玉龙腾胜天符 太虚无上常容天符丑文
　　右符先诵灵宝至经，存降轮三十二帝，诀取灵宝祖炁入符，忏灯时逐一焚之。
　　三十二天灯图
　　师曰：灯坛作三层。上层为无色界四天，立魔王位，悬十方飞天神王旛。中层一十八天，立色界魔王位。下层十方天尊，立欲界魔王位。坛心立一旛，旛上三界大魔王号。
　　师曰：此图按元纲流演之像，上悬参三十二天旛，外开八门，四围立二十八宿牌。
　　三十二天宫名
　　灯牌用自太皇黄曾天为始，次第而去。
　　紫微宫。紫房宫。九晨宫。元景宫。广寒宫。太阴官。太玄宫。玄都宫。长明宫。东华宫。昊元宫。青玄宫。重华宫。光华宫。开合宫。帝康宫。延命宫。开明宫。大赤官。太丹宫。华盖宫。明堂宫。灵连宫。中元宫。琼瑶宫。真元宫。灵幽宫。天宝宫。化灵宫。万福宫。白盖宫。云和宫。
　　二十四狱灯
　　告元始覃宥罪魂符
　　咒曰
　　五星炳焕，始青碧霞。元经回度，灌沐黄华。魂魄返生，玉莹无瑕。灵光虚映，寂照三花。飞神南宫，啸朗空歌。一如告命。
　　告文
　　灵宝玄坛
　　今月　日，恭奉
　　道旨，颁降
　　元始符命，覃宥罪魂，须至告下者。
　　符
　　右奉
　　元始符命，告下三官九府，天牢地狱，主职神司。超度亡过某神魂，上升清微之天。百神混合，变化成仙。永离死户，体生玉光。乘此玉符，骖侍帝轩。一如告命。
　　年岁次　月　日告下。
　　具　法　位　臣　姓　某　承诰奉行。
　　方函
　　元始符命告下
　　十方无极世界　　具法位臣姓某谨封
　　右宣符毕，召天道功曹读关焚，入忏灯科。
　　二十四狱灯如九狱灯行持
　　破镕铜地狱符 破铜柱地狱符 破锁身地狱符 破钉身地狱符玉诀祖炁
　　破铁犁地狱符 破锯解地狱符 破锉身地狱符 破毒蛇地狱符
　　破镬扬地狱符 破寒冰地狱符 破刀山地狱符 破铁杖地狱符
　　破剑林地狱符 破铁丸地狱符 破炉炭地狱符 破铁轮地狱符
　　破铁锥地狱符 破石压地狱符 破食炭地狱符 破恶汁地狱符
　　破培山地狱符 破拔舌地狱符 破碎形地狱符 破铁床地狱符
　　右符法作用，对狱焚之。狱牌灯图，并载回耀灯后，即八难灯。
　　三涂五苦轮灯
　　告普告三界符
　　咒曰
　　虚明紫兰，太素高虚。太真元晨，三炁淳于。玉清八观，朗映九衢。妙觉变化，始青肇图。应感轮回，消魔琼都。紫晶炼质，逍遥帝舆。三清曲赦，原照夜图。九幽五岳，无间酆都。波罗摩辱，下救三途。五苦八难，苦厄俱除。冥官禀命，元始真符。急如灵命，违者速诛。急急如灵宝无量度人律令。
　　告文
　　灵宝玄坛
　　今月　日，恭奉
　　道旨颁降
　　太上玉勑普告三界符命，覃宥罪魂，须至告下者。
　　符
　　右奉
　　太上玉勑，普告三界十方主者，无极神乡，泉曲之府，北都罗酆，三官九署，十二河源。上解亡过某祖考，亿劫种亲。疾除罪簿，落灭恶根，不得拘留，逼合鬼群。一如告命。
　　年岁次　月　日告下。
　　具　法　位　臣　姓　承诰奉行。
　　方函
　　太上普告三界符命告下
　　十方三界无极神乡至宰　　具法位臣姓某谨封
　　宣符毕，召功曹宣关，焚之。
　　八难灯符
　　解袪雷役电之难符
　　解担砂负石之难符
　　解涟汲溟波之难符
　　解刀山地狱之难符
　　解剑树地狱之难符
　　解镬汤地狱之难符
　　解炉炭地狱之难符
　　解寒冰地狱之难符
　　总勑符咒
　　天尊救群迷，超度离八难。庆会人道中，五苦一齐并。永灭三途津，焕轮发周范。希夷守真常，浩劫无期限。急急如律令。
　　右存引金光万丈，绵绵一炁成符，然发本性慧光，照破阴狱。如法行持，则冥有所济矣。其符如关灯时，逐一焚之。
　　永度三途五苦八难符玉文祖炁
　　咒曰
　　灵宝玉符，超度八难。一切幽魂，得登彼岸。大道幽微，阳光灿烂。获生人天，兴善赞叹。元始符命，至逍遥上清。
　　木轴朴
　　内围灯牌九旛睿号
　　色欲门元灵隐耀天尊。
　　上尸道威光宝际天尊。
　　天涂门普照幽明天尊。
　　受欲门随机赴感天尊。
　　中尸道虚皇普济天尊。
　　人涂界大慈救苦天尊。
　　贪欲门慈悲救苦天尊。
　　下尸道无边普度天尊。
　　地涂界法力超升天尊。
　　中围灯牌十五并十五旛号
　　人道元洞玉晨天尊。
　　色累苦心门普光弘济天尊。
　　神道通光普济天尊。
　　爱累苦神门法轮开化天尊。
　　风刀地狱苦灵源普润天尊。
　　鬼道慈悲惠爱天尊。
　　贪累苦形门神光广被天尊。
　　摙山负石苦道玄上玉华天尊。
　　地狱道宝光通昭一天尊。
　　华竞苦精门玉清玄上天尊。
　　作江河苦道慈恩万善天尊。
　　旁生道金华慈惠天尊。
　　身累苦魂门玄明梵行天尊。
　　吞火食炭道玉真隐韵天尊。
　　外围灯牌二十四并二十四睿号
　　监天地狱广常慈爱天尊。
　　玄天地狱普垂妙泽天尊。
　　元上地狱开度无量天尊。
　　太真地狱光华宝华天尊。
　　虚天地狱随劫救苦天尊。
　　火庭地狱寻声救苦天尊。
　　毒刃地狱无边普济天尊。
　　寒夜地狱九幽拔罪天尊。
　　律令地狱妙化无边天尊。
　　风刀地狱广常覆护天尊。
　　九幽地狱金华广耀天尊。
　　刑正地狱圣力无边天尊。
　　太平地狱广大慈悲天尊。
　　清沼地狱无极快乐天尊。
　　玄阴地狱轮转万变天尊。
　　天玄地狱广度沉沦天尊。
　　天一北狱高皇玉晨天尊。
　　三十六天狱高灵最妙天尊。
　　无正地狱慈教广度天尊。
　　河伯地狱普垂惠泽天尊。
　　禁罚地狱广大无边天尊。
　　黄天地狱大弘普济天尊。
　　累劫地狱随念往生天尊。
　　女青地狱开度宿障天尊。
　　回耀轮灯
　　师曰：按真人二十四戒经，凡人生前造二十四种罪恶，死后历二十四报，化为二十四狱。三途五苦，八难之场八狱，共二十四狱。按人身中，三部八景，二十四神之数。多因在世贪着情欲，设心邪境，结节凝滓，不能开通。故盟真科典有回耀之格，假阳光烛破昏衢，使鬼官罢对，囚苦出离。
　　二十四狱牌并三途五苦
　　第一镬汤狱。第二刀山狱。
　　第三铜柱狱。第四铁犁耕舌狱。
　　第五锉身狱。第六毒蛇食身狱。
　　第七镕铜狱。第八炉炭狱。
　　第九铁轮狱。第十运身狱。
　　十一铁床狱。十二剑林狱。
　　十三寒冰狱。十四铁丁钉身狱。
　　十五乱考狱。十六大石压身狱。
　　十七针锥狱。十八铁丸狱。
　　十九食炭狱。二十硙磨碓捣狱。
　　二十一恶汁灌身狱。二十二拔舌狱。
　　二十三铁锁销身狱。二十四锯解狱。
　　天涂上尸死道色欲之门。
　　地涂中尸邪道爱欲之门。
　　水涂下尸恶道贪欲之门。
　　色累苦心门。爱累苦神门。
　　贪累苦形门。
　　华竞苦精门。身累苦魂门。
　　十方圣境灯
　　告开化妙灵圣境符
　　告文
　　太上洞玄开化妙灵圣境真符
　　今月　日恭奉
　　道旨，颁降
　　玉符，覃宥罪魂，洎诸幽爽，上生
　　天堂者。
　　符
　　右奉
　　玉符，普告十方圣境，合属攸司。救度某等魂。洎诸幽爽，出离阴境，睹见光明。玄明紫简，太素高虚，至真元晨，三气停于，玉清八观，朗映九衢，妙觉变化，始青华图，应感轮回，消魔琼都，芝精炼质，逍遥帝舆。三清曲赦，光映夜涂，五岳九州，无间酆都，波罗尼辱。下救三途五苦八难，罪厄俱除。冥官禀命，元始真符，急速奉行。违劫者诛，一如告命。
　　年岁次　月　日告下。
　　具　位　职　臣　姓　某　承诰奉行。
　　符方函内套，於灯坛告焚。
　　十方天尊圣境真符
　　东方安宝华林真境玉符震文东炁
　　南方梵宝昌阳真境玉符离文午炁
　　西方金华洞妙真境玉符兑文西炁
　　北方玄英度化真境玉符坎文北炁
　　东北长乐妙音真境玉符艮文东北炁
　　东南碧霞明寂真境玉符巽文东南炁
　　西南耀灵琼光真境玉符坤文西南炁
　　西北妙道冲虚真境玉符乾文西北炁
　　上方玉光普照真境玉符亥文上天炁
　　下方宝林洞焕真境玉符巳文中黄炁
　　右符於各灯前焚之。
　　灯牌写十方圣境名。
　　灯旛写十方救苦天尊号。
　　右请光与九卮灯，同行持。
　　十方圣境灯图
　　灵宝玉鉴卷之三十一竟
　　灵宝玉鉴卷之三十二
　　玉元追度门
　　夫道之所以弥纶宇宙，发育万物者，皆自然之妙运也，曷尝有施报哉。故物则不然，凡气之所以寓於形者，犹衮衮之容尘耳，自其善不善之念，一萌则必有施报也。是以灵宝大法，玉元追度之科，专度血尸产魂。况其宿业既萦，报缘随至，爱河欲海，汨丧元真。乃至堕孕落胎，伤身殒命，血腥污秽，可胜言哉。形体虽亡，宿念未灭，则必以森罗净霐之源，濯其旧染之污，以真阳至善之光，以觉其本然之性，紫英以明其道，玉符以迁其神。俾其妄缘幻影，如落地之花。妙体真身，若当天之月，了无滓碍，等一虚空，何不利有哉。
　　师曰：硖石之狱，在铁围东南，有一大石，上大下尖，石之中间开一眼缝，其鬼入之自然，百乐毒汁灌其身心。狱之北号血湖大狱，秽污第一。其狱中产死妇人，动经亿劫，受苦难胜，深可悲哀。凡度血尸产魂，须当先下符命，专产将史荡涤秽恶，变化血湖，始可专赦。赦须三日前奏行，赦了方可行持摄召。既至道场，法师先与荡除垢秽，申请天医医疗。毕方可次第受食受戒。若只一例追度，殊不知有符所不到处，切宜详鉴行事。
　　流光真符
　　咒曰
　　元始上帝，虚皇天尊。无极大道，太上老君。玄元始炁，九天真文。郁仪孕珠，结璘含辉。三光朗耀，七元流珠。恩覃泉曲，泽及血湖。胞元散结，秽累荡除。慧光接上，上升天衢。
　　告文
　　灵宝玄坛
　　今月　日，恭奉
　　道旨，颁降
　　灵宝符命，流光真符，拔度产死女魂，上升天堂者。
　　符
　　右奉
　　符命，告下十方无极世界，九幽地狱，大小铁围，有间无间，溟泠北阴之府。符命所到，摧破幽扃，火山息焰，寒池消冰，刃为宝树，剑化骞林。拔度产亡某灵魂，普度则云产死女魂乘兹符命，时刻升迁。一如
　　告命，风火驿传。
　　年岁次　月　日时告下。
　　具　法　位　臣　姓　某　承诰奉行。
　　祝符咒
　　灵宝玉箓，拔度真符。流光普照，荡涤秽浊。天符告下，径上南都。急急如元皇律令。
　　太乙救苦天尊勑。
　　三十三天帝君勑。
　　十方无极飞天神玉勑。
　　又咒
　　阴阳正炁，三炁流辉。下映幽关，上彻玄都。血湖北狱，睹见光明。真符在手，永赦血湖。已往冤债，一炼消除。急急如元皇律令勑。
　　灵宝玉元荡涤血湖真符幽赦前用
　　咒曰
　　玉帝告律，脱释冥关。赤天佐助，升真紫府。九阴九地，俱来合阴。上帝勑命，普度幽涂。救苦真人，拯济元君。神真俱集，三台下临。九阳俱照，广布南宫。天真捧令，排列帝庭。元始勑命，玉皇降宫。乾坤抚育，速离幽狱。众真拱布，免滞幽涂。玉音振响，万劫永离。鬼魂灭爽，神英自扶。急急如元皇上帝勑。
　　祝符咒
　　元皇勑命，普济幽途。灵宝内篆，度脱血湖。神清保护，径上南都。急急如律令。
　　告文
　　灵宝玄坛
　　今月　日，恭奉
　　道旨，颁降
　　灵宝玉元荡涤血湖真符。拔度产死女魂，涤除尸秽，上生
　　天堂者。
　　符
　　右奉
　　符命，普济幽途。告下翻体大神，掷尸神王，食心啖脑鬼王，牛头狱卒，牢槛大神。仰体元皇上帝好生之德，下副拯救幽冥之诚。承慈勑命，不得拘留。拔度亡过某，及在会因产身死女魂，出离地狱，或云幽暗睹见光明。领兹荐悼，免滞血湖，炼质清神，径上南都。一如告命，风火驿传。
　　年岁次　月　日告下。
　　具　法　位　臣　姓　某　承诰奉行。
　　度无间血湖罪魂符
　　告文
　　灵宝玄坛
　　今月　日。恭奉
　　太上符命，拔度产死女魂，出离污浊，上生
　　福堂者。
　　符
　　右奉
　　符命，追取血湖之内，生产落胎堕子一切女魂，径出地狱，洗涤形神。前诣玄坛，祇受功德，时刻超度，仙化成人。遵奉
　　太上度人律令，风火无停，一如告命。
　　年岁次　月　日告下。
　　具　法　位　臣　姓　某　承诰奉行。
　　玉箓度血湖解冤符取天门炁吹
　　咒曰
　　梵炁弥罗，周回十方。五苦罴对，三途消灭。冤缠和平，恶根断绝。前缘宿债，业根解结
　　秘咒
　　唵檀哪兜喽哪勑帝喃娑诃。
　　此咒密念系三天梵语，能解一切冤业。
　　告文
　　灵宝玄坛
　　今月　日，恭奉
　　符命，拔度产死女魂，解释冤憎，上登福堂者。
　　符
　　右奉
　　玉箓度血湖解冤符命，告下十方世界，幽牢地狱，冥局曹案主者，北溟血湖主者。解释亡某三业六根，仇雠执对，出离长夜，各睹光明。万罪荡除，积冤未释一如告命，风炎驿传。
　　年岁次　月　日告下。
　　具　法　位　臣　姓　某　承诰奉行。
　　玉箓金书破血湖大赦真符
　　咒曰
　　玉清辉映，金碧流光。日精散耀，五方五斗。上帝真师，玄元正炁。冲破幽关，酆都煞气。六洞鬼王，遵依勑命。三途九阴，流光朗照。苦海停轮，水精净秽。七星洞明，火精焚尸。妖恶俱镯。五老启途。九灵飞仙，万神秉命，风火驿传。
　　又咒
　　元始勑下，救苦真人。承受符命，下达幽阴。阳光所照，黑暗生明。万罪荡除，六根澄清。急急如玉清元皇上帝勑。
　　元皇上帝拔度血湖产亡罪魂赦文运真含灵会，宝勑召诸神。六天垒重阴，酆都九幽狱。典吏部冥洞，三官执冤府。曹治神吏众，一切主罪录。拔度产死魂，免罹诸荼毒。流光玉元符，照破血湖狱。炉炭生青莲，刀剑化骞林。火池变温泉，镬汤为春浦。超度长夜魂，往生极乐国。
　　玉箓度血湖破秽开光宝箓
　　咒曰
　　无极太上，至真天尊。玉虚勑命，遍达泉扃。天丁甲卒，百二十人。前袪腥秽，径冲幽冥。日光童子，百二十人。月光童子，百二十人。无间地狱，光彻分明。冰寒融和，秽气消平。尸血臭秽，消荡不停。南丹真火，洞彻杳冥。死魂出离，得睹光明。飞令下速，万神皈依。
　　勑策咒
　　圆光五彩，素辉三晨。结根纯莹，光华九清。三洞符命，径冲幽阴。断绝罪源，消解迷津。玉符到处，万神成听。
　　右符书之粘破秽牒前，用青纸朱书，三光咒勅符。唯是血湖臭秽，幽暗难入，虽官史承帝令，有神通能入，亦不能径达血湖之所。若得此符，用檄付冲血湖解秽破暗天丁，则能通达。此符一百二十里暗晦秽恶自消，光明通彻，不可不秘。
　　玉元虎文符牒用
　　咒曰
　　唵哪咤哩。三遍，烧符不出声念。
　　右法黄纸朱书，粘牒，北炁，子文，至鬼字吹，山字诀於符上，发遣功曹将史用之。
　　元始清神神化变灵真符
　　右符用青纸丹书，关引白素黑书，用太清印印之，或都天大法主印印之。关后列五师名位，系斋坛五师，非天省五师。关式如常书了，同符用灵宝经内魔王灵篇祝之。玉清诀，中天炁，吹符，关分付地道功曹遣发。
　　师曰：凡血湖罪人，虽沐浴炼形秽恶之根，难绝其炁。凡炼度毕，临送灵时，以袖化符以关付亡人收执，则近生方诸真之处，自然快乐矣。
　　元皇荡净血尸符
　　咒曰
　　天帝有勑，曲赦幽魂。荡除血秽，举令通真。流光洞照，体合自然。陶魂炼魄，受化更生。形神完复，面礼慈尊。急急如玉清元皇上帝勑。
　　右符黄纸朱书，先书，存神为太乙天尊，顶出炁灌注罪魂。
　　告文
　　灵宝玄坛
　　今月　日，恭奉
　　道旨，颁行
　　玉清元皇荡净血尸符命，拔度产死众魂，荡除滓秽，入
　　道成
　　真者。
　　符
　　右符告下无间地狱，硖石血湖地狱主者，翻体大神，掷尸神王，食心炎脑鬼王。拔度亡过某，及血湖罪爽，速离秽恶，睹见光明。赦除罪业，澡炼身形。上升南宫，受炼更生。一如告命。
　　年岁次　月　日告下。
　　具　法　位　臣　姓　某　承诰奉行。
　　血湖将吏服色
　　蓬丁面蓝，靛发，青状，似金刚，黄衣白带，腰下青色，手执戈戟，部领兵将一百人，凡存召以中指中文。
　　黄确面深，朱色，状似天丁，披白袍，脚赤，白带，手执降魔杵，举步指，呼高声，部领百万人，凡存召以酉文。
　　凡建产室沐浴之处，申天枢院及牒二将军，具说因依行遣。存二将叱出死胎。其出胎荡胎等符，已具敷化品。
　　追母丧子存二节
　　无义断恩收鬼摄精解释追摄大神王志中。
　　追母存子丧神将
　　震鼓喧雷闪目生灵聚体长肌大神胡敬。
　　追母子俱丧神将
　　正精火目摄黑聚英解对释愆大神陆茂。
　　以上三将，青绣头巾，绯袍，各持三色器械，黑云中降。
　　追未产母子俱亡神将
　　直性梗灵净秽浊破秽生精大神徐立。
　　威灵感通眷义全形洗浣大神周免。
　　解释冤愆致魂全形复体大神李兴。
　　解释冤对正魂生形致影长津复体大神冯遵。
　　以上四将，并裹红绣巾，着四色袍，各持符而下。
　　圊楼使者符东炁
　　咒曰
　　左德右辅，固楼众神。吾行苏鲁，化浊为清。蠲除邪傥，急速着灵。急急如太上律令。
　　又咒
　　太上炎灵，流火之精。上帝勑下，不得久停。左袪六丁，右使六壬。手持符命，摄起山神。圊楼使者，急摄急摄，火急勑行。左青龙将军，右白虎将军。开眼则万丈火光，烁散精魔之炁。急急如太上勑。
　　咒曰
　　谛谠谛谠，法水解荡。圆楼有将，摄起坛场。若摄产葆，去除祸殃。急急如太上律令。
　　右用金钱一分，茶一盏，令妇人厕上烧。或书粘在使者牒前，亦可。
　　灵宝玉鉴卷之三十二竟
　　灵宝玉鉴卷之三十三
　　召摄幽灵门
　　夫法性平等，广大无碍，增之不益，损之不亏，近之不迩，远之不遐。聚而为一，不为不足。散而为万，不为有余。曰天，曰人，曰圣，曰凡，初未尝有以异也。奈何众生业识渐染，离本去原，毫厘之差，千里之谬。是以崇卑顿异，凡圣迥殊，彼此相速，亿万有间。是故灵宝大法，有召摄幽灵之旨。盖以神通威力，普度天人，犹恐诸趣尚或沉滞，未究法性之玄。故以清净自然灵宝妙光，普摄普度，使十方无碍，万境圆融。则心内圣凡，性中天地，洪纤一致，无欠无余。此真一不二之妙义也，岂易异哉。
　　净秽天目符子文北炁
　　咒曰
　　天目神君，急速降临。流布真炁，助吾眼明。立见神鬼，役召六丁。鬼神受命，不得隐形。
　　右符焚於水盂中，畎太玄神水颂洒之，不可念净天地等咒。天地尚净，何鬼敢当，切宜慎之。
　　咒食夜斋香符上天炁玉诀
　　咒曰
　　食满十方，通开百饱。食之无尽，飞升玉都。急急如上帝律令。
　　摄见爽灵符卯文青玄炁吹坛下
　　祝曰
　　谨请无上救苦真人，左玄真人，右玄真人。摇金精，动玉户，照见天上天下。摄见亡某，及六道四生，幽灵滞爽，速现大身。急急如玉帝勑。
　　开通道路符散形
　　咒曰
　　元始登引，天真大神。上圣高尊，妙行真人。十方无极，至真大神。倾光回驾，监真度生。诸天丞相，南昌上宫。韩司主录，监生大神。执箓把籍，齐到帝前。随所应度，严校诸天。普告三界，无极神乡。泉曲之府，北都罗酆。三官九署，十二河源。上解祖考，亿劫种亲。疾除罪簿，落灭恶根。不得拘留，逼合鬼群。元始符命，时刻升迁。急急如元始无量度人律令。
　　右符焚，存灰於手中，合玉诀，念前咒，吹灰於坛之座下。存大行梵炁，周回十方，遍满坛场，内外洞明，并无遮碍。左手艮文，右手剑诀，面鬼户丁罡三步，以剑诀虚书摄召长夜府五字。
　　祝曰
　　引领鬼魂使者，地道鬼道，当界土地，五道神祇。疾速与吾，监引所荐亡魂，及六道幽爽，赴坛受度。吾奉玉清勑。
　　再以剑诀，向鬼户画开字，存黍珠妙光，照破黑暗。左瞬目三次，定神，觉悲风凄惨。仿髴胡见幽魂自艮户出，俱集坛前。召六道二十四类孤魂等文。并见科范门。
　　召六道诀
　　天仙道，子文存自天门乘宝光飞云，而至于上。神明道，丑文存自地户乘梵炁，驾风马，至于左。人伦道，寅文存自人门乘宝光，而至于右。地狱道，申文饿鬼道，酉文畜生道戌文。
　　念三官北酆咒，运目出慧光，飞斗，双手搯玉清诀，引炁。如河路鼻出二炁融合，运太一圆象之光，自天而下，烛破幽阴，众魂皆随光赴坛。
　　召六道符
　　天仙道符子文宝光炁
　　咒曰
　　元始摄召汝，符命告十方。成闻大法音，天道应福堂。急急如律令。
　　又咒
　　玉清梵炁，普告天仙。参驭飞云，咸赴法筵。急急如上帝勑。
　　神道符丑文梵炁
　　咒曰
　　功成利万绌物，妙化应诸一天。含符摄召汝，神道合自然。急急如律令。
　　又咒
　　玉清大献，广布酥酡。高际九霄，香环十极。咸令度化，普受法食。急急如上帝勑。
　　人道符寅文白光炁
　　咒曰
　　三界法元主，应物享无边。闻会上真语。人道俱成仙。急急如上帝勑。
　　又咒
　　玉清大化，梵炁氤氲。普遍摄召，接引人伦。急急如上帝令。
　　地道符申文玄炁
　　咒曰
　　符命应三界，摄召万灵分。法音弘妙旨，地狱开光明。急急如上帝勑。
　　又咒
　　玉清大化，洞彻幽都。地狱开泰，罪魂无拘。急急如上帝令。
　　鬼道符酉文空炁
　　咒曰
　　饥渴由念业，罪累分重轻。元始告符命，鬼道成仙形，急急如上帝勑。
　　又咒
　　玉清大化，慈悲生神。饥虚焦枯，咸享丰珍。急急如上帝令。
　　业道符戌文浊炁
　　咒曰
　　浩劫迷本真，苦汨於四生。东华垂惠力，业报获清宁。急急如上帝勑。
　　又咒
　　玉清大化，普济含灵。四生情频，来赴坛庭。急急如上帝令。
　　召四生符
　　化生符亥文巽炁
　　湿生符坎文艮炁
　　卵生符酉文兑炁
　　胎生符子文乾炁
　　咒曰
　　太素玉神，驾车赤龙。上通无极，下入幽冥。追摄三界，十方六道。四生男女，千品万类。滞魄孤魂，等众疾速。降临化形，口发咤咤普。急急如上帝勑。
　　追摄赴斛就食现形符玉诀祖炁
　　普摄符卯文东炁
　　召祖先符玉文祖炁
　　召孤魂符卯文东北炁
　　咒曰
　　元始符命，速现真形。朱陵度命，孰敢隐形。急急如律令。
　　右念咒七次，焚於斛前。
　　总祝咒
　　玉清大梵，辉耀三涂。提济六道，陶毓万殊。云章宝篆，紫府丹书。咸承拔度，上生清都。急急如元始上帝律令。
　　灵宝玉鉴卷之三十三竟
　　灵宝玉鉴卷之三十四
　　列幙敷化门
　　夫道体若虚空，然无所不容，无所不化也，岂限以一隅而成哉。且知月出于天，凡有水处，影无不在也。雷震于地，凡得闻处，声无不应也。法性亦然，静虚则能应物也。苟推常善救人救物之心，而无所不被其化也。故众生障翳，本来元明。眼根依物，乃转种种染着，造诸业缘。生前为疾病所侵，以至毁伤夭折，形体不完，皆不得其正命。而死也身虽灭度，妄念犹存。故以灵宝大法，敷化一科，以元始妙化而复其本然之性。天庶业识断除，善根滋长，复何疾病困苦之有哉。经不云乎，吾有大患，为吾有身。及吾无身，吾有何患。今既身空幻灭，云散月明，不着於色相之尘，不落於万缘之化，岂语言文字所可议哉。
　　九天监生真文
　　咒曰
　　飞玄之气，结成真文。死骸开度，万品生根。
　　右九天监生真文一十六字，作真文立於监生司中。鬼神见之，自然百骸流光，辟却尸秽血光之气。
　　九天监生司
　　谨请九天监生司马大神，卫房圣母元君，天医列职仙众。只今引过血湖，未分娩产魂，约入幕。次俾令分娩，托化人天。
　　召天医符
　　卯文，东炁，诵隐语书之。
　　咒曰
　　太上九光，真华之炁。流光下临，洞彻九幽。上帝有勅，普救幽魂。出离苦爽，速离寒庭。急急如律令。
　　天医尚药符斗印，天门炁
　　咒曰
　　天医大圣，地医元神。灵丹仙药，普救群生。降临真炁，闻召速临。吾奉南极好生大帝律令。
　　又曰
　　天医天医，速降天门。拯救群生，治病消危。上帝有勑，风火急行。急急如律令。
　　次想亡魂入幕。
　　分娩符中文，灵宝炁
　　谨请加保之母，速赐真炁，救死魂生天。
　　众念灵书三遍，东南炁，想魂入幕，念已生未生，皆得生成。
　　一法四句并诵，又念三十二遍。每三遍一取灵宝炁，吹去亡魂。母子分解，又咒三遍。
　　咒曰
　　元始洞玄，灵宝本章。胎化生根，断除邪秽。百神定命，离合自然。雌一变魄，雄一变魂。混洞变化，中有帝尊。和阳召阴，炼精正胞。升降明堂，晖映景霄。内结流珠，融结万方。紫烟青云，玉婴金光。产亡之鬼，胎根解散，母子速分。太素生五脏，七魄入泥丸。急急如上帝勑。
　　监生符卯文，长生诀
　　咒曰
　　天帝合明，下付幽冥。真炁成象，阴阳附行。宿愆冤缠，解结开明。监生速降，卫房急生。玉真灵书，救拔产清。大道有令。天医全形。急急如律令。唵呜轮尼哆嗏。
　　全形符
　　咒曰
　　太上大慈，死者能完。神形得妙，上朝玉房。急急如玉清上帝勑。
　　出胎符二指下节
　　荡胎符二指中节
　　咒曰
　　元始符命，时刻升迁。胎根生化，返灵向真。断除邪秽，变化形营。死魂受符，仙化成人。蓬丁中文黄确酉文，天中之灵。日月俱通，甲乙炁令。五行旺克，八景玉音。守符真形，招灵致真。摄魔符使，速降通灵。承符奉令，辄莫容情。急急如律令。
　　回骸起死符
　　众诵灵书三遍，存一炁金光，洞彻十方。
　　永度三涂符卯文东炁
　　荡秽所
　　谨召本司坛下官君将吏，请同运秽神君，收秽神君，却秽神君，除秽神君，断秽神君，灭秽神君，洗秽神君，破秽神君，荡秽神君，东西南北四灵解秽神君。将见今已产亡魂，及幽魂中已生未净众魂，同入室中，涤除秽炁。使得受生汝等众魂，已沐生成之恩。仰再入室，涤荡秽炁。
　　元皇净血尸沐浴真符
　　咒曰
　　天河神水，洗涤凡躯。普濯膻秽，消罪荡除。玉箓符命，径上南都。急急如元皇上帝勑。
　　元皇荡血尸清神真符
　　咒曰
　　神清炁化，炼质形躯。内符所受，保举帝书。经络存布，径上南都。急急如上帝勑。
　　元皇荡血尸通灵净魄咒
　　五行之炁周流，三光之炁飞浮。神魂澄正新上天，会合万神玉京游。
　　师为慈尊，顶出震炁，注血尸，皆令清净。托水盂，搯卯文，东炁，入幕遍洒。
　　涤血秽通神净魄符卯文东炁
　　又咒
　　天帝有勑，曲赦生灵。荡徐血秽，举令通真。流光洞照，体合自然。急急如上帝勑。
　　又咒
　　太华神水，浩渺无穷。能令秽浊，悉变清凉。玉华流注，魂魄生光。符与真人，俱会玉房。急急如律令。
　　子次，北炁，焚符入盂，想内外光明。
　　解秽通真符
　　咒曰
　　天地成章，光射三宫。三魂守固，七魄守中。解释除恶，道炁无穷。令魂通炁，上达阳光。急急如上帝勑。
　　又曰
　　阴尸九转，化成神尸。水火之炁，变入玄玄。三化九炼，升入无为。九天之劫，炼度身魂。受化更生，得为真人。急急如上帝勑。
　　水炼血尸符子文北炁
　　咒曰
　　元始符命，拔度幽灵。血尸臭秽，凶恶潜宁。七液得注，五脏光生。急急如上帝劫。
　　建天医院
　　臣谨虔诚，上启圣祖神农皇帝天医大圣，九天高赐大使神功妙济真君，胗脉真师，尚药灵童，治病功曹，握针童子，卢扁神王，五官医吏，六职治官，五行典吏，验疾博士，审疾真人，九天司马，卫房圣母，监生大神，胎生君，护生君，分生君，速生君，加保之母，浣濯夫人，灵宝局中主产功曹，下死胎功曹，天医合属仙吏。臣闻二炁运行，尚有否终之理。群生处世，宁无故误之愆。疾恙既缠，死生难愈。臣今摄召六道四生，孤魂滞魄等众。切虑生前妄想，夙世贪求，智巧纷纭，利名缠缚，神亏精散，气耗形凋。生时为病苦所侵，死后乃随魂受疾。复有一切伤亡，及诸横夭，虽为鬼爽，昼夜呻吟。杳杳沉魂，滔滔滞魄，若非经由於拯济，亦难临与於法筵，仰体道慈，依科拯疗。谨请天医列职官君，尚药治病仙吏。於凤凰宫中取太清五色神药，散布亡魂，拯疗生前一切疾病，分头拯治。木官散药，火官主灸，金官持针，水官主汤，土官和剂，五官医吏，协力同心，全心复性。如有拳挛跛躄病者，请针灸神将治之。或有疮疖脓血病者，请外科使者治之。或喑哑末疾死者，请活人天医治之。或证候不明而死者，请拯候功曹治之。或胎产横死者，请玉仙圣母治之。或惊悸霍乱而死者，请安魂定魄童子治之。或饮药食毒而死者，请续命放生真人治之。或患伤寒时气而死者，请发汗神将治之。或首体不完而死者，请续头功曹治之。或身状不完而死者，请聚形功曹治之。或肢体不具而死者，请返魂功曹治之。或丧乱真炁而死者，请全形聚炁功曹治之。其余该说不尽者，请列职仙真，察证候而治之。俾令首断为续，筋断为联，骨伤为补，身碎为全，水腹为去，缢缚为释，柳锁为脱，泥沙为除，虫癞为剥，脓血为净，胎孕为下，蓐损为育，仇雠为解，执对为和，盲者开视，聋者发聪，哑者能言，跛者能履，挛者能伸，悲辛恼乱者应时解释，饮渴焦劳者即得清凉，胞胎散滞者结节疏通，炁体平安，形神整具，克期超化，受炼更生。臣干冒圣威，无任恳祷之至，谨言。
　　五帝全形符
　　青帝护魂符卯文，红杏九声
　　咒曰
　　太华木司，九炁元君。闭固神炁，青色周溢。色自初胎，息经千息。青色俱充，内自凝结。急急如上帝勑。
　　右符东方青炁九道入口，运肝炁相合，自左目嘘出，弹诀，存木官降药，拯疗众魂。
　　白帝侍魄符酉文，磨真七声
　　咒曰
　　金华金生，七炁老君。西方庚辛，太微玄真。内应六府，化为肺神。见於无上，游於丹田。先护我命，用之必仙。急急如上帝勑。
　　右存西方白炁七道入口，肺经白炁相交，自鼻呬出，弹诀，金官持针疗魂。
　　赤帝养炁符午文，袜腊三声
　　咒曰
　　衡霍火官，三炁元君。南方丙丁，赤龙君停。阴神避位，阳官下迎。思之必至，用之必灵。急急如上帝勑。
　　右存南方赤炁三道入口，运心炁相交，呵出，弹诀，火官灼艾，拯疗众魂。
　　黑帝通血符子文，墨黑五道
　　咒曰
　　恒山水帝，五炁元君。乾坤妙用，阴阳降升。周运昆仑，炁返周天。超凡入圣，莫非炁神。出入玄牝，往来变形。五藏欲见，黑色通灵。金木间隔，阴阳混成，急急如上帝勑。
　　右存北方黑炁五道入口，运肾炁相交，吹出，弹诀，水官煮汤，拯疗亡魂。
　　黄帝中主万神无越符
　　玉诀，灵宝十二声。
　　咒曰
　　一炁天君，嵩山土帝。中央戊己，内藏元炁。黄色力坚，运之可治。丹阳莫辞，朱书共仪。得达四肢，黄云大起。急急如上帝勑。
　　右符存中央黄炁十二道入口，运脾炁相交，呼出，弹诀，土官和剂，拯疗亡魂。各方中金童玉女，拥辅五帝，握三涂五苦诀。念后咒七遍。
　　金城孕秀，玉洞凝神。真气内养，以成真人。今日受炼，上登朱陵。魂魄受炼，与日同明。急急如上帝勑。
　　五帝全形升度符
　　聚魂复形全体咒
　　兴生卯，独隶辰，可韩己。兴生转下辰，独隶迁卯，可韩明寅，功都成，切角正。
　　聚魂对魂摄寅至己出。灌溉飞魂魄，今复见全形。急急如上帝勑。
　　太一返真符中文祖炁
　　咒曰
　　一生万化，运行不息。玄机自然，纪度潜历。虚景合明，妙宗湛寂。有无二致，咸契中极。急急如律令。
　　引五炁入符，存五炁归一作用。
　　玄元始炁咒
　　玄元始炁，二孕有三元。胚胎肇始，二景回旋。阴阳蕴秀，凝结胞元。形容世壤，积业无边。五宫六府，结塞三田。百关九窍，累滓成愆。形消炁散，魂击九泉。随魂受疾，求脱何缘。天医尚药，拯疗痾缠。首断为续，筋断为联。虫癞为剥，水腹为宽。胎留为下，孕育发生。拳挛伸缩，喑哑能言。手足不具，俱得完全。盲聋相听，颠狂复完。老者返壮，执对和冤。饥馑充实，沉痾悉蠲。风劳冻绝，咸得医痊。魄户闭关，魂门炼仙，与道合真。
　　灵宝聚形返真符
　　聚形
　　咒曰
　　红杏持到卯，墨黑庚同子。磨真计力酉，袜臈聚成午。灵宝万物中，消利六合。正一成法，知一可具。取驿令下摄。
　　六合诀，逐方炁吹弹。
　　通流五炁落灭恶根咒
　　红杏持左，瘫挛者伸。震。
　　墨黑尚上，耳目聪明。坎。
　　磨真佑右，缓废者平。兑。
　　腊袜下下，跛愈起行。离。
　　灵宝冲中，身强体轻。中。
　　青帝护魂，肝木长荣。卯。
　　赤帝养炁，心火光亨。午。
　　白帝侍魄，肺金生成。酉。
　　黑帝通血，肾水清停。子。
　　黄帝中主，脾土安宁。中。
　　梵炁弥罗，自然成真。中指中，午炁。
　　回尸起死，白骨成人。子至亥，天门炁。
　　济度垂死，绝而得生。坎至离火炁。
　　九和十合，变化上清。急急如律令。
　　向来所召灵官功曹，天医圣众。奉为亡灵，全形复体，一一如法。莫不体乾坤造化之功，运阴阳和合之数，密行匹配，靡有乖违。尚虑亡人相貌虽全，形神未净，更为汝等，念玉清神霄太一含阴育阳神咒。咒见科范门
　　洒净，引魂赴室。人间不洁世物膻腥，伏此妙音，悉令清净。
　　臣谨重诚，上启神农皇帝，天医圣贤，列幕高真，承行官吏，仰蒙拯济，皆得生全，无任瞻依，谨当奉送。
　　如寻常斋醮，止用前三幕拯疗符法。
　　如普度大斋，必须用后敷化门符法。
　　灵宝玉鉴卷之三十四竟
　　灵宝玉鉴卷之三十五
　　敷化解释门
　　普度大斋用
　　追负财欠命冤结不解幽魂符
　　咒曰
　　灵宝垂慈，追度幽魂。解除冤结，削罪北冥。真符和释，超入朱陵。急急如律令。
　　追仇雠执对幽魂符
　　咒曰
　　阴灵阴灵，执对寒庭。宿世冤雠，负冤幽冥。累劫无化，伸告难平。真符超济，和释上生。急急如律令。
　　追衔冤负债累劫相缠幽魂符
　　咒曰
　　灵宝真符，降付幽都，解释缠对，消却黑书。帝勑到处，狱吏听符，急急如律令。
　　追被系牢狱死魂符
　　咒曰
　　灵符普告，升济幽冥。诸狱囚魂，各释消冰。冤随善念，业报分轻。慈尊救苦，悉消雪扃。急急如律令。
　　追僧道师尼亡魂符
　　咒曰
　　灵宝委文，迁拔慈魂。下降幽户，上度仪神。解除宿业，削退魔群。慈魂升度｀炼质朱陵。神皈太阳，道德自生。急急如律令。
　　追奴婢横亡符
　　咒曰
　　玉清宝笈文，追度横亡魂。开度长夜府，升济九幽沉。真符罢执对，和顺出幽冥。急急如律令。
　　召五岳吏兵追咒咀亡魂符
　　咒曰
　　五极灵章，下至酆。五岳神吏，追取亡魂。解释和顺，递相为良。咒咀消荡，同升天堂。岳庭将吏，承符寻访。急急如律令。
　　和释咒咀上升符
　　咒曰
　　玉清降符命，颁付九幽行。拔救执滞魄，济度咒咀魂。承符各和顺，为友结为朋。消除负衔语，升济入天门。急急如律令。
　　追犯王法死魂符
　　咒曰
　　灵宝真符，颁降幽冥。犯法滞魄，执对寒庭。衔冤负债，解释无门。准今符命，释对超生。同为善友，炼质朱陵。急急如律令。
　　追盗贼杀害身亡符
　　咒曰
　　灵符降下，遍告冥途。穿窬夜魄，被害之徒。冤冤报对，劫劫相呼。准今符命，超度南都。形体完全，快乐无为。急急如律令。
　　追飘沉大悔幽魂符
　　咒曰
　　元始降符命，大法济飘沉。升度长夜符，开度受生魂。急急如律令。
　　追虎狼虫蛇所害亡魂符
　　咒曰
　　灵宝符命，开度幽阴。虎狼丧魄，来诣家庭。宿缘罢对，积债消轻。准今符命，升度朱陵。急急如律令。
　　追末学道浅亡魂符
　　咒曰
　　玉清宝箓，降付幽关。地狱摧毁，铁城开宣。末学亡者，使令神全。准今符命，再及人天。修心不退，道备升天。急急如律令。
　　追被庙神摄丧符
　　咒曰
　　灵宝符命，急降庙庭。搜寻横丧，来诣家庭。庙神藏匿，束送酆城。检此律令，灭亡其形。放出魂魄，炼质朱陵。魂神变炼，受化更生。急急如律令
　　追因水火丧亡符
　　咒曰
　　灵宾真符，下拔冥途。水火焚溺，魂魄昭苏。形神罢苦，浄魄还故。准今符命，速离幽途。炼质朱府，上生南都。急急如律令。
　　追为商仕路身亡符
　　咒曰
　　太上宝箓，玉篆灵章。起度官贾，拔出地厢。狱户罢对，关锁开张。炼神受炼，升度太阳。急急如律令。
　　追冻馁流离亡魂符
　　咒曰
　　玉清真符，颁绛三途。冻饥滞魄，散荡枵虚。赐之灵篆，超出冥途。各生饱腹，骨肉昭苏。炼质朱府，升上南都。急急如律令。
　　追诸军阵斗亡符
　　咒曰
　　太白运行，太一运兵。下临分野，照彼诸军。对敌身没、魂魄幽迷。真符降下，罢对削威。和为师友，升度太微。急急如律令。
　　度婴童在幼身亡未解脱符
　　咒曰
　　灵宝大慈尊，升度幼亡魂。超度三界难，托仙贵人身。解释前缘债，变炼化成真急急如上帝律令。
　　解释自缢魂符
　　咒曰
　　滞魄灵灵，上应天庭。冤缢自害，身没幽幽溟。准此符命，和释超升。急急如律令。
　　度杀伤死魂符
　　咒曰
　　帝君有命，解释前非。冤对自缠，和释咸皈。亡人今世，宿业拔时。准今符命，超度天倪。急急如律令。
　　度溺水死魂符
　　咒曰
　　江海之神，河渎之君。升度水魂，超出幽沉。准今符命，火急奉行。急急如律令。
　　度伏连古疰亡魂符
　　咒曰
　　三尸之灵，九疰乱神。丧神魄魄，传疰败真。玉清符命，追拔幽扃。舍恶从善，飞升紫庭。急急如律令。
　　度中毒药身死亡魂符
　　咒曰
　　灵宝符命，告下幽冥。衔冤苦爽，执对寒庭。承符解释，超上朱陵。急急如律令。
　　和冤释对符
　　解秽符
　　右符仍用前解秽品中九凤破秽符，神水清明符，兼用之。
　　召天医符
　　咒曰
　　玉帝玉真，三皇上君。太一司命，桃康大神。呼毒猛虎，掷火天丁。驱兵将士，破鬼灭形。五脏神君，各保安宁。酆都曲府，明立鬼营。大千魔王，统领吏兵。神圣工巧，敷药灵童。天医下降，拯救亡灵。急急如上帝律令。
　　请天医召万神符
　　咒曰
　　天医大圣，地医元神。灵丹仙药，溥救亡魂。降临真炁，闻召速临。急急如律令。
　　北极上书，掌执枢机。千灵万圣，召出天医。众病摧灭，名达帝知。急急如律令。
　　紫微郁秀，辅翼万仙。仙源显道，普救民愆。是病除瘥，是恶须蠲。天医灵官，地医神官。仙圣功曹，速降坛前。五元真炁，摄药济缘。急急如上帝律令。
　　麒麟降药符书鹤上
　　咒曰
　　上台一黄，却去不祥。中台二白，护身镇心。下台三青，治病安神。南极长生大帝勅。天医灵，天医圣。天火降，地火飞。缚尸鬼，斩妖精。治病魂，降真炁，施药灵。玉帝有勅，速赴符来，麒麟使者，速驾医王。准南极长生令。璇玑玉帝勑。
　　降医药咒
　　五脏元君，总领大神。香炼汝体，制汝魂神。心肝脾肺，肾齿且灵。元皇正炁，流注汝身。邪气速去，正气在身。四百四病，成得痊平。功归神化，元亨利贞。急急如律令。
　　应书敷化诸符，除本咒外，念隐语书之。
　　续头符
　　安舌续经符玉清诀东南炁
　　青地朱书，七画斗讳，六圈南斗讳
　　接肢体符又名具形全体
　　咒曰
　　玉清元始尊，勑下天医神。完全枯朽骨，普济度天人。急急如律令。
　　生头舌手足符
　　咒曰
　　太上圣教，托物通灵。今化手足，续头通名。赐汝幽魂，速得全形。听吾功勋，立获超升。已枯复荣，已灭复生。得生手足，更察太灵。急急如律令。
　　续肱首符
　　咒曰
　　太上大慈，死者能完。神形得妙，上朝玉宸。急急如律令。
　　救疗牢狱扭械死亡符
　　咒曰
　　已枯复荣，已死复生。得脱囹圄，永离狴牢。急急如上帝律令。
　　救疗火烧焦闷之众符
　　咒曰
　　劫火当身，罪累缠形。借我天医，付汝之神。竭磨大神，速速奉行。急急如律令。
　　救疗刀兵杀戮之众符
　　救疗军阵死亡之众符
　　咒曰
　　太白连天，太必运兵。下临分野，照彼诸军。对敌身殁，魂魄无归。真符降下，罢对削威。和为善友，升度太微。急急如上帝律令。
　　救鳏寡孤独之众符
　　咒曰
　　阴阳混合，二炁交并。鳏寡孤独，异骨成亲。贫穷困苦，咸得兴隆。急急如律令。
　　救疗瞽目符
　　咒曰
　　日月阴阳，二气生精。今蒙太上法，速为开光明。急急如上帝律令。
　　救疗聋聩符
　　咒曰
　　东鸣西鸣，不得不行。入耳耳闻，疾速得行。急急如律令。
　　救疗疮哑符
　　咒曰
　　大音小音，一切音声。一切通心，立便生音。急急如律令。
　　救疗傅尸符
　　咒曰
　　三尸之灵，丧人魂神。玉清符命，追拔幽扃。舍恶从善，魂升紫庭。急急如律令。
　　救疗墓注痨疗符
　　咒曰
　　天圆地方，日月星光。左青龙，右白虎。久病传尸，飞注消亡。天丁救苦，何病不康。急急如律令。
　　救疗冢讼符
　　救疗伏连符
　　咒曰
　　金木水火土，疼痛得消止。冢讼冤尤苦，符命速驱除。急急如律令。
　　救疗风痫癫癞符
　　咒曰
　　天凶神，地凶神，遣癫神，回元辰。急急如上帝律令。
　　救疗蛊毒符
　　咒曰
　　玉清符命，下入幽庭。普度沉识，上登朱陵。急急如律令。
　　救疗药死符
　　咒曰
　　天医使者，尚药灵童。驱除万病，魂魄和同。药死幽魂，混合玄功。急急如上帝律令。
　　金刀符
　　断索符
　　咒曰
　　玄灵大神，圣力断绳。降下锋刃，以神全神。太上有勑，普救群生，金刀断索，保固全形。□□□□□□。急急如律令。
　　救投河井之魂符
　　咒曰
　　太上符命，溟泠大神。幽魂溺水，下入黄泉。沙泥灌塞，不通语言。开通五脏，七窍流宣。速令清净，出辞深渊。急急如洞渊律令。
　　沉溺邪魂，滞魄昏蒙。五脏涌涨，咒以魁罡。准吾法令，疾速始通。急急如上帝律令。
　　元始降符命，大法济漂沉。升度长夜府，开度受生魂。急急如律令。
　　救度一切倚草附木伏尸符
　　咒曰
　　天聪地明，万物开通。三光焕照，善恶悉分。返邪皈正，拔死超生。急急如律令。
　　救度一切死亡未得超适符
　　咒曰
　　天医使者，治病功曹。尚药灵童，卢扁神王。消除万病，魂魄和同。真炁内灌，喜炁交通。急急如律令。
　　救度孤滞困穷羽毛鳞甲沉溺之符
　　咒曰
　　阴阳炁助，汇物通灵。孤魂困苦，羽甲消除。变化无方，普周法界。急急如律令。
　　生成五脏符上帝诀天门炁
　　右符搯子午卯酉中指，书之，用五色纸。
　　咒曰
　　青帝护魂，白帝侍魄。赤帝养炁，黑帝通血。黄帝中主，万神无越。五脏百关，万神通彻。急急如律令。
　　返形复故符
　　生形育质符
　　沐浴冠带门
　　夫华池之水，源自东井太阴之精，候应海潮。盖源深而流长，无往不资於水。今夫人形既亡矣，气既散矣，所沐浴者，果何物哉。良由情欲渐染，业垢昏蒙，生有所染，死亦未争者，亦平日念头不断故也。是以灵宝大法，沐浴之科，内以运天一之真水，外以备五香之兰汤，赤龙奋白石之源，太玄导黄华之气，启沃旧染，开厥故天。故五蕴空则五浊皆清，一心悟则万缘俱净。然后衣无染之衣，服不坏之服，其一真於非相之相，礼三宝於天中之天，妙通玄功，不可而拟议者也。
　　符法黄素朱书
　　太玄神水符左手玉清诀
　　咒曰
　　沐浴亡魂，体净身轻。归依大道，仙化成人。急急如律令。
　　右取东方炁，吸入符中，俟沐浴时焚水盂中，念后太玄神水咒，洒之。
　　太玄神水，五行之首。生民育物，洗新除故。开清扬明，死魂难遇。若非大慈，何以济度。
　　变男女浴室符祖炁中篇书之
　　存浴室为清净玉壶，内外莹洁，中有净泓温泉，银波浩漾，亡魂皆浣濯形神，游泳太和之津，悟明宿性。次剔子文，化月中白光之华，如雨沾沛。次以水洒，存童子玉女各执香巾长帛，引亡人乘宝光而入汤中，有三光焕明于内，体相光明完洁。
　　召魂赴浴香符
　　咒曰
　　元始玉文，呼召灵魂。速赴兰汤，濯质荡形。急急如上帝律令。
　　引魂沐浴符子文北炁
　　咒曰
　　玉泉琼液，炼浴飞升。快乐自在，玄明玄明。急急如律令。
　　男堂沐浴符
　　女室沐浴符
　　右二符，诵大梵隐语成符。焚时想太玄玉女下降，手执宝瓶，灌注浴室，澡炼魂皆清净。
　　男堂门上符
　　女室门上符
　　右符念天澄地清咒，取东方生炁入符。
　　化衣符
　　咒曰
　　九曜扶衰，真炁化衣。四神合卫，五纬交辉。炁分罗绮，采集空威。六合扶挟，三炁玄微。玉真焕烂，仙女齐飞。负景素明，元始慈悲。急急如律令。
　　右面南，丁罡三步，叩齿三通，左手握天皇诀，取东方生炁，变炼。
　　咒曰
　　唵吽吽呼呜伐夷明帝都变炼有形摄。
　　变天衣符卯文东炁
　　六铢仙衣自天而下，亡魂服着无尽，皆体相端严，衣上有五色流霞之彩焕映，仙童玉女引朝三宝，次第歆享云厨妙膳。
　　变衣香符玉诀
　　咒曰
　　天衣坠空，流火飞霞。服着无尽，跻神帝家。急急如律令。
　　右符嘘东炁，布于衣中。
　　灵宝玉鉴卷之三十五竟
　　灵宝玉鉴卷之三十六
　　变化法食门
　　夫一切万法，皆从心起，亦从心灭。所谓生我者神，杀我者心。故尝详味妙义，然后知心之为用，其为利与害，殆有不可胜言者也。原夫人生之初，特一神之寓耳，未尝能此心也。及其四大假合，神凝为心，心以神寓，则渐离其本矣。心为离本，而念即随起。一念既着，则百为以生。百为既生，则万缘由是萌矣。是以斯念之起，适於善者，则为天仙人伦神祇，适於不善者，则为地狱饿鬼畜生。此无他，良由一念之所致也。况茫茫大块中，凡有形有相者，莫不皆以饥寒之念为切，至死亦不能忘也。是以灵宝大法有济度幽冥之科，仰体道慈，开悟诸有，所以因食施法，因法明心。心法既明，饥渴何有。故令满足此念，舍妄归真，所谓八会五厨，醍醐甘露，兰肴珍馔，玉液琼浆，皆法身中固有之物也。此性具足，奚假外求。外或可求，皆是虚妄。所宜灼识大本，深味无为，永出轮回，证无上道。倘明此理，岂止超度幽冥而已哉。
　　变食存用
　　变食之法，师存为救苦天尊，坛众为诸大真人，法筵为三层宝坛，斛中红光紫炁，上冲天际，三宝上帝，太一慈尊，十方救苦真人，日月星斗，三界真宰，在空玄之中，为作证明。天门金光道炁，百千万重，绵绵而降，灌注己身，及斛食水盂之中，内外映彻。次存五色光明，现於东方圆象，如月晕之状，遍照天上地下，十方世界，无不洞明。中有太一天尊俯仰，碧玉冠，衣飞青翠羽离罗之帔，左手擎碧霞琉璃锺，右手执空青羽枝，坐九头狮子金色莲花之座。狮子口中各吐火焰，围绕慈尊。天尊於光焰中，别有九色圆象，如日。顶出白毫光，光芒外射，如千万枪剑。莲花座上，又有三十六小莲花，乘天尊二足。金容玉相，慈尊慧日。左有救苦真人，右有大惠真人，侍从天尊。八十一位神君，五方太一吏兵，青玄功曹，黄箓童子，玉女金童，神王力士，现於东方五色灵光。天尊光明，遍照天上地下，十方世界，无不洞明。天尊洒甘露，灌注法食，光明瑞炁，流注无穷。天尊同兆真人及官君等，皆诵甘露真言，其斛摄化无碍，香气馥郁，充塞虚空，广大无量。
　　灵书存变
　　一遍结三途五苦印，每一方毕，存本方炁。东九，南三，西七，北五。灌注法食，及吸吹水盂中。再一徧，存黄炁自五方来，日月星光，上引三十二天之炁，交映罗络，灌注法食，再诵三遍。存四方红光罩坛，良久，混成五色虹蜺，下注兆身口五脏之间，混为大圆象，广覆遍满虚空，兆身如在日宫。其斛自一生二，一一生三，三生九，九九之数，摄化无穷。自地至天，十方遍满，广大无量，天神地祇，六道四生，无不故享，充满饱足也。
　　斛盘供养诸符
　　东方斛盘符卯文东炁
　　南方斛面符午文南炁
　　西方斛盘符酉文西炁
　　北方斛盘符子文北炁
　　上方斛盘符亥文西北炁
　　下方斛盘符巳文东南炁
　　摄魂享斛符
　　右念唵吽咤哩，一炁三十六遍，吸五方炁，合自己金光，玉诀。
　　宝浆琼瑛符
　　咒曰
　　中虚无迹，应化有常。金浆玉液，充溢生光。形神合妙，与道俱昌。急急如上帝律令。
　　存七宝芝英之液流注，焚符於水盂内，供养召享之。
　　启请通真符合明天帝日
　　咒曰
　　稽首明慧虚无尊，稽首皈命重玄主。
　　裁成天地无德称，悉为众生作恃怙。
　　慈悲五道转轮回，哀救三途地狱苦。
　　归命金关天中尊，归命六道慈悲父。
　　归命玉清元始尊，已离生死长绵绵。
　　出有入虚无所待，能令枯朽变成仙。
　　千劫万劫难一遇，为众广说业因缘。
　　回骸起死永长存，使其形神无变迁。
　　净酆都破狱符
　　咒曰
　　茫茫酆都中，重重金刚山。灵宝无量光，洞照炎池烦。七祖诸幽魂，身随香云旛。定慧清莲花，上生神永安。
　　念唵俱知只帝阿勒萨昙婆伽娄代耶婆叱咤吽呵。
　　开业道通真符
　　咒曰
　　功德金色光，微微开幽关。华池流真香，莲盖随云浮。千灵重元和，常居十二楼。急宣灵宝旨，自在天堂游。
　　唵缚罗拱帝三缚达多缚罗驮吽吽娑诃。
　　离寒庭符
　　咒曰
　　寒庭多悲苦，回首礼元皇。女青灵宝符，中山真帝书。一念升太清，默诵观太无。功归九幽下，旋旋生紫虚。
　　唵咤哩娑诃唵吽哩吟哩咤哩娑诃。
　　离怖畏符
　　咒曰
　　自从多劫来，出没不暂停。一入地狱内，举动心飞惊。当令离怖畏，随声诵仙经。共乘无上道，同班朝玉清。急急如律令。
　　唵离息咤谩多喃娑诃。
　　生魂育魄符
　　咒曰
　　灵芝无根，众妙之原。中凝七魄，上结三魂。二十四真，出入无门。杳冥之内，恍惚元精。随劫存亡，逐炁而生。外凝混朴，内养七真。五神植华，三台敷荣。紫阙素童，反胎归婴，腾云而升，跨雾浮空。中有玉真，号曰神公。左挟无英，右卫白元。玄兽遏后，丹禽拥前。工浮翠盖，下拥金莲。香云凝空，甘露无穷。用之无尽，寻源不终。
　　唵吽缚袜啰萨娑诃。
　　洒甘露符
　　咒曰
　　悲夫长夜苦，热恼三涂中。猛火出咽喉，长生饥渴念，一洒甘露雨，如热得清凉。幽魂生大罗，润及於一切。
　　唵酥酥□□酥娑诃。
　　甘露玉符
　　咒曰
　　泠泠甘露浆，法味难思议。骞香流七真，冥冥何生疑。受此法食者，生天登紫微。自然天厨食，普及於一切。沉魂饥渴者，尽沾甘露味。化为灵宝浆，返阴生阳炁。惟愿沉滞魂，上升清都治。
　　唵吽咤哩□缚罗娑。
　　加持法食符
　　咒曰
　　回首仰元罗，合景挹灵芒。拘魂制七魄，思脐定中央。行住履虚无，寝息宴玄房。饥餐黄碧华，渴饮琼林浆。神旌命大魔，合体炼真光。复照观太空，长在空中游。圆通泯彼际，真花靡终期。杳杳无终始，行者当明知。寂寥空里散，应运戏弘规。降道不自超，要当先所施。会归无二处，随心自合离。
　　唵哒哩摩尼吽吻耶帝呵娑萨娑诃。
　　变香糜符
　　咒曰
　　酆都夜壑，忽以光辉。照烛幽魂，来沾香麋。灵宝炼符，百骸白飞。得见妙会，仙歧知归。急急如上帝律令。
　　唵咤哩咤哩哆哩哆娑诃。
　　济慧法食符
　　咒曰
　　万劫难遇，功德可崇。开辟幽趣，全假真风。梯航彼岸，济慧无穷。念念生因，驾景飞空。急急如上帝律令。
　　酆都罗向离罗涅多迓多。同登上清。
　　溟涬大梵符
　　咒曰
　　玉山金阙，上元天一。化生灵泉，六龙负軿。七真珍果，妙绝芳馨。
　　上灵火铃变，神仙大铃变。
　　大行梵炁，同回十方。
　　唵嗡啰哩长参陀尼尼陀耶多伽耶弥罗多伽耶弥陀。
　　九变法食符
　　右符用九天生神章作用，又於符内一字上，存帝尊自顶门出现太空，面部三窍出霐三字，作玉金银三光，吸归三田，合青黄白三炁混一，升泥丸化为本末元始，内外合一。内诵结空成梵咒。诵毕，布炁入符。倏见天上珍馐，充满法界，诸天诸地，一切真仙，观喜享食。运笔书勑字，盖之三字上，存玉帝俨然口吐金符，调引炁入中，成合上升，与外一同。内诵玉皇语，金光咒。谓毕，布炁入符，存化金饭玉浆，十方法界一切鬼神，咸来享受。运笔以书勑字，盖之九字上，存日月星，书日月天罡讳诀，念日月天罡咒，混合三光正炁，归合元宫，入下丹田，合景过尾闾，上透顶门，迸出分为青黄赤白黑五炁，漫空各方所，变化法食，为满空白雪之状，十方三界，六道四生，享之无尽。内诵天然真味，妙用难量，食之一粒，变化无方。诵毕，吸炁入符，运笔以勑字盖之。又於符下魅字上作，用。
　　唵吽咤哩勑召黄某加合明天帝日。
　　咒曰
　　九天勑命，东极颁符。下临坛所，广济群苦。稽首玉晨尊，存太一在头元皇大教主。存我身有百宝光。
　　密念玉清书梵音玉诀
　　唵呒呔□咄咄□□□□□□□吙□嗔□□呒□□□嗿□□□吩□□□一统。急如元始上帝律令。
　　又曰
　　结空成梵，真炁自生。赤书玉字，八威龙文。制魔宣化，云上九昌。玄皇帝命，立降坛场。上帝有勑，太阳威光。急急疾疾，谨请大变神王，大梵灵官。法力无穷，充满法界。
　　唵吽咤哩，勑召黄某。
　　愿汝不思议，神功妙济力。变此清净食。化为甘露浆。二甘露味，三甘露食。
　　变食咒
　　阴阳炁助，汇物于灵。变化多方，普变法界。急急如五方真老律令。
　　密咒
　　嗉口卢嗉口卢哆婆耶哇多耶嗉口卢口发啰嗉口卢婆呵。芒角森龙凤，威光叱十方。太清传密勑，离旨化元光。
　　唵吽咤哩婆诃。唵叶嚩啰娑诃。
　　唵□□啼娑诃。唵嗡啰哩□陀他呢陀野他弥啰哩啰哩向啰哩达多拽多。同登太清。一二三四五，老君来救苦。东王公，西王母，太一天尊降甘露。
　　次念
　　太上神光，九变无方。上穷大罗，下极泉乡。无穷法味，甘露难量。变千亿万，上朝玉皇。
　　女青书正文
　　道一法二，妙隐之玄。天书八角，光芒九天。律召三界，上中下元。河沙十类，罢对消愆。三涂五夜，女青诏前。已托未化，承命太玄。元皇之一，光现无边，一三成炁，四八合金。炁合成玄，玉景飞仙。玄玄之一，一一之玄。秘书一召，万神奉宣。急急如玉清元始女青诏书律令。
　　无量法食符
　　咒曰
　　三天无量食，充满法界中。济汝饥渴者，清净无极身。
　　三么三么雷么帝么叱帝叱无极三天叱叱么叱么三天咈三天咈唵勑吽。
　　功德不思议，行者因福报。施汝法食馔，永生安乐处。
　　普变法食符
　　诸符并玉清诀，天门炁。
　　咒曰
　　元皇玉清尊，太极金帝令。九丹无量味，八琼神溢津。饵之至不死，饥渴长冥冥。此食变恒津，妖饱及有情。仗此加持力，共成无上道。
　　唵呼喝□啰娑诃。
　　自然八会灵章
　　三光流晶法食符
　　咒曰
　　妙道生一炁，炁中分阴阳。凝化日月星，灿然流三光。九华合九道，八色怡八房。焕烂洞真体，流晶归大芒。下生渊泉宫，上列无何乡。纵体复非迹，欻然都相忘。七宝流精结，混沌杂华房。咽服九霞散，安和乐未央。
　　三光泽婴法食符
　　咒曰
　　玄绝九气中，泽婴生太无。郁仪焕旸谷，结璘耀天衢。五星流宝光，斗极回乾枢。飞气郁勃散，燕御方踟蹰。超迹天宝阶，炼芝服华敷。炁布万真备，举形升太虚。
　　三光法炁法食符
　　咒曰
　　浩晶生法气，氤氲凝天中。雨曜共澄彻，五纬交相通。三光焕已明，宝炁盈三宫。帝乡会九老，咽服百骸丰。金华照光景，身与日月同。念道上帝前，亿劫寿无穷。
　　三光玉阳法食符
　　咒曰
　　玉阳正真炁，妙道三景分。玄和唱灵音，八会敷琼文。五老宴丹宅，飘飘乘景云。大圣诸天众，驾龙饮玉津。三五定生籍，游戏太上宾。华景朗无际，携手朝玉宸。
　　三炁云华法食符
　　咒曰
　　引炁郁罗外，九芒结云华。七神高上道，三景耀朱霞。捧香服晨精，功满解世罗。炼化尘劫尽，亿龄不为多。落籍三界庭，结友太上家。御景控玄斗，八极何足赊。
　　三光导仙法食符
　　咒曰
　　自然至真道，妙极玄中玄。万天朝玉陛，九老参华轩。三光有灵炁，取度惟圣贤。勤行导仙业，咽御吞华房。神形合三象，渺渺归本元。皇鸟翔十天，飞举不顾还。
　　三光瑶炁法食符
　　咒曰
　　迢迢三天上，落落九玄台。金童采芝集，玉女持花回。天宾挹仙客，俯仰升瑶阶。天河灌东井，宝炁萦空来。咽纳嗽琼律，兆劫不复衰。矫首三情路，振衣何乐哉。
　　三光定光法食符
　　咒曰
　　至哉上真道，妙哉灵宝章。吸景导五星，咽御存华芒。流精灌百体，皎晶凝雪霜。洞达照内外，尘滓都消亡。丰肌不复老，契此名定光。永晏太平馆，斯为不夜乡。摄迹归本根，九转凝玄常。
　　灵宝玉鉴卷之三十六竟
　　灵宝玉鉴卷之三十七
　　斩尸度户门
　　夫灵宝大法，有斩尸度户天神纳库之道。故经云：请灭三恶，斩绝地根，飞度五户，名列太玄。盖三恶五苦之类，皆原於习而此心，实诗恶众业之端始也。原夫人之禀生，皆从斤气五行中来，本自圆明、无有染着。渐因人心离本就末，逐妄迷真，苦报恶缘，转回不息，滔滔陷溺，而忘返耳，欲复其初，终不可得。则必假我以清静无为自然妙道，以觉其未觉之性，无坏无杂。坚固利刺，以断其未断之缘。俾其泝流寻源，归真悟本。所谓空其五蕴，则五苦自消。证妙三元，则三恶自灭矣。然后以中斗大魁之形，而合夫二炁五行之真。以天地生成之数，而回其本然大洞之灵，曰天曰神。皆得入夫本来元始光明之藏，复归於无极也，故曰纳库，复何以致思焉。
　　存用
　　兆以一气周历三关五脏，使内外莹洁。次引炁自下丹田上升泥丸，化为元始天尊，顶出金光道炁，下注亡魂。次以一念坚刚之性为利剑，斩绝三尸。左手搯玉文，右手仗剑，存三官五帝斩尸度户，灵官森列于前。令斋主执旛，以纸钱三堆，布三台形，每堆焚符一道，以剑斩灭三尸。吹噀水，存亡人心生善念，三恶永消。次以一炁金光引接亡魂，飞度五户。临事之际，一念不生，则诸缘自减矣。
　　先告行。
　　勑制地祇符
　　呎曰
　　灵宝祖炁，肇化诸天。魂离北岱，魄度南天。九垒九地，秉勑三天。九皇开光，赤字元言。无量度人，大量玄玄。急急如上帝勑。
　　告文
　　太上勑制地祇符命
　　符
　　右奉
　　太上符命，
　　勑制地祇，告下北都罗酆，岳渎冥关主者，一切神司。侍卫送迎亡过某，出离地户五苦八难，七祖升迁，永离鬼官，魂度朱陵，受炼更生，一如告命。
　　太岁年　月　日告下。
　　具　法　位　臣　姓　某奉行。
　　封式
　　太上勑制地祇符命告下
　　北都三涂五苦冥官主者　　具法位臣姓某谨封
　　次於三堆纸钱上，逐堆焚符，高功仗剑运神，斩灭三尸，引魂度三涂界次第举。
　　断绝天涂界符辰文东炁
　　咒曰
　　三炁阳光，定慧灵枢。穷魂冠带，德契玄无。混生变化，善寂凝虚。法轮运转，永免天涂。急急如律令。
　　又咒
　　上尸青欲，字号彭踞。变化九种，乌头蛇躯。混沌无心，或沉或浮。贪欲滋味，华色自居。走作人魂，魄司过咎。断人命根，气散人游。放荡三宫，小虫无拘。今日炼度，书篆灵符。色欲己断，死路已除。元始符命，请断尸头。三台监形，速出无留。灭根绝种，勿使余遗。亡者炼真，三宫清虚。五帝监映，太一定书。吉日沐浴，冠带行畴。飞度天界，流景玉舆。逐景上清，乘空遨游。
　　右咒於斩尸之时，宣咒祝之。
　　告文
　　玉清灵宝开光符
　　符
　　右符告下，落灭色根恶道灵官，奉为亡过某，断绝天涂界上尸道色欲门，免
　　天官奔雷逐电之役。　一如
　　告命。
　　太岁　年　月　日告下。
　　具　位　职　臣　姓　某承诰奉行。
　　断绝地涂界符寅文东炁
　　咒曰
　　三阳兆交，九地肇图。光显开度，梵炁弥罗。六字澄澜，脱彼地涂。急急如律令。
　　又咒
　　中尸彭踬，号曰中黄。爱欲自居，倚伏逃藏。沉浮变化，形无常方。执入魂魄，走作三宫。赤子驰聘，使人发狂。欲性丧人，罪由小虫。今日炼度，上帝已微。身佩金符，玉文金章。列名玄图，三欲已忘。元始符命，斩灭尸形。断根绝种，勿使飞扬。亡魂受炼，五府清凉。真仙安镇，藏内生光。五帝监映，太一列行。中元沐浴，冠带衣裳。解形变景，流景玉光。飞升上清，食息太空。长保自然，天地无穷。
　　告文
　　玉清灵宝开苦玉符
　　符
　　右符告下，落灭爱根恶道灵官，奉为亡过某，断绝地涂界中尸道爱欲门，免
　　地官担石负山之役。一如
　　告命。
　　太岁　年　月　日告下。
　　具　法　位　臣　姓　某　承诰奉行。
　　断绝水涂界符卯文东炁
　　咒曰
　　秘景长生，内气合和。通真解滞，善破四魔。幽关朗彻，凝默玄阿。水涂开泰，水出爱河。急急如律令。
　　又咒
　　下尸彭蹻，贪欲自荣。白色混沌，体无常形。依人两足，悦动人情。言我得失，走作魂灵。三宫扰乱，赤子不宁。贪欲小虫，假备幽冥。今日受度，三炼已清。欲门闭塞，不受邪精。元始急令，三台临庭。速出无隐，及汝弟兄。九种子孙，一时斩形。五帝度真，太乙记名。下元沐浴，冠带羽青。玄度三界，上领元精。解形逐变，流景上清。飞玄步虚，三界齐明。
　　告文
　　玉清灵宝开明玉符
　　符
　　右符告下，落灭贪根恶道灵官。奉为亡过某，断绝水涂界下尸道贪欲门，免水官涟汲溟波之役。一如
　　告命。
　　太岁　年　月　日告下。
　　具　法　位　臣　姓　某承诰奉行。
　　飞度色累户符卯文东炁
　　咒曰
　　妙哉元始，倾光紫微。曲映九幽，性悟神飞。慈悲法雨，沛然普施。急急如
　　律令。
　　又咒
　　解形逐变，落尸五门。三欲已清，脱故炼新。神津内灌，体香炁兰。主符灭迹，地无拘恋。飞度天界，超凌云端。魔王保真，气合自然。七祖同升，飞步天门。五帝监映，万神成闻。
　　告文
　　玉清灵宝开景玉符
　　符
　　右符告下，飞度色累户灵官。奉为亡过某，断除色累苦心门，免
　　泰山地狱苦道，一如
　　告命。
　　太岁　年　月　日告下。
　　具　法　位　臣　姓　某承诰奉行。
　　飞度爱累户符卯文东炁
　　咒曰
　　阳炁上升，二气即交。出死入生，合庆幽寥。炼化成真，二帝秀飘。道契灵章，生神自超。急急如律令。
　　又咒
　　云行飞步，逐变玉光。解形脱迹，散发翱翔。人界无拘，乘虚空行。天魔已除，五道开通。超度风刀，形升上官。
　　告文
　　玉清灵宝开化玉符
　　符
　　右符告下，飞度爱累户灵官。奉为亡过某，断绝爱累苦神门，免风刀地狱苦道。一如
　　告命，风火驿传。
　　太岁　年　月　日告下。
　　具　法　位　臣　姓　某　承诰奉行。
　　飞度贪累户符卯文东炁
　　咒曰
　　阿那瞿昙，光明混沦。玄景耀衢，制会酆山。龙汉梵炁，玄上虚闲。勿涉苦津，玄灭凶残。急急如律令。
　　又咒
　　解形神变，割截贪痴。超出铜柱，越过爱津。幽魂受度，苦爽咸迁。七祖解脱，九玄生天。爱累永脱，神飞上仙。
　　告文
　　玉清灵宝开生玉符
　　符
　　右符告下，飞度贪累户灵官。奉为亡过某，断除贪累苦形门，免担砂负石地狱苦道。一如
　　告命，风火驿传。
　　太岁　年　月　日告下。
　　具　法　位　臣　姓　某　承诰奉行。
　　飞度华竞户符卯文东炁
　　咒曰
　　破暗烛幽，云辉九丘。断除华竞，驾景飞蕾买。急急如律令。
　　又咒
　　落尸解罪，神超镬汤。剪除华竞，灭落形声。神津内灌，魔王保迎。洞达无碍，与道同情。逍遥自然，升宴紫庭。
　　告文
　　玉清灵宝开灵玉符
　　符
　　右符告下，飞度华竞户灵官沁奉为亡过某，断除华竞苦精门，免填河灌渎地狱苦道。一如
　　告命，风火驿传。
　　太岁　年　月　日告下。
　　具　法　位　臣　姓　某　承诰奉行。
　　飞度身累户符卯文东炁
　　咒曰
　　八芒敷荣，刀山摧殂。身累断灭，永度幽苦。急急如律令。
　　又咒
　　玉符解罪，神脱冥波。荡除业障，割切恋根。幽司罢对，寒乡停刑。出离北府，神得受生。快乐无为，逍遥太空。
　　告文
　　玉清灵宝开真玉符
　　符
　　右符告下，飞度身累户灵官。奉为亡过某，断除身累苦魂门，免吞火食炭镬汤地狱苦道。一如
　　告命风火驿传。
　　太岁　年　月　日告下。
　　具　法　位　臣　姓　某　承诰奉行。
　　总勑八符咒
　　玉清宝符，元始妙章。隐玄幽篆，妙达群阳。变阴作昼，廓医停殃。消除罪累，飞度南宫。
　　以上八符，黄素朱书一，后用檄文，於炼度之前，如法奉行。斩灭三尸，断绝五累。然后入坛受炼。
　　凡修真之士，能以庚申甲子之日，书而服之，可以断绝三尸，落灭恶根也。
　　解冤符玉诀祖炁
　　告文
　　灵宝解冤释结升度真符
　　符
　　神符告下，解冤释结，永脱仇郁，执对分别，衅缘俱尽，不生恶业，出离寒庭，罪根消灭。一如
　　告命。
　　太岁　年　月　日告下。
　　具　法　位　臣　姓　某　承诰奉行。
　　天神纳库旛式
　　右旛依式刊版，印之於斩尸度户。毕，布纸钱七堆，列北斗形，每堆用此旛七道，共四十九道，自杓至魁，以火焚之。高功作用造化，道众同声宣诵大洞回灵玉章，高功内诵，次宣解冤符一道，入坛炼度。
　　灵宝玉鉴卷之三十七竟
　　灵宝玉鉴卷之三十八
　　炼度更生门
　　先天地生，至虚无，体虚极，而化神，神化气，气聚而形矣。原其始也，无一不资於气。要其终也，无一不变於形。是故万化本形气也，形气本神明也，神明本虚无也。天所赋为命，物所受为性。命气也，性神也。神凝气化，道在其中矣。气化故有生，有生则有死，理之常也。神化故无生，无生则无死，亦理之常也。故气化有物，神化无方，反其死者，形气既散，四大归空，其湛然若存者，自若也其或未明。是故灵宝大法，有受炼更生之道。外则置设水火、内则交媾坎离。九炁以生其神，五芽以寓其炁，合三光而明景，周十转以回灵，亦各依其本法而然耳。然必以妙无真阳之气，以具无质之质，以全真中之真，成此圣胎法身，蜕然神化，超出於二炁五行之外。不生不灭之表者，实由夫即身之妙也。苟达即身之妙，则自然成真矣，在得鱼而后忘筌可也。况道者神之主，神者气之主，气者形之主。故炼形合炁，炼炁合神，炼神合虚，则唯道为神，形同太虚矣。所谓金液炼形，玉符保神，形神俱妙，与道合真者是也。其炼度更生之道，确乎无以议焉。
　　灵宝九炼返生符法
　　设炼度醮
　　道众云集斋坛，知磬举荡秽咒。
　　高功遍坛洒净，知磬举步虚法事。
　　都讲举各称法位，法服一员摄三献科。
　　知磬举三献法事。词忏宣疏，次焚燎。
　　次举九光炼度天尊。众和道众序立。
　　高功上香跪奏，拜炼度表。
　　表白宣读焚燎，知磬举焚表颂。＇
　　次举日月普明天尊，道众序立炼度坛。
　　知磬举志心皎依信礼，和月府太阴皇君。
　　宣仰望顾八表咒，高功跪告太阴宝诰。
　　太阴宝诰
　　右搯太阴诀，引天中太阴白光十芒，自右鼻入，咽下元宫。次合左肾运转，上透昆仑，从右目出，去面一尺，内外混合为一，吸黄华素辉，下入符中。
　　咒曰
　　月魄蔼萧，芬焰翳寥。宛虚灵兰，郁华结翘。淳金精莹，炅容台飙。结亨坎。
　　宣太阴诰告文
　　太阴炼形宝诰，告下月宫夫人，月中黄华，石景水母，太光童子，散辉玉女，月宫司命，神仙诸灵官。奉为某炼度形神，金液玉英，神气芳馨，羽衣飞步，上升帝庭，一如告命。
　　年　月　日　时告下。
　　高功执诰宣祝，咒曰
　　紫微黄书，名曰太玄。致月华水，养魄和魂。方中严净，发自玄门。藏天隐月，五灵夫人。飞光九道，映明泥丸。一如告命，与道合真。
　　知磬举获无自育，众宣至幽寂度人。高功步罡剔诀，降炁入水池内应。
　　投建水池符碧纸朱书，子文，北炁
　　咒曰
　　太阴含化，八景齐临。五老秘讳，太阴通明。璇玑运转，招灵致真。阴阳降炁，变炼鬼魂。天浆下注，流濯利贞。急急如太阴皇君勑。
　　以目光虚书坎卦入池。
　　念密咒十遍
　　呜□□□□嘘□。
　　知磬举日月普明天尊。
　　次举志心皈依信礼，众和日宫太阳帝君。
　　众宣东望扶桑宫官咒。
　　高功跪奏，告行太阳炼形宝诰。
　　太阳宝诰
　　右搯太阳诀，引天中太阳赤光九芒，自左鼻入，咽下元宫。次合右肾运转，上透昆仑，从左目出，去面九寸，内外混合为一，吸丹华紫辉下入符中。
　　咒曰
　　日魂朱景，照韬绿映。回霞赤童，玄炎飙象。郁贞离。
　　宣太阳诰告文
　　太阳炼形宝诰，告下日宫帝君，日中朱景童子，散辉仙吏，日宫司命，神仙诸灵官。奉为某炼度形神，金液玉英，神炁芳馨，羽衣飞步，上升帝庭，一如告命。
　　年　月　日　时告下。
　　高功执诰宣祝，咒曰日
　　太微丹书，名曰开阳。致日上魂，来合我身。平旦严装，发自圆庭。飞华水母，日根阴晶。紫英流光，号曰五灵。一如告命。与道合真。
　　知磬举南阎洞浮，众宣至神婴自宫。高功步罡剔诀，降炁入火沼内应。
　　投建火沼符
　　红纸墨书，午文，南炁。
　　咒曰
　　南方之君，火府之神。降炁变易，流火神庭。亡魂炼质，逍遥太清。金光焕落，玉眸易形。急急如太阳帝君勑。
　　次以目光虚书离卦入沼中，念密咒九遍：
　　□吸□□□。
　　知磬举度人无量天尊，高功诣座升座，三上祝香，具位启圣入斋意，宣科至稽首再拜谨言，知磬举敷坐赞。
　　高功白云：
　　臣仰启九光青金西汉夫人，太真金母元君。愿降真炁，流注华池，澡炼亡魂，涤除昏翳。臣干冒威严，不胜俟命之至。举妙果素月天尊。
　　降真水符
　　碧纸朱书，子文，北炁内合。
　　咒曰
　　阴炁炼化，景物诜诜。壬癸擢质，月魄度形。大道宣炁，天地合并。水炼上玄，魂净魄澄。
　　十二河源符
　　碧纸朱书，斗诀，北炁。
　　咒曰：十二河源，念三十二遍。搯坎文顺至未，想月华满口，以舌搅华池十二作，引光炁入水。
　　月魄符碧纸朱书，酉文
　　咒曰
　　月中方盈，月帝元君。八景罗列，宝光负形。身生玉液，内灌外清。急急如律令。
　　右存西方月中五色流晶，射下池中，中有黄炁，大如目瞳，焕烂黄光之内，有月中娥景少女，长三寸五分，七贤冠，衣黄华素衣。与自己眼中真精少女，合而为一。随光掷入池中，内外朗明，化作森罗净霐。
　　宣月华咒
　　黄精启辉，元阴上炁。散蔚寒飙，条灵敛胃。虚波澜颖，挺耀淳器。月精夜景，玄宫上贵。五君夫人，各保母位。赤子飞入，婴儿续至。
　　又咒
　　回阴三合，光玄万方。和魂制魄，五炁流通。乘霞飞晶，逸虚於东。首结灵云，景华招风。左挟灵符，右带虎章。凤衣羽帔，玉佩金珰。骞树结柯，号曰木王。神蟆控根，有舒明光。黄晶内映，玄水吐梁。赐书玉札，刻名金房。服食月华，与真合同。飞仙紫霞，上朝太皇，与道合真。
　　太阴玉字符
　　碧纸朱书，酉文，月光炁。
　　咒曰
　　素华玉光，飞玄结璘。辉混阴晶，浣魄荡形。
　　宣太阴飞玄咒
　　晏景大寂乡，回风迅琼轮。丹霄翼绿舆，神翁辅帝尊。翳翳九玄景，离离开趣门。徘徊金罗上，啸歌庆灵云。三唱朗玄觉，五回道乃分。金房焕嵯峨，流晶何纷纭。左顾见无英，右盻观白元。履昌执黄箓，太一度命根。为我纪仙籍，受以度命文。清唱运天真，静思理百关。帝一镇灵宫，法服飞青裙。相与契何计，会合九天垠。有日若无期，皇华正四圆。至感弃余念，道从玄中传。灵感各有运，至学故无全，与道合真。
　　臣仰启元阳慈父，扶桑丹林大帝，木公尊神道君。愿降真炁，流焕神庭，冶炼阴魂。返生易质。臣干冒天威，下情无任激切，俟命之至，谨言。知磬举慈光朱日天尊。
　　变火沼符午文南炁
　　咒曰
　　南方之君，火府之神。降炁变易，沐火神庭。亡魂炼质，逍遥太清。金光焕落，玉眸易形。急急如律令。
　　降真火符
　　黄纸朱书，干文，三炁内合。
　　咒曰
　　阳炁炼魂，金晶通明。四象咸盖，丙丁二神。日魂普照，广度亡灵。景都宣化，与道合真。金液上炼，仙化成人。
　　掷火万里符黄纸朱书
　　咒曰：掷火万里，念三十二遍。搯离文，逆至卯，存日光满口，闭火气三息，引光气入火池。
　　日魂符黄纸朱书
　　咒曰
　　日中接生，司命元君。九帝齐景，三光同軿。与我俱升，高奔三天。急急如律令。
　　右存东方日中五色流霞，射入池中，中有紫炁，大如目瞳。内有日中童阳君，长七寸，飞天冠，衣朱陵丹衣。与自己眼中真精童阳君，合而为一，随光掷入沼中，内外焕斓，化作流火神庭。
　　宣日精咒
　　赤炉丹景，圆天育精。刚以受柔，炎火阴英。日辰元景，号曰太明。九阳斋化，二渊俱生。凝魂和魄，五行之精。中生五帝，垂光御形。采英似虚，掇根以盈。首巾龙华，披朱带青。辔乌飞玄，霞映上清。赐书玉阙，金简刻名。服食朝华，与真合灵。飞仙太微，上升紫庭。急急如律令。
　　太阳玉字符
　　红纸墨书，卯文，日建炁。
　　咒曰
　　赫赫太霞，晖曜郁仪。真阳精炁，涤滓华池。
　　宣咒
　　玄灵秀空洞，凝彩结朱烟。握节回九霄，飘飘天帝真。琼台耀岩阿，紫凤郁五璘。云歌逸幽宫，萧条云上人。契合七玄房，合罗焕中田。天王正有九，飞仙兆亿千。洞阳郁云炁，为世度命年。丹华耀朱日，流芳映化身。仰吸日中景，九源降液津。永观不终劫，内外洞虚鲜。积感思太空，洞得无极渊，道与混合同，游宴无穷年，与道合真。
　　高功入科，至保举四符，谨当宣告。
　　四保举式
　　各用三尺黄纸，朱书，并祖炁玉诀，以束腰入方封内。
　　灵宝玄坛
　　今月　日，奉为斋主某，就某处祗建无上盟真玉匮黄箓普度大斋几昼夜。以今恭依大法，冶炼亡魂，所有元始符命合行，保举某魂超升，须至告下者。
　　右奉
　　灵宝度人上经大法
　　元始符命，时刻升迁某神魂。北都寒池，部卫形魂。制魔保举，度品南宫。死魂受炼，仙化成人。生身受度，劫劫长存。随劫轮转，与天齐年。永度三途五苦八难，超凌三界，逍遥
　　上清，一如告命。
　　太岁　年　月　日告下。
　　具　法　位　臣　姓　某　奉行。
　　历关诸天
　　灵宝玄坛
　　今月　日奉为斋主某就某处祇建无上盟真玉匮黄箓普度大斋几昼夜。以今恭依大法，治炼亡魂，所有
　　历关诸夭合行，保举某魂超升，须至告下者。
　　右奉
　　灵宝度人上经大法，历关诸天，请灭某魂三恶，斩绝地根，飞度五户，名列
　　太玄，魔王监举，无拘天门，一如告命。
　　太岁　年　月　日告下
　　具　法　位　臣　姓　某　奉行。
　　普告三界
　　灵宝玄坛
　　今月　日，奉为斋主某，就某处祇建无上盟真玉匮黄箓普度大斋几昼夜。以今恭依
　　大法，冶炼亡魂，所有普告三界，合行保举某魂超升，须至告下者。
　　右奉
　　灵宝度人上经大法，普告三界，无极神乡，泉曲之府，北都罗酆，三官九署，十二河源。上解某魂祖考，亿劫种亲，疾除罪簿，落灭恶根，不得拘留。时刻升迁，北都寒池。部卫形魂，制魔保举，度品南宫，一如告命。
　　太岁　年　月　日告下。
　　具　法　位　臣　姓　某　奉行。
　　勑制地只
　　灵宝玄坛
　　今月　日，奉为斋主某，就某处只建无上盟真玉匮黄箓普度大斋几昼夜。以今恭依
　　大法，冶炼亡魂，所有勑制地祇，合行保举某魂超升，须至告下者。
　　右奉
　　灵宝度人上经大法，勑制地祇，侍卫送迎某魂，拔出地户五苦八难，七祖升迁，永离鬼官，魂度朱陵，受炼更生，一如告命。
　　太岁　年　月　日告下。
　　具　法　位　臣　姓　某　奉行。
　　四镇合券式
　　右券依法书篆，开作四角，认号粘於四保举方函内，封之三十二天券式。并载给付符篆门又将三十二天等券，分裂为二。将左边同入历关诸天方函内，右边系於正度旛右手，升度天门合契也。
　　四方函式碧纸作方封
　　右四函於炼度坛前焚就，者关召。
　　召十方飞天神王符
　　奉元始勑召十方无极飞天神王，长生大圣，无量度人君。倾光回驾，监真度生。
　　咒曰
　　洞玄宗元，灵芝之先。太一左史，洁气飞烟。雍雍侃侃，褒服飞仙。一瞬十极，总统万天。阿褴那易，婆步昙延。达落那顾，厥纶孛连，乘命玉晨，付令侍坛。为宣化度，如律如编。急急如律令。
　　召神虎功曹诊将符。见神虎追摄门。
　　知磬举自在神通天尊。
　　灵宝玉鉴卷之三十八竟
　　灵宝玉鉴卷之三十九
　　炼度更生斗
　　召主水大将军内炼符子文北炁
　　知磬举黄华荡形天尊。
　　高功入科水炼鸣召。
　　谨召主水大将军王燕，速至坛所，合炁炼魂。
　　右神皂袍金介，冑绿仙带，自北方乘云而至。师吸炁归中，化作金□字，以阴斗袂，发此字於水池，光明莹彻，内如碧天皓月之状，受炼众魂，俱入月中，黄华荡形。
　　咒曰
　　玄象晶明，内阳外阴。随光降炁，濯炼亡魂。
　　知磬举黄华荡形天尊。
　　高功呜召。
　　谨召主水大将军，立降真水，炼度亡魂。
　　立降真水符
　　右符申加酉，酉加申，天水降，子文，出北炁，五息，存月华神水化为大池，炼浴亡魂。
　　宣主水咒
　　北方主水神，含耀育元晶。养炁净泓泉，交姤结胎津。玄炁霞采缠，旋飞冲朱陵。逆奔朝南昌，灌濯秽尸形。自生百宝光，返复有玄英。悟此理玄玄，脱彼苦浊身。万真俱来会，妙炁自然灵。玉符召玉将，急急至坛门。
　　禀炁玄幽，集微斗流。交浃天河，运转昆丘。造化渠潭，自魂导浮。主将奉令，炼魄南楼。急急如律令。入水池正炼，移旛於水池边。
　　水炼正符子文北炁
　　咒曰
　　霐池无镜，神龙之渊。运东井华，以濯幽魂。揽兹运容，太和之津。玄和玉女，濯之于神。魂神澄正，万炁长存。急急如律令。
　　太阴水炼符子文北炁
　　咒曰
　　北方之君，黑炁之精。辰星使者，壬癸将军。玄武灵神，沈沈阴精。造化万类，五行生成。天帝有勑，使者须听。洗秽除恶，濯炼真形。急急如太阴水帝律令。
　　水炼血尸符子文北炁
　　咒曰
　　元始符命，拔度爽灵。血尸臭秽，凶恶潜宁。七液得注，五脏光生。急急如律令。
　　黄华荡形符酉文月光
　　咒曰
　　黄炁阴华，阳精固仙。沐浴九魂，冠带金晨。圆明启告，玉胎炼仙。华光交映，流芳陶津。九阳齐化，玄霞散烟。元景回灵，曲映我身。飞升上宫，洞观自然。急急如律令。
　　月华炼形符
　　太阴炁诀，即合前月光少女，叩齿二十四通。
　　咒曰
　　黄炁流晶，三合凝光。玄辉返正，冠带八芒。炼度东井，受明飞光。金华散灵，五君流芳。夫人降醴，遍满十方。洪芳下注，六府溢光。灵精九化，易景反容。急急如太阴皇君律令。
　　水九炼返生符九道
　　一符子文月炁
　　咒曰
　　太阴真炁，圆光自生。濯炼亡魂，高奔上玄。普炼万化，咸得成真。急急如太阴皇君勑。
　　二符丑文月光
　　咒曰
　　水源出真，北子元神。普炼普度，蜕形无形。坎止真化，长为上宾。急急如律令。
　　三符寅文月光
　　咒曰
　　天一运化，妙景飞空。元君协顺，天地同宗。玄理应妙，同流合同。魂魄受炼，年劫无终。急急如律令。
　　四符卯文月光
　　咒曰
　　太阴真炁，普炼亡魂。返形复质，度命登真。四象合会，元亨利贞。急急如律令。
　　五符辰文月光
　　咒曰
　　虚皇总炁，炼化男魂。真光流布，五炁中存。出入太玄，得睹慈尊。急急如律令。
　　六符巳文月炁
　　咒曰
　　六阳纯化，内体生灵。死魂返生，超迹北扃。灵宝符命，炼魄朱陵，急急如律令。
　　七符午文月光
　　咒曰
　　天神示灵，昭真荡清。水火合应，七炁陶成。魂魄合会，同升帝庭。急急如律令。
　　八符未文月光
　　咒曰
　　水资天化，物受生成。魂魄受炼，体洞金真。运纪理明，炁与神并。急急如律令。
　　九符申文月光
　　咒曰
　　水炼毓质，魂魄返生。运符生籍，转阴成阳。天河隐月，中含九光。急急如太阴皇君律令。
　　知磬举黄华荡形天尊。众和次举偈云：
　　东井黄华沼，石景水母精。黄华荡形质，魂魄除垢尘。和黄华荡形天尊。
　　上清石景水母玉晶符酉文
　　咒曰
　　东井黄华，石景玉晶。飞玄水母，金醴玉津。滔滔源源，不竭流盈。九龙灌炼，三光垂精。仙人吐润，炼度亡灵。胞胎结节，随水开扃。死炁断绝，恶尸况零。我今炼化，死骸生魂。反故易貌，玉体金容。变化玄景，飞升紫庭。
　　右符太阴流辉，灌注亡魂内合。
　　水炼合同符
　　右符左手自申逆巡至子，盖水炼九符，自旺处子位，至长生申位。今自申位长生，归於子水旺处，合同炼魂，故得返生。
　　永炼返生符
　　搯申至子，引光满口，吹布亡人，体貌涓洁。
　　咒曰
　　太阴流焕，合炁辰星。三光交映，四象合并。一炁返生，七魄俱升。急急如律令。
　　宣咒
　　东井灌黄华，石景水母晶。浣魄净阴质，荡形成玉婴。表里莹通彻，内外光华清。灵元神不迈，正炁合仙真。金童散紫烟，玉女麾琼英。五芽分五炁，三素耀三云。郁仪缠结璘，饮之复完形。本化返生景，炼形朝玉京。和与道合真。
　　玉液炼形符玉诀
　　咒曰
　　玉液炼形，金马驿程。上下水火，森罗净霐。元范恢漠，幽寂度人。受炼无穷，为道至真。三光降合，五炁会神。太上符命，六丁潜灵。紫虚郁秀，行符玉京。急急如律令。
　　咽液一口，入玉堂宫，存体生玉光，照明内外。
　　洞阳丹炼飞神八景之道
　　每日六阳时，入室端坐，叩齿三通，闭息静坐，存下丹田火如弹丸，左右各九转，升绛宫，渐升十二重楼，登玉房泥丸宫，化为一天尊，左手执日，手执月，号大洞帝一。
　　咒曰
　　魂神澄正，万炁长存。不经苦恼，身有光明。三界侍卫，五帝司迎。万神朝礼，名书上天。功满德就，飞升上清。
　　右咒三遍，咽液三过，良久项生图象，光映十方。祝曰：
　　无上玄元，太上道君。当召臣身三炁正神，太乙司命，桃康合延，无英公子，白元神尊神，臣今内炼真元，光映九天，豁荡阳精，洞映九门，即使死魂受炼，返胎更生，形神俱妙，与道合真。
　　引火炁九口咽之，测神光自见，洞照幽冥。右前工夫存用，平日圆熟。临炼度时，以青碧纸，阔四寸五分，高五寸五分，用雄黄朱砂调匀，篆后符一道。至水炼内沉於水池中，至火炼后，将此符於水中移过，火沼中烧。众念龙汉荡荡咒，高功洒水用。
　　黄炁阳晶符
　　太阳炁诀，吸紫黄炁书符。
　　密咒曰
　　阳藏阴生，二炁交周。天地混合，三五应符。服御黄华，灵降我躯。长享景炁，与神同符。沐浴九玄，骖驾飞浮。急急如元始上帝勑。
　　平坐，定息，行回紫抱黄之道，如天地未分之前。用时鼻引清炁，合泥丸青炁，次下合黄庭金色，次入下丹田。聚白炁，混三色，为神丹。透尾闾，过夹脊，升泥丸，自顶门迸出，金光道炁，遍满太虚。中有元始天尊，在空玄之中，日月星辰，洞明天地。右符作用，引左肾炁过肺，自右目出，合天中太阴白光十芒，照耀洞明，吸入符，写朒字於西边月上，引笔下天字上，化作流汨池，内写□字，本咒。
　　引右肾炁过肝，自左目出，合天中太阳紫光九芒，照耀洞明，吸入符，写晅字於东边日上，引笔下天字上，一化为流火底，内写□字，本咒。
　　引心炁混黄，归下丹田，过尾闾穴，透上泥丸宫，自顶门出，合天中北斗柄前星红光紫炁，一团照耀洞明，吸入符，写炓字於日月之中，念本咒、金光咒，一遍。
　　存三十二天十方天尊，监度众真，俱乘金光，列侍元始。盖我之本来真性，即是法身。中间书 ，取五方炁五帝讳盖之。次书唵吽咤哩，以勑字盖之。先念无上玄元太上道君咒。在前
　　随意祝事，摄亡姓名於内，运笔，想天男天女形神俱妙。次念：
　　以神合炁，以炁炼身。五脏六腑，真炁自生。吾今炼汝，返胎育婴。急急如律令。
　　郁仪结璘，水火合形。阴阳孕结，速睹光明。
　　存主水大将军，引魂入池受炼，即左天字中，曳笔过於此，中念
　　北方之君咒。在前水炼符后
　　右吸月华光炁於水中，如瑠璃映出婴儿。数念
　　龙汉荡荡咒，其魂渐渐莹洁。
　　高功再祝，将吏引魂火炼，存主火大将军。引魂入火沼受炼，即引右天字中，曳笔过於此，中念
　　南方之君咒。在火炼符后
　　左手卯文，日光炁引吹火中，魂神澄正。念
　　龙汉荡荡咒。
　　存众魂冉冉长大，具足形相，天衣飞坠。众魂皆得服着。次舌柱上腭，化为法桥，引魂随笔上升，至天罡字涂上。念：
　　元始符命，时刻升迁。亡魂受度，立便生天。
　　及三天讳四字，存金光中有朱陵火府，众魂皆升其中，咸得超生。
　　灵宝玉鉴卷之三十九竟
　　卷四十炼度更生门
　　灵宝玉鉴卷之四十
　　召主火大将军内炼符午文南炁
　　高功再入火炼科。
　　知磬举玉眸炼质天尊。
　　谨召主火大将军赵仲明，速至坛所，合炁炼魂。
　　右神红袍金介，冑绿仙带，自南方乘云而至。师吸炁归中，化作金□字，以阳斗诀。发此字於火沼中，光明洞焕，如天边晓日之状，受炼众魂，俱入日中，玉眸炼质。
　　咒曰
　　阳晶阴耀，洞焕五行。随符降炁，冶炼阴魂。
　　知磬举玉眸炼质天尊
　　高功鸣召主火大将军，立降真火，冶炼亡魂。
　　立降真火符
　　右符寅加卯，卯交寅，风火交，午文，出南炁三息，存日中丹华金光，化为流火神庭，冶炼亡魂。众和玉眸炼质天尊。
　　宣主火咒
　　南方主火神，驾景掷火铃。奔飞耀南枢，交炁媾生津。炎晶流金光，冶炼阴死魂。复归元始炁，再返天地根。流金以减奸，邪秽悉然焚。洞观无碍法，自得保真身。玉符召主将，急急速来临。
　　太玄妙炁，主掌炎烟。造化玄炉，真魂陶埏。主火成胎，景象自然。变炼阴户，准令上天。急急如律令。
　　入火沼正炼，移婶於火沼边。
　　火炼正符午文南炁
　　咒曰
　　南阎洞浮，流火之庭。玉眸诜诜，流火之膏。刀利禅猷，婆尼灵童。流火之质，玉眸真容。升入福堂，洞阳之宫。
　　太阳火炼符午文离炁
　　咒曰
　　南方之君，赤炁之精。荧惑使者，丙丁将军。朱雀炎神，赫赫阳晶。五行造化，万类发生。天帝有勑，光彻幽冥。急急如太阳帝君律令。
　　火炼血尸符午文南炁
　　咒曰
　　玉眸炼质，拔度幽冥。玉文一下，炁魂飞升。
　　玉眸炼质符
　　咒曰
　　太一炼质，九步八魁。行罡七转，内外合成。三台子午，绛宫受真。符炼万灵，赤火降心。辟除恶毒，往来俱荣。北都曲府，离合上清。大洞自然，风火无停。
　　日光炼神符太阳炁诀
　　右符存合童阳君，日光紫色，叩齿二十四通。
　　咒曰
　　阳晶已通，飞光已新。皇芝流溢，荫注内缠。仰餐流晶，芳华未臻。宫宅开张，荡洗嚣尘。体映玉光，面发金真。云飞禹步，上造日册。急急如太阳帝君律令勑。
　　火九炼返生符九道
　　一符午文日光
　　咒曰
　　真王元命，勑下九天。火炼神魂，天一含生。太阳洞照，体合自然。急急如律令。
　　二符未文日光
　　咒曰
　　九天真景，元府炼魂。火降帝勑，出离幽阴。三炁合德，五纬回灵。生尸铸魄，永劫无倾。
　　三符申文日光
　　咒曰
　　司命圣真，帝君受灵。三皇有道，炼魄炼魂。上生南斗，落死北陵。真光焕发，面礼玉晨。急急如律令。
　　四符酉文日光
　　咒曰
　　四象咸会，九阳生成。太玄流光，日曜易形。空乘太霞，受炼生神。急急如律令。
　　五符戌文日光
　　咒曰
　　南宫流晶，真火变灵。五行毕备，万象通明。魂魄合炼，神化玉琼。飘飘太霞，升入无形。
　　六符亥文日光
　　咒曰
　　皇天真命，九度元明。上道玄育，阳和太灵。六炁互发，速炼死魂。神飞玄景，与道合并。急急如律令。
　　七符子文日光
　　咒曰
　　取天地大化，七炁兆成。三光返质，幽滞咸升，光达无垠。急急如律令。
　　八符丑文日光
　　咒曰
　　灵宝符命，普化幽冥。八景交映，反体轻清。魂魄受炼，阴阳混凝。解结散滞，十转回灵。
　　九符寅文日光
　　咒曰
　　九州统化，万象滋荣。受炼太阳，魂净魄宁。以道为体，与日同明。高奔泥丸，升入帝庭。急急如律令。
　　知磬举玉眸炼质天尊。次举偈云：
　　南上朱陵府，丹天流火庭。玉眸炼形质，魂魄即返生。和玉眸炼质天尊。
　　火炼合同符
　　右符左手，自午顺巡至寅。盖火炼九符，自午旺处，历未申至寅长生处，九位合同炼魂
　　咒曰
　　天帝命章，阳光日行。璇玑运转，八极齐临。合同大炼，玉眸上生。急急如好生大帝律令力
　　火炼变仙符
　　午文，南炁。存太肠流聂灌炼亡魂内合。
　　咒曰
　　火池炎精，炼质成真。五脏经络，返生其身。径升三天，面礼玉晨。
　　金液炼形符祖炁玉诀
　　右符咽液一口，过肺流金之乡，意纳中宫灌炼。
　　咒曰
　　金液炼形，与道合真。开明三景，是为天根。无幽无极，无始无终。元皇九丑，灵魔绛宫。紫炁飞天，身乘六龙。水上火下，流入三宫。神归阳明，大道自通。急急如律令。
　　天罡玉字本咒诀
　　咒曰
　　罡星正炁，缠筋贯骨。上透泥丸，开阳崷崒。
　　右符左手飞斗一座，杓指前光芒闪烁，即吸炁咽下元宫，过尾闾，上升迸顶门出，合炁书符，随斗所转，陶铸阴阳，万化莫能外此。炼度时焚於聚炁炉中。
　　上清九斗阳芒火铃炎精真符太阳诀
　　先书南方朱陵帝君次书符於上。
　　咒曰
　　炎精二神，化身流火。炼体变形，乘烟飞扬。混合九炁，洞入火乡。诛绝妖精，杀减不祥。闻我火铃，魔鬼消亡。按五合度，保命延昌。上帝有勑，返形太阳。急急如上帝勑。
　　祖道玄真隐咒
　　祖道玄真，垣赫正神。郁仪炼质，荧惑操形。赤明和阳，理禁威灵。耀明宗飘，帝重光明。戊己之英，中央镇星。排荡邪炁，破灭淫精。海逢之沸，木逢之烬。火逢之空，金逢之镕。长离之主，统摄飞行。迷尼奴那，唵唵吽吽。东海青童，总括张罗。迷尼奴那，唵唵吽吽。急急如律令。
　　右符先存中炁，上透泥丸。次书符，引太阳炁吹布丹砂笔现，精思上宫赤炁，中有赤帝，吐绛光三道，入兆顶中，灌神府洞明如日，三台盖头。存日中炎精二神，长三寸。丹衣，赤金冠，以两目晴光相合，作火光二道，吸引入符。
　　焚符时，念前隐咒。存两眉之间直入三寸，分为二路，左有绛台青房，右有黄阙紫户。左神名正心，右神名平静，状如婴儿，从泥丸透出，渐长，丹衣，赤金冠，各执流金火铃，洞焕流火，冶炼亡魂。
　　太上梵炁符玉诀祖炁
　　师执旛行交炼法，咒曰：
　　天一生水，亥入子地二生火。已入午水火交，炼，子午至子自然成真。玉文内应
　　凡三遍作用，念咒第三遍。接后咒：
　　真中有神，长生大君。无英公子，白元尊神。太一司命，桃康合延。执符把箓，保命生根。上游上清，出入华房。八冥之内，细微之中。下镇人身，泥丸绛宫，中理五炁，混合百神。十转回灵，万炁齐仙。
　　焚旛，换变仙旛。见旛盖门。
　　师舌拄上腭，自中运祖炁下丹田，过尾闾，上透泥丸，化成元始上帝。内诵中篇一遍，心肾二炁相交，水池火沼，炼化形神清净，俱入洞阳流火之中，焚炼有生以来有为之身，悉为灰烬，存性。次存灰烬中，微有一缕真炁，如露珠。即是太极以前一点灵明，中和之性。密咒曰：
　　大行梵炁，周回十方。中有度人不死之神，中有南极长生之君，中有度世司马大神，中有好生韩君丈人，中有南上司命司录。延寿益算，度厄尊神。回骸起死，无量度人。
　　咒曰次搯诀
　　天一地六，水德为精。坎离诀炁地二天七，火出为神。离坎诀炁天三地八，返魂育婴。震兑诀炁，月精。地四天九，再生魄灵。兑震炁，月华。天五地十，五行生成。中寅，黄中炁。天一地六，水德为精。子地二天七，火出为神。午天三地八，木德为魂。卯地四天九，金为魄灵。酉中黄正炁，五生十成。中
　　天地造化，自然成形。水火既济，五行合并。死魂受炼，仙化成人。天一地二，水火既济。天三地四，精神交会。金木交炁，魂魄随至。天五地十，土旺四季。五行毕备，受炼更生。阳升阴坠，各从其类。南昌度魂，注生录事。九天监生，万神复位。急急如灵宝度人律令。
　　默咒
　　元始符命，受炼更生。日月交感，阴阳生成。禀金之英，膺木之灵。以水为精，以火为神。以土为体，返胎育婴。万炁混康，五脏分明。与道合德，与神契真。火急迁度，受炼更生。急急如灵宝度人律令。
　　师曰：炼至此矣，当灭水火有形之相，返其清净自然之质。庶得更生再造，聚炁回灵。次第而行，不失於次序矣。
　　灵宝玉鉴卷之四十竟
　　灵宝玉鉴卷之四十一
　　炼度更生门
　　太阴混元化形炼法
　　师曰：混元合炁，聚而成灵。三元九炁，周分十二。在天则十二宫分野，在人则十二经络脏腑，以应夫一身六阴六阳之形数也。及其身谢之后，魂魄汨丧，形气未完，须假十二大将军，摄炁聚灵，炼生真景，全形复性，洞彻阳光，不堕幽阴，径登仙域矣。
　　召混元一十二炁大将军符
　　子文北炁
　　谨召混元一炁六元运阳化阴大将军杨元虎，飞空变化，摄召生炁。奉为亡魂，化生肾，生精炁，使精炁以通真。
　　午文南炁
　　谨召混元七变混景大将军丁忠，飞空变化，摄召生炁。奉为亡魂化生心，生神生荣生志，使神志以安宁。
　　震文东炁
　　谨召混元三炁八徊合元大将军丁迁善，飞空变化，摄召生炁、奉为亡魂化生肝，生魂生筋生血，使筋血以流行。
　　酉文西炁
　　谨召混元四炁九光会灵大将军陈志元，飞空变化，摄召生炁。奉为亡魂化生肺，生魄生卫生皮毛，使皮毛以合真。
　　申文中炁
　　谨召混元五炁十合阴阳大将军王先之，飞空变化，摄召生炁。奉为亡魂化生脾，生肌肉生意，使四肢以固宁。
　　寅文东北炁
　　谨召混元六炁十一变灵大将军张固，飞空变化，摄召生炁。奉为亡魂化生膀胱，生水胞，俾水胞以媾精。
　　巽文东南炁
　　谨召混元七炁十二运化大将军李渊，飞空变化，摄召生炁。奉为亡魂化生小肠，生水道，使水道以通真。
　　坤文西南炁
　　谨召混元八炁十三阳光大将军申孚，飞空变化，摄召生炁。奉为亡魂化生胆，生津生汗，使津汗以生成。
　　文西北炁
　　谨召混元九炁十四运度大将军周自然，飞空变化，摄召生炁，奉为亡魂化生大肠，生谷道，使谷道以成形。
　　中文中天炁
　　谨召混元十炁十五成阴变阳大将军章修，飞空变化，摄召生炁。奉为亡魂化生胃，生水源，使胃管以生津。
　　巳文东南炁
　　谨召混元十一炁十六三景混成大将军王卓立，飞空变化摄召生炁。奉为亡魂化生三焦，生三宫，使三景以达灵。
　　八卦炁诀
　　谨召混元十二炁十七阴阳合灵大将军郑明，飞空变化，摄召生炁，奉为亡魂化生胞络。
　　总祝咒
　　九天梵炁，为之结形。中有大帝，慈悲惠生。甚妙灵符，魂魄返都。千变万化，自有入无。身心湛寂，俱契玄珠。万劫难遇，开关幽途。受此阴炼，魂登太虚。急急如上帝律令。
　　混元十二经络阴符
　　入女返质符内
　　化生肾符子文，北炁，玄色
　　化生心符午文，南炁，赤色
　　化生肝符卯文，东炁，青色
　　化生肺符酉文，西炁，白色
　　化生脾符中文，中炁，黄色
　　化生膀胱符寅文，东北炁，黑色
　　化生小肠符戌文，西北炁，玄色
　　化生胆符巳文，巽炁，绿色
　　化生大肠符酉文，西炁，白色
　　化生胃符中文，中炁，苍色
　　化生三焦符巳文，东南炁，青赤色
　　化生胞络符八卦炁诀
　　混元十二经络阳符
　　入男返质符内
　　化生肾符子文，肝炁
　　祝咒
　　一炁之化，神以通灵。千神左卫，神炁混心。以炁之聚，神之最灵。混合六神，以生肾经。身自运水，大道生明。亡魂受炼，返故复生。急急如玉清上帝勑。
　　唵三慕哆之。
　　化生心符午文，心炁
　　祝咒
　　万火为主，急木魔王。一之而定，勑下无当。赤宫之帝，聚炁为王。散乱无动，百神归降。千神守护，一体定康，亡灵受炼，上升玉堂。急急如玉清上帝勑。
　　唵嗏轮西那尼。
　　化生肝符卯文，肝炁
　　祝咒
　　水官之德，脉炁如泉。魄炁结聚，魂精相连。青炁葱秀，仁道归乾。百骸之首，肝肠为先。神凝精聚，炁化成仙。亡灵受炼，时刻升迁。急急如玉清上帝勑。
　　唵啰咬啰哆尼。
　　化生肺符酉文，肺炁
　　祝咒
　　魂精魄灵，肺腑之生。百丞之转，万魔不干。一白之炁，混合肺房。长卫生炁，真道勿忘。玉楼相贯，金室通光。亡魂受炼，升入天堂。急急如玉清上帝勑。
　　唵你刺般哩哆。
　　化生脾符申文，脾炁
　　祝咒
　　上帝有勑，百魔敬听。飞神御化，一炁之生。帝君有命，勑下中黄。安镇荣卫，肢体光鲜。魂魄受炼，五脏生光。亡魂变化，升入福乡。急急如玉清上帝勑。
　　唵曳都翳昙。
　　化生膀胱符寅文，膀胱炁
　　祝曰
　　阴阳二炁，四聚接灵。魂魄归府，一真湛凝。青黑之炁，交结膀胱。镇於灵府，毫窍混康。玉清接景，混丸附阳。亡魂升度，炼质南昌。三魂安泰，大道生光。急急如玉清上帝勑。
　　唵叱地叱陁尼。
　　化生小肠符戊文，小肠炁
　　祝咒
　　主皇之天，主炁小肠。通流府内，真炁混康。赤白之炁，二气交从。结成肠府，与胃相通。大小合度，缠络和中。亡魂炼化，变体易容。急急如玉清上帝勑。
　　唵菟□忏尾啰呢。
　　化生胆符巳文，胆炁
　　祝咒
　　三炁合景，三皇附身。通彻表里，百神安宁。灵光所聚，神炁混常。镇於胆府，赤文交光。精魄自度，魂形堂堂。炼化表裹，玉眸垂芒。急急如玉清上帝勑。
　　唵离波那哆耶。
　　化生大肠符酉文，大肠炁
　　祝咒
　　人命人炁，人精合凝。中皇之灵，日月天生。上帝有令，永镇肠经。黑白二炁，回生大肠。混合表里，一体同堂。光灿万域，六盘五阳。亡魂受炼，易景反容。急急如玉清上帝勑。
　　唵婆含罗吽尼。
　　化生胃符中文，胃炁
　　.
　　祝咒
　　三官朝拱，太一守房。六府俱会，徧体流光。黄演之炁，胃管生津。安神镇宅，一体生明。魂神归伏，神真纳灵。开通胃管，大道混成。急急如玉清上帝勑。
　　啼嚧吽叱哩哆。
　　生三焦符巳文，三焦炁
　　祝咒
　　三焦列布，五神共归。赤天有命，升降无为。淡白之炁，北神无藏。咽液生津，往来温昌。重楼通景，百节顺张。亡魂受炼，俱得更生。急急如玉清上帝勑。
　　啼嘘件呼璃咤。
　　化生胞络符辰文，胞络炁
　　祝咒
　　帝君勑下，飞摄大魔。神精炁聚，急炼阳和。黄白之炁，胞络成形。五行所运，一体光明。神宁魄静，灵炁聚英。亡劫受炼，与道合并。急急如玉清上帝勑。
　　唵呼聚吽离叱。
　　右十二符，运一炁梵语书成小样，入返质符内用。
　　默咒曰
　　唵琴尼勑地喃嚧。
　　知磬举回形转化天尊。
　　高功入科。
　　回骸起死符玉诀，光炁万丈，一炁成符
　　神霄十入大洞玉符
　　生胞符
　　子文，存天中黄雾之炁，化生胞元，红地白书。
　　谨召神霄生胞元常君，字秋夫。从官符吏，飞空变化，摄召生炁。奉为亡魂化生胞，骨奉玉清勑，速降元炁成。
　　次存宝珠一颗，飞入胞元，结成胎，中有青衣将军二人。
　　真王有命，炼化重泉。胞元宣通，与道自然。死根断绝，下镇灵渊。真炁化生，与天齐年。
　　生胎符
　　午文，天中玉华之炁，白地朱书。
　　谨召神霄生胎含生君，字寅和。从官符吏，飞空变化，摄召生炁。奉为亡魂化生胎，吾奉玉清勑，速降元炁成。
　　存真炁如月透明，中有一真人，执芙蓉。
　　五帝宣符，炼化胎元。洞阳妙炁，永镇灵仙。混一变化，紫户升仙。
　　生结符
　　寅文，天中瑶光之炁，黄地丹书。
　　谨召神霄生结九华君，字彦遐。从官符吏。飞空变化，摄召生炁，奉为亡魂化生结。吾奉玉清勑，速降元炁成。
　　存胞胎脉络缠结，中有绣衣将军一人。
　　玉清元化，冥应十天。保度阴户，去结解缠。灵光下注，映焕无边。
　　生节符
　　卯文，天中玉光之炁，黄地白书。
　　谨召神霄生节香浩君，字空猷。从官符吏，飞空变化，摄召生炁，奉为亡魂化生节。吾奉玉清勑，速降元炁成。
　　存白衣将军一人，化生其中。
　　灵宝妙炁，融节通真。三十二天，演化无垠。体洞玉光，内固真精。炼化自然，与天齐年。
　　生肾符
　　子文，北方黑霄之炁，白地黑书。
　　谨召神霄生肾大渊君，字求都。从官符吏，飞空变化，摄召生炁，奉为亡魂化生肾，生耳生膀胱。吾奉玉清勑，速降元炁成。
　　存胞胎中化生两肾，津水盈溢，中有黑龙黑龟，上有一婴儿。
　　大明万宝，炼化生身。死魂受化，肾神太渊。合命对生，求都万全。育粹凝精，上步玄天。
　　生目符
　　卯酉文，日月光炁，白地青书。
　　谨召神霄生左目通光君，字玄真。生右目神婴君，字阴精。从官符吏，飞空变化，摄召生炁，奉为亡魂化生两目。吾奉玉清勑，速降元炁成。
　　存胞胎中日月焕明，中有朱衣童子，素衣少女，各一人。
　　真王有命，日月无停。帝君宣化，炼生万神。光澄六合，交映合明。混生自然，上升玉庭。
　　生心符
　　午文，天中绛霞之炁。
　　谨召神霄生心玄珠君，字玄玄。从官符吏，飞空变化，摄召生炁，奉为亡魂生心，生荣生志。生小肠，生水道。吾奉玉清勑，速降元炁成。
　　存童子三人，披朱衣，跨赤龙。
　　虚明应体，大象具灵。应感无方，示见杳冥。神光自生，真渊朗澄。洞景长生，天君泰亨。
　　生舌符
　　寅文，天中绛云之炁，黄地朱书。
　　谨召神霄生舌腾阳君，字正生。从官符吏，飞空变化，摄召生炁，奉为亡魂化生舌。吾奉玉清勑，速降元炁成。
　　存华池净泓内，生金莲一朵，莲上金光真人。
　　玉清灵景，普化真光。舌神腾阳，万宝普宣。养神通命，上生金莲。紫炁有根，浚发灵源。
　　生肝符
　　卯文，天中青霞之光。
　　谨召神霄生肝青帝君，字孟光。从官符吏，飞空变化，摄召生炁。奉为亡魂，化生肝，生魂生胆生智。吾奉玉清勑，速降元炁成。
　　存青玉宫中有九人，前一人乘苍龙。
　　玉清玉符，化生自然。魂藏肝腑，上生九天。升度炼真，亿劫无边。公子执符，天地合仙。
　　生肺符
　　酉文，天中黄云之炁，黑地白书。
　　谨召神霄生肺皓洞君，字季成。从官符吏，飞空变化，摄召生炁。奉为亡魂，化生肺，生魂生鼻，生大肠，生皮毛。吾奉玉清勑，速降元炁成。
　　存素衣玉女七人，前一人骑白虎。
　　玉天无翳，兑象孕明。华盖七莲，真人素成。白元受符，下覆黄宁。金景洞化，仰餐流晶。
　　生脾符
　　申文，天中玉光之炁，白地黄书。
　　谨召神霄生脾紫庭君，字延年。从官符吏，飞空变化，摄召生炁。奉为亡魂，化生脾，生胃生意，生肌肉，生四肢，生津，生谷道。吾奉玉清勑，速降元炁成。
　　存黄元老母白首黄衣，立金光中。
　　高上玉文，化生紫庭。表里洞彻，黄中固真。玉符宣召，混合百神。炼化空景，度魂玉景。
　　生脑符
　　申文，上天宝光之炁，白地赤书。
　　谨召神霄生脑泥丸赤文混洞君，字嘘嘘。从官符吏，飞空变化，摄召生炁。奉为亡魂，生脑。吾奉玉清勑，速降元炁成。
　　存泥丸玉房中，光明洞照，中有三人，玉貌天衣。
　　空梵聚真，万神会灵。洞焕晨景。八窗启明。混合周流，策虚紫庭。达性空朗，飞神上京。
　　生阴符
　　子文，天中黑云之炁，黑地朱书。
　　谨召神霄生阴续命君，字伯强。从官符吏，飞空变化，摄召生炁。奉为亡魂，化生阴。吾奉玉清勑，速降元炁成。
　　存水波中莹然，下有一人，玄衣绯裳。
　　渊渊湛玉，分配阴阳。玄光映月，静景凝霜。洞化有神，厥字伯强。亡灵蒙度，上生天堂。
　　生命符
　　子文，天中月光之炁，白地青书。
　　谨召神霄生命正中君，字长生。从官符吏，飞空变化，摄召生炁。奉为亡魂，化生命。吾奉玉清勑，速降元炁成。
　　存胞胎润泽，秀孕转动，中有朱衣真官一人，执笔簿。
　　高上帝命，玉符生成。天景良赋，受命长生。保固天根，回阴起阳。太乙守元，玉梵生光。
　　生血符
　　寅文，天中赤云之炁，青地朱书。
　　谨召神霄生血中幽君，字良弼。从官符史，飞空变化，摄召生炁。奉为亡魂，化生血，生毫毛。吾奉玉清勑，速降元炁成。
　　存火云中，有赤衣一人将军。
　　真王玉文，化景生尸。黑帝通血，流行四肢。历功日久，变赤凝脂。炼质南官，登升太微。
　　生精符
　　子文，天中黄白云炁，青地朱书。
　　谨召神霄生精元除君，字祝祝。从官符吏，飞空变化，摄召生炁。奉为亡魂，化生精，生汗。吾奉玉清勑，速降元炁成。
　　存玉殿中金鼎白光，中有素衣将军一人立中。
　　玉清洞阳，生化元除。内外充溢，表里洞虚。永劫长存，安镇帝君。神升朗达，荣固天符。
　　生炁符
　　酉文，天中三色之炁。
　　谨召神霄生炁无央君，字毳毳。从官符吏，飞空变化，摄召生炁。奉为亡魂，化生炁，生三焦，生百脉。吾奉玉清勑，速降元炁成。
　　存素衣玉女，乘白炁光，充满天地。
　　高上大道，妙化生三。炁形神具，天地咸宁。梵景长存，祖炁流行。功成道备，上升玉清。
　　生神符
　　寅文，天中白光之炁，青地朱书。
　　谨召神霄生神天生君，字灵父。从官符吏，飞空变化，摄召生炁。奉为亡魂，化生神。吾奉玉清勑，速降元炁成。
　　存胞胎中婴儿完备，上升顶上，赤府，百神拥出，现太空中，形相端严。
　　玉清宝符，混合百神。生成妙体，守真会灵。变化自然，上升帝庭。
　　师行九转生神之道。知磬举回灵养素天尊。
　　灵宝玉鉴卷之四十一竟
　　灵宝玉鉴卷之四十二
　　炼度更生门
　　阴尸九炼生神玉符
　　师曰：此符乃高上空洞混沌九天元父道君，降而结为云篆。付九天金箓无量寿生神尊君行之，以炼阴尸也。此符九炁齐并，日月合明，百骸流火，更无阴滓，自然仙化成人矣。此符用黄素朱书，粘於表前，上奏九天。故得九天称庆，太一执符，帝君品命，主录勒籍，司命定算，五帝监生。
　　郁单无量天符
　　子文，掐九霄诀，取九霄正气。
　　书符祝
　　三才肇分，九曜顺行。心王虚寂，阳满阴盈。神光下映，救苦幽阴。自然合道，日月同明。
　　右符存帝真胞命元元一黄演之炁，苍色下入胞元，使胞元宣通。
　　帝讳　。
　　上上禅善无量寿天符丑文
　　书符咒
　　道本澄廓，运化阴阳。合真悟道，了心无心。
　　右符存洞冥紫户之炁，下入胎元，使胎结解根。
　　帝讳　。
　　梵监须延天符寅文
　　书符咒
　　等观应化，灵宝玄光。照彻诸天，三十二帝。兴隆教化，救度存亡。丹禁灵符，尽获更生。
　　右符存长灵明仙之炁青色，下缠三魂，使魂门炼仙以达灵。
　　帝讳　。
　　寂然兜术天符卯文
　　书符咒
　　灵符火炼，百骸自飞。炁变明阳，神造玄微。九天化度，天地皆归。
　　右符存魄命无砀尸冥演由之炁绿色，下经七魄，使魄尸开关，天王降仙以安宁。
　　帝讳　。
　　波罗尼密不骄乐天符辰文
　　书符咒
　　三炁勃烟，日中真精。魄返魂超，天清地宁。
　　右符存五仙中灵之炁黄色，下缠五脏，使脏腑清凉。
　　帝讳　。
　　洞玄化应声天符巳文
　　书符咒
　　三变九炼，易容返颜。体合玄光，永享长生。
　　右符存高真冲融之炁白色，下缠六府，使胃管生津。
　　帝讳　。
　　灵化梵辅天符午文
　　书符咒
　　梵上玄邈，幽微御金。飞步云霄，达爽倩存。受炁玄玄，俱守黄庭。
　　右符存高仙洞笈之炁紫色，下缠七窍，使七窍开聪。
　　帝讳　雾。
　　高虚清明天符未文
　　书符咒
　　三阳焕发，七炁成真。五行俱备，合镇丹台。日月同辉，包光芒垂。
　　右符存真灵化凝之炁碧色，下缠三部，使三部八景，整具形神。
　　帝讳　霐。
　　无想无结无爱天符中文
　　书符咒
　　玄黄应运，炁贯天中。至妙真灵，匹配元宗。
　　右符存自然玄照之炁黑色，下缠三关五脏，六腑九宫，根原本始，一时生神。
　　帝讳　灵。
　　生神九章符
　　止是口诵九章，手纂九符，自然合妙，不必泥於旁曲。
　　郁单无量天魂精秘音内讳玉佩开明上符
　　混合空洞炁，飞爽浮幽寥。延康无期劫，渺渺离本条。苦魂沉九夜，乘晨希阳翘。大有通玄户，郁单降神霄。黄云凝灵府，阴阳炁象交。胞元结长命，恶根应化消。桃康合精延，二帝秀玉飘。灌溉胞命门，精练神不凋。九天命灵章，生神神自超。元君遏死路，司马诵洞谣。一唱万真和，九遍诸天朝。稽首恭劫年，庆此荣旧苗。
　　右谨上请
　　帝真胞命元元一黄演之炁九重。为亡过某缠其胞元，宣通上彻於天以生成。一如告命，风火驿传。
　　年岁次　月　日时告下。
　　具　法　位　臣　姓　某　告行。
　　上上禅善无量寿天魂精秘音内讳玉佩开明上符
　　无量结紫户，炁尊天中王。开度飞玄爽，凝化轮空洞。故根离昔爱，缘本思旧宗。幽夜沦遐劫，对尽大运通。帝真始明精，号曰字元阳。婴儿史伯华，结胎守黄房。斩根断死户，熙颐养婴童。禅善导灵炁，玄哺飞天芳。华景秀玉质，精练自成容。务玄育尚生，罗列备明堂。太虚感灵会，命我生神章。一唱动九玄，二诵天地通。混合自相和，九徧成人功。大圣庆元吉，散花礼太空。诸天并欢悦，一切稽首恭。右谨上请
　　帝真胎命元洞冥紫户之炁九重，为亡过某缠其胎，使胎结解根，下响於地以固灵。一如告命，风火驿传。
　　年岁次　月　日时告下。
　　具　法　位　臣　姓　某　告行。
　　梵监须延天魂精秘音内讳玉佩开明上符
　　须延总三云，玄元始炁分。落落大梵布，华景翠玉尊。明梵飞玄景，开度长夜魂。游爽赴期归，炁炁返故根。大帝号阳堂，字曰八灵君。九关回禄道，胎炁生上元。陵梵度命籍，太一辅精延。泥丸数帝席，三部八景分。魂生摄游炁，九转自成仙。琅琅九天音，玉章生万神。三徧列正位，炁参八辰门。玄关遏死户，灵镇津液源。应会感灵数，明道潜回轮。庆此婴儿蜕，稽首赞洞文。
　　右谨上请
　　帝真魂命元长灵明仙之炁九重，为亡过某缠其三魂，使魂门通神以达灵。一如
　　告命，风火驿传。
　　年岁次　月　日时告下。
　　具　法　位　臣　姓　某　告行。
　　寂然兜术天魂精秘音内讳玉佩开明上符
　　寂然无色宗，兜术抗大罗。灵化四景分，万条翠朱霞。游魄不顾反，一逝洞群魔。神公摄游炁，飘飘练素华。荣秀椿劫期，乘运应灵图。空洞生神章，琼音逸九霞。一唱万真会，骞爽合成家。九转景灵备，郁郁曜玉葩。兜术开大有，一庆享祚多。上圣回帝驾，婴儿欻以歌。不胜良晨会，一切稽首和。
　　右谨上请
　　帝真魄命元阳尸冥演由之炁九重，为亡过某，缠其七魄，使魄户闭关，天王降仙以安宁。一如
　　告命，风火驿传。
　　年岁次　月　日时告下。
　　具　法　位　臣　姓　某　告行。
　　波罗尼密不骄乐天魂精秘音内讳玉佩开明上符
　　翻翻五帝驾，飘飘玄上门。游步黄华野，回灵骄乐端。采集飞空景，旧爽多不存。太微回黄旗，无英命灵旛。摄召长夜府，开度受生魂。公子辅黄宁，总录具形神。玉章洞幽虚，五转天地分。炁练元脏腑，紫户自生仙。数周众真会，启阳应感繁。玉女灌五香，圣母庆万年。三界并欢乐，稽首礼天尊。
　　右谨上请
　　帝真脏腑命元五仙中灵之炁九重，奉为亡过某，缠其五脏，使五脏清和，五帝朝真以存神。一如告命，风火驿传。
　　年岁次　月　日时告下。
　　具　法　位　臣　姓　某　告行。
　　洞元化应声天魂精秘音内讳玉佩开明上符
　　应声无色界，霄映冠十方。回化轮无影，冥期趣道场。灵驾不待辔，朗然生神章。空洞谅无崖，玄爽亦为强。练胎返本初，长乘飞玄梁。蕲玄丧天真，散思候履常。斩伐胞树滞，心游超上京。愿会既玄玄，悟我理兼忘。介福九天端，交礼地辰良。混化归元一，高结元始正。稽首俦灵运，长谢嚣尘张。
　　右谨上请
　　帝真灵府命元高真冲融之炁九重。奉为亡过某，缠其六腑，使胃脘生津，以纳灵。一如
　　告命，风火驿传。
　　年岁次　月　日　时告下。
　　具　法　位　臣　姓　某　告行。
　　灵化梵辅天魂精秘音内讳玉佩开明上符
　　玄会统无崖，混炁归梵辅。务猷运灵化，潜推无寒暑。乘数构贞条，振袂拂轻羽。琼房有妙韵，泛登高神所。圆轮无停映，真仙参列序。上上霄衢邈，洞元深万巨。秀叶翳翠霞，停荫清泠渚。遨玩怡五神，繁想啸明侣。五难缘理去，冲心自怡处。爽魂随本根，亹亹空中儜。七诵重关开，豁滞非神武。运通由中发，高唱稽首举。右谨上请
　　帝真元府命元高仙洞笈之炁九重。奉为亡过某，缠其七窍，使孔窍开聪，星辰朗明以开通。一如
　　告命，风火驿传。
　　年岁次　月　日　时告下。
　　具　法　位　臣　姓　某　告行。
　　高虚清明天魂精秘音内讳玉佩开明上符
　　清明重霄上，合期庆云际。玉章散冲心，孤景要灵会。焕落景霞布，神衿靡不迈。玉条流逸响，从容虚妙话。灵音振空洞，九玄离幽裔。感爽无凝滞，去留如解带。明识生神章，高游无终败。玄景曜云衢，迹超神方外。应感无方圆，聊以运四大。研心稽首诵，众圣共称快。
　　右谨上请
　　帝真华府命元真灵化凝之炁九重。奉为亡过某，缠其八景，使三部八景，整具形神。幽夜开光以防身。一如告命，
　　风火驿传。
　　年岁次　月　日时告下。
　　具　法　位　臣　姓　某　告行。
　　无想无结无爱天魂精秘音内讳玉佩开明上符
　　无结固无情，玄玄虚中澄。轮化无方序，数来亦叵乘。谁云无色平，峨峨多立陵。冥心纵一往，高期清神征。良遇非年岁，劫数安可称。浮爽缘故条，返胎自有恒。灵感洞太虚，飞步霄上冰。津趣鼓万流，潜凝真神登。无爱故无忧，高观稽首升。
　　右谨上请
　　帝真神府命元自然玄照之炁九重。奉为亡过某，缠其身。使三关五脏，六腑九宫，金楼玉室，十二重门，紫户玉合，三万六千关节，根源本始，一时生神，令神布炁满，声尚神具。三界举名，五帝友别，诸天下临以得其生。一如
　　告命，风火驿传。
　　年岁次　月　日　时告下。
　　具　法　位　臣　姓　某　告下。
　　九炁生神符
　　九道并神霄文祖炁，九章函上用。
　　混元生胞符并用青纸朱书
　　勑咒
　　真王大帝，勑下九天。火炼胞神，天一含生。太光俱照，滞魄易形。急急如九天帝君勑。
　　炼胎成形符
　　勑咒
　　九天真宰，元符炼胎。火降帝勑，鬼群出离。天真皇人，速降威灵。生尸生影，触向利贞。
　　魂门炼仙符
　　勑咒
　　司马圣真，帝命光灵。上皇有命，炼魄炼魂。度死度生，北都落名。三炁始分，阳炁生津。
　　魄户闭关符
　　勑咒
　　九天大玄，帝都运旋。阳明炼魄，尸濯成形。四炁阴布，炼度神庭。
　　保命生根符
　　勑咒
　　南阎浮土，流火大神。玉辉尊星，八威洞明。魂魄保命，死返成真。五炁普化，自得长生。
　　灵炁守坚符
　　勑咒
　　皇天真帝，九度九明。上覆玄育，阳和大通。炼魄度魂，与道合真。六炁普化，灵炁生根。
　　元炁自分符
　　勑咒
　　九天符命，普炼魂魄。阴尸上度，超脱北扃。七炁元化，幽滞咸升。
　　华景聚一符
　　勑咒
　　灵宝符命，普摄魂灵。天真化道，救济无边。酆都开释，六道咸臻。八炁普炼，魂魄返生。急急如律令。
　　岳结体全符
　　勑咒
　　九玄统摄，八威吐精。元灵降炁，并度罪魂。北都咸赦，滞爽无停。急急如九天好生帝君勑。
　　总勑符咒
　　日景耀罗，绮合玄阿。流火洋洋，万津滹波。空林郁青，金翅婆娑。八炼朱丹，芝房栝和。金阙四张，皇人之家。云辉吐精，仰啜飞华。左攀玄上，右策命魔。身登高台，游盻绿罗。八景翼霄，紫琼丹霞。炁闻玉真，命齐灵柯。长晏九玄，路无倾嗟。
　　九炼生化玉真宝符
　　八生自然灵空飞符
　　第一天章祝之，九符并祖炁玉文
　　至真虚生混成灵仙符
　　第二天章祝之
　　三炁龙胎玉宝神水化生自然符
　　第三天章祝之
　　道真虚无九微鸣水素元符
　　第四天章祝之
　　九灵玄生天水飞空玄精玉符
　　第五天章祝之
　　玉宝洞微左契理命保真玉符
　　第六天章祝之
　　灵明三洞古契神化通真玉符
　　第七天章祝之
　　上玄三炁化生自然玉符
　　第八天章祝之
　　五元化身二景精微飞空玉符
　　第九天章祝之
　　玉济神霄九阳真符
　　一阳混溟王车瑝之炁真符子文北炁
　　咒曰
　　一阳生形，幽壑开明。四象合体，分配五行。
　　二阳泛华紫微之炁真符丑文艮炁
　　咒曰
　　二阳毓质，会合五神。灵帝含辉，玉女侍形。
　　三阳天娄凤车之炁真符寅文震炁
　　咒曰
　　三阳受仙，受福东华。金门离合，披阐四和。
　　四阳中女辟邪之炁真符卯文巽炁
　　咒曰
　　四阳苍台，赤帝丹灵。保生虹映，敕拔命神。
　　五阳太皇微延之炁真符辰文南炁
　　咒曰
　　五阳玉华，太皇重宁。公子执符，太一会灵。金童鼓呜，凤啸龙吟。
　　六阳化真白灏之炁真符巳文坤炁
　　咒曰
　　六阳炼真，造化玄元。白炁灌溉，死户生根。
　　七阳绛实紫光之炁真符午文北炁
　　咒曰
　　七阳运布，平会百川。身度始青，返胎朱庭。
　　八阳天真命仙之炁真符未文北炁
　　咒曰
　　八阳烁爏，形合精延。内外莹洁，身外身内。
　　九阳太皇寂玄之炁真符五指甲文阳炁
　　咒曰
　　九阳九炁，云腾雨凝。结秀黄华，冠带流金。青云玄玄，离合上清。
　　灵宝玉鉴卷四十二竟
　　灵宝玉鉴卷之四十三炼度更生门
　　五芽炼符
　　青帝护魂符
　　书符咒
　　五行之主，九炁司方。青阳造化，赫赫生精。飞云结篆，风马高驯。灵烟荡瑞，育化阳春。木宫大惠，镇护肝魂。
　　谨召肝为青官，无英制魔君，木精岁星之炁，纳化身中以生肝，三魂处之。木神九人，神吏九千众，速降真炁，营卫皮肤，主其毛发。
　　诵青帝歌曰
　　东望重拜手，苍帝玉皇君。灵风鼓橐钥，育物布元春。云龙辔严驾，玉卫拥琼轮。枯萌泛沾及，大惠无不均。万仙歌以道，委曲戒天人。心根自固体，拱跽戴供仁。
　　白帝侍魄符
　　书符咒
　　白炁混沌，三炁之神。吐清入玄，洞达我身。阴魂反阳，晁咎蜉蝣。七尸澡炼，万神侍迎。金炁散辉，全我清灵。
　　谨召肺为素宫，白元营魄君，少阴金精太白之炁，纳化身中以生肺，七魄处之。金神七人，从吏七千众，治其身，营卫筋骨，主其牙齿。
　　诵白帝歌曰
　　六甲抱金阙，七政守灵坛。流铃掷火化，威剑巨龙蟠。邈彼素灵真，明宪孰敢干。束制妖鬼魔，凛落霄风寒。冷气既已息，万天俄而安。真俦荷大芘，抵颡相歌欢。
　　赤帝养炁符
　　书符咒
　　五炁运度，泉脉贯通。日运玄珠，光透华峰。三宫升降，往来无穷。赫赫阳晶，万物发生。紫房混合，九魂炼纯。披朱始丹，萧仞劫台。谨召心为绛宫，太一司命君，太阳火精，荧惑之炁，纳化身中以生左心，左有玉童，右有玉女处之。火神三人，从吏三千众，主治其中。营卫官府，主其魂魄。
　　诵赤帝歌曰
　　太景开玉枢，洞堂启金除。骞林荫瑶砌，丹鸾踏琼株。宝房名曲丽，明珰神所居。飞游豁云道，引目盻真都。天日水不夕，重烟锁清庐。太上勑印开，帕几罗简书。裨风树玄化，殷辛谅有余。
　　黑帝通血符
　　书符咒
　　玄象变通，结炁洪蒙。真元汗漫，通彻三宫。黑奕玉帝，控驭飞龙。冲妙元质，至道难终。谨召肾为玄宫，桃康合精君，太阴水精辰星之炁，纳化身中以生肾，左有玉童，右有玉女处之。水神五人，从吏五千众，主治其中。营卫血骨，主其生精。
　　诵黑帝歌曰
　　无质统有物，渊兮上帝心。不启不发道，蕴妙化机探。恐是漏未尽，阴想忽浸淫。转轮无涯波，苦道长迷寻。万年当谨约，一旦自湮沉。无冲落鬼境，殃谴不可任。
　　黄帝中主符
　　书符咒
　　浑沉冥始，万梵开张。三天大有，总制土中。圆象黄宫，帝祚无穷。三阳发生，逸豫万春。谨召脾为黄庭，常化灵君，土精之炁，纳化身中以生脾处之、土神一百人。百神混合，内外蓊冥，返胎复婴，上朝帝君。急急如律令。
　　诵黄帝歌曰
　　万天拱中晨，控驾玉化根。翘机贯亿历，洞朗辟四门。大有混皇真，纠制星宿魂。非帝道不运，有方赖之存。威忿即霜秋，和豫为阳春。生成握元纪，仰荷戴无垠。
　　右五帝符焚讫，念大梵隐语一遍，取五方炁吹之。吹取玄元始三炁吹之。次九天真炁定体。次明亡者宿命因缘，即当爱其形，保其神，贵其炁，固其根，终无死坏而得神仙，骨肉同飞，上登三清。是与三炁，会得九炁，齐并也。
　　五府全形章
　　先搯左手卯文，云都功成，东炁一吹弹。次搯辰文，云兴生转，西炁吹弹。次搯三涂诀，云可韩明，南方炁吹弹。独隶迁，北炁吹弹。对魂聚魂，公都聚魂摄，中央炁吹弹，焚玉讳。毕，即吹鬼门炁，却东南炁，吹亡魂，即剔诀。次再轮诀，默念。
　　五帝真形作用炁诀
　　搯辰文，云红杏，存吹东方青炁九道在口，运自己肝炁九道入口、运肝炁交，连诀吹弹。搯坎文，云墨黑，存吸北方黑炁五道在口，运自己肾炁五道入口相交，连诀吹弹。搯兑文，云摩真，存吸西方白炁七道在口，运自己肺炁七道入口相交，连诀吹弹。搯离文，云袜腊，存吸南方赤炁三道在口，运自己心炁三道入口相交，运诀吹弹。搯中指中，云灵宝，存吸中黄炁十三道在口，运自己脾炁十二道入口相交，连诀吹弹。
　　五道混合符
　　祖炁，五方诀，归中。
　　咒曰
　　太乙司命，桃康合延。执符把箓，保命生根。上游上清，出入华房。八冥之内，细微之中。下镇人身，泥丸绛宫。中理五炁，混合百神。急急如玉清上帝勑。
　　炼身返质符
　　女形面
　　女人背
　　入阴符于内
　　男形背
　　男形面
　　左目日魂咒，右目月魄咒，
　　见前，入阳符于内。
　　右男符入十二经络阳符，女符入十二经络阴符，存用合炁，聚魂於内，焚于聚炁炉中。
　　勑咒
　　六甲六乙，炼汝我肝经，生汝威力，保养魂灵。六丙六丁，炼汝我心经，生汝神炁，保命长生。六庚六辛，炼汝我肺经，大肠小肠，万炁潜冥。六壬六癸，炼汝我肾经，精华盈溢，骨髓安宁。六戊六己，炼汝我脾胃，骨轻肉清，长生久视。急急如律令。
　　甲乙丙丁，却秽生神。戊己庚辛，正炁聚形。壬癸生精，复汝真形。元始符命，上升朱陵。急急如律令。
　　天地冥灵，天地同生。五行所运，甲乙丙丁。乾坤坎离，八卦凝神。炼胎返初，戊己庚辛。壬癸甲庚，变易元身。六甲六天，符应萌明。六乙双确，六丙八焚。六丁七晃，戊己中呈。六庚三茁，六辛四升。六壬九炁，六癸一成。真王受命，聚体成人。全身九诀，水火双扃。天阳地阴，五炁成真。道炁一变，疾见真形。吾奉玉清勑，速降元炁成。
　　子丑寅卯辰巳午未申酉戌亥神。
　　甲乙丙丁戊己庚辛壬癸神。
　　十二真炁成，十数全炁结。变化五行降，速达玉清阙。或奉玉清勑，速降元炁成。
　　炼身咒
　　上元一真，守固泥丸。中元一真，安神绛宫。下元一真，守卫命门。三元齐景，保命长存。招灵致真，坐降自然。变形炼髓，骨化成仙。毛羽飞腾，翱翔帝庭。
　　正炼咒
　　亡魂首相，具体全人。是男是女，骸变通神。流火丹宫，朱陵炼身。玉眸南水，黄华荡形。我身上告，十万神兵。飞腾玉府，升入帝庭。
　　又咒
　　天地造化，结炁为人。左眼为日，右眼为月。耳鼻喉舌，音声上彻。脾肝胆神，常居五穴。五行分主，保卫形躯。甲乙丙丁，戊己庚辛。壬癸神将，速卫速守。急急如律令。
　　九炼符
　　火炼丹界天尊
　　流水之精炼而为胞符
　　咒曰
　　炎炎之精，变而为英。受炼亡魂，升入无英。
　　九幽拔罪天尊
　　昭火之精炼而为胎符
　　咒曰
　　九幽开度，破灭三尸。神魂受炼，登升太微。
　　十方救苦天尊
　　乘木之精炼而为魂符
　　咒曰
　　十方之炁，聚而为灵。亡魂受炼，舍妄皈真。
　　逍遥快乐天尊
　　柔金之精炼而为魄符
　　咒曰
　　寒池苦趣，回景生莲。亡魂炼化，快乐生天。
　　朱陵度命天尊
　　合土之精炼而为脏符
　　咒曰
　　南阎洞浮，流火之英。亡魂受炼，上升朱陵。
　　法桥大度天尊
　　致坎之灵炼而为腑符
　　咒曰
　　虹桥架空，接引昏蒙。亡魂受炼，天袂生风。急急如律令。
　　转轮圣王天尊
　　昭离之晶炼而为窍符
　　咒曰
　　五帝化仙，炁聚为乾。亡魂受炼，玉景洞玄。
　　太乙救苦天尊
　　激震之声炼而为景符
　　咒曰
　　救苦慈尊，拔度幽魂。承兹炼化，劫劫长存。
　　宝华圆满天尊
　　利兑之荣炼而为神符
　　咒曰
　　形神俱妙，合景成仙。功满德就，飞升九天。
　　师曰：黄箓斋仪用符奏九道，以黄纸朱书符，墨书告文，外用函如式，符各随天尊换。
　　九符奏式
　　式内流水之精，炼而为胞，随符换易。
　　具法位　臣　姓某。
　　谨□某，开建
　　无上黄箓普度大斋。拔度某等魂，出离阴府，超证生方。今则恭请
　　三清临御，万圣监观，依按冲科，奉行冶炼。以今遵依法式，启录奏符。
　　仰冀
　　流水之精，炼而为胞，所有
　　真符，须至颁告者。
　　空符
　　右臣谨谨随符，上奏
　　大炼丹界天尊几前。恭望
　　道慈，特垂矜宥，曲赐生炁，灌溉某魂。即得死魂受炼，仙化成人。生身受度，劫劫长存。随劫轮转，与天齐年。永度三涂五苦八难，超凌三界，逍遥
　　上清。臣下情无任战栗之至，谨奏。
　　太岁　年　月　日具位臣姓某待奏。
　　日魂月魄，水火变仙，合同等符。各随水火炼后，一一用讫，炼至此已遂更生，无相法身，不必再泥水火也。所有朱陵度命等符，并见给付，不在重宜。
　　宣毓魂咒
　　神真无垠，妙化之元。左挟七魄，右结三魂。二十四真，返复阳精。流火受炼，纯化玉英。上升南宫，逍遥朱陵。朝饮日晖，夕奔月精。灌沐东井，足履丹云。上朝金阙，游宴玉京。以神俱契，与道合真。
　　玉婴神变符
　　玉诀祖炁
　　披黄受道宝诰祖炁玉文
　　灵宝玄坛
　　今月　日逮斋主某，祗建无上盟真玉匮黄箓普度大斋几昼夜。依按玄科，作诸功德。乞为开度某魂，超升仙界。以今冶炼亡魂，所有披黄受道宝诰，谨为告下者。
　　元始开连，太玄肇灵。虚极无象，一炁流形。化生二景，五纬凝精。混合自然，恒除结婴。总真布景，焕赫九清。炎持廓奕，七纪齐并。析师卢浩，丹天耀晶。朱光炼度，赤蔼散明。三华郁秀，辉映帝辰，一如灵宝无量度人告命。
　　年岁次　月　日告下。，
　　具　法　位　臣　姓　某　奉行。
　　右符五尺黄纸朱书，束封，焚於聚炁炉中。知磬举金阙化身天尊。
　　众宣大咒
　　飞玄紫炁凝灵根，纲维玉虚总万神。
　　空中郁勃浩自然，上有楞层十二传。
　　玉楼嵯峨耀景云，流精紫阙带金轩。
　　琼堂璋铄绕八骞，中有青金九灵仙。
　　丹黄真母号精延，飞青羽晨婴冠。
　　手持玉节握灵旛，五色命魔对帝尊。
　　把持符籍当生门，咀日嚼月吸醴泉。
　　离罗吐辉炼五魂，内充外溢绛府欣。
　　金光焕焕形正圆，从青入玄色纯纯。
　　唯有开明晓此言，日五月十精北元。
　　刻见华盖领仙君，紫炁左回与斗运。
　　历度四七入金门，正是丹皇校万仙。
　　有明此诀加精勤，披形密思每令分。
　　妙景感会得要文，三年当守保长存。
　　九年乘空蹑景云，凤衣轻翔升龙山。
　　俯仰九灵谒玉晨，得为灵宝大真人。
　　仙化成人符
　　双手玉诀，祖炁。
　　宣三十天大券，别具於给符受箓门再入科。高功行升度之法，内诵玉经，告长生简。
　　道众喧咒
　　死魂受炼，仙化成人。生身受度，劫劫长存。随劫轮转，与天齐年。永度三涂，五苦八难。超凌三界，逍遥上清。举逍遥快乐天尊。
　　玉清生化保度天门宝符
　　玉诀，祖炁
　　咒曰
　　元始玉文，保度亡魂。上升朱府，径上天门。魔王敬礼，万圣护迎。玉清元命，逍遥上清。急急如元始速度律令。
　　生天度命法桥符
　　右符引青黄白三炁，於送亡时焚於桥前。
　　咒曰
　　天尊大威灵，八方开光道。引领七亡魂，升度此法桥。
　　右存二目交接，紫光丹霞，上应天尊宝珠之光，下接亡魂，上升天境。师掐三五提魂诀发去。次凝神太漠，非色非空，若有若无，了无所着，自然冥惠洞清，大量玄玄也。次送亡，焚燎，回向。
　　炼度坛式
　　灵宝玉鉴卷之四十三竟
　　
