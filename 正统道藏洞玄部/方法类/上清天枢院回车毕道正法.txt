
　　上清天枢院回车毕道正法
　　经名：上清天枢院回车毕道正法。撰人不详。三卷。底本出处：《正统道藏》洞玄部方法类。
　　上清天枢院回车毕道正法卷上
　　上清九老仙都之印
　　夫上清九老仙都印者，佩之入山，狼虎精怪自伏；遇过江河，风雨顺济。可管天下洞府仙官。若佩其印，兵不能害，虎不能伤，水不能溺，临大危难，必有善生。常人佩之，寿命延长，伏诸邪鬼，百恶不侵。及治小儿夜啼、惊
　　风，及大人诸般疾患，并烧灰，用乳香汤调下，立效。催生下死胎，此印佩之安胎。妇人无子，佩之有孕。及解咒咀冤枉，令人聪明，用之皆应。印阔二寸二分，方正，厚八分，印文分八字，作二行迭篆。
　　治都总摄之印
　　夫治都总摄之印者，为之兵印。有此印者，能管天下三界鬼神、仙官、分野、城隍、社庙、吏兵，皆得差使，不论高下。此印佩之如上天帝命，凶恶鬼神皆伏。若行法，职官不得此印者，难用鬼兵。印行兵将行，印住兵将住，动印如动兵。若用此印，兵将不行，不论高下，并皆处斩，自有鬼神直之云。斩了，便可具状奏闻上帝。故兵随印转，将逐令行，违命之罪皆，须重焉。印阔二寸二分，方正，厚八分，印文分六字，作二行迭篆。
　　都天大雷火印
　　夫都天大雷火印者，治天下山川、林木、庙宇、神坛、龙蜃，并皆起之，印动雷动。此印不可与他印相杂使用，只是求甘雨，於有龙处用铁版一面，用纸封上押字，用此印印之，令人送於水中，龙神立起。如水有怪，林木为妖，古庙兴灾，皆行文於内押字，用此印印之，其水内有怪自死，庙宇自坏，林木自枯，或被天火雷电所烧。印阔二寸二分，方正，厚八分，印文分六字，作二行迭天文篆。
　　提举城隍司印
　　夫提举城隍司印者，受提举城隍之职，代天行化。凡受此职者，须得此印，无此印不行天下。城隍神所行去处，阴官自报，皆有鬼神迎接佐送。亦差助法兵吏所直，经过山林庙宇，或渡江河海。次日夜常有本属兵吏侍右。凡牒城隍，只用此印，即时报应。或城隍兵不至，为之不从，便可具状闻奏上帝，依法移居并位。印阔二寸二分，方正，厚八分，印文分六字，作二行迭天文篆。
　　上清天枢院印
　　夫上清天枢院印者，为上清三天门下进奏之司。凡於人世为民行法，申奏天曹，关牒中界、下界鬼神之事，皆须此印。除天界上帝，可具状奏闻。中界五岳名山大川，下至酆都之神，不论高下，并用关牒。及佩之除邪，服之治病。有此印随行，天下鬼神皆伏，所行之处，鬼神侍右。印阔一寸八分，长一寸九分，印文分六字，作二行迭篆。
　　都天大法主印
　　夫都天大法主印者，管天下邪精、六洞魔王。凡有精邪作孽，龙蜃兴祆，与民为患，所行符箓，皆须此印。及人有冤枉咒咀，宿世冤灵负命欠财，一切疾苦，佩此印，冤灵不能近，恶业不能侵。及除夜梦，和合万事。常服除宿疾，令人延寿，不患蛊毒，不生九虫。及下死胎，催生，并皆烧灰吞服。印阔一寸八分，长一寸九分，印文分六字，作二行迭篆。上清朱明神符
　　散形
　　　 
　　聚形
　　夫上清朱明神符者，是北斗七元圣君之真炁自然而成形也，系上清天枢院使行，可以破庙、除邪、入瘟、辟疫。常佩护身，万恶不侵，鬼神见之，如大火山。常服令人聪明，不生恶疾，毒药不害，不惧刀刃。及治诸般恶疾，能止疼痛。及治颠邪，小儿夜啼、惊风，妇人安胎、催生、下死胎，及鬼气、鬼胎，去三尸，剪鬼交，皆换汤液服之，无不应验。右篆此符，用左手搯午上为诀，念咒书之。
　　咒曰：
　　北斗七真，天中大神。上朝金阙，下覆昆仑。调理纲纪，统制乾坤。贪狼巨门，禄存文曲。廉贞武曲，破军辅星。大周天界，细入微尘。何灾不灭，何福不臻。元皇正炁，来合我身。天罡所指，昼夜常轮，隔居小人，好道求真。常见尊仪，愿赐长生。高上玉皇，紫微帝君。三台生我来，三台养我来，三台护我来，□□□□□□□。
　　又咒曰：
　　乾元亨利贞，日月是吾兵。神符入五脏，永保得安宁。急急如上清律令勑。
　　上清九狱神符
　　夫上清九狱神符者，治人间精邪为害，L 恶毒兴祆。开门闭户，井泉涌沸，屋宅锅釜虚响，虫鼠作怪，诸般变现形影，使人颠狂，令人久病，困痾状枕，服药无效。宅舍之下，腥膻之鬼，秽触之精，无由断绝。即令具状，经本院投押。用铁版生砂，依法书篆，镇所居之地埋之。凡置酆都狱，用黄绢一尺二寸，阔七寸，书之，黏於狱内。如水怪作孽，投於水中。铁版大者长二尺四寸，阔一尺二寸；小者长一尺二寸，阔七寸，书之。凡书此符，须六戊日可篆，余日不可篆。及篆符时，脚分丁字，无令人见。用左手大指搯中指中节为诀，诵咒书之。
　　咒曰：
　　九狱灵君，酆都大神。张马四毒，擒伏鬼神。金罗铁网，收罩邪精。三天帝勑，法令严行。九州土地，社伯行兵。风火雷电，有鬼粉形。百千万卒，黑风火铃。狱名大火，无劫更生。铁师铜狗，伤食汝形。一笔天地，二笔灭精。三笔风伯，四笔狱成。神符下镇，万鬼摧倾。急急如上清律令勑。
　　右诵阮七遍书成。
　　又咒曰：
　　酆都九狱神，上帝勑奉行。敢有不伏者，罪在五岳兵。六丁六甲捉，步罡斗无情。勑付魁罡下，万鬼不存形。急急如上清律令勑。
　　右诵咒七遍，噀水七口於符上，了放诀。
　　上清雷公符
　　夫上清雷公神符者，治瘟邪疫炁、山岚瘴炁、五般蛊炁、传尸劳瘵、山精鬼魅、猖狂客死、伏尸古怪、投河自缢、兵亡、药死、产亡、林木游神作犯宅土、及他人承事之神被遣不去、坟墓兴灾者。并仰具状，经本院投押，付所居之神后，方可用铁版上书。此符五道，於五方埋之。其鬼神只见雷火烧宅，皆无入处，或是他人家自梦被火所烧。瘟疫之家得此符，患人皆见大火，心如发狂时，即凉汗立安。若是古庙兴祆，林木成器，为民患者，亦书此符一道，埋於庙中林木之下，其庙自坏，其林自枯，不然有天火烧之。如水中有怪，书此符一道，投於水中，其怪自灭，其鬼自驱，有龙自起。铁版须得水日打，火日书。铁版长一尺四寸，阔八寸。入浄室内书时，丁罡三步，左手搯火日宫，辰为诀，诵咒书之。
　　咒曰：
　　都天雷公，呼云震风。青雷赤炁，洞按九宫。赤雷白炁，上游上穹。白雷黑炁，北游元酆。黑雷黄炁，太极元冲。黄雷青炁，遍满虚空。周天火界，炎炎赤风。何神不伏，何鬼不从。逆我者死，从我者封。北云黑历，九丑紫童。风伯雨师，驱电饮风。神符至处，邪鬼无踪。急急如上清律令勑。
　　右诵咒一十四遍书成，镇所居之地。
　　又咒曰：
　　都天大雷公，霹雳变虚空。刀兵三十万，炎散紫洞中。如有不伏者，严令辄不容。摄付魁罡下，永为清浄风。急急如上清律令勑。
　　右诵八十一遍，噀水九口於符上，了放诀。
　　上清火铃神符
　　夫上清火铃神符者，治妇人无子、怀孕不安，有孕不过三五月间自然落下，或养子不成，不过一二岁而死，多方作福而无应验。能治如此之事，非寻常也。或因门户风水，或是坟冢所招，或是宅有伏尸，或是井灶不利，或因作犯，或是星神，或夫妻二命相刑，或祖宗有过，或前世不钦子孙，或自高曾辜负父母，或室户不明。大凡若要子息寿命坚牢，切须戒忌，朔望弦晦，四时八节，甲子庚申，大风大雨，大寒大暑，大饱大饥大醉，星月之下，井灶神祇之前，雷电震响，天有祥云，日月交蚀，切慎行房。如能依此，方子息受胎安稳，相貌十全，福寿延远；若不依此，假使长子长寿，必须丑恶贫薄，及令短寿。凡有此事，并仰具状，经本院投押，依式书此神符，夫妻佩带，不过月日之间，便有吉梦受胎，必生贵子。长下亦须令佩此符，永无疾患，具福长寿，百鬼不侵，万邪不害。若用铁版或木板，不拘大小，书篆焚香供养，大辟瘟疫，治火灾。并用朱书，左手大指搯寅上为诀，诵咒书之。若人佩带供养，天使灵官佑之。
　　咒曰：
　　大火铃空，监生上穹。执箓掌籍，好生韩公。五帝破魂，三台禄封。七元助魄，神元负宗。尸鬼辟合，不欲鬼穷。但受人命，杀邪却踪。上天勑赐，永受仙宫。虚无大神，断恶除凶。九天司命，令元祖公。注命生根，度人灵通。绝却逆鬼，斩除邪踪。神符覆护，紫云真容。急急如上清律令勑。
　　右诵咒二十一遍书成。
　　又咒曰：
　　周天大火铃，保命受延龄。三尸俱辟合，灵宝守长生。不欲不道穷，但欲仙道成。遏人三黄章，五岳碧灵空。急急如上清律令勑。
　　右诵咒三十六遍，噀水一口於符上，了放诀。
　　上清丁甲神符
　　夫上清丁甲神符者，治人间作犯太岁，土符神杀。又他人家造作，飞土临宅。及葬犯山神，风水不顺，多生灾咎。妇人阴小生疮，频被汤火伤害。久病床枕，有药不效。或命属凶星，运限相并，令人蒙昧，作事迟延，夜多乱梦，人口不安。及雌雄杀，丧车句连。及命属他人咒咀，常多疾病，心神不宁，家中常令人颠狂。宅有伏尸怪物、自伤刑害之鬼，夜出现形，打灯放火，惊吓妇女小儿，财物虚耗。并仰具状，经本院投押，书此灵符。或供养，或佩带，可立应验。若有造作，亦书此符二十四道，於宅上周匝贴之。不须歇宅，自有吉神卫护，凶星恶杀不敢为害。书此神符，并用生砂，用左手大指掐午上为诀，诵咒书之，用无不验也。
　　咒曰：
　　丁甲将军，天蓬尊神。三台仰助，六甲六丁。前驱九丑，后灭山精。泉灵通济，上帝勑行。九州土地，山泽河源。二十八宿，六神平安。童子行令，八卦尊乾。朱雀佑助，玄武当千。青龙正主，白虎伏连。上通金阙，下合乾元。总管鬼兵，一表同上天。符主魁罡，万祆摧迁。急急如上清律令勑。
　　右诵咒二十一遍书成。
　　又咒曰：
　　丁甲大将军，六十上阳神。太上高上道，勑赐魁罡君。收擒山泽鬼，下捉土黄神。若有不正者，乾元亨利贞。急急如上清律令勑。
　　右诵咒八十一遍，噀水一口於符上，了放诀。
　　上清北斗七元符
　　夫上清北斗七元圣君符者，治人间宿造恶业。祖宗之祟，传成瘵疾，递互相感，无药可治，遂乾枯四肢形状。如命未终，先传宗裔，如此之状，求无尽歇。於是上帝哀愍，降此灵符。令各书篆烧灰。用柳木克人子七个，用无灰酒煎调下，日服三道，不经十日其虫自死，其形渐生。有此状者，并仰具状，经本院投押，录本人情状，闻奏上帝。及牒岳渎，谢过解释，然后可篆此符，给付患人依式吞服。及篆此符二十一道，於屋下四周安贴，并篆佩带，立有吉梦，亦感上真降真炁护身。此符常带，保命护身，不招横祸，镇宅大吉。此符并用生砂书篆，用左手大指搯子上为诀，诵咒书之。
　　咒曰：
　　北斗七星，玉真仙灵。贪狼巨门，保命长荣。禄存文曲，使臣聪明。廉贞武曲，卫臣安宁。破军辅星，护臣身形。常居吉庆，永处福龄。注上生籍，勾落死名。神清气爽，洞达幽冥。御邪摄鬼，群祆摧倾。学道修真，伏愿遂成。七元覆护，飞升紫庭。五脏神君，各保安宁。急急如上清律令勑。
　　右诵咒一十四遍书成。
　　又咒曰：
　　大圣七元君，天中至尊神。愿保永长生，三尸辟合群。擎羊大神将，绝却死命门。陀罗为散花，常得延寿年。急急如上清律令勑。
　　右诵七遍，噀水一。於符上，了放诀。
　　上清三台神符
　　夫上清三台符者，大宁吉庆之宿，汇盖万事。凡人命值星宿，运限不通，恶曜缠照，频招官事，宅发瘟黄，长子多生疾患，及妇人难产，有三世冤家债主负命欠财，无由解脱。并仰具状，经本院投押，用黄绫书此真符，戴於头上，即时凶星不照，冤鬼不侵。此符为天中匿盖，至真之宝。用左手大指搯辰上为诀，诵咒书之。
　　咒曰：
　　三台星君，护我身形。用天覆护，紫炁顺成。九元辟合，斩摄威灵。太乙伏我，《河图》六经。高上神王，飞天自扃。无愁元始，照冑元精。猛马四张，幢鼓金铃。巨天甲卒，六甲六丁。游行天下，匿盖身形。何灾敢现，何鬼怒睛。灾视者灭，怒睛者倾。神符一单，天不视形。急急如上清律令勑。
　　右诵咒一十四遍书成。
　　又咒曰：
　　三台生我来，本命得长生。三台养我来，上帝保护持。三台护我来，永寿得安宁。勑付魁罡下，元亨大利贞。急上急如上清律令勑。
　　右诵咒四十九遍，噀水一口於符上，了放诀。
　　上清黑杀神符
　　夫上清黑杀神符者，治水怪、江河龙蜃作孽，兴风作浪，陷没舟航，曲求祭祀，损害人命之事。并仰具状，经本院投押，用铁版一片，长一尺二寸，阔七寸，朱书此符，下镇兴祆之地，其龙蜃即时移居。若黑杀真君闻龙蜃触符，即亲下伏之。若渡江海，用纸书佩之，不受水厄，大辟水怪。亦能镇宅，除灾验怪。用左手大指搯亥上诀，诵咒书之，并用生砂。
　　咒曰：
　　黑杀真君，光化日月，威镇乾坤。行符摄录，断绝鬼门。游行天下，收捉鬼神。行神布炁，扫除五瘟。左右吏兵，三五将军。雷公霹雳，电掣云奔。刀剑如雨，队仗如云。吐牙努力，破碎其形。九州社令，血食之兵。神符降令，法到奉行。果不从命，杀不容情。夔龙赫奕，红霞紫庭。急急如上清律令勑。
　　右诵咒十八遍书成
　　又咒曰：
　　黑杀大力神，无边济法界。擒魔束邪精，遍游周天界。驱龙入江海，动达苦幽济。金剑斩祆凶，鬼邪当自弭。急急如上清律令勑。
　　右诵咒二十一遍，噀水一口於符上，了放诀。
　　上清五岳真形符
　　夫上清五岳真形符者，入山能伏狼虎，入水能伏龙蜃。佩之吉祥，不遭患难。及虫蚁损害屋宇、飞乌入屋作怪、虫蛇出现，并仰具状，经本院投押，用梓木板，长二尺四寸，阔一尺二寸，朱书此符，钉於宅上，其怪自坏，虫蚁自去，永不为害也。若佩之，保身护命，辟诸危难。修行之士，切须佩之，免有魔障。此符用左手大指搯已上为诀，诵咒书之。
　　咒曰：
　　五岳真形，受天禹经。大洞魔王，九丑元灵。战魔捉鬼，降伏祆精。天丁力士，吐马云增、速送冤灵。甲乙戊己，壬癸庚辛。丙丁摄炎，六罗大千。元罡九网，合元归神。总广上曜，太虚太清。上帝盖护，土地安宁。太微六甲，混合乾元。八九神符，下镇山川，勑至奉行。急急如上清律令勑。
　　右诵咒一十四遍书成。
　　又咒曰：
　　五岳大灵符，收擒灭恶趣。若有犯我者，天车衰地车。风雷行火电，猛将伏魔诛。劫付魁罡下，骑鬼奉天驱。急急如上清律令勑。
　　右诵咒一十八遍，噀水一口於符上，了放诀。
　　上清天罡神符
　　夫上清天罡神符者，治人间精邪、恶毒蛊气、鬼胎鬼炁传行人道，损害人命。及诸为祆，一切邪神，在人宅舍非理执占不去。及牛瘟，六畜瘟灾。并仰具状，经本院投押，皆用朱书此符安镇，立获吉祥。及书佩带，延寿辟恶，除三尸，去九虫，不受瘟祸，剪鬼交，并治小儿夜啼惊叫。颠邪、山岚瘴气、五般痁疾、诸般疾苦，皆能辟伏。用左手大指搯子上为诀，诵咒书之。
　　咒曰：
　　天罡大神，九九七真。元命太乙，杀鬼氛氲。九州分野，太白尊星。周行六合，炎炎火铃。八威吐毒，伏鬼不刑。三十五万，食鬼吞精。幽冥大赫，降魔伏灵。大千世界，总气上兵。何神不佑，何鬼敢停。泰山丈人，扬扬虚霐。讦恶之鬼，尽使刀兵。神符永镇。万鬼不宁。急急如上清律令勑。
　　右诵咒八遍书成。
　　又咒曰：
　　三十六天歪，天中大神王。炎帝烈我血，赐我为上黄。七总太元君，为吾驱祸殃。真炁受雷火，老公伏火光。急急如上清律令勑。
　　右诵咒二十一遍，噀水一口於符上，了放诀。
　　上清天枢院回车毕道正法卷上竟
　　上清天枢院回车毕道正法卷中
　　布气法
　　至诚到处，向日焚香，仰祝曰：具职位某，仰告太阳帝君：臣某行天枢院天心正正法，救治万民疾苦，布气安神。今乞特赐慈悲，愿降真气，入臣身中。泥丸百节，五脏六腑，浩然充满。凡治生灵，愿无不效。毕，志心唯一，呜天鼓七下，开目向日，两手各搯中指第三节，便向日取气一口吞之。念咒七遍，然后吞此第二口也。再搯右手，念咒七遍。又取一口气吞之，便将两手交对口上，咒七遍。又取真气一口，吹两诀上。周而复始，如此为之者三。咒曰：风疼风裹去，气痛随气灭。
　　凡有患人，令在东南方，西北向。师在西北，东南向，对面坐。令患人按定痛处，不得放。先嗽一声，便取气一口，未得吞下，便安两手如前诀，咒七遍。令再嗽声，取气吞下，再咒如前。轻者三五次，重五七次，必效。
　　咒水法
　　浄心争意，两手中指按掌心文，请五方二十八宿：
　　谨请东方角亢之星精真形，仗剑持符，护吾身形。
　　谨请南方井鬼之星精真形，仗剑持符，护吾身形。
　　谨请西方奎娄之星精真形，仗剑持符，护吾身形。
　　谨请北方斗牛之星精真形，仗剑持符，护吾身形。
　　谨请中央七星之精黄之真形，仗剑持符，护吾身形。
　　五方真气入吾此水。此水非常之水，上清无极大道自然之水，能除疾病，能救苦厄。吾此水一点落处，皆成清浄。若是正神，着此水者，广大神通。若是祆怪，着此水者，身如大火所烧。此水皆是上天真人降真气所成，何邪不伏，何鬼敢形。当吾者死，背吾者亡。神水到处，万鬼伏藏。咒曰：
　　魁元乾元，利贞游贞。太虚请勑，昆仑天户。急急如上清律令。三七遍。
　　右用洒浄，则荡诸邪秽，吞符，则莫不立应。时行瘟疫，可洒宅舍内外。及有病，煎煮汤散，其效乃信，无所不用也。
　　取劳虫法
　　凡人患传尸疾，未及一百二十日者，则先虔请正一道士作醮三日，书符三道，依后法与患人服之。至第四日，预备铛一只，煎油五斤以上，用白绢一疋，缚患人於柱上。用生丝左线三条，各长四尺四寸，每条桃木上缚符一道，令患人以人参汤吞下。一道令人把定，候符收线，入腹中系，用尺斡开口，急拔出符，虫在上。如此三度，取虫三条，皆作声入油煎了，乃安。一条两条，断必死。
　　第一符
　　用绢半寸方，以朱书。左手午上为诀，念咒书，以蜡丸之。於第一日丑时服之，乳香汤下。念咒三遍书成。
　　咒曰：
　　天灵三光神，令我受赐命。令受勑斩汝，劫至法奉行。
　　第二符
　　用绢半寸方，以朱书，左手申上为诀，念咒书之，以蜡为丸。於第二日午时服之，乳香汤下。念咒三遍乃书成。
　　咒曰：
　　本为汝我损，我今辟合汝。如是诸飞天，流浪饮尸鬼。
　　第三符
　　用绢半寸方，以朱书。左手亥上为诀，念咒书，以蜡为丸。至第三日亥时服，乳香汤下。念咒三遍书成。
　　咒曰：
　　太上大道君，受我保身形。吉庆降天符，太一合元真。
　　治病法
　　发至七日了可治。发时，两手中指搯掌中心，看患人，持咒七遍。令嗽一声，取气一口在壁，三度咒之。令患人忌五辛、毒物各七日。
　　咒曰：
　　安蚕神符贴蚕室内
　　镇宅神符
　　移肿毒
　　肿毒虽七八分者，亦可治。诀在左手午上，按定痛处，咒曰：
　　汝是毒，何损人肉，吾今送汝上刀冈。急急如律令勑。
　　咒七遍移诀，令嗽一声。取气一亡吹在地上，乃以脚灭之。
　　治瘟说
　　治瘟自有法中常仪。初入门，仍先用两手中指搯掌心咒曰：闭天目，一切鬼神不见。此是为患人布气之法。到患人林前曰：行疫年王、行病使者：此子行不善道，天令汝等巡历。此子今改过，归奉大道。吾已奏闻上帝，牒城隍讫。如不系天符勾取，可急收药毒、气毒前去，不得少停，恐天赦将至，如违，的不容情，急急奉行。
　　治鬼邪法
　　患人身，须得实年月日时。右手仗剑，先搯诀，搯年上，咒四十九遍，嘤水一口於患人身上。若轻便住；如未住，则箔生月上，咒四十九遍，噀水一口於患人身。或尚未全退，则生日生时，并同前法为之，周而复始，待报应乃已。咒曰：
　　天劫上赦，急令绝恶，急煞急缚。
　　右恐不得月日时，只如子生，便用子上。此乃天中四刺缚邪法也。更以乳香汤下北斗七元符三台符也。
　　治心邪血邪草灵丹方
　　神桃七个，乳香半两，辰砂半两，酸枣仁半两，当归半两，地黄半两，雄黄半两。
　　右七味为末，以蜡为九，如梧桐子大。每服二十一九，并符七道。临时看甚符，亦作丸。子、丈夫，灯心汤下；妇人，红花汤下。
　　治颠邪行持及断鬼神秘法
　　下元生人，行诸不善。发骄慢心，恣纵淫杀。常生轻谤，行不孝道。悭贪不足，而生妄心。既有妄心，即惊其神。烦恼妄想，忧苦身心。是以邪魅乘虚而来，以投其隙。精邪下鬼，百怪千妖。侵克形魂，叫笑不常。喜怒不定，精神恍惚。或歌或舞，或悲或啼。饮食太过，不识尊卑、千条万纪。或因冢墓不安，祭杞不谨。居处凶地，伐树成灾。不可不知也。试论其状，即辩其源矣。
　　心病属火，乃面赤，叫笑声高，多嗔少喜。
　　肝病属木，乃面青，饮酒太过，悲忧不止。
　　肺病属金，乃面白，持刃行凶，常言斗杀。
　　脾病属土，色黄，饮食太过，而常称不绝。
　　肾病属水，忧悲不常，多拆衣服，低头咬齿状，若怕羞是也。
　　此乃五脏受邪之证，先须行持，以符服之。然后随其本脏，用药攻之，无不效矣。
　　识鬼邪
　　睁目咬牙凶横，自刑之鬼也。歌舞叫笑，山魈之鬼也。
　　呼神唤鬼，咬器物者，客亡之鬼也。
　　或嗔或喜，社庙之鬼也。
　　咬牙叫唤，声如忍痛，落水之鬼也。
　　恐惧生人，精物之鬼也。
　　怕日羞明，血死产难之鬼也。
　　多好游走，树木之鬼也。
　　自刑觅死，冤债之鬼也。
　　多好眠睡，狱死之鬼也。
　　至於持诵看经，而轻慢经典；叹气呻吟，心气有忧，多言虚诈，失志歌舞，嗔喜不定，亦邪鬼之候矣。
　　凡验鬼祟，即依此式，无有不实。若欲知其有病无病，即验其眼目；上视或青或白，鲜浄者，无患如常者，并虚诈也。
　　凡欲治颠邪，即先令投状。次关住处灵祇，牒本属城隍，差借吏兵去防护。然后入斗存身，行持具威仪，前去看验。依科行法，不得任性。见患人须和柔训化，勿伤神气，乃使不生狂恶，故全其理也。
　　入斗存身行持秘法
　　凡治颠邪凶恶之鬼，切须斋心沐浴，先行持而往。至彼，亦不可散心，恐顽愚下鬼无所知识，敢有不从，致失威仪，黩上帝之命。虽久而终就擒捉，亦性行持。若是每行持，面东焚香，正身端立，用两手大指各搯上清诀，从脑后转至眉心；分直从胸前下，叉腰，默咒曰：
　　吾身中功曹使者，当召出吾身中十二时辰、阳平二十四气、七十二候、左三魂、右七魄、一万二千精光神、二万二千形影神、三万三千毛窍神、心神、脾神、肺神、肝神、肾神，各具威仪，与吾吉庆，赐吾大道，令吾身形化为上清玄都三十六洞大伏魔法师，顶远游冠，身披绛绡服，执圭朱履，身坐玉局。汝等灵神卫吾左右，上使红光盖吾，下使祥云围达，前至某处某人家，考察邪鬼，治病除祆，使令邪魔万鼠自诛，凶恶不见，疾病削除。南灵覆护，变形玉虚。急急如上清律令勑。
　　咒毕，面东噀水一口，乘於身上。再焚香，面南叩齿，具位姓名，首：
　　南极天府星君。南极天相星君。
　　南极天梁星君。南极天同星君。
　　南极天枢星君。南极天机星君。
　　南极万寿星君。南极三明夫人。
　　南极火铃将军。
　　臣某今日吉庆长斋，修行无量，度
　　人济世，除祆破邪立正。伏望南府星君。特赐神光，卫护身形。使者三千人，火铃将军，下护臣身，令得长生。急急如上清律令。
　　咒毕叩齿，依仪式步罡，一步念一星君丁罡：
　　天府星君。天相星君。天机星君。
　　天同星君。天枢星君。天梁星君。
　　步毕，执剑咒日：
　　某日功曹使者，吾遣汝上天，速至天门。遣汝入地，速至地户。遣汝入水，速至水府。吾今不遣汝上天，不遣汝入地，不遣汝入水，遣汝速至某处某家，告示某人住处司命土地、干系等神，祇，并本属城隍，差来兵将，仰防御本所，前来看验某人疾患。须管精严，无令秽触，有失威仪。次念天灵地灵，天地交并。功曹神将，不得留停。速去速来，吾在坛前卓剑相待。急急如上清律令。
　　咒毕，便将剑卓在地，二手十指相叉，喝一声：去。凡入患人家，才入门，见人便收却头巾，直上厅上正坐。才坐时，便用二手中指搯掌心为诀，布气一口於四方，便咒曰：
　　吾是元皇之孙，太上之子。北斗与我为所使，周行禹步，天吏所使。左侍青龙，右侍白虎。三清上帝，密布真炁。敢有祆气恶逆之鬼，当不伏者，金罗铁网，酆都处死。急急如律令勑。
　　咒七遍了，便於周回收气一口，吹在二手内。便重搯诀，令痛。咒曰：
　　天为我父，地为我母，日月为我兄弟，七星为我朋友。六甲将军，手执钺斧。地甲将军，严持锺鼓。三台前行，禽宿后使。吾与天为臣，受天所使。斩邪吞魔，缚祆摄鬼。指呼为命，调理刚气。上天符命，土地皆至，急急奉行。
　　东方
　　东方青帝青童君，执锺击鼓，速缚兴祆之鬼，入金罗之狱，受罪无情，急成公案。并令如前，受天符命。目视东方，喝云：去。
　　南方
　　南方赤帝赤童君，手执雷电，速缚兴祆之鬼，入无了之狱，重罪无情，急成公案。并令如前，受天符命。目视南方，喝云：去。
　　西方
　　西方白帝白童君，手执钺斧，速缚兴祆之鬼，入陷海之狱，受罪无情，急成公案。并令如前，受天符命。目视西方，喝云：去。
　　北方
　　北方黑帝黑童君，手执帝锺，速缚兴祆之鬼，入无牵之狱，受罪无情，急成公案。并令如前，受天符命。目视北方，喝云：去。
　　中央
　　中央黄帝黄童君，手执金槌，速缚兴祆之鬼，入长停之狱，受罪无情，急成公案。并令如前，受天符命。目视天，喝云：去。
　　其颠邪人必自叫唤，便云：左右统兵助法神将，为吾擒出。便令其家人引患人至厅下，其患人即伏。便咒曰患人才出，用玉清诀：
　　天灵地灵，天地交并。受差将吏，无辄容情。擒捉鬼贼，速至阶前。急急如律令。
　　咒七遍，患人至阶下，便云：直日狱卒，为吾擒捉鬼贼。便咒曰：
　　上天勑令，速缚魔精。随行狱卒，无辄容情。急依天命，勘伏招情。当吾步下，元亨利贞。急急如律令。
　　咒三遍，息人自坐。才坐便问，令说因依。如不伏，便喝云：为枷。却便咒七遍。上清诀。
　　咒曰：
　　上天奉命，玉帝魁荣。枷下邪鬼，有逆上清。九天玄籍，无辄容情。急急如律令。
　　患人自如檐物矣。再问不伏，两手并作玉皇诀，喝云：为吾棚。却用紫微印咒七遍。咒曰：
　　天灵天荣，吾奉上清勑。绷却鬼贼，抵拒有刑。魁罡置斗，无辄容情。急急如律令。
　　患人只自立如绷，再问令说。不伏便云：为吾打脚，两脚一同。便咒曰：勘鬼诀。
　　上天勑命，枷禁邪精。行刑狱卒，不得容情。并天符命，依勑奉行。急急如律令。
　　患人只自叫，问因依不伏，便使黄蜂之咒三遍：勘鬼诀。
　　太魔太灵，魁光七星。九气真元，永了上咛。奉命如命，火急奉行。急急如律令。
　　患人如又不伏，便云：为吾缚上铜柱，铜汁铁丸灌之。咒七遍：勘鬼诀。
　　太微太微，赤炼铜汁。九天永辜，受罪无劫。再生再死，上帝勑摄。并令狱卒，食鬼饮血。急急如律令。
　　患人叫苦，便问因依。
　　斩鬼法
　　用灭妖鬼诀，两手并作。
　　如斩鬼便将律验法云：汝今得此罪，罪当斩。便云：当院刽子，为吾斩鬼。咒曰：
　　天帝严勑，受命刽官。领天符命，无辄容情。神锋两刃，诚恶去除。领赴坛下，一剑去诛。急急如律令。
　　咒七遍了，便云：推出凌迟。鬼咒曰：七遍。
　　天帝勑行，天甲天丁。鬼犯重罪，粉骨碎形。奉天勑命，法到奉行。急急如律令。
　　断鬼咒用勘鬼诀
　　天帝勑行，立法无情。三天符下，受罪当刑。奉天勑命，法到奉行。急急如律令。
　　配鬼咒用配鬼诀
　　鬼犯恶罪，心受无情。当行律令，配赴海营。上天勑命，依法奉行。辄有不伏，粉骨碎形。急急如律令。七遍。
　　自擒坐鬼贼咒至此，咒每念了，即噀水一口云：灭也。
　　遥治颠邪心法
　　凡是室女、妇人不欲见者，咒水了，令取一盏，洗手面了，与患人洗手面。自洗手时，用两手搯玉皇诀，咒七遍，七吹入水内也。咒曰：
　　神天龙手，千魔自去。设位大罗，啸咏洞歌。急急如上清律令。
　　咒毕，剔诀於水中。
　　诀目
　　太清诀二指上勘鬼诀二指中。
　　玉清诀中指上玉皇诀中指中。
　　卓剑诀中指下上清诀四指中。
　　紫微诀四指中配鬼诀小指中。
　　灭鬼诀小指下。
　　欲往治邪，先烧关引及帖榜，与本家土地司命门前，五道干系等神祇候，仍牒城隍借兵，收擒看守。用了，即再用牒交还。收管讫，通明报应。
　　布气咒
　　乾元天灵，甲乙丙丁。戊己太一，壬癸守形。朱雀覆护，寿命长生。身中功曹，三五将军。左右神人，今日吉庆。得道至妙，使我通灵。荡除秽气，凶恶不宁。神清气爽，得道修贞。急急如上清律令。
　　上清天枢院回车毕道正法卷中竟
　　上清天枢院回车毕道正法卷下
　　勘灶经验状式
　　若有人投状，先焚香，用二手指各搯亥上为诀，叉定二腰，叩齿三通，望地吹气一口，再叩齿三通，望中取气一口吞之，便咒曰：天灵地灵，天地差兵。吾奉玉皇，纠察邪精。王民投状，事有恳情。当院功曹，辄敢久停。速追司命，勾祸鬼名。速去速来，吾在坛前卓剑相待。急急如律令。喝一声：去。咒了，便将投状看於甚字上，便认有无鬼祟为祸。度事理，依天律勑条施行。如些小事，只送所属，或付本家承事之神。凡若应差鬼神兵将，即写某庙差来兵将。於后押字上，使都天法主印印之，令用香酒茶果供养。候病安，用香纸送於本庙烧化。投状用金钱六贴、马十二疋、香烛等。本院神将如见凶者，切莫与给，虽安乐，寿不永也。切须子细，慎勿容易损人功行。此乃龙汉元年，上清真境太上道君，召天官追摄人间灶君司命勘鞫令，通说灾祸邪鬼之由，判属天枢院救治施行也。
　　投状式
　　具州县乡里保社坊巷居住，弟子姓某。
　　右某，伏为某人，见年若干岁，月日时生。自从某年月已来，某疾不安，累经医治，并未痊安。切虑有祸祟事入于此，多被阻隔，致令药饵无灵。今则无可投告，谨具状，申
　　上清天枢院，伏乞
　　指挥，依法救治施行。谨状。
　　年　月　日　同前，姓某状。
　　验状法
　　州字与军字同
　　如无州字，则天枢院二字同用。
　　点污是三代，家先有愿，门前五道不安。东南方古墓神，家收圆明之物。及三七日内，曾将血物归，倡鬼为灾。
　　犯重
　　是中房内户下，有女伏尸骨，深七尺。及七年内，至亲血死伤亡，宅土不安，及此房飞尸女殃鬼。
　　挑起
　　南方树木五通之鬼，因陪於食物而来，兼西方飞土神。
　　注失
　　五通香火山魈，三代家先客亡，自刑女鬼，河道殁亡，城隍社伯之神。
　　县字
　　点污是宅神不安，城隍有愿，星辰临命此方。山神阴土不安，外人惊动之也。
　　犯重
　　是南方游土，十年内作犯太岁。家先有愿，及绯紫之神为祸，因在外饮食而病。
　　挑起
　　门前客死，男伤亡，及阴阳构不明，灶君不安。观寺净愿动，及客中落胎鬼。
　　注失
　　绯紫之神，传尸劳鬼，父母咒咀，北方亲友之鬼。门神宅土不安，灶神有愿。
　　乡字
　　点污五庙有愿，东北方亲知。药毒之鬼，血蛊，血尸，飞劳之鬼。
　　犯重
　　门下东方，十步伏尸石精，及家神有宗祖传病之鬼。
　　挑起
　　至亲人咒咀於南方庙堂，命犯星杀，作犯宅土。
　　注失
　　伏尸古冢之鬼，古画功德，异物为精，家收劳死症疗之鬼衣物等。
　　保字
　　点污旧庙之神，功德愿动，及血尸女鬼，二七日东方食物，承鬼伤入宅。
　　犯重
　　灶第三口下，有男枯骨，及自刑女鬼。北方河道伤亡，古墓之神。
　　注失
　　西方旧庙神，作犯宅土井灶，惊动门前自刑鬼，女伤亡。
　　里字
　　点污河道男伤亡之鬼，北方树木五通之神，北方铜象之精，灶神有愿。
　　犯重
　　游神五通，西方浮土，丧车之神，鬼家物，铜铁之物，命犯必死。不在治。
　　挑起
　　是山魈木客之鬼，宅有愿，土府不安，客死女伤亡之鬼。
　　南方疗痉疾之鬼，外入僧寺，咒咀星辰临命，五道不安，父母之鬼。
　　投状
　　如姓与名忘记不书者，西方古墓，五通客亡鬼，并犯土药毒鬼。
　　点污父母之鬼，家行暗昧，不存父母，上天所赐之祸。
　　犯重
　　宗祖有愿，星杀为灾。叔伯父祖之鬼，堂下伏尸，古物石精。
　　挑起
　　宗祖咒咀庙神，口有谀谩谤易之过。主必死，不治。
　　注失
　　土黄，土箭，土瘟，山魈，社伯，河道女亡，东北方蛊气之鬼。
　　名
　　妇人氏弟同。
　　点污父母兄弟，传尸之鬼，山魈为祸，客堂伏尸。家不积善，有过父母，至亲咒咀，北方树木神，古铜铁之精，必死不治。
　　犯重
　　外祖之鬼，观寺亲友咒咀，死气入宅，北方债主之鬼，客亡，家收兵器，山魈、甍瓦之祟，鼓响之声，鱼龞之精，南方自伤之鬼，井泉女鬼。
　　患人名字
　　妇女氏弟同。
　　点污南方，饮食受患，西北方旧庙，神堂后，西方伏尸，女□之鬼。
　　犯重
　　先祖有愿，朋友鬼客死伤亡，星辰正照，宿世冤家债主取命。死不在治，必死三人。
　　注失
　　星辰有临有愿，命犯短命。北方丧车鬼，五道勾起西南蛊鬼。死不治也。
　　患年月日时
　　点污星宿照命，宅有伏尸，山精古怪，丘陵古墓，井泉之鬼。
　　犯重
　　山神为祟，坑秽之神，厨下冤死鬼，药毒伤亡，灶土不安。
　　挑起
　　五通伏尸鬼，西南方传尸，亲友、僧尼咒诅，家收铜铁之物成精。
　　注失
　　东一房下有古兵器，水精之怪，竹木青黄之兆为笑，及自刑鬼女人。
　　神字
　　神字在上者，一行中，在上第一字是。客亡女□鬼自伤，山魈、古庙神，五道有愿，土府不安。
　　在下
　　一行中，在下第一字是。
　　暗死女鬼，神寺咒咀之鬼，西方祖墓神，二年内打煞物命。
　　点污
　　五通宗祖承事之鬼，他人祖父母之鬼，在宅执占地业为灾。
　　犯重
　　夜魇之鬼，东方饮食受患，家收古器之物为妖，产死之鬼。
　　挑起
　　传尸之鬼，衣物飞虫入宅，南方花果之神。死不在治。
　　注失
　　水陆神愿动，父母咒咀山精、青黄之精也。丘陵古墓坟之神。
　　鬼字
　　在上，东南庙神，正厅中，下有男伏尸。三七日内，主见怪物为灾。
　　在下
　　百里庙神，咒咀有愿，西北方河道伤亡宗祖之鬼。
　　点污
　　星辰有愿，兄弟之鬼，南方尸鬼、木神，客死伤亡，自刑枉死之祟。
　　犯重
　　五通香火之神，西南方作犯土府，太岁为灾，惊动司命。
　　挑起
　　是魇死鬼，兵死，囚禁伤亡，家收古物，下逆於上。
　　注失
　　西方亲人送物，有女殃，蛊毒鬼，水怪，河潭龙蜃之妖。
　　祸字
　　在上，南方自伤女鬼，花木之精，井灶不明，家先有愿。
　　在下
　　兄弟、祖父母鬼，自生咒咀，用心之过，天神收摄。必死不治。
　　点污
　　南北方咒咀，神祇之愿，亲人发动、邪道为灾，及暗死女鬼。
　　犯重
　　祖先亲人传尸鬼，宿世冤家债主负命，执占之鬼，五通倡亡伤神。
　　挑起
　　因将血物，引东方倡鬼入宅为祸，司命家先不安。
　　注失
　　犯山神阴土不安，恶星临命，五通古庙有愿。
　　祟字
　　在上，有他人香火混杂房中，内有自刑女鬼，井泉之神。
　　在下
　　有外人承事香火，古墓伏尸，传劳之鬼，先亡有愿，宅土不安。
　　点污
　　叔伯、外祖神，山鬼，树木精，门前五道。
　　犯重
　　客死女鬼，篱下西四尺，有暗昧之精，刀剑之鬼。死不治。
　　挑起
　　西方花果游戏之神，宅土不安，众神有愿，百日内曾见怪物。
　　注失
　　是作犯宅土，伤死之鬼，浄神有愿，触犯大神。
　　邪字
　　在上，五方古墓神，先亡为祸，岳神有愿，司命不安。
　　在下
　　有愿，三界争神不安，心口无凭，乃天为患。死不治。
　　点污
　　天神有愿，北方咒咀，山魑及父母为灾。
　　犯重
　　兵死鬼，南方路死、伤亡、恶死女鬼，及束方游戏五通鬼。
　　挑起
　　门神，五通，树木排紫神，城隍有愿为祸。
　　注失
　　狱死鬼，女尸血亡，山精猛烈之神，五神不安。
　　妖字
　　在上者，传尸病，祖父鬼，宅见恶怪，星辰有愿，林下伏尸女鬼。
　　在下
　　河道伤亡，出猖鬼，北方毒蛊女尸之鬼，药物之精。
　　点污
　　堂前伏尸，父母亲墓宅不利，古物书画之怪。死不可治。
　　犯重
　　因买患人衣物得病，女殃暴败死之鬼。西南蛊毒精。
　　挑起
　　石精，铜铁兽象之怪，墓神，山神，河神，客猖鬼，古冢祟。
　　注失
　　岳神有愿，兄弟咒咀，邪道鬼吏，五猖山石之神。
　　怪字
　　在上者，三代家先客亡女鬼，土地不安，河道猖殇鬼，血蛊神。
　　在下
　　山魈、火殃死鬼，血死伤亡伏尸，绯紫之神，东北方饮食得患。
　　点污
　　幽暗鬼，西方水精，北方槐树、皂木之神。死不治。
　　犯重
　　兵死阵亡鬼，五道相句，宅土有愿，北方咒咀，飞尸鬼。
　　挑起
　　厨厕自刑女鬼，东西方古庙神，沟井不明之鬼。
　　注失
　　二年内打死物命，七世冤债，星辰暗煞临命也。
　　魍字劳字同。
　　在上者，先世不孝父母之罪，东南毒山精之鬼，客死伤亡。
　　在下
　　五方蛊毒气，树木游神，山魈，石精，水魅，河道恶死之鬼。
　　点污
　　十年作犯太岁，阴宅不安，父母宗祖之鬼，门神不安。
　　犯重
　　血尸五通山魈为祸，狐狸之精，井灶不明。
　　挑起
　　魇死鬼，传尸劳鬼，南方饮食，北方祖母古墓之神。
　　注失
　　父母祖先祟，山魈古冢之神，新死之鬼，北方古墓土鬼。
　　魉字
　　在上，山魈、猴精之鬼，同司命，猖伤、客亡、自缢之鬼，传尸劳瘵。
　　在下
　　旧宅下承事之神，东西游戏花果之鬼，钉铁之精。
　　点污
　　一年内，买道僧衣物，浄神有愿，星辰照命，扫第之精。
　　犯重
　　横死鬼伏尸，祖先传病鬼，五道山神为祸。
　　挑起
　　外祖父母入宅，同先祖父母司命，为灾受患。
　　上清天枢院回车毕道正法卷下竟
　　
