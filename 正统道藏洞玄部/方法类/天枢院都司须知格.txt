天枢院都司须知格
　　经名：天枢院都司顼知格。撰人不详。四篇同卷。底本出处：《正统道藏》洞玄部方法类。
　　天枢院都司须知格
　　天枢院都司黔法格式
　　一都事，缘七人，承受七录事申到文字。其有非泛，系七录事。轮日管勾，并属都司判押，为定也。
　　一七十四司，判官节员奏文迟滞，文案不明，以轻重罪之；稍重，申奏取旨。
　　一转牒，转送三界文字，违一刻，降一职；一时削两官；一日取勘任状；二日勒停；三日明白取勘。
　　一非泛定验，分下诸行法官及名山大川，事毕申奏。
　　一都司置铁鞭五尺七寸，责罚阴阳法官，小事科教。
　　一都司置小狱，断央阴阳小事，不合入天狱者，及承受制勘百神。
　　一都司印文云：天枢都录之印，阔二寸五分。
　　一纠察不当，都司责充右职；再犯落籍。
　　一纠察当，已赴正授，加遥勋住世者，即加算，授祖考六亲仙职。
　　天枢院都司官格
　　一文职，以孝行、道术、奏牍、行法有功人充。真君、天君、元君、真人、仙佐、仙人。
　　已上谓之上品六职，各有秘字。
　　上元九品
　　金銮殿、五神殿、定光殿、太微殿、紫微殿。
　　已上谓之三等带勋，有曰学士，有曰释文，有曰誊籍。又有秘字使如曰仁毅使之类。
　　中元九品
　　乾灵阁、坤成阁、天史阁、会文阁、中和堂
　　已上谓之三等阁职，有曰学士，有曰誊籍，有曰释文。
　　明节堂、明乐园、会仙园、瑶池。
　　已上谓之二等圣符，有曰差使，有曰指挥。从此断，谓之破格，并系天符特赐。又有格外，如三清左右丞征使大使，玄都宫、太微宫、少微宫、诸坛等，尚书、学士、释文、誊籍、判官之类，系上天出诰。
　　下元九品
　　二都御史、玄都、清都、神都、三十二天上相、五部尚书、三十二天判官行坛，五部判官行坛。诸司录事如七＋四司小判官。诸院判官、如驱邪院判官。诸司会书、如同管右判官。押司一百二十阶。如考召院神司初入官者。
　　已上谓之入调，以年劳有功迁转，并系都司注拟奏名，取旨出诰。
　　一武职，以捉杀有功，如伐坛、破庙之类，及在生为名将人充。或系文职，於文字有过人降入。将军、统军、领军、使者、将。
　　已上谓之上品五职各有秘字，如文，皆是六职。
　　上元九品
　　五童君、五童、十方部署、转牒使。
　　已上谓之四等亲兵，又有秘字使，如日控鹤使之类，文阶阁职。
　　中元九品
　　直剑、直印、直符、直节、直旌。
　　已上谓之五等带宣，皆上有九天字，如：文阶、圣。从此断，谓之破格，并系天符特赐。又有格外，如三清大力君、大力、天力之类，系上天出诰。
　　下元九品
　　四圣指使、三天指使如五童君已下措使。四圣总文、三天总文、四圣总领、三天门下、祗候、三天门下指使、五岳宣毅、城隍宣赞、五岳虞候、城隍管界使、散员，一员二十阶。如太清考召院散员。
　　已上谓之军将，以年劳有功迁转，并系都司注拟奏名，取旨给帖。
　　右天职文武等，在生十功，转职遥授，死后正差供职。三元考功，生死各依次补入。
　　天枢都司科律格
　　入官格
　　孝悌、忠节、修行、行持、阴功、阳德，有大功劳在天地人三界者，随出身，入文武资格。次等升入，有在世遥授，有死后超注。
　　秘字格
　　一文职，共三品：
　　四字、三字、二字。
　　一武职，共三品：
　　六字、四字、三字。
　　已止各以字少为上等，多为下等。
　　秘字黔字
　　忠勇才谋孝宣慈惠妙茂等平节威仪亦作毅。文应德武华幽皓素明白清洁肃恭温靖保康会辉照赫隆寂灵爽秀正廉。
　　已上四十四字，谓之正印。外有破格褒崇万余字，系上天秘法书。
　　死后超度免入狱格
　　一行孝有称。一奉道有常。一秉心正谅。一阴功无敌。一阳德彰名。一好生恶杀。一慈勇温慎。
　　死后入狱沉滞格
　　欺隐、负匿、恶行、港密、晦幽、罔知、人神莫见、十恶五逆。
　　紫庭真律格
　　清浄不污，之谓洁。戒慎忧惧，之谓勤。欲而未得，之谓真欲。贪而未得，之谓真贪。取不取，盗非盗，淫非淫，逆非逆，顺逆逆顺，善恶恶善，悔悟学道，谓之上善。娇情非道，谓之大恶。生非其生，杀非其杀，掩善为蔽，隐恶为欺，杀而欲之生者，谓之好生。见而欲之死者，谓之好杀。怨父母者，不可生，虽生之亦可以杀。故真孝者不死，至孝者得仙。仙道易，死道难。善人之常，恶人之伪，善习使之恶，恶非恶，改斯为善。
　　鬼青真律格
　　泄慢受上赏，秘受蒙显戮。以为勤善，曰信。以诚文过，曰不信。阴祸大，阳祸小。发於心，而不露者罪。已彰为於外，而心有愧者，罪可恕。无抑人无抑人者，必不可以从道。虽夺人夺人者，可以行道。
　　天枢院都司须知格竟
　　
