上清天心正法
　　经名：上清天心正法。南宋邓有功编撰。七卷。底本出处：《正统遗藏》洞玄部方法类。
　　上清天心正法序
　　粤惟浮丘王郭冲感三圣人者，实三清之应化。先示迹于华盖，极乎江南束西妙高之境，其封号符瑞。翠琰传之颇明，兹不繁述。作世福祥，大不思议。俯为《太清伏魔经》显说，正当下元生民甲午之岁也。遇宋崇兴大道，淳化五年八月十五日，有肉身大，夜观山顶之上，有五色宝光冲上霄汉。翌旦寻光起处，即三清虚无瑶坛之上也。遂掘三尺许，得金函一所，开见金板玉篆天心秘式一部，名曰正法。钦哉，正法乃玉帝之心卫，太清之真文，太上之妙法，三洞之灵书，共成四阶之经箓。所谓洞玄、洞神、洞真灵宝，出于道德自然之始也。大士者，饶公处士也，名洞天。虽获秘文，然未识诀目玉格行用之由。复遇神人，指令师于谭先生，名紫霄，授得其道。紫霄又令往见泰山天齐仁圣帝，得尽真妙王，又奏请助以阴兵。大士作天心初祖，号正法功臣日直元君北极驱邪院使。升天时，以法传弟子朱监观，名仲素。仲素次传游道首，道首次传通直郎邹责，邹责传臣本师符法，师名天信，至臣有功传于今矣。然华盖者，是三清应化虚无之境，独有虚皇灵坛即无道流居止。故时人不知有华盖之名，今举经箓大略之由。昔老君周昭王二十五年十二月二十八日午时，授关尹道德二经，及太清九丹八天隐文西升教诚等法。尹付杜真人，真人付小尹真人，此乃道德自然之始也。至汉灵光和二年，太极徐真人於天台山，授太极左仙嗡真人灵宝众经，是谓洞玄洞神众箓之祖也。又后汉顺帝汉安元年五月一日，老君降鹤呜山，授张天师二十四阶秘箓印等，及於玉局观授延生斩邪之卫，是惟正一盟威之宗也。伏自周秦汉魏之间，三经虽传于世而科品未彰。至晋哀兴宁二年甲子正月先农日，紫虚元君南岳夫人，始以上情授东华上佐司命杨真人。彼时，天经宝文并作云书龙篆八会之体，非世间可得而究识焉。真人别有符文经诀，变作隶书，自此流传方盛，是为上清之祖也。独吾正法出于大宋盛时，本山有桥仙观灵迹，俨然是也。悲夫，不得其人，渐失宗旨。臣受持在末，滥领条纲，哀法衰微，谛承师训，亲受太上四阶经箓秘要符文，岂敢不精思运神，实恐辜负先圣。故将所得妙道重删，《天心正法》一部，分为上下二卷仍略。今时法师所用符咒，皆是北帝符，别作三卷，名日《北帝符文》。在正法之外，及修三洞四阶宝箓秘谱焉。传教修道之士，其出者箓，度脱舍生，同归大道矣。邓有功撰。
　　上清天心正法卷之一
　　三光正炁
　　三光者，日月星也。日君炁以本，日采炁时，其方取也。存见日轮，光芒如赤火色。月君炁以日，日常加卯，五日两宫移。如每月初一日，便从卯上起卯，午时正在午上。初二日亦同。初三日午，后退过寅，如午时便从寅上起，卯至巳上见午时，即是太阴在巳。存见月宫，光芒如暖玉银色。天罡炁天罡星，约离斗柄三丈。余诗云：月月常加戍，时时见破军。要知端的处，向背问元因。以月辰过将加戍，未过将加玄，数过取炁时，乃是天罡建破军之所。向背者，乃阴阳日存想也。阳日，天罡正面行。面如炎火色，身衣红罗衣，顶上有青黄红三色炁，口吐火光万丈。左手结天罡杀鬼印，即局邪诀。右手执宝珠，随炁收入口中，任意发用存见，火光细如丝雾，灿灿有声，灌溉其身。阴日，天罡反面行。面如暖玉色，身衣素罗衣，顶出青红黄三色炁，口吐银光万丈，其细如丝，灿灿有声，左手结印叉腰，右手仗三昧火剑。存毕随炁收入口中，任意用。依此万无一失，不可轻泄，戒慎之焉。
　　请服太阳炁
　　每以日高三丈时，数日辰方，望太阳焚香，心拜九过。默云：臣某上告
　　日君、太阳帝君、日宫神仙圣众，愿降瑶光真炁，灌注臣身中。
　　次掐卯文，默念日君内讳郁仪二字九徧。存见真炁毕，即默念日君七杀咒曰：
　　唵嚩□啰□□哩娑诃。
　　一徧。鼻引青炁，九次一吞。如此九徧，吞炁九口，讫心拜礼谢而退。
　　请服太阴炁
　　每以月高三丈时，算太阴在何方，焚香心拜九过，默云：臣某上告月府太阴皇君、月府神仙圣众，愿降瑶光真炁，降注臣身中。
　　次掐酉文默念月君内讳结璘二字九徧。
　　存见真炁毕，即默念月君七缚本身梵咒：
　　唵嚩明啰叽啰娑婆萨诃。
　　一徧。鼻引白炁，九次一吞。如此九徧，吞炁九口毕，心拜礼谢而退。
　　请服天罡炁
　　每日高三丈时，算天是在何处，焚香箔辰文，默念咒曰：
　　日灵月灵，斗下交并。天罡正炁，来灌我形。出邪入正，永保长生。急急如律令。
　　念三徧，存见天罡，心拜九过默念云：臣某上告
　　天罡大圣破军星君，愿降瑶光真炁，灌注臣身心五脏六腑，三百六十骨节之内，八万四千毫窍之中，驱逐病炁鬼炁。咒曰：
　　年灾月厄，日灾时厄，驱邪邪走，驱秽秽亡。众神扶我，身入魁罡。人归依，鬼归降。急急如律令。
　　默念一徧，吹左辰文，右剑诀，念天罡正炁咒，曰：
　　天帝释章，佩带天罡，五方凶恶之鬼，何不消亡。飞光一吸，万鬼伏藏。天罡大圣，杀入鬼心。急急如律令。
　　念三徧，引炁三口吞之。再念天罡内讳飞仙二字三徧，取炁三口，再念隐咒曰：
　　唵吽吽喗哒哩娑诃。
　　取炁三口，共九口吞讫。再拜九过，礼谢而退。
　　凡法官，若能请三光炁，日夕不怠，千日功成。滋悦颜色，壮体轻身，免诸百病。若终身不倦，渐入仙真功力，难可尽言。若只服得千日，凡遇治病，不用算取方上存想，但只一念布炁，吹於病身，自然安愈，万邪降伏，可不敬乎。
　　治病行符
　　凡救民疾苦，驱邪治病，接投状佥押讫。次於神将前，梼祝将吏。仍先令本人家备香，等候亲去。如是顽祟，须变神步罡。先从本坛发远罩去，指挥罩定鬼祟。次发神将几员，带领精兵，前去收捉。次第方可出门，临出门时，先於法坛内叩卓三下，双手玉清诀，念啼字七声，存诸神吏，都在面前。次第将带而去，遥望见患人家时便下。近罩指挥讫，左手捉鬼诀，右手剑诀，望北吸炁一口，咒日：
　　吾呼四圣急捉将，大急。为吾前去，捉下邪鬼，毋令走透。疾疾。
　　次发诀，存四神将带兵前去同捉收邪鬼，连诀吹去？次到本人门首丁立，掐本诀。默念咒曰：
　　开天门，亥文。闭地户。巳文。留人门，申文。塞鬼路。寅文。横金梁，竖玉柱。辰至杀。收罡炁，辰文。箔斗诀。斗印。众神藏，万鬼灭。急急如律令。
　　次剔斗，盖头藏身，口念手拾。曰：贪巨禄文廉武破，于左。□□□□□□□。于右。
　　双手天丁诀，二指掐大指根，大指掐中指偏。
　　想正一真人在前。次存念：
　　东方青帝君佩剑立吾左，西方白帝君佩剑立吾右，南方赤帝君佩剑立吾前，北方黑帝君佩剑立吾后。
　　复存当院神将吏兵结阵围绕。如果是强祟精灵抛砖物石，即再加护身法咒曰：
　　谨请西方明月太子，遂差五伯铁大掺贤，都在我边。吾奉北帝敕，急急疾疾。
　　次西面，存明月太子侍从，五百白衣道人，头戴铁冠，手把剑。念咒三徧，取炁三口，吹於左右。次念咒：
　　北斗之神，盖护我身。急急如律令敕摄。
　　再存北斗盖头上，则百邪不敢犯。
　　次入病人家，左杀右剑，叩门三下，指挥门神，不得纵容鬼祟走透。速速疾疾。次病人房门，令本人置香茶讫，变神步罡，入斗歪中藏身。默告召将指挥勒令，唤召土地捉祟，烧符熏患身。或不烧符，随意指挥捉祟讫。法官吸患人炁一口，却更取水一口，噀病人身，左局邪诀，於胁下右剑诀。令患人闭目，香熏其手喝去。男祟左战，女祟右战，是鬼则战。吾奉上帝敕，如此行持，有祟自然捉缚送出也。须备符水之属，给与吞服。次为念咒净身讫，法官闭目，三度左右雷局，念都天大雷公咒一褊。吸东南方红赤雷炁，一口吹去，存为五雷电光闪雷。用两雷局打去，存霹雳打破病人家，化为神仙宅宇，金阶玉殿，人皆化为神仙。方可离本人家，去感应，桴鼓秘之。
　　上清天心正法卷之一竟
　　上清天心正法卷之二
　　炼化大变神法
　　凡法官行持岁月未深，安得神人契合？须得炼化变神之道，如得状威。
　　大抵行法之人，只能两诀变神，而勿能内炼大变。今特传之於后，依斯行之，万不失一。凡法官欲行持，须香上度手，过左卯右剑，念净天地咒三遍，吸东炁一吹身，令清净。次存本身如枯树。次左午文，右斗诀。
　　叉腰将左午文，引心火，自心前烧至顶门。吸南炁同吹於左，存火烧身，光明莹洁。左手结印，右手子文，自肾官引黄河水，自下引上，浇灌一身。吸北方水炁一口，吹於右，存灰烬荡尽。只存一真之炁，莹若明珠，渐渐增长，两手斗印，念变神大咒：
　　吾非凡身，头如黑云，发如乱星，左目如日，右目如月，鼻如火铃，耳如金钟，上唇雨师，下层风伯？牙如剑树，十指如钩。功曹救吾左胁，岷山君敕吾右胁。卢山君救吾左足，左雷将军救吾右足。右雷将军敕吾脊骨，太山三十六禽二十八宿，并应吾身。急急如律令。
　　念呢三徧，吸北炁一口，双手斗诀，自心前移上，拂过额。上撒开斗，印剔於左右，存自身渐成婴儿状，有红光一团围绕，如坐车轮中。如去长大，即再以双手斗印，自胸前移三　步，上念咒曰：
　　敕北帝保轮，钦北帝宝轮。
　　念三徧　，两手斗印劈开面，拍破光晕，自身存为天师，或天蓬真武任意。其红晕化作毫光，罩覆其身。
　　毕叩齿如法，任意设施。次步。
　　步罡行持
　　凡步罡之法，贵在存念。古人所谓：脚步不如手步，手步不如心步。故要思想逐星真炁，及逐星光芒。前后存念得真，如得斗真降鉴法官。所以在魁呈之内行持，万鬼万神无不钦伏。故使神将听吾令，鬼神依吾官。万一不存真炁，不藏三魂，谓之空尸步罡。非为法令不行抑亦及贻践踏之咎切宜审之。若步罡时，须双斗印，叉腰念藏魂咒曰：
　　三魂童子，七魄将军，随吾罡步，愿过天关，毋令误为。急急如律令。
　　念三褊，两手斗印，存三魂插入胁下。再念咒曰：
　　吾受天师心宝印，受佩自然，出幽冥上彻洞天。吾行禹步，得道升仙。急急如律令。
　　念三褊，再以两手斗印，插入胁下，藏三魂讫。法官存祖师，在前作法。
　　北极紫微大帝乘紫云，带领天蓬以下三十六员大将军，勇猛作法，乘驾紫云，覆盖法身。
　　存念当处里社兵马，各围绕法身。
　　次左玉文，右剑诀，叉腰步罡，先步三台罡。念咒曰：
　　上台一黄，黄炁。去却不祥。中台二白，白炁。护身镇宅。下台三青，青炁。治病除精。台星到处，大赐威灵。治病去祸，回死作生。天符到处，永断妖精。降临真炁，威灵奉行。急急如律令。
　　次步七星罡，念咒曰：
　　北斗灵灵，斗柄前星。贪狼操恶，黑炁。食鬼吞精。巨门垣赫，黑炁。照耀登明。禄存奔雾，青炁。统领天兵。霞冲文曲，青炁。光彻廉贞。青炁。威灵武曲，赤炁。真人辅星。青红炁。天罡大圣，破军尊星。火炁。四天闭塞，浊炁奔行。掌持钺斧，手把天丁。威南一吸，胆破心倾。灵君巡验，听察寻声。九州社令，一一呼名。诛除凶恶，护罪非轻。凶恶者死，慈善者生。断头折足，杵碎身形。鬼妖荡尽，人道安宁。治病除祸，符到奉行。急急如律令。
　　又咒曰：
　　五是天目与天相，逐睛如雷电。光惧八极，洞彻表裹，无物不伏。急急如律令。
　　咒毕，即次第默奏讫。叩齿三通，任意行事。
　　右法阴阳二斗俱步，至罡星剔出了。
　　未可便旋身退丁，且须立定。祝云：
　　日宫太阳帝君，月府太阴皇君，北斗九皇帝君，三台华盖星君，斗中神仙诸灵官。伏望上真曲垂洪造，伏愿降下瑶光真炁，灌注臣身心五脏之内。令臣觑邪邪崩，觑鬼鬼灭。见令行持，即获感通六斗俱同。急急如律令。
　　取三光炁，合三口吞下，却旋身退丁，归斗口。立念斗口咒，就朝天门默奏了。欲出罡，念迎罡出斗咒曰：
　　五行相催，罡剑持威。六甲辅我，三台辟非。天回地转，阴阳辟开。长生度世，日月同辉。急急如律令。
　　右念至天回地转一句，便转身出斗。
　　双手用结两斗印，挑起斗罡，罩定自身上。恐人秽踏也，切宜戒之。
　　远罩法
　　上张天罗捉山魈，下布地网捉鬼贼。四方八面，排兵布阵。收捉邪鬼，不敢走透。须要捉来，不得有违。疾疾吾奉上帝敕。
　　念三褊，两手相叉，吸北炁一口，如撒网势，存想神将罩定。又法名黑风普天大罩，双手杀文，取北熙吹之。
　　法灵灵动天地，驱雷电，役吏兵，移山岳，罩鬼神。吾行正法，救度天民疾苦。使汝上天，与吾径上天堂。吾使汝人水，与吾径入水宫。周褊乾坤之内，上应六合之中。须管缉捉为祸之鬼，摄附坛前，考问通名。疾速如律令。
　　左手都监诀，右剑诀，吸天门炁三口，念咒三遍，遥望其方吹去。存北方黑熙氤氲，普天罩之。再吸一口罡熙吹去，再喝云：
　　神将牢固罩定鬼神。急疾。
　　法名火罩
　　天上行军，地下行军，水府·行军，本院行军。左右罗列，周褊围币，内外密切，不得透漏，疾速火罩。急急奉北帝敕。
　　双手午文，念咒一遍。先吸北方炁一口，次吸南方炁一口。连诀吹去。
　　想天罗地网炎，炎火冲空，密切罩定。如此行持三咒，三炁三吹，即喝云：
　　南方火输大将，速驾火车万阵，与吾罩定鬼神。速疾。
　　近罩法
　　天罗时张，密布四方，鬼无逃形。神将速下，罩定鬼神。疾。
　　双手相叉，又念咒三遍，吸北炁三口，连诀抛去。存想如网势，存见铁罩，罩定本人家。喝云：
　　神将牢固，罩定鬼神。外勿令入，内勿令出。须管四方八面，排兵布阵守围。疾疾。
　　总真大咒法
　　天心正法，辅正除邪。扶危立困，度死济生。解厄救难，为国为民。祈恩谢过，请雨致雷，求晴止水。统摄三界，邪魔归正。赏善罚恶，录功紏过。追召驱遣，捉缚枷拷，去留抉断。行住坐卧，口述心印。急急如律令。
　　玉清灵宝，总真内院。三景三辅，千变万化。无碍无极，至神至圣。集炁会神，通幽达冥。无上玄妙，至圣至灵，役使万神。急急如律令。
　　总召通因咒
　　虚混瞑津，海活生明。子文。焕辉炳焖，伟煌煓。午文。青帝会神，印文。白帝居右，酉文。赤帝养炁，午文。黑帝通血，子文。黄帝中主。中中。一五三变，散之万有。自中而下，至子至午。午至酉卯；卯至酉，酉至午，午至子。历丑寅卯，卯辰巳午，下来押归。中子丑，剔上午，归玉诀。回风合灵，寂然感通。为真为应，恶逆难萌。四指掐大指中。静治而治，以法召神，玉诀。以神召炁。斗诀中指。凝之自然，周流天地。天心有命，万神则听。请召其神，或将帅。不疾而疾，速至禁坛。急急如天心帝君敕。
　　念咒毕，存吸天心炁，金光色。默吸炁连，所召神存至，吹在坛中。上清天心有三十六员大将统军，大将二员；部兵一万二千员。报应显化，真诚感通。
　　催神将降咒
　　天神归，地神寂。急急如律令。
　　又咒曰：
　　天员四将，辅正灵神。遵奉帝敕，驱捉鬼神。急急如律令。
　　右法并玉文，西北炁及天心炁，吹吸如前。
　　通天宝光符
　　咒曰：
　　佐天行化，助国救民。治病除邪，立便安宁。延生度厄，普及一切。急急如律令。
　　统军二员
　　统军：
　　通天宝光大将军雷令，
　　役使通目大将军朱烈。
　　副帅三十六员
　　副帅：
　　都天捉鬼大将陈希，
　　云路追捉大将孙常，
　　天司检会大将王和柔，
　　飞天捷疾大将许逊，
　　驱遣精邪大将赵充，
　　天医治病大将周洪，
　　断除疟痢大将赵刚，
　　解禳睨誓大将王国贤，
　　保护患人大将由夔举，
　　直日捉邪大将元廷臣，
　　治惊安魄大将冯祥夫，
　　驱邪遣祟大将马少信，
　　降魔诚毒大将卜信，
　　解禳神煞大将倪天孙，
　　收邪摄毒大将向忠，
　　除邪荡秽大将黄拱，. 
　　拘魂制魄大将褚珍，
　　追魂摄魄大将卫进夫，
　　治痨烁毒大将留邵，
　　解诸厌秽大将赵平，
　　超神续命大将徐纯臣，
　　消灾散祸大将王杰，
　　解除恶丑大将徐国器，
　　摄邪解毒大将方尚文，
　　解除伏连大将符玉，
　　收毒摄邪大将窦延年，
　　解除冢讼大将高仙，
　　珍灭凶妖大将李逸，
　　斩邪灭郭大将马尧臣，
　　除邪治病大将刁汉臣，
　　安慰六神大将朱玄，
　　中界检会大将温高，
　　地界检会大将许伸，
　　诸司检会大将单玺，
　　三界告禳大将丰庆年，
　　解厄救难大将王刚。
　　已上三十六员天将，并毡冠大袖，朱履长裙。凡遇行持，任意呼召。掐志心诀，天心大咒，感应玄通。不请，妄传非人无德之士。已奏名金阙者，许容传度斯法，须令誓盟，然后而付焉。
　　上清天心正法卷之二竟 
　　上清天心正法卷之三
　　正法三符
　　凡书符，先斋心定虑，行神布炁。存雷火烧身，变神为天师。头顶朱雀，足踏八卦灵龟，左有青龙，右有白虎。左右有捧印童子，青衣朱裙。
　　前有直符按剑，后有虎贲军伍，各执 钺斧侍卫。存讫。次存度师在前，祖师在后，带领天蓬，下三十六员大 将侍卫。书符默奏上帝，启白符中将吏。祷祝书符因依毕，次用印诀，勾六丁六甲功曹将吏等，侍卫前后，就念咒曰：
　　六甲阳神，来侍吾左，侍卫书符。六丁阴神，来侍吾右，侍卫书符。四直功曹，来侍吾前，侍卫书符。急急如律令。
　　存诸神既集，怒目视朱盏，咒曰：
　　阳精朗耀，阴鬼当衰。神朱赫赫，元露太微。七炁成灰，五炁成台。百邪皆灭，万鬼皆摧。急急如律令。
　　吸罡炁吹朱盏中，次更执朱於香上度过，念后咒。或执笔，起卓三下，香上度熏。存为神剑，锋芒赫奕。
　　即念勅笔都咒：
　　太阳俱照，阴鬼当衰。神朱耀目，九霞太微。我令所使，万鬼俱摧。七炁成火，三炁成台。二星俱照，符到速追。笔为神剑，墨为戈戟。笔法治病，万鬼伏匿。急急如律令。
　　吸罡吹朱中，次执墨於香上度过。
　　咒曰：
　　神墨灵灵，月中真精。书符禁鬼，邪魔灭形。病人带吞，永保安宁。急急如律令。
　　取罡炁吹墨上，次执笔三卓，香上度过。咒曰：
　　笔为利刀，墨为百药。邪精断却，百魅摧落。神笔灵灵，书符遣精。召官官到，召吏吏行。指人人生，指鬼鬼灭。付吾魁罡之下，入地万丈，无动无作。急急如律令。
　　神墨灵灵，改死注生。神笔一启，万鬼灭形。急急如上帝律令。
　　右咒朱墨笔讫，次左手斗诀，擎砚水香上度过。咒曰：
　　四明开朗，天地为常。三光神水，辟除不祥。双星守镇，七灵通光。书符煞鬼，伏吾魁罡。邪鬼宾伏，万炁混康。太上老君，教我煞鬼，与吾神方。上呼玉女，收摄不祥。登仙契道，佩带印章。急急如上帝敕。
　　次左手握紫微印，右手执墨，自身为天师。右手磨墨四十九转，左转四十二转。十二辰，二十八宿，日月二嚁。右转七转。□至□。两次各吸阴阳斗炁，吹入砚中。次执笔香上度过，再念天帝释章咒，取罡炁入笔书符。
　　三光正炁符
　　把笔咒左斗印，右执笔。上元天官斩神，中元地官斩鬼，下元水官斩精。取天门炁一口，吹笔卓三下。
　　咒曰：
　　仰告天罡大圣，北斗尊星，太阳日君，太阴月君。诛灭凶恶，灭迹除形。魔王惧畏，胆碎心倾。救民疾苦，大赐威灵。治病去祸，回死作生。天符到处，永断妖精。降临真炁，圣威奉行。急急如上帝律令敕。
　　取三光熙吹符中，络斗诀，面太阳。
　　咒曰：
　　日出东方，赤阿堂堂。某人服符，符卫四方。神符入腹，搜胃荡肠。百病除愈，骨体康强。千鬼万神，无有敢当。知符为神，知道为真。急急如律令摄。
　　发符咒
　　乾元亨利贞，万邪不干正。风伯雨师，四直功曹，五雷使者，托符奉行。功曹三人，使者三人，随吾神符，与吾治事，卓剑相待。急急如律令。
　　遣将符咒
　　双手雷局，吸东炁发去。
　　天雷隐隐，龙虎交横。日月罗列，照我分明。今日功曹，主将吏兵，执符而行。急急如律令。
　　圆符吞符咒
　　今日太阳，符服吾神。符落西方，病得安康。神符入腹，疾除百殃。五藏之中，鬼炁消亡。急急如律令。
　　玄武黑煞符
　　凡书符变神，为北方黑帝，太微六甲，五炁玄武，元天翊圣大将军。身长百尺，散发丁立，脚踏五炁灵龟，又名腾蛇，八卦灵龟。手结伏魔印，即真武印。
　　眼出电光，按剑而立。化砚为龙蛇，墨为戈战，笔为七星宝剑。然后咒敕朱墨笔，磨墨如前毕，却书符。
　　咒曰：
　　玄武符使，大逞威灵。救民疾苦，断绝妖精。收捉凶祸，破灭真形。三魂附体，七魄安宁。护身去病，永保长生。众神凛凛，敕到奉行。急急如上帝律令敕。
　　天罡符
　　书此符，用上告天罡大圣咒之。
　　咒曰：
　　仰告天罡大圣，北斗尊星，太阳日君，太阴月君。诛灭凶恶，灭迹除形。魔王惧畏，胆碎心倾。救民病苦，大赐威灵。治病去祸，回死作生。天符到处，永断妖精。降临真炁，圣威奉行。急急如上帝敕。
　　存取天罡上天节度使真炁，吹之发笔，挑上鬼字写在内。
　　敕字符形
　　煞字符形
　　鬼字符形
　　火铃骁将飞捷符
　　太一奔星捉邪符
　　右此二符欲书时，先望天罡在何方。
　　并用黄绢，阴日墨书，阳日朱书。步七星罡，取天罡炁，左手紫微印，右手执笔。咒曰：
　　天罡七星，三天神兵，翻地天兵，三天大魔王，玉清侍卫飞符使，从天降下，从吾太上真笔。今日今时，随此神将，赴某处追捉鬼祟。今日直符功曹，北帝斩鬼吏兵等，侍吾左右。
　　及出引一道同去。子执符讫后，天门上步罡，指地户到天罡，复身再入魁。一烧符为灰，叩齿七通。又念前咒，左手握符灰，右手仗剑，倒移三步至罡，立喝云：符使功曹速往某处。此法可达天门、五岳、四渎江河，无所不通。可用丈二绢书，常用不必也。大邪须用，急作不须住滞。
　　以炁一吹，以剑一指，往何处方止。然后以水一噀之，大验。无卫可加此为首，慎勿轻泄。
　　撼山符
　　大锁龙符
　　右已上法取炁，当月建上步斗然，看天罡所在。取炁闭息，返炁逆行，舌柱上腭。左手手中指中，不得离斗口上书符。凡掐诀日，阴咒曰：
　　行太上三净无极大道法主某，谨召地官水宫，表道使河侯山祁。汝处某事，吾谨敕。
　　此符，闲逐三江，遂流五海地界水界中。或有妖怪，潜越水府。不时作兴，下民残害。吾使丁亥、丁丑、甲戌、甲申神将，统翻地天兵，随此神符，一下乃定。一依吾指挥，次叩齿二十四过。下笔便书，如撼山。当用绯绢一丈二尺，书将於某山上，当山岳振动，鬼神奔走。如锁龙神怪异，以铁牌长一尺二寸，书锁龙符。安岸上，则物不得过。投入湖潭，龙怪冲符者死。此二符威禁至重，其文字并无散形及聚形。今得之异人传授，切不可妄用也。
　　上清变神符
　　右符步斗罡，先自本命上起。变神为上清法师，再於斗口内返步至罡。
　　白绢一尺二寸，朱笔一管。再取罡炁，存吸吹笔上。捻中指第一节，烈火焚香。念咒曰：
　　奉请三天门下三师及狱吏，九天大统兵太一真官，日月真境平天大魔王，天丁力士，六甲布阵使，五雷君，云中飞待捷疾使。速速急急，从天降下，自地涌出。张天罗，布地网，炎雷火车，馘灭鬼精。当现吾前，令无住滞。急急如上帝律令。
　　书符时，先咒三徧。发符时，一徧。
　　符与火铃飞捷，一法通用。
　　上清照鬼灭形阳符
　　上清照鬼灭形阴符
　　右二符将，不论阴阳。假令甲子为阳符使，乙丑为阴符使，可灭万邪，仍依步斗带罡。阳日朱书，阴日墨书。阳日取日君炁，阴日取月君炁，吹之咒曰：
　　天道张张，使阴驰阳，直符赴吾斗罡。玉符一着，万鬼潜藏。急急如律令。
　　发符，阳日日君咀，阴日月君咒。阳日君诀， 阴日君诀，各一徧。灌注符，使驱逐鬼炁邪精。符贴镜面上照之，鬼悉灭形矣。
　　上清倒海致雨符
　　右符欲画玫雨符，闻奏及九江水帝侧近河源泉穴。若天时有雨，则自有阴灵报应。若天时无雨，则指射河源潭洞之类，别具事由。飞奏祖师上清大帝、玉皇上帝，伏乞敕旨，指挥某处河源官史，伺侯将符，立便兴风作雨，散某处封部，取几尺为足。伏乞允臣祈奏，仍申天地水三官，牒云雷雨部天丁力士行雨，龙王风伯雨师具述奏闻。兼札付指射有水处分明，开坐伺候。投符证验，立便施行。仍须建立道场，限三日五日排备。闻奏了，当放人退后。取朱砂一两，随研细。净笔一管。铁牌一片，长一尺二寸，阔四寸。依法步呈，取黑了。返斗倒行，立月建，下笔便书，不得添喊。书讫，黄绢封之，用都天大法主印之，书本位全衔，押字不书，名方别写引一道。格天丁诀，念变神呢讫，勾天丁力士来。吾为某处湖泽，逐旋指射令下雨。今差汝随符，投落某处，立便计会行部。从某月某日某时，大需甘雨，不得注滞。书讫面渎指挥，罢便落水。莫不雷雨，应时甘需。其行遣，不得差互其文字，并用都天大法主印之。秘密依式，行持自然，感应随声。
　　上清大禁缚龙符
　　右此符用□木板，或铁板，长一尺二寸。亦先变神，召符中官君、直符三官，具陈某事。安排朱砂净笔，立在天门。望斗步，返倒两次，入斗口中。下笔便书，仍须闭熙至讫。分付与天丁力士，络天丁诀勾。具述某事，江河湖潭之内，勾当某事。或驱或缚，发符了。便奏祖师上清大帝、昊天玉皇上帝。依臣所行，须奏状，开拆分明，不得错误。就便剧付所行遣河海官吏，及牒九江水帝。具说事体讫，再步呈，呼天丁捧文字发符，弹却诀目。如投符，须投下时，令去人急走，恐雷声水泛而惊人也。此乃上帝责罚龙神之符，勿轻用，秘之秘之。
　　右此九符，乃上清无极隐文。秘旨深奥，不传於世。自后汉以来，亦有年代相受，出世已久。昔太上授张天师，始为初传，故兴此一教。方有天师之佐，大驱无比，入蜀战鬼，不侯天符，擅兴风雨，是此符也。故恐后母，得之妄行，因得上帝之责。故选出别立一家之名，号为骨髓灵文。
　　然受衍以来，世莫能知。吾虽明其旨趣，不敢以为隐落。故用解释精微，剪其浮浅。凡用此符，但看逐件说文，合与不合。行遣开奏，须．依次第。明识符吏神将形仪诀目，方可呼召。久而行之，目前可见矣。今具符使形仪服饰于后。
　　已上九符诀目作用，及后面议论奥文，并无一字外来添撰。并系三十代天师虚静先生亲编，斯文实为紧要，威禁至重也。
　　识九符符使
　　飞捷符使，顶冠，骑龙，仗剑，着金甲徘衣。可使入病家，驱遣鬼祸，除去仗尸故熙。
　　捉邪符使，披发，仗剑，着黑衣金甲。可入水府泉源，遣祸逐鬼。若贴人本命上，则夜间捉人精神也。 撼山符使，四目八手，骑炁龙，乘火 云，从官兵吏三千人。可使穿地，撼震五岳泰山，风雨摧折。旧禁此符。锁龙符使，三日，披发，银甲，乘金翅马、朱雀炁。可使断水妖，伏垫龙鱼。凡沉符使不得过界，不敢冲犯。捉鬼符使，披发，带金甲，目有火光，手持断邪剑，乘火云，走如雷。可使搜鬼神，铜石山精，莫不碎裂。阳符符使，带幞头，着绣衣，仗剑。随符魄兵使等，断诸惊魇鬼魅，立尽消除。阴符符使，戴幞头，执剑，着绣衣。乘符魂随逐吏兵，驱断鬼怪，莫不尽灭。
　　识法中列圣形仪
　　三台形仪。身各长百尺，着紫罗衣，道装，执玉圭，朱履。上台顶出黄炁，中台顶出白炁，下台顶出青炁。写三台时，逐星落笔，取炁灌注笔中。
　　七星形仪。贪狼、巨门二星，各顶出黑炁。禄存、文曲、廉贞三星，各顶出青炁。武曲，顶出赤熙。六星各道装，着紫罗衣，执碧玉圭，身长百尺。破军星君，上帝封为婆罗王，乃七元之领袖也。身长千尺，左手叉腰，右手仗七星宝剑，跌足丁立，着紫罗衣，回头顶出火色毫光之炁。辅星顶出赤炁，身长十丈，展脚幞头，着绯衣，秉笏。
　　天丁力士形仪。此神能与四将，同共通斗，秘用，在杂法中。天丁力士，姓勾，名民子。着绯衣大袖，弁冠，执戟，专掌印，其余入瘟家。
　　岳将形仪。东岳差来神将二员，着皂绣衣，展脚幞头，绯抹额，带剑而立，形仪勇猛。十二功曹，直日直时，并支干将形仪，并带剑，本日服朱履，仗剑，顶冠，形仪随本日所属。六丁六甲使者，并顶冠，金甲，仗剑。倒海缚龙二符中天丁形仪，与勾力士不同。顶冠，紫服，束带，按剑，朱履。三界直符形仪，并力士冠，紫服，束带，按剑，朱履。直坛土地形仪，身长三尺三寸，裹幞头，着白帔，秉笏。
　　日君太阳捉祟报应符
　　把笔咒左斗印，右把笔，咒曰：
　　太阳帝君，上帝敕行，急急收鬼，赴魁罡之下，入地万丈受死。急急奉酆都大帝律令。北炁吹笔。
　　退祟云离身，附体云附身。
　　咒曰：
　　七煞太阳，日耀太阳，南斗大将，北斗魁罡。大力蓬头，捉鬼付罡。上张天罗，下布地网。敢有不顺，收付魁罡。急急如律令。
　　又咒曰：
　　元始敕差，收捉邪祟大力蓬头力士摄。
　　遣咒：
　　谨请日游神将邓化吾，今差汝。急急如律令。
　　又咒曰：
　　太阳神，太阳君，奉命敕，急速行。急急如律令。
　　右符并用左手斗印，右手执符，香上度过。吸天门炁吹之，其验也。
　　三官熏邪报应符
　　咒曰：
　　金轮风急，天地通赤。内有三乌，飞腾赫奕。烧鬼为灰，炼鬼为汁。焚烧鬼神，精邪伏匿。谨遣斩鬼沥血神将章日明缚鬼传送将李仲信，一依三官元降天令，为吾前去治病逐邪，仍希疾速报应。急急如律令。
　　左拾午文，右执符念咒。吸南炁，吹於符中。
　　三元六甲熏邪符
　　遣咒
　　谨请南方火将刘志、刘严二大将军，火速前去某患身，搜摄所染下邪不正鬼贼。邪祟妖精伤亡，赴吾符下死。急急如南方火德帝君律令敕。
　　丁将军捉祟雷符
　　此符如有祟，用熨斗盛火烧符，熏於鼻口中，并用米醋、降真汤吞下亦妙。欲要用此符，可於六丁六甲日，奏请神像，目常视天色。其神将三目，黄金甲，红抹额，面似枣色，头上铁朴头，左手执索，红袍，抹绿靴，右手执火刀。此法申天枢院，并雷印印，用都天大法主印亦可。
　　祖法阴符
　　咒曰：
　　阴狱阴界，水界人界。断头截足，不正无道。鬼神准此符令，不得动作。急急如律令
　　祖法阳符
　　咒曰：
　　阳狱阳界，天界空界。断头截足，不正无道。鬼神准此符令，不得动作。急急如律令。
　　龙虎符
　　咒曰：
　　麒麟甲戌将军，为吾传符，收捉患人身中邪祟，赴魁罡之下，立待报应。急急如律令。
　　遣咒
　　四灵三昧大将军，下游世界，收捉妖精，大速缚鬼，按令而行。急急如律令。
　　催咒
　　北方无极将军，巡游世界，擒捉邪精。急急如上帝律令敕。
　　三五正法符
　　九狱符
　　玉皇上帝敕字符
　　玉皇诀，取天门炁。
　　太上催生符
　　凡书符催生，先念净天地呢、净身咒。次默告北斗，及九天监生大神、九天卫房圣母、九天托生童子，一一存如目见了。默告书符因依讫，吸炁吹自身，化为监生神，顶力士冠，金甲，全帔，皂覆，卓剑而立。次第用左手二指掐大指根，大指掐中指节，四指五指掐掌心，行三步，吸罡炁，吹笔了，闭炁书之。不得令妇女见，与请符人。看他何手接便知，男左女右。
　　催生雷符
　　敕催生符咒
　　咄咤。天有四时，地有五行。六甲阴阳，若男若女。正属文星，日月已足，毛发已生，速把符出，不得久停。皇天有令，子随母命，速把符出，莫损母命。急急如律令软。
　　圆符咒
　　大圣北斗七元君，能解产生厄。一炁七褊圆符，吸北斗炁吹入。
　　上清天心正法卷之三竟 
　　上清天心正法卷之四
　　治伏癫邪
　　凡治伏癫邪狂走，不知人事，赤身露体，狂言不定。经人制伏不下，先令息人家具状投坛。书判讫，法官先下远罩，一一叮咛了。次备本人所患情由，具申岳府，备牒城隍。书写文字，务在秘密。差神将监临，於靖室书之，不可令人见。各乞选差将兵，前往监逐。某住址山林社庙，家先司命，五道土地，内外所事等神，立定时候，勒令尽抵，四散缉捉。息人家，应有为祸三界邪祟鬼神，牢固拘管，伺侯当院到来。别有指挥，即不得妄信偏辞故说。侵害皇民等事，务在的实。法官於次日，或当日到患人家，不叉带剑。次净身变神，步三台七星罡，至斗口，清净身心，默朝上帝，奏遣前件。因依带领诸大圣众法部合属官将，次第将带，出门而去，勿得返顾。在途中可持天蓬咒，不以褊数。相将及彼，次下近罩。指挥神将，牢固拘管，收捉邪祟，云某事讫休。行持有如治病，行持中同至门前。指挥行持讫，即左手斗印，右手卓门三下，便下闭门法咒曰：
　　太上塞门邪鬼摄，一切冤魂自消灭。急急如太上律令。
　　入门左手结山字印，吸北炁一口吹了。存想四大神将，掇山闭门。便指挥云：某左门神，右门尉，五道等神，牢固闭门，不得纵令鬼祟走透。如违，汝等例行坐罪疾。法官入门内，下锁门法咒曰：
　　天煞地煞户门煞，一切邪祟煞。吾奉敕指挥门神，不得放出邪祟煞，须收下。急急如律令。
　　双手掐大煞文，或锁印。凡用入门，先左手撩左脚衣，右胸踏门限三下，念锁门咒。却放衣，望子午斗，向门外三吸北炁吹之，存想锁定。次令本人，家厅上安排神将，置办新鲜果子、香灯、茶汤、钱马供养讫。次法官变神，步罡呼召将帅。念逐，院神将本身秘咒，各各存见形仪，指挥云：某讫。次令放病人出，次法官左局邪诀，右剑诀。或右手持天蓬尺亦好，不离罡步内。次念降伏刀剑咒，左手斗印，右金刀诀，念咒：
　　乾元卢中亨，日月与吾明。刀刃随吾落，不得损吾身。吾奉九天律令敕。
　　念毕喝云：
　　神将疾速与吾拽出为祸鬼神，到来疾疾。
　　如癫狂息人走出，法官以局邪诀一指，即喝云：
　　四直天罡神将，疾速缚起手。疾。
　　次用捉缚枷栲四咒诀，如不伏通吐，用纸丸子问祟法，又名天罡烈脑符。
　　天罡神王，披紫服，带金冠。神罡神王，披徘服，带金冠。用绛纸二片，上写二神王。写时存二神王，取罡炁吹笔上，书了作九子，用香炉上烧，熏病人，鼻自通说矣。如未肯服，即用大神烧鬼法咒曰：
　　大圣逆火，流逆南方。火官火烧，邪鬼灭亡。急急如律令。
　　取太阳炁吹笔上，写火字一个圆了。放病人身鼻内，再念前咒，取太阳炁一口，吹患人顶上，用火烧丸子，烧之疾愈。如此拷治，无不钦伏。次量轻重合作，如何行遣。
　　发遣鬼祟离体法咒曰：
　　天罡大圣，正炁流通。人身安吉，邪鬼灭形。天罡正炁，万邪离身。急急如太上帝君律令敕。
　　左手掐天罡诀，右手执水盂，念咒三徧。面朝天罡，取炁三口，吹水内，噀息人，及令患人服之，即惺惺也。次喝云：鬼魂离体疾。次给符水，与之吞服。次为净身。次差将立坛于本人家，令香灯供养不绝，直待患人平复讫‘。祭犒本院将兵等，一一了当，即出给公文，发兵回坛。
　　如治癫邪，恐将刀刃伤法师。入此后一段，如寻常不铃用法官丁立。咒曰：
　　谨请乾元卢中亨，日月与吾明。刀刃随吾落，不要损吾身。吾奉九天律令敕。
　　取罡炁吹左右肩上，次大指掐玄文念：
　　救钦输宝帝，如遇狂邪附人，手持刀刃不可。
　　近者左手斗印，右手金刀诀，咒曰：
　　乾元卢中亨，日月与吾明。刀刃随吾落，不要损吾身。吾奉九天律令敕。
　　取罡炁，望病人手吹之。以右手金刀诀斫之，其刀自落。
　　布炁治疼痛
　　法官丁立，左斗印，右剑诀，并指痛处。先令患人咳嗽，一声吸来，左卯文上拾定，归胁下为鬼井，念咒三徧，取正北炁三口，吹痛处。疾疾。
　　布罡炁黑治头疼法
　　凡治头疼，用两斗印捺定太阳穴，念天罡正咒三徧，吸罡炁三口，吹於头上，令息人咳嗽三声，吸去痛炁三口，吹於地上，用脚踏定。如此行持，至第三口炁，逐一手退去斗诀，先右手，次左手，便问有痛无痛。如欲退一半，止将剑诀正中一裂不念咒，先退一手。次念吹去一边，却撮去一边痛，其先退手者甚痛，切宜秘之。
　　治疖毒法
　　凡治疖毒，先就红肿处写敕字，取罡炁吹痛处。咒曰：
　　敕敕斩无毒，大力摄依，其灭大疼痛。急急摄。
　　左手斗印，右手执笔，於痛处念咒，至敕字成，取呈炁，连诀吹痛处。
　　再掐斗印，念此咒，就敕字上转，咒尽笔歇，再发斗印，取罡炁吹之。
　　左手雷局诀，写成雷字，念咒书成，取雷炁连诀吹痛处。
　　再拾雷诀，就雷字上转念咒，咒尽笔歇，取雷炁连诀吹之痛处。
　　蝎蜈蚣符
　　天罡大圣直上出，取罡炁吹之即愈也。
　　诸般虫物所伤肿毒
　　取北熙吹於痛处，书尽咒尽，如此九徧，圈之成符，以醋糊挞贴痛处。
　　咒枣治万病
　　日三砂摄，月三砂摄。谨请神将牛巨通摄，谨请玉皇上帝降火龙摄。
　　右法午文南炁，念咒七徧，取炁七口吹枣上。
　　咒枣治疟
　　□□天罡，日月降灵。入吾枣内，去除疟疾，荡除妖尘。急急如太上老君律令摄。
　　左斗印藏枣，念咒七徧，取炁七口吹枣上。
　　治温断疫
　　如是天瘟，即与和解。如是鬼瘟，即与驱之。
　　凡治瘟疫，先看详审订。或一境一乡一社中人患瘟。或不侯人投状，或有人投状可详细具录事由，飞奏三清祖师玉帝，申东岳，牒城隍，与患人首罪。或只牒当境社祠，及猛烈庙神驱遣。次发札子付行瘟毕主，速令退病。次第躬亲前往，却依治癫邪、伏山魈格式，变神步罡，默奏上帝陈上件因依讫。次拾变神诀，依式内变，炼为北帝，以左手掐玉皇诀，念咒曰：
　　唵吽吽，众神稽首，邪魔皈正。敢有逆者，化作微尘。急急如上帝敕。
　　右法师，次掐变神诀，复为北帝，谢恩。执玉皇敕，带六丁六甲力士、风伯雨师、五雷使者，从天道上，仍旧乘云回驱邪院。法官再步罡，呼召诸院将兵，一一皆至，叮咛上件因依讫。次右手轮五雷局，咒曰：
　　一转六神藏，卯。二转四煞没，寅。三转动魁罡，丑。四转雷火腾，中中。五转霹雳发，未。六转山鬼死，四指中。七转收摄一切无道。斩头折足，凶恶之鬼，赴吾魁罡之下受死，不得动作。急急如上帝律令敕。
　　掐子文，成雷局。法官左手雷局发罩，插雷局於胁下，右手执剑而行，不须远，近罩闭锁门等法。次至患人门首，令预备香灯酒果，神将功德等。於厅首，法官变神，步豁落斗罡罩身，再三台七星罡，呼召将帅指挥。因依令，唤上行病鬼王，谛听告言。次献茶酒讫，法官左雷局，右仗剑誓曰：当职昨膺仙诰，受命玉清。行天心之正法，掌北帝之灵文。佩宝印统将兵，奉天符治妖孽。誓愿代天理物，佐国安民，今之时也。盖为，入意。当职眇躬，滥叨斯任。既蒙来诚，敢怠告宣。汝等既为行病鬼王，自合依按玄科，於不忠不孝之处，行斯妖炁。岂得妄乱徧行毒炁，残害生灵。当职已具事由，为某人家飞奏三天，首罪释愆，见蒙原赦。汝等准吾指挥，只今径离此去，仰火急收摄原行毒炁，取令荡尽，务要息身立便痊安。准此指挥，火急奉行。次烧驱遣鬼王牒札钱马之类，未要烧神将纸。次法官念金光咒、都天大雷公咒，双手雷局，吸水一口，噀喝云：疾疾。次令各抱息人，列坐一凳，法官将三官熏邪符、太阳符及住瘟诸符命，烧於水盏中。次咒法水，令吞三光符之类。次敕患身讫。次将火铃骁将符、太一奔星符、连神符贴及金钱云马，於患人前烧，未堪过时，用大扇一扇，其灰尽飞在各人身上。次法官令各人以被覆盖睡，法官将诸荡瘟符命烧於炭火中，熏四畔房舍，更以醋浇之，熏令褊。次法官绕舍净之，更咒法水放住。令各人随意服符。次将符沉於井中，令服。次将神将功德符，立香火於本人家内，候全安日，祭犒将兵，逐一发回。如此行持，万不失一。
　　退瘟符
　　念后咒王皇诀，天门炁，敕遣同。
　　重迭，用黄纸朱书，可吞可贴。仍以一道串钱三文，沉於水缸。
　　书符总敕咒
　　太上老君，敕五方行瘟鬼刘元达、锺士季、赵公明、张元伯、史文业、范巨卿、冯混思、姚公伯、李公仲，六丁杂俗之鬼，得便要斩，不问枉罪。急急如律令敕。
　　遣符咒
　　唵吽吽，众神稽首，邪魔皈正。敢有不伏，化作微尘。吾奉玉皇上帝敕。
　　天蓬元帅治瘟疫符
　　用桃枝煎汤吞下。
　　天罡荡疫发汗灵符
　　右法，先念太阳俱立阴当官衰咒讫，取罡炁三口，咒於笔砚。再念：
　　天帝释章，佩带天罡。五方凶恶之鬼，何不灭亡。飞仙一吸，万鬼伏藏。急急如律令。
　　再吸罡炁，吹笔书符。念天帝释章，咒想天罡。书之符尽，咒尽书讫，念天师辟瘟神咒。敕之咒曰：
　　敕东方青瘟之鬼，腐木之精。南方赤瘟之鬼，炎火之精。西方白瘟之鬼，流金之精。北方炁瘟之鬼，涸池之精。中央黄瘟之鬼，粪土之精。四时八节，因班化生。神不内养，外作邪精。五瘟之炁，入人身形。或寒或热，举住不宁。九丑之鬼，知汝姓名。汝须速去，不得久停。急急如律令。
　　每服一道，向北咒讫。用针挑麻油，灯上烧作灰，入净盏中。又念吮讫，水调服，忌荤腥。
　　混元水火二轮符
　　水轮退热病，火输退冷病。
　　两手四指，曲大指压住，如雷局，北各炁一口云：
　　奉请东方洋海水，九江四海水，尽入水中，吾奉上帝敕。
　　次再掐午文，吸南炁一口云：
　　奉请火德真君，火官使者，火铃大将，钦火大神，并降真炁，入吾火中。急急如律令。
　　紫庭螮蝀追痨总符
　　敕符咒
　　螮蛼螮蝀，化为长虹。三尸作祸，九虫为殃。侵食五脏，游走膀胱。或赤或白，或青或黄。吞服入腹，搜胃洗肠。去除百病，骨节康强。三焦四海，符到搜捉，敢不消亡。一如紫庭帝君律令。
　　书符五道，上灯前后，作丸子令服。或烧灰，净水调拌饮食之中，令亲人照之。如虫出，投入油铛内煎。如未，再吃符，去净房中追，咒尽笔尽，於鬼门上煎油铛。先焚香，向天罡祷祝，具述患人因依仔细，云：某用净水五盏，灯三盏，供养金木水火土五星尊神，紫庭真人，天罡大圣，今日今时宜符符使，及紫庭神符中诸大圣。众法官用雷局，闪电三动六鼓，飞雷打破病人，用雷火烧符，以桃枝七寸、乳香少许煎汤，与息人服讫。以灯照息人边，令息人睡。如有一切鬼虫出，即煎之。亲族人不得返顾，恐油内毒虫入人身传变也。如传尸痨，自宜申奏，先追毫辨验，然后给符追虫。
　　救治寒热疟疾
　　顺庵汤一夔曰：店疟之作，皆由阴阳不正之炁所致。五行乖冷失序，皆非天地之至和。故当人感之，又成寒热之疾。今或合宗族举乡阊皆然者，由其所感冷炁，惟正炁能制之。以天罡雷火真炁，驱荡邪炁，则自然平安矣。
　　神应治疟散形符
　　右法。每一道临发日，早辰於麻油灯上烧灰，桃枝七寸煎汤服，忌荤。此符专治寒热店疟疾，驱荡疫疠，及时行伤寒麻痘之类。传之於汤顺庵，神应无比。
　　追复生魂
　　大凡人患心邪，恐有鬼祟摄去生魂。又有美妇，被神所夺去魂魄，闷绝不省人事。此等证候，如何便捉祟，且须定魂追魄，使神魂归身，自然安愈。又恐真病，或因惊恐丧心，无祟可治，须为追魂定志，最为良策。其有卒暴身亡，心头尚暖，亦可急为追魂。
　　四大将军追魂散形符
　　聚形
　　敕符咒
　　谨请高真上圣，日宫天子，太阳帝君，北斗七元尊星，唐葛周三真君，四大天丁神将，逐部诸法圣众，降临符中。如是患人祟缠侵凌，伏望大运神通收捉。若是天神地祇，诸般精魅，径直解送九天。若是邪祟，一面解送东岳於天条断罪，报应患人家内，早赐痊安。一一如命。
　　右握斗诀，西北炁吹符。此符能镇心安魂，可给与人烧服。昔汤顺庵用此符，与人定志追魂，甚有应验。
　　正一灵官符散形
　　此符，如人无精神，魂魄散荡，但服此符七道，自然神清炁爽，魂魄清宁。
　　敕符咒
　　上帝真符降真灵，九天追捉断妖精。灵罡挂斗护身形，收摄三魂不得停。交还患体保身清，三魂速归归病体，七魄速归归天灵。急急如生炁律令。如魂未归，再念。
　　催咒
　　黑云叆叆，同助吾丁。与棚与拷，与捉与鉼。元帅到处，大赐威灵。收魂还形，圣威奉行。急急如律令。
　　追魂还体咒
　　三魂居左，七魄居右。天地昏昏，灵魂速降。急急如律令。
　　右法。左斗印北斗七星煞炁，吹患身。如未醒，再念咒曰：
　　北斗九辰，中天大神。上朝金阙，下覆昆仑。调理纲纪，统制乾坤。大魁贪狼，巨门禄存。文曲廉贞，武曲破军。高上玉皇，紫微帝君。大周天界，细入微尘。何灾不灭，何福不臻。元皇正炁，来合我身。天罡所指，昼夜常轮。俗居小人，好道求灵。愿见尊仪，永保长生。急急如律令。
　　右，并用斗印七星□□□□□□□，咒及七星炁，含水噀患身也。
　　上清天心正法卷之四竟 
　　上清天心正法卷之五
　　追治山魈
　　凡欲追治山魈，令投状来。具状内情由，密申东岳，牒城隍，借兵相助讫。临去治日，先净身默朝上帝，奏陈因依，存见北帝自星官中升殿而坐，召真武等，令摄三界邪源。复想真武领敕命下界，直至案前。起身变神，为真武大将，披发跌足，右手仗三昧火剑，左手叉印，足踏玄武。变神内炼讫，次步三台七星罡，一一了毕，呼召南院诸司官将，一一存。至祷白讫，次左天丁诀，右剑诀，召天丁力士四直神将，想在左右，先发诀抛斗，以罡在前，指有鬼神处。次法官依书符格式，咒朱墨笔砚。次布罡丁甲符，於案上书符。
　　丁甲符
　　敕符咒
　　吾佩太上印，奉敕人人家，行神布炁，断鬼除妖。四直神将，六丁六甲，为吾急召，速赴坛前。吾在此间，卓剑相待。急急如律令。
　　右法。左煞文，右剑诀，祝符，吸西北炁，正北吹符上。再上件符命烧，吹去依前。高声念敕符咒讫，左手擎水盂，右手仗剑，一指吸水一噀，喝云：疾。念咒讫想，六丁六甲，及四直神将，及符吏，速去彼方。次法官下，远罩近罩，锁门钉门，一一如治癫邪格式同。至本人家，法官大变神，先步豁落，斗罩自身。次步三台七星罡，依仪行事。
　　豁落斗罡
　　步罡咒
　　斗要妙兮十二辰，乘阳光兮威武陈。炁彷佛兮如浮云，此变动兮上应天。知变化兮有吉凶，入六律兮持甲禁。到此方入斗。履天英兮乘天任，清泠泉兮可陆沉。拥天柱兮节天心，从此过兮度天禽。傍天辅兮望天冲，入天内兮出天蓬。斗道通兮刚柔济，添福禄兮流后世，出幽冥兮千万岁。急急如律令。
　　大禹凿龙门长阵斗罡
　　右法。步豁落斗罩身讫，却三台七星罡，召将行事指挥讫，便步大禹凿龙门长阵斗步讫，自身关防甚固。
　　却念咒：
　　乾元卢中亨，日月与吾明。刀刃随吾落，不得损吾身。吾奉九天律令。却喝云：
　　神将疾速，为吾押出山魈独足之鬼，火急现形。疾。
　　即再烧六丁六甲神符飞去，如伏退，休。如不伏，更若抛砖扬石，即用天心就平符治狂鬼，山魈用法治之。
　　凡五姓人家，被一切邪祸，兴妖作怪。未欲行遣，用新瓦一片，依法书符，顺向灶中心，用新砖瓦，以泥封定灶口。全衔花押，司命立报，以为吾行遣。若有邪鬼迷人，狂言乱语，以朱书符於白绢上安邪，人衫领中带之立瘥。如有山魈独足，护其所在，墨书一道，其鬼立走。如无道鬼神，放火抛石，来打门击户，引弄六畜，此符永断。就拾所抛来石砖，书符一道，掷向抛来之处，更不再来。如敢再来，不伏指遣，更添煞鬼二字，断踪绝迹。书符时，先用敕笔咒曰：
　　天有万象，笔有万毫。书符摄录，付与天牢。急准酆都律令摄。
　　天心就平符
　　敕符咒
　　天罡大圣天罡神，急降灵，摄掐功曹诀南斗，上非霄。昊明达、卢兵奴、石阳领眷采，吾知汝名，知汝姓，速去。急急如律令。
　　又念咒曰：存吹符上七徧。
　　尼乾多哩□哩□哩□哩，急急如律令。
　　次咒曰：
　　谨敕东方木帝鬼急去，天罡大圣敕煞摄。东炁吹符。谨敕西方金帝鬼急去，天罡大圣软急摄。西炁吹符。谨软南方火帝鬼急去，天罡大圣敕煞摄。南炁吹符。谨敕北方水帝鬼急去，天罡大圣救煞摄。北炁吹符。谨敕中央土帝鬼，天罡大圣救煞摄。中土炁吹符。
　　遣将下符咒曰：
　　谨请六丁神六甲将，神将领神兵，助吾灵文。速追元帅在东方，急急去许昌摄。
　　又下咒曰：
　　谨请赵郭二将军，与吾疾疾将此无道邪神鬼贼，入地万丈千尺。永不放汝，逢恩不赦，遇赦不该。如有不伏，与吾送火轮地狱收管。急急如律令。
　　符背后文：太上朱雀帝君灵符告下北帝之神君书。
　　上请上统六天下及幽冥北帝，鬼宫悉是我营，我之所部，何鬼敢当。左佩豁落，右佩火铃。掷火万里，威制千灵。地官执捉，天猷奋兵。有犯者戮，与干者刑。帝君有令，搜捉不停。神光震动，群魔东形。鬼精绝灭，人得长生。急急如上帝律令。
　　右法，掷此符讫，次用桃枝朱砂篆此符，钉於中庭。次以此匾砖，埋於中庭正中地下。次用正法，断山魈抛砖扬瓦，神符六道朱书，贴於门首。
　　镇贴符念玉皇诰书
　　书符时，掐玉皇诀，取天门炁吹符。
　　咒曰：
　　唵吽吽众神稽首，邪魔皈正。敢有干犯，化作微尘。急急如律令。
　　右贴符镇符，都了给符，与各人贴状帐上。给符与各人佩带。次给帖，委神将守护，令本人置备供献，候平安之日祭神将。发回元坛，一如格式。
　　除解伏连
　　凡世人，多被冤债相缠，伏连执对，以致生民受灾。冥司所责，疾病无由痊愈，及被自缢落水，伏连一切冤魂，常生形现，递相残害，求相替者。
　　法官变神步罡讫，左辰文。向巽默奏神霄二帝。口陈因依讫，却取东南赤炁吹笔，朱书符於木板，钉之伏连处，或埋於地下，如此则宁。如或为伏连重病，即朱书於黄纸，令其吞服，数日即解断伏连疾缠，自然安愈。
　　治伏连符
　　敕符咒
　　雷公电母，掷火流金。霹雳凶怪，斩鬼除精。投水自缢，尸冤炁传。神霄一敕，令汝生天。不听吾命，斩汝罪愆。急急如高上神霄玉清真王敕。
　　此符又治世人家先为祸，不得受生，在家为祟。用此符及功德牒疏烧荐之。其家先即遂往生，患人安愈。书符咒曰：
　　天狱灵灵，司命挺生。真命到处，破狱生天。急急如高上神霄玉清真王律令敕。
　　此符若治伏连，用朱书三道，本命上供养。至三更烧灰，净水调服，净室中卧。伏连鬼虫之炁，自然出矣。
　　驱除伏尸
　　凡伏尸故炁为祸，致令人居室下少有安宁。或引鸡弄犬，或显现形仪，或令人夜梦颠倒，或令人梦多惊魇，此等皆伏尸故炁为妖作怪。当详的果是，则依按祖法，以威灵神符三道逐退之，则自然平复。其第三符埋下者，威禁至重，慎勿轻用，定灭鬼形太甚，故宜详而用之，按本法。又有驱除伏尸处所之法，候检寻诀，节备足却，编入书籍。威灵三炁符咒曰：
　　威灵神君，浩劫微贞。驱山塞海，太华曾倾。随天而顺，以救万民。亲行印法，上合天心。发兵三万，入我坛门。先收邪鬼，后斩妖精。何灾不灭，何福不宁。收归印内，永陷微尘。令当行者，必降真灵。发天发地，印落其门。天开地裂，神鬼必惊。奉天元帅，大圣通灵摄。急急如律令。
　　凡书此符，即念此咒，书之其显矣。
　　威灵神君三炁符
　　贴符此符断一切伏尸伤亡处
　　烧符此符断一切伤亡鬼贼
　　埋符此符灭一切故炁伏尸
　　埋符背文书：断除为祟，客死伤亡。伏尸神邪鬼贼，永去远方。准此奉行。急急如上帝敕。法官押绝笔咒：
　　唵，威灵神君，永断妖精。神鬼绝灭，万祸不生。通天应地，诸祸不停。急急如律令。
　　又咒曰：吾符上天为天符，入地为地符。何神造其神符？房山长造其神符，吾本师造其神符。吾符落地，诸神急起。急
　　急如律令。
　　埋符咒
　　吾为天师，救济万民。准吾法令，命在天廷。土地六神，驱道邪精。奉玉清律令，敕北帝摄。
　　右法。下符时，并用锁印顺运下之，万鬼万神，无不逃潜。
　　乌旸大将军治病符
　　此符乃上清天枢院南方乌旸洞主吴将军讳明达，统领火兵十万，乘火龙，自南方火云中迸出，吸炁吹笔书符。咒曰：
　　乌旸乌旸，汝吸铁，汝食铁。一食南方赤凤血，一吸入符中，神愁鬼脑裂。
　　乌旸符
　　敕符咒午文取南炁。
　　真人从南来，龙虎交加吼。阳火烧阴鬼，邪精奔竞走。急急如南方火德真君律令，朱陵大帝敕。
　　右符朱书，烧灰，桃枝煎汤调下。
　　气字治病符
　　此符，肚痛用下一画。如病在上，剔上。病在下，引笔向下。有口传心授，治万病神应。
　　保蚕断耗符又名南蛇符
　　敕符咒
　　吾敕灵符，化为东海九头南蛇，为食老鼠之精。朝食三千，暮食八百。欠一不食，鼠精速走。吾奉太上律令敕。
　　保蚕追鼠符
　　敕符咒
　　唵穆咭咤穆赖叱伽耶帝，萨诃伽耶帝，急速捉将来，急速捉将来。急急如律令萨诃。
　　治痢疾符
　　右符。赤痢甘草汤，白痢白姜汤。连进三服，其痢愈也。
　　水火二符两手天关地轴印
　　咒曰：想日光念之。
　　唵嚩□啰喗□哩娑诃。急急如律令。        
　　咒曰：想月光念之。
　　唵嚩□啰□啰娑婆萨诃。急急如律令。
　　右，此二符常篆烧服，每遇行神布炁，无不应验矣。
　　上清天心正法卷之五竟 
　　上清天心正法卷之六
　　燃灯报应
　　凡点斗灯时，左手五雷诀。俟黠讫，便念斗灯咒。咒毕，闪目三度，存雷光满目，及屋舍抛落三五雷诀。咒曰：
　　上帝有敕，法点神灯。七王来降，照护众生。左辅右弼，亲见威灵。天蓬元帅，统摄仙兵。五雷使者，六甲六丁。玄武大圣，台中三星。除殃去祸，回死作生。大降威力，诛斩妖精。收魂附体，七魄安宁。违救者死，禀敕者亨。斗灯一点，宅舍光明。急急如上帝律令敕。
　　凡点灯，用上帝诀、五雷诀。次第诵咒，存想斗中诸圣，乘黑云从天门下降。须是虔诚用之，析福解谢立应。灯每盏，存天丁力士，服色同。三十六将，北斗七王，装束执圭。
　　凡点斗灯，先须禹步，罡至破军。遂诵北斗七星名字，念罡神咒。然后举灯，先从责点起，次点诸星。下着脾子所占，行其祭礼。然后看灯明者，即身体安泰。若暗，即受其迍邅。可宜虔告醮谢，审其吉凶也。
　　辩灯光暗法
　　身灯明则吉，若暗则穗成轮凶。命灯明则吉，焰短作穗成轮凶。禄灯明则吉，光焰长大吉，暗则凶。官灯明吉，暗则凶，及三穗凶。寿灯光明，焰长则吉，暗焰头凶。男女灯焰，长明则吉。焰短，损人口。妻妾灯，焰长明吉。焰短暗则凶，奴婢灾。又定灯形色。青色主家有伏尸，小凶。至赤色，主刑狱血光，爆则忧。火焰白，主家丧服，或外服。黑主大凶。黄色主瘟疫，及宅发灾。若焰黄，又主大凶恶。若轮而光大，凶至。若焰黑则凶。或暗或明，则凶。若焰长五寸便灭，家主身刑凶。若点大着凶。若一穗忽作两穗，主丧服则凶。若一穗分作三穗，则凶恶矣。
　　已上点星灯，乞平安，或占家宅人口身命。其法，取六合夜祭点，仍更为人家。忽为病缠绵，可依式点斗灯，认本命所属星君，消禳灾咎，辫认吉凶。若是星煞入命，庶可禳度也。
　　灯图
　　若本命，只点三台七星灯，三台七星灯辫其吉凶耳。前项三台七星灯点，罩在敕字头上也。
　　解谢释愆生天台
　　凡建生天台，能解释咒诅，荐技九祖。先有被人沉死之魂，冤憎仇对负财欠命之鬼，魂魄幽滞，未得生天，勾连生人性命等事，须建生天台。仍录上件姓名，逐一申奏，定在甚处方位建立。愿降敕命指挥，降四天门王，八大金刚，十方护法神王，六丁六甲，天丁力士，五雷使者，北斗七星尊神，九曜星君，二十八宿星君，北极四圣真君，三十六员大将，五岳圣帝，地府十殿真君，三界圣众，四直功曹使者；愿降灵佑，解释冤憎，各离幽暗。见将踪由，依例与生天，免生刑害。良民遭此困重之灾，速诣平复者。其生天台，须於华盖方上，立於净处，取净砂甘松，即香火杂酒拌砂，令润而为之。三层阔八寸，中层阔一尺，下层阔一尺二寸，令成三级坛。上层以细灰铺之，台后卓子一只，供养酒果名香。一日三度，具事由上奏祖师上清大帝，愿降勅命指挥，允臣所奏。施行候满，散日普建醮礼，上答圣恩三界真灵。罢散，卓子后用木板，长一尺，阔二指，上面写稽首祖师上清大帝。须用真乳香灯烛酒果茶等，供养如法。复用金钱云马酒礼等，烧与功曹使者。其室内，须煎茅香汤洒扫，令清净，勿令鸡犬猫畜辄入坛内。所解释冤仇，须令备经卷功德与之，然后送上生天台矣。
　　已上，并依式行持用之，其牌子用麸盐桃木为之。
　　飞章拜表
　　凡飞章拜表，先服开心符，次服三清三境真符，使神炁混合，可以默朝上帝。故修真秘之道，言入众妙门，洞观无碍，飞章拜表。天尊曰：自己天尊，何劳仰望上圣，则使神人附我，我附神人，精神上入三天，可以亲朝玉帝，面奉玄穹，自然昭格。
　　开心符
　　三境符黄纸朱书
　　役使身中神人符
　　右符，各合同书两道，先服一道，次将一道置桉上。次法官操章表或青词，道众迎出焚化。法官交乾履斗，紫微诀，紫微咒，步罡。
　　诗曰：
　　坎双艮只步交乾，震上双飞兑亦然。坤只离单双步巽，三台归去便朝天。步罡毕，紫微诀，化己身为白鹤真人，直上至天门。步罡咒曰：
　　乾象天灵，坤以运载。不得违时，周而复始。天丁受吾神印，何神不伏，何鬼敢当。指天天倾，指地地裂，指山山崩，指水水绝，指云云舒，指木木折，指风风停，指鬼鬼灭。急急如上帝律令。
　　步罡至巽，烧先前符，用诀步三台，径望天门。次第良久，想见唐葛周三真君，左右真官，功曹使者，驿马上章吏，并乘车马，上有紫云华盖覆护。章表词文了毕，次乘赤红炁，上升天廷。良久虽然，瞬息俄顷，恰如经历数万里相似。赤红炁，云雾蔼然两边别。无瑕翳，惟多宝树升上。如数万里忽见一黄道明，日月黄道是也。直过黄道了，经见前头。如五六里有紫云隐隐，然过紫云了。见天门，入天门，数步小停住，诸侍卫灵官亦住。惟与周将军直使功曹通传，直往天师门下，西谒见正一真人，三天大法师再拜了。具录情由，天师允诺。同天师即往凤凰阁金门之外，立须曳，有一仙童，朱衣玄冠，於门内出，向传奏玉童手中接章词，进太上。少间见引臣，俄而入见，太上览章表。太上承上帝意，着於太清玉陛下，作依字了。见一小仙童收章表词，拜右阶，分付今日曹官，心拜九过，辞圣出玉阙门外，再拜辞天师。次见同奏章真官，祚跃却回，至拜章坛了。起身称以闻，若与人拜章词，只同诸章吏功曹神将前往。若自奏炼修言功表文，可更同里域真官庶使章词。上达敕命，下颁所陈，随即显应。此所谓回风混合之道也，未可与愚人言耳。
　　飞奏报应罡
　　焚文字时，念咒剔出。存二天丁，乘云斋文字，上升天界。
　　右取报应，步斗回三台，立斗中存天丁，自空而降报应也。
　　凡发三界文字，及进拜章表，须用符使递送，保护用符咒，然后焚之。
　　天界符白纸朱书，取北炁吹之
　　咒曰：
　　驿龙骑吏，星奔火冲急急如律令。
　　地界符白纸朱书，取天门炁吹之
　　咒曰：
　　翻地撼山，直符威灵。急急如律令。
　　水界符白纸黑书，取斗炁
　　咒曰：
　　帝灵敕命，神符投水急急如律令。
　　阳界符朱书，取上方炁吹之
　　咒曰：
　　冲突擭擭，天魔吏兵。飞符运行，火急飞驰。急急如律令。
　　太一光明咒
　　太一炎灵，长吏光明，馘妖灭邪。急急如律令。
　　玉宝咒
　　天清清，地宁宁，神咒一徧，速达九清。急急如律令。
　　凡欲焚文字，发火之际，当投度火符於火中，念度火咒。
　　度火符取南炁午文
　　咒曰：
　　升霞散真五雷备明。前行开道，扫荡妖氛。急急如律令。
　　召当日功曹符
　　咒曰：
　　玄曹玉文，立功之官。主治玉清，奏报三天。令日功曹，主将吏兵。神霄法召。一一速至。急急如律令。
　　召直符符玉清诀，天门炁
　　咒曰：
　　玉清玉敕，速召直符。关召直符，显应灵都。急急如律令。
　　召日辰直符符日辰诀，天门炁，咒同前
　　召里社正神符玉清诀，天门炁
　　咒曰：
　　奉命玉清，统领天兵。里域正神，承吾令行。天符一给，九合自成。急急如律令。
　　召土地符
　　咒曰：
　　土地正神，最圣最灵。闻吾呼召，速现真形。急急如律令。
　　召三界万灵符玉清诀，天门炁
　　咒曰：
　　玉清宝玺，救付仙卿。三界齐临，万神同钦。天真上圣，梵炁流精。金书诏集，辄敢不临。违逆符命，上有宪刑。急急如律令。
　　遣符咒
　　玉清始青，玉符告盟。告盟三界，统摄万灵。符到速追，符到速行。女青诏书，如帝亲行。上元天魔，中元地妖，下元水精。敢有不顺，拒逆张鳞。万神稽首，不得留停。号召某神，急付符命。玉皇敕书，仰行万程。
　　太上开天符取三光炁，吹笔书符
　　右，请通天直符使者，侍靖玉女，飞龙驿吏，赍持文字，径达三天。如遇罡风颢炁、六丁外魔、下道妖邪，妄来遏截者，即仰正一功曹，流金火铃神将，摄赴天狱，依律治罪。准此，急急奉行。
　　太岁　年　月　日吉时告行。
　　祖师三天大圣泰玄上相真君张在天。
　　立狱勘祟
　　凡立狱先修写文奏，一一了办讫。然后择一室，定方所，以茅香汤扫荡秽气。次用细净洁灰，置狱不可用灶中灰。各阔七寸，内狱一座，於廉贞下。阔一尺二寸，新竹九茎，各长四尺九寸。用阜绢片九片，各长九寸，阔一寸二分。从竹上量下七寸，系之内狱。中竹子一茎，用纸贴之，上书法师位，盖神将位，从下量上七寸黏之，后都用皂绢一丈盖之。
　　斗狱式　　帖子式
　　凡立狱择方，或正月五、九日子方，二、六、十月午方，三、七、十一月卯方，四、八月十二月酉方。如新病，罡柄指月建，急病指患人房门，日闭夜开。大凡立狱，忌天煞日，解送鬼祟亦忌之。立狱变神，禹步罡。咒曰：
　　天狱灵灵，上帝敕行。都天法令，牒命严行。捉缚邪鬼，辄取容情。急急如律令。
　　又默咒曰：
　　公星崔、陈、曹、马、张、夏侯。
　　验鬼踪路式
　　若是凶恶猛鬼，即见本相。阴况之鬼，见路。如鸡迹，客亡鬼。如人足大小者，五通之鬼。如犬足迹，山精鬼。似人双迹者，紫绯神。猫、鼠、狐狸迹者，山精鬼。地龙贡者，土神。如人迹全大者，木下鬼。骡、马、龟、蛇迹者，泥神。神坛社庙神像，土地之鬼。鹅鸭迹，带血伤亡鬼。如绳索路者，自缢鬼。如刀斧迹者，杀伤鬼。如息人身命终，即於本命星下，见双迹。此是追魂使者报应，诸狱不损。只此狱见可验，诉狱皆损，即身勾连未安，宜祥之。如凶恶鬼神，宜紧公文，催勾上狱，勒令显现侯败。具公文，送狱府施行。
　　罢狱式
　　变神为罗邪院使，有口传心授事。鬼神已赴天狱，见本相了。依式写文书，牒差神将管押为祸鬼神，赴岳府施行。仍封角文字，内入好香，备酒食钱马。赏设神将神兵，速於狱中领出为祸鬼神，牢固锁缚，极松伺候。指挥解送神吏，依位而坐，发遣文字关引了。具狱令抑，并送水中而去也。
　　北极驱邪院将帅姓名
　　大力天丁都元帅，大力天丁都使者，张李韩三判官，大力天丁勾力士民子，三光符使大将军，大力天丁捉鬼将崔舒宣，大力天丁缚鬼将卢机权，大力天丁棚鬼将邓文行，大力天丁拷鬼将窦杨尧，天罡都鬼将赵侯，黄头大将刘元真，蓬头大将锺大有，牢头大将杨政，火输大将宋无忌，九天云路远捉将徐守中，金山大将余伍，药叉大将陈守净，灵宝五雷将朱懂渊，副将马胜，悬空缚鬼将崔道光，左右急捉将姚端，五方追鬼将赵武，斩头沥血将刘严，副将刘志，无面目拷鬼将赵子景，驱头定发将王福，五方统摄将周公浩，东方青炁真精年直天罡将李文直，南方赤炁真精月直天罡将刘真武，西方白炁真精日直天罡将耿守信，北方黑炁真精时直天罡将温永清，年直使者李文正，月直使者管咤哩，日直使者董大仙，时直使者韩温信，天罡大力将刘永，天童大将陈宥，天冲大将丁公文，天魔大力将丁无之，中天斗狱斩鬼将庄浩方，斩头定发将潘子虚，中天斗狱大将丁存覆，日游神将邓化，大力蓬头力士周元坚，斩头沥血将章日，明缚鬼传送将李仲信，斗中提头沥血张使者，江翟赵陈四大将军，冯使者，三元五德大将军，东方追符搜鬼将播子虚，南方追符搜鬼将张天威，西方追符搜鬼将李其，北方追符搜鬼将陈光明，掌印天丁力士勾子民，天界直符焦公奴，地界直符郑元喜，水界直符张元伯，考召院三十六员大将，七十二员将吏，三十六员行法童子，直地土地王文公，上清九符将吏。
　　诸诀目
　　玉清诀。中指中节正中，又名天心诀。上清诀。中指上节。太清诀。中指下节。玉皇诀。中指中节右。大煞诀。中指中节左。北帝诀。中指中节下级。天丁诀。二指掐大指根，大指掐中指偏。本师诀。寅文，又名土地诀。斗诀。即斗印。局邪诀。斗印移大指，掐煞文。 真君诀。斗印移大指，拾四指中文，只天官附体同。剑诀。右手大指掐四指根，直二三指。日辰诀。点本日辰是。开印诀。午文剔去。使印诀。左手斗印，或本师诀。入印诀。中指甲下剔入。三台诀。巳午未。日君诀。卯文。月君诀。酉文。天呈诀。辰文。开天门诀。亥文。闭地户。巳文。留人门。申文。塞鬼路。寅文。穿鬼心。寅至辰掐住。破鬼肚。辰至煞掐住。藏魂诀。以三四指曲，以人指曲，四指并曲，大指插入如拳。五雷诀。左大指掐四指根，四指五指勾定二指，五指藏伏如拳。金刀诀。左大指箔四指根，直二三指。都监诀。大指掐轧，并压二指三指，却以四指五指压大指，惟指挥城隍及都统兵马用此妙诀。勘鬼诀。大指掐午文。变神诀。小指从四指背入，却用大指掐小指甲下，从额上拂过弹去，却化身此用。六丁诀。以四指从中后入，用二指掐大指根。又以大指掐小指根，以小指勾定大指。惟中指直，又谓天罡，若局邪於胁下，则自然伏。紫微诀。小指从四指背入，却以中指压向掌心。大指掐四指第三节，化身作北帝，指挥一切鬼神，及九天将三＋六员用之。又名伏魔印。天关地轴诀。乾艮。斗印。小指从四指入藏三四指，以大指屈，掐定只直第二指。
　　上清天心正法卷之六竟 
　　上清天心正法卷之七
　　禹步法
　　坎双艮只步交乾，震上双行兑亦然。坤只离单双步巽，三台归去便朝天。
　　步毕结紫微印，乾上化身乘白鹤，飘飘直至天门。面朝帝君，心事奏达，乞赐软命如意。又却从天门返步归巽，於静室粉坛逐。日子午时，先坛前禹步，却披发仗剑，从乾上入坛心，以兀子正坐暝目。咒曰：
　　乾元亨利贞，日月蔽吾形。万灾不能干，寿与天同龄。急急如律令。
　　又咒曰：
　　吾是道门行法之主，水火刀兵不能，及吾，疾病盗贼不能及吾。吾与日月同光，所向所行万事吉昌。急急如律令。
　　却望罡星吞三光符，默云所向所从，如符所敕。急急如律令。却从巽上出逐，日五更朝斗，取三光正气，吞入腹中。搯诀念咒曰：
　　上告天罡大圣、日月尊星，愿降正气，灌注弟子某甲五脏六腑之中，八万四千皮毛之内。去除邪气，去除鬼气，去除四百四病。使某甲觑邪邪崩，觑鬼鬼灭，觑病病愈。众邪戢翼，人归依，鬼归伏。急急如律令。
　　出印法，用中指挑出，存五雷使者、三十六将、天丁力士、监印使者、形仪服饰。咒曰：
　　天印灵灵，玉皇上帝敕行，驱邪法主监印，天丁力士捧行。邪道闻之胆碎，病者见之安宁，凶恶为祸者灭，慈善为福者生。急急如律令。
　　入印法，用中指勾入。咒曰：
　　天丁力士收天印，凶恶邪魔化作尘。急急如律令。
　　敕符法
　　右手捧符，左手大拇指压倒二三四指，大指甲掐小指根，栏定右手衣袖。咒曰：
　　北斗七星，天中大神。上朝金阙，下覆昆仑。指挥纲纪，调理乾坤。贪狼巨门，禄存文曲，廉贞武曲，破军辅星，大周天界，细入微尘。何灾不灭，何福不臻。元皇正气，来覆吾身。高上玉皇，紫微帝君，太玄之精，若佩带则曰。安魂定魄，守护身形，五脏神君，各保安宁。急急如律令。
　　遣符法
　　敕某神谛听吾言，吾奉玉皇敕，佐天行化，助国救民，治病除邪，扶危立正。吾若使汝上天，为吾径往天曹。使汝入地，为吾径往地府。使汝入水，为吾径往水府。如使汝往人间，即须径去捕捉邪魔。三界之内，应有凶恶鬼神为人祸者，不问高下，为吾捉来。治病除邪，更莫住滞。明承敕命，无辄故违。察敕奉行，速去速来。吾在坛前，卓剑相待。急急如律令。
　　收水法
　　每月丑日，天德月德日，遇天雨降，收入瓶中。逐月华盖，上望天罡安却。用天德月德日，星斗分明时奏之。仍献天罡大圣、天德月德、五帝龙君钱马，存圣众从夫门乘黑云降下，化入水笔中，用本师诀，后上帝诀。咒曰：
　　天德月德，五帝龙君。上天节度，破军尊星。统领神将，六甲六丁。第一威猛，最圣最灵。敕下神水，救度群生。书符篆箓，收斩祆精。治病除祟，剿绝其形。急急如律令。
　　收笔法
　　甲子、庚申、六丁、六甲日，系之共十二管。管并头，共长七寸一分，用紫兔毫三副，上应三台。以甲子夜，星月见分明时，沐浴着新衣，行持烧香，用表焚奏，献天罡大圣钱马，面华盖下，以蜡茶十二盏。掐本师诀，存六丁六甲下降，化笔为十二神将，先化土地钱，次六丁六甲。咒曰：
　　天丁力士，六甲六丁，聪明正直，操恶最灵。魔神畏惧，邪鬼心倾。佐天行化，扫荡祆精。助吾道法，救护群生。敕下神笔，速降威灵。书符杀鬼，灭迹除形。上帝救下，急急如律令。
　　收墨法
　　轻墨二两辰砂，桃油、柳油、桩油烟各一分、以少许清酒，煮率荚胶波之，五月五日午时作。咒曰：
　　六甲六丁，神墨灵灵。五老真气，北方化生。玄元道本，诛斩邪精。人神清净，鬼祆灭形。行符奏牒，奉命敬行。急急如律令。　　　　 
　　神诀
　　斗诀。二指甲。
　　本师诀。二指根节。
　　变神诀。先作斗诀状，掐中指中节，两手俱作，念神咒。
　　日君诀。大指拾二指上节。
　　月君诀。四指上节。
　　功曹诀。从子至亥。
　　天狱法
　　凡发文字及篆符，先变神，后三步丁罡。存左右有捧剑印青衣童子，自身乃驱邪院使。步七星罡，令人随步插竹子。后用左绳一条，逐星击之。用朱书追鬼符，以钱伍百贯，於狱门前烧。存追鬼符使，若急脚状。便随火掐追鬼诀，以大拇指押二三指，掐四指中节。咒曰：
　　天狱灵灵。云云咒毕。却於咒上，掐上帝诀、天丁诀。次书云：准上帝敕。存帛子作墨云叆叇，化北斗作黑暗狱，至卓剑相待，掐卓剑诀。於房门上贴天狱二字，狱如阳日作以石灰，阴日以地灰。天狱八星，各阔七寸。武曲星下立狱，狱阔一尺二寸。用青竹九茎，各长四尺九寸。星并狱，各以细灰为之。竹子逐位标定。乃以竹为直狱将吏。却以早帛子九片，各长九寸，阔一尺二寸二分。以竹子量下七寸，以皂帛子系定，朱书八星名於皂帛子上。其所出晓示文字，於天狱竹子下，量上七寸，下贴之。日闭夜开，以防动触，并不用灯烛。如治病，以罡指病人房。余所行杂事，即以歪指月建。如经两宿，天狱上未见显露踪由，却依前出文字，催承帖神将。
　　生天台式
　　於生气方上作，用香茶供养，以纸榜子云：奉祖师上清大帝敕漫多阿鬼，阿佉尼鬼，尼佉魔鬼，阿伽邪鬼，婆罗尼鬼，提婆黎鬼，阿毗罗鬼。又书：唵吽吽，众神稽首。砂以甘松沉香檀香水拌，砂上划签，云生天台三字。用五果香灯，三度祝白事意：伏乞上清大帝敕降指挥依臣所请施行。下阔二尺，高三寸。、中阔一尺五寸，高二寸。上阔一尺，高一寸。上层用镜一面，安中心。中层四角，以灯四盏。坛前点七星灯，以柄指病人。坛前五果台子供养，及四方各用香灯，及篆都匠符四道，镇四角。背用牌子一所，三指大，长六尺，插地面，上书云：稽首祖师上清大帝。又用竹七尺长，手指大，插於坛后，七寸入地。又自上量下七寸，用皂帛七寸击。却结界咒水，一依常用。后卓剑水，於天门上。即诵咒：
　　天苍苍，地皇皇，传尸之鬼，不得伏藏。速离吾狱，急付他方。敢有拒命，斩付钻汤。吾行正法，邪鬼敢当。急急如律令。
　　后备钱马、缯仪、杂彩、犒设神将，兼写状词文帖，解押邪鬼，赴岳收管断遣。仍即时罢天狱。
　　立狱华盖方
　　其谓华盖，则师师相授法也。
　　正月子方。二月，亥方。逐旬中。甲子旬酉，甲戌旬未，甲申旬巳，甲午旬卯，甲辰旬丑，甲寅旬亥。
　　上清天心正法卷之七竟
　　
