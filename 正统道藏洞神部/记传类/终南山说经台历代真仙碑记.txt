终南山说经台历代真仙碑记
　　经名：终南山说经台历代真仙砖记。元朱象先编。一卷。底本出处：《正统道藏》洞神部记传类。
　　九天仙伯文始先生无上真人
　　按《史记》并《内传》，真人姓尹，名喜，字公文，天水人。也母鲁氏，梦天降电流绕其身而后真人生焉。当生之时，有双光若日，飞游其侧。目有日精，姿形长雅。少好《坟》、《索》、《素》、《易》之书，善天文秘纬，仰观俯察，莫不洞彻，虽鬼神之变，无以匿其情。大度恢杰，隐德行仁。其后，涉览山水，於雍州终南山盖座县神就乡闻仙里中，结草为楼，精思至道，不求闻达而逸响遐宣。周康王闻之，拜为大夫，后召入为束宫宾友。至昭王二十五年癸丑，瞻见东方紫气西迈，知有圣人当过京邑，乃求出为函谷关令，以物色之。至期，乃盥沐，念真戒，严门吏，扫路焚香，以俟天真入境。其年七月甲子，老君到关，即具朝服出迎，就舍设座，北面而事之。遂辞疾退官，以其年十二月，邀迎老君至终南本第，斋戒问道，复请着书以惠后世。老君乃述《道德》五千言以授之，并授三一内修之道及西升之诀。老君传道既毕，明年甲寅四月二十八日，将辞央升天。真人悲恋请留。老君戒日：子但千日清斋，研诵二篇，炼形入妙，而后可寻吾於蜀郡青羊之肆矣。真人唯唯而谢。言讫，於宅南小阜上，乘云驾景，升入太微。真人遂於草楼清斋，屏绝人事。三年之内，心凝形释，体入自如，穷数达变之微，形一神万之旨，悉臻其妙。乃着书九篇，号《关尹子》。即往蜀郡青羊之肆而会老君。老君锡号文始先生，位为无上真人，统领诸天仙士。今成都府之青羊官，即故址也。又按《楼观本起传》云，楼观者，昔周康王大夫关令尹之故宅也。以结草为楼，观星望气，因以名楼观。此宫观所自始也。问道授经，此大教所由兴也。是以古先哲后，景行高真，仰道德为生化之
　　源，宗神仙为立教之本；寻众妙之轨躅，慕重玄之指归。故周穆西巡，秦皇束猎，并回辕枉道，亲礼真宗。始皇建庙於楼南，汉武立宫於观北，晋宋谒版于今尚在。秦汉庙户相继不绝，是皆历代钦崇，宝为福地，登真得道之士，世不乏人。今之所纪，姑述旧闻，灭迩之士，不可悉究。也传记文长，兹节其要。赞日：
　　繁昔真人，楼居毓恬。青牛方驾，紫气先瞻。受经得旨，发道之潜。玄波一次，四海流渐。终南之阴，宅遗宏构。教本代崇，孙枝世茂。袭圣之明，极玄之又。大哉九篇，光启我后。
　　杜阳宫太和尹真人
　　真人名轨，字公度，即文始先生从第也。蚤事先生，亲传道妙。道成，太上召登太和，下统仙僚，於杜阳宫参校《真仙图录》，检阅神司鬼官，威制千灵，风清万鬼。或周览海岳，或上朝玉京。晋永兴中，复降斯观，道士梁谌遇之，授以丹书而去。赞日：
　　修仙人已擢仙魁，松下丹炉老碧苔。
　　谁料肉飞千载后，授书又到故家来。
　　王屋山太极杜真人
　　真人名冲，镐京人。年甫冠，闻文始得道，来师事之。文始适蜀，依止草楼真宅。穆王追慕仙躅，命驾诣焉，为建观宇，延冲等七人为道士。炼养既成，身生玉光，五藏充实，仅容气息，复解胞释结，洞观众妙矣。以懿王己亥年升举。任王屋仙主。赞日：
　　玄强解去谢尘寰，物裹光阴指一弹。
　　复向洞天观众妙，高鞭黄鹤上天坛。
　　赤城会彭真人
　　真人名宗，字法先，彭城人。周穆王崇尚黄老，招致英贤，真人应聘而至，师事太极真人，授雌一之道。乃炼神入妙，洞达灵源，能三日三夜通为一息．j或没水底，竟日方出；或僵外及月，人疑，已陨起复轻强。以厉王丙申岁冲举。受秩赤城仙伯。赞日：
　　真人以踵众人喉，其息深兮道日休。
　　尽道蒙庄发幽秘，焉知其说有踪由。
　　太清宋真人
　　真人名伦，字德玄，维阳人。早佩真诀，栖心玄域，究通塞之源，得形神合并之道。每凌波涉险，不由津路。故能东观旸谷，西极板风，南迈长离，北适玄垄，周览八极，冥观天运。或居灵岳，或在闯阖，或托物以游戏，人莫识之。以景王乙己年冲举。赞日：
　　太清仙客道中龙，虚实双融到大通。
　　万水千山遮不住，自南自北自西东。
　　西岳冯真人
　　真人名长，字延寿，骊山人。明大易，宣王召为柱下史。年四十，退官入道，遇邓仙君受《黄庭》奥旨。遂入终南山，就岩作室以居，静以思道，安以养恬内，宝既充，复能周物，如救民痪，止凶焰，正狂恙，皆意到便验，非有作也。以平王庚寅岁冲举。赞日：
　　弃却周宣柱下官，便拖华杖入终南。
　　黄庭诵彻无人见，一枕清风睡正酣。
　　白水宫姚真人
　　真人名坦，字元泰，汾水人。注心上玄，澹泊高抗。襄公归岐日，北面称师。餐风味道，缙绅敬尚，俨若神明，请谒日素，远引而去。尝行雨中，衣袂不濡。目有神光，开如电烁，行必合目，虑惊於物，或请小开，即流光迅发。以简王壬戌年冲举。司白水宫。赞日：
　　岩壑风姿古逸民，潇然野服屈时君。
　　高情不作红尘梦，拂袖幽岩外白云。
　　秦陇宫周真人
　　真人名亮，字泰宜，太丘人。师姚仙君得法，号为入室。尝与周灵王太子晋鼓瑟吹笙，同游商洛。能以孑弦孤弹，八音谐畅，铿金振玉，百禽率舞，或周旋名岳，问示神变。时方少年，旦即皓首，人皆莫测。以烈王己卯年仲举。受书为秦陇宫仙官。赞日：
　　吹笙太子约同游，闲骯商颜笑世浮。
　　潇洒仙姿春正好，明朝底事雪盈头。
　　清尹仙人
　　仙人名澄，字初默，汾阴人。年二十八入道。初隐南山，汲流切柏，若将终身焉。恪意焚诵，汇中香尽，灵黑自生，灯乏明膏，神光空映。尝投符於川水，乃逆流。始皇诣观祠谒，诏东向建殿，给洒扫户。召澄问玄，规以我无为而民自化。言匪契，翩然□而去。赞日：
　　逝川试着小符投，滚滚洪涛忽倒流。
　　秦始馒劳虚席问，举头一剑已横秋。
　　大有宫王真人
　　真人名探，字养伯，太原人。吕后朝尝任中常之职，后乃投簪入道。遇西灵子都，受藏景化形之法，能隐形灭影，云霞合变。逢故人，心疑之，乃变为树，又为火，复为水、虫、兽、异物，无有定体，故人自失而走。须臾，复见真人於道左。元朔六年冲举。赞日：
　　变形为火复为泉，回首衣冠郁俨然。
　　馒杀故人空吐舌，神机元在手中旋。
　　西岳仙卿李真人
　　真人名翼，字中辅，颖川人。弱龄企道，神闲器远。时汉武帝依观建望仙宫，增置道员，真人应选入道，常居真靖，栖空养元，后遇太和真人，挈至杜阳宫，令事王仙君，复遣出还，遂沿风迩景，出入无恒。以灵帝光和二年冲举。领命西岳仙卿。赞日：
　　缄芥师资异代逢，相从直到杜阳宫。
　　双亮一去无消息，几度咸阳夕照红。
　　上清封真人
　　真人名衡，字君达，陇西人，通老庄学。汉明帝永平中，应贤明之选，度为道士遇。真人鲁君，授以上道并《五岳真形符图》。常跨青牛，游行五岳，凶只怪鬼，遁迩千里。然性多慈，救遇暴死者，出腰问竹莞中药与之，应手立愈。后入玄丘山，不复见。赞日：
　　袖裹神符射斗牛，天魑岳鬼见还愁。
　　却嫌天上多官府，直跨青牛污漫游。
　　太清高仙张真人
　　真人名皓，字文明，汝南人。汉永初中披度。礼谒封君，求启未悟。封君逆知其来，三试皆过，遂授空黑金胎之道。已而，目能彻视，耳能洞听，云霞络体，日月凝华。或化飞云，或为白鹤，升虚隐景，变化莫测。以魏太和年冲举。受命太清高仙。赞日：
　　鼎中丹熟与天并，白鹤飞云信手成。
　　彻视八弦无一物，倒骑箕尾上瑶京。
　　梁考成真人
　　真人名谌，扶风人。魏咸熙初来事郑法师。履道有年，志尚高邈，精忱遐感。以晋惠帝永兴二年，遇太和真人降其庭，授《日月黄华上经》、水石丹法，并授《本起内传》。三年丹成，身轻如羽，颜若童儿，目见地中，耳闻霄汉。以束晋太兴二年冲举。赞日：
　　异世逢师岂偶然，神丹亲遇太和传。
　　胎仙舞出朝元法，太极光阴不记年。
　　王子年真人
　　真人名嘉，陇西人。晋建兴中披度。灵明照彻，事多先见，知人验物，咸以为神。厥后，朔南分裂，列国竞以礼聘，遂隐于山，然犹咨访不绝。年八十七，自言小责未了。姚苌访以国事，乃力诋之，遂为所害。当日友人陇右见之，有《拾遣记》等书行于世。赞日：
　　小责悬悬尚未终，须教白刃斩春风。
　　陇西若不逢知友，谁识先生是脱空。
　　孙仲宣真人
　　真人名彻，不知何许人。前赵光初中来事王先生。讷言敏行，衣布饮水，机智不张，惟事韬晦。先生贤之，待之如友人。有所叩，不以言语告人，但观其颜色，则识吉凶。常独洁一室，终日危坐，澹然与神明。居人望见之，心容俱肃。年七十解化。赞日：
　　饶舌谁能惹是非，叩之弗应亦相违。
　　正容悟物无瑕谪，要使当人自见机。
　　马元约法师
　　法师名俭，扶风人。未冠入道，出於孙君之门，受五千真文，三百秘字兼学风角乌情之诀。能召命万灵，御制旱鬼，由是四方翕然倾慕。孙君诫之曰：夫法术滋广，风声外扇擅，能引皑，翻累明真。俄姚苌遣使来聘，法师称疾不起，阀诸法入山。赞日… 
　　相招何事不相从，朝野如何着得公。
　　袖却天书深隐去，终南好处听松风。
　　尹灵鉴真人
　　真人名通，太和真人之裔也。幼钦祖道，观光福庭，遂礼马法师，密受微旨，内充外畅，闻望日隆。魏太武遣使致礼，请谒不绝，高人胜士，朝野缙绅，车骑填门，冠盖溢路，求玄问道，虚往实归。年一百解化，每夜有神灯数枝，悬映冢上，值斋日则多。赞日：
　　高门奕世产仙材，垂手红尘应化来。
　　黄素一时归有道，簪星佩玉照楼台。
　　王道义法师
　　法师并州人，魏太和中，师牛文侯。先生道隆行扩，事多玄感。尝修观宇，徒倡盛集，仓凛所积，随取随盈，终无耗竭。门人怪而候之，见数青衣小童，以莒负米潜溢其困。人以攀梯蹑瞪为艰辛，与作阶级，使其便益，法师叱不许。贫悍者咸来食焉。赞日：
　　负粮添凛见青衣，此事传来也甚奇。
　　赢得充斋兼施众，衔华百乌是徒为。
　　母始光法师
　　法师琦氏人，幼业坟籍，旁求象纬，既而叹日：高蹈物表，非世教所及也。遂礼牛文侯先生，问五千要旨。先生日：迎之无首，随之无后，果何物邪？子能默识，道在是矣。法师忽释然如去阑膺之物，自此口诵身行，事符理顺，执古御今，六通四辟矣。赞日：
　　混然一物果何名，左右逢原本见成。
　　不是先生轻点破，一生纸上错铨评。
　　贞懿先生陈真人
　　先生名宝炽，颖川人。抱负弘阔，人莫能窥。出入山问，时见白虎驯逐。魏文帝大统中，招致便殿，访以治道，及问驯虎之术，对日：抚我则厚，虎犹民也；虐我则怨，民犹虎也。何术之有？帝悦，后谧贞懿先生。观左右槐名考虎树者，即当时物，今犹存。赞日：
　　跨虎闲来市上游，神通妙用骇时流。
　　文皇馒把闲名挽，贞懿先生未肯留。
　　李顺兴真人
　　真人京兆人。夙禀灵慧，受业贞懿之门。入山遇三大仙，授以丹宝。复炼养六年，变化莫测。名闻魏文，召试诸难，使之蹈火赴汤而无损。诸郡命斋，同日毕赴。或砾死复出，或预指叛逆。末后虽示羽化，发视唯见空棺。韶於其处立祠像奉香火焉。赞曰：
　　仙家妙用本无方，游戏人间笑几场。
　　散气聚形无不可，有无元不属存亡。
　　张法乐先生
　　先生南阳人，幼侍巾鉼於尹君，真士念其勤苦不退，遂付道要。露盟之夕，神灯为之四辉。后魏废帝时，隐居於耿谷，人迩莫及，风亭月榭，乐道忘怀。尝有猛虎造室，恬然不顾，亦不加害。养奇禽千计，呼皆就掌取食，了无惊猜，朴全之验也。赞日：
　　乐道居山坐复行，忘机兽乌不猜惊。
　　熙熙人在华胥世，一段淳风画不成。
　　精思法师韦真人
　　真人名节，字处玄，杜陵人。早有才名，为魏明帝束宫侍书，年三十八称疾退隐。后着道士服，从赵炼师游，注《易》、《老子》书百余卷。周武帝幸观祠醮，钦其风，命座演教。真人乃剖析天人之理，大明内圣外王之道。帝称精思法师，时号关西夫子。赞日：
　　逃名归隐白云乡，滴露研朱点老庄。
　　刚被关西唤夫子，又将姓字恼侯王。
　　侯法先法师
　　法师名楷，京兆人。魏正始中，礼贞懿受道，奉侍师门历三十载，坚苦不懈。师蜕之后，入寒谷结庵，泉甘木茂，人境清胜，名日三松观。门徒追求而集，皆木食涧饮，道卫相忘，怡然有巢许之风。人有为魑魅害者，皆来乞救，以符逐之，无不立安。赞日：
　　三松观隐白云深，巢许家风太古心。
　　饮瀑茹芝还自足，清风一榻直千金。
　　威仪法师王真人
　　真人名延，扶风人，幼事贞懿先生。周武时，玄教将隐，真人叩合论道，别白正旁，遂有十老之选。隋室兴，文皇以安车迎致大兴殿，斋戒受道，加号威仪法师，建玄都观，延居之。由是，玄门大辟。谓所亲日：道应帝王，吾宗不清，盍归休乎！．遂还故山。赞日：
　　懒向金门日宴陪，腾腾控鹤返蓬莱。
　　玄都观裹春无主，千树碧桃空自开。
　　严道通法师
　　法师名达，扶风人。玄学淹博，为时所尚。周武帝迎聘于朝，待以宾礼。建德四年，将汰道释，朝议未定，乃下诏问之。法师陈主优客劣之对，上大悦，特命於田谷旧隐建通道观，并选高道九人以居之，故世号田谷十老。年九十五解化于观。赞日：
　　昆冈玉石共焚秋，议论滔滔动兔旎。
　　振起颓纲真有力，千钧举向一丝头。
　　于长文法师
　　法师名章，扶风人。年方龄，能诵道书，父母今依侯法师肆业。后遭二教夷废，虽涉艰息，不以穷盛易节，俄而名简。帝心诏为大德锡，居通道观，乃十老之一也。每以符章为人万祟，神异非一。隋大业十年，年八十二解化，临定有白乌自棺飞出。赞日：
　　高节当年说十翁，诏居通道礼优崇。
　　如何万木凋残后，独许苍松挺雪中。
　　金紫光禄大夫岐法师
　　法师名晖，字平定，有扈人。礼苏法师得度。当隋末主观事，谓弟子曰：天道将变，当有老君子孙出世。未几，高祖入关，尝亲幸观庭，命建醮，有瑞应，召坐设斋，问答有契，授金紫光禄大夫，易楼观为宗圣观。年七十三携徒登太白绝顶，亟还而化。赞日：
　　庆逢真主启天休，道法宸章互献酬。
　　金紫仙家虽未贵，大夫命号也风流。
　　巨国珍法师
　　法师武功人，年三十，隋仁寿中入道。食蔬衣奂，恪守苦节，饥寒未尝分念，声利不关诸心。人誉之则惧，人辱之则拱而听。非唯面顺，实亦心服，盖道愈充而心愈柔也。意叟见之，曰：不欲争虚气於形边之问，唯务收实效於言意之表，国珍是已。赞日：
　　心期出世与天游，世事谁能为校酬。
　　蔬食草衣还自乐，旁观虚作不堪忧。
　　田仕文法师
　　法师鄂邑人，年十九，开皇七年试业，披度为道士。师华阳子，受内观定观真谀。每入室炼化，动经旬月，闭关不出。出则颜色愈丰润，以符法惠人。或起死，或援溺，屡彰灵应。年七十五解化，众见宝幢羽节，浮空而去。赞日：
　　入室经旬不启封，神光透入玉壶中。
　　一从绛节排空去，知在蓬莱第几官。
　　银青光禄大夫尹尊师
　　尊师名文操，字景先，陇右人。才道胥美，声光籍甚仪凤二年，奉救主宗圣观。三年，上命建醮，躬行拜谒。上亲见玄元乘白马临降，遂命修《圣纪》一部，授银青光禄大夫，行太常少卿。师辞职受官，着《大道消魔论》等书，详见员半千撰道行碑。赞日：
　　圣纪修成叩帝闻，银青高爵重褒光。
　　遗书灿烂人安在，道史千年姓字香。
　　正－通真梁真人
　　真人名荃，周显德中，为观宗主。时陈希夷居仙游官，与真人密迩，往来为林下友。宋革命，斓圣真君降于终南山，令张守真入道。谓曰：吾为汝天上之师，汝别有人问之师。张君遂礼真人为师。开宝中，韶，封正一通真真人。太平兴国三年蜕化。赞日：
　　天上真君久见知，张君别有世问师。
　　一生林下无人识，祇许希夷作子期。
　　掌教大宗师清和尹真人
　　宗师名志平，字大和，东莱人，全真六世祖也。嗣主真教，道洽夷夏。壬辰，金运讫录，秦为兵冲，城郭丘墟，观亦毁荡。师念祖宗开教之地，自燕而来，笃意兴复。四方道流，不召而集。寻以观事授李公真人，未几，殿阁晕飞，复还旧观，详见道行碑。赞日：
　　法印高提妙举扬，草楼何似宝玄堂。
　　仙源流到全真海，关令家声万代芳。
　　同尘洪妙李真人
　　真人名志柔，字谦叔，渚水人。师事开玄李真人，谢绝世纷，隐山葆炼，道成行着，四方宗。仰天兴之变，观妇地矣。岁丙中，真人承清和之命，挈领门德，竭力创复，芟芜起废，琳字一新，徒倡云臻，倍加畴昔。封同尘洪妙真人，年七十八蜕化。赞日：
　　起废成完速若神，琼楼宝殿一番新。
　　重来尹李还相遇，柢恐今人是古人。
　　楼观为天下道林张本之地，自文始上仙之后，登真之士，无世无之。阅诸仙史，不一而足。始以太和尹君别作《楼观先师传》於晋，次则精思韦法师迷之於后，周末则尹尊师文操续之於唐，合三十人，各一列传，为书三卷，垂世久矣。至元己卯，象先来自浙右，往礼祖庭，因坐夏於经台，得熟其书。乃知地灵人胜，源深流长，诚非偶然。第以报之编牍，未洽见闻。遂节其缓九，录其要一，各系以赞，总为是碑。复纂《文始本传》，弁之首以呈宗主聂公、提点赵公，刻之贞石，昭示无穷，俾来裔得以究明祖道而勖之耳。茅山朱象先拜识并书。
　　终南山说经台历代真仙碑记竟
　　
