古楼观紫云衍庆集
　　经名：古楼观紫云衍庆集。元朱象先编撰。三卷。底本出处：《正统道藏》洞神部记传类。
　　古楼观紫云衍庆集卷上
　　句曲朱象先集
　　大唐宗圣观记
　　夫至理虚寂，道非常道，妙门凝邈，无名可名。爰自太始开图，混元立极，三才奠处，万品流形，莫知象帝之家，未赌谷神之域，希夷琐闭，淇滓封奇，及夫乌迩勃兴，隐书诠奥，至化因兹而吹万，玄教由是以开先。圣圣袭明，道德授受，于是混元之教，风动天下，水行地中矣。宗圣观者，本名楼观，周康王大夫文始先生尹君之故宅也。以结草为楼，因即为号。先生禀自然之德，应玄运而生，体性抱神，韬光隐耀，观星候气，物色真人。会遇仙轿，北面请道，二经既演，八表向化，大教之兴，盖起於此矣。兹观中分秦甸，面距终南，束眺骊峰，接晴岚之浥浥，西顾太白，集积雪之皑皑。授经之古殿密清，路牛之灵未特立，市朝屡易，仙迩长存，物老地灵，每彰休应。卿云日覆，寿鹤时来，树无窠宿之禽，野有护持之兽。文始药井，韩梵未堕，老君辈车，确然不朽。至於穿寄盗窃，进退自拘，似有挚维，悉皆面缚。昔周穆西巡，秦文束猎，并枉驽回辕，亲承教道。始皇建庙於楼南，汉武立官於观北，崇台虚朗，招徕云水之仙，闲馆错落，宾友松乔之倡。秦汉庙户相继不绝，晋宋谒版，于今尚存，实神明之奥区，列真之会府。后魏文帝变夷风於华俗，立仁义之纪纲，崇信教门，增置徒倡。有陈先生宝炽，颖川人，夙有幽逸之姿，幼怀林壑之趣，松风入赏，名岳留连。玉皇之道，既弘银榜之宫云构。续有王先生子玄，言穷名象，思洞隐微，念在玄空，累非外物，含神自静，仪圣作师，并德音孔昭，郁为宗范。周太祖定业关内，躬受五符；隋文皇沐芳礼谒，获闻休征。迨隋德将季，政教陵迟，六飞失驭，四维圯绝，夷羊在牧，辈巷满野，家习兵凶，民坠涂炭。皇帝命世应期，荣镜区宇，戡难静乱，亭毒无垠，广大配乎天地，光华方诸日月，数阶庭之莫荚，聆凤和呜，照景星於玄云，观麟郊薮，缉礼裁乐，化俗移风。农夫劝於时雨，陇余滞穗；工女勤於蚕绩，杼轴不空。九服韬戈，三边静拆，西戎革面，束夷献舞，朔南洎声教，漠北尽来王，德化遐渐，无幽不畅，三善克懋，非假二疏。一有元良，万邦贞固，昭一均天纵，道契生知，笃尚玄根，钦兹圣躅，以武德三年诏锡嘉名，改楼观为宗圣观。宸宸兴念，纂冑所先，启族承家，鼻於柱史，得一以灵，蹈五称圣，弱为道用，柔为至坚，损之又损，以至于益，瓜艇绵长，庆源悠侵，爰初启祚，致醮灵坛，自然香气，若雾霏空，五色云浮，如张羽盖。七年，岁惟作噩，月在黄锺，六辔齐酿，百辟咸从，亲幸观所，谒拜尊仪。轩后之诣崆峒，神农之上石室，顺法行礼，异代同规。观主岐平定，精金格之书，究玉岌之文，知来藏往，尽化穷神，豫鉴天休，赞弘景福。法师吕道济、监斋赵道隆，玉器凝润，鹤情超辽，辨析连环，辞同炙辗，对歇天旨，妙沃帝心，乃谓片言小善，尚题钳碣，蚓夫皇舆迂驾，抱酌希微，大道资始，炉锤万物，不有刊勒，其可已乎。侍中江国公陈叔达，朝宗羽仪，词才冠秀，奋兹洪笔，为制嘉铭，其词曰：眇矣灵化，玄哉妙门。飞形九府，炼气三元，黄庭秘录，金格微言。玉京留记，金鳌还魂，扬尘束海，问道西昆。物色函关，存容清庙。建标伊始，层坛云峭。绮井虹伸，风窗电笑。玄都正律，帝台仙召。抱髓扪星，餐霞引照。豁虚罔象，无名至要。高厢久县，清泉余疗。宅心胜倡，游息众妙。绝壁翠微，漂流丹窍。鞠草如结，周原甚突。圣道将弘，重光显曜。明明我后，积德累功。陶涎寓县，叱吃雷风。庸稽大室，礼盛邓宫。时乘正位，道配玄穹。四维载仰，百世斯隆。有截示外，无思自束。祥符浃远，瑞采澄空。百神咸秩，千龄是崇。宗玄壮观，诏跸康庄。云行辇道，吹发山梁。飞文协一，接礼神皇。五旌回首，六辔齐酿。宸仪展敬，享福无疆。巍然高碣，播此遗芳。给事中骑都尉欧阳询撰，武德八年二月十五日建。
　　大唐宗圣观主银青光禄大夫天水尹尊师碑
　　闻夫真人者出巨壳，历倚杵，骑辈廉，从敦围，臣雷公，妾密妃。朝擢发於汤泉，夕晞首於旸谷，仍丹丘以长啸，戴翠华以高游一自非殖因旷劫，肃恭大浩从事於金房之前，镂心於玉晨之上，携青童而应黄录者，奚以成后来之妙相乎？继绝景而胤希声，则尊师其人矣。尊师讳文操，字景先，陇西天水人也。后秦尚书仆射纬之后。纬仕长安，故为扈人焉。若乃郁为帝师，降迩於唐勋之代，光乎王佐，应命於周武之朝，家籍代资，可略言矣。曾祖洪，宇文朝商州长史。大父舒，隋文州别驾。昭考珍，皇朝散大夫，以先知授。尊师特禀异气，垂实冥华，始降迩也，其母袁氏夜梦玄妙玉女授九老丈人之符，寤而记之，每存思也。数月而闻腹中诵经声，且时时有异光绕身矣。及载弄之始，目光炯然，眸子转盼，若有所见矣。袁氏以其所梦，有征心志而不言也。及胜衣之日，自识文字，惟诵《老子》及《孝经》。乃曰：此两经者，天地之心也。此后见好杀之字，若蹈水火，视无礼之文，如坠泉谷。稍长，闻有尹真庙，乃精心事之，不近俗事。因读《西升》、《灵宝》等经，渐达真教，既得玄味，便契黄中。闻师者传道之父母，行道之神明，无数劫来，妙经是出，不因师学谓之长昏，遂章惶无己，求师不暇。时有周法者，内音之先呜，上皇之高足，乃愿参轩效驾，陪景啸空，奔走礼谒，以申宿志。周法见之，乃谓尊师曰：汝於劫会之中，已受龟山之录也。便训以紫云之妙旨，授以青羽之隐法，一入其心，谓赤松、王子乔可与抚烟月矣。年十五，道行已周，有名于远近矣。属文德皇后遵上景而委中宫，于时搜访道林，博采真边。尊师即应玄景，行预绿云，奉敕出家，配住宗圣观。虽剪芝琼园，采琳玄陇，意每远出，未近谢也。将欲沐浴束井，栖迟南昌，保护昆仑，窥奇浑沌矣。故属想丹烟，游心紫度，褊寻五岳，备涉九元，寻三君之祖气，成七晨之慧眼。旋谒周法，便居终南。寂虑於温泉，冥精於寒谷，有年日矣。既通八景，又达九天，知来藏往，多所晓悟，若有神日：周法上迁。及省所居，已去顺也。贞观末年，行丧既毕，永徽三年，乃游太白，入重玄也。见所未见，闻所未闻，此后丹字紫书，三五顺行之法；扶晨接昼，九六逆取之方，咸得其要。尊师所有游山异边，祈醮灵应，并有别录，此不载之。至於显庆以来，国家所赖，出入供奉，询德谘量，救世度人，转经行道，玄坛黄屋，帝座天言，束都西京，少阳太一，九城二华，展敬推诚，三十余年，以日击月，始终不绝，有感必通，凡是效验，君臣同悉，救书往复。日月更回，神道昭彰，岁时交积者，不可具载，并传於帝居，一二要者，略举其目。初，尊师游，太白高顶，云雾四周，声振万壑，此处缺六字#1千仞，复有像充九色，其高十仞，欣然长往者，意已笃焉。高宗之在九成宫，有孛彗经天，长数丈，以问尊师，尊师对日：此天诫子也。子能敬父，君能顺天，纳谏征贤，斥邪远佞，罢役休征，责躬励行，以合天心，当不日而灭。上依而行之，应时消矣。是故高宗以晋府旧宅为太宗造昊天观，以尊师为观主，兼知本观事。仪凤四年，上在束都，先请尊师於老君庙修功德，及上亲谒，百官咸从。上及皇后、诸王、公主等，同见老君乘白马，左右神物，莫得名言，腾空而来，降于坛所，内外号叫，舞跃再拜，亲承圣音，得非尊师之诚感也。由是奉敕修《玄元皇帝圣纪》一部，凡十卷，总百十篇，篇别有赞。时半千为尊师作也，纪赞异秩，缮写进之，高宗大悦，终日观省，不离于玉案，乃授尊师银青光禄大夫，行太常少卿。尊师固让，不得已，辞官而受散职焉。永淳二年，天中有望，告成有日，万乘雷动，千骑风驰，天子乘阁道而御帝车，草官陪六仪而承七曜，将礼于天枢，幸中岳也。金绳未举，玉检犹潜，而六龙顿辔，三光敛色，圣体不安，旋于皇极。属紫微虚位，白云上征，万国号诉，四方遏密，太后谘访尊师，尊师日：真坊仙境，亦着代谢，物有荣悴，气有初终，大道之常，幸康神器。陛下宜存思谅间，极想钦明，密理百神，潜花万姓。文操人问地上，物裹天中，所有灵明，倍百祈请，亦望二十四结，火烧而忧尽，七十二教，水炼而法成，皆见先征，以明后事。乃着《松惑论》四卷，《消魔论》三十卷，《先师传》一卷。垂拱四年，将宾玉帝也，上足时道成咸愿奏章以延福荫，尊师止之日：有顺宜遵，不可犯禁。言讫委化，颜色如常。粤以长寿四年四月十四日，迁兆於终南文仙谷。弟子侯少微等，追思龙汉远慕龟岩，冀德音与天地同久，神道共阴阳齐化，昭花骞林，冥滋柏树，俾斯贞石，文若三光。其词日：去矣。大仙，悠哉上玄。玉谷白芝之座，金．阙紫兰之前。既啸景於琼札，固交欢於碧泉。出三万六千之厚地，入三万六千之远天。咀九华之翠菊，坐五色之红莲，常吟外景，每握内篇。春霞飞乎绛云，秋风生乎紫烟。裴回高黄岭，顾步太白巅。三秦四塞帝王国，京兆长安龙凤川。煌煌兮四明路，浩浩兮八景年。今已向上袭前果，何时来下降宿绿。当乘道之气，应传道之味。必使氤氲六合中，自然昌扬，万劫通。稽首空歌步，愿得乘九素。天下同此心，非独骞之林。银青光禄大夫、行太子右谕德兼崇文馆学士、上柱国、平冻县开国公员半千撰。开元五年十月二日，弟子侯少微建。
　　大唐圣祖玄元皇帝灵应碑
　　至矣哉，皇法於天，天法於道。居大宝者，必尊祖以配天，孩庶类者，咸宅生以母道。故四维张国，远宗玄教，三后在天，代绍明德，然后弥纶区宇，昭格神只，其能系二美之盛烈，首千古之洪化者，卓哉煌煌，归我唐室矣。皇上受图享国盖三十载，功伴天地，孝诚祖考。其高明也，布星辰以有伦，其博厚也，振河海而不泄，至於揖草后，叔彝伦，陶铸尧舜，漱隘轩顼者，乃皇上之余事也。尝端居宣室，缅怀至道，惟德动天，梦启灵应，惚恍有物，希夷玄通，实元祖之明命，锡无疆之宝历。乃潜志玄象，遵诰旁求，西亘太白，束连鄂杜，号周史之经台，枕泰山之幽谷，肇居尹氏，集法倡为道门，后遇皇唐，易楼观为宗圣，药井尚喋，仙轼仍存，卜胜宗玄，此为淑落。飞泉喷石，重林阀景，苔藓地偏，以恒深烟，云画晴而不散，眸容挺出，赫然有光，焕白虹於玉座，纷紫气於仙境，洎遘睿览，宛符梦寐。嘻，盖圣人有以见天下之迹，而拟诸形容，圣人有以见天下之动，而观其会通者，可举之一隅矣。其始近也，焚芝木，辟荤擅，寂历无声，擎跪有则。初靡荔席，次登灵坛，徐肩彩杠，少息华馆，清籁飕飕於草树，天香氛氲於崖谷。及路转莽仓，风顺崆峒，云鹤斓以导舆，草仙扈而成列，逮地迩天苑，闽辏国门，霓旌凤箫，风驰海合，绛节羽盖，波属雾委，万姓翘首於西城，百辟候仪於北阙，显显如也。皇上乃捧升露寝，奉先思孝，集仙府以陈斋，图混成而告远，不崇朝而通八景，未浃旬以褊六合，故旱臣率舞庆灵，称觞献寿，森旗伐鼓，何其盛哉。於戏，玄元之道，旁确万物，眇为化先，稀韦氏得之而挈天地，伏牺氏得之以袭气母，至若王母西昆，比之如朝菌，麻姑束海，涵之如夏虫，冲虚驭风，盖锱铢於糠枇，王乔控鹤，方嫡干於蓬蒿，信无上欤，信元气欤。且天启皇唐，储北罔极，其功神者其应大，其源灵者其流长，昔王室将倾，我则电击以存国，介丘望幸，我则云行以告成，汾睢瑟祀，我则顺子以尊后，陵寝肃雕，我则述经以明孝，可谓重椅坤轴，再纽玄纲，曼衍岁萝，皆皇极之大造也。其修缺礼，补乐章，存朴以啬文，陈兵以训武，奔四夷以归化，主百神而授职者，可胜言哉。古有仁片言而受福，树一善而获应，况网罗众制，包括鸿徽，以神化之页明，协灵命之幽赞，克含修祉，不亦宜乎。玉真长公主以天孙毓德，帝妹联贵，师心此地，杳捐代情，奉黄录以法洁，瞻白云而志远。观主李玄则监斋颜无待、上座传承说，为学日益，为道日损，逍遥山林之下，彷徨尘垢之外，因聚而议日：今自道以佑主，自主以佑人，下覃六幽，上契三极，风后力牧，协宣朝政，关睢麟趾，宏被国风，祯祥荐臻，妖珍不作，足以规万叶，示将来，赫赫巍巍，以表灵既，而乃谢奚斯颂鲁之义，阙穆满铭鼻之游，是上蔽天休，下亏臣礼，绿事谊断，蒙窃恶焉。於是益压宰李嗣琳，同荷湛恩，以备能事，博询墨客，以赞皇道。时户部郎中沛国刘同升，才清起草，誉美郎官之列，文慕上林，能扬天子之事，共遵大雅，以换其辞，奉为颂日：终南之北洞真境，关令尹真宅兹岭。阴阴松柏造华顶，草结华楼龙护井，灵仙之窟肃而静。惟皇夜梦真人来，神光赫赫金银台。瑶容绰约冰雪开，霓裳羽驾纷裴回，前圣后圣相感哉。帝心虔求斋玉京，王公百辟咸致诚。云旗彩仗森出迎，日月晏温颢气晶，真容来兮受天庆。真容来兮圣人寿，千春无涯百福有，真容来兮宝历昌。远郊却马雄四方，紫殿敷座烟云香。拜手稽首天地长，玄元之祚万斯唐。朝散大夫守仓部郎中上柱国戴游撰序，朝散大夫守户部郎中刘同升撰颂。天宝元年岁次壬午七月十五日建。
　　大元重修古楼观宗圣宫记
　　终南山者，中国之巨镇也，稽之古典《书·大禹》、《诗·小雅》，皆所称美焉。亦曰中南，以其在天之口#2，居都之南也。至若盘地纪，承天维，奔走草仙，包痛玄泽，灵气浮动，草木光怪，则又为天下洞天之冠。故古之闳衍博大真人，以游以处，谓之仙都焉。古楼观者，真人尹氏之故宅，终南名胜之尤者也。按《史记》真人当姬周之世，结楼以草，望气俱真，已而果遇太上老君，延之斯第，执弟子礼，斋熏问道，遂受《道》、《德》二篇五千言焉。真经既传，大教於是乎起矣。原其旨也，主之以太一，建之以常无，有以冲虚恬淡养其内，以柔弱谦下济其外。盖将使人穷天地之始，会万物之终，去智与故，动合於自然，以之修身则寿而康，以之齐家则吉而昌，以之治国平天下则民安而祚久长。其指甚简，其事易行，由是时君世主，莫不尊是道而贵是德。周穆王亲访灵躅，为建祠宇，度道士七人，号日楼观，是则度人立观之始也。始皇好神仙，於此构清庙，汉文慕黄老，于是立斋宫，魏晋周隋以来，或銮舆躬谒，或诏敕缮修，给户洒扫，赐田养道。有唐启运，高祖武德三年，诏改楼观为宗圣观。宋室兴，端拱元年，复赐观额日：顺天兴国。是则历朝崇建之略也。若夫玄孙道子，聚则形，散则气，坐在立亡者有之；通真达灵，曰升举，日尸解者有之；以道辅世，为帝师者有之；飞篆诚魔，拯民痪者有之，垂科立教，开化人天者有之；枕流漱石，不屑世务，·高尚其事者有之。历观先师传所载，祖玄述妙，世有其人，是又知源深而流长，仙脉绵绵而未艾也。爰自白鹿升虚之后，陵迁谷变以来，圣迩未湮，斑斑可寻者，可指数也。惊然若赴谷之龟，凸然如覆几之盂，古殿隐隐而见乎木杪者，授经台也。邃而幽，深而旷，窈窕而入，蜿蜓而上者，文仙谷也。望之巍巍然，蒸岚郁黛，朝夕乎其上，灵光宝气，秀发乎其问者，炼丹峰也。停天一之水，含内景，吐玉津，为金液大还之用者，丹井也。裹九曲之势，呈千岁之姿，不逐炎冻变迁者，系牛柏也。传有云：老君既升，所乘薄辈车并药臼等，宝而传之者，千余岁矣。唐开元中，诏入内府，遂亡焉。又《关尹》九篇，名闻旧矣，而世亡其书。唐宋崇道之代，诏访逸书屡矣，竟不获。大元癸巳之岁，政清和典教之日，有张仲才，沂水羽客也。得是书于浙，特诣师席献之，一时惊异焉。嘻，以千载之前之尹书，归千载之后之尹氏，意者天昌是道，而斯文应期而出也，不然，何缄芥机投如是之妙欤、．顷者金天失驭，戈革炽兴，累代宏规，例堕灰劫。暨国朝抚定，纪纲初复，于时清和大宗师以真仙之冑，掌天下教，每念祖宫厅圯，尽然于怀。岁丙申，自燕来秦，躬行祀礼，四方宿德，不召而集。裴回遗址，其存者帷三门、锺楼并二亭耳，遂议兴复。时有前道士张致坚，状其旧业以献，宗师深稽冥数，每得人於词色之表，顾谓同尘真人李公日：祖道中兴，玄功是耐，绍隆修建，公不宜后。乃以观事付之，公谢不敏不获命，受之，仍请行省田相君雄、乾州长官刘侯德山为功德主，继承总府文据，以近观旧有地土，明斥四止，永为赡众恒产。公於是率徒千指，以宗师所委大师韩志元、张志朴斜领其事，萝榛棘，除瓦臂，辇材植，断者、陶者、规构者、耕以镶给者，莫不同诚竭力。弥月漫岁，有誉鼓弗胜之意。逮于壬寅，稍克就绪。建殿三，日金阙寥阳，曰文始，日玄门列祖；为楼三，日紫云衍庆，日景阳，日宝章；为堂二，曰真官，曰斋心。宾有馆，众有寮，焚诵有室，山门、方文、厨库、蔬圃、水输，至於下院别业，以次而具。丹垩藻绘，赫然一新，其用广，其功速，转天关，旋地轴，华日月而平北斗，其为力也大哉1．由是观之，非清和不能知同尘，非同尘不能了此绿，故一时有尹李古今仙契之语，非偶然也。中统元年夏六月，以朝命易观为宫，仍旧宗圣之名，作大斋以落之。公之门人提点成志远、知宫仕志安等议云：此宫自有周以来，累朝崇建，事迩或载在传记，或勒之碑铭，固已传之无穷矣。惟今吾师重修之盛绩，独无纪述见于后，我辈出於门下者几三千人，於师之德不得为无负也。乃状其始末，诣燕之长春宫，请记於掌教诚明真人。以润文见#3命，予以年迈，且废笔砚久矣，度其不可违，乃案来状，并录到历代碑志，相与参较而编次之。李公名志柔，字谦叔，家世治水。自其父志微素喜冲澹，尝事开玄李真人，学为全真。公既长，亦与弟子列。开玄爱其察气特异，数於根本愤徘之地启迪之。公亦心领神喻。一旦气质变化，有一日千里之敏。其兄志一蜡×弟志藏、志雍，皆从之游。初隐于。仙翁、广阳两山十年，及闻长春宗师奉诏南下，乃迎谒於燕山，玄关秘锁；迎刃而解。其后道价益重，名彻上听，赐号同尘洪妙真人，并金冠锦服。诸方建立，若宫、若观、若庵，殆三百余区，然皆以是官为指南。故兴造之日，凡在门下者，莫不迢递来自数千里之外，服勤效劳，惟恐其后，是以功成如是之速也。虽然，是官之复，其亦天时道运之所为乎？昔自玄元文始契遇于．兹，抉先天之机，辟众妙之门，二经授受而教行矣。世既下降，传之者或异，一变而为秦汉之方药，再变而为魏晋之虚玄，三变而为隋唐之禳桧，其余曲学小数，不可婵纪，使五千言之玄训束之高阁，为无用之具矣。金大定初，重阳祖师出焉，以道德性命之学，唱为全真，洗百家之流弊j绍千载之绝学，天下靡然从之。圣朝启＇运之初，其高弟丘长春征诣行在，当广成之问，以应对契旨，礼遇隆渥，且付之道教，自王侯贵戚，咸师尊之。於是玄元之教，风行雷动，辉光海宇，虽三家东落，万里邮亭，莫不有玄学，以相师授一教法之盛，自有初以来，未有若此降也？今马革故鼎新，岂惟一古楼观之复，其人归户奉，琳宇相望，盖又作新天下万楼观也。呜呼，非天时道还其能如是乎！才因历言之，使后之学者有以观考而知勉云，於是乎书。太原李鼎撰，中统四年三月十二日建，元贞二年重阳‘日重上石。
　　古楼观紫云衍庆集卷上竟
　　#1陈垣编筑《道家金石略》，文物出版社＂1988年版，第102-104页绿此碑，该处所快六字鸟啊忽涌团光，去地』。
　　#2以其在天之口』所缺一。字《这家金石路》第答页录此碑，作『中』。
　　#3『以润文见命』，《道家金石略》第续l页作【真人以润文见命骗。
　　古楼观紫云衍庆集卷中
　　句曲朱象先集
　　终南山古楼观刊关尹子后序钦惟混元之教，玄势德化，博被於天下。原其圣真契遇，二经授受，皇肇乎兹山，犹日升屿。夷而烛万国，江出昆仑而吞百川也。然混提其纲，道德垂乎五千。文始备其目，继有九篇之述。是述也，岂其受之面命而未着之书者，故命篇析章，致广尽精而集厥大成焉。以今观之，凡理性命三氏之学，无不毕其第。后世业擅颛门，难乎悉究，或勉於笺解而每亏全体，复不若研之正文也。然篇有名义，章则无有，今摘其尤字为题，为读者指要，或诮其失古。夫龙经止二篇，河公疏为九九而标以名，后世竟遵而弗去，盖有便而无害，得御今之道也。今焉章有目，音有释，读有点，刊梓以寿其传，界诵习者、不烦降席，但精之熟之，有余师矣。其与险兹山面圣真而受之於当时也奚殊。有志者最之。一虚子敛衽书于说经之台。
　　终南山古楼观宗圣宫图跋文
　　天下形势之雄者，在郡曰长安；长安形胜之巨者，在山日终南；终南名胜之最者，在宫曰楼观。楼观者，真人尹氏之故宅，太上老君说《道德经》之处也。爰自结草为楼，观星望气，圣真际遇，经教宣传，由是道家之学，风动天下，水行地中矣。自周而来，屡经世变，以教本所在，旋废旋兴。近又废於金季。国朝开创之初，先师同尘真人承清和大宗师之命，笃意兴复。未几，楼殿凌空，金碧溢目，千年旧观，一朝复还，草木以之生辉，烟云为之改色，南山益秀而渭水增明矣。尝试论之天下名宫伟观多矣，原其所起，斯楼观者，张本之地也。诸方仙踪圣迹广矣，窍其所以而楼观者，太上开教之所也。论时则无前，校尊则莫大，是故万乘数谒，诏旨累修，良有由也。谛观先师传，所载自古登仙得道之士，出乎其问者，无世无之。是宫也，其为道之源，仙之祖，教之本乎。所以稍弛而更张，中微而益着，先德所谓终南元气老不死，诚笃论也。比者修建告成，因以先朝宫图故新参订，重绘而刊之石，使四方学道之士得以稽古而知本云。至元二年十月二日石廷玉题。
　　大元清和大宗师尹真人道行碑
　　至元二十七年，玄门掌教玄逸张君真人，被朝命巡祀岳渎，驰驿来秦，炷礼于古楼观宗圣官，崇祖道也。既竟，因览山川景物之灵异，重楼峻殿之伟观，及思玄元文始，自传经启教迨，今二千四百载之间。虽兴替不一，然道林长盛，仙胤相承，今又兴复於清和、同尘二真师，故世有尹李古今仙契之语，信盛·事也。二师道行，孰不知之，然非托金石无以昭示永久，同尘则有天乐真人之文，已勒之石，若夫清和之碑，义不可考，今犹阙然，是则嗣教者不敏之过也。乃命提点聂志真、赵志玄纂述师之行状，及录楼观古今碑志，征文于鹿溪贾戫。固辞不获，因按其事而次第之。师讳志平，字大和，姓尹氏，全真嗣教之宗师也。世居沧洲，前宋有仕莱州者，因家焉。大父而上，世以儒业擢进士、历郡守者，凡七人。祖公直、考弘谊，皆韬光不仕。师以金大定九年正月二十日生，性有宿慧。甫三岁，善记古事。五岁入学，日诵千言。十四遇丹阳真人，遽欲弃家入道，父母难之，往复三返，始从其志。初住庵昌邑，梦长生刘真人，断首刳心，使其玄解。后立观栖霞，侍长春邱真人，提耳面命，付以微言。继又受《易》於大古，得《谈》於玉阳，真理融会，心光烨然。由是道望日隆，为学者师法。岁己卯，太祖圣武皇帝特颁纶音，起长春真人於海上，选名德以辅行，得十八人，师为之冠。及见上於西域雪山之阳，虚席以问至道。对以寡欲修身之要，爱民永国之方，及上天所以好生恶杀之意，上皆嘉纳之。圣眷优渥，俾掌天下教。於是玄风大扇，海宇宗仰。乙酉还燕，诏令住太极宫，即今长春宫也。师在席下，四方尊礼者云合，师曰：我无功德，敢与享此供奉乎？乃退隐於德兴之龙阳观，凡二载。长春六付手札，示倚重之意。洎长春上仙，众以主教事敦请，遂遁迹於东山，后以僚士固请，不获已，从之。师之典教也，肃肃雍雍，纯焉道化，不令以宪，人自为劝。其辅翼教席，胜士珠联，琳馆道宫，所在星列，以至山林岩谷，十百为居，木食涧饮，怡然有巢许之风，虽丫童之樵汲者，亦皆进德业，谈道性．无妄语，教风之盛，自三代而下，未有若此时也。师以道化之行，归功重阳．继述先宗，注心楼观，每於二者惓惓焉。俄京兆行省田相君驰疏来请，适与师意合，丙申春，自燕之秦、灶礼祖宫。而殊庭秘宇，以天兴之变，例堕劫灰，四顾萧条，惟山川之灵气犹滃然也。诸方道侣皆裹粮来从。时有前道士张致坚，状其旧业，请主於师，且乞兴造。师复选於众彦，乃以同尘李公真人，敦敏有志，舆论所归，遂授以观事，畀任其责。於是规模筹画，役作大举，已而殿阁华焕，广大高朋，至者耸观焉。自上命中书杨公召玄驾还燕，至戊戌春，师从容谓众日：吾老矣，宜去劳从佚，会诸耆德。手自为书付真常李公，俾嗣教，因筑清和宫於大房山以为菟衷焉。庚子，重阳祖庭请督葬事，欣然而往。所过道路，设香华迎拜者，日以千计，贡物山积；略不顾。方岁旱，众祷未孚，咸曰：师来和气必应。下车而雨。是时陜右甫定，会葬道俗，常数万人，物议汹汹，赖师镇伏，故得完其功。事竟，复入楼观，逍遥闲居，澹然为神明游，登台怀古，间形咏歌。有曰：周朝兴逸士，唐代显尊师。宗祖古褛观，清和得继之。推此诗，亦以见自任之意。明年还燕，无几何，命侍者汛埽清和之丈室。翌日，及宫洮 ，礼圣毕，灶香欢茶，危坐谈道，夜参半，正衣冠，曲肱而逝，实辛亥二月初六日也。时异香盈庭，经夕不散，计闻诸方，近者号慕，远者骏奔，如考妣焉。初遗言葬大房，至是徇众请，葬于五华焉。春秋八十有三。所着有《葆光集》法，语曰《北游录》中。统辛酉，诏封清和妙道广化真人，其生平道行具载《金莲记》，并重阳、五华两官所署之碑，兹特纪其作新故宫，光昭祖道，始终之大要者。呜呼！师之至德，杳乎其难名也，姑以事之显异者一二言之。昔玄元之西度也，垂二经以醒万世，是故传其道而启其宗者，尹文始也。洎长春之北觐也，进微言以苏六合，然而绍其德而扩其教者，尹清和也。噫！前圣后真，率由一族，道同德合，是岂适然相肖也欤。抑闻《关尹》九篇，作於文始，世可闻而不可见也。虽碧虚之瞻博，而误指《西升》政和两诏，遍访道书而不获也。岁癸巳，客有至自浙，以《关尹子》书来献者，言希旨圣，读之皆惊，诘之，则日：始进士孙定得之永嘉山中，盖如李荃得《阴符》於嵩岳也。噫！以千载之前之尹书，付千载之后之尹氏，幡然出应，如芥投针，由是观之，天其与尹氏者一何着也！矧楼观自文始后，在族裔而登仙者，代有其人，在周则有轨，在秦则有澄，在魏则灵鉴，在唐则文操，在今则清和，灵源弥远，仙派弥长，以斯三者而验焉，天其祚尹氏者又何厚也！噫，异哉！岁敦牂，月大吕，望日，安西路儒学教授贾戫撰。
　　赋关尹篇献清和大宗师言归楼观
　　车声历历青牛喘，已上崤函万重险。
　　赫曦高出紫翠问，霜合关门晓仍掩。
　　晨门令尹神骨清，绛衣大冠如日星。
　　着龟夜半 奇兆，知有异人从此经。
　　车中老氏老局束，黄发金声色如玉。
　　从衡为我论天心，弃外形骸一荣辱。
　　耽耽七虎相啖吞，淋漓血肉星日昏。
　　流沙西流弱水弱，折入葱岭逾昆仑。
　　枯桩号风暮烟起，身与飞鸿轻万里。
　　回天九鼎警饮问，宇宙清宁功一指。
　　老仙神化其犹龙， 补大地收元功。
　　青冥一去不复返，令尹亦老终南束。
　　终南高逼河汉走，上去昭回一挥手。
　　天虚月白风露清，结草为楼近牛斗。
　　伟哉耳伯几世孙，常恐飞去为星辰。
　　紫泥敦车驾绿耳，长春宫御长如春。
　　蜺旌豹饰光纷陨，老 歌呼喜旋轸。
　　宁知今代清和翁，不是当时关令尹。
　　云梦赵复仁甫撰。
　　大元宗圣宫主李尊师道行碑
　　师姓李氏，讳志柔，字谦叔。其先治水人。世业农桑，以门地清白见称於乡里。昆季凡四人，师其次也。生有宿慧，及长，雅好林泉，萧然有出尘之韵。父志微素嗜玄学，先从赵州临城县太古高弟开玄真人李君，参受全真教法，及学成行尊，所作歌咏，深契玄理。泰和辛酉，师亦事开玄，执弟子礼，服勤日久，开玄识为受道器，真诠秘诀，付授无所隐。师既蒙指授，自是炼养愈密。丐食邢治问，虽绝粒数日，立志不少衰。寻隐居仙翁、广阳两山，谢绝人事者十有二年，心境虚明，万理照彻。尔后，开玄及志微俱解化，其兄志端、弟志藏、志雍皆从师游，盖相尚以道也。已而，西山盗起，迁邢台，筑通真观居之。道假日隆，远近向慕，愿为门弟子者，户外之屦常满。庚辰春，闻长春宗师拔起海隅，道经燕赵，师具礼以饯行。迨癸未八月，长春奉诏南下，师复近於宣德之朝元观。长春以硕德宿望，赐号同尘子，且嘱以立观度人，将迎往来，阐化为务。师恪遵玄训，於是始建长春观於漳川，奉天、栖真於大名。丙戌，复诣燕觐宝玄堂。明年秋，长春返真，师杖屦南归，向化者益众，如磁州之神霄，相之清虚林虑之天平，广宗之大同，燕之洞真，皆以次而举。其门弟诸方起建大小庵观殆三百区，化度道流称是。丙申，清和大宗师自燕入秦，礼谒祖宫，时师亦侍行，适宗圣道士张致坚，以废址系玄元道祖演《道》、《德》二篇圣迹，天兴兵乱，焚毁殆尽，具状恳宗师乞为重建计。宗师以为无丹山岂能栖彩凤，有任公乃得厌大鱼，即以状付师卑任其责。师奉命率徒，刻荆芜，陶瓦璧，经之营之，日渐成序。丁酉冬，真常宗师署师大名、邢洛两路教门提点，暨清真大师号，俾往来秦、魏、赵问，以办其事。不十载，雄楼杰观，集然一新。庚戌，洛州牧石德玉慕师名德，诣阙保奏，赐黄金冠服，加号同尘弘妙真人。甲寅春，诏燕京大长春宫修普天大醮，师预高道之选，事竟，盘桓邢沽诸宫观，有未完者，例为补茸。中统癸亥，诚明宗师命督还楼观。凡有阙略，悉皆完饰。方之前代，虽未大备，其已成殿阁，峻丽则复过之。至元改元，奉德音，禁民侵扰，及使臣军旅无听留宿，以便焚诵。三年丙寅夏六月二日，沐浴正襟，俨若平日，集众于前，戒以修身利物为念，以后事嗣弟子石志坚主领。翌日，鲦然顺化，享年七十有八。方其敛息之际，官北焦家巷居民见空界五云浮动，仙音朗彻。奔往视之，师乃升矣。畏暑流金，颜色如生。醮祭者三日；权痉於所居之丈室，既事，遣介讣丧於山束门人。忽一日，大名奉天官掌鹤飞呜，下直坛殿，众目仰瞻，须央讣一音至，识者以为师之神游也。后四年庚午，门下耆宿卜以清明日葬于官东南会灵观之仙游堂。师天姿纯粹，终日危坐。：？单之毅然，若不可犯。逮其即之，教人不＇倦，皆啬气宝神之秘。其次，则必以一退已进人，罪福之方，随高下接引之。所至之地，权豪士庶，莫不再拜礼敬，北面事之。自非胸古楼观紫云衍庆集卷中中诚实所格，畴克尔邪？以予尝辱知于师，比其葬也，石君志坚状师平昔所行大盘，恳来乞文，将刻之石。予亦重曦师之有道，不敢以固厂辞，乃因其实而纪之。铭日：
　　希夷妙道言难穷，诚之所感斯能通。
　　粤有人兮宿慧充，开玄嫡嗣同尘公。
　　蚤年颖布超樊笼，仁慈清俭居谦冲。
　　虎龙交购全真功，炼就骨肉俱相融。
　　今名籍钥济岱嵩，所在请益来参同。
　　西潮东翔关宗风，随机接物开盲聋。
　　草楼灰雄施神功，瑶坛勿宇增兴隆。
　　退身闲居德愈崇，百年厌世游太空。
　　昭照不亡存其中，我作铭诗树琳官。
　　高天厚她齐始终。
　　宣授陕西五路西蜀四川道教提点玄明文靖天乐真人李道谦撰。· 
　　古楼观击牛柏记
　　人与物林然在大化中，性一而已。特察之於形气者，有正偏通塞之异尔。至论其才不才之性j 遇不遇之命，若动若植，则又未始不同也。帷木之生也，有蘗而殇，有拱而祆，有大十围而无叫用。或为牺尊，或为沟中之断，其夭寿贵贱所遇者，如是之不齐，则亦岂非天命乎？今以楼观之所，谓系牛柏，观之，益信其然矣。昔我玄元道祖，当姬周之世，将度关远游，而文始老仙斋熏候见，迎归是第而问道焉。尝以挽车之牛，系之斯柏，今阅世二千四百岁矣，而苍苍之姿尚，无恙也。嘻，亦异矣！．尝闻大钧播物，非厚禾而薄梯裨也，圣人博爱，亦非尚而贤鄙愚也。一视同仁，理惟公共。今也，荣枯者如彼，其众靡凋者若此，其独岂天命之察特异乎？岂以藏正气，蓄至精，有本者如是乎！．其有神灵守护乎？其亦圣神所临，道德所被，而有一概之益乎？是皆不可测而知也。亦尝为之品题焉，冲然而若盖之张，盎然而若云之覆，蜿然若姨之擎，驶然而若税之走，利然若角，回然若肘，其又龙而鳞之，办而鬣之，拘之申之，去之来之，矗之＇倒之。老骨不蠹而铁石其顽，清风时至而笙竽自呜。白鹤不来，幽贞谁与，雪栈霜虐，将奚为哉。呜呼1 ．它山之松，几生减矣，惟孤根挺然而不役也。庭宇之丹雘金碧，化劫灰者迭更矣，其青青之阴永在也。当时之人，子生孙，孙生子，不可世计矣，而苍官独立而不改。市朝屡换矣，山川陵谷屡迁矣，而雅操不与之俱变。既历者虽得以代数，而来寿宁知其极也。自白鹿升虚之后，得其所遗皆名 耳，独是为旧家青毡欤。故世世宝之，以为神物。至元戊寅春三月，皇子安西王特降命旨，遣提举段德玉 石为牛，安置其下以仿象当时之意。宫宰聂志真、赵志玄奉命忻跃，以为千载之遇，恳志诸石，昭示无穷。窃尝因是而思之，昔人赌甘棠而思召公，不忘有德也。周茂叔不翦庭下之草，仁爱之至而及於草木也。今贤王缅怀太上传教之圣躅，既以启甘棠之思，复稽古肖像，贲兹灵木，则又见博爱之至。一举两得，仁孰大焉。惟仁则能周物，故关尹子曰：善吾道者，即一物中知天尽神，致命造玄有见乎，此则不惟知物，物皆有天命，至於物我通塞，可以融为一体而皆归至仁之化矣。其可以一木而外之？
　　三茅山一虚叟朱象先撰。
　　终南山重建会灵观记
　　造化之於人，无心焉，有心焉，予不得而知也。悠悠万古，茫茫天宇，其何以穷之哉？虽然剖石者当乘其莹，逐鹿者必蹑其踪。观神降于莘，则知造化非无为也；观石言于晋，则知造化非无心也；观开衡山之云，借海藏之春，则又知人之精诚有通乎神明之理；观拜井出泉，挥戈驻日，则又知人之诚恳有感通天地之理；观冬起雷，夏造冰，则又知人之智力有夺天地造化之理。由是观之，在彼苍则虽邈邈而远，其感而应之，实由此心之诚也。夫心之为德也，广大无际，如大虚空廓焉湛焉，不为物欲所蔽，贯通昭彻，胳然与天为一。凡机之动。未有不与造物应者。况乎登九五，位大宝，贵为万乘，富有四海，而复心心耽玄，念念注真，其天人感格，固非舆人所可同日而论也。即此会灵观者，乃唐开元中明皇梦感玄元玉象出现之地，观以是而立也。按《楼观灵应》碑，其略曰：皇上受图享国，盖三十载，功俾天地，孝诚祖考。尝端居宣室，缅怀至道，惟德动天，梦启灵应，实元祖之明命，示至妙之仪刑。於是潜志玄象，遵诰旁求，号周史之经台，枕泰山之幽谷，睟容挺出，赫然有光。洎遘睿览，宛符梦寐。又曰：其功神者其应大，其源灵者其流长。依如上说，则玄感之理，一何异哉？或者疑之，予因订之曰：《中庸》有言曰：诚则形，形则着。人之有梦，盖亦诚之形也。商高宗恭默思道，梦帝责之良弼，果求而得传说。明皇每礼谒真容，故感而见梦，此其诚之形而着者也。尝阅《唐书》，当明皇时，玄元应现事边殆非一二。或化老父，卖卜春明门外；或降丹＇凤门，语田同秀取函谷之符；或出现於华清宫之朝元阁。至於太白山之宝仙洞，汉中郡之黑水溪，凡此皆事着信史，言有凭迹，可寻不可诬也。论者谓：明皇开元中，治几三代，且多善瑞。天宝后以逸豫致乱，国步防危。何先后大戾邪？予固谓：应感之机，根诸人心，况人主乎。先贤有言，有其诚则有其神。此政尚清静，亲注老经，研精覃思，故有是非常之应。又曰：无其诚则无其神。此诚人或衰，衰则怠生，故灾乱亦以之而作，必然之理也。然观其在位四十五年，享算七十有八，蚤岁之祯祥伟绩，中岁之皇皇圣政，以及晚年就闲养高，辟谷不食，其将宾天也，品玉笛而双鹤下庭，上帝名为元始孔升真人，以是言之，诚圣神英明之君也。观有唐苏灵芝所书老君应见碑，具述其事。宋赵履信重立，倒指计之，甲子十周矣。朝市屡更，废兴非一，近代又罗天兴之变，殊庭秘宇，例堕劫灰。洎皇朝抚定，纪纲初复，岁丙申，同尘李公真人承清和大宗师之命，兴复祖宫。于天元应瑞，玄教兴行，加以二真师道,隆德盛，人天钦仰，门下之士，皆裹粮赴役，不远千里而至。同诚协力，百工竞举，营造祖宫之外，其诸别业，又各任兴茸。是观之复，盖藉诸方师友之力。殿宇既立，复以执事者龃龉不合，宗师教札敦谕，清规遂定。同尘乃命知官王志安兼任焚修，厥后住持者徙易不常，日见陵替。盖同尘之於道，躬行实蹈，不事形边，一动一止，无非教也，学者不领，从事於边彻者众矣，以故本微而末胜。至元庚午，宫之耆德以门下何公志远桢干可委，畀典观事。志远既至，笃意修理，暑不暇扇，寒不及炉，岁月不辍，焕然改观。新秘殿，构重门，创云室，辟田畴，萃冠褐，齐筵醮会，岁无虚节。缘力骎骎日盛，方为遐迹归敬，而西山日薄，上征及期，以甲午腊月十八日返真，付门弟潘道治以后事。明年冬孟，宗主赵公志玄挈道治登经台，以其新观事迹，丐予文以刻石。义不可却，因原开元建观之由，叙述天人诚感之理，以为之记，且系之铭曰：
　　苍苍大象猷倚杵，是中真精官难赌。远之不疏近莫取，万形嫂妍谁赋与？
　　缅惟玄元道之祖，开天宜为造化主。一物不遗咸煦妪，妙同水月应何普。
　　开元天子正当宇，醉心龙经严教父。悦兮神会若盼许，俄形玄象瑞此土。
　　甲子十周迹未腐，苍碑尚灿灵芝谱。同尘重来奋其户，希声还要旧家举。
　　调古不谐世律吕，暖暖姝姝何可语？听渠玄唱镗锺鼓，听渠金鼎跃龙虎。
　　听渠诚魔奋雷斧，听渠象纬密探数。惟期复朴忘尔汝，惟期观妙参众甫。
　　惟期忽悦见真素，惟期袭明续玄楮。相依经台阅千古，屹然道海存底柱。
　　三茅山一虚叟朱象先撰，大德四年真元日住持潘道治立石。
　　文仙谷纯阳洞演化庵记
　　南山之阴，经台之阳，有石室焉。崆峒圆莹，浑然天成，图志谓之纯阳洞，方言以为文仙谷。前代尝有羽人，因纯阳仙迹，建堂立像，以奉香火，正大兵 遂废。国朝平定之后，岁丙申，同尘李真人承清和大宗师命，兴复楼观，仙踪圣迹，举获一新。时有周王二道友，依洞构殿，於兹焚修。洞之坤隅，忽生异竹两干，特起子枝，匝立合六十四，宛类蔡蓍，万目争睹，以为道林之瑞，逐名神异竹。二友物化，栖真子周志全踵居之，住宇未完，复加营茸。迨辛巳之岁，熙然子王志和挈徒来自刘蒋，筑室干洞左以栖托焉。水云气合，芝兰味投，相与远嚣尘，乐间寂，耕植自给之外，一无所营，优游卒岁，得遁世无闷之趣。一日，知庵关道玄议於众曰：徒侣集，香火饬，今饶於昔矣，宜有铭记，以昭于后。乃请于提点秦蜀道教开玄孙尊师，因体至元加号真君之韶，采演化之字大书之，揭名为庵，复劘石祷予为之记。窃惟仙翁仙游之迹，朝昊暮楚，在处皆有，繇是名播寰宇，无问贵贱少长，咸知景慕而像事之。尝思夫列仙众矣，奚独至是哉？盖以愿力弘，化度溥，玄量大而报缘亦大也。近代全真教启，玄风大扇，东尽海，西迈蜀，南踰江汉北，际大漠，莫不家奉人敬，从风而靡，自昔道化之行，未有如是翕然之盛也。推其源委，重阳甘水之遇，五篇秘语之传，实自仙翁发之。是故天章褒锡，崇以真君六言之号，得非善道淑世，有裨政教而然耶！仙翁愿念之广，於是乎应。顾此真坊道境，玄元文始传道之地，宜乎博大真人之所往来。凡羽其服而处于是者，当自庆自珍，令心与境符而底於道，庶无自弃之过。然学者力於道，舍五千宝训，何以哉？故神仙宗道德以为本，道德托神仙而有传，违道德无以致神仙，希神仙必固全道德。昔郴江太守遇仙翁，问所业，曰：所业者老子，究其义，研其微，期游汗漫与天地同久耳。嘻，仙翁岂欺我哉！谷神不死，是谓玄牝，斯天地之心也，是亦仙翁之心也。有得於此，则无忝为之云仍矣。复作楚辞，俾荐泉菊。其辞曰：云冥冥兮青山隈，水泠泠兮流玉台。盼黄鹤兮杳不来，瞻睟像兮心在哉。
　　思仙风兮汗漫游，飞青蛇兮麾玉虬。朝百粤兮莫十洲，怀旧游兮重到不。
　　煮白石兮 清泉，聆松 兮枕石眠。是日月兮何岁年，心寥寥兮获本然？
　　一经启兮璨琼瑰，醒万古兮烛九垓。敞仙阈兮众妙开，雪盈颠兮呼不回。
　　三茅山一虚叟朱象先撰，大德六年四月既望，知庵关道玄何道源建。
　　玉华观碑
　　原夫太极未判，道在混茫，两仪肇分，道在天地，成位乎中，道在圣人。圣人者，为天地赞化育，为生民正性命，为往圣启玄学，为万世开太平。昔我玄元道祖，在周昭之世，授经於文始，教之所由生也。穆王谒草楼，遗宅为建楼观，此宫观所自始也。名幽逸，度道士七人，此道士所从起也。然则楼观者，其为玄教之权舆乎！厥后秦始因兹而建庙，汉武即此而立宫，晋宋诏敕以增修，隋唐给户以洒扫，历代崇敬，其来尚矣。近代全真教祖又出山阴，绍玄圣之真风，续无为之古教，道恢方外，教阐寰中，上而王公大人，下而黄童白叟，莫不钦崇其道而尊奉之。当是时也，山林城郭，宫观相望，什伯为居，甲乙授受，靡然不劝而自勉。道化之行，自三代而下，未有如是之盛也。即此玉华观者，古楼观之下院也，始自国朝乙未岁，同尘李真人领清和大宗师付托，兴复祖宫。时有门弟子悟真大师李守宽，自洺水来，参觐师席，於山之麓，得唐玉真公主邸官故址，遂结庵於其地，为栖止之计，揭名玉华庵。居仅十稔，方欲增茸，亡何羽化。同尘复命其徒贞素散人郭守冲徙於是地，经营土木而鼎建之。始作於至元癸酉之春，毕工於丙戌之冬，圣殿真祠，云寮庖室，各有攸序。继又缭以重垣，植以众木，位置轩豁，即庵为观，仍扁以玉华，寔祖庭天乐真人命之也。次年，复署贞素以提点观事，盖贞素之於道，师授有源，清俭有守，冰蘗之操j远近着闻。今年九 有五，童颜鹤发，神思洒然，晨夕焚诵不缀，殊无懈息之容，非所养充裕，焉能至是哉？一日，知观王守玄、何守真纂立观事迹，求文以镵石，用昭於后。义不容却，因即其事．而次第之，言不尽意，系之以辞。曰：大道强名，常居杳冥。无色布色，无形写形。品物既散，域滞株停。五行迭运，惟人最灵。当慎所履，理分渭径。浊堕欲梅，清升帝庭。峨峨楼观，嘉气蓊青。道宗文始，炳如日星。玉华肇建，远映林垧。水绕绿绶，山开翠屏。月朗碧砌，风穿绮棂。猗欤贞素，名德惟馨。崇隆香火，演教谈经。范模后学，威仪典刑。朝真恳祝，圣寿桩龄。至乐无乐，真空大宁。举世心醉，伊余独醒。槐安一梦，迅如激霆。仙桂不老，蕣华夕零。昭示延促，刻碑勒铭。
　　古合王守道撰。以烟大流年清明日，知观王守玄、何守真线慧通建。
　　古楼观紫云衍庆集卷中竟
　　古楼观紫云衍庆集卷下
　　句曲朱象先集
　　大宗圣宫重建文始殿记文曷从而始乎，昔者姬周之世，有真人焉，於此望紫云，俱玄圣，传经受道，凿浑沌，开鸿蒙，章自然，明明既袭，教於是乎兴焉。复见於青羊之肆，锡号文始先生，玄旨其在兹乎。古楼观即当时结草楼之地，寻其遗边，所谓授经台、击牛柏，尚无恙。世代旷远，屡罗变故，一经废圯，旋即兴修，盖以玄教权舆之所故也。近又尽於金季，国朝抚定后，伺尘洪妙真人李公志柔，承清和大宗师命，率徒兴复，直寥阳殿北，即旧址重建文始之殿，以嗣师太和、太极二真人配焉。高明巨丽，至者耸观，殿既新矣。以前代碑志残缺，宗源难间，亡以开悟后学，乃状其顶末及纪述近代关尹子书出世事实，访予为刻石之。文辞以不敏，不听，因机其事而记之。按《史记》周室衰，老子西游出关，关尹曰：子将隐矣，强为我着书。於是着《道德》上下篇五千余言而去，不知所终。切观圣真契遇，汲汲然以着书为请，有以见其忧世之切，思复隆古之治，意则至矣。至於泄先天有物之机，启后天不尽之传，微文始，其孰能发之。是既书受而得旨矣，於是千日清斋，穷数达变，乃复着书九篇，号《关尹子》，此又《内传》所纪，与《汉·艺文志》所录书名正合。寥寥千载而下，求其所谓《关尹》九篇之书，则世莫之见，讨于藏室无有也。宋碧虚子素博古，尝叔老经而及此，乃斥《西升经》是政和中刊藏典，凡两诏郡国，搜访道门逸书，所获虽众，而此书竟无闻。是知方外真仙之书，造物者之所斩，固然，终不可泯，行之有时尔。国初，全真教启，清和嗣教之五载，有得《关尹子》书于永嘉山中，持诣教席以献者。义玄辞古，自成一家，见者闻者，莫不胥庆，咸谓尹氏典教而尹书出世。非天时道运，其能如是乎？阅其书，首言非有道不可言，不可言即道，非有道不可思，不可思即道，翻老子语也。若谓道岂不可言、思哉，其不可言思者，即道也，指法莹切，信夫老子之脱胎也。在当时也，宜乎庄子闻其风而悦之，称之为古之博大真人，自以其学出於关尹；列子则见而师之，故多请问之辞。以二子之高致而屈服如是，岂苟然哉！．然老子之书，则尊道贵德，它不及言，而是书也，大纲举，众目张，盖所以集大成也。是故游太初，契一息，万物寓，天地冥，凡直指道之道者，岂复容启喙。即其道之事者言之，如曰女婴龙虎，即今之丹道；篷豆瓦石问答，即今之空宗；水可火因，南夭北寿，即今格物致知之学。互会兼晓，若此者众，后代理性命三氏之学，于时未启，而此书悉已建明。由是观之，阐重玄，开众妙，其为门阐亦大矣。第造履者，不无堂奥之别也。逮世下降，源远振分，各以所得之重，树为颛门，然学者自壮之耄，本宗有不能悉，求其具体，尤难其人。顷年以来，尚玄之士颇有作为笺解者，然烛此昧彼，未免管窥之诮。今验夫书，首有刘向表，末有葛洪叔，按其说，汉盖公授曹相国参，参薨而书葬，孝武得之方士，淮南王遂复匿之，晋稚川遇郑思远，得闻且重言爱诵，阐拜而幸其亲受。核是数说，则知前代受者皆宝秘自善，不与世共，要自稚川后，秘绝无闻矣。今皇元启运，华夷混一，文同轨会，而书乃出焉。海内学者，有志是道，不遐搜，不艰致，人传家授，咸得受持，亡白首望洋之叹，何其幸欤，抑尝思之古者，芝草生，卿云见，职史者犹或以为瑞而书之策，今载道之书不世而出，则其关盛衰，兴教化，非常事也，是宜志之本源之地，以俟太史之采，亦俾学者知得幸之所自焉。呜呼，非天所界，其孰能与於？此且是宫自周而来，兴废废兴，不知其几矣，物之成毁，固有数也。依山而望，若秦之阿房，汉之未央，隋之仁寿，唐之九成，其成也，莫不极一时之盛，然而数世之后，遂化为禾黍丘墟矣。而是宫自穆王建楼观以来，代更二十一姓，年历二千四百，虽尝例堕灰劫，然稍填而更振，暂弛而益张，不趁物迁，不随代尽，玄胤继继而世守，观往知来，则虽与山并久可也。噫！．是所谓基道址德，不老之寿域欤？离尘蜕俗，物外之仙都欤？今焉庙貌重新，日严祀奉，将以启来者固有之善，然而四方万里之士，有诵其书领其意，犹若亲承而面奉，蚓终南万古声容在兹，而获蹈灵场，登秘殿，瞻眸象洋洋乎如在其上，如在其左右，是岂有古今仙凡之问，而亦孰使之然哉。经不云乎：悦兮忽其中有物，窈兮冥其中有精，其精甚真，其中有信。於此有见，亦可以反诸身而自得之矣。呜呼，其懋哉！．时大德昭阳单关之岁阳复日。计筹山人杜道坚记。宣授保和观妙大师、陕西五路西蜀四川道教提点兼领重阳万寿宫事孙德或题额。
　　名贤题咏
　　楼观留题　　　　　　　苏子瞻
　　乌噪猿呼昼闭门，寂寥谁识古皇尊。青牛久已辞辕轭，白鹤时来访子孙。
　　山近朔风吹积雪，天寒落日淡孤村。道人应怪游人众，汲尽阶前井水浑。
　　门前古碣外斜阳，阅世如流事可伤。长有游人悲晋惠，强修遗庙学秦皇。
　　丹砂久窖井泉赤，白木谁烧厨鳌香。闻道神仙亦相过，只疑田叟是庚桑。
　　说经台
　　剑舞有神通草圣，海山无事化琴工。此台一览秦川小，不待传经意已空。
　　寄题楼观　　　　　　　苏子由
　　老聪厌世入流沙，飘荡如云不可遮。弟子怜师将去国，关门望气载还家。
　　高台尚有传经处，坏壁空留驾犊车。一受遗书无复老，不知何苦服胡麻。
　　楼观　　　　　　　　石曼卿
　　早驾青牛说二篇，又闻白鹿御三天。本期帝者能行道，岂为人问只学仙。
　　鹿迩若来非偶尔，桧形如望共凝然。迟留永日空遗境，楼阁参差隐暮烟。
　　再生柏
　　古柏死多日，再生因盛时。年光枯旧干，春色复新枝。
　　已朽仲尼骨，重兴徐甲尸。如何造化意，向此独难知。
　　楼观留题　　　　　　　王绅
　　伯阳游历到姬周，关令邀归结草楼。先识束方横紫气，果然西上驾青牛。
　　筑台讲道五千字，凿井烧丹几百秋。开殿焚香思妙旨，南山迭蟑暮烟浮。
　　又　　　　　　　　　王禹传
　　罢归关令存遗宅，羽驾真人有旧丘。水石自舍仙气爽，烟云常许世人游。
　　悠悠天道推终始，扰扰尘缨滞去留。君看一官容易舍，老来□ 止占山陬。
　　书五郡庄道院　　　　苏子瞻
　　古观正依林麓断，居民来就井泉甘。乱溪赴渭争趋北，飞乌迎山不复南。
　　羽客衣冠朝上象，野人香火祝春蚕。尔师岂解言符命，山鬼何知托老聪。
　　壬寅二月十八日，游楼观，复过玉真公主祠堂，留诗堂上。时舍弟辙子由，在京师，寄令次韵。明年十一月三日再至，因书二诗於碑
　　阴　　　　　　　　　苏子瞻
　　溪山愈好意无厌，上到巉巉第几尖。深谷野禽毛羽怪，上方仙子鬓眉纤。
　　不惭弄玉骑丹凤，应逐嫦娥驾老蟾。涧草岩花自无主，晚来胡蝶入疏帘。
　　次韵　　　　　　　　　苏子由
　　谢公行意未能厌，踏尽登山屐齿尖。古殿神仙深杳杳，香炉烟翠起纤纤。
　　庭花寂历飘琼片，岩桧萧疏漏玉蟾。帝子暮归人不见，斜风细雨自开帘。
　　唐玉真公主，字持盈，睿宗第九女，始封崇昌。景云元年，与金仙公主俱入道，进号上清玄都大洞三景。今楼观南山之麓，有玉真公主祠堂存焉。俗传其地日郎宫，以为主家别绾之遗址也。然碑志湮没，图经废舛，始终兴革，无以考究。惟开元中戴纵楼观碑，有玉真公主师心此地之语。而王维、储光羲皆有玉真公主山庄山居之诗，则玉真祠堂为观之别绾审矣。因尽录唐人题咏刻之祠。中元佑二年岁在丁卯，秋七月望日，河东薛绍彭题。
　　奉和圣制幸玉真公主山庄因题石
　　壁之作　　　　　　　　　　王维
　　碧落风烟外，瑶台道路赊，如何连帝苑，别自有仙家。
　　此地回銮驾，缘溪转翠华。洞中开日月，窗裹发云霞。
　　庭养冲天鹤，溪留上汉桩。种田生白玉，泥宠化丹砂。
　　谷静泉逾响，山深日易斜。御羹和石髓，香饭进胡麻。
　　大道今无外，长生诅有涯。还瞻九霄上，来往五云车
　　玉真公主山居　　　　　储光羲
　　山北天泉苑，山西凤女家。不言沁园好，独隐武陵花。
　　过玉真公主景殿　　　　　卢纶
　　夕照临窗起暗尘，青松绕殿不知春。君看白发诵经者，半是宫中歌舞人。
　　玉真观　　　　　　　　李莘玉
　　高情帝女慕乘鸾，钳发初簪玉叶冠。秋月无云生碧落，素药舍露出清澜。
　　层城烟雾将归远，浮世尘埃久住难。一自箫声飞去后，洞宫深掩碧瑶坛。
　　寻赵尊师不遇　　　　　　姚鹄
　　羽客朝元昼掩扉，林中一径雪中微。松阴绕院鹤相对，山色满楼人未归。
　　尽日独思风驭返，寥天几望野云飞。凭高目断无消息，回首烟霞可再期。
　　题企秀轩壁　　　　　　唐求
　　数里绿山不厌难，为寻真诀问黄冠。苔铺翠点仙桥滑，松织香梢古道寒。
　　昼傍绿畦荡嫩玉，夜开红鳌捻新丹。孤锺已断泉声在，风动瑶花月满坛。
　　留题楼观　　　　　　　　薛周
　　结草终南下，云萝一径深。人穷文始边，谁到伯阳心？
　　古木含天理，清风快客襟。劳车行计促，空愧负长昤。
　　又　　　　　　　　　　张芸史
　　参差楼观拂层穹，犹想当年望气雄。白鹿有踪仙驭远，青牛无迩夜坛空。
　　霓旌影湿灵溪月，纠桧寒生玉宇风。钦想天家尚黄老，翠华曾此奉琳宫。
　　题楼观南楼
　　纷纷尘事日婴怀，一见南山眼暂开。好是晚云收拾尽，半空苍翠望中来。
　　说经台　　　　　　　　张善渊
　　十亩园丘翠抛深，圣人遗美尚堪寻。天风吹响庭前柏，彷佛当年道德音。
　　楼观　　　　　　　　　章子厚
　　初入山门气象幽，春风先到紫云楼。雪消碧瓦六花尽，烟绕丹楹五色浮。
　　大道径庭终易见，神仙窟宅不难求。清人果有招徕意，授道台边借一丘。
　　赠庞道者　　　　　　　张商英
　　褫了朝衣卸了冠，宦情分付梦魂问。因寻太上长生诀，偶到终南第一山。
　　土木形容殷七七，水云情性许闲闲。身中火枣无人会，此药重来便驻颜。
　　赠玉泉庵主　　　　　　胡叔文
　　山栖未是出红尘，别有单方上玉京。要识混元真面目，碧窗着耳听溪声。
　　游楼观　　　　　　　　司马康
　　华发萧萧苦见侵，臜思休影欲投阴。未能免俗自知悔，正恐入山今不深。
　　殿阁凭高元胜绝，尘埃到此总平沈。杖头卓处皆吾有，何必千岩万壑寻。
　　登经台　　　　　　　　　史戡
　　竹杖芒鞋上翠微，飞楼杰观与天齐。乘云径欲凌空去，遥认家山望眼迷。
　　雄踞高台第一峰，危栏正在白云中。看山终日意不足，紫翠横陈知几重。
　　五郡庄怀古　　　　　　张景先
　　南北与束西，相逢似有期。一言生义气，四海作连枝。
　　列郡依红锦，全家茹紫芝。孤怀本无问，惆怅不同时。
　　书经台小室
　　日落遥岑秋气清，荒台古木乱蝉声。仙人一去鹤不返，剑客重来丹已成。
　　静对竹炉烟缕直，细看月窟桂花生。此心旧有蓬莱约，欲简归来问姓名。
　　戊子秋游楼观　　　　　杨奂然
　　蓬莱隔沧海，虎豹护天关。白发知谁免，青牛竟不还。
　　茶分丹井水，诗入草楼山。顾我负何事，区区鞍马间。
　　楼观怀古　　　　　　　王良臣
　　紫云楼阁面山鬼，霜叶零风满绿苔。矮柏击牛人不见，杖华寻褊说经台。
　　说经台十诗　　　　清和尹真人
　　说经台上东回首，目断燕山不见涯。返照本来清静界，不知何处是吾家。
　　说经台上万绿忘，过目惟存九九章。顾我一生心已足，终朝东向谢重阳。
　　说经台上意沈吟，一片闲心照古今。观透百家空费力，五千文外更何寻。
　　说经台上意如何，远尽尘中人事魔。三岛未归仙境遇，五千终了属清和。
　　说经台上燕心香，亲见宗师受道章。一自玄元归去后，五千文义愈昭彰。
　　说经台上意悠悠，返顾周行四十秋。海角天涯俱历褊，未知此地肯心留。
　　说经台上会知音，道德精思味要深。莫学空谈虚口过，道心明似说经心。
　　说经台上五华赊，东望云山万迭遮。去路未知谁主宰，乾坤总属大方家。
　　说经台畔水流声，朗朗还同经句清。道在胸中声入耳，令人心地转分明。
　　说经台上说经探，一字还同一镒金。心昧玄言沈地府，性通妙语合天心。
　　和清和真人经台十诗　　秦彦容
　　道德林开道德花，青牛西去隔天涯。说经台上浑成物，依旧相传令尹家。
　　天下兼忘我亦忘，沈烟潇洒谷神章。松梢鹤是辽天客，半夜唳天惊一阳。
　　嫩读归藏又嫩昤，本来无古亦无今。超然黍米珠中宿，天眼龙睛没处寻。
　　鬼不能神奈我何，高提三尺斩妖魔。青松影裹无他事，独倚寒云饮太和。
　　一榻清风一灶香，主人静对不言章。守关令尹飞升后，莫道长生理不彰。
　　说经台下水悠悠，支轭林荒不记秋。试问松梢千岁鹤，丹炉端的为谁留？
　　无名大朴少知音，山自高兮水自深。不到说经台下路，几时窥见圣人心。
　　太华终南路已赊，更将秋霭暮云遮。谁知别有通天窍，玄牝门中是我家。
　　夜半风传玉笛声，游仙路远梦魂清。五千文字元无说，月挂冰壶表裹明。
　　悟彻两篇深更深，解将大地点成金。愿分上善江头水，一洗人间未了心。
　　和清和真人经台十诗　　黄道朴
　　说经台上傲烟霞，始信浮生果有涯。白鹤不来人换世，青山应笑我无家。
　　年来身世两相忘，坐对南山读旧章。回首说经人不见，古台荒草半斜阳。
　　我欲忘言底用吟，道无终始古犹今。欲知玄牝绵绵理，只向侬家静处寻。
　　世短人浮可奈何，一真总被六根魔。争如会取先天理，默默昏昏保太和。
　　岩落松花鹤梦香，静中深体谷神章。至今关令传经处，日月高名万古彰。
　　台空人往事悠悠，风月清闲春复秋。此日登临访仙迩，归心还被白云留。
　　终南山水有清音，翠竹苍捂岁月深。欲识洞天奇妙处，野猿溪乌亦无心。
　　未厌真游去路赊，草楼深处碧云遮。青牛毕竟知何在，矮柏犹存令尹家。
　　说经台上听泉声，夜静泉声分外清。妙理无穷谁会得，一轮寒月道心明。
　　三复玄言味转深，篇分上下等千金。好将太古常存道，化取草生未了心。
　　说经台　　　　　　披云宋真人
　　说经台上草茫茫，圣祖玄元古道场。紫气印开周洛邑，青牛踏破尹家庄。
　　五千秘语风生几，九万灵仙月满堂。休道野花无耳性，至今犹听谷神章。
　　楼观　　　　　　　　　郭周卿
　　木杪苍烟向日开，半空金碧照崔鬼。丹砂火冷井仍在，紫气影沈人未回。
　　万古风烟归史笔，一番猿鹤傍经台。自怜不得飞仙术，徒对西风赋七哀。
　　说经台
　　自停玉尘几经年，人去台存倍黯然。不为青牛会税驾，岂闻黄耳亦登仙。
　　首言拟却当时马，继论如烹大国鲜。文字五千今尚在，玄中又复见重玄。
　　楼观　　　　　　　　　李显卿
　　路转穹林画帧开，倚天楼观郁崔鬼。东来紫气疑犹见，西去青牛杳不回。
　　竹外轻烟浮茗鳌，松梢冻月照琴台。蚌蚁生死人间世，遐想仙其祇自哀。
　　说经台
　　说经人去已千年，木杪遗台尚寿然。寰海至今传妙旨，犹龙无复见真仙。
　　风号地籁笙竽合，日照山花锦绣鲜。须信谷神元不死，晚来幽乌替谈玄。
　　从大宗师游楼观登经台留题
　　诚明张真人
　　犹龙千载去不返，灵迩相望尽得游。望气只应存故宅，传经谁更结高楼？
　　松蟠古道苍蚪卧，水绕长林碧玉流。日夕南峰一登眺，野烟晴处绿芜稠。
　　和义卿大师游楼观诗韵　郭择善
　　圣学经纶冠九州，皇华风驭萃英游。斋心梦入华胥国，走笔题诗白玉楼。
　　草阁栖真腾紫气，经台倚竹瞰黄流。裴回妙得招来趣，银汉香风桂树稠。
　　又　　　　　　　　　　卫致夷
　　本陪仙仗寻真迩，喜入清都得胜游。风引泉声来午枕，雨余山色入晴楼。
　　古今贤圣崇玄化，早晚烟霞属羽流。日暮高台试回首，碧云深锁乱山稠。
　　又　　　　　　　　　　李道谦
　　几到淋宫兴未休，杖华时复一来游。白云深锁烧丹鳌，翠霭高横望气楼。
　　山乌飞呜穿野竹，岩花零落逐溪流。青牛去后知何在，空有门前绿草稠。
　　登经台　　　　　　　　谢希翼
　　凭高一览小咸秦，雨洗河山画帧新。紫气曾迷函谷月，清风长慕草楼人。
　　青牛灵方勇切又音泛驾归何处，老柏凌云不记春。孤坐西轩思古事，落花狼藉乌声频。
　　又　　　　　　　　　句曲山人
　　说经千载有遗台，白鹿升虚者不回。惟有青山依旧好，门前相对画屏开。
　　重游说经台　　　　　　寇元德
　　千古谈玄地，烟霞锁玉肩。重来疑隔世，一览顿忘形。
　　老柏森新翠，丰碑集旧经。茫然视尘宇，渺渺一浮萍。
　　说经台　　　　　　　　文道广
　　山中花乌四时好，台上烟霞千里明。此是玄元言外意，谁能着眼听无声？
　　又　　　　　　　　　　孙德或
　　玄教宏开众妙门，元纲帷在五千文。此身何幸游廊麻，时上经台礼道君。
　　楼观　　　　　　　　　李同寅
　　童童老桧荫星坛，丈室轩楹紫翠间。有耳未尝闻俗事，举头长得见云山。
　　说经台古乔林合，炼药炉空落照闲。一自青牛西驾后，更无紫气入函关。
　　又　　　　　　　　　　刘元鼎
　　束来紫气照咸秦，聪耳昂藏厦出草。传道偶逢关令尹，犹龙长忆广桑君。
　　一簪华发先天始，万里青牛隔世纷。俗草不生台上土，夜听山鬼诵玄文。
　　又
　　玄谈密授函关吏，万古终南一草楼。陵谷依然人世换，玲烟丛柏外青牛。
　　系牛柏　　　　　　　　赵仁矩
　　混元捉得一苍龙，化柏全凭至圣功。望犊老枝犹偃赛，带烟古叶密朦胧。
　　苍苍常有岁寒操，郁郁如沾德教风。祇恐看时雷雨恶，怒随霹雳上遥空。
　　书企秀轩　　　　　　　马绍庭
　　终南古楼观，金碧郁峥嵘。丹鳌暮烟暗，经台秋月明。
　　山川无俗气，松竹有清声。企秀轩中客，徜徉了此生。
　　登经台　　　　　　　　　　王赞
　　一径出苍翠，偷然迥绝埃。乌啼山愈静，藓滑雾初开。
　　丹熟炉无火，经存迩有台。彷徨嫩回步，援笔纪重来。
　　说经台登望次玉局翁韵　卢处道
　　风流王谢听渠侬，大匠何曾弃拙工。四百元勋两胥史，萧曹却似解谈空。
　　又
　　河山百二为谁雄？办与坤灵学昼工。试向说经台上望，汉家文物草连空。
　　楼观　　　　　　　　　贾文裕
　　宝构蟠蟠紫极宫，宫前流水咽铜龙。荒台古篆存遗旨，老柏洪糜有道踪。
　　十里洞房云作屋，四围石壁剑为锋。夜深一榻眠方稳，又听朝元阁上锺。
　　说经台
　　道海倾颓着力难，此台真可塞狂澜。素王既远斯文丧，何处人间有杏坛。
　　再过楼观　马绍庭
　　青牛何事忽西轿，望气终南先有楼。千载圣真成契遇，两篇道德为传留。
　　台前翠瑛新连旧，洞裹丹砂春复秋。今日重登廓胸臆，榛芜尽诤柏松幽。
　　楼观留题　高书
　　传经人去杳冥间，老柏依然傲岁寒。世变几回余劫火，炉空无复觅仙丹。
　　地临束北秦川小，山接西南蜀道难。说与阿师应被笑，满簪华发又那邓。
　　又　　损斋
　　丹鳌莓苔合，经台草树荒。南山阅千古，依旧郁苍苍。
　　楼观　张好古
　　秘殿巍峨锁翠烟，寻真偶到洞中天。青牛寂寂人何在？丹井依依世几迁。
　　望气固难追往事，授经犹可想当年。犹龙心法今谁继，独有全真得正传。
　　说经台
　　紫气东来演二篇，真风千古播垓挺。深根固蒂文虽简，治国修身义最玄。
　　灵境不随尘世改，圣经喜有翠泯钥。一轩高外烟霞窟，输与华阳老谪仙。
　　留题楼观　张立道
　　大篆丰碑点绿苔，峥嵘楼阁耸三台。击牛古柏束柯在，炼药寒泉坎井开。
　　烟锁尹君文始殿，云藏老子说经台。凡胎圣境真难遇，疑是游仙梦裹来。
　　企秀轩
　　企秀轩开感兴多，终南山色翠嵯峨。困思一枕黄粱梦，又被诗魔搅睡魔。
　　留题经台　林君一
　　终南毓秀何佳哉？草灵诃护升天台。当年瞻彼现紫气，青牛果自束方来。
　　烟霞缥缈驻仙辖，琅函灿灿留琼瑰。忽乘丹凤返碧落，几见沧海飞尘埃。
　　老柏再生复千载，森森荫茁玄门开。坡仙题品刻翠瑛，我来拂拭生莓苔。
　　传经不待意已化，后人胡为乎疑猜。河山百二特一览，顿然胸次生崔鬼。
　　秋烟澹澹日已暝，信眉一笑空裴回。
　　世传《玄元出关图》像仪失实，因稽古订正，命姚安仁写之。瑰瑛传示诸方，嘉其笔力精峭，为作《山愒》以赠之　　朱象先
　　青牛西出关，千载纪玄瑞。云何传此像，仪刑失初意。
　　每为识者嫌，尤重嗣者愧。峨峨南山台，授道有遗址。
　　诸方号指南，正调当在是。聋石拟写真，适遭姚处士。
　　静思阅三日，一扫已大备。河山认崤函，衣冠见周世。
　　圣真欣会遇，道气盈天地。将开清静门，要醒举世醉。
　　再让仍再进，洞见当时礼。凝娣不似画，我疑亲侧侍。
　　君能状此图，天机一何邃。胸中妙丘壑，幽妍生笔底。
　　岂令张与昊，独擅画家美。宝帖散寰海，追美三千岁。
　　名同金石传，会从此日始。
　　奉题希声堂　　　　　　张广微
　　大道元非语默传，紫云何事泄重玄。当时赖是无言说，纸上拈来已五千。
　　赠别一虚臾　　　　　　杜南谷
　　海陵仙人一虚子，方瞳玄鬓长如此。胸中一点天地真，清气逼人过秋水。
　　我昔被君居燕然，挂剑长春偶相会。别去笑指黄金台，翻然西度函关外。
　　浮空紫气上终南，稳驾青牛休地肺。烟霞猿鹤争欢迎，疑是玄元见文始。
　　丹峰楼观尚依然，摩掌古柏正逾醉。从兹与了未了绿，莫向时人话前事。
　　今犹古兮古犹今，天上人问复何异。不须忙去升昆仑，逍遥且住人间世。
　　他年我亦事西游，分席经台校玄旨。
　　古楼观紫云衍庆集卷下竟
　　
