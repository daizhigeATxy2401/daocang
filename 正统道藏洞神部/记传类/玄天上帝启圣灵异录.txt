玄天上帝启圣灵异录
　　经名：玄天上帝启圣灵异录。元徐世隆等撰。一卷。底本出处：《正统道藏》洞神部记传类。
　　元创建真武庙灵异记
　　翰林侍讲学士兼户部侍郎徐世隆撰
　　皇帝践祚之十年，奠新大邑於燕，落成有日矣。是岁冬十二月庚寅，有神蛇见於城西高梁河水中，其色青，首耀金彩，观者惊异。盘香延召，蜿蜓就享而去。翼日辛卯，复有灵龟出游，背纹金错，祥光绚烂，回旋者久之。夫隆冬闭藏之候也，龟蛇潜垫之类也，出以是时，其为神物也，昭昭矣。既而，事传禁掖皇后，遣中使询於众，咸以为玄武神应。於是，有旨以明年二月甲戌，即所现之地构祠焉，昭灵既也。谨按文耀钩云：北宫黑帝，其精玄武，皇北方之神也。我国家肇基朔方，盛德在水，今天子观四方之极，建邦设都，属水行方盛之月，而神适降，所以延洪休昌景命，开万世太平之业者，此其兆欤。呜呼，庙既新矣，神其礼止。自兹已往，俾雨旸时若，年谷屡丰，跻民仁寿之域，皇我圣后辅佐圣天子，敬恭神明之意也。世隆承乏文职，获睹兹瑞，敢迹其实，为之记云。
　　至元七年二月　　日。
　　元创建昭应宫碑
　　史部尚书臣徐世隆奉勑撰
　　国家肇基朔方，以神武定天下，列圣相承。际每之外，罔不臣妄。主上诞膺天命，嗣守大统，稽考典章，用润色鸿业，建宗庙，修礼乐，立官制，文物焕然为之一新。惟是宫殿未备，群臣请定都於燕。上可其奏，乃以至元三年，新都于故城之北。越六年十二月庚寅，城之西，高梁河之南金水中，有蛇出焉，长尺余，首耀金彩，背负青章。见者异之，咸奉香迎拜，蛇驯而近人，引颈顾陌，蜿蜓入盘嗅香，久之而去。明日，复有神龟，玄文绿质，游泳岸曲，若出而效灵者。众以为龟蛇天地之关轴，当隆冬闭藏之候，鳞介所垫，今迭出互见，必有由而然。太府监玉牒尺不花，被中官命监工役西郊，适睹此事，遂入奏闻皇后，使访问博物大臣，以玄武神见为对。遂出内帑物，俾即其所见之地构祠焉。特遣玉牒尺不花尼原缺箴役，以行工部尚书段天佑，鸠工眠师，复绘图以进。皇帝若曰：神圣能阴庇吾民，可不吉镯祀享，以答灵既乎。乃诏大其楝宇而为之。宫既成，赐名日昭应。仍动词臣文于石，臣世隆谨按汉张衡《思玄赋》云：玄武缩于壳中，腾蛇蜿而自斜。盖蛇龙类阳也，上应乎乾纲。龟玄物，阴也，下应乎坤轴。惟阴阳交和，而神应斯至。今主上圣德，神功格于上下。沉几开阖，旋乾转坤，其厉精为治，综核名实，有汉宣帝之则焉。其创制立法，移风易俗，有魏孝文之度焉。至若爱民如子，礼贤如宾，舍己从人，以辞色假借臣下导之，使言则唐之文皇，不啻过也。加以敬戴不息，肃恭神明，是宜上帝降灵，以彰明德而昌景运，不其伟欤。臣世隆敢百拜稽首而献铭，铭曰：玄武维星，黑帝之精。其来有征，其占有成。其符，龙德之馨。皇帝曰：嘻，神格是饮，神保是承，匪宫匪庭，曷以将时享之。诚乃隆其楝，乃高其楹，门寝靖深，神之攸宁。于以奠水德之灵，其水惟金，其岛惟琼，神临其问，壮帝之京。以永天子，万年之祯。
　　至元七年九月　　日。
　　元创建昭应宫碑
　　翰林学士知制诰兼修国史臣王密奉勑撰
　　圣人有天下，莫不以神道设教。皇帝龙飞尊礼，百神咸秩。无文皇后，躬亲内政，德协宸极。凡所以幽赞神明，兴崇祀典者，实勤备焉。谨按有司所具事迹，维至元六年，都邑肇新，中宫谕旨太府，监度西郊高梁河乡隙地，以居新附之民，庐舍既营，市肆亦列。乃以季冬十有九日庚寅，致祭于金水之神。时方盛冬，垫虫坏户，动物局踏，俄有祥光照耀，附水西来，迎而视之，有蛇其长尺许，背青章而首金色。众见其灵异，骇而聚观。太府监玉牒尺不花，乃率其属，焚香罗拜，承之以盘，蛇蜿蜓来登，延颈四顾，若饮若享，移晷而去。明日，复有神龟浮于波面，背负玄文，金碧集错，回旋泛泳，引首向岸者久之。观者咨嗟叹息，以为昔所未见。玉牒尺不花，以其事奏闻皇后，乃遣问诸博物大臣，其对以为龟蛇黑帝之精，季冬水王之月，以是月而有是祥，其玄武之灵验欤。国家肇基朔方，奄有四海，今京邑告成，而是瑞来格，神理不言，应以象类，盖昭昭矣。於是皇后分禁中供用之物，命太府监玉牒尺不花，即於所见之地，兴建庙貌，以奉香火。仍命行工部尚书段天佑一同商度，给其工役。落成之日，赐其额日昭应宫。重门宏敞，阀殿深严，单飞游题，金彩溢日，遂为京畿伟观。昔周室方兴，大任大姒，以思齐之德，流肃雍之化。时有驺虞麟趾之瑞，形于篇什，播之咏歌。今皇后德伴任姒，化并西周，是宜神龟灵虺，见瑞呈祥，与绉虞麟趾之应，盖异世而同符矣。噫，明者见微而知着，睹物而谕理，皇后懿鉴渊衷，沉几先物，出捐金帛，修崇宫室，非资燕暇之安，非以奉游观之乐，盖将昭扬神麻，绍隆景运，辅成圣天子神道设教之意耳。臣盘既书其事于后，拜手稽首，击以铭辞，铭曰：德有感，神无方。灵何符，彰圣皇。彰维何，冬季月。蛇蜿蜓，龟奋垫。哲人占，黑帝精。皇祚安，天下平。宫于河，后有旨。万斯年，福天子。天子圣，后相之。嘻万方，征训词。
　　至元七年九月　　日。
　　元赐武当山大天一真庆万寿宫碑
　　翰林学士知制语兼修国史臣程巨夫奉勑撰
　　皇庆元年春三月，京师不雨，徧走群望不雨，诏武当道士张守清，梼而雨。明年春不雨，祷而雨。夏又不雨，又祷又雨。既沾既渥，仍大有秋雨。宫大悦。初均房之问，有山曰太和，又日仙室，以玄武神居之，名武当。踞地八百里，峰七十有二，最高日紫霄之峰，峰之最胜者，曰南岩。前有洞天二，日太安皇崖之天，日显定极风之天，上出浮云，下临绝涧，猥啼乌嗥，豺虎所家，人可投足者，仅寻文许。道家言，龙汉之年，虚危之精降而为人，修道此山，道成，乘龙天飞，是为玄武之神。至唐贞观益显，天下尊祀。宋理宗时，诏道士刘真人作宫南岩。不克，汉束异人鲁大宥隐居是，日草衣菲食，四十余年，救灾捍患，预知祸福，时人神之。天兵被襄汉去，渡河访道全真，西绝沃陇，北瑜阴山，至元十二年归，与道士汪真常等，修复五龙紫霄坛宇，独结茅南岩，或请作宫庭，曰：非尔所及也，其人将至矣。二十一年秋九月，师自峡州来，年三十有一，愿为弟子。大宥欣然日：吾待子久矣。即授道要。明年春正月，大宥仙去。师躬执阱衅，垦山凿谷，种粟为食。维帅其徒，剪荟翳，驱鸟兽通道，东自山趾绞口，七十里至紫霄宫，五里至南岩。南岩北下，三十里至五龙宫，又四十里抵山趾蒿口。岁三月三日，相传神始降之辰，士女会者数万，金帛之施，云委川赴。乃构虚夷峻，挞木穹谷。刊在穷压，即岩为宫。广殿大庭，高堂飞阁。庖库寮次，既严且备。炫晃丹碧，缪辐云汉。像设端伟，钟鼓壮亮。引以石径，荫以杉松。积工累资巨万，计历二十余载乃成。垦田数百顷，养众万指。至大三年，今上皇帝，仪天兴圣。慈仁昭懿寿元皇太后，闻师道行，遣使命建金录醮，征至阙，及祷雨辄应。赐宫额日天一真庆万寿宫。提点甲乙住持。制加神父启元隆庆天君明真大帝，神母慈宁玉德天后琼真上仙，赐师号体玄妙应大和真人。延佑改元春二月，大司徒臣罗源，奉皇太后旨命，乘驷奉香币，还山致祭。冬十月，集贤大学士臣陈颢，请加赐宫额，日大天一真庆万寿宫。命翰林学士承旨，臣刘赓书之。申命翰林承旨，臣巨夫撰碑文，集贤学士臣孟俯书丹，中书省参知政事臣世延篆额。臣巨夫窃惟圣天子原清静之本，躬垂拱化，父天母地，怀. 柔百神，陶成万类，子育兆姓，宵衣吁食，期属于治，可谓至德也。已师以云柄霞举之倡，而能振道濯德，焦心苦志，奋树堂坛，以承天休，亦可谓豪杰之士矣。师阅疏果毅，方严质茂，虽大祠祭，不待沐－浴更衣，所感必应。虽身被显宠，如始入山，其有道者耶。若神之德，广大混茫，变化无方，谓则宿所，锺诅不信然．。臣巨夫谨拜手稽首，而献诗曰：
　　翼斡之墟均房间，白云峨峨武当山。根盘千里阻且艰，七十二峰罗烟鬓。
　　帝遣玄武驱神奸，被发长剑衣黫黫。穹龟修蛇猛且间，乘云而来御风还。
　　跋余望之杳莫攀，真人学道镌坚顽。飞上千仞诛榛菅，斡旋天枢启天关。
　　琼楼珠宫翠回环，霞披雾映黄金镮？湛恩大号帝所颁，神来居之佩珊珊。
　　寒松萧飕水潺湲，飞香满空馥蕙兰。愿神永永哀民难，汛扫秽浊无恫症。
　　我皇万岁御九寰，兴圣怡愉长朱颜。
　　延佑二年三月　　日。
　　元加封韶
　　上天眷命，皇帝圣旨：朕闻越有贵神，是为玄帝。发祥大国，学道名山。位镇北方，开皇家之景运。威加海内，殄庶域之妖氛。既昭服於纯厘，宜推尊於圣父。元包有极，所以融一炁之胚胎。庆衍真源，所以绥万年之祉禄。庸加美号，用答殊休。圣父净乐天君明真大帝，可加封启元隆庆天君明真大帝。主者施行。
　　延佑元年九月　　日。
　　上天眷命，皇帝圣旨：昔有上仙降生，玄帝一炁，难名其妙用，万方咸仰其英威。晬宇天临，顾洋洋而如在。祥光日耀，信赫赫以长存。昌期既协於剖符，大号宜加於镂牒。着母仪之特盛，配父道之常尊，圣躬有赖於拥全。慈仁允洽帝祚，益期於昌炽福禄来。仍圣母善胜天后琼真上仙，可加封慈宁玉德天后琼真上仙。主者施行。
　　延佑元年九月　　日。
　　上天眷命，皇帝圣旨：武当福地，久属职方。灵应玄天，宜崇封典。蜷言真武，昔护先朝。定都人马之宫，尝见龟蛇之瑞。虽昭应已修於明杞，而仙源未表於徽称。爰命奉常议，行褒礼，谓元者善之长。圣德合於一元，圣则化而神。元功同於三圣，拯济民生而仁周。宇宙廓清，世运而威。畅风霆，订鸿名而既嘉，宣宠光而何忝於戏。天道主宰谓之帝，四字庸镇於山川。帝室眷命受於天，万年永安乎宗社。思皇多祉，佑我无强。特加号曰玄天元圣仁威上帝。主者施行。
　　大德八年三月　　日。
　　上天眷命，皇帝圣旨：建用皇极，以协雨旸。敬重明神而消旱叹，感通一理也。惟尔水神，原於道家之说，於昭地轴之名，克相予守土之臣。伤农闵雨，使年谷以顺成。厥灵赫然於戏，靡神不举。用追迹於先王，依人而行，尚蜷怀於下土。可封灵济将军。主者施行。
　　泰定二年十二月　　日。
　　上天眷命，皇帝圣旨：咸秩无文，异於灾旱。寰辙有规，一典也。惟尔火神，原於道家之说。式着天关之名，克相予守土之臣。伤农闵雨，使年谷以顺成。厥灵赫然於戏，二气良能以至诚而有感。百神受职，宜定功以行封。可封灵耀将军。主者施行。
　　泰定二年十二月　　日。
　　上天眷命，皇帝圣旨：朕嘉修真之流，贵得道之士。形神俱妙，僻处山林。精气纯全，能兴雷雨。信若人之高躅，实斯世之罕闻。欲示褒扬，其颁换汗凝真灵妙保和法师，武当山天一真庆万寿宫住持宫事张守清，为老子学，奉玄帝祠，登万仞之层巅，构千间之大厦。功用虽成於使鬼，行能自足以服人。龟蛇常交媾以现形，狼虎随奔腾而敛迹。素心既固，玄化弥彰。争稽首於讲筵，几四千辈。不及胁於外席，垂三十年。近臣有称赞之言，太后有征求之命。屡逢亢旱，方虞率土之灾。申祷上玄，并获甘霖之喜。功已沾於庶物，身宜佩於殊荣。加贲冠簪增辉，岔壑於戏镇安。侯服真庆，为南纪之灵祠。辅翼我家，玄武主北方之王气。唯竭心思而致梼，庶几福录以来。崇钦哉，维时服我明训。可赐体玄妙应太和真人，宜令张守清准此。
　　延佑元年十月　　日。
　　启圣嘉庆图序
　　玄天以水德镇北方，有国家者，实嘉赖之。而台终所临，武当为最。显其斓运之功，育物之德，昭乎古今，迨非启圣诸记所能历数也。逮于皇元，肇基朔方。德运同符，天人胥契。故於克定，立功之始穷。冬冱寒之时，而示现金水。诞开祯祥，其兆灵邦家，类匪前闻所得同也，而未有以传。山之真庆宫提点张洞渊，因金水新事，发启圣旧，编集而为嘉庆图。图释以文，得梓镘以行世，将以上扬鸿业，光昭神麻。虽图不尽事，事不尽传，而得着夫天运攸归之符，方配玄天於无强，则此图之传，非独为斯道幸也。
　　时皇庆壬子夏，五嗣天师张与材，书于大都之崇真方丈。
　　玄武着灵尚矣，武当山乃昔修炼上升之地，故昭灼显异，他杞莫并也。圣朝混一区宇，至元问，龟蛇冬见於高梁河，遂即其地作大昭应宫，以表其异。今张洞渊，原神所由，为嘉庆图，以信后传远。夫神与人相依而行，人非神，何以尊。神非人，何以发扬显休。大暴於天下，则是图也，岂徒然哉。
　　延佑改元夏，五玄教嗣师昊金节顿首书。
　　天一真庆宫，元和迁校府，此二宫府，本出清微法中，雷困黄君，传之於混隐真人南君，张洞渊於清微法有所受，故取以名其宫。复取启圣记中数十图，加之圣朝高梁河，示现龟蛇之瑞继其后，因日嘉庆图。当代天师暨诸公叔之详矣，奚待余言之赘哉。且高真在天，惟辅有德。当世祖皇帝混一区，夏以仁守位，四夷八荒，罔不臣服。生灵兆庶，罔不枢吟。是以嘉祥日至，灵瑞云集，天人相与，真万世一时之会也。洞渊发明斯瑞，使天下共知，以传不朽，是可尚也，故为之书。
　　时皇庆改元立秋日，翰林学士承旨，资善大夫知制诰，兼修国史张仲寿书。
　　《易》曰：天一生水，地六成之。夫一者，数之始也。水者，万物成形之始也。生数奇，成数偶，於位为北方。北者，背也。北方象人背，故北极出天最高。又北之为文，从人相，背阳，至冬至而止，又自冬至而复生。於卦为坎，水之为文，象形为坎卦，束西分流於乾坤之四德。曰贞贞者，正固也。二义在天斗，牛女虚危，室壁七宿，列於北方，成形为玄武。玄武者，龟蛇也。青龙白虎朱雀，皆一物，而玄武独二物。不谓之龟蛇，而谓之玄武者，玄之为色，赤而黑，龟蛇则然。有鳞甲，武之象也，玄武之神始降。宋真宗时，为祠遍天下，皇元之兴，实始於北方。北方之气将王，故北方之神先降。事为之兆，天既告之矣，武当山在西南方，巍然高且大，玄武神依焉。黑衣被发，仗剑践龟蛇，人往往见之，至今常然。天一真庆宫主张君洞渊，笃於信道，强立不挠。皇太后闻而召之。会京师旱，自去年九月不雨，至于三月。天子以为忧，皇太后使人持香，从张君祷焉，先雨。张君为之日时，已而，果然雨数日乃止，远近皆沾足。皇太后厚赐之，尽散与其众，不以一钱私己。其行若是，真所谓绝无而仅有者哉，是宜神之相之也。张君持所刊嘉庆图，缴余为序，余为诵所闻而书之。
　　皇庆元年夏四月廿二日，集贤侍讲学士中奉大夫赵孟俯序。
　　一者，天之清气，水之生数。老子曰：道生一。真庆宫以天一名，道原之所自出也。紫霄天柱，岩岩峻极，非玄武，孰能当之。洞渊张先生，以弘愿定力，为此山开宇宙，其徒唐中一、刘中和，充拓师说，作启圣嘉庆图，出相叔事，稽古之力，聚在此书，皆信而有征者。行之四方，传之百世，升学道之人，寓於目而得於心，因有相，以悟无声之妙。不测之神，无穷之化，虽有百千万亿，而心之精微，惟一而已。大易以元首四德，元亦一也。乾日亨，嘉之会。坤日积，善之庆。万民万物同一，太极受此清气，得此生数，含弘厚积，以全天一之真。浩浩渊渊，均囿乾坤。嘉庆中道，力无尽，福德亦无尽，此嘉庆图之所以作也。览者无贰尔心，洋洋在上，实鉴临之。
　　至大。辛亥白露节，云西耐庵道人赵炸拜手书。
　　天之高，不可知也。日月星辰之象，吾得而观焉。地之厚，不可度也。山川草木之形，吾得而察焉。神之妙，不可测也。变化应感之迩，吾得而拟议焉。是道也，洞渊张先生其知之。其作玄武嘉庆图，是已其言曰：武当之为山也，七十有二峰，皆奇伟怪绝。而所谓紫霄峰者，又七十二峰之中峰也。然则，其能出云雨，见灵怪也，固宜矣。又曰：其帝而神之者，曰玄武。玄武者，在天为虚危之宿，在地托龟蛇之灵，於五行为水，於五色为玄，而其数则一也。夫一之为一也，虽数而言之则一，固造化之所由。分即数，而言之则一，固十百千万之所由起也。然则，其寓夫地之中，而行乎天之一，非天下之所谓至神者欤。洞渊曰：自是而上，吾不可以言喻也。自是而下，吾犹得以迩言之。於是，与其徒唐中一、刘中和，取其瑰异显着者，图而传之，将使天下观者动心骇目，必有以启夫敬畏感慕之意焉。子从玄教大宗师嗣宗师，知洞渊之有功於武当也。曰洞渊居武当，攻苦食力，廿有余年。梯危架险，经营缔构，作宫室以奉香火，几以穷山幽谷，比壮丽於通都大邑，则洞渊规画运量，其可以浅浅窥哉。其佐而成之者，同栖岩学之士也。会子弟佐邑，在武当为近，故得详言之。
　　皇庆元年正月十日，虞集书。
　　坎宫之神，曰玄武，生太极之初，应天一之数，周流八极，灵变莫测。其所以利万物，福苍生，德之溥也。历代崇奉，罔不精虔。武当乃住世修真之所居。翼斡之下，耸七十二峰，鬼神守护甚严，人迩罕到，天柱紫霄峰，尤为峻极。洞渊张先生，开此山，构殿宇，规模宏丽，古昔未有。凡二十七年而后成，自非精修之至者，能如是乎。高弟唐中一、刘中和，继承师志，思惟玄帝实录，流布未广，作嘉庆图形，诸有相而叔其事，自初至终，至为周悉。募工馒梓，以传於世，俾观者因相以明其事、因事以知其灵，则皆起诚敬，而坚向善之心，惭可进於道矣。中政长史林公仲德，为予道其事，且征为序。予嘉洞渊信道之笃，中一、中和用意之勤，将见玄风大振也。於是乎书。
　　至大。辛亥孟冬吉旦，鲍思义谨书。
　　玄天上帝启圣灵异录竟　 
　　
