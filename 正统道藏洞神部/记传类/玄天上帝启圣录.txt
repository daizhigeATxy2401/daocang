玄天上帝启圣录
　　经名：玄天上帝启圣录。撰人不详。八卷。底本出处：《正统道藏》洞神部记传类。 
　　目　录
　　卷一
　　金阙化身　王宫诞圣　经书默会　辞亲慕道
　　元君授道　天帝锡剑　涧阻群臣　童真内炼
　　悟杵成针　折梅寄樃　蓬莱仙侣　紫霄圆道
　　五龙捧圣　三天诏命　白日上升　玉陛朝参
　　真庆仙都　玉清演法　朝觐天颜　降魔洞阴
　　分判人鬼　凯还清都　复位坎宫　玉京较功
　　琼台受册　天宫家庆　紫霄禹迹　甘霖应祷
　　五龙唐兴　武当发愿　谷岩修果
　　卷二
　　归天降日　供圣重时　参定避忌　进到仪式
　　洞天云盖　宫殿金裙　马前戏跃　地面迎蟠
　　圣像先锋　灵阁真瑞　五人现相　二士化光
　　唐宪宝像　朱氏金砖
　　卷三
　　皂背显圣　净巾结缘　宋朝一统　宝连重新
　　天罡带箭　河魁擎鞘　属王归顺　藩镇通和
　　瓢倾三万　壶表一京　雪晴济路　风浪救岩
　　圣箭垂粉　神枪竹刃　神兽驱电　毒蜂蔼云
　　卷四
　　神将教法　符吏借兵　书显魏家　珓落王宅
　　柯诚识奸　洞真认厌　圣帧化妇　神灵分形
　　寇船退散　劫院就擒　舍身求雨　付语祈晴
　　孙隐遣蝗　守卿禳虫
　　卷五
　　消禳火德　折应计都　天降栗麦　田生茨
　　郑箭灭龟　裴剑驱虎　当殿试法　聚听禁妖
　　妖或祡邈　魅缠安仁　陆傅招诬　王虎中计
　　陈妻附魂　王氏怀鬼
　　卷六
　　奏录延寿　施经救灾　灵功咒水　真法浸钱
　　镇河兴福　现海救危　何诠遇会　吴氏缘合
　　进明显圣　邹宿契灵　天锡青枣　神化红缨
　　荆王双美　焦氏一嗣　
　　卷七
　　小童应梦　高圣降凡　七从借名　二真显化
　　索钱二万　翻钞四千　水云护笈　风雾卸函
　　签词应验　相术指迷　胡清弃业　仲和辞吏
　　良嗣感祥
　　卷八
　　元晏悟化　王衮烙鳖　华氏杀鱼　朱氏舍利
　　梁公冠簪　天地垂鉴　神灵奏举　圣井辨异
　　焦湖报恶　虚财化砾　假烛烧尘　叙功赐衔
　　玄天上帝启圣录卷之一
　　金阙化身
　　按《三宝大有金书》云：一炁分形，灵虚生，五劫之宗。三清出，号神景，化九光之始。太初溟涬，玄极冥蒙。中有虚皇，分置五劫，曰龙汉，曰赤明，曰上皇，曰延康，曰开皇。当斯时也，天光未分，清浊未判，则知三炁为天地之尊，九炁为万真之本。是故元始象先天，开明三景，造立天根。五文开廓，普植神灵。太极一判，天地始明。束分青九，南受丹三。西成白七，北归玄五。中生黄一，号为五老，即玄黄植象之根也。五老各布始炁，化成四灵，以定四隅。周环六合，两仪运乎其中。推成万物，以此考源，明玄帝果先天始黑，五灵玄老，太阴天一之化。按混洞赤文所载，玄帝乃先天始炁，太极别体。上三皇时，下降为太始真人。中三皇时，下降为太初真人。下三皇时，下降为太素真人。黄帝时，下降符太阳之精，托胎於净乐国王善胜皇后，孕秀一十四月，则太上八十二化也。净乐国，乃奎娄之下，海外之国，上应龙变梵度天也。
　　王宫诞圣
　　是时，正当上天开皇，初劫下世，岁建甲辰三月戊辰初三曰，甲寅庚午时，玄帝产母左胁当生之时，瑞云覆国，天花散漫，异香芬然，身宝光焰，充满王国，地土皆变金玉，瑞应之祥，莫能备载。
　　经书默会
　　玄帝生而神灵，举错隐显。聪以知远，明能察微。年及七岁，经书一览。仰观俯视，靡所不通。港心念道，志契太虚。愿事上帝，普福兆民。
　　辞亲慕道
　　玄帝长而勇猛，不统王位，惟务修行。辅助玉帝，誓断天下妖魔，救护群品。曰夜於王宫发此誓愿，父王不能抑志。年十五，辞父母而寻幽谷，内炼元真。
　　元君授道
　　玄帝念道专一，遂感玉清圣祖紫元君，传授无极上道。元君告玄帝曰：子可越海，东游历，於翼轸之下，有山自乾兑起迹，盘旋五万里，水出震宫。自有太极，便生是山。上应显定，极风太安。皇崖二天，有七十二峰，三十六严也，子可入是山，择众峰之中，冲高紫霄者居之。当契太和升举之后五百岁，当上天。龙汉二劫中，披发跣足，蹑坎离之真精，归根复位。上为三境辅臣，下作十方大圣，方得显名亿劫，与天地曰月齐并，是其果满也。告毕，元君升云而去。
　　天帝锡剑
　　玄帝乃如师言，越海束游。又感丰乾大天帝，授以宝剑。天帝告曰：此剑，名曰北方黑驰裘角断魔雄剑，长七尺二寸，应七十二候。抚三辅，应三台。重二十四斤，应二十四炁。阔四寸八分，应四时八节。子可佩此，居山修炼，降伏邪道，收斩妖魔。告毕，天帝升云而去。玄帝受讫，历翼轸之下，果见是山，山藏水没，皆符师言。於是入山渡涧，择地，隐居内修。
　　其山在均州之南三舍，先名太和，一名仙室，一名大岳也。玄帝升真之后，谓曰：非玄武不足以当之。故更名曰：武当。嵩高之储，副五岳之流辈也。周回八百里，七十二峰，三十六严，二十四洞，五台五井，三潭三泉，四石三天门，三洞天一福地。风穴雷洞，药圃丹炉。霄馆龙宫，庆云彩雾。幽兰清葱，葛乳天花。石露金银之星，树有松萝之秀。骞林叶尤能愈疾，灵寿杖可以扶衰。神兽呈祥，仙禽奏乐。御宝宸翰，护教镇山。黑虎巡廊，乌鸦报晓。艾名千岁，广施博济之功。松号万年，彰美报恩之德。茂林修竹，人杰地灵。得道神仙，不可胜计。囿山圣迹，莫能备陈。敛万古之姻霞，归一原之造化也。
　　涧阻群臣
　　父王思慕太子，不能弃舍，令大臣领兵五百众，根寻太子回朝。探逐所往，渡涧入山。遇涧水忽涨。不能前进。八次渡遇水泛，第九次，方得渡。至紫霄岩面，见太子，启传王命。自是部众，足忽僵仆，不能举。相谓曰：太子愿力，所至如是。回国且遥，乃同声告曰：愿从太子学道。语毕，跬步如故，於是俱隐山中。帝升真之后，皆证仙道。今武当有五百灵官者，是也。涧名九渡阻，其意焉。
　　童真内炼
　　玄帝登山，首於太子岩栖隐。帝修真时，有灵鸦报晓，黑虎卫岩，每食必饵之。至今，二物通灵，皆证大神，时隐时见。乌鸦喙赤，见之者昌。黑虎驱奸，逆之者殃。
　　按《总真集》云：武当黑虎大神，乃北方天一之所化。护教守山之灵，正直威显，变化不一。或托相为人，金甲皂抱，若将军之状。或现真相，玄鬃黑色，如狮子之形。或大如厘，或小如豹，或雪裹而现其迹，或泥中而显其踪。见之者不祥，梦之者获庆。夜巡廊废，灵迹昭垂，不善之人，立为屏斥。《丹经》云：虎向水中生，是也。有秘法传之於世行焉。今天一真庆宫嘉庆阁下，有黑虎岩，灵乌者，秉北方之黑色，为武当之灵神，预报吉凶，验其慈厉，靡不应者。旦则群噪，为之报晓。然物我相忘，略不惊避。晨夕，二供飞翔，伺食内，一红喙者，或隐或现，见之者，为嘉瑞云尔。
　　悟杵成针
　　玄帝修炼，未契玄元。一日，欲出山，行至一涧。忽见一老媪，操铁杵磨石上。帝揖媪曰：磨杵何为？媪曰：为针耳。帝曰：不亦难乎？媪曰：功至自成。帝悟其言，即返岩而精修至道。老媪者，乃圣师紫元君，感而化焉。涧曰磨针，因斯而名。蕾买麓仙人磨针涧诗曰：淬砺功多厅者精，圣师邀请上天京。我心匪石坚於石，小器成而大道成。
　　折梅寄棚
　　玄帝自悟磨针之语，复还所隐。於途折梅枝，寄於樃树上，仰天誓曰：予若道成，花开果结。后如其言，今树尚存，名曰棚梅者，乃矶木梅实，桃核杳形，味酸而甜，能愈诸疾，然亦罕得之。以验丰歉，丰年结实，荒岁则无。下有仙翁司之，敬礼可得。玉溪真人诗曰：高真学道隐山时，亲折梅枝寄樃枝。行满功成应冲举，花开子结识先知。仙翁护境百邪远，圣果标名万古垂。服饵延龄除疯疾，志诚拜受福相随。
　　蓬莱仙倡
　　玄帝归岩修炼之时，尝有九美人，相貌端严，仪矩殊异，往来帝所，惑试帝心。帝默识之，必圣人也，故加敬礼。女仙乃谓帝曰：予辈蓬莱仙倡，特来试之。功行着已，宜加精进，克日冲举。语毕，跨鹤而升。今称蓬莱九师，是也。仙倡之岩，由此而名焉。
　　紫霄圆道
　　玄帝在山，往来观览，见七十二峰之中，有一峰，上耸紫霄，下有一岩，当阳虚寂。於是采师之诫，目山曰太和山峰，曰紫霄峰岩，曰紫霄岩。据此居焉，即成道之所，今天一真庆宫是也。
　　圣训云：吾山不及诸山富，诸山不及吾山清。吾山冬寒而不寒，夏热而不热。三世为人，方到吾山。五世为人，方住吾地。七世为人，方葬吾境。吾山寂寂草蒌蒌，只闻锺鼓不闻鸡。汝若有缘居此地，吾令六甲斩三尸。七十二峰接天青，二十四涧水长鸣。三十六岩多隐士，葬在吾山骨也清。又云：南有降魔北金锁，胆必惊兮登必阻。劫终劫始剪妖精，留得佳名垂万古。吕纯阳真人诗曰：二混沌初分有此岩，此岩高耸太和山。面朝大顶峰千丈，背涌甘泉水一湾。石缕状成飞凤势，岩龛绾就碧螺鬟。灵源仙涧三方绕，古桧苍松四面环。雨滴琼珠敲石栈，风吹玉笛响松关。角鸡报晓东方见，晚鹤归来北斗弯。谷口仙禽常吹语，山巅神兽任跻攀。个中自是乾坤大，就裹元来日月闲。自古玄真修道处，至今踪迹在人间。不知多少神仙倡，为爱名山去复还。有碑存焉。
　　五龙捧圣
　　玄帝在岩，潜虚玄一。默会万真，四十二年矣，大得上道。於黄帝五十七年岁次，庚子九月丙戌初九日丙寅清晨，忽有祥云，天花自空而下，弥满山谷，四方各三百里。林峦震响，自作步虚仙乐之音。是时，帝身长九尺，面如满月，龙眉凤目，绀发美髯，颜如冰清。头顶九炁玉冠，身披松萝之服，跣足拱手，立于紫霄峰上。须臾，五炁龙君捧拥，驾云而升，至大顶天柱峰乃止。时有五真，偕群仙降于帝前，导从甚盛，非凡见闻。
　　三天韶命
　　是时，玄帝稽首，柢奉迎拜。五真曰：予奉三清玉帝诏命，以子功满道备，升举金阙。子之圣父圣母，已升九霄矣。帝俯伏恭诺，五真乃宣诏曰：学仙圣童，净乐国子。惟卿玄元之化，天一之尊。不言而教，莫知其神。渺渺劫仞，绵绵若存。虚心实腹，和光同尘。凿开造化，朴散胚辉。六百万岁，八十二身。曲全枉直，洼盈弊新。生降魔洞阴上赐玄帝，披发跣足，金甲玄袍，早森玄旗。帝敬奉教劫，部领六丁六甲，五雷神兵，巨虹师子，毒龙猛兽，下降凡界，与六天魔王，战於洞阴之野。
　　是时，魔王以坎离二气，化苍龟巨蛇。变现方成，帝以神威，摄於足下。
　　记云：潼川府中江县，古名玄武县，有一山，名武曲山。乃昔玄帝追魔至此山，摄水火二真於足下，因此而名，至今居民呼之。山有观，乃宋大观间，徽宗御赐真灵观额，以表玄帝降伏天关地轴之福地也。观前江中之石，山中之草木，俱有龟蛇之形。人病，煮水饮之，即愈。今益州之龟城，梓州之蛇城，尚记当时之遗迹也。
　　分判人鬼
　　玄帝到下界，七日之中，天下妖魔，尽皆收断。人鬼分离，冤魂解散，逝魄超升。锁鬼众於酆都大洞之中，人民始安，阴阳交泰，国土清平。
　　凯还清都
　　玄帝与诸神将，凯还清都上元天宫，朝见天尊曰：昨奉教命，往下界收斩妖魔，仗慈尊力，乃於七日内，天下邪鬼，并皆清荡。天尊告曰：汝等诸神，得无劳乎。卿在太初先天之前，本北方五灵玄老，太阴天一始炁之化，乃万象之根。今经上千五百年，合还本方，归根复位。於是元始乃命玉皇上帝，宣降玉册，拜玄帝北极镇天，真武游奕三界都督，判佑胜府之职。是以玉帝尊奉元始教命，即降圣旨，下金阙翰林玉华院，撰成玉册，则金阙侍经司玄学士，大丹真人文也。册曰：惟卿混黄炁之瑞，道备九阳之尊。德隆仙品，威贯神真。出号三千五百春秋，功齐四十二劫。甲子校迁，民庶无失毫分。兹以数运大劫，邪正混同，感生六天魔王，伤害九地黎庶。傥非真力，何得清宁。三清是赖，九圣得依。再扶道法之隆，又复邪魔之正。降水火二精於掌握，摄甲庚两将於纪纲。因兹神化，万汇咸荣。功高众圣，难尽褒崇。当容返本还源，理许归根复位。若不徽称，焉可显德。玺书锡降，厥勿谦辞。可特拜镇天玄武大将军，三元都总管，九天游奕使，北极左天歪，三界大都督，神仙鬼神公事，判玄都佑胜府事，依前太玄元帅，判元和迁校府事，册到奉行。
　　复位坎宫
　　上帝命玄帝曰：卿可当披发跣
　　足，蹑踏龟蛇，建早森玄旗，躬披镜甲，位镇坎宫，天称元帅，世号福神。每月下降，操扶社稷，普福生灵，亿劫不怠，辉光日新。而帝钦奉诏已，而叹曰：昔吾为人时，入太和山炼道，蒙本师紫元君所诚云：升举之后五百岁，当披发跣足，蹑坎离，真精归根复位。上为辅臣，下作大圣，方得显名亿劫，与天地日月齐并。今日果符师语，复位坎宫，岂不快哉。自斯，玄帝千变万化，为主教宗师。分身降世，济物度人，无边无量。洞天福地，无不显灵。感应事迹，简册难穷。或宗李而为姓，或继郭而为姓，或从裴而为姓，累代钦崇，至于今日。普天众生，感帝恩者，高厚如天地之广，岂笔舌究其津极者哉。而帝位居金阙之贵，总统枢机，陶铸群品。佐天歪大圣真君，调理四时，运推阴阳，造化万物，莫极崇高矣。况帝以道德开化，天地湛然，默有成功之理。无一时不念众生，无一刻不怜下土。每知劫数，必先以开济之诚，上奏金阙，丐臧分数。至於蛮夷猾夏，易教改名，亦行教化，可谓大慈大悲，普救无上法王也。
　　玉京较功
　　昔在上天，真化三年五月初五日，元始上帝，上清上帝，太清上帝，在玄都玉京山九霄梵炁之上，玉清圣境清微天中玉宸殿内大会，九霄上帝，十极高真，三界万灵，皆集是殿，考较诸劫功过。是时，无上至尊昊天玉皇上帝，总领紫微上宫天皇大帝，紫微中宫北极大帝，后土皇地祇，三十二天帝君，三官四圣，日帝月皇，五星四曜，森罗万象，地水群真，各各严肃，上朝三清，并至玉宸殿，整斑朝礼。是时，元始上帝登命九天司马侍仙玉郎，开玄精玉岌大丹碧匣，出万天素威功过玉历，乃勃金阙侍中司马大神韩君丈人，司命可韩真君，司录定名玉历真君，司功九天采访真君，司过九天储福真君，开历考较诸天真宰，自升真得道，位居金阙以来，功过大小。所考五老，十一曜，二十八宿，五方五斗星君，各主司化阴阳经纬，自太古至今，功高一千万劫，并齐无上天尊之位。中考三官四圣，自太虚开化，神一挺生，所有保天佑地之功，已当五十万劫，当亚天帝之位。由是诸天推举亡二界所尊，元始颁降玉历，下示金阙三省，推考圣功，果与三十二天帝君功德并隆，是以昊天至尊，将三官四圣，并拜帝真之号。於上天真化四年正月初一日，金阙三省降诏中天高上玄都紫微宫，宣韶三官四圣，并赴三天门下，馆于玉阁。乃命金阙左侍翰林清玄学士司文真君，金阙右侍翰林宝章学士司经真君，锁玉华院，撰制玉册。至是月十五日上元节，进封三官四圣帝号，册以玉板，刻之金书，以云锦宝囊盛之，琼玉匣之，金龙钥之。玄帝玉册曰：维无上大罗天，真化四年正月十五日上元节，金阙玉宸，三省谨言。皇皇大道，赫赫至真。太景开判，玄元化生。妙蕴枢机，万天尊仰。则为圣明主务，其休隆广焉，敢不崇钦。惟太玄元帅，镇天玄武大将军，三元都总管，九天游奕使，左天呈北极，右员三界大都督，领元和迁校府公事，判玄都佑胜府事，太上紫皇天一真君，灵通太妙，上开混沌之玄。道备郁明，下统虚危之宿。抚成地纪，实育天元。持造化於四时，推纪纲於八节。分身下降，普福乾坤。功齐五十万劫，德并三十二天。九霄上赖於真威，十极仰依於神化。有大利施之於下民，积圣德编之於玉历。按遵简录，当亚帝真。不有徽崇，何以明德。谨遣金真紫阳大夫，金阙侍中素灵殿大学士，主管三天金阙门下，直日储灵典奏事，含光上德仙轩辕执本，斋捧玉册金书，上尊号，特拜玉虚师相玄天上帝，领九天采访使。夫道生一炁，威化三才。结真于九极之华，晨丽於六天之秀。幽微炜灿，洞杳飞芒。功高难极，合示嘉尊。想惟览观，幸勿谦辞。惟当上辅大道，劫劫长存。下佑兆民，绵绵水祉。龙文昭降，永秘玄都。谨言。
　　琼台受册
　　是时，玄帝与上元天官，中元地
　　官，下元水官，天蓬元帅，天猷元帅，翊圣真君，以上元日，并受帝号。於七宝琼台之上，昊天至尊亲行典仪，与凡世帝王拜大将，开国承家之仪颇同。上赐帝琼旌宝节，九龙玉辇。其冠，则通天十二旒。其服玄衮，上施日月山龙，物象皆与世问天子者同。圭以玄玉。履以红乌。于今群真，朝礼昊天至尊，则四圣为都班之首。
　　天宫家庆
　　玄帝拜玉虚师相玄天上帝号之后，崇封圣父曰净乐天君明真大帝。圣母日善胜天后琼真上仙。下荫天关曰太玄火精含阴将军赤灵尊神。地轴曰太玄水精育阳将军黑灵尊神。并居天一真庆宫，因兹，三界仰称曰玄帝也。
　　紫霄禹迹
　　按九丘经纬天地历云：禹平水土之后，分治九州，拜立五岳，定封四渍范围，坤厚名山大川，悉以神灵主之。乃考翼翰之下，有山名曰太和，七十二峰，凌耸九霄，气吞太华，应七十二候。上古所传，云是玄武得道飞升之地。观是山也，雄丽当阳，九宫皆备，非玄武当之，孰可享邪。遂更太和之名，曰武当山。建宫甘紫霄宫，专为崇奉玄帝香火之所。自后，神仙卜栖者，众矣。
　　甘霖应祷
　　记云：大唐贞观间，岁值苦旱。朝廷下诏有司，梼于天下名山大川。是时，武当军节度使姚简，奉命躬诣武当紫霄宫，齐醮致祷。建坛之夕，有五儒士，丰貌殊异，敬来谒简。延坐久之，从容语简曰：予五君，非凡之儒，乃五气龙君也。准玄帝动命，守护此山，非一日矣。为子正直寡欲，祈祷精严，故来相访。少顷，云气迷目，甘雨霈然，遂失五君所在矣。
　　五龙唐兴
　　是时，枯槁复苏，歉回为稔。人皆享升平之乐，免沟壑之患。姚简其兹灵异奏闻，太宗降旨，就武当山建五龙观，以表其圣迹。自此，姚简必慕至道，志乐清虚，拳拳不息，遂起挂冠之想，乃挈家隐居武当，恪事玄帝香火。继蒙授记，命充本山之神，血食均阳，今名为威烈王是也。臣每参玉历，得览玄源。久谓玄帝事迹，出於太古，图记湮芜，世传讹舛，未究宗因。念欲编误实录，降付名山。绿以时未际会，少阻殷勤。玄帝自宋启运以来，下世福佐社稷，今将四甲子矣。行化国内分野，别建紫虚灵坛，普度群品。而臣又得参侍灵轩，日亲宸陛，特因暇日，考续三洞玉书，校成实录，不敢以鄙语雕诬绘素大德，盖摭诸实也。谨须示中上，庶几万世之下，以永其传，则仰知玄天上帝，本乎空洞之先，大道之祖，岂可与其余神圣同伦而语哉。亦足以发明武当．之源，岂不畅美者乎。时在上天延康七劫，无上大罗天开化十三年，下世宋上元甲子，太岁甲辰，淳熙十一年正月辛卯朔十五日乙巳。太真西王左上卿，上清天机都承旨神应元惠真君，飞霞灵光真人，中黄先生，臣董素皇谨撰。
　　武当发愿
　　南阳武当山，真武初学业，遇丰乾大天帝君，赐剑名曰：北方黑驰裘角断魔雄剑，长七尺二寸，应七十二候。抚三辅，应三台，降伏不祥之事。重二十四斤，应二十四气，斩邪归正，不侵邪见之道。横阔四寸八分，应四时八节。常在人间定除灾祸，因得从吏天罡河魁，於噩仙山降伏天下水火二精，青龟赤蛇。一切妖魔，与为患於世者，尽皆潜伏。真武往问老君曰：蒙嘱付於武当山，若能降伏世问一切妖魔了当，即与授记，成其正真之道。臣今降水火妖精，归於足下，但系种种群魔，皆已潜伏，告师授记。老君曰：汝来授记，还修得甚果。老君以一手指天，一手指地，乃天地尚存，人间妖魔，何得潜伏。候取得阎罗王同来，方可授记。阎罗王若来见吾，即是无地狱人也。无善无恶，无天无地，得同汝一处授记，乃为无上正真道果。汝且更修其果，为众生断除邪道，增益功行。真武从此复降武当山，寄凡修行一十二年。忽一日，受玉皇金录，差充北极佑胜院，都判人问善恶公事，提点生死罪录，乃授消灾降福神将，每月定一日下降，及庚申甲子日，亦如之。有发愿文云：众生善恶，与我齐身。我登证果，亦同其因。
　　谷岩修果
　　随朝有南康，军庐山太清天庆观。光德元年三月三日，江西路安抚使张佑之，入山游骯。有洞名曰谷岩，张佑之领从人入洞，方行二十余步，觉身心迷惑，遂出洞门。据左右报，有军虞候何诠入洞，不见踪由。约二时以来，何诠从洞中出，其遂因依。诠入洞，行二十余步，闻洞中有人勘筹文字，遂随语声处，寻路行半里，见一宫殿虚耸，上有三位燕会，下有判官符吏数百人，将簿书点算人间善恶之事。诠子细观望，见有龟蛇在前戏跃，知是北方真武。见主席是王者冠服，对坐是女，真乃凤冠霞履，真武位在其侧，诠潜入从官队仗，求问所因。符吏曰：洞是谷岩，天名瑶玉。今日是真武降生之辰，每年至此日，蒙北极给假，於丑时辞北方，至寅时届束方，面礼本师太上老君。就罗浮天宫，请侍父母，於卯时，从申酉方下界游奕，察其善恶，与父母修人天天道之果。此日若察录得造恶之人，罪重如须弥山者，皆获真武洎承父母布施慈悲之赐，咸蒙解释。世人有知今日之因，若清净戒心，醮献词章，恳求恩福，最为大矣。诠欲子细视之，不觉如梦寐惊觉，立身在谷岩洞门石台下。张佑之备录闻奏，从此方知，三月三日是真武降生之辰，为民消灾降福。奉圣旨下南康军，委官往庐山天庆观，建立真武并父母降真宝殿，及给公据拣放何诠。
　　玄天上帝启圣录卷之一竟
　　玄天上帝启圣录卷之二
　　归天降日
　　唐则天朝，有门下侍郎裴涛，割子奏闻：臣涛昨蒙差，充西郊县令。忽夜梦见太上老君下降，入於卧所，告云：唐朝将有邪祸妖臣，斗乱国政，不能剪除，是谓大患。有北方神将，名曰真武，合注下界，修第四次天行因果，合当在涛家寄胎降世。其妻乃生男仲方，近国家收戮西蕃赵弘二千邪寇，生擒回国。并验本朝奸佞贺全龙五百妖童，与民问斩灭邪祸，救护不少。今为臣男仲方，曾受神应将军。於是传播天下，漏泄天机。一日臣与妻语论次，其男於座前放开两手，有朱砂肉迹篆字，臣将辩认，其左手心真字，右手心武字。继捻双拳，更不放开，乃取香汤沐浴，更换净衣，告辞父母而去。如要相见，祇於每月一次。下降时，普为天下修善之人消解罪恶。臣告仲方，今既舍父归天，未审后来每月下降，在於甚日，今从何往。仲方曰：复归北阙，若要知吾下降日分，正月七日，二月八日，三月九日，四月四日，五月五日，六月七日，七月七日，八月十三日，九月九日，十月二十一日，十一月七日，十二月二十七日，是吾下降日也。去从地去，来从天来。言讫，握手於膝，坐於外林而去。臣合闻奏，伏候进止。奉圣旨，特赐道教威仪法事，差使押香，前去裴涛家。祝献奠使方到，不见仲方肉身，但见空中祥云，垂下仙仗，升一铜棺盛贮。音乐嘹亮，散花满空，引声向武当山路，冉冉而去。自唐则天时，授得逐月下降日分，方始奉行供养，赠为武当山传道真武灵应真君。
　　供圣重时
　　阆州进士陈喻言，少年三解不第。偶会益州青城山铁柱观道士焦之微，言悚君空怀文学，皆是业缘，不曾於阴曹注受。岂不闻今世例，多崇信真武，若依此奉修，必获福贵。喻言曰：今若发心供养，莫已迟否。焦之微云：州若虔志精恪，不论年深日近。从此，每遇月与日重时，但如法供养。喻言急以净帛，画真武圣真一轴，於本家供养，戒心受持。时遇五月五日天毒节辰，喻言思惟焦之微曾言，遇月与日重时供养者。此心无迟，夜至戌时，置香烛案於门首，露天朝北，礼一百拜，献纸币。次朝，喻言与妻刘氏言：来我得一梦，甚异，梦见身着紫袍，腰系金带，手握天下人姓名簿籍，恐今次科场，必不失矣。喻言因而促装西上，一涉十年，不知消息。妻刘氏经州陈状，沿牒到京寻讨。尚未行遣，忽有走吏资到皮筒一角，上称家书，附达板州盘神巷，供养真武陈判官宅。走吏才出衙门，便不见。试差人，将皮筒往盘神巷，寻陈判官宅分。付其盘神巷，祇有陈喻言秀才，自入京应举，十年不归，焉得有陈判官名目。是时，知阆州钱延年，详刘氏状，称夫主陈谕言秀才，上京取解不归，遂唤到刘氏，取问因由。召集众官，并唤刘氏亲属男女等，焚香将皮筒开拆披读，委是陈谕言墨迹，述自离家入京，羞辱不第，如神鬼迷惑，误入西京梧梁山天寿洞，遇青衣童子二人，资到玉皇金箓，引喻言去见北极帝君，差充真武佑胜院副注生善恶寿命长短判官，赐紫衣金带，交割天下世人姓名案卷。蒙真武授记云：汝尚有凡胎，功行未满。又差为北元七君下，权掌校量诸天宫分神仙，差遣一次，却归佑胜院。喻言因此忘归，无音信回乡。因随兹主游奕下降，见闻州有怨气冲天，蒙真武详验，却是喻言妻儿衔怨，为不知存亡之故。喻言乃哀诉，蒙真武垂慈，许令亲录心意，家书一角，差直日游神，化凡资赴闱州，通官投放，责令妻守志，仍旧业产，存济男女，切须崇敬本家真武香火，不可欺心昧圣。吾虽有报国之志，缘累举不第。今系天曹主执，常怀保护国朝，安民利物，亦当阴有所助。恐汝等思念，故遣此亲墨为报。本州奏朝廷，续有回降，下闻州看详：陈喻言虽人间显禄无分，却於天界官职有缘，而怀报国安民之志切。知已受真武部属，又缘真武朕素所崇敬，天下受恩，宜赐法醮一会七昼夜，就玉津园备设，报谢真武。仍下闻州支钱三百贯，给付陈判官妻儿，充作功德，报恩使用，并就近便宫观，置佑胜判官陈府君祠堂。
　　参定避忌
　　中书门下三司礼部，同奉圣旨，遍行根讨，真武前后於国於民，或因供养，或自然得遇灵验事实，共成奏章，总为一百四件事，各有门例切缘。今来内庭创换殿阁，立于五方五门，名额相异。今参定真武家政殿中正大门，以玄都大涤为额。左掖上门系东道，以福清玄真为额。下门系南道，以翼胜龙游为额。右掖上门系西道，以玉慈金寿为额。下门系北道，以长生广化为额。中门分管启圣护国，求谢感应奏章三十一件。东门分管启圣行军，祈感助战奏章一十三件。西门分管启圣祈请晴雨，显化奏章一十六件。南门分管启圣行慈救民，疾病应验奏章二十七件。北门分管启圣救报水火灾疫，应时奏章一十七件。及有龟蛇显现事迹，并附五门科目，於后门记盖，以真武殿阁未圆，未敢径行撰呈，听候圆备，上祀日，一就取进止勋赐，并今后每遇逐月下降节朔，以常式供养避忌等。凡有乞字贼字，合於本殿数目文籍，不可称用。夏果除李子，冬避石榴。香信不得夹烧麝香。非品官之家，愿乘例供养者，听寻具札子奏闻，奉圣旨依准。
　　进到仪式
　　伏惟上界真武真君，於今治世，助国安民。欲报恩德，已於内庭建立宝应阁，及括摘到前后感应事迹，共计一百四件，合随勋赠入阁，次第关送史馆，编修删定传录，依逐处申奏，科目照应。合要阁下，逐月下降节朔，供养仪式。今据住持泰山玉清昭应宫青城洞，上清法师张子高，进到式文，真武真君，每年定於六庚申，六甲子，三元五腊，及逐月一日下降，常行欲求保叔事意供养者，并於是日天弗明时，取井花水一盂，用杨柳枝一枝浸之，明灯或净蜡烛一檠，枣汤净茶各一盏，笺沉乳檀任便一灶，不得用印湿和等香虑有麝触。时果素食，供养内果子，夏不用李子，乃是真君去冠除履之忌物。冬避石榴，因未成道时，斩天下作祸鬼王为魔法，失向罗浮山，不见父母之物。茅香一穗，供养至人定时。戌亥问，再焚香一灶，全金钱一陌，谓之五百贯。黑云马一匹，不用彩画，为恐犯牛胶。随意愿疏一通，外用圆封，庶人不得称臣。内用罗彩散花，仍备金钱一叶，谓之五贯。符马一匹，先次露天烧献。今日直符神吏，凭传上件数目，并钱马等，谨诣天门，直趋真武游奕圣前，通放烧化纸钱，不得用油纸烬点火，如此，则不属天曹地府阴阳百司收领。化为蜡钱，系束岳有司，名枉积收系，垒成蜡钱山，见有司录记照证，宜依此式施行。中书点对进呈，宜入宝应阁，准此。仍赐在朝崇信真武宗室，文武臣僚等受持，依承供养。
　　洞天云盖
　　龙图阁直学士吕大防，因奉使西蕃，经林中川，忽遭风雷骤雨，狂澜怒涛，满川暗黑，大防恐。此处有两国祀典神坛灵迹，属户乃称正北方有山，曰青罗洞天，系大宋地分。其山常有光明，时复亦有风雾雨雹。两界民户去此伐薪，隔山闻得神人语言。登陆四望，髻鬃瑞云盖罩，隐约见一人，披发金甲早袍，身长三十余丈，坐於大盘石，前有龟蛇，后立早旗，前列旌幢华盖，知是真武下降。今日奉使过此，又是上元日，想冲遇真武下降，致被云雨遮隔。大防寻候风雨停息，备香前往青罗山，遥对真武到处，焚香祷祈，愿入国无虞，早承回路，仍求坏玫获吉。前去，既见蕃王李成邺，为安和樊江上产二千疆封。当初，蕃中将胡素寨界，至割换不宁，已曾通和。后知西蕃遣使，复要取夺缘樊江上产二千地界。本朝已曾将聚居乡民，为植利之处，虑蕃中先有奉使过界，以此系吕大防奉使入国。其蕃王李成邺，与宋通和，已依来旨，更不相违。次因张延祖与诸蕃官送吕大防，约行十五里，五色散花满空飘坠。曾用物向上盛之，俱成甘露。及取尝之，如酥酷而香。良久，化红光渐散。吕大防再至青罗山，礼谢真武，其处山花雕残，枝条上非时尽开，遍於林野。曾令采摘，入手还谢。人防回朝，面奏前项，往回於青罗山，遇真武阴相。特旨下左右街道，录选道士，遣使同至青罗山致谢，投放金龙玉简，乃立为真武降真灵迹之处。
　　宫殿金裙
　　至和二年五月五日，建御愿专诚法醮道场，禁断屠宰，宽宥刑狱，四十九日圣驾越内寝，戒避服饰。日夕醮会，至八月初三日，前殿满空顿起风雾，群僚侍驾亲视，现一浑金甲裙，遍满大殿。渐收云彩，又露一足，望西北角而去。至初八日，解散道场。自真武现足降灵，圣意钦崇，欲将家堂玄真殿立身，真武删移出内，别创报恩。资殿礼部，点对神威，高广兼系先皇特赐。家堂之位，天下官观难为当受体，知亳州有太清灵都观，是太上老君降诞之处。老君，则真武承道之师，除此地，他处不便。三司具奏，奉圣旨选日，臣僚陪御香，送玄真殿立身。真武出内，及委官护送太清灵都观，权受供养。仍下本州，相度别造殿宇。后亳州申奏，灵都观於十月一日，殿前桧栢衰槁，枝条皆结叶穗，并如春苗，见今采摘，封合进上，奉圣旨送入景灵宫三殿供养。旬日问，圣体似觉违摄。是夜，梦见黄衣武士云：是灵都观符吏，蒙真武差来，报帝历数之兆。因何殊无延展之心，己曾有槁木发穗之报。次日臣僚庞籍等，共奏此事。正当圣躬违和，宜加摄理，永延天禄，亦在禳祈之诚。行下诸路州军，发遣道师赴京，有东岳昊正言持法，殊无真验。再宣南岳王伯初，奏录北极紫微大帝，保扶圣位。寻同三司礼部进呈，奉圣旨，依仁宗朝皇佑年中五月五日，奉驾赴景灵宫行礼。忽驾起回大内，令臣僚配享，礼毕朝贺。蒙皇帝谕回驾之因，既临景灵宫，朕举目，忽见北方天门开，现红光数道，内有金甲裙调拖一足，满空悠悠，向前而过，知是北方真武。又有一青衣童子，引手指朕。驾回方归禁掖，闻化成宫降庆，即刻国长公主是也。令於内庭别立真武祠堂，为保扶香火之所。后三日夜，中庭又见元指回驾童子，再来告言：伏因皇帝驾出景灵宫，化成宫已生公主，其公主生时，主於父宫，临背子息之位，上天令避其时，乃是真武特加保护，不受一切惊危。今蒙真君令报陛下，其女降世秪一纪，合归天宫，后果十三岁而卒。当时，仁庙为获此预事，施内藏财宝，立现足碑题，新建景灵宫迎真阁一座，彩塑真武全身，充国家嘉典，赠为真武下降垂福济善通明恩泽。以每年发放看香灯童行一名。
　　马前戏跃
　　至和中，臣僚富弼等上言：伏为先祖太宗皇帝时，建北极四圣观於京城。忽一夜，於寝室睹一圣使，顶冠佩服端简，乃曰：北极紫微大帝殿前第四被将，承建立宫观，钦崇吾等香火，故来告谢。帝曰：四圣例受朕之谛信，何独君来谢。真武云：天蓬、天猷、黑杀，俱在云空谢君，其三神将常骑龙虎，鬼兵群杂，恐惊圣驾，唯吾独现。朝辞而去，帝睡起，遂一记录。次日，驾赴四圣观。自后，就内庭，建造真武家神堂一所，额为玄真殿，经今五十余年。盖天帅真武，即凡降世，佐助狄青行军，剪除西蕃李继迁、赵元昊兵寇二百万，南蛮侬智高山虏十万。瓦狄青有神赐面衣，遂若真武之貌，前后胜敌，尽属真武附助。因询历闻奏，遂赐狄青以下兔罪，许令赴嘉德广镇殿。真武现，一行共二十八人，各带铜黄面具，被发，红彩裹额，身挂介冑，着昏黑背子，铣足，手执衙刀，跨马摆列。公卿而下，少辨真伪，惟宰相韩琦并御览於马上，一人光伟悠悠，马前有青龟赤蛇，戏跃在地，移刻不见。退后，狄青易服色朝谢。奉圣旨，令问狄青，适在甚位。立马奏云：在右厢第十人，已副圣情，见现光相之位。因此致斋建醮，愿请真武降现。取至和二年五月五日，起建坛醮道场。其日，家神堂有一赤蛇，长二尺四寸，时出堂门蟠跃，殿使用盘合收盛进，上复送还殿。当时，如电闪烁，其殿鸣响，或变黑雾，秪闻暴雷一声，其蛇不见。
　　地面迎蟠
　　东京四圣观，本是国家天元祖氏之宅，自太祖策宝郊祀，舍为四圣护国建隆观。后因驾赴特祭天蓬、天猷、黑杀、真武时，有龟蛇出於画壁之下地面，迎蟠在前，其处有一小穴，二物皆蟠伏，认如土巢。因而特赐玉磕石盘，入其穴为窠室，於地臬口，开立玉堰门洞。至太宗皇帝及真庙，二朝其龟蛇，亦曾於玉磕门内出现，各应美事。康定年中三月二十七日奉驾入四圣观，又睹龟蛇出来，迎跃接驾。蒙赐香求退，来去约半时辰。忽帅臣夏炼等申奏，已伐赵元昊归蕃，备称指使狄青之功。其龟蛇停伏，如审听之状。帝览表毕，便各回入玉磕穴中不出。奉敕再赐恩泽一道，添置本殿香火。
　　圣像先锋
　　天禧年内，西鄙奉使何随入国，进奉象马金毡。为昨来与本朝两军未决克伏间，忽有卫士误入营寨，货卖伤筋折骨风药，四向军寨买药。皆遍三日，吃药者三万余众，尽皆手足软弱，倒卧不起。又探得帅将岑元宥行营，正乏粮草，亦有道士货药，人马服之，三日不饥。蕃中播云：宋朝多感召北极真武真君保护。今本蕃又详真武本传，既属太清金阙真人，化身为北极天将，行恩普及天下，宋朝得获恩福，本蕃却受殃祸，为蕃中不曾传得真武圣像，并供养法式。谨遣使臣奏请，望赐真武圣相，一行侍从，并供养格式，降付本蕃，依禀供养，自后通和，誓无侵掠。门下看详，国家社稷天神，难议尽行传赐。寻令翰院依家神殿式，彩画立身真武一轴，内不得画龟蛇，并录应干下降供具法式，回答来使。其蕃王李氏，不明内少龟蛇，此二物最为真圣之先锋将，谓已获全实，宣诏供养，一依宋朝体式崇敬，不事征伐。每三年一次，遣使进奉，皆真圣应化之恩也。
　　灵阁真瑞
　　端明殿学士，知陕州充本路兵马都钤辖钱延年，奉称本府天庆观，有道士千众，厨供约近一千五百余人，每日收聚真武圣阁灵签，开殿香钱，相兼支用。其阁是开宝年中，太祖皇帝为届潼关诏令使陶珏，因获是观灵坛天文，下河东未胜，承天花远黄河堤岸，夜迎二十万马步军兵入府。从此，知真武救驾，遂建报恩护圣之阁。近来香火寂寥，厨库荒冻，无人兴营诸殿并真武灵阁。取问住持道士刘印真，据称，昨自太宗皇帝大驾，因取河东回国，为太祖恩赐遗诰，御书加赠真武，於下降日特添祭其斋醮，令於军资库赐给，施钱一百二十贯。后至真宗皇帝时，为西蕃不宁，沿边支备急用，从此将添赐停，倚是致道众起离云游，自然无人到殿抽签，所以堂厨不给。忽数日前，有龟蛇出现於真武阁下，盘旋台座之间，时出时入。识者云：此乃真瑞，拟虑国家有文字到观。延年为闻太祖皇帝留心重道，未及三纪，顿成废弃。欲不避降责，奏请兴续。未曾表奏，忽有御割到府，委长吏勘会天庆观。见今实迹为昭应宫，近有庆诞，偶睹金冠紫服真人告言曰：臣陕州天庆观勾当，主者为见本观道众飘乏，全乏供给，绿陛下殊不以先朝置立为念，幸与早复存济。乃辞而去，可体访诣实回申。延年已先知其事由，具状保明闻奏，奉圣旨，先依太祖朝元赐，遂件恩给。仍召集本额道众归观焚修，并建醮三昼夜，普答真灵，及真武福神慈悲，教主广大恩威。
　　五人现相
　　益州孙亨甫，攻画水墨真武诸相，可谓绝笔。忽有云游道士五人，来见亨甫云：在华山云台观住，闻足下名，欲求真武一轴，须候我自带本来。亨甫曰：本家画此功德，天下传名，何用别本。道士曰：尔画得第一，到了未曾得遇真本者。且留钱在此买绢，后月初七日取本来画。道士从西而去，至期，五人复来，即无卷轴，卸云：请备笔砚，就裹面无人见处看本而画。亨甫邀入，请本下笔，却教亨甫背身看之，不觉如火光运转，忽．然通明，五人各变相於云端内，有一身红光龙罩，披头跣足，全带金甲械冑，着昏皂袍，手执绦鞭，骑青鬃白马，面部纯秀，眼长眉坚，鼻耸耳朝，口方颐蝉。前有龟蛇，后有貂脚早旗，认是真武游奕真相。又一人捧旗，一人擎剑，皆冠服，颜貌厅陋，如武士，名天呈河魁。又一人青衣调带，掌事童女。一人绯衣巾带，抱籍判官。此五人真相既现於虚空，忽然不见。亨甫记笔，祗画得一轴。装背了毕，上有金色圆光，自然隐现，面相不常。亨甫惊惶，自以私家难留，资呈州府。时知州苏易简，录其词，封其画，差指使刘通，同亨甫赴京进奉。蒙宣公卿看验，委宝。除已留纳为镇国遇圣名画，充御殿香火家宝外，其孙亨甫，特赐三班奉职，听从举注施行。
　　二士化光
　　京东路青州镇海军，祖来虽有宫观，未有北极真武殿。因节度使张操出海，青州乃召内道职谕曰：北极管注人间寿夭，富贵贫贱。真武是北极神将，逐月下降，察人善恶，以定罪福。凡有祈求，无不倚赖。而民问不为建殿，何也。张操发心，自为劝缘，欲就天庆观，建此二殿，首得其疏题注，舍钱五百贯。次及官员士庶，乐然舍施。兴工塑造，不日而成。奈青州为无红塑之人。张操一日焚香，对天祷祝，愿得名手，圆备功德。不旬日间，有二人来揽塑二殿圣像，称是昊人。月余，皆已具备。张操见众官等前来瞻仰，除圣相部从皆已圆备，秪有真武未开光明。匠者二人，欲各开一目，分左右。方用笔填出睛瞳，秪见威容凛烈，喜色异常，於两目开进出金光一道，二士遂於光中，随化不见，以显真武垂慈，亲降尘凡，圆备二殿功德。张操率官属士庶，就北极真武二殿廷醮设斋，报谢上真降临之恩。从此，香火兴盛。后来，青州遍行眼疾，张操令道职汤鉴，先当殿咒水，散施洗涤，俱酸。张操备述保奏，蒙遣使降香建醮，及赐嘉应殿为额，令立碑记。
　　唐宪宝像
　　宣州市户，唐忠、唐愈、唐宪、唐愿，兄弟同居。忠愿充州衙干当，愈攻行医，宪守闲在家。自祖父在日，相续供养真武一堂。父亡，兄弟皆疏慢，惟唐宪心向香火，将妻糙奁典卖，添备下降香火纸马等用。岂期兄弟嫌妬，称宪端坐无功，全房吃用众兄弟衣食，更以神道为由，破用钱物入己。宪云：既欲分张，任便拣选所有之物，唐宪秪愿於众，求此祖上侍奉真武一堂，受持供养。其忠、愈、愿无心供养，乐然允从。忠、愈、愿私营钱物，各自富庶。惟宪柢留住屋，其余产业，尽卖与人，开一小杂当铺，随缘遣日。偶值雨雪，有一贫汉背绾布袋，手擎铜釭坐身真武一尊，脚踏龟蛇，极是工巧，要当钱一贯。宪请以钱三贯就赎，亦便相允。其时，凭僧用祥作见人，谢臻充保，刘坦写约。交钱去后，贫人却转告宪，留下二贯七百文，少时来取。宪将功德顿在家堂供养，遇下降日，再用香水洗诤，渐觉色变沉重，手台不起。用净帛揩拭，出於明处细视，见其貌相微有烁烁圆光晃耀，认来，却是真金像，手约重五十余两，元卖人又不来取钱。不期兄弟三人意生欺拓，同状经州，论宪於未分已前，藏隐大家金铸真武五十余两，分后方始将出供养。州府遂勾唐宪，宝所隐金像出头。据唐宪供吐，元买到贫汉功德。及勾到保见人，并索元卖文字，分明显是唐忠等妄状，各行科决，忠等因此，家业沦落，日逐来宪家行凶作闹。与妻隔夜拜辞金像，明早潜将投纳州库。后因监司刻刷上供钱帛，因见官库内有金像真武一身，微发祥光，显属异宝，遂申奏朝廷。后降指挥，仰宣州起发入京进奉，奉圣旨取入内庭，充镇国宝像仰於本州夏税头子钱内，支五百贯文付唐宪，充还金直，唐宪因兹大富，子孙昌盛。其唐忠等三人，各家饭食不给，皆先死亡，子孙零替，尽是宪置宅存养。宣州太极观，系唐宪一力舍钱建造。
　　朱氏金砖
　　隰州陆谅，嗜酒好杀，恣餐鳗鳝。其妻朱氏，力戒不改，自将妆奁潜托父母家，命工彩画真武一轴，请道士钱应方，转经安奉，并受持下降法式。应方曰：供养福神，第一，须是虔诚发心，不可等闲，每月下降日，烧献金钱云马，或有余力，请道诵经。第二，不得於酒后归家，高声触渎。第三，大忌啖食犬、鳌、鳗、鳝、蒜、韮等物。第四，怜贫、恤老，孝育骨肉，事涉公私，心莫欺谄。第五，语言文字忌讳，切在回避，始终至诚，勿令慢易。一心五事，保合吉祥。疑惑之间，求之必应。门招龙神卫护，家协福禄滋昌。如或懈慢，折人寿禄，作事不利，子嗣不昌，官事重扰。谨之，谨之。朱氏敬心受持，陆谅不以为意，虽不买鳗鲜归家，却在外烹啖，口带荤秽。朱氏虽遭魔障，供养愈恪。经十五年，陆谅染患，缠绵一岁，生业渐破，视其卧状席上，惟见一两堆活物，状如小蛇蟠绕。又发脑厩，裂开臭烂，涌出脓血，皆长三寸，状如鳗鲜鲜活肉段。盛聚出入，相次命终，男女未婚嫁。朱氏在家，坚心钦崇，真武香火，略无怠倦。虽生计萧条，仅存日给。忽於本家客堂上，露一片花砖，朱氏将谓街砌砖石，不以为事。是夜有光，朱氏遂取看，其石太重，与男同扛归来，揩拭青苔，乃是黄金，极有紫磨光彩。朱氏惊讶，不敢收藏，遂用绵帛包裹，来投知州秘监蒋庭坚，云：自夫亡；孤孀贫窘，不知此金从何而来。庭坚亦知因供养真武，天赐其金。当时，秤有一．十四斤，朱氏坚意不肯，将归到官司。引用遗拾宝藏条贯，欲均分一半入官。寻勾到金银匠，方用砧锤打凿，忽现无限小赤蛇，并碧龟围绕砧墩。又一蛇稍大，蟠在金片上，良久不见。及挈其金看时，犹有一蛇，如丝线，隐隐在金面内。州司详此应验，理合给还朱氏。为本人情愿不留，一任官司收纳，知州蒋庭坚，通判田逵，同状保明，并匣封上件金片，进奏赴阙。因看详隐州陆谅，无明宰杀，业报疾患，警示於人。其妻诚心好善，真武应化，特赐黄金，其金显是天赐，不杂支甩。遂送入作坊，尽将打造真武一堂圣像，遗使资送武当山上清玉仙观，授金字御书看管，每年恩泽度牒一道，充焚修香火。其朱氏，特给度牒一道，下
　　隰州支钱绢，各二百贯匹为酬。朱氏所得钱物，半将板印真武出相戒杀图，偯施上报国恩，及荐亡夫陆谅。其男女婚嫁，仍旧开张丝绵铺，复获兴盛。朱氏年八十九，偶一日沐浴，易新衣，口诵真武尊号，无疾而终。
　　玄天上帝启圣录卷之二竟
　　玄天上帝启圣录卷之三
　　皂背显圣
　　扬州江都县白砂村昊元嗣，家豪积善。每秋冬间，用师巫烧献三界醮纸，内用鹅鸭血肉活命杂供祭祀。有泰州天庆观道士唐庆余到来，抄注斋粮，偶见本家赛愿，称云：何得天曹众圣与中下界神道，用物命交杂供养，莫非触犯诸天，如何获福。元嗣问曰：天曹如何供养，愿赐指教。庆余录出仪式，柢用明香灯烛、酒果净茶、素钙饮馔、柳枝法水、五彩散花、金纸云马，楷书奏状，令备一席，外方裹圆，不得夹带中下界神位。若能七年依此醮祭，看有何应验。元嗣次年，改除中下界神道，凭师巫赛愿外，其天曹，请法箓道士醮赛。将及数年，忽於醮日，有二十余人游化求斋。元嗣留斋毕，因间从甚处来，作何营业。内一人答云：我等住无间天，来从无间路来，本业无间所营，去从无间道去。今日特知此处有祈天之会，故来赴其醮献。言讫，二十余人，尽化为云雾不见。内一位椅背上，留下花纹金缕早纱短袖背子一领，极有奇异，已悉天真降临，留此天衣，显其圣验。遂用绣彩帕，裹藏匣内，永为家传供养。才遇逐月真武下降日，其衣隐隐有光芒，元嗣子孙皆寿。后扬州依禀朝旨，括贵老人，召赴圣节宴席。惟元嗣家子孙寿年八九十百岁以上，兄弟八人内，昊琬寿过一百，步履康健，视听不衰。州府问劳，据称翁父元嗣在日，义聚不分，及醮祭因依。及赍到真武早背为验时，太傅陈叔平守杨州，备录申奏。续蒙指挥，特赐昊瑰立为义门，除授本州摄长吏，恩泽於大门，置义顺土台二所，立华表鹤柱，旌表门闾。并收真武遗迹衣袍，乃是镇家显圣之物，不得损毁。
　　净巾结缘
　　西京善济禅院，有徒弟僧蕴方，自幼年参礼住持僧。用勤为师，累因勾当缘事，欲来披剃，阻节不圆。忽有人货术蕴方，求一卦断云：不四十岁，须得披缁。蕴方后为院门点差，缘化众僧夏浴手巾四百条。偶到西沟曲阜山下，於涧边，见青衣童子临水濯足。蕴方近前，又却俱走。蕴方随后赴之，前者一林，华叶茂盛，见无数六道群魔，坐围四向，其童子立处，却是人间供养。真武真君活身，坐於石上，检校善恶解怨执对，送东岳转生。蕴方不敢近前，方欲回转，被适见童子相召云：真君唤蕴方。既面拜真君，蒙问抄注手巾，收上疏目，恐尔难寻吾之住所，令童子将随身净巾一条与蕴方，略充结缘。言：秪不得乱与诸色人，称是见吾於此所得。若泄天机，必招喑痖立报。蕴方拜谢，将净巾归院纳上，秪称於曲阜山，不识姓名人家，求化得来。用葱接看，其巾长八尺，非凡俗布，入手如纯缨，遇玲处觉热，暖处却冻，丝纹无接经蔻眼，反覆有金光异香。用懃带去谒昭文馆大学士，知西京留台司李中孚商量，进奏进奉。续承诏书来，宣僧用葱童行，蕴方赴阙。以致临殿根问，称其巾，除圣府天仙可有外，诸国龙宫海藏皆无。差宝藏库官牙看验，并谓上天虹龙，白凤缨鬓，玉机天女手工之宝、何绿凡世有此。臣僚上言，若欲本人指说，愿先赐披剃蕴方为僧，必须肯通。奉圣旨，依其蕴方。为受恩，推讳不能，即依前据实面奏。尚未句终，不觉口坠声咽，语渐喑痖，其报果是立应。除留元物赐赴内道场供养，宜令僧用懃看待蕴方，秪就在京，与赐住院。
　　宋朝－统
　　宋朝建，降立极。后因瀛州高阳关，承真武惠钱五万余贯，应付赏给太祖。挂念于此，又详瀛州蕃客，托伊寿先姓名，兄弟七人，寿先则是蕃界庙额。七人乃是七辰降灵，惟有姓伊一字未晓。於是即便下瀛州，选地创，盖北极七元四圣祠殿，装画天曹毕，遣近臣赍御香祭献。忽一日辰时，百官陪驾升端明殿，方欲平章诸道王侯未纳疆土为虑，是时，不觉云雾风雹，群臣各弃避，独有宰相赵普与圣驾，被童子二人引召至本内孝成殿。太祖驾坐良久，於殿前云空间，睹一神明，戴星冠，披销金琱绶，执简躬揖太祖，启曰：洪基鼎祚运新昌，尧舜须依人叹将。莫似后奢才得位，逆奸依玷乱施张。吾系天都北极真武灵应真君，蒙加赐祠殿於瀛州，又承遣使醮谢。今者游奕过次，所以因来报谢。闻有天下霸业侯王，尚或守据一方，未怀臣顺。近曾亲见上帝批凿，并合归宋朝为一统，永昌万世帝王之业。除淮汉已取复外，余处注定年限，各有先后，不踰一纪，以河东为首，次至南唐、西蜀、广东、福建，然后两浙，合依次收之。真武告辞，复归天阙。太祖遂与赵普还，见左右侍卫，守护端明殿以俟，游从宸衷喜慰。择日，就内殿建醮，仰答灵肌。自后，一一果如圣训。
　　宝运重新
　　淮东扬州进士傅鸿，一生戒行，供养真武三十余年。所作所为，常行方便，人人称誉。贤士大夫，俱以歌诗文墨赠鸿，门前轿马如市。傅鸿思之，如此应物，甚妨道业，乃弃家云游，至陕西终南山上清太平宫，求一庵寮出家。知宫张守真，见鸿形貌清古，遂留於本观，为修真上士，别治一室延之。在观三年，修奉上真，香火虔敬恭恪。忽夜道众停息寝睡，张守真潜往，叩鸿本寮，闻鸿睡中，似与人语。忽有火光一道，从鸿寮内进出，守真异之。明早会鸿试问，夜来火光情由。鸿曰：今当限至，不任申延。遂至沐浴易衣，升道堂，听受真武真君托身降言：今为吾传报宋朝天子，一三二月桃花景色天，般真瑞一时妍。金枝宝运重新令，节当迎赤脚仙。真语云：柢言此二十八字，吾去矣。傅鸿一如睡醒，莫测其意。次日傅鸿潜自遁去，不知踪由。张守真既得真君降言，不敢沉隐，遂往陕西，经略安抚司，面禀使相张希古，凭委具表奏闻。时皇帝御览，惊喜交集。后果於庚戌年辛巳月辛丑日，明德宫降庆太子，即仁庙是也。向玉城天主赤脚大仙下降，已应真武降言。预报胜因，奉圣旨下凤翔府，搜寻傅鸿，不知去。后续奉圣旨，就上清太平宫，重建真武宝阁，及立傅鸿祠堂，赠号胜因真人。并给赐银绢各一百匹两，酬赐本人家属。
　　天罡带箭
　　明道中贝州，王则反逆。据枢密院选委，保信军节度使尚书兵部侍郎文彦博，前去招捉。今承相帅回奏：王则叛寇，尽已诛灭，非臣功力。臣自到梅州，见南城门路东，有一华表，柱题圆通，观额内是真武殿，遂赴殿备，愿垂圣助。寻到贝州，近城二十，先令将佐问罪其三则。对敌时，第四将凌耸出军迎敌，赶王则复入贝州，闭门不出。试待打城搜擒，缘是本朝州土，不欲遽坏，更且守候。计二十日，忽见贝州城上，迅发暴风，乱飞砂雹，如弓弩发箭。时见寇军从空中坠下城脚，微死微活。不觉城门大开，大军竞入，除留居民外，遇有器甲兵仗者，尽行诛戮。王则就擒马前，尸首异处。遂委官权行知监，臣获胜回。复往圆通观，谒谢真武，备醮报赛。细观真武左畔，立塑一从官员，被械冑，名曰天罡神将，左臂上带箭一只，入探三寸，有王则军号。才除其箭，随有脓血流出。寻和香泥，修茸箭疮。并收元箭一只，见到候进上，送三司礼部看详。差使宝御香前去祭奠，乃赐修盖殿宇。候毕，别降御衔醮谢。其贝州承斯保护重恩，特改为恩州。
　　河魁擎鞘
　　南康军庐山太清观，有隋朝张佑之奏请，建真武并神父圣母降真殿。自后，显应甚多。是时，烈祖会群臣，欲求福建归明。群臣奏云：福建地刚、人狡，除是动兵取之。烈祖从此统兵征伐。人马届涂，忽狂风黑雾，有毒蛇、猛兽拦道路，兵仗不能前进。烈祖乃焚香祷空，忽於云霭中，立一神人，鞠躬至前曰：臣是福州闽山仙源观土地，蒙本观真武，点来界首迎接，为知－大王举兵，欲取福建。缘福建世业未终，已自注定庚午岁，合径归俪极，不当大王收取。特将此意迎谏，大王人马度山、越水，戈刃之下，死伤性命。良久，神人不见，风雾顿息。烈祖因此回军，至庐山降真殿祭献。见右立一从官，手擎剑鞘者，烈祖指问，道众奏曰：是河魁也。烈祖叹曰：柢此便是在路中现者神人，相貌一同。后来烈祖归国上清宫，依庐山太清观式样，盖造真武、神父、圣母三真宝殿，－令本官修奉香火。福建探知，李王兵马将至本界，因何回转，尚虑李王设伏。遣使赴南唐审问，烈祖於回文内，具述中路逢一神人，言是仙源宫土地，蒙真武差来，迎报福建世业未竭，自注下庚午年，合归俪极，不当南唐取之。感此神言，更不进兵。其马氏已知仙源宫委是通灵，保护国界，却为来书，云已注庚午岁，合归俪极，因此怀疑，集诸局商议，若谓岁次庚午，尚有年深，未委俪极，因依合属，何所之兆，竟不测其理。择日集百官，往闽山仙源宫，祷于真武，愿降灵应，欲闻庚午归俪极之意。果荷圣恩响应，已知俪极是周后兴运，天水之姓，一统天下，列国皆纳土。其龙兴殿，名俪极故也。福王马氏遂与南唐讲和，无复相侵。
　　蜀王归顺
　　磁州崇明观，真武显圣，遍及真定等二十余年，皆获圣赐，斛斗共一十五万余石，出耀救饥。除磁州收到价钱，支付崇明观修造讫，余诸州价钱，亦及万数。别无支费，奏取旨施行。续降指挥，下河北转运司，起发上件栗麦价钱，就京城创四圣观，赐额为四圣紫极观，特设普天大醮，并降赦恩，上达四圣，通凡降鉴。朝廷因用兵取蜀未次，忽夜有狂风一阵，过於殿庭。时太祖皇帝，於灯烛之下，见一黄衣武士，告谓是北极四圣殿下直日符吏，言西川若非四圣降灵，卒未有意归顺。今已献上地钦图经，付使相侯元质等讫，相将回京进呈，不消圣虑。臣奉真武差报陛下，天蓬天猷黑杀既见蜀王归顺，已回云驭。惟有真武，恐西事别有悔意，今在云空守候，陛下急差官兵前去迎接，立便委诸司库兵，交割蜀地疆界。言讫，符吏不见。次日早朝，果有急报，蜀王归顺。由是，太祖继於四圣观设醮报谢。
　　藩镇通和
　　河北雄州，有摧场要切关口，除屯马步军二十万外，有敢勇白身指使二千。内有张琪，居常供养真武，得悟遁甲行军之事。康定年中，北鄙浅蕃胡知从等，侵雄州摧场。时王耐为经略安抚使，乃令敢勇前去抵敌，果获胜捷。张琪取覆，今夜主有蕃兵复来侵犯，云有巽风起，顺壬癸，立应其兆，兼防火灾。有司差兵将守护，果至二更，蕃兵数万犯界濠。张琪解下遁甲秘文，上告真武神灵，作法隐形。於摧场，致遭捉获，知远蒙恩放归。当时入场，却觉头热身寒，被宋朝家神真武真君，降圣护持。本蕃亦曾供养，为触犯不灵。今西梁城已是招伏通和，更无作乱之意，再犯神怒。所献地里，愿求授真武，分降入蕃，依例供养。奉圣旨，令四圣观编录真武下降，一切供养仪范回答。及下雄州，交割所进地里入籍，拘收其胡知从、知远，至今通和，兵革永息，以致雄州喊退三分兵级支赐。命，往西北方名山洞天，修建金箓斋醮，庶表宸衷，愿回圣鉴。
　　瓢倾三万
　　徐州陈昭倚，任明州通判时，因游天童山，见镌真武一身，用朱绿装填，立山路尘秽处，一龟四足皆折，过者不顾。昭倚备钱募匠，接续圣相，添修龟足，盖造殿屋一间。昭倚得替，在西门湖塘，见道人从水面来，叩船求相见。昭倚失於出迟，却回身而去，云：特来报谢成立我身之恩。昭倚追思，是真武降灵，为修天童山石像报应耳。乃画真武一轴供养，官至太常少卿，守徐州。偶患脚寻医，寄居滕县。忽蒙朝廷察访，疾愈，差充秦凤路运副。昭倚知西鄙，以计运为重忧，将带真武随身供养。时经略总管岑元宥，因乏粮给，欲责运司。忽有道流，在军营卖食药。军人恐是西蕃细作，面见场内。良久，有人称东库火发，即灭。相持至晓，北蕃折兵一万余众，张琪亲擒到蕃将胡知远，招认是北蕃西梁土主，节度使胡知从亲弟，与兄知从，分割一千二百里，接连雄州界，其兄为属北蕃。人俱在雄州摧场，卖买课利，竞归大朝，有此心忿。凡二年，聚兵欲坏摧场，不得其便。知远献计，动十万兵，至夜抢劫。缘知远入场放火时，觉头如斧斫，身似水淋，秪见云中鬼神撮其火焰，半扬半灭，散於空中。又见一神将，披发仗剑，喝令不得走。知远走出前，被大蛇拦截，后遇一龟衔定，被张琪捉下，若得一命回蕃，限一月日，与兄知从，同赍誓书来降。王勔会集众官面议，遂放胡知远归蕃。保明申奏，蒙降指挥，谨就在京四圣观设醮一会。仍於雄州摧场，建造报恩真武殿，令选道士焚修，许令刊碑，为记其敢勇。张琪特授右班殿直，雄州据北蕃。西梁城节度使胡知从，遣赵继明入国进奏。雄州差官，就界接伴，续具剖，差使星夜准闻准中书看详。胡知从是分土浅蕃，节镇诸侯，近因动兵来劫摧场，若非敢勇张琪精通遁甲，告现真武福神，生擒胡知远，却放归蕃，克伏甘降。今再有使臣，秪令就雄州，接待审问申奏。经略王勔，遂引赵继明入城，称欲割献粟地一百四十里，有六百户植利，并进表一通。近因抢劫摧，帅首却称是陈昭倚亲随人，姓裴，传得此方，曾救天下无限饿人。为见招讨，正此嗔责本官，又恐粮草应副失时，故来货散灵丹，定不误事。岑元宥试分数服，与伤中临死人吃，皆云胸腹饱满。其流取一瓢子，付无宥告云：我亦有此药一囊，欲往西阵李大王处货卖。岑元宥惊异，将此药瓢子倾表，其药约三万有余，夫足人马，兼瓢子底有衬纸一片，题字云：是太常少卿陈昭倚家神，裴真人救愿之法，士马服此，三日不食，省免粮草。次又西蕃李大王来问，称令奸人来卖接骨风药，数万人服之，皆如瘫痪倒外，不敢约战，情愿回蕃。元宥安坐获胜，并写纸昭应，曾於唐则天时，生裴侍郎家，留此姓氏。今岑元宥几通闻奏，蒙三司参详，除将校依次给赏，其陈昭倚升礼部侍郎，所有岑元宥收到药瓢子、纸上文墨，收寄天章阁，宜诏天下。天庆观普设醮箓七昼夜，及系真武观宇，许支官钱修茸。
　　壶表一京
　　东京紫极四圣观，童行洪知辩，舍俗出家，逐日扫并三门殿廊。夜问打铺，宿於廊下。缘四圣画於紫极殿两轩四壁，除本观常行香火外，知辩逐日自打化钱，收买笺檀，焚诵供养，二十年不报。至和二年，京城雨雪。夜深，忽见门下有货药道人，用蒲袋枕头，外於湿地。知辩恐风雪相逼，遂唤他起，引入铺席内同睡。至晓，道士辞去，知辩告日：才食后，便困倦人，说是脾疾，愿求一二服。蒙将壶芦子摇动，裹有药数丸，连壶芦付与知辩，令候子时，用净水面北，念金阙真人七遍，吞下一丸，余留备急救人。道士出门不见。知辩当夜吃一服，更不思饮食。在京，皆云知辩遇仙绝粒。以致亲王宰执臣僚，委证诣实，遂达圣聪，蒙委开封府及御史台，抚问元遇情由，内有金阙真人之语。详解，即真武本师，太上老君之号。时京城军民，久遭雨雪，多患瘟疫，知辩遂将壶芦内药丸施散，秪图略救数人，其壶芦直至倾偯一京，约四万余人，其药尚未尽，而患者安全。台奏请，其洪知辩，特赐度牒披戴。及於本观建真武大醮大斋，用报降遇之恩。
　　雪晴济路
　　雄州防御使殿前诸军检校副虞候戴夔，奉差部兵十万往安南。方到邕州，值大雪，停住半月，粮草不给，冻死不少。有随军指使方综告曰：隆冬，道路积雪六尺，般运阻绝，欲救人马性命，除是告祝真武福神，冀获晴霁。方综今带得画像在此。戴夔便备办供养，面对真武帧像，发露诚祷。才烧奏纸，不移时间，即获晴霁，云收日照，道路通济。即届安南，仍获全胜。奉圣旨，宜就新建真武宝应阁，启建法醮七昼夜答谢。
　　风浪救岩
　　天圣二年十二月，莱州梅江巡检龙梦锡，擅带弓甲，巡捉私盥。与兵级同情，规取□海居民财物入己。梦锡既闻彰露，差官追勘，却同诸军谋叛，带领家属入海，劫掠商船、杀伤人命，搔扰镇市，聚集海寇数百人，委是难收。寻据逐司具状告急，蒙朝廷差登州都巡检陆奉，选精能水军一千人收戮。后来陆奉被龚梦锡拥向海洋深际间山下，经五日粮尽，无由出得间山昆。陆奉思惟，本家侍奉真武香火，所求必应。是夜情急，不觉失声叫云：真武救应数句。众军夜坐船中，半夜忽觉潮水泛涨，风浪翻涌，闻得龚梦锡海口人船，叫瞰杀声，雾暗遮隔陆奉军船。至晓，见仰浮死尸，俱在陆奉船前，及有破坏战船，灌溺沉於浅沙，认来，即龚梦锡并家口，皆死在船。有二十来人得命者，用绳索执缚陆奉。令水手斫到首级，回青州经略安抚司，将生缚军寇勘问，是夜黑云之中，神将鬼兵毒蛇猛兽，蔽於虚空，不可名状。是时，州府默审圣道降灵，乃关报合属照会。蒙经略安抚梁贾录奏，奉圣旨，陆奉转除崇仪使。仍下莱州，於梅江海口巡检司建殿，奉安真武圣像，并左右神将天兵，以助战报恩庙为额。
　　圣箭垂粉
　　天禧中，兵部侍郎充瀛州高阳关兵马都总管知瀛州房之才，状奏蒙差到任，经三月，有浅蕃萍芜寨主鲁继成等二千余人，於元年八月十六日夜，擅侵疆界，抢劫去青木堡粮草四千余石，本关遂差第四将邹淑及指使刘翊，将兵二千，去蕃界取问。次日，有蕃兵一万众，来有一将云：燕廉信为北燕王聂胡祈，因青木堡每年收军粮草豆千余万，点差将兵二万来夺。夜到萍芜寨，其寨主鲁继成献计，图青木堡不作准备，於十六日夜，越界抢夺军粮。邹淑谓曰：大燕天子已和睦，其北燕王聂胡祈，以下敢擅用兵侵夺，今不欲申奏朝廷，便请遣使入燕国，发遣所劫粮草，交还青木堡。其燕廉信不允，遂致战敌，蕃兵大败。聂胡析乃帅兵二十余万，随后将瀛州西北两门，近濠半里围合，六日不退。至第七日，时当九月九日，不觉刮地狂风，烟雨迷乱，祇闻蕃兵啖声，拽队奔走。差兵追逐，据邹淑等於草径中，收得伤中蕃人数名。房之才聚问内一人云：未审城内有何神道，祇见西北两门振地狂风，吹起沙尘，遮扑眼目，但见箭翎如雨骤之声，有无数蟒蛇赶咬人马。聂胡祈於马上，叫得字一声，收军便走。某等各中蛇咬箭伤，走趁不前，今被收捉。当时看验逐人所伤，并是蛇齿咬损，并中箭疮，亦无出入纹路，显是神灵。旬日间，据界濠巡检押到蕃校二人，封合皮筒文字，上写指定大朝瀛州高阳关都总管房侍郎开拆，却称今后不敢擅发兵马。聂胡祈於右眼暗中一箭，及取落箭锋，於手中化为灰粉。如壁画者及风尘内变现毒蛇神鬼，赶败蕃兵二十余万，不知本关供养何神，如此灵验。今封去神箭一只，诸将定验名祠，回报责要，祈求保安眼目。房之才将箭细看，委是粉壁者。遍往宫观寺院及庙宇，并无此壁画。后往州南新创寿先庙内，正壁画北极紫微大帝，两畔画四圣，皆挂金甲立身，各带箭筐，至真武箭箧当中，阙昼箭一只，继将蕃中送到者，灰壁画色比对一同。房之才焚香，复将壁箭亲手逐廊揩上箭箧阙处，辏依画壁如故，但有丝痕微露为验。本司已具缘由，遣使回蕃，奏取照会。朝廷遣降御香，往瀛州寿先庙建醮。仍告命天下宫观，如无真武殿，即仰建立，及下高阳关推赏。
　　神枪竹刃
　　知宾州苏咸，投遗表，论柱州安抚司不发救兵来拒蛮寇，致守臣身死。其苏咸死后，有监税王褒被差巡城。半夜，越墙濠私遁，值雷雨，走入林中，被数神人擒捉，问：何人潜窜。应曰：宾州监税王褒畏惧，而逃其主者。乃喝王褒曰：太平时贪利禄，滥受国家。当其急难，畏避奔走。合与一死。缘一城人民，不忍枉遭屠戮，目即未有救兵，今特借汝枪一条，步兵五十人，乘今夜雷雨之势，赶去蛮寇。王褒曰：自来不学武，瓦蛮虏数千赤脚凶恶之徒，五十余卒，何以当之。亦不明是甚方圣贤，愿垂指示。神中部从云：汝但执其枪，领五十众，急速用事。若得此功，他日荣显。欲国家知委，但云北方三元游奕大将军也。王褒暗中受枪，领兵出林，随后电光相逐。到蛮子寨，秪闻霹雳一声，震惊蛮众，阖寨竞相斗敌。至晓，蛮队已临海口，离宾州城二百五十余里。当夜，天兵到时，蛮寇大半先乘筏过海逃遁，惟阴兵赶散，不留一寇。宾州一城，生灵不遭涂炭。时军将知得因依，具奏朝廷，检会苏咸遗表，量与恩例。其王褒，系真武威德教令，护国救民，可加授崇仪使，并交点本人所遇神枪看验，即是蛮队中所用火钢竹刃，以显福神於仓卒间，有夺胜之权宜。令宾州建立报恩护国观，修奉真武香火，岁度焚修道士一人，用答阴相。
　　神兽驱电
　　天佑元年二月一日，兴元府观察留后钱公偃奏称，蒙枢密院选差充墉延路安抚招讨使，退除西蕃赵天佑兵革，遂依禀交割兵马四万余众，却抵西域三十万众。校其势力，显有优劣，实抱忧惧，不兔告急於朝廷，亦虑事有迂回之故。时有随军虞候袁政，素习北斗玄刚法，奉侍一北极游奕真武将军，诚心习行二十余年，愿於元帅帐前铺设供养。钱公偃即自虔诚，撰奏词线，具述西域因依，欲仗阴助。是夜，土展政将背挂真武供养，至三更行法烧化，并醮献北极四圣元辰诸司讫。次日，赵天佑以十万兵，索令调战，方遣指使孙亿出马，与西将交枪，继发兵大战。到二更以来，两向有万道火光迸烁，军阵逼逐干戈，西蕃人马，各各枪旗断折，弓弩落弦，金鼓错乱，走如奔鹿。诸军乘势赶进。似觉天明，乃见随军第六将钱从吉，挟到蕃帅赵天佑首级。诸兵将皆言，夜来阵上，见无数鱼腮乌赀丑恶异相，披头铣足，或驱风电，或赶蛇兽，是以接势剪伐，蕃军卧尸数万。惟有一道火光，驱逐一马骑，落路而走。钱从吉认是赵天佑，乃得首级。
　　且以四万人马，往敌二十万众。若非虞候袁政献陈道法，任以至诚，蒙真武降临兵阵，现火光万道，露神兽万形，大败蕃众，仍获渠魁。如此显应，三司礼部，定到虞候袁政，出给公据放，今逐便又奉圣旨赐酬，奖钱五百贯。就在京上清灵应宫，建道场一月，仍设普天醮。其钱公偃转一官，除宣徽院使。
　　毒蜂霭云
　　西京崇福宫，有北极紫微阁。唐则天时，建仿效天宫，有二胜四将之院，有前后帝代御书。每年系故老重臣监提，并使命管掌，非同常处。近为右角一檐倾坍，渐伤圣像。寻报判府侍郎富弼，偕诸官来验，见一椽斜坠，损真武右肩，不敢擅修，合具申取旨。却有内侍岑静，奉勑赍香，诰献崇福宫诸殿，委提辖及判府等，计验北极紫微阁真武福神身相，有无动损。近为皇帝於寝室，见神人紫绶金带，端笏缨，称：臣是西京崇福宫北极紫微阁传奏土地，今为本殿真武灵应真君，因与皇帝助战西蕃赵元昊，化黑蜂遍满军前，特助元帅庞籍获胜。为施神功护国，右臂伤中，不可尽言。臣若不奏闻，陛下无绿得知。言讫辞去。时安西士马虽未回朝，知府富弼其前项付岑静回奏，奉圣旨差殿使，及八作坊工匠，并赐金字牌一面，限一年，重新修盖。兵部尚书门下平章事庞籍割子称，面奉委差安西征讨赵元昊，方大军临三凤川，与赵元昊亲战，经三时辰，忽有黑黄土蜂起，如云霭遍及郊原，竞趋西兵，见蕃众伤中，倒卧万数，遂掠数人验视，并非器刃所伤，或柢面目三五点黯损，据云痛切心髓。盖是宋朝有无碍智力神道，显圣化为毒蜂，甚於矢石。先是赵元昊被螫，头如中一大斧，负痛败归。造甘伏文字过界时，元帅庞籍接受元昊，实封奏表，降纳地图。亲赍回朝，面贺进呈。奉圣旨，送中书看详，取会到崇福宫，土地来现预报胜因。除都统庞籍别行勋赠外，就四圣观修建道场，保国护民圣醮三昼夜，答真武征西助国之恩。
　　玄天上帝启圣录卷之三竟
　　玄天上帝启圣录卷之四
　　神将教法
　　乾兴二年正月，据忠州团练使充黔州兵马铃辖张孝宁状奏，近为南戎溪洞蛮子龙氏，群集万众，尽习标枪，实难准敌。蒙枢密院差充此任，於安抚司抽军五千，及指使三人。孝宁因见故父宣徽文，立供养真武一堂在家，凡事求签乃行，件件灵感。孝宁效父供养，专诚不违。昨为朝廷放试武学，预曾夜梦，受真武殿下河魁神将，亲教枪法弓马事艺，顿然神悟。至殿前呈试，於二百人中，唯孝宁第一，当授三班殿侍出身，是真武保护至此。孝宁军队，约行一百余里，遇夜路，次护国观。有一小殿，香灯微明，见牌是真武之殿。孝宁焚香，求一签，大吉。暗对真武发愿，此去若得一阵灭除蛮寇，当以本身官资，兑换恩赐，报斯灵既。越明，孝宁领兵前行，以五千雄郎步军临蛮界，乃逢龙氏万余人，孝宁并输三阵。至夜，立寨於秦风山，汉伏波将军马援庙。尚闻蛮兵追逐，方二更时，相望百步间，忽风雨四起，兵马啖杀。是时，孝宁顿兵伏波庙不动，闻啖声渐远。至晓，领兵再往迎敌，见前路伤中蛮子，尸首相枕。直向蛮界九阳溪去，探知蛮子龙氏，有赤脚寇一万二千，今无二千回，各伤中鬼箭，龙氏亦折右臂，见归深洞。人人皆言，大朝有神圣鬼兵护助，举声叫云：自此降伏，更不敢作乱。后来取问，得龙氏定伏情状，申奏朝廷看详。宜赐修盖护国观真武诸殿，以三年给度牒，披戴焚修。每年赐二百贯，充常住用。其张孝宁，除授瀛州防御使。
　　符吏借兵
　　内殿承制卢守聪，因往河北三关边廷察探契丹动静，於黄河岸西，遇二人，各斋实封文字一角。守聪问之，言：我二人，今日巡察世问，因到定州，冲见北极真武灵应真君队仗，云：北蕃戎卒，渐加万数。为宋朝兵马稍少，难为拒敌。缘下降时，不曾将带天兵力士随行，今差某二人斋驰文字，限剎那间，往东岳计会炳灵公，急关借鬼兵神将一万众，定壬子月戊子日丙子时，布设一阵，欲助南朝杀蕃，肃宁边境。二符吏言讫，便过河。守聪回国面奏，权令有司附口记录。后刑部侍郎充三关都总管富弼回朝参贺，奏称：北蕃契丹，今皆灭戮，更无举战意。曾擒到燕国黎王赵殷，供下克伏文状，却放回蕃。取问获胜时日，系岁庚午壬子月戊子日丙子时，与内臣卢守聪预奏同辞。除兵将等酬转赏给外，持行德音，赦天下罪。仍於定州，建圣佑观一所，告成日，别降御衔词表答谢。
　　书显魏家
　　中书门下枢密院三司礼部同承尚书兵部侍郎，参知政事，充定州侍卫兵马都招讨兼经略安抚使王着，札子契勘，雍熙三年七月，百万蕃兵已近界河，因部军上将观察使潘仁美，与老臣太尉扬继业，不相和睦，并为帅出军，一阵赶趁蕃兵六十余万，直入北幽狼山，被潘仁美潜收军回寨，独遗继业军马深入。契丹添兵，拥入虎口堡，继业失阵身死。次男延朗，赴阙理雪。除已差官监伴潘仁美候动外，据束头供奉官杨延朗，经登闻鼓院，抱冤投状称，潘仁美与朝廷奸臣结连，私有文字往返，教令北蕃违逆先皇嘱付，谋杀父命。奉圣旨，令左右监察司，限三日探察，管要显露，并委全台用心根究。三日将满，两班文武尽知秘书监丞王允从，本是蕃人，疑其机构，却为宠用，不见彰露，难以收捉。时监察御史魏怀信，虑有罪责，遂言与相府王宗旦等。本家崇敬北极真武，至灵至感，欲屈众班届本家，对真武圣前，启露上件国奸，速来显露。群公同到魏怀信家，恭俟真圣垂央。忽於厅前现一苍头，遽然声喏：某是北燕属户小儿，为见王允从本贩货蕃，客寄居补州，却称举人。后来，将似此十人为家童，入京卖书，得遇金龙节，就试英明科及第，今为秘书监丞内教博士。其人乃是蕃中细作，见在宋朝，结党年深，藏机隐行。今将北燕往来书启共十通告首，愿奏皇帝，望赐恩酬。苍头移步，忽然不见。是时，相府王宗旦等，方显王允从奸逆，抽书十纸进呈。即差人擒到王允从，当殿取问，并皆招伏，柢不认有苍头曾盗蕃书。寻与允从点对北蕃文字，十通内，一纸云：驾不得离京，兵不得离边。此语意未详何谓，继送允从下御史台，讯勘处死，封首级，送还北蕃。其杨延朗，除授内殿崇班，充梁门寨都巡检。及勘到潘仁美情犯，系是先朝外祖旧臣，圣旨剥麻，降授太原监酒。今看详杨继业，委是先皇腹心忠杰，不幸遭奸臣谋陷，朝野痛伤，特赠推忠协政定乱定国功臣。河东节度使就梁门寨，建忠辅禅院，焚修祠堂，可大赦天下。三司礼部看详，报谢真既，奉圣旨，特赐法醮七昼夜。赴魏怀信家庭真武圣前建设。其魏怀信，除授朝奉郎，改差知阳州。
　　珓落王宅
　　太子赞善王惆，为桂州经略安抚司机宜，因将官梁穆，以癣园所生果菜抑配军人，与虎翼指挥头袁升等同情，将还价直为名，克众军赏给，请受入己，致众咸怨。遇夜，抢劫甲仗，走入驴耳山。闻奏朝廷，蒙指挥先委机宜司，体量梁穆情钦，飞申经略司，追摄根历申奏。其梁穆推避不出，所是驴耳山军徒有言，柢恨兵官梁穆。今朝廷差官，赍到官爵谧书锦袄赦文恩诏，今为梁穆不出，恐别生不虞，展转负累。夜闻本家堂内铮然有声，王惆惊起，持灯巡照，却於中门拾得杯珓一付，乃是本州汉阳观鑴题字号。王惆次朝，亲到观中，将与道众看，却云：何得落在大夫宅中，此杯珓是本观真武殿内用者。王惆定省思，惟必是真武响报於惆，遂诣殿虔梼，用其杯珓，奏述上件因依，先愿圣力，遣令平定。掷三兆，并无间阻。王惆顶谢出殿，盘旋之间，遽报梁穆癣宇中，全家恸哭。审问其梁＇穆，忽似冲恶，口吐黯血，倒地气绝身死。王伺既闻王事，更不令人知觉。选差得力军级，急赴梁穆廨字，将带血尸首抬舁出来，王惆自为招军使命，诈称朝旨，出城来迎上件。二十余军，特扛舁梁穆死尸，招召军众看认，明言蒙赐药酒，己不召为汝等，故汝等莫忘天子重恩。今雠官既死，承族追官军首袁振，便随王惆训召，余人皆跪受，赦罪原，免罪愆。次受诏词谧书等第恩赏，披挂锦袄，复归桂州，科局如旧。遂蒙经略安抚使邵谧保奏，其桂州汉阳观，奉圣旨赐钱，重修赐额。为报应护国殿王惆，除授朝奉郎，差知军州。
　　柯诚识奸
　　在京有神猛指挥柯诚，因患双目，不任教阅，臧阁请受。曾至渭河，候夜投水，不期临危得遇神人，就水际叫住，施药就水调洗，便得光明全复。从此，双目辨识外奸邪诈不正之道。后因得梦，方知是真武化身来救服患。次被西蕃李克渊，曾发细作赵可大，为卖昼枣，推广角车子入庆州，逐日看认城池围脚，归房用白矾水抄画地图，被柯诚眼认破，捉到庆州。一向抵讳，及搜出所画地图，又作白纸。柯诚用水蘸出，勘问招伏，取斩。柯诚酬转十将，替满归京。又值钱去盈权判南省，抽差柯诚充京城捉事。因魏王宅被人改形，装作行火使者，入醮会上，掺出硫黄火卫，惊吓宗．室亲宫，强盗去浑银酒器六百两，并御赐金香球约一百两。见奉动，限堆探赏钱，及右班殿直诰牒一道，招人首捉。柯诚既蒙旨，令缉捕。归家焚香，祷告真武福神，愿收捕前项奸盗。方祈告了当，出门，如得人引路，直行到蔡河湾西真寂院前，有数人赌博。柯诚前看，内一人身畔，有棱道银子露出於胸怀。柯诚指定，搜出数件银器，照证解赴南省鞠勘，元是酆州配军周诠。已依法行遣外，申奏朝廷。蒙圣旨，其柯诚，除授右班殿直，及支赏钱。仍降指挥，於玉津园，修建报恩大醮。并於四圣观，遣官降香，释其礼仪献谢。
　　洞真认厌
　　在京上清延福宫，天禧中，有云游道士罗洞真，寄挂三年不语。因随道录入内持课一保扶文母皇太后刘氏痁疾，对圣驾蓦语云：观见宫庭有赤气，临於宫阁正西面东之位，主有厌魅咒诅发毒之兆。若於此方位，认有如赤，蒸裂破处，开掘七尺，须有名目阴人厌禳之法於其下。缘文母为受此毒，致日发寒热。时宣谕宰执大臣参详，赐令罗洞真入内认踏。至正西方，有官号禧圣阁，是先太祖皇帝花蕊妃子之室，已空静年深。至第四帏幛，据罗洞真於此，令人掘深七尺，下有石花方砖一片，背面用胶生朱写咒诅术文，及太祖年月日时，又用罗帛包成人物，逐色不祥之类，被罗洞真取东南方桃木为剑，编镇左手，草绳缚系，钉於北方鬼门空野之处，以火烧过。自后，太后疾臧。因昼睡梦，见七人披头赤体，身挂金纸，来告太后：念某七人是受法土魂，昨被妇人花蕊行奸，欲亏害太祖世祚，作天魔七返还尸术，用某七般咒诅之物，埋在御榻地底七尺。无何，太祖立极，感动天地，五岳万灵扶助。其花蕊却遭灭除，以致厌睨之物，在地不能出脱，遂成影魂。因击着太祖，缠绵不豫。今日蒙道士罗洞真，与某等解释出土，虽得离太后圣体，奈无所归，除得罗道师为某等持行北极真武灵应法箓，令消散，却归本物，各求往生。太后依此，再宣罗洞真，入内行法，奏告真武，救此七般魂形托化。后经三日，七人又於梦裹来告：已蒙真武授记，各得归真本托生，故来告辞而去。寻特面奏皇帝，奉圣旨，就延福宫，启建三坛法醮三昼夜，及赠罗洞真紫衣师号，并延福宫住持焚修，听候宣唤。
　　圣帧化妇
　　颖州西安县，因勘劫盗黄狗三等因，探知朱守成家，极有金银财帛。其家口少，先来近处陆二公家停下。於庆历七年四月十一、十一不十三夜，黄狗三各持火罐器仗，往朱守成门首，狂风大雨，群犬号吠，疑怯遂回。於十四夜又去，遂越墙入朱守成围内，方欲穿换第二重门壁，其门自开，忽有二十余人，披甲执刀持棒，出来赶捉。黄狗三等，先次搬出墙外急走，被一人随后赶，狗三心急，更不回顾，覆手用枪尖独杀半路中。到得陆二公家，数内不见陈伴兄，却误杀死在路上。耆社申官，备赏钱召捉间，却有陈伴儿妻经官告首，夫主因与黄狗三同作盗，被徒众秪将夫主陈伴儿独杀。其黄狗三一行九人，见今窝藏在陆二公夹壁内。寻差巡尉，火急密往收捉，并全陈伴儿妻，当时不知去处。据黄狗三供，通误杀陈伴儿，本是山束齐州人，即无妻属。及朱守成供称，四月十一至十三夜，本家即无风雨，亦无犬声。十四夜，虽闻大路有被杀人，今虽知是陈伴兄，其夜亦不知黄狗三等越墙入，第二重门，即无兄弟儿孙人力火客，私置甲仗披挂出去赶捉，兼守成裹外秪有家累七口。知州韩绩详审事情，涉於疑惑。再问朱守成，家有甚灵祠，致此阴助，又此妇人首获黄狗三等。据守成言，家间只有一堂真武真君，三代相续，香火不阙。韩绩遂令取到圣帧，与众宫展看。其画有直符神将，共十六人，皆披甲执仗，并妇人一人，称是元舍此画弟子。韩绩因晓悟，将黄狗三等断讫，备录申奏。蒙中书看详，朱守成系村落下民，尚有供养仁心，受福保安，不遭劫盗，瓦国家香火，崇信礼典，遍满天下。秪如告获众盗，不累官司捕缉，岂非护国之功。宜遣使，特令颖州所有真武宫观，修建斋醮祷谢。
　　神灵分形
　　梓州有师巫鲁迁，三代附神祇，事奉一堂真武真君香火。寻常占事求签，详断来意，皆验。本州有三人，各是开典铺力户，第一冯虫大，第二高邵郎，第三游行儿。历生结托在外，将经商为名，却同行窃盗，不曾败露，亦无人知。内冯虫大，忽一日，备香纸来鲁迁家，祷真武求签，但潜声恳祝，一并二日。如此，第三日又来，鲁迁逼问来意，虫大发恶，用脚踏倒香案，打坏供具而去。后三人又往外，半年复归。有夔州不相识数公人，夜至鲁迁家，相见皆认迁谓面知，云迁曾到夔州，告首本州遭劫夺人家，称是梓州冯虫大，高邵郎、游行兄。为夔州当下不见鲁迁，致特差人来间，要知三人住处，即去收捕。迁曰：迁秪奉事真武，在家卜签卦，何曾出到夔州首人公事。然此有冯虫大等三人，并是得办之家，何曾作盗。公人既见此说，且归旅店。次早，再欲见鲁迁，不觉面前却是鲁迁，相引行至龙兴寺前，路间，见冯虫大等三人，在彼看医马蹄，被鲁迁牵手，令公人捉下。其公人，急令二人往鲁迁家，迁在家尚睡未起。公人押归夔州，下院根勘。旬日中，又是梓州鲁迁揭得赏榜‘，系涪州收捉杀蛮主郭助教，亦是冯虫大等，今有首状照证。及唤问鲁迁，又忽不见。凭此勘冯虫大等，件件招伏，已｀该法外凌迟。案后，计等诸处赏钱，共有二千贯文，其鲁迁是告首之人，得钱七分，合牒梓州，发遣前来，请领后准回文委证。鲁迁素不离家出外，亦不知告首冯虫大等打劫因依，及供公人前次来问事由，并无干涉。时知夔州张世明，详酌事理，恐梓州鲁迁自身，或本家积善行德，为正应之人，感摄神灵，分形托化，为官救民，获此凶恶。欲将赏钱给之，具实保明申奏。续准回降，据数项赏钱，尽数支与鲁迁，仍量给米钙酒帛等。本人请得钱物，尽舍入本州元圣观，建造北极四圣殿，仰报圣恩。鲁迁年九十九岁，无疾而终。
　　寇船退散
　　东上阁门使，眉州防御使，新差京兆府兵马钤辖谢柔立，自天禧年中，差西域路顿勾当，於黄河岸，际遇真武真君飞渡黄河，谓柔立言：西蕃奉使李希孟入国，切宜缉捉能画者，即是奸人。柔立察命，果至东京，捉获传画慈孝寺皇后御容一行。蕃使败露，寻送大理寺，已行赐罪讫。柔立蒙朝廷推赏，转职，逐日於家堂香火报谢。每夜二更，备香露天，朝北礼拜，将及一年。忽蒙朝廷诏，充交趾回礼副使，同国使吏部侍郎燕宿波海。未及中路，名白林山，於午时问，遇寇船四十余只，叫瞰施阅枪弩，意欲劫夺财货。为防送不备器械，是时，谢柔立於水际，奠酒抛纸悬空，泣告真武降灵。海寇头领，称是陈广秀才，方擎枪欲害柔立，忽发一箭，中陈广前心落海，钩褡上船，斫州｀其首级，悬竿令众。却见群寇五百余人，竞船相附，发怒欲来酬杀。其寇船方努力摇上，被抵头风吹退，如此相拒三昼夜，忽望见交趾国不远。已临女仙城界，有人来迎接，众寇退散。燕宿与柔立等，赖蒙真武，救护回国。以上件感应面奏，特奉圣旨，就王津园，赐设黄录大醮道场七昼夜。散日，差近侍遍诣名山洞天，再建道场，投放龙简，虔谢恩德。
　　劫院就擒
　　登州辛山白云资庆禅院，有维那僧晓初，不惟奉佛，而留心道教，常於寮舍静处，供养真武，专诚勤恪。其院临近海岛，有邵武军周应等百余人，於海道强劫杀人放火，所属州县，堆垛赏钱，召人收捕。日久，徒党转多，难以除克。一日，周应等欲入本院劫夺。其夜，晓初梦见院门土地来报，将有惊劫，被真武指挥令放黑风，吹逆舟船，来之未及，可速报官，不得运也。晓初趁夜发人，告报巡检，即时兵甲到院，四散埋伏。果於次日，周应等数百人，执枪杖入院，柢云借此一宿。主事出迎，周应等共到法堂点茶。院门已将关闭，晓初哀告，许下钱物。至晓临行，当得献纳。周应曰：何须候晓，急令般出。应蓦然惊惧云：何故眼前乱花，头如火烧，四肢不举。续后，西辛山巡检裘皋一行人马，拥出擒捉，并不走透一人。解押入登州禁。奏已各行遣外，所有赏钱，七分合给僧晓初，三分支与巡检兵级。据晓初状称，所获海寇，非院门功劳，因真武降灵，使令众寇手足不遂，各就擒缚。愿朝廷报答真武。州司备奏，寻降旨，其辛山白云资庆，虽是释教禅院，特赐真武殿一所，并赐御书《太上真武经》一卷，永充奉安香火。仍赐晓初紫衣，并真应大师，充焚修本殿，掌管御经，仍给七分赏钱，添造宝殿。
　　舍身求雨
　　寿州安丰县王文庆，有一女子，小字招弟，从十三岁不吃腥鱼活物，好亲道德。因遇一化缘女道流，叩门劝招弟，令受持北极真武灵应真君。招弟告云：为有上下，恐无力可供圣像，但只求得真武经一卷，日夜念熟，行坐藏於胸怀，逐日遥望，想存真像，烧香称诵。年至二十，其性巧丽聪敏，富贵之家欲求为亲，并为允意，唯口不住称念本师真武。一日，忽闻父叔兄弟聚话，嗟叹云：去年大旱，诸乡缺食，今田苗正要水浆，上天不降甘雨，民间又将失望。虽本村真孚岩有龙潭，官吏到来取水，略无应验。是时，招弟闻此，自露天剪髻，发心取七月十五日，焚香舍身，为天下遭旱处，保求雨泽，愿祈丰稔。骨属劝之不从，遂就家前起立柴塔。是时，四方观者，围绕赞叹。招弟形容永不改，止如常，告辞父母众人，留偈云：来时寻度，去即旧路。三春花艳，开谢无固。偈毕，嘻笑入於火中，既透发於柴棚中心，有青光一道，直冲天门。良久，骤雨倾降，其火有如油蜡浇灌，光艳转盛。雨过烧毕，又降大雨，凡两日一夜，应河渠田苗，尽皆沾足。至晴，王氏泊乡众来取骨灰，并无纤毫尘迩，却於柴灰中，拾得栏子一条，双带结定，在生受持真武经一卷，俨然如故。方知其尸火解，惟留经卷衣服，以表诚心。因其雨水通济灵感，所致州县，前来唤王文庆，资火内焚烧不坏真武经一卷看验，诣实施行。次却准省符照会天下应缺雨处，已於七月十五日至十六日，天降甘泽周足，及勘会本州境界，有青光一道冲天，系是何处，是何祥瑞。州司具奏，准中书省详，宜下寿州，以官钱就天庆观，建立小阁一所，收王招弟遗迩，真武经一卷，用彩匣盛藏，永充供养，立碑为记。仍封王招弟为济泽圣姑，置祠香火。
　　附语祈晴
　　果州有失目人陈希，於少广山，夜遇一真武传诀，逐日专奉。后觉出言如附神语，为人求保事叔，皆合来意。四远响驰，人所施惠，多不恋己，用为功果。咸平年中，夏接秋序，久雨伤禾，州县祈禳，皆无感应。众状举陈希，，供养真武，祈求有灵。知郡黄房，遂令陈希赴厅。陈希却告黄辰，须得亲制祝辞，迎请陈希家真武宝座至州衙，选道士七人，启立清净道场，禁屠减刑，逐日放士庶烧香，瞻祷祈晴道场。已对三日，陈希对知通官众，附传圣语：蒙真武降言，果州为天曹注定六十日雨，减除禾颗，十分不收。今更有二十余日，连雨未息。今既要求晴，奉天皇勃旨，消臧元注日分，至明日巳时，雨脚渐从正北而收，午时，天色晴明，禾株茂盛，必获成熟。其陈希精神复回，适来降灵所说之事，皆不知之。明早大雨如倾，巳时便晴，於正北方，云霭顿收。本州复留真武，展三日道场，备香花道具，迎送真武归陈希家。又於本堂启建道场答谢。至冬间，果州五县，并无检放苗数。后转运司体问因依，奏闻朝廷。续降回命下果州，宜令置立照应记录，於州衙大厅，永远为验。陈希除本州支与酒钙彩帛外，特赐静应居士为号。
　　孙隐遣蝗
　　朝奉郎尚书，刑部郎中，知嘉州杨扈札子：伏见峨县令孙隐，县治公勤，有数卫，救济灾苦。第一，考乡村虫蝗伤害早禾，峨媚县虽有飞蝗，不伤禾穗，柢因孙隐付下咒　水，分偯逐乡人，用柳枝散洒，其蝗尽化为飞蚁，投水而变。至秋收，不失分毫。检放峨媚山，递年有虎狼伤人，孙隐发黄纸符牒一封，给付峨媚山诸管击神司，自后绝踪。第二，考本路转运使陶汾，经历偶风诞气中，孙隐将枣汤调药灌之，乃安。第三，考知州杨扈有新妇窦氏，临产惊危，孙隐付到生朱符一道，烧灰用水调下，即获平安。缘孙隐任满，本州百姓涕泣，举留再任，特召孙隐审问，何术以成异功。孙隐乃云：先父太监孙宗道，曾随先皇太宗帝驾取河束，夜在锦柄川，遇真武真君，传授九件符箓咒水科目。先父虽不行用，隐从受恩，一向供养真武，欲誓行符咒　水救人。皆承真武扶助，岂孙隐之能。杨扈具剖保奏，运使陶汾续有奏闻，朝廷看详，未言余事，柢将消遣蝗虫二镇伏虎豹，乃是灵法护为褒显。其孙隐，系荫赐恩，本无出身，令特转授光禄寺丞，再就峨媚县一任。其嘉州，有真武慈济观，是知州杨扈，运使陶汾，及市户报恩创立。
　　守卿禳虫
　　福州百姓林守卿，宝元年中，因为海商至漳州海口遇风潮，其船看即沉溺，不觉船头空中现一神人，叫言：守卿，今后休更贩海，今救尔一船惊危。他日来闽山天庆观，寻南廊任道士相见。言讫，化白光不见。其风涛顿息，舟橄轻稳，回归福州。遂入闽山天庆观南廊，询问，即无任道士房。据一老道士云：任字即人，着王南廊有真武真君，旧系人王护国殿。守卿方悟，诣殿礼谢，因求极好沉香，雕装金缕真武一堂，终身供养。匠者方取沉香，方圆可一尺三寸，试欲斧凿，忽进数道祥光，渐渐光明不断。其功德完备，守卿共约舍钱万余贯，於州境及闽山宫观寺院，普设大斋，重新修盖天庆观，并人王护国真武殿奉安庆忏，更不令子孙贩海经商。当年，福州春夏大旱，虫蝗飞集，侵害禾苗，遍祈无应，直至七八月间，虫蝗不息。州府访闻林守卿家，真武祈求有感？率州官来迎请真武，就州厅，逐日三时行道，执礼虔恳。才经三日，虫蝗自抱树条而死。四村人连枝折来呈验。逐日甘泽渐降，遂至冬收所伤禾，尚救一半。州府庆谢真武，启大法醮毕，准前威仪，送归守卿家堂。其知州陈辞钦，六录林守卿泛海蒙救，雕造圣像，红光显现，及祈求雨泽，消禳虫灾，於是七州十九县，普护救济。保明诣实奏闻，续准指挥，其林守卿所置真武，仰本州依价给换入京。守卿从此进献赴阙，朝廷相验，系沉香宝座，工巧外，应现祥光，及降福灵感，实为奇异，奉圣旨，留纳为镇国珍宝，入内殿供养。林守卿特赐三班借职，后来官至右侍禁，年九十六，无疾而终。
　　玄天上帝启圣录卷之四竟
　　消禳火德
　　咸平二年，司天台奏定，九月初三日，火星合踱娄宿，正照齐国郑州分野，大生火灾。行下本州，预宜禳谢。缘郑州系京束西路屯兵津要，从四月间，告示宫观禳火，道场设醮祈祷。时市南李惟信，充斗子牙人，每夜三更，潜於桥道要会之处，烧香设拜一夜。偶值都监任从远出巡，作犯夜收，解郦州。据称，在外为不肖，犯夜。自正月初七日夜，因知一事，遂烧夜香。乃问何事？惟信曰：昨发心，将一年解得牙钱，醮献天曹，答谢衣食来处，作散席斋会。忽有云游道士，衣冠不整，风韵飘逸，手挈图画一轴，入来求斋。是绢画真武像，惟信欲求供养，其道士便允，秪取价钱两贯，乃就斋食。至中半，忽一声风鸣，不见其人，但於坐卓上，收得活龟一枚，如桃核大。惟信明知遭遇圣真显化，降授香火，兼得小龟灵异，因宝惜供养。今年正月初七夜，方备下降纸礼，烧献真武。又见数年前卖画轴，遗下小龟道士入门，惟信便拜，欲问姓氏，不说，秪称贫道能攻历数，等得上界火星至，九月初三日，正照齐地郑州，主火灾，烧至万家。如得一家姓万，不拘屋宇大小，全门什物财宝，不得移动分文，先与抄录见数，至九月初三日天明，用一火，命男子头分丱髻，身着腓衣，手携火把，从正南方绕屋三匝，以火烧之，至后，更无火灾。候毕，即众备上件屋宇，种种等物，酬还姓万之人，方可消禳。贫道出门，化白光不见。惟信虽得圣降报说，不敢申诉，惟夜后，从市中要处，礼祝火星，愿兔其灾。今有随身香火炉照证。州府据牙人供状看详，与近降朝旨一同，遂差公吏缉问姓万人家，将家产什物抄札见数。责下众户，候火过，填备文状在案。放李惟信归家，焚香保护。既时日至，装一着诽衣童子，将市西府桥万明一家焚烧，被南风吹驾，焰起势猛，火分二边，人心惊骇，不觉青天骤雨一阵，火势因息，不经一时，烧过万家。李惟信家真武座下，不见小龟。是时，趁风雨化去。郑州承此灵验，已行遣。次又准中书剖子，为司天台照见，九月初三日，火德已临郑州，主於寅时，烧除万家。取问，曾不侵动官物库仗等。时兵部侍郎参知政事昊敏古，判郑州，开拆保奏，续降指挥看详。李惟信遇真武，救灾以显宿德，宜赐法酒百瓶，绢百匹，米十石，钙十石，钱百贯，仰於本州公使库支请。并有万明先，肯全家代烧，克时消禳，亦给酒米例物，急令填造屋宇，财物偿还，不得迟滞。其有国家州郡，承此真武及南方火德尊星，慈悲显济，谨，就在京玉津园，建道场七昼夜，设醮一千二百分位答谢。
　　折应计都
　　至和三年八月初一日夜，有黄气出南方，三夜而没。据司天台朝奉郎夏询等割子，伏观黄气，现於正南，属昊国分野，其气一名天门黄道，二名土央，三名计都，现於磨竭宫天门。黄道，主次年国有内忧，应在阴宫一人。以土央为坟墓之象，计都是九天桥宿。非时泛宫出现，主一方军民，至冬后疾患，人死四分。犹得此星，於磨竭宫，踱犯亢宿，又是解灾福德之曜，伏望朝廷早赐谦禳。时臣僚参详，事属未来，合预防之。谨就玉津园，建内道场一月。应名山大川，并遣降御香，投放龙简，建道场法醮，各七昼夜。仍颁行德音，减除罪囚。又於大内熙圣殿，别致黄箓道场四十九昼夜,每日圣驾躬幸，祷祝计都星君，及束方亢宿，并家堂真武福神，保求休证道场。日限将毕，忽日正午时，骤起风阵，泛涌黄沙，笼罩目前，空中一金甲神人，现於庭际，称臣是监西天门葛将军，与北方真武，同管阳问，奏注善恶。近见南方天门，黄道开现，乃是计都星君当游九天。七百二十年一大周宫，到此遇本运，为中方土央相冲，作黄气三日，缠亢宿，磨蜴方退，主阳间内忧，从属猪阴人国长而起，不半年间，荆湖、江浙、福建、广南、淮汉路，人死四分，坟墓遍道。可应其气，灾虽未到，奈帝德一感验，建醮投龙等事，犹未全禳，惟德音一行、臧放囚狱，承此种种功勋，感动诸天，蒙真武凭此朝奏北极，北极朝奏玉皇，特蒙劫命，天皇亲往校察，计都星君已为、官家禳解，定下二十九岁，命属猪阴人一名，新年正月初旬当死，宜往正南方二十七里外，冲黄道。日立坟墓，当为内忧，救南国诸州四分军民死亡，为陛下折应计都之限，至时，切不得发哀，为此人命限已满，元注寿数。今受真武嘱付，特来代报官家知悉，却返天门。至次年正月初三日，贵妃张氏弃世。贵妃年二十九岁，正月十九日亥时生，命宫属猪。候黄道利日，於正南二十七里，立坟墓。自后，更无灾忧，绿此应验，并赖真武降灵，保助天下。感其恩宥，及西天门葛将军等神降报，宜付有司，赐在京诸宫观，各令建设罗天大醮三昼夜，报答圣恩。
　　天降粟麦
　　河北两路，自真定诸州县於建隆立军后，二载皆旱，稻粟麦豆，颗粒不收，军民饥疫，流‘移转死。时磁州，於七月初问，据四门监守军兵互报，今有商用车乘驼马，般贩到席子粟麦等，各称投官仓寄货。太守差官，逐门接引其客。续承都监张静等公状，备说四门，有席袋二千粟麦，并无主者。看守居民，尽言见西门来者，卸下席子，探迭了当，各牵驾车马，向崇明观右门入去。余三处，无人知其去踪，但见席角上缠黄纸马。知磁州陈庸，通判莫千之等，至西门崇明观，集道众取问客人姓名，道众对日：观门荒弊，即无车从入到本观。庸等问曰：此观甚代建立，多少殿宇。据称始自前唐，因天曹甘真君谪凡，教化青提道士，修学之处。后为甘真君白日上升，青提亦化去，方赐为观。内有三清殿，北极七元殿，甘真君殿，真武灵应殿，共四所殿。除真武殿常积到下降日，军民施利，逐旋修营外，余皆摧损。庸等差拨军脚，般运席子，寄着州仓。四门粟麦，共计一万斛。磁州民间，正乏账济，不期有此斛物，若从天降，未、敢擅耀，须奏朝廷中书门下，受磁州申奏。又据本路真定等二十余州申到，亦有粟麦到州，与磁州无异，却称元从磁州贩到。今将逐州数目钻合，共计粟麦一十五万余石。先下诸州，疾速贱价出耀。仍勘会今来进到金钱云马，显是世间烧献，真武下降，纸马分明。遂遣御药资香祝版，前来磁州，同知通判等，就崇明观斋醮。仍於内庭，建报恩真武御容殿，乃下河北转运司，将元耀到圣降粟麦价钱，重修一路州军真武宫观，仍改崇明观为护国圣济观，特赐真武殿为灵应，并金字御书。所是内庭，修建真武御容家堂，亦赠北方镇国玄都殿额，用表圣恩。
　　田生茨
　　梓州梓潼山上清紫极观，是西晋叶华真人修炼，遇太上老君来教挣乐国王太子金阙先生成道之处。净乐太子金阙先生者，即真武是也。观内有北极紫微殿，是叶华真人未上升时，亲为真武绿化建造。皇佑元年，梓州饥疫，死伤十至七八。忽有一村庄老儿，推车卖蒸茨，居民竞来收买，吃者，终日不饥。往来货卖，经月余，人祇见从良苑门入，复从旧路去。吏部侍郎张升，为梓州刺史，差人潜地踏逐出入归处，据回报，但见近梓潼山紫极观前，自然有黑雾遮接下见。次日，更不出来，却有人相传，从良苑门外紫极观前，计十五里路，傍田地尽生茨，应一州饥民，无不掘吃，救过六十来日，已接新粮粟豆之类出市，其田土茨，顿绝苗颗。张升遂备香币，特诣紫极观朝谒。因入紫微殿右厢，乃见青草狼藉，接绕真武之堂，乃令侍吏於台座侧，取其草看，尽是茨根苗。再令人取，却化为纸灰飞散，秪有初收得连苗两颗，遂用香合封盛，备述因依，赴京进奏。准中书回降，进到真武救民应化茨，已奉圣旨，赐入四圣观，宜下梓州，於街市要会处，期集道众，建拦街天曹大醮道场七昼夜，普设大斋。仍诣紫极观真武殿，别修醮祭，并赐殿牌，以救化救民为额。
　　郑箭灭龟
　　北京大名府，天圣二年八月十四日，黄河燥口坝捺顿破，燥水打坏，军民卒难。救捺时，提辖官通判华惇臣等，前去相验，燥坝基址岩穴下，有一黑壳大龟，两目俱红，若或浮起，其浪湍急，坝索冲断。遂具中留守司。后因宰相卫公韩琦，守镇北京，随行有指使郑圭巡辖，因到燥口，其龟复出为患。郑圭往看，委是水怪，情知容易除灭，圭备朝服弓箭，焚香祷告天曹，一箭果中其龟，仰落岩下，波浪不起。兵夫修垮完备。至天圣三年正月三日，郑圭风涎候起，卒死於癣宇。经两日，还魂往见留守卫公云：圭被鬼使二人前来，云：阎罗王急唤郑圭，不合射杀黄河燥口五百年龟精。今负冤来诉，急要证对。及检交籍，郑圭寿禄未尽，又令二鬼押去。过一山下，见立一早旗，队仗纷纭，圭问：此是何处？鬼卒曰：是下界风坏啰山，常有天真到此，校量三界事务。圭遥望队仗问，见石上坐者，乃是阳问供养真武。圭趋进唱咯，真武降言：汝阳间人，安得到此。鬼使具述事因。真武云：韦阎罗行事躁急，不详真伪。其龟是西蕃梦云城苑州土地，昔被先朝师父陈忠元破苑州，城隍驱牒，其神蒙天符，遣往郑都，为黄河第四燥砂水土地，属北蕃卓州。因在彼，则别无供赛，遂化为妖龟，随水而上，至大宋界北京黄河第七燥，翻坝捺，损坏军民，计一万来口。天道不容，合为郑圭一箭射死。况地府未凭天文制动施行，令符吏怀吾足前小龟，同郑圭及二鬼卒，返见韦阎罗。若鬼妖乱有抵对，即令符吏放出小龟，仍告於地府，其郑圭寿禄未终，兼圭主人，宰相卫公韩琦，乃是紫府真人，见判北京，他日宝登，虑为不便。言讫，圭拜辞，即随符吏鬼使至阴府，果见铁笼罩其大龟，左肋带一箭，呻吟衔冤。二鬼使具言真武教旨。是时，阎王既闻，即下殿仰空顶戴，遂急令检到制动，指实虚牵情罪，合加所犯，堕於江海，为推潮运砂，四足无名水兽，无形饿鬼。其妖龟犹作人言，要与郑圭执对。符吏於怀中取出小龟，放金色光一道，置於妖龟之前，妖龟被光芒烁射为一块，更不转动，被圣龟挟散於虚空中，化为微尘。郑圭因此还魂。韩卫公为避紫府真人之号，以致兵马钤辖王琮，通判华惇臣等，同状保奏。续降朝旨，下北京於黄河垛口，置立护国真武殿，建醮立碑。仍与郑圭升转一资，及赐卫公韩琦宝登堂额，仍许随行所至名馆。
　　裴剑驱虎
　　汾州横山，嘉佑年中，忽有一虎，早暮当路伤人。才闻官司及猎户打捕，则变为五七只，递相抵拒。况是河束入京要路，为害及大。因三水知县杨宗道，挈家赴任，道出横山，被咬去一女。申州及提转司，牒差地分巡检等，与人防护，添立赏钱，召人猎捕。时有云游道士，姓裴，状称能断此虎。本州依申裴道士去，称七日又来，称此虎非是真兽，乃汉时赵国诸侯，张毅一家七口，负楚兵杀戮於此山。采樵人见之，不认，乃将七副死尸收聚一处，埋在横山神庙后深僻处，不曾有人踏践，因此遂成精灵。又因天赦日承，得瑶池玉液甘露入腹，致变化为猛虎，要食人血肉。欲邀使筛出城看断此妖虎时，知州李庠运，副邵唐提刑孙康应，抽带兵甲，前往横山坡岭。道士独自探入，忽天色昏暮，风烟四起，仿髴於云端露现裴道士，披发执剑，叫云：李庠等不得惊恐，已驱出妖虎七只。庠等即时顶拜，知是真武，曾於唐则天时，降应裴侍郎家诞生，留此姓氏。其妖虎七只，如被绳缚，俱蟠伏於地，哮吼数声而死。空中复有七人，拜跃告报诸官，毅等乃汉朝张毅家属，遭楚兵杀戮，久为精兽，多伤人畜，合当碎除。今蒙真武，将毅等从前为虎伤人性命之罪，求天赦解之，留此七虎身皮，赏谢诸官。毅等已承天恩，牒去东岳，判注生道。乃裴道士，亦於云中隐化。指挥猎户，开剥虎皮纳官。汾州同提转司，具奏朝廷，准中书指挥，宜就横山，特建真武祠堂，选道士三人焚修，州司月给钱米，要镇伏此地，令香火不绝，仍立碑记。
　　当殿试法
　　唐则天时，殿前提点使南安军观察使贺全龙，训幼童五百，习狐女邪法，称是北方七元神众下降，为全龙驱使，累於殿前用法，喝起妖童，乘云下雨雹，放狂风。则天信宠之，朝臣多被全龙妄奏，失宠禄者甚众。时西蕃侵叛，赵弘为首。才军阵相抵，见彼云生空中，顿发火电，或见龙虎群丑异状，赶逐兵马。中外奏请贺全龙，用天元家童正法，可用即付印，授全龙帅兵二千，至境与赵弘一阵，折天兵二千，行法家童五百，并皆伤中，手足不完。贺全龙回程，面奏则天请罪，蒙赐免过。续有告急，赵弘兵渐犯界。则天忧虑深切，忽门下侍郎裴涛奏曰：臣有男仲方，十六岁，自三岁，出言成章。於九岁，夜遇天神，教授弓马。臣将一家贱累，甘保本男，将五百步兵，前去剿戮妖寇赵弘。遂审问仲方，正赐太常寺祝，仍借授光禄丞，统兵前去。仲方直指赵弘阵所，秪用剑光曩定妖兵数千，获赵弘於马下。仲方并不杀戮，引带回国，奏曰：赵弘妖卫，今被臣略施小法，已擒本人见到。则天退左右，谓仲方曰：显卿身是北极真武，寄凡显圣也，未审殿前贺全龙，受七元正法，所用如何。仲方曰：贺全龙训家童，习玄纲狐女妖法，用咒语使家童，各於脚底，以生朱写其邪文，遂至超腾云汉，倾降雨雹。其法犹不如赵弘，为朝廷宠信，以致谏净臣僚，无辜贬逐。若不禁遏，浸成大逆。臣愿与全龙赴殿阶，各进一法，少释陛下疑惑之意。寻赐贺全龙同裴仲方，当殿试法。其全龙，乃驱妖童五百，勇进驰骋，两班文武，莫不观鉴。然后，仲方用净水一喷，其妖童五百，於空中敛迹，皆擂入仲方随身剑鞘内。全龙无所措手，於殿前叫云：告留全龙残喘。则天急起焚香，语仲方曰：念全龙是国母之亲幸，免杀戮。仲方遂放贺全龙一命，其五百妖童，於剑鞘中发真火，焚为灰烬。仲方奏告，所有前后黜责臣僚，仍旧复官。特赐仲方神应将军，所收赵弘等，仲方亦奏请放还西域。
　　聚厅禁妖
　　太平兴国四年，武安军节度使尚书左仆射石光嗣，移镇洪州，因闻本地性好邪法妖术，虽曾禁约，终不能绝。切知侠道山祖圣观，有持法戒洁之士，请到罗浮洞法师凌居．邈来问，因知洪衡潭鼎鄂一带供养者，尽是南神。分差官员，搜捉到习左道邪术，马用成等一百十六人，当厅聚官取问。据马用成执覆，本非齐学左道，因为江南荆湖地水接连，蛮貊常被七十二候伤魂神杀，行热疫，令人作事淹滞不利，惟信左道法术，施刀刃油火金刚法事驱镇，稍愈。石光嗣令逐人资出行卫刀棒油铛火熬等物，并行毁，纳责状疏放。至当年七月，洪州果有伤魂为祸，居民皆患狂热，食瓦屑磁石之类，或缘悬屋梁，或上挂林木，或赴水入沟，口称秽言。光嗣召法师凌居邈，普施符水，救治患人，尽皆较损。又虑后来狂患再作，乃镂板印真武灵应圣号牌子一万余道，偯散与人供养，遇每月下降日，诵《真武妙经》。积有岁月，竟绝其灾。从此，去邪归正。石光嗣申奏：洪州自南唐以前，虽有宫观，而真武殿宇香火，至今未有。三司礼部详定，合下洪州，於天庆观旧来真武殿去处，专委守臣，如法盖造。仍赐御书殿牌，以护国感应为额。石光嗣后往侠道山，谒法师凌居邈，受持真武法式。遂求致政归赵州治，幽居简尘，崇奉真圣香火，寿至九十九岁，无疾而终。
　　妖惑柴邈
　　眉州防御使柴逊，有弟柴邈，年三十一岁，为右侍，禁婚娶。涤王宅观察女，夫妇不睦，别置寝房。其柴邈，忽得患廷赢，医卜皆云邪气入心。才见妻入房供应汤药，便生．憎怨。偶一夜，兄逊潜往看观，闻邈房内，似有妇人笑语之声，遂令家人守候，天明入邈房，开帐看，俱无形影，情知弟邈，显被妖孽迷惑。再三询问，然后云：二年前，到圣水观，为见西廊有梁昭王堂殿，壁上画执笛神女一人，容格媚态，曾用手摸其面手，笑谓同行人曰：待寻求惫地一人为偏室。此亦作戏，何期此夜来谓邈曰：你与我手眼来去为定。因兹，契合一处。至今，每夜二更初来，五更初去。见有此人襕带上香囊一个表照。将出验认，委是异物，亲属收之。继来圣水观梁昭王堂，寻见其壁，委有执笛彩女，容貌绝色，栏抹一角，彩画消落，寻将上件香囊辏依，缝脉相合。柴逊具析情由，从登闻鼓院，经由中书，得达圣聪，奉圣旨，送开封府施行。蒙府司行牒下圣水观，令烧与本观土地，驱遣其祟，为患如故。再行请到都道录钱君平，用法造符录文牒，并金钱云马，同龙图阁学士知开封府包拯，亲至圣水观，祷告真武，将符牒望北烧之。当夜，柴邈房中不闻有人语笑声。经半月，其圣水观，每二更时，人闻西角，如牢狱行杖拷囚，有妇人声叫，彻响于外。忽夜於柴逊门首大哭，而唤柴邈言：被尔误我一身，因真武受词，搜捉我去勘问，送京都土地，经半月凌拷，吃尽无限痛楚。今蒙真武慈悲，兔我铁杖之罪，押往阴山，为无辜女鬼，三百劫限满，却还阳间，神中受生。今来报尔知委。柴邈从此平复。府尹包拯具述，面奉圣旨，宣柴邈，引见据奏：臣愿受差遣，积蓄俸料，普设罗天大醮，上酬真宰。除依奏外，赐玉津园内，修建法醮，普设大斋，答谢真武护国救民之恩。
　　魅缠安仁
　　复州观察使孙渐，有男安仁，年十七，赐三班借职，授凤州龙门镇监税兼巡检。到任半年，形神昏耗，语言颠错，公务乖疏，致被州府差官替罢。寻医归家，其患不退。父渐夜闻安仁房内，妇人言笑不已，方知是妖怪魅惑。明早，敦逼询问，不兔说出。安仁被凤州龙门镇侯家山土地湘花女相缠，每至三更时即来，直候日出时，化为尘影潜藏。父渐闻此，面奏御前，奉宣差翰林书禁全科师巫，行持法事，凡经半月，不能驱除。再入奏进，还其科，遂至宰执公卿奏议，孙渐家庭不曾供养镇宅神祇，却有他州山邪为祸。当发心，速往道观中，求恳真武救护。孙渐依察圣旨，亲自写疏，诣四圣观，许愿虔恳，仍借真武圣帧，归家供养。将满七日，一夜更初，祇闻安仁房内，双声动泣。至晓，安仁如大醉方苏，言语全不颠错。安仁称：自赴龙门任，巡辖马铺，夜宿侯家山驿。是夜三更，不觉外林前灯火再明，帐前见一美女，冠衣异俗敛袂低声云：奴非鬼怪，不须惊怕，与安仁是宿缘，合注定於此相候。奴是湘浦龙君之女，因为思凡，蒙东岳降谪为管山土地，人皆呼为湘花神女，有半仙之分。从此相慕，岂忍相拆。今来，为君父母请到真武降宅，有无限天丁力士，日游神道，随从舍宅搜检，奴若遭检录，必受铁杖驱断，永罚为下鬼，不能得处尘寰，从此弃别，归侯家山。临行洒泪，就髻取下碌玉小梳一只，令安仁藏於发髻，候奴再会，欲此照证。寻令取看，委非凡物。乃赍玉梳呈奏，赐入内库神器局收掌。又奏，愿就于四圣观设罗天大醮，并设大斋报恩。宰执等谓孙渐曰：当时未信，今乃果应，委知供养真武之家，灵应不可思议。
　　陆传招诬
　　朝奉郎尚书司勋员外郎，差充广东提刑裴宗元，因经韶州花兰山，得患如店疾，夜无停睡，言语失次。将理医药，莫测其疾。有一官员云：向闻提刑到花兰山来，窃知此处，并是屈死冤魂滞魄结聚於此山，铁风洞五道判官拘管，在彼不少。却有城下事神人独孤立，能持法调治，不免唤至。独孤立才入提刑司第二重门，便云：见一着绿衫官人，抱屈衔冤，守索提刑性命。众官道：是甚神道。＇见此情由，独孤立又云：窃念立本是儒生，昨遇真武真君，悯立寒贱，心慕道缘，不亏孝义，化为卖药道人，为立用药点眼，兼得文字一纸，却是驱禁之术。从此，用药救人，无不灵验。独孤立前设香案，以时花诤水妙香，供养真武，结下坛戒，用黄罗一丈二尺，以生朱书篆上清符箓，望北咒敕焚香，随纸烧化。札下剑器，上挂五方符吏，六丁直坛法带，四十九事地输，四十九椀灯。检校司判官笔砚等咒，诵杨枝净水，启请真武降灵，叱遣直符，赍持表信，升天通报。持法既了，嘱付提刑宅眷，如遇真武降临，不得惊恐。至第三白，忽遇圣降，从裹面撮出妮子，来真武案前，附语云：是棣州司法陆傅，因为裴宗元是本州通判，缘与先父少卿有隙，部将傅报雠计会。柢应弟子装诬，於国忌日，行药有滥，摄傅下狱，非理鞠勘，令招承违逆罪犯，凌逼负屈身死。傅为本寿未满，合牒花兰山铁风洞收管，无由冤诉。何斯裴宗元来游此山，遇傅冤魂，遂缠绕至今。秪绿裴宗元禄寿方盛，未获便害其命。今值真武福神降宅，搜追邪疾，悯傅枉亡，更不遣去铁风洞，就此用法水洗涤宽魂，仰承真武授记，令陆傅面东，朝礼本师金阙玄元帝师太上老君毕，再托荫於富贵之家，为男儿身，亦服官职。仍遣符吏赍持符命，前去花兰山铁风洞，计会所属勾凿枉死鬼名，自后更无执对。所附妮子即觉，裴宗元当即平复。将家中金银钱物，就广州天庆观，修忏罪谢恩醮七昼夜，并斋宫观道士，及谢独孤立。保明申奏朝廷，续降圣旨，独孤立可赐本州助教。裴宗元从此修奉香火，终身不替。
　　王虎中计
　　朝请大夫兵部郎中，知涤州，充兵马都总管钱廷年割子：伏为涤州通判职方郎中姚孜，不时在假，或时发狂，若与人交争，鼻口出血，日夜不睡。至平复审问，又自不知，但云如被执缚於林野之间，有人理会性命。事三年，医者皆调理不退。后因转运使陈冤，说及东京五岳观道士宋之才，用符法咒水治之。宋之才见充右街道录，入内备宣召，难以擅请，不兔具录姚孜事由，申奏朝廷，蒙宣借宋之才法师，到涤州姚孜宅。遂令宅内设香案，先烧符牒，遣功曹符吏，宝入天门，报覆真武，愿赐威光，下赴祈祷之处。然后将带到真武帧像，铺设挣水法物供养。正值五月五日，焚香守备真武降临。令一书吏，用纸笔伺候，附口写录。约是酉时，见姚孜披发，从卧房大叫一声，奔走出来，香案下跪膝通传云：本舒州桐城县主簿王虎，庆历初年，姚孜为太湖令，因受差，同往大云仓，般量上供米麦。姚孜却受专监金银，计嘱虚抬，欠折正数小麦八十石。时王虎不知，柢随情於赤历日，同签押，申本州并转运司讫。后来，姚孜先知事发，从太湖差人来送书，并人事黑漆琴光铁崇六只，遂问来人索书，却称渡江遭浪损坏，及将信物看验，委是水浸浪迩。其书浸坏，不任开览。来人告覆，且留下崇子，客急回太湖，别换书来，请领回文。虎不知是计，从此留下。自后，不见换书人到，蓦被寿州勘院准动，前来追摄，入狱鞠勘，与姚孜等对认。同情受过大云仓般量专监金银，遂往王虎家，取到姚孜人事崇子六只，洗刷辨认，一只是金，五只是银。王虎在狱，方知阴中姚孜之计，无由分辨，因而气塞冲心，不明身死，被姚孜推逃，亡王虎承当，却全出姚孜，罪犯阳间。秪谓王虎身亡，照证无凭。奈为东岳阴府禄寿簿上不注，王虎枉死，不当收管，柢在尘劫，无由解脱。三年前，於埘州夹岸，遇见冤家姚孜，相缠至今，须要同往束岳执对。幸遇真武今日下降，已荷授记，为虎解脱冤魂，得与姚孜相离。蒙给赐照证文字，往阴府注生，从今更无俨执。姚孜良久苏醒，延年等具奏朝廷，姚孜遂罢官，归湖州，舍钱二千贯，入舒州灵仙观，添盖真武阁。
　　陈妻附魂
　　淳化二年六月二十一日，束头供奉官阁门柢侯秦中立，受差秦凤路提点军器。秦中立一生侍奉真武不违，寅夕香火。中立既受差遣，将绢彩画真武，帧轴随身，到京兆府参见。判府陈俨言：有子景仁，见年二十四岁，曾婚张氏。方一年，张氏染疗疾死；景仁传染其患，时似颠狂，或喜或悲，自歌自语。有时，闻得与其妻往来房内，鬼哭神言，敲打惊响。遍求医禁，略无效验。中立曰：今且归驿，当为斋心，明晨来看。中立夜就馆驿，焚香，挂随身真武供养，先具诚恳奏知。次日天明，中立遂亲手擎帧，步趋入府堂，将真武帧像，就陈景仁房室前，净设供养，令陈俨合家虔诚捻香祈祷。然后，中立手携香炉，入房看观，问景仁年几生月，受病时日，因依，录奏状一通。当日，於真武前，用符吏纸马烧奏。至第四日，中立在绾舍内，夜至四更，闻人叩门云：念奴是京城故侍郎张升孙女，因嫁陈景仁为妻、未满一年，染却劳气，沉顿着林，被医人将作血隔调理，误投汤药，枉坏性命。因此，孤魂不收，游扬尘中－日夜衔冤。忽因景仁前三月间，出城游猎，得与附托魂魄在身，免在荒野，遭界分土地驱逐。今阁使带真武入宅，对定景仁房供养，奴被圣威逼逐，无处港藏。蒙真武慈德，差使丁神搜奴魂魄，面见尊神，悯奴冤枉，赐以杨枝净水洗涤身魂，仍得授记，解释冤债，更不历转阴司。今得托生，鼎来罗宗傅太尉家，依前为女身，特来报谢而去。中立逐一记录，往见陈俨，其陈景仁遂已痊复如故。陈俨，其陈景仁遂已痊复如故。陈俨表奏事因，甘退三资本职，并男景仁覃恩诰动，保明举转秦中立出官，除授东上阁门使雄州防御使，及男景仁，本授太庙室长，并不追降。陈俨施财五千贯，盖造上清紫极宫真武立身功德殿。奏请劫额，续奉圣旨，特赐通灵普慈之殿为额。
　　王氏怀鬼
　　舒州金部员外郎王尧年，有女年三十一岁，肚怀鬼胎二年求医，皆莫能治。不惟父母忧虑，其女常自疑惑，欲往后园自缢，空中闻人叫云：不得乱弃性命，是汝五百年宿债，何不去告宅神。女子回顾，又无一人，遂归家说与母。所谓宅神者，本家柢有真武，别无圣像。乃请灵仙观法师陈居巽，就家堂结持坛戒，遣发符使，特诣天曹，恳求圣降，愿为王氏消除宿业，免其胎腹。合家虔诚，守候法师报应。时十月二十一日午时，忽有碗口大小红光晕，遍散屋外，盘旋坛前，遂降附王氏，而言、．前生曾与药婆货毒药，与人打取胎孕，内有贵命寄胎，遭其所毒，又复沉坠，卒无出期。此罪当永劫罚为恒沙毒蛇。汝缘有此一世人身，又遇负杀冤家在於腹中，饮食血肉，胀塞心胸，欲害其命。因后园取死之际，遇吾队仗。今有香火感吾下降，吾当为汝永除此冤，更无执对。於今夜二更一点，就汝外林前，地点轮灯，七七四十九碗，替代一身，用名香净水纸马供养。至四更尽，就彼呼女子小字，年月日时，连替代金纸，烧与前生冤魂，其胎不过月日，自然消散。居巽礼谢，红光渐散，乃知真武回驭。尧年烧奏了毕，立下疏契，候女子胎患消散，愿将此宅并后园，舍为真武降圣行宫。其女果应月日平安。於外，有人传播王金部女子遇真武救济，其身必贵。尧年见授襄州通判，迁改新宅。才办承舒州太守谢方平，为次男景祥议亲，遂纳礼成结。尧年面将宅并园，兴盖殿宇，计会舒州及监司等处，保奏朝廷，颁赐名额。准中书剖子，取问王尧年，所舍园宅为宫，一力难圆，又奉圣旨，国为添造三清宝殿，并北极七元殿。仍赐降真慈救观为额。
　　玄天上帝启圣录卷之五竟
　　玄天上帝启圣录卷之六
　　奏录延寿
　　仁宗皇帝於至和二年，染患不豫，据三司礼部，校定到南岳嵩阳观法师王伯初剖子，欲上奏北极，审其寿历，须是遇庚申日，皇帝御札奏章。於是夜戌时，躬亲析恳於星斗之下。来早，伯初必知奏章细因。后至庚申日，皇帝令宫仪副纸笔，代写奏录。至戌时，露天烧化。次早，宣问伯初，却云：夜来不曾有奏录到天界，恐皇帝不曾亲札，奏章不专，以致难达天阙。乃用旧意，至诚御札奏录，於是夜，恳祷烧奏。次早，伯初· 才宣唤，便称庆贺，臣已见夜来章奏，传到北极中天大帝殿下披阅，见送真武佑圣院保明，更俟七日，终获是验。伯初亲见奏章，纸共七幅，从头暗念，并无一字异同，圣意喜悦。至七日，伯初复见，屏退左右，奏皇帝：臣适在牛女宫冲接圣仗，已蒙真武保明仁德，合展圣寿一纪之数。回至西天门，见葛将军伸重，望皇帝不可忘之。绿此圣候平复，赐王伯初充在京两街都道录，住持五岳观，赐紫乾元洞神法师。因而，圣意思慕真武垂恩，显应事边非常，再行催促监当官，疾速建换内庭家堂殿阁。仍令三司礼部，关报合属去处，搜寻真武事边保奏，检类施行。所有延寿感应事，兼西天门葛将军，系皇帝留恩之故，今就真武殿右畔，亦盖报恩殿，焚修香火。
　　施经救灾
　　南京应天府，有上清鸿福宫，系太祖兴隆建极，报天启圣功德第一处。兼大中祥符中，真宗束封，曾宿是宫，夜遇北方真武降现，云为官家护驾。蒙真宗特赐真武立身金相宝阁，及赐御书金字牌。至和中冬月，军民瘟疫，於鸿福宫兴建道场，未获感应，人皆惶惑。忽夜真武托梦，与住持道士任亢之云：吾观南京冬疫，宜令印造《太上说真武妙经》，沿门施与患人，供养受持。任亢之既受圣梦，即以散之，患者并安。适值朝廷有征南事，抽差兵马，人数无阙。其留守司参政谏议大夫沈立，具奏朝廷，准中书剖降看详，鸿福宫於前朝，因显圣，建真武宝阁。自今，此冬疫托梦，令施经，救军民大灾，及得应副南事。今再赐本阁三年恩泽一道，与道士任亢之，充管香火道童披戴。及委南京提点，或宫殿损漏，即行修整。
　　灵功既水
　　淮阳军司法陈拱臣，未仕时，收得一龟，其龟壳版青翠，上披金色绿毛，眼红尾长，如小盏大。养之五七年，至拱臣登第，其龟忽长盆器大，好食枣子。以竹箩盛之，偶夜月明，家人戏取其龟，却变缩身壳，约如碗，足与一赤斑小蛇蟠绕为戏。时拱臣思惟，龟蛇二物，所谓天关地轴，属真武福神之下。至次日，看其龟，如故长大，却不见蛇，数夜如此。拱臣命工，销画真武圣像，设大缸净水，盛贮此龟供养。后赴信阳，监修筑土墙，部辖人夫二千。值冬月雨雪，役夫大半染患倒外。一日，拱臣不觉因思似梦，而见本家大龟告云：数年承收养敬信，今为圣上来唤，即当升天。却知司法在此，负忧人夫病患，故来报谢。请司法备净水一瓯，以杨枝对北面天念咒，咒云：天罡天魁，立驱电雾。施我阴功，狂灾速去。一气念三遍，用此水洒其患者，必获安健，他日当承恩。龟乃辞去。拱臣依此咒咒水，洒其患者。不移时间，皆得汗苏醒。其大龟於拱臣得梦日，化为一阵黑风不见。其信阳监城墙修筑既毕，军夫不失性命，其功皆承真武龟蛇应合降灵。转运使费瓖，具录闻奏。续降回旨，许於信阳监刊石碑，及置真武殿，修奉香火。陈拱臣特除授卫尉寺丞，转承奉郎。
　　真法浸钱
　　凤翔府有豪民锺守安，全家贪财好杀，凡事欺曲。惟玄孙进明，自恨难以谏之。适值七月十五日，僧舍作盂兰盆会，见铺设地狱帧像，恶相因缘，从此悔悟，待诵经典，将本房钱物布施与人。忽一日，见一道士，求化自在心钱，形貌古怪，遂召於市肆吃茶，问曰：本系何氏，贯居甚里。道士曰：姓裴名郭，生居武当。今到凤翔，未曾遇合一人。进明日：愿求一诀，可救迷网。道士於地上拾得一钱，付进明曰：牢收，牢收。道士望西而去。进明得此一钱，认是乾重之文，遂收结在身。自后，又遇一人，手擎檀香雕装真武货卖，进明用钱七贯文赎下。却为本家翁父不喜神佛，将就天庆观道士陆元质房，寄附供养，逐日早晚，亲到添换香火。将及十年，自觉祈祷灵验。进明一夜，状如沉醉，倒卧於本房。明见向者付一钱道士唤云：汝收吾一钱在身，可将救取几人屈死性命。以水浸之，见我即施，必有所应。进明至晓方苏，遂往见道士孙筠之，问真武所出姓氏。孙君曰：真武出身於挣乐国郭氏，授业於太上老君，修道在武当山。至唐则天时，降生裴侍郎家，断灭妖童。进明闻此，方悟得遇真武显化。遂听探街坊，见有患热渴瘟疫，狂躁投井赴河者，遂将此钱往天庆观，取净水浸之，焚香於真武前祷祝，愿降灵气真法，入水施人。方祷祝次，其圣相忽起圆光，如火焰烁，一室之中，金光罩耀。遂将此净水，沿门散施，患人皆安。是时，传达郡人，尽来瞻礼进明。终为伯叔兄弟嫌妬，多要窘拾。进明潜取元寄真武，欲往外处云游。取真武不动，渐次加添，及百余人抬，异不离案卓。不期有国使到府，准中书剖子，据司天台奏：近有五色祥光出现，上至天门，合在凤翔府界，有异宝功德尊像。委知通以下，遍行搜求。府司详度，秖有锺进明供养真武灵异。差官往取，又只用一两人，连卓座起离。进明从本府开具发遣来使，管押赴朝廷进奉。所进上檀香雕銮小身真武，上殿开封，忽进数道光芒？圣驾离座，焚香瞻敬，权送上清延福宫供养。候三司定到事目，别作施行。
　　镇河兴福
　　内殿崇班入内内侍省任悦，奉动充秦凤路军骑安抚官。过涤州渡黄河，於半津遇风雾昏暗，随侍吏云：此是黄河第一崖门要固燥口北岸，是游州天庆观分到香火一殿，名护国真武院，凡经过，先抛献纸马。任悦祷祝灵空，过河别具数目，还赛发意。才毕，云彩风色，豁然平定。任悦与一行人，俱见一神人，现於虚空，认其形相，乃在京四圣观塑画福神真武也。任悦就舟便拜，起受真武降言，如俗交语，乃云：此一殿，系唐太宗因功臣魏征，撰其砥柱铭建立。至今为其处，乃是院口第一险恶疆界，从此，分吾在此为国家保镇山河。今殿宇飧损，盖有年矣。时复下降，按伏龙蜃，无存泊处。吾若不来，水燥必坏，为国之害不细。切宜记录，不得漏泄机密，除奏达圣聪外，别与谈议，立生疮痘果报。言讫不见。任悦回朝面奏绿由，圣意犹未信。任悦不合再举陈於上前，当殿语声不出，继遭疮痘之报。因而谛信，除赐任悦就注在京监宫，宜令有司立便检会大唐实录，照应选差殿使，前去同泻州守臣，重建殿宇，御赐镇安兴福为额，永作香火祀典。
　　现海救危
　　信州龙虎山福圣太极观，是汉张天师传代法录灵坛第四洞天。昨因遗火焚烧，经七年逐旋添造，惟北极一殿广大，未有擅施。忽一日，泉州客人到观设斋，计料北极殿材植等数，欲一力全造。本观问及设斋造殿之意，据称：前宰相陈侍中知广州，泛海归泉州时，高碗随行，其船将近乡界，忽逆风漂荡。侍中乃焚香祷告虚空，愿求救护。风涛顿息，前望悬空，一髦头道者，告言：侍中到此，惊危甚矣，特为使转其风，不至漂溺。今送侍中一行骨肉早回泉州。侍中焚香拜谢，敢问甚处圣贤，特现救护，誓当铭心篆骨，香火仰报。答曰：信州龙虎山太极观，火焚北极殿宇，已及七年，未得成就。吾系天帅委来，寻有缘者。今日幸救侍中，更不凭疏目，侍中便可发心。遂於云中不见，遗巡之问，人船已抵泉州界。举家思惟，髦头圣相，必是真武真君，显现救护，求造其殿。即遣高碗前来验实。高瑰复回，呈计料等事，前后三年，起发材植造殿，塑装了毕。前宰相陈之纯，遂具割奏闻，望赐恩额，以救危显圣为名。奉圣旨，除依所请，仍赐度牒十道，银五百两，添助修造，并给助本观常住。并侍中庆忏宝殿，普设大醮大斋，仰报真武垂现救护之恩。
　　何诠遇会
　　隋有虔州厢军何诠，因随安抚使张佑之往南康，游庐山太清观谷岩洞，遇真武生辰，会父母於瑶玉天。尝蒙申奏，拣放逐便，何诠从此，用帛彩画真武一帧供养。合药货卖，逾五七年，凡有病者，服之皆愈。从兹，聚蓄资财，及二千余贯。忽告其妻，兄年幼，身卑贱，雕面作军，请天禄三十年，不曾负国背公，幸有宿绿，得遇真武生辰圣会，致蒙国家放令逐便。今生计丰饶，有钱二千余贯，今欲留一千贯，付汝日给，并出货元药外，一千贯载往庐山天庆观，建造法堂七问。将毕，忽有朝廷使臣陈伯虎降香，投放金龙。殿中侍御史晏良弼，同南康军刺史到洞，因见何诠舍钱建造法堂，咸皆欢羡。伯虎谓良弼曰：有如此事，何绿得达朝廷。少顷，忽有一白鹿，於法堂后走上山林。良弼令人趁踪入林寻觅，左右报言：林中白鹿不见，却有一庵，内有军人在此眠睡，闻人入林，惊起出林而去。道众云：此是何诠，应现白鹿也。后使命还朝面奏，奉圣旨，令检会到昨来江西安抚使张佑之，奏何诠遇真武生辰因依。看详，特赠何诠道号居士，仍置影堂，镌立碑记，并立谷岩洞瑶玉天为瑶玉洞天。何诠寿八十三，於堂后山庵内善终。道众就山烧化，聚灰骨为胎，就装塑身供养。未及半年，准国命加赠何诠居士为应梦虚寂先生，未知朝廷有何圣验，致此封号。
　　吴氏缘合
　　汀州武平县令杜珪，因失目，归家就医，凡六年。珪取建州昊育侍中长女。其妻自二十七岁产难中，得道士周明晏符录，救护平安。从此，发心供养真武，及持斋戒，看阅道经。见夫双目全失，遂每夜人静时，置备名香净水，露天朝启北方，礼七七拜，愿真武垂慈，救珪眼患。可及二年，时值三月三日，夜至三更，睡中见一黄衣道士，谓曰：心坚不如身净，意重不如缘合。七日内，有人来医杜珪眼，候平复如故，却来云苍相见，与我师还却眼债。言讫不见。后满七日，昊氏於门前，见一道人，扇上写云苍道人攻医眼患。昊氏召之，遂看夫眼，用二针於眼两角，并留二药，日进三服，水调，服尽见功。道人更不受钱，出门不知所之。遂依此服尽其药。一夜，杜珪梦见双目被一小龟沿上面来用口舐其眼，珪用手拂之，惊觉双目俱明。乃思，医药并小龟，显承真武降灵，垂救眼患。后闻妻父昊育，判太原府，因拥妻至彼。一日，出西城郊外，因至天柱观，其山名云苍。步入其山，见一殿装塑神像，被人刮除眼目，审问，知是真武圣像。昊氏惊悟前者云苍相见，还我师眼债之说。逐一言与父，育乃自备钱装修，将杜珪前因患眼罢官，后遇真武应化医救情由，保明申奏，保举注差。续降指挥，昊育装修云苍山塑像，了毕，申闻别议。勋赠其杜珪，可转授扬州观察判官。
　　进明显圣
　　中书门下三司礼部定到凤翔府锺进明，曾因择善檀香雕銮真武，寄留天庆观道士陆元质房供养，早晚亲去，香火不缺，得遇真武，教令呎水救人疾病。金光焕赫，上应天汉，致司天台上言，其光现於秦分，今凤翔府，主有古异功德圣像。差人取问，今是凤翔府发遣到真武台座，奉圣旨，送上清延福宫供养外，赐锺进明除授三斑借职，即於本家，遥具礼仪，朝谢讫，不三日，染患身死。既而乡社所谓，进明死后，圣迹显发，祈请有验。后翰林学士刑部侍郎孙诚之，奉使西蕃，於凤翔府，路逢一道士，布袍草履，前迎诚之曰：侍郎命绿不当此，权去时，须有惊忧，迥而必夭。诚之曰：汝是何人，故知预事。道士曰：我本凤翔百姓锺进明，今为凤翔府三罗山琼壶洞主，监管玉峰龙潭，今乃成半仙列矣。适见侍郎顶上有黑气，问有白气，大为不祥，必主前路惊忧，回国身夭。诚之再问：有斯灾祸，如何消禳。进明曰：至危难处，但念我本师真武灵应真君尊号，终获感护。然虽救得离蕃，恐归国终有灾。言讫，忽然不见。诚之入蕃，受蕃王李希静燕会，因举题日月出束还没西七字短令，无对，致李希静欲令囚之。乃於恐惧中，默念真武灵应真君数声。有一官人力谏，希静渐息怒意，复令放还。诚之辞蕃归京，未入界，先被随行察事使臣具奏。忽有使臣资动前来交割，孙诚之一行从人，及蕃王回礼表苔等责降，为使入蕃辱国，特赐药酒，听动命，甘死无词。忽有使臣资白剖来，特赐孙诚之兔死，降尽前官，责授远恶小郡，监临差使。绿皇帝因览锺进明显应，皆获真武慈德，委令半仙护国救民，不违真武救护，故放孙诚之死罪。下凤翔府建锺进明祠堂，为本人带三班借职，身死显圣，元遇真武授记，是谓本师弟子，其祠合以二殿先，后真武。许依卿原装塑进明，即以白衣仪相，表半仙之位。仍赠善导安寂仙君，及赐二辅报慈庙为额。令本府撰立碑记，永示不朽。
　　邹宿契灵庆
　　历二年三月初五日，中书门下，据郑州保奏，本州监酒内殿崇班邹宿，在任公正，惟只供养真武，侍奉精恪。既不曾以谄曲欺诳之事祈求，又不曾於诸事背义，贪残恣杀物命。凡州民有水旱灾疫，先於诸处神祠无应，若邹宿斋戒於本家真武前祈祷，皆获灵验。人皆谓邹宿曾悟圣教，密契神灵，故郑州阴受其赐。忽一日，郑州於日午间，天降风雹，姻云四起，於北门裹，黑雾盘旋，降下无盖铜棺一具，空中但闻音乐嘹亮。自知通以下，至於百姓，尽皆易衣入棺，并不容在内。其后监酒邹宿穿执而来，方入其棺，忽闻振响一声，遂降其盖，轻举而上，仙诏鹤唳，瑞气天香，霭而不散，其棺冉冉向正北而去。次据白莲山延寿院僧智仁等状申，昨晚山上，五色祥云笼罩，闻有乐声，异香芬馥，天花如雨坠。而复收雾，垂甘露，约至更尽方息。今早集僧众，上看其山中，元有一峰，号鹏巢，两畔有石岩，相离十五余步，今却相合。於正北石岩接缝间，留一小石门，方圆四尺，望见裹面有一铜棺。山之上下朽木，并发芳条，一时变为茂林，杂花竞开，乌兽飞呜，如罩护状，未委事由。州司参详，已得昨晚天降铜棺，迎去邹宿因依，集当职官吏及道僧，前去看验，委实。保奏，续有回降下郑州：缘邹宿近出神，到内殿朝辞云：臣蒙天符，差充北极寿限曹副判官勾当，每年一次，当随真武下降人问，计算世人善恶，校量寿限，皆承真武保合授记。臣恩受皇帝禄赐，特来报谢。今勘会邹宿有无子孙，承绍恩泽一道，迁注供侍骨肉。如无，即厚给钱帛养赡外，仰就白莲山建造邹宿祠堂，以神应府君庙为额，永为祈请灵迹之处。
　　天锡青枣
　　饶州乐平县，有江州团练判官朱牧，并无男女。牧自父亢临终时，谓云：今后莫忘真武圣堂香火，凡遇每月下降，至诚供养。如遇三月初三，五月初五，七月初七，九月初九，此四日，每备供养三分，精虔祭献。牧自先父嘱付，不曾有违。一次，适遇七月七日圣降之辰，是夜，烧献毕，约三更以来，妻氏梦一黄衣道士，以石碟盛青枣一枚，劝吃。既吃，觉满口异香，道士云：此乃天锡仙人之枣。自后有胎，生下一男，风骨俊秀。五岁，记诵聪敏。七岁，天才通悟。名应四方，可应神童。乃应母氏之梦，名曰天锡。朝廷究察得知，臣僚亦有保举，遽蒙借授大理评事，借绊，携子天锡上殿，说书史，并不误，讲论传记，如流对御题答。赐天锡特授假承务郎，及赐买书钱一百贯，更归修读，候至十六岁赴阙，别听指挥。并父朱牧，先借官职，更不追还，并赐朱天锡褒谕文典。
　　神化红缨
　　信州弋阳县，开丝绵铺陆中道妻阿张，年四十四不产。中道忽告曰：窃知时人多供养北方真武，凡百祈求无不感验。遂赎得川画真武，归家供养。张氏晓夕哀梼，虽祁寒极暑，未尝暂忘，如是六年。遇一夜，中道与妻，同得一梦，与丫餐仙童争抛彩球，掷上空中，夫妻仰视，不觉飞一红缨，入於张氏口中咽下，因此有妊。经十三个月，生一女。至十三岁，非常端正，但未曾言，人皆谓之哑女。弋阳县承受信州公文，为淮中书札子，指挥司天台奏，近有明星，现东南陈国分野，正当弋阳县地里，招阴贵神仙托凡异相。委知佐根间，申据本县契勘，秪有陆中道家十三岁哑女，必是异人。寻唤到陆中道，供析因依，申州本州保奏朝廷。时哑女闻此，忽然言语，索香汤沐浴，换衣坐於净将，告父母云：念儿本系天化宫双女宿下，善才掌籍天童天女第一名，谓之绿霞琼女，每七周年一次轮降，充北极佑胜院副判司，随所差巡游。祇备等昨为父母日夜泣告天曹求嗣，动感真武，将因缘簿披检，母氏宿本不注胎息，蒙真武将父母在世修奉香火功，先为保明，上奏三天，然后点儿化为红缨，入母之腹，为女一纪余年，解免母氏勤求之意。儿降胎时，曾蒙真武嘱付，处世不得出声。虽在父母左右，未尝言话。今既限满，又见国家文字根括，事泄天机，虑儿不便，告别而逝。中道与妻，遂命工用灰漆封布如塑像，於真武侧，逐日香火，修持功德，设斋答谢真武恩慈。续后，朝廷赐到衣帛，官支粮食，以表降生神圣祥瑞例物。候本人语言，仰逐时札录申州，再具托化情由回申。又准中书札子，径下弋阳县，仰将陆中道家哑女托化全身，於县城官地埋坟，建亭屋遮盖，别立祠堂，塑哑女素衣神仙一身，赠寂照孝女为额，委本县立碑记。
　　荆王双美
　　唐广明皇后功德玄都观，年深霹坏，道众累疏募绿，无一抄注，自叹如何有此阻障。有道士王诤渊云：本观有真武像，因何未蒙降鉴。净渊忽夜梦人挑到金钱入观，堆探於真武殿前交检，即五百贯，用马乘载上天。不旬日，忽有在京燕王位内宫令官孙惟彦等，赴真武殿铺设，称为燕刑王献纸一陌，蕾买马一匹，沉香一灶，奏状一封。为本宫仪国夫人临产忧危时，有一道士资疏，来问大王抄题重修西应镇道观。荆王不采，云：为夫人产忧。其道士却言，有一法，即令便产，子母双美。刑王闻之大喜，云：果有灵验，其观宇，独舍鼎新建造。道士将朱砂书黄纸符一道，烧灰水调，令夫人服之。移郊间，诞下一男。刻王题疏，道士辞谢出门，遂寻不见。夫人云：才服符水，眼前有符吏判官交卫，暗中被一披发金甲仗剑神人一喝，其子随声而下。又自闻得报言：此子从西应镇玄都观中来，急往彼处，保扶荆王。因献钱马等，并验本观飧损，还有道士入京抄题否。道众云：不曾有人入京抄注。荆王遂资表奏闻，发遣金银钱帛，前去重新修盖，及准圣旨，颁赐度牒一百道，添助修造工匠。毕日，设醮庆忏，夫人自备奁具货卖，买金装，贴本观三清圣像，并真武真像，及用绢彩画真武一千轴，散入诸宫亲王，阖朝文武公卿之家，受持供养。其观蒙圣恩。改赐崇灵应圣之观，仍立碑记。
　　焦氏－嗣
　　武安军观察使殿前太尉王植妻寿昌郡君焦氏，一生不产，为性乐善慕道，专勤香火。忽一日，因往后园，视花果内有· 石榴树一枝朽死，自然生烟火於上。焦氏惊忙救之，其火乃灭。於树前，却现一神人，圆光赫赫，披头仗剑，脚踏龟蛇，认是真武真君，焦氏便拜：今日幸遇上真，伏望慈悲救度。真君问曰：汝有绿见吾，今心意有何所欲。焦氏曰：愿求嗣息。真君曰：汝候三月三日，来宣化门外祚真观，与汝一嗣，必得后贵。焦氏方再拜时，忽已不见。归来言与王植，至三月三日，往祚真观。是日，启建真武生日斋会，士女骈集。忽有一髦头奴子，方六七岁，拽定焦氏及王植觅钱物。焦氏细看，异貌殊俗，抚问，云：俱无父母，亦无亲属，年来多在四向官观宿食。焦氏从此携归养育，自然聪敏。至八岁，王植作亲子奏恩，蒙上宣问：卿常云无子，今何有亲生之男。王植不免奏前项所遇真武赐子因依。动御惊嗟，久之，又问年月，不知所生。将当年於祚真观，收得是三月初三日巳时为凭，奉圣旨，送司天台，定其贵贱。据定到王植八岁，命合五星并室，主有武学边功十六，上值渊渠水，从正北而发禄，必有权势。因此，蒙御赐王渊为名，可授右侍禁校尉，内殿崇班出身。仍许定第三越国长公主为亲，候十六岁，别赐纳礼成结。王渊至十四岁，又蒙恩加赐合门祇候，随父朝见，临殿试，中武举。义策，当赐陪礼。十六岁，纳礼册宝，成国亲，授宾州防御使驸马都尉。奏取圣旨，用俸钱并奁具等，於祚真观，建真武宝阁，仍奏请敕额。
　　玄天上帝启圣录卷之六竟
　　玄天上帝启圣录卷之七
　　小童应梦
　　越州会稽山东，有阳明洞天，自文穆王钱氏建立龙瑞宫，年深荒废。内有真武殿，最为朽堕。淳化元年二月一日夜，文懿皇后玉华宫应梦，见髦头小童，身披早袍，来见皇后云：我是越州龙瑞宫道童，为本宫贫乏，无衣可衣，无屋可存身，遭暴露，惟皇后可以救之，他日必来报恩。化为光明不见。明旦，具述奏闻。时遣使资香，往龙瑞宫察访。内臣问守道回奏：本宫建自唐末，经今年深全损，一殿真武部从被雨淋日曝，推倒在地。因省悟前夕之梦，是真武显应，来求后宫修整宫殿，重兴香火之意。已奏取圣旨，允许皇后发心，将维具奁宝，兑换度牒紫衣及金银等，差内臣同委越，年限一年，重建殿宇，及圣像装彩。完备讫，忽为皇后染患，翻胃四十来日，医理未退。忽一日，冥然而外，出入息微细，相次气回，遂无呕逆之状，自然平复。乃曰：适见真武从云中来，谢龙瑞宫并已完茸，皇后命虽未夭，病亦久矣。遂令童子，取到一净瓶一诤盂，於瓶内，倾出五方甘露玉液於盂中，劝令饮之。遂觉酝酬灌心，胸膈清冻，厥疾顿除。试开眼，又如昨梦不见，只觉口内异香，四肢轻爽，起居如常，以显灵感。国家再致缢言，重加勋醮，用答神既。
　　高圣降凡
　　益州成都府青城大罗山上清玉华官，系国家名山洞天崇福第四处。每年有金录玉符，真境道君上升遗文，岁赐恩泽一十二道。明道中五月五日，成都府药市成集，至初六日，须有十方云水道人，竞来本宫，赴初七日真武升天斋会，常有神仙降临，度人显化，白日上升。时有一道士，裙倨下拖一龟尾，人谓精怪，皆韩避之。俄见此人，与本州兵马都监寇通男克明，上在高峰之上，众疑被此精怪疑惑，领兵众赶夺，其道士化白光不见，克明不觉坠下。因此，矢心断绝饮食，又不言话。其父寇通，移任元梁城寨主，因循七年，克明同家属寄居兴元府。至庆历三年五月五日，天未明时，克明违家，潜边不见，却在益州玉华宫，复与旧年带尾道士同行。本宫请二人赴斋，至食遍，秪见克明，不见同行道士，众皆惊愕。食至第九味，有一大龟，忽然在克明座下，乃乘克明离座，直上空虚，祥云四合，克明坐龟上升。其父通，又於元梁寨，见男克明来辞：今已授下北极七元勘寿司判官，蒙我师真武，令大龟乘载朝天矣。后成都府申奏：今年药市上升人姓名，准回降指挥，取问克明有何功业。据寇通具状称，秪有此男，元将钱帛於经过道人处买得为子，逐日好修养，看老子《道德经》，爱烧夜香，朝礼北极，常持诵本师真武尊号，不食禁忌之物，多持斋戒，不行纤毫欺曲之事。又准中书剖子，指挥看详，四方异地，常有如斯高圣应迩降凡，度人上升。合下成都府，建立祠殿。令道士焚修，立碑为记。特封灵显真君，并用灵显祠为额。及契勘克明祖父乡贯，系属西京乾濠镇，仍就本镇，亦立祠堂。七从借名尚书刑部郎中，知瀛州事高阳关都总管陈畴，札奏：自前朝兴元四年五月内，却有北蕃郎官伊寿先兄弟七人，执到两界，公凭车载，毡帛香货五万余贯，来投摧货务出卖，欲将卖钱权寄官库，候归蕃计会后，次货物到来，般取前去。可及一十五年，并无消息。后因太祖登极，郊天恰限，瀛州缺赏给五万余贯，无计借贷。不期本人前来陈状，愿将其钱，与官中支遣赏给。从此，瀛州委凭借支，已得均足。时高阳关刺史郑度，遂唤伊寿先等七人，取问因依。所寄此钱，即非寿先等财物，系兴元年中，太祖仕於世宗时，曾为帅守瀛州，忽过太白星，化为白衣道士，劝谏太祖，集道德仁行，向去贵显非常矣。太祖乃曰：天曹有何灵应，助身贵显。道士云：沿边有逆虏叛臣，故朝廷委托收戮。今奸叛潜息，皆是北极真武暗中护助。言讫，其道士化白光归天。时太祖就瀛州设大醮七昼夜，烧献天曹诸位纸币外，烧金纸五万贯有余。却为天曹点对，此项金纸五万余贯，不当受领，遂付北极行遣。系佑胜院真武，牒七元北斗七辰掌计。其伊寿先七人，即是七辰下七从。大宋启运立极，蒙真武面奏三天，详将元不受醮钱，还新宋充登极沿边赏给，因差七辰，借北蕃庙名为伊寿先，将钱化买毡宝等物，约五万贯，寄州纳还。此去蕃界百里，有庙名寿先庙，系四圣祠，影其真武部下，有七从官，各绊抹额，着黄袍，手执青鱼，腰系白调，脚踏早靴，谓五方五色，七元七辰，充真武管掌天下善恶公事，即是寿先等七人之形相也。取问讫，寿先等当厅前，如骤风一阵，不见。时知通等结罪保奏，续降指挥，先将其钱充支赏给外，候别行勘会施行。
　　二真显化
　　观文殿学士，新差知真定府，充河北西路兵马钤辖兼经略安抚使石光祖，因受差，路次澶州界，夜宿圆通寺。闻寺中有一道者，本是邓州武当县人，姓郭。自到寺十五年，未尝与人言话，秪四季布种新奇蔬菜，供备斋厨。光祖同知事僧，夜到其寮，乃出迎接。归寮坐，道者忽开言，告光祖曰：观文莫赴真定之任，绿期限已至，见、面部气色，秪数日事。寺僧闻之惊疑。至来早，其道者不见踪由，所有菜子，亦自变为常种者。因而，光祖不赴真定，就此上表，求致仕归赵州。遂於此日辰时，忽索汤澡浴，仍换朝服，外於净舍而终。澶州太守发奏未到阙，而光祖从空化形，先至崇政殿下，见皇帝奏称：臣至澶州圆通寺，得遇旧日同行郭真人，隐身为种菜道者，十五年於此候臣，今当去矣。臣光祖，乃是北极真武真君下，副参谋中元真人。今郭真人，乃是北极检校使，其人当坠二七之年。臣本谪六十年，遇甲子复归元首。臣若不来辞谢皇帝三十余年重禄优恩，於后恐难面圣。兼臣有子庭之，虽受官在身，恐愚驮未任事，伏望圣慈悯念。拜辞而隐。相次中书进呈澶州所奏，颇合适来现化，事意分明。仍赠太子少师，并就澶州圆通寺，立其显化石郭二真人殿宇。奉圣旨，改圆通寺为劲赐隐真承天观，仍立碑记。
　　索钱二万
　　衡州衡山南岳嵩阳观，系唐贤柳宗元，施财建立真武殿阁一所，工巧高耸，本路第一。自住持昊筠以后，本阁收到，遂日看经开殿施利钱二万余贯，日渐聚积。前任发运副使钱操，擘画申奏，权借真武阁收到施利钱二万贯，分往潭澧等州，充上供耀本钱。操经五年，再行发运事。忽有道士投状，称是南岳嵩阳观徒弟，为真武阁损漏，欲重新修造，告索前来借钱二万贯。操云：此是风家借用，何缘要索投状复还。况嵩阳观真武阁，本是基址弘壮，蓦於近日，自然斜侧，亦无徒弟往运司陈状，理索其钱。操从此染患，遍身白癞，疼痛呻昤，遂退官半年。忽夜梦见南岳道士昊筠，带领神人，赶索二万贯借钱。操方省悟，将产业出卖，尽数支还元钱，愿求保安身位。才起此心，癞病渐除，亦不梦人索钱。不逾月，安愈。亲往嵩阳观礼谒真武，未般钱入观，其阁尚犹斜侧，至送入本观了当，l 一夜风雨，大雷一振，其阁耸直如故。钱操复官为翰林，面奏上项感应事边。奉圣旨，赐南岳嵩阳观加赠真武阁动额，灵验金字牌等。如后积聚钱物，官司不得借兑。
　　翻钞四千
　　饶州鄱阳县明化宫道士黄宗古，因随师朱世元往洪州侠道山，从此觉悟，潜走西川，云游八年。至大中祥符五年十月内，为明化宫遗火，焚烧罄尽，柢有束廊一小殿见存，乃是真武殿，并无烟焰侵边。忽准本州关报，仰收官钱四千贯文，抵拟支还明化宫。黄宗古系在京先纳寄库钞子钱，桩造明化宫使用，既承指挥，勾集明化宫道为士朱世元等取问，称本宫虽有徒弟黄宗古，云游八年，不知存亡，那得预知本宫遗火，因何有钱在官，难便信凭。不逾旬日，黄宗古亲执饶州翻换便钱公凭归来，并更有金银祠部约一千余贯，谓师主曰：昨弃师云游，入梓岩山，逢一道人，邀宗古到草庵中对话。贫道有愿在心，终未能了，听吾嘱付，吾知饶州鄱阳县明化宫，至祥符五年十月内，为火德星君踱入陈国分野，正照饶州一郡县镇，同时合遭火灾。蒙真武面奏北帝及火星曰：饶州地善人慈，今当火运，伏望圣慈哀怜减降。今观近郭鄱阳县，有明化宫内，三清大殿后壁，画饶州诸县境邑地里图，若将明化宫不害道众焚毁，祈当一郡火灾，必须应禳得过。火星闻此，不敢拒违，自问真武曰：此处曾有真君香火殿宇无？答曰：有。因而叹念真君乃金阙上清老君弟子，应属森罗天主，候明化宫降火日，当为存留本殿也。至时，道行奔走避免。窃恐无人兴续宫庭，可请宗古去汴河一带绿化，真至东京聚蓄钱物，归乡修盖。吾乃鄱阳故人，候归明化，却得相见，遂遣宗古离庵，行数步回视，更不见庵，亦无人迹。宗古恍然如云雾问出得梓岩，复到泗州汴口。从此，将随身西山十二真君签一百二十道，手擭真武影帧，发心起卖签卦，每一签四文。道术盛行，逐日般费之外，常有五七百金。所得签钱，逐处买金银，寄附。前后经六年，约聚钱及五千余贯，寄留五岳观。忽一日，路逢饶州商贩之人来报，宗古称明化宫遭火烧尽，所以将上件钱物，就在京纳於官库，出给钞子凭据，候归饶州鄱阳县支会。及至归乡，其宫果遭火灾，惟留真武一殿。宗古又自细认本殿立身真武面部，与在梓岩山相遇道人无异。道士朱世元等，遂赴鄱阳县，请领元寄纳钞子钱，及将到祠部之类出卖，不逾五年，鼎新复建明化宫一所。了毕，据黄宗古从始至末，其前项绿由，经饶州陈请，别行记录。其时，知饶州谢懋等，特具保明，申奏朝廷。后承回降，改明化宫为宁安宫。其道士黄宗古，号通祥大师。赐紫并旧存真武殿，加赐护国二字。
　　水云护波
　　单州求食妇人杨素真，因在京，散禄右职袁清往来其家，见伊别无亲属，却有奁具等物，遂诱引离乡，泛舟孟阳湖，夜宿苇岸。袁清饮醉素真，推坠深潭，谓伊必已沉死，急唤梢公等人，言县君因醉渴，叩船取水，失身坠落。却令移踪撩救，虚发哭声。速要回州，作功德追荐。既到濮州，将素真奁物，约千余贯典卖，互用在此，居房半载。忽於街市，见一布衣妇人，念经求化。袁清见之，将谓是杨素真魂魄，噤口不能言。当时，素真叫报厢巡，解送州府，下所司根勘。据袁清招伏，因问素真如何得命，次到濮州。称自祖任班行，不幸父母亡殁，因居单州，流落风尘。虽身系娼妇，而心实慕善，常时供养真武，逐日看诵道经。后於天庆观，求施金书小字《真武妙经》一卷，用彩帛袋子，带在髻根头糯内，不曾离弃。是夜，被袁清推落急水中，但觉如云雾，身泛虚空，头顶上，似有鬼神光轮旋转，叫云：护持宝岌。至天明，神鬼散去，不觉身在湖岸草径，全身湿透，惟所系金书经符不湿。在近人家，怜悯素真，唤引归家，整救苏醒。询其所在，却是孟州界分。从此，卖衣装，换布素，诵道经，求日给。因经历河阳濮州，不期遇此冤家，若当其行意之际，无髻内之经，即永沉水底，作无主屈死孤魂，有何出期。今濮州看详袁清情法二重，具奏朝廷，准中书批状，其袁清不许用官引赦，依法施行。素真请得余剩物件，兑买祠部，改名仲严，投礼慈庆宫女道士汤晋通，出家披戴。从此，发心出街缘化，建造三清七元二殿，及创真武宝阁。天宫慈化转输法藏依金书，救得自身，《真武经》本子，印施五千卷。又蒙宰相向公具奏，奉圣旨，杨仲严特赐紫服，并赐慈庆大师号，仍改赐宫额为护圣宫。
　　风雾卸函
　　驾部郎中王一表，致仕归宿州，因悟杀生，发心写道经一藏。募到陈方等十四人，逐日对真武像前，各令精洁端楷，不误一字。内有周惟吉，敏捷稍倍，写於余人。蓦然，惟吉右手患风，筋脉拘急，用笔不前，其经卷不住装写，渐得成办。陈方等十三人写下经卷，各曾对校，唯周惟吉一十七函，为王一表凭托，本人更不勘读，一例装入函，当来发心，舍入太清延福宫。绿本宫系内道场，合先奏闻，蒙圣旨差到内侍任奇等，监送延福宫。为未有正藏，权寄真武殿安着。才开殿门，忽有黑雾遮障，狂风旋转，良久，风雾虽息，用案排迭经函，忽有全函卸落，累次装迭不住。王一表遂将卸下经轴，看观，俱是周惟吉所写。王一表蓦闻人在身畔言，云尽是作伪贪工，漏落因绿，功德不备。又无人在左右，柢有泥塑直符背立。王一表自知非理，遂借真本勘对，脱落稍多，就觅书生填写补换，再排入殿内。其周惟吉所患，右手疮肿，脓蛆滴沥。缘市求丐称云：因与王郎中写藏经，欺曲瞒隐，误赚因缘，见获果报。时内侍任奇等知得因依，入内面奏，奉圣旨，就延福宫建造藏殿，安着王一表所进道经。
　　签词应验
　　雍熙中，越州大禹庙祝词令官杨防，一生供养真武，常为州民烧献香纸，保求事，无不应。时户部侍郎陈畴守越州，忽蒙急诏赴阙。陈畴疑惧，未央吉凶。乃唤阴阳人占问。从人取覆，有杨防，事奉真武，详解签词，最可准托。寻往乾明观真武观，抽得黄真君第四签。杨防消详云：此签主一百二十日内恶死，切不可向东北鬼门上受权势，及为旌骑统领行军。陈畴大怒，将杨防柳禁，候一百二十日有纤粟灾祸，情愿将一官，奏换杨昉恩泽。若限外无事，即仰本州勘招，擅兴扇惑，前后取财入己论脏，依法编配。其后，限过已久，越州准勃，疏放杨防，授本州助教，准前充禹庙祠令。其陈畴到阙，授鄹州安抚，兼本路兵马钤辖，收齐州虎头山何清等逆党。畴受动，未去间，思惟杨防断签，虽未全应，似乎有验。绿郑州正是束北鬼门，又充本路钤辖，亦是统摄兵马旌骑之意。因朝辞，面奏前项因依，遂径往虎头山，收何清等。却於前路遇夜，遭何清等迎敌，军队冲散，畴夜黑乘马奔走，被马蹶蹄，坠於探濠，自知其身，如被垂发神人连马提起在岸，复寻元路，就佐官军马。次日，整顿前进，遂斩戮何清等逆党。却回京师，不赴邺州差遣。从此，惊恐失心，染患寻医。再进剖子，举奏杨防元定危难，全赖真武救护。以此保奏，赐杨防前项恩泽。仍令越州，就郭立真武殿宇。陈畴自备俸钱，就乾明观修斋设醮，报谢真圣。
　　相术指迷
　　宿州致仕驾部郎中王衷，再蒙诏充国子司业，遂於家堂，回奏真武，求签得吉，乃进程。忽於汴河塘岸，遇一道士，只揖称攻神相。王衰邀上船，献荼，乃问：高隐何地道士？云：是华山云台观徒弟，姓裴。王衰以一百二十金，欲求一相。裴道士云：气色喜盛，须迁编撰。衮曰：见受司业，亦系国家制撰。又问官职位寿所至。道士便起上岸，回首云：但记，在后不可受史阁之职，与庚辛方为事。若受之，主死於饿雪，骸骨不收。道士向东而去，更不受资。王一表不以为事。后因西域不宁，时全台保举王衰，可充奉使。其王衮，元授驾部守司业，今权御史大夫，充天章阁待制，衰甚有喜色，忘却道士之言。迤逞至西鄙，蕃君李万全宴会问，出言相讽，累遭玷辱。将及出界回国，虑负辱责，却说诱从人，潜马走入羊山，连被雪压向岩穴中，旬日不食。忽见裴道士再来曰：吾非凡人，乃汝供养真武也。汝若依吾指教，莫授御史大夫天章阁之职，则事亦可免。庚辛，则西蕃方所，雪中当饿死，正是今日，为之奈何，吾且去矣。衰悔已不及，遂死於羊山，骨殖抛弃。从人忘命归国，有司取问，进呈契勘，王衮本非奉使，不功乃属前定。若真武相卫明指迷，径自不知避，故丧其命。其生前权借授御史大夫，充天章阁待制，今来更不追还，赠同正赐，并依品官例支赐，招魂礼葬。
　　胡清弃业
　　东京咸平县胡清，卖熟食为业。因五月五日缚杀鹦鹅，偶然刀在手中寸折，物命不死，刀反伤手，汤涌出擭。胡清自知杀害禽畜非理，因此弃业，欲走上京，别求营生。在路值夜，又遭大雨，入一古庙，避雨止宿。约三更以来，见一披发仗剑金甲神人，叫起胡清：还知有无数物类冤魂，随汝左右，今不敢入此门来。汝后尚有三十年天绿，切自爱护。言讫，踏龟蛇，向空而升。清遂惊起，觉天朗月明，回看庙中，并无塑像并画相，柢有一碑额，名镇国真武之祠。及到京师月余，曩足罄尽，思惟在路庙中，真武喝言，向去三十年天禄。此意除是充军。於是就骁勇习武艺，不过二年，遇国家殿试，呈过弓马枪棒等，种种绝伦，於一千人中，蒙御笔点为第一。先赐三班殿侍出身，又宣临殿，降问有何异卫，并何处习武艺，如此精熟。胡清具奏遇神人露现，喝报今日之事，一一应验。从此，又加转三班奉职，久任边庭，转至作坊使，曾任润州都大巡检。胡清终身侍奉真圣香火。
　　仲和辞吏
　　天圣八年，京西许州吏人杨仲和，差往蔡州，勘鞠枉法，断朱惜姐臀杖十三。后承勘官通判徐沂理会，课绩转官，未该酬奖。在许州天庆观设醮，保助转官，请道士裴君叟，拜奏青词君。叟手擎青词，拜伏案左，约二时方兴。与徐沂云：谨资词文，诣玉皇金阙投进，方到三天门下，遇见北极紫微大帝，领佑胜院善恶副判真武灵应真君奏事，见君叟来投徐沂青词，蒙真武赐言曰：徐沂勘蔡州钱举等，藏匿家财二十余万，计嘱官司枉法，勒有分亲弟为外姓，被杨仲和将干证人朱惜姐，故入杖罪，为有此负屈，所以阴空不令从许，见今定杨仲和等罪恶，欲呈奏玉皇，令君叟就此投下青词，急回。自后，徐沂任满离去，杨仲和从此辞弃吏门归家，誓修善事，解脱罪恶。因赎得真武圣帧，三时香火长斋，称念真武尊号，逐日接待僧道及孤贫。或有人家死亡，无力津送，仲和即典卖物件，出钱津送。自此，家道沦落，妻学．死亡。又将幼子卖与李员外家，得钱六千，亦施与人，州郭有居士之称。经二十年，皆藉亲知照顾，遂居僻巷，一心供养真武。忽遇一贫道人相过曰：汝本吏人，罪恶如故，何得悔悟，弃家守贫，奉圣无息。观汝悔心，必感天宥。贫道有一册文字，借汝传之此术，可以资身。嘱付毕，道人忽不见。仲和开视，乃西山十二真君签。仲和遂置竹签一百二十，竹筒盛之真武像前。不及旬日，民俗翕然来占，灵验如神。如求一签，必当三五十金，或留一百文相酬。至於州官，俱来求问。忽有本州新任司户李成道，寻访杨仲和，称是所生父七八岁时，卖与邻家李辅之。十三上，受所养父祖李中立侍郎奏荫恩泽。十九上，铨试，注授本州司户。因知骨肉并死，独有亲父杨仲和，所以令人寻认，皆称近亦亡殁，所有衣物，除葬送支用外，尽抄割入官。李成道闻此涕泣，遂於寺观修建功德，荐悼一日。李成道黄昏独坐书院中，见一老人道装，立於空中，谓曰：吾即汝所生父杨仲和矣，汝身受贵，汝宜忠正。吾因悔过，皈依上真，得真圣传授西山十二真君签，拯济衰朽。今已寿终，蒙东岳照牒称谕，仲和身心正直，授麻溪注禄判官。又蒙真武授记，候此差遣了当，许为七元勾当。吾柢有一事，未满心愿，吾生前供养真武帧像，并签供具什物没官，见在军资库尘垢之处，可收取上件圣像等物归家，志诚供养，必助汝善果。言讫，潜隐不见。后官司估卖其物，成道赎得，於麻宇逐日供养。忽一日，朝廷遣内臣袁良弼，因皇后久患心气，资香往武胜军仙图山，投献金龙玉简法醮，经由许州，同知州罗宗孟，因见衙庭西南，有红光罩盖屋宇，令人探问，称是司户厅有官员士庶烧香，瞻看一旧画真武像，并签一筒，红光罩定不散。时罗宗孟同袁良弼往看，良弼试将投龙圣意祈签，抽得锺真君第十大吉签。良弼亲录奏闻。绿文母太后已得梦，渐安。据录进灵签，却与应梦同意。行下许州取会后，李成道被本路提刑余赋，用威势迫胁，求真武帧像，并具事什物。才到赋家，画绢片片零落，化为蝴蝶，飞向空中。所有竹签一筒，先蒙朝廷索去，今大内宝应阁下者是也。其成道奉圣旨，许还本姓杨，转授光禄寺主簿。仍赠杨仲和为悟本府君。杨成道才得转官，亦死。今许州见存杨府君父子祠堂，祈求有感。
　　良嗣感祥
　　刑南府左班殿直孙良嗣，一生供养真武，委有精虔，常获神既。因观俗尘，多杀物命，每自思惟，皆是轮回，何忍为之。常出市肆，见人携卖有命之物，便须买归，或飞禽用笼罩，或鱼鳌用水器聚养，至天明，人未起，取出抛放。经十五年，良嗣自然达理悟性，凡所作为，并有奇感，人皆号曰孙先生。忽一日，无病而卒，卜葬刻积山南。开坟，有众乌衔泥。装垒土胜，地穴出水池，化生鱼鳌，地生芝盖。下椁时，有五色祥云，罩映四向。刻南府应系官庶僧道，尽集坟所，以香花膳盖，螺钹法事。祖献时，知府谏议大夫章庭老，亦崇道奉真，步至坟前，有一小窍，现出龟蛇，盘旋喜跃。乃知孙先生终归北极真武之佐矣。应现灵物，移时自然不见。州府地境，既有异人感诸佳祥，理当具奏朝廷。续准中书剖子，令於孙先生坟所，造庙刊碑，记其圣应行状，赠孙府君庙为额。
　　玄天上帝启圣录卷之七竟
　　玄天上帝启圣录卷之八
　　元晏悟化
　　潭州年例，众户率钱，起置三月三日、四月八日、六月六日、八月十八日，放生社会。康定元年三月三日，伏值真武生辰，预先收买飞禽水族等活命，笼器盛贮，於祥福宫至日，遍市迎引，临大江赞咏，放生其飞沉之物，或向空复坠，或水面仰浮。社众用人撩拾，逐一取看，为飞禽者，或被胶网枯罩，弓弹猎射，各有伤折。为水族者，被肾钓张取，篮罗采捕，鳞甲头尾，皆有破损。众皆惨然。候斋罢，散分静僻郊野，且得城市之人眼不见矣。社众回官赴斋，官主道士周元晏，升堂讲演真武经一遍。时会中，忽有云游道士，请问周元晏曰：幸对□方海众，在此证明，愿垂开示此会因缘，使□人有所解悟。元晏云：潭州一岁，有此四会。今日此会，乃是真武灵应真君生辰。外有四月八日，是释迦佛生日。六月六日，即东岳泰山掌命府君生日。至八月十八日，乃是四海九江龙君神母庆会束海，校量水族之辰。并收买禽鱼活命等物，出笼入水，名放生会。学人进日：非名放生，则是故杀，诳杀，昧杀，贪杀。元晏曰：何谓也？答曰：既不是杀，其今日放者，皆不飞不跃，何也？飞禽本生於林野，鱼鳌蚬蛤，皆产於江湖，二等乾湿性命，与人无异。除当死，偿人厨食汤火之债，自有受者。还知因有此会，致令物命屈死者多，故使愚下之辈，不避罪业，秪图眼前财利，百般计校，日夜打捕。守待积聚，饥饿迫切，万无十生，十无一活。设有存者，皆伤中之物，是为故、诳、贪、昧等杀。递年如此，实是造业，何谓化生。况真武乃高天北极正直治世福神，岂受人问私杀为献。元晏无对，遂下座，揖留其道士，欲询姓名，不觉隐去，更无踪由。当时，却见所收放不去禽鱼等物，就笼器中，各变白光，向空而去。社众咸睹，知是真武垂慈，愍恻生命，亲自降灵，广施教化，诚其杀害。潭州从此罢放生，改为施贫会。时知州陈襄申奏，承朝旨，将此事为验，送有司，删制放生为杀害无益诫文，印赐臣僚及宫观寺舍，遵依奉行。
　　王衮烙鳌
　　宿州有比部员外郎王衮，受太平州芜湖知县，赋性刚执，贪嗜滋味，常将活鳌用火烙，生取其肉，却入磁器烹僎。有男长修，累次与母亲劝告诫食，终不允从。忽值三月三日，县坊兴集放生迎引社会，往朝元观献纸。王长修往看，问观主道士承子坚曰：多见放生社会，就四月八日，於寺院兴集。何为三月三日，却来道观集会？承子坚云：三月三日，乃真武降生之日，普通善识，於是日，如法供养，俱放鲤鱼鳌鲜之类，此是真武大避之物。缘鲤鱼属北方癸化，至夜，朝北顶盘七点。鳌如神龟，鲜类圣蛇，放此三物，表无残害之心，各要忏罪消灾，求恩护福。长修闻此，归说与母，转告其父。衮一向执迷，不从谏劝。长修潜於承道士处，转求真武画像，及传下降避讳等式，归家与母亲妻兄，别置一室供养。渐至年深，王衮转驾部郎中，充邢州巡辖，独往赴任。将至中路，於马前见一道人曰：公莫是驾部郎中王衮，前赴邢州，此去正是郎中负命之处。衮欲再问，道人潜身不见。衮届邢州，思慕鱼鳌供厨。绿邢州不产此物，遂至央责从人，无明杖楚。自后染患，渐至经缠，医理不差。忽夜叫，言被无数带壳水旌衔冤缠绕索命，咽喉喘躁，四肢痛楚，坐卧不得，死生无门。因此，痛悔中不觉右手五指上，如被物咬，疼不可忍。忽失声叫真武真君一声，觉气壅喉胸，遍身极玲，渐有喘息，良久气和。乃云：衮为性刚执，自小好食火烙鳌肉，不依妻兄劝诫，供养真武。后受此差，至中路遇道人言，前去是负命之处。衮愚顽不悟，遂遭此疾，痛楚难忍。又觉於迷乱中，急连称叫真君求救。忽觉其身在一山上，见真武真君前，列数行负火刃鳌类，衔冤索命。真武遂指衮曰：汝恣杀物命，以充口腹，冤家业鬼相随，无由解脱，汝被天地水三官下降察知，罪犯损折二十年寿禄，合於邢州身死。绿汝有妻儿克苦斋心，事吾香火。晨夕发愿忏悔，柢为汝杀害啖食之故。已为申上三官，令特与汝解释。所杀物命，一一令托化转生水府，永无执对。仍与汝奏录，重注寿禄如故。一表蒙真武授记，病苦顿消。因缘奏闻朝廷，陈请致仕。誓诚荤杀，修奉香火，看诵《真武妙经》十万遍，并写《道藏》经典，舍入束京太清延福宫。
　　华氏杀鱼
　　兴化军程嗣昌，少为商贾，性刚气傲，不吕工二宝，不亲乡友，众皆嫌恶。嗣昌卖买，不使轻重斗秤，不亏他人价直，不曾用心秤量人物，不慕烹炮，少食活物。偶客於密州板桥郊西镇，此妇地多食鹏鸽、鸪鸠、喜鹊，每日街市烬剥无数。因出郊游行，见人或擎鹰鸥，或挟弓弹，或张网罗，不忍观之。回归城中，夜静露天，於星斗之下，发心蔬食。命工刊板，印施戒杀图一千本。适值十月上七，真武下降，乘此圣力，普愿人心回改。有税务拦头彭景，最是好吃酒肉之人，亦受一本，归家读向妻子华三娘，却生瞋怒，用手碎垮，弃於秽浊之中。次日，华氏买一黑鱼，方用砧刀，如被人把定双手。其鱼跳起，尾稍刺入眼中，如中一刀，滴血在地，化为虫蚁，沿上林席，陋啖华氏面上。镇市传播，祗因不敬诚杀图文，立受恶报。忽一日，彭景酒醉，於市中见嗣昌，便出言毁骂，称板桥自来无人诚杀，亦自安乐。你是兴化客人，乱施文字，坏却我妻一目。用手拖拽嗣昌，意欲作闹。嗣昌脱走，归房思悔。时监镇向孰，与巡检宣旦聚厅，见嗣昌脚悬地面三寸许，浮空行，立於厅前，附神而语．＂吾是真武真君。向孰等备香设拜，遽蒙降言：吾见此地居民，累劫好食飞禽，业障深重。有兴化程嗣昌，印施诚杀图，是为最上善行。秪今华三娘不能信受，因杀黑鱼，反害其目。不独此人受报，凡好食生命，不悟因业等人，难免殃咎。嗣昌恍惚化去，不见形影。方行详究，忽据镇厢申报，客人程嗣昌无病身死。监镇等闻之惊叹。华三娘患眼在林，缠绵半载，方得命绝。向孰与宣旦，得替归京，将此因绿，镂板印施，劝诚杀生。仍终身崇敬真武香火，致上达圣聪，蒙宣向孰临见，逐一闻奏。奉圣旨，誊送有司照应，曾镒真武灵验云：三元一神，通应十门。伟赫光祥，咸真灭殨。
　　朱氏舍利
　　袁州有左班殿直充筠州监税朱良恭，到任一年身死，家贫无儿，秪有一女，同母挈丧还家。不逾年，母亦死。其家祖来供养真武，其女朱氏，为邻里求亲，并不以为意。邻里等人，却诽谤，毁其不正之事。朱氏遂於真武前发誓，至死不嫁人，愿得一患在身，为残疾之人，方绝外求。年四十，忽双目失明，亦不召医，从此无人求亲。天圣六年九月九日身死。既无亲属，官司须当检视。袁州据司理赵平取覆，其朱氏尸首，不容检验，前有乌龟，后有赤蛇，沿身遮护。时知州何珏，通判王尧臣，亲见此异事，遂召僧道祈告，欲退龟蛇，即为殡葬，其龟蛇蓦然不见。差四邻买棺盛贮。寻问侍妮陈菊香，据说因被人求亲，逼抑不允，将事诽谤，以致发誓，不愿事人。逐日祷告，真武降灵，为儿照察。在失双目，不久，无疾而死。肉体颜色，与生无异。临终时，秪言将我尸，就壬癸方火化。何珏契勘，九月九日，正是真武下降之辰，朱氏偶然而死，有龟蛇卫身，称化於壬癸方，切令依从焚化。才发火，其朱氏化身於云端，告众云：儿今不入六道，转生於沂州刘籍家，不二十年，但记有刘生，名播天下。见有非毁儿身不正之事，任一火焚之，乃可辨认。告辞而去。火过骨，有五色坚固舍利，光明集然。众皆求请供养。向者，乱生诽谤等辈，并口患瘫痔，脓血臭秽。各诣真武殿，一反告忏罪，渐获安愈。袁州人家，递相戒忌非饰口过，受持真武香火。太守具奏朝廷，承回降下沂州，勘会屯田员外郎刘籍妻，九月九日丑时，委生一男，事无虚冒。准中书指挥本州支官钱，就天庆观真武殿建醮。并就元北方化处，权立照应，准备向去检认异边施行。
　　梁公冠簪
　　磁州有倚郭清泉女冠道官，戒行清修。磁人敬仰，与天庆观相通。磁人凡有醮筵法事，看诵经卷，俱请清泉宫女冠。为天庆观道士妬嫉，买嘱群小，逐日拦截宫门，才见有人入宫请召修设，遂来搅扰，兼起谤言。因此，渐次无人来请召修设。有女冠梁寂真，年十七岁，曾授北极法录，持课灵感。遂早夜发香，对真武像前哀诉，伏愿速彰报应。寻有刑部员外郎黄勉，新知磁州赴任，将近城，夜宿平原镇驿，梦见一人，紫袍金带，称吾是清泉宫北极殿掌籍判官，为见磁州知通佐官，皆不历事，惟务欺曲。且如清泉宫，见被天庆观道士妬毁，阻绝檀信。如明公到任，须治此枉屈。黄勉惊觉，记录。到任两月余，偶过清泉宫，入谒北极殿，细认着紫判官颜貌，似前梦中之人。黄勉归衙，遂指挥军巡等，言与清泉宫事件，限半月，要见公事。将及限满，有村落社众六十余人，年例来清泉宫，建保田蚕法醮。其夜，复有浮浪之人，结集成群，赶逐社众，被军巡捉到庄花三等十四人，押下讯问。及勾到天庆观道士陈有章二十六人勘招，州司量与科断。惟首恶陈有章并庄花三，并与编配奏裁。黄勉又梦前日判官，告说为天庆观，亦是奉安北极四圣香火，若将有章庾配，有玷吾教，不须申奏朝廷。黄勉遂令结案，疏放陈有章，其庄花三，编管别州。不久，梁寂真染患疮痍，臭秽身死，葬于东门外官地。经半年，因通判苏应之出城，相度窖务，闻臭秽袭人，其地皆称，清泉官葬梁寂真在此。苏应之立追清泉宫主首姚寂冲等，移往僻处藏殡。便令开土，但棺盖浮悬一道，不见尸首，秪有冠簪一条，及赤蛇碧龟在内，所是臭秽，变为异香。应之焚香拜谢，遂取龟蛇，赍见黄勉。因详梁公在生，崇修真武香火，故得尸解之道，获显龟蛇异事。宜送清泉宫真武殿供养，三次送入殿，三次相缠出门，臬外张口二有伤人之意。黄勉即焚香祷祝，莫是别要添置香火，待奏朝廷，别立殿宇。其龟蛇即回旋入殿，一阵风起，龟蛇不见。本州开析保奏，续降指挥，令守臣支上供钱，如法建造真武殿。并立梁寂真祠堂，赠通应妙化仙师。自后，本宫兴隆，教法大振。
　　天地垂鉴
　　广南宾州衙宇，有伏尸精怪，前后官员，不肯注授，非自身染患，则儿女死亡。雍熙中，有礼宾副使杨从信，一生慕道，书符篆录，为人救治疾疫，侍奉北极四圣香火，各有感应。才到任三日，属官来问：可就延福禅院寝膳，绿州衙多有不祥，切恐深夜惊动从者。从信既感真灵护身，柢於州衙卧处，备新果茶酒净水等，取随身真武供养。至夜，戌末亥初，用黄绢一丈二尺，用辰砂书篆六丁神将追魂录一道，奏告真武。祷祝毕，随纸钱烧去供养。经七昼夜，州衙安然，皆无惊怖。至第十日，从信亦无响报。再恳真武，愿速报应。当夜二更，闻窗壁震动，如风雨声，灯烛皆灭，或见电光闪烁，良久平定。五更二点，从信听得有人敲房门，从信起身潜窥，见供养真武灯火如初，於案前一艳糙妇人，叩窗叫言：念兄是周朝张忱侍郎之女，聘与宾州刺史姚文吉，此人宠信偏婢范香春，同谋将儿用练带勒杀，就本房掘地坑埋。不久，姚文吉等，去提领修筑潼关，为事不端，遂被群马践向山坡，寸骨不收。今儿身沉堕於此，魂魄常守其尸，不得解脱。今因礼宾祷祝真武，差六丁神将同城隍土地，搜捉儿去，押送风坏啰山，展转沉为下鬼。儿告言冤屈事理，蒙真武慈悯，特与授记，得超人天。切念儿尸尚在束房南边壁下，约探六尺，若得出离，便得超生。今来恳告，为儿作主。从信候早，令人锹掘，果有全副骸骨，取出用捆木盛贮，於延福禅院殡寄，州衙从此安静。从信因劝谕世人，亲敬上真香火，以求保护之福。且谓善恶无门，惟人所召。若平等无欺，天地垂鉴。况有妖魔，敢为祸患。凡为人，但心慕大道，敬奉天地，动止之间，神明卫护，何惧邪祟。惟供养真武，即获正道，永镇群魔，迎纳嘉祥，门庭清静。於是宾民悉皆承禀，无不虔恭。后从信归京，差充皇城内巡检，兼兑官令官。偶陪御祀祀家神，因奏此，奉圣旨，送有司勘会，宾州旧无宫观，宜令转运司相度，限五年，建宫观二所，选道士焚修，官给钱粮供赡。特赐福圣，并乾熙观为额。
　　神灵奏举
　　东京咸干县户部侍郎裴宗敏，有三子，彦先、彦修、彦和，俱受父荫。彦先谨愿敬奉道法，其彦修、彦和，操心欺曲，岂顾天地。当入京注差，又应举，惟彦先往崇福观真武殿，焚香求告，愿保扶诸弟，同预科撰。抽得黄真君第四签，详其签意，乃兄弟忧戚之兆。遂言与二弟，各宜谨守。而彦修、彦和，反致嫌责云：我等之命，何为取信於泥装塑画。后各就试，彦修、彦和不中，惟彦先获荐及第，授大理评事，守明州推官。彦修注宾州，迁江县尉。彦和授金州监酒。彦修、彦和，从此嫉妬。见兄应中高科，皆怨天地无平等主文，不择艺能，心愤愤。自兄赴任明州，不惟废罢香火，后二弟亦各赴任，临行，又将家堂供养三清诸天星帧等，焚弃而去。彦修赴迁江县尉，到任两月，因巡捕海寇孟军三等，被伊捉去，不杀，割下舌尖放还。彦和赴金州监酒，二年，亏欠课利四分，蒙按察奏劾，委官摄勘，诈称患死。兄彦先，於明州具状，递申朝廷，愿纳官罢任，赎弟过愆。续蒙回降，候任满，别听指挥。彦先礼事公正，吏民赞扬，知通及提转等司，皆同罪保举。又蒙中书指挥，候裴彦先得替到京，令有司引见，莫测圣意。及至朝见，奉问裴彦先始末，有何内学。奏云：臣自祖以来，崇敬神天，香火不绝，别无内学。圣旨云：因去岁九月九日夜寐，忽梦家政堂福神真君显助，保举卿之名字，言卿有柱国之功，常怀忠孝。又称你有二弟，虽为命官，此乃败国亡家之人，不宜委任天籍，注定合勾凿姓名，不延寿禄，以显彦先行与道合，上应神灵，下至朝臣，例皆奏举。其彦修、彦和，行迩不善，神祇降灾。为善为恶，无非显报，使人畏之诫之。裴彦先当殿转授太子中允，赐诽，知洪州豫章县事。
　　圣井辨异
　　怀州开胜脂铺谢景元、景修兄弟，兄好游冷，弟慕崇信本家自祖有家堂真武，凡事祈求，无不感应。景元耽酒呼博，家计渐坏。乃思景修常言，家堂真武灵验，因恳告云：今欲与人赌钱，保当赢他人财物，须得吉玫。累次信用，赢得一二百贯。后复恳求，吉兆而去，辄输一百余千。发怒归来，将真武堂尽皆拆弃。景修再自修完。后景元赌博日输，种种不利，转生怨恨。一日，景修上京贩卖，其兄毁拆圣堂，其本像用刀碎劈，弃向井中。景元三日后，忽患遍身疮癞，脓血滴沥，死活不能。景修在京，梦一小童，披发跣足，浑身俱黄，头戴石盘棚，大哭告云：手足皆伤，疼痛不任。近看，却是数块损碎黑木头。遂惊觉起来，自省家堂真武，必遭毁坏。遂归怀州，见家堂委遭毁坏，兄病恶疮在将。雇匠者修盖，及下井取真武木片，辏成全身。不期此井，汲上水浆，色如琥珀，别有一般香异，传闻州府。时知州史馆马荀，闻此奇异，是日，率州官来景修家，令人汲水辨认、见香异非常。及具述景元受报，见患恶疮。马荀令汲一盏井水，与景修吃。才饮水罢，云雾四合，见景修空中立身，彩云遮拥，仙鹤前引，揖谢马荀及辞众云：今朝见金阙，白日上升。马荀备奏，准御扎，令怀州别造官屋，兑换谢景修，连井屋基破，以省钱修盖谢景修真人上升观一所，及盖殿宇奉安圣井，不许汲水。或遇民问疾患，许汲救治，特‘赐圣水观额。每岁拨恩泽披戴。焚修道童二人，仍赐庄田房廓钱，充常住所。有兄嫂一房，尽归景元存养。自后，家业炽盛，一子及第，后代异事也。
　　焦湖报恶
　　淮西巢州居民，不论贫富，竞好啖鳌，不顾腥厌，触犯天曹。日月昏晕，星宿无光。乃有九天采访使者，检察上奏，遂感玉皇，动命北极紫微大帝，及天地水三官岳神取问，巢人罪业已积，得何所报。北极奏云：此地历劝贪杀，四足水族，冤魂相执，既合偿还，须连地址除灭，俱令解说。玉皇告北极曰：众生恶积，信不可容，合倾城荡为大洲，方得清净。於是，北帝宣告真武曰：汝为三界游奕，察人善恶，奏注福罪，岂不知巢州积劫以来，好杀龙鳌，此乃厌触，上犯玉帝胜游，罪恶不该赦宥。令此一州，溺为水侨，汝宜谨之，急速奉行。真武奏北帝曰：巢民虽有重业，未必俱是杀害水族之人，若盘行倾陷，终负冤枉。容臣会问，等第而行。真武遂令从官天呈神将，化为大鳌，浮游巢溪，涨塞市桥。时州官遣吏为辖，就水宰肉，分偯郡官。其次，巢州皆得肉啖。於是，天罡回报真武，巢州城土，委合化为大水。虽变为大鱼，死浮要处，全不择腥浊，悉皆分食。真武叹曰：此地众生，罪业弥探，不可救度。真武自化云游道士，降下巢州，求化净水。前后经游七日，民间遍行，悉皆腥厌碗器，无一净处。行至小巷，独有一家，见一老妪，复前求水。妪以椀盛水与吃。乃问婆婆何姓，作甚生；业。婆曰：姓焦，本为昊人，寄居此二十余年，卖粉食为活。家有一男一媳妇，共三口。道士问曰：汝家水椀，因甚不腥？婆曰：自到巢州，为见人凶地恶，家家好杀水族，不知罪福。老婆戒杀食素，其水并椀，皆得清净。道士告曰：吾非凡人，乃天神也。念汝有善业，故来化汝。不久，巢州有洪水，汝急携子走避。未委汝身，要何果报，吾有三事，汝当选取一愿。一欲子孙为官食禄。二欲便获富有荣华。三欲永受香火钦崇。任取一意。婆拜曰：何敢过求富贵，若得久远，一灶香火不绝，柢此是愿。真君曰：汝今每日早晚，上州衙门侧，看石碑下一石龟，若见龟眼俱赤，急携子及妇，出南门去，逢见圣女山即住。真君言讫，化白光不见。焦婆从此，逐日上州衙门看石龟眼，将及月余，人谓焦婆风狂，被人戏谵，用朱色抹其龟眼，皆红。焦婆观见石龟眼赤，领男并妇，走出南门，奔驰十里，有山名圣女。焦婆上山，回顾一巢州，遗巡洪水四合，浩渺无际。忽於云中，见一神人，披发胱足，着昏黑袍，形相与求水道士无异，叫云：焦婆，其水属汝所管，柢此得香烟不绝。嘱付隐隐而去。焦婆令其子缉草为舍，自忘寝食。晋朝闻水陷巢州，差官访问，四远莫知所因。遥望圣女山，独有一家。官吏上山，来见焦婆，询问因由，具奏。先赐供给焦婆口食，仰邻郡逐时送给。不久，焦婆并男、妇，相继身死。朝廷立庙，封为灵显圣母，及命其水，从圣母本姓，谓之焦湖。四通船舫，至今祭奠祈祷，无不灵验。今属淮西路无为军巢县，四接庐、寿、舒、和等州通运。参详报应，善恶甚明。巢州周回二百余里，为洪水所陷，改巢源为焦湖，中存圣女山。特封焦婆，号灵显圣母。后为风浪四起，漂溺舟船。官民柢以恩愿，祈请圣母而已，其风涛凶猛转恶。有行医老母，在西晋城进状，称是焦湖植利之家，为见焦湖风浪伤溺人船，官司惟祷於圣母，殊不知，圣母本尘俗人柢，因戒杀蔬食，遇真武，献水清净，发圣为巢水土地。蒙国家、改名焦湖，封号灵显，承此天地之恩，尚未能报，何为却兴风浪为害。盖是旧日巢民报偿，水族冤魂相执，卒无解脱，所以造作毒风恶浪，竞伤人船，递相报对。如要消伏，除是真武，可以救此。言讫，忽然不见。晋朝看详投状：老母乃是焦湖土地，灵显圣母化身。报说，当急速依应行遣，寻差使命，并道士，同往灵显庙，启建道场，献御香，奏恳真武，祈请风浪不生，往来宁静。道场经一月，焦湖风浪顿息。使命欲回，忽於云雾中，现一符吏曰：臣是中界直符，受真武将军差，报官家，焦湖波涛，是巢州杀害电鳌酬偿，冤执不能解脱，致兴妖祸。今朝廷祷祈平安，已蒙真武面奏北极，因朝三清，得玉皇动旨，并降吉祥甘露，已将焦湖恶报冤鬼，与水族等，解结洗涤，并送束岳泰山府及地府冥司，系名收录，量度轻重，报尽受生，焦湖今得平息。直符遂退。时晋朝再遣使降香建醮，於圣女山，报谢天地，仍就山建真武殿，劫赐为额，并加赠灵显顺圣之号。
　　虚财化砾
　　韶州明阳宫有洞天，名青罗福地，昔神仙张岳修真之处。递年於五月五日正午时，有杂色飞乌，俱来洞前飞舞嘻噪，人谓众禽随鸾凤来仪。因作散禽斋会，拮率钱物，置备纸马，以此名目，忏献诸天星宿。烧过纸赠，积聚天曹，无名收寄，致蒙北极紫微大帝问殿前四圣神将。时真武出班奏曰：此非天曹合收，系韶州明阳宫诡诈，规取称有鸾凤来仪，诳达天曹。又蒙帝问：若明阳宫五月五日，奏献不实，因何是日诸禽飞聚。真武复奏曰：此日午时，系臣下降到彼，诸禽竞来，受臣法气，解结披毛宿绿重业，所以舞跃嘻噪而去。帝曰：天曹将无名纸马收受，将作何用？真武奏一写可行下东岳，桩留支用，来年必无人烧献。其明阳宫，次年复会，四远人民，尽至洞前聚集。过申酉，无一翅来。忽有一髦头道人，用手指定宫门，默然而立。继令人召到，却言：今岁飞禽不集社会，永为罢去。仍告与前项因依，教本宫向去五月五日午时，就洞前焚香，求祷真武真君，解禳累年虚名，率财冒达天曹罪。若不信，三年内，看有报。道人起身入青罗洞，更不见出宫门。不信，次年又率集其会，群飞又不至。及三年，是日因化纸，狂风吹起纸火，从库堂沿烧，约二时问，宫庭化为瓦砾之地。韶州收录住持道士张安象，勘招前项故违圣谕，致遭天火，具奏取裁。准中书指挥，五月五日早朝，据司天台奏，观见天行飞火，合烧韶州背逆正道宫观。及有内臣凌招庆，附神降言：真武亦报火烧明阳宫，为从邪惑众，率财非用，积犯天曹，化谕不改。今奏到事理，合其应验。所是明阳宫，更不立额，秪建真武殿并小道院，别选羽士十人焚修。张安象特兔次，还俗疏放。合行关告诸路道俗，今后禀信天地，无令有背正真之道。
　　假烛烧尘
　　南安军开隆观，元是太上无极净虚天主祖氏宅基，绿南安居民惟崇真武，每至下降，尽来烧献香纸灯烛等。观前有一杂货铺，本观凡有会设合用物件，皆於此铺收买，惟用蜡烛尤多，却将臭秽牛脂触朱破布，伪作真净蜡烛出卖，不惟烟气熏触上圣，兼祭赛求福，反求秽渎。被星辰天真及岳读神明，奏达三清玉皇暨天皇，北极令下天曹诸司检钻。忽一日，看真武殿香火行者，梦一神人，报云：观前卖蜡烛者，曾三世为人，世世恶业。今姓黄名禹，犹卖秽脂假烛，触犯天曹，罪恶贯盈，永失六道，合为微尘。今系佑圣院真武管察善恶，既受天符，以报黄禹之罪。明日，当自知之。行者惊起，告於道众，言犹未毕，黄禹店前，有一老儿，商量买烛十条，要献天曹，须是真烛可矣。黄禹怒云：我二十余年卖此烛，尽献天曹，何故云假。令先买一条，取火点看。不觉骤风，起吹火焰，沿烧屋宇，老儿亦自不见。其黄禹因贪救物，致令火逼，烧为灰尘。经一时辰，独烧此家，不留分文。至火灭，店内有一大柱，不曾滥火，正面如斧劈一片，上有天书隐记。士人道流，俱来验读，并知是真武真君圣边。官司令人用纸笔抄录，才了，其柱又从裹面火出烧尽。其意，与观中行者昨夜之梦相似，通露罪恶，详此情由，速招果报。南安军太守，不敢隐蔽，寻录一宗事情二申奏朝廷，蒙看详批降：人之处世，善恶由心。善事如江海潮波，来无形影，去无根源。恶有速报，如天地产物，是处皆应，可不谨之。宜下南安军，依此立石碑於观门，以显真武垂报无差。仍布告中外，以戒永世。
　　叔功赐衔
　　劫宝应阁，惟神阴相。克示显灵，宜可叔功。特赐真武，永充定国无碍慈悲家政殿，授上衔玄初鼎运上清三元都部署九天游奕大将军，左天呈北极，右垣镇天，真武灵应真君。奉先正化寂照圆明庄严宝诤齐天护国安民长生感应福神，智德孝睿文武定乱圣功慈慧天侯。水之精，赠同德佐理至应大道显明武济阴盛翊圣，左正侍云骑护国保宁辅肃玄初太一天大将军。火之精，赠同德佑理至惠诚重感慈普济阳辩武圣，右正侍云骑护国保静辅肃守玄太一天大将军。封赠如前。奉御制赞入阁，谧为策宝。
　　万物之祖，盛德可委。精贯玄天，灵光有伟。
　　兴益之宗，保合大同。香火瞻敬，五福攸从。
　　玄天上帝启圣录卷之八竟
　　
