太上混元真录
　　经名：太上混元真录。一卷。编撰者不祥。底本出处：《正统道藏》洞神部记传类。
　　太上混元真录
　　老君在殷周之时，或出或处，凡经一二百余载焉。每以心为无心，以身为一无身，以太虚为上，存真为宝。历思天一门之奥，浮游八荒之表。呼吸生气，与一神相保，无小无大，无丑无好，荣禄代一光，视如刍草。是故以无心之心、无身一之身，包裹天地，养育万物也。夫心非．心者，大也。身非身者，广也。凡此数者，不可胜也。取之於无事，故能以道丰国，和柔百姓。所以成康之际，天下安宁，刑错不用。康王崩，太子瑕立，是为昭王。是时太上复命老君开化西域天竺、维卫、大秦、安息、厨宾诸国。一以八天隐文授於昭王，昭王自谓居自然之运，代五帝之气，错综阴阳之理，不崇天文。老君知周之衰，乃收天文，因而退官归居故里。欲往流沙。其时天西於是隐迟闲居，北有绝灭之国，去昆仑山九十万里，国名长引，其国中一人身长四十尺，寿八千岁，皆有道德。一欲往从之，言归昆仑。到无极元年，岁一在癸丑五月壬午，乃爰驾青牛驭晕音盛车，去周西度焉。其时王道微缺，政教一不行。故牵成叔《老君颂》曰：
　　深哉李氏，诞此圣姿。研精玄奥，一幽赞神微。抱质怀素，蕴宝藏晖。述一而好古，仪圣作师。周衰道废，厥猷匪宣。龙潜初九，抗志浩然。於邈遐风，徽音永传。
　　薛道衡亦云：
　　小兹五岳，隘此九州。逝将高蹈，超然远游。青牛已驾，紫气先浮。玄门洞启，神化潜流。
　　论日：窃按经史，周秦以前帝王诸侯并无年号，皆云元年二年而已。近至汉文始立中元后元，武帝之时方号元光、元朔。今据《太玄经》及《节解》、《内解》、《文始内传》、《道德｛经序》并云，老君以上皇元年丁卯下－为周师，到无极元年癸丑去周西度－者，此乃鬼谷子、郭子、张天师、葛仙一公等，引诸天年号以配人问时代者一也。自非得道真仙，孰能洞究之焉。亦如开皇、赤明、朱灵、上和等号，固非流俗所知矣。或云去周西度者，一此正言去周官而归，然后潜度函关．非谓仕周之。便即公然西适也。是一时周居丰镐，关在其东，故《文始内传》云：法有圣人，经过京邑。故扫路烧香，以侯天真入境是也。若言周在关东，便是天真出境，何谓入境欤？由是而论，尤明老君发自濑乡而来，信矣。或云见周衰者，谓属昭王政化微缺之时也。而诸经论或云幽、厉、平、敬之时西度者，斯并穿凿，误之深矣。
　　是时老君浮紫气，乘青牛车，薄版为隆穹，从无极先生、鬼谷先生、北郭先生西迈，道经函谷关。其关在陕州桃林县南一十二里，有故关墟是也。关令姓尹名喜，字公文。其父避纣淫乱，乃潜游秦州天水，因遂家焉。其先积德累仁，流庆所萃，而乃诞焉。母氏曾昼寝梦天降电流绕其身，见有长人语令咽之，既觉，口有盈味。及生时，双光若日，飞游其侧，室内皆明，良久不知所在。其家堂陆地自生莲华，光色鲜盛。及诞，眼有日精，姿形长雅，垂臂下膝，堂堂然有天人之貌。少好学坟索易，善於天文秘纬，仰观俯察莫不洞彻，虽鬼神无以匿其情状。大度瑰然，不修俗礼，荣戚不形於色。怀道逍遥，有远游之志。其后果历涉山水，考详川谷。卷言此地，知必成真。乃结草为楼，精思至道。康王闻之，拜为大夫。以其因楼观望，故号此宅为楼观。今之雍州终南山阴，整座县神就乡闻仙里中，有草楼唇坛、仁祠灵宇，历代崇护，于今尚在。时关令务行阴，不求闻达。而逸响遐宣，京师美，乃入侍东宫宾友。至昭王时，瞻见东方紫气西迈，知有圣人当度，乃求出为函谷关令。以物色而遮之曰：夫阳数尽，九星宿值，今岁月并王复九十日之外，法应有圣人经过京邑。至期乃斋戒念真，使扫路四十里，夹道烧香，以俟天真入境。其时先敕关卒孙景云：若有异服古人之状乘青牛薄版车，勿听过关。其年癸丑七月十二日甲子，果遇老君乘白舆驾青牛而至关。关吏曰：明府有教，愿大人．少留神。吏便入白曰：适有一老公丈人之状，乘青牛车，从东来求度西关。喜日：诺，道今来矣，我得见圣人矣。即带印绶出迎，设弟子之礼而邀焉。日：愿大人暂枉神驾。老君谢曰：吾贫贱老爷耳，居在关东，田在关西，欲往取薪，何故见留，幸相听度。吾无道德，子焉执敬若斯，谬亦甚矣。老君故谦辞，聊复试之，未肯以前，此一试也。喜复稽首曰：大人岂取薪，愿暂留神驾。老君又日：闻道竺乾有古先生，善入无为，不终不始，永存绵绵。是以升就道经历关。或云：吾闻大秦有古先生，其道无为，故往观焉。路由於此，何妄留耶。此二试也。喜又曰：今睹大人之状，圣姿超绝，乃天上极尊。何边夷之有可往观乎。愿不惑言，少垂哀愍。老君又日：子见何祥，乃能知之。此三试也。喜答曰：往冬十月天里之星西行过勖，今之朔内融风三至，东南真气状如龙蛇而西渡汉，此真人之征也。喜少好读坟易，及仰观天文，俯察地理，风云之应未尝不验。前望见紫气西迈，夫阳数极九，复九十日当有圣人微服乘青牛薄版车从东来度。自尔已来，夙夜存思，梦想真人有日久矣。今睹大人容貌瑰然，圣姿超代，喜自少及长未尝所见。以喜所知，君岂非上古真人者乎。老君三试之皆过。乃怡然笑日：吾知子念道，故来相试。子有神通之明，当得度代也。或云老君乃鸪然吐舌日：善哉，子之知吾，吾亦知子矣。如此三反覆，然后从喜而前。故四皓日：观老氏与尹生，岂不敬悟先机耶。而照执谦辞者，欲教代耳。关令於是设坐官舍，行弟子之礼，北面而事之，命作名厨盛饥以进老君焉。老君复试其慈舍之心。时有债客姓徐名甲，日雇钱一百。先与约语，须吾行达西海大秦、安息国，归以黄金顿备钱限。甲既见老君方欲远游，疑遂不还其直。因美女诱之，乃举辞诣关令，讼老君求钱。老君谓甲曰：汝随我已二百余岁，应还七百二十万钱。汝命早应死，所以常生至今，赖我太玄生符在身耳。言毕，见太玄生符飞从甲口出，还老君前，文字新明。甲已成一聚白骨。喜见甲违心便死，有意愍之，复欲观老君能起死人不。因日：喜当代还此直。即具钱来，曰：伏愿大人赦甲往罪，赐其更生。老君愍喜慈舍，日：善复。以向符投其枯骨，甲即还生如故。老君日：吾不责汝，汝负本约，而道自去汝，故致死耳，今还汝钱矣。因乃礼遣之。老君既二三试，关令皆度，知其必得道。乃停关下百有余日焉。关今稽首日：晚生浅识，耳目滓滞。迷惑代俗，沈沦声色。今见圣人，如聋得听，如盲得视。投身委命，愿闻大道焉。．老君曰：微哉，子之问也。夫大道守真三品，为则以一为度，以正为德也。又问曰：道有三品，要得升仙，其以何行乎。老君日：以一为数。子能知一，万事毕。闭塞情欲，入奥室炼金，食气为第一。子能知之，守莫失。喜於是踊跃稽首，问日：炼金奈何？日：神方也。自玄元清虚，莫不由金符而得道，履九幽而入杳冥。上下虚无，因神明而俱升。喜复稽首，日：愿闻之。老君於是授喜《太清八符经》、《太清观天经》、《九都经》、《神丹经》、《金液经》及《入炼九转还丹伏火之诀》焉。其方日：金液还丹仙华流，高飞云翔登天丘。赤黄之物成须臾，当得雄雌纷乱珠。可以腾变致行厨，灵人玉女我为夫。出入无问天同符，其精凝霜善沈浮，汝其震惊必来游。九丹曰：第一曰丹华，第二日神符，第三日神丹，第四曰还丹，第五日饵丹，第六日炼丹，第七日柔丹，第八日伏丹，第九日寒丹。又歌日：圆三五，寸一分。口四八，两寸唇。长二尺，厚薄均。腹三齐，坐垂温。阴在上，阳下奔。首尾武，中问文。始七十，终三旬。内二百，善调匀。阴火白，黄芽铅。两奏聚，辅翼人。子处宫，得安存。来去游，不出门。渐成大，性精纯。即归一，还本原。至一周，甚殷勤，密防护，莫迷昏。途路远，甚幽玄。若达此，会乾坤。子午治，净魄魂。得长寿，入仙村。乐道者，寻其文。谛思之，勿须论。夫水银、硝砂、液珠，以作神丹，服一刀圭，飞升天宫。身坚食气，乃得神仙。汝当欲神仙，当先服还丹金液。乃存其神，即时升仙，上为真人。汝不服还丹金液，虚自苦耳。为寒温、风湿、鬼气所击，司命不能救也。道之如此，可不勉哉。汝善温衣少食，适体守虚，虚无自然，鬼亦不能杀也。年寿尽竟，即自死耳。何以言之，以其不坚无神故也。譬犹万物之生，非欲故求死，但自老朽枯槁腐死耳，人亦如此矣。吾以此喻汝，汝自弩力存神作丹，早自防卫。得此道者，长生不死，役鬼使神。苟非其人，万金不传。不得以示愚人、口是心非不信之人，令讪毁神道，益子之过。度世在己，无鬼神也。嗟乎，行尸虽富有，万物贵为天。王而快意，从欲不满百年，成一器之土，甚可哀哉。合作神丹，若须臾耳。一成便仙，与天相毕。恣心所欲，乐何央乎。
　　关令稽首，又问日：食气如何？老君日：食气固精，受明玄经生道要妙（，出幽入冥。上固云门，下固灵根。如云无足，水之无根。元气混沌，变化太清。审而握之，久久自灵。知之甚易，行之甚难矣。夫修生之人，故德以形为车，道以气为马，魂以精为根，魄以目为户。形动德散，气越道叛。精消魂损，目动魄乱。是以圣人静形闭气，畜精爱视，道德虚疑，魂魄固守。形一神万，道乃成就。道成变化，临危不惧。子能修之，得道大要。夫生不再来，故导之以气也。宝气则得道，得道则长久。神者，精也。宝精则神明，神明则长生。气行之则为道也，精存之则为宝也。行气一名炼气，一名长息法。正偃外握固，漱口咽之。三咽行气，鼻但内气，口但出气。徐缩鼻引之，莫极满，满则难还。初为之时，人五息已一息可吐也。每口吐气，欲止辄一吐之。安其身，和其气，无与息事。若不和且止，和乃为之，当守之勿倦。气至形安，鼻息和则清气来。至自觉形热，热则汗出。且勿起安养，务欲久久，则三虫自去，意想分明也。常以夜半鹦呜，祝日：束方青牙，服食青牙。饮以朝华，三咽止。南方朱丹，服食朱丹。饮以丹池，三咽止。中央之野，仰太山，服元气。饮以醴泉，三咽止。西方明石，服食明石。饮以灵液，三咽止。北方玄滋，服食玄滋。饮以玉饴，三咽止。如此三十日，三虫皆死，正神正气自安定，伏尸不复还心中，子自仙矣。於是为作《玉历中经》三篇五十五章，本在上皇藏之金匮玉历笋中。今将付尔，慎勿妄传。其要日：养生之术，绝俗事约。归清净，养元气。和积蓄神，还反生审。欲修道，守自然。慎无导引，劳尔形。辟谷不食，饿子精。六甲阴阳，勿扰倾。心狂意乱，神去身。枯骨独立，归黄泉。静处冥室，养尔神。精熟思之，道自然。故据《神记》。
　　论日：其三篇，乃元气之祖。酌自然之和，其要在於抱一而无离矣。一日之道，朝饱暮饥。一月之道，不失盛衰。一岁之道，夏瘦冬肥。百岁之道，节谷食枣。千岁之道，独男无女。是谓长生久视，道莫有数矣。次授《自然经》、《历藏经》及《黄庭经》，内秘咽气、吞精、存真、固龄之道。关令受毕，因各秘而内修焉。
　　关令又稽首曰：敢问大道如何？老君曰：子骨相应真，眼有日光，项负圆耀，五藏有文面、有七星。上象天文，下顺地理，莫不备足。故寄慧炼神，挺生末劫，当为真人之长也。此由先代行善故也。吾今传子大道，上可以举身升遐度世，不死不生，至真无上，欲教化随意自在，度人无量代。中可以为国王之师，下可安身、全家救护。天人命终受化更生，福禄久久，咸使入道，反自然也。尔岂不愿奉之乎。
　　喜稽首曰：今闻至道豁然，已历万劫而更生，诚宿命之遇也。愿天尊大人赐为我着书说大道之意，喜得奉而修焉。老君日：汝应为此宛利天下，弃贤世界，传弘大道。子神仙者矣．O 喜於是退官托疾，以其年十二月二十五日邀归本第，至二十八日受五千文於斯地矣。今之楼观即尹大夫关令故宅焉，其望气草楼及老君所乘车今犹在瞩。老君曰：《道德经》 正文有五千言，然其中配赞语势凡二篇，有五千余言也。故《 史记》 日：老子为关令说五千余言，申道德之意是也。夫道因言以明无言，因形以观无形。故凡书不尽言，言不尽意。夫圣人之意，则冥符大道之心□ 乎。大道何心哉，以天人之心为心。吾此经淳真，表裹洞虚弥纶。十方广大周备，天地及万物生乎其中。散则为无形，见则有文章。故圣人体而则之意可见矣，大道之化可观矣。因象以见无象，因形以观无形。此经可以观上古之始则可知矣。自然有三万六千威神侍卫经文天地两仪象，此二篇大包天地，细入毫端，八十一章当九州四海天地之数备矣，故能藏昆仑於黍米也。此经可以静祈难、以言辩矣。喜礼拜受言毕曰：弟子虽不敏，请事斯语矣。夫五千文宣道德之原，精进研之，则声参太极高上。遥唱诸天欢乐，则担挈玄人。静思祈真，则众妙感会。内观形影，则神气长存。体洽道德，则万神震伏、祸灭九幽、福生十方、安国宁家，孰能知乎。无为之文，污之不辱，饰之不荣，扰之不浊，澄之不清，自然也。应道而见传告无穷，常者也。末代之人以《道德经》 为儒谈之书，了无复尊恭之礼，大谬之甚也。此经本出太上虚无之宫，诸经之祖宗。上以洞明大道，下以敷弘代教，不可思而议也，辩而诂也。太上众真诵咏不辍，其况凡人乎道士乎。
　　关令又稽首日：道德二篇，法象天地。将欲内修，其理如何？老君日：夫道者，虚无自然。德者，不处成功。修之者升天，位为真人，长生不死，上古所重也。· 关令叩头曰：死罪，死罪。喜虽小鄙，贪慕神仙。乞授一言，得以生活。老君日：善乃为注五千文。次第节解以授之焉。其要日：道者，谓泥丸也。名者，谓脾也。母者，谓丹田也。泥丸者，天德也，理在人头中。紫气降下，下至丹田。脾者，中黄太一也。黄气徘徊，理中宫其神，太白守之。中有神一，不可不思。丹田者，玄牝也。却着脊膂，居下元中。夜半之时，一气下降。周旋三宫，妙谓守虚无也，异名谓精也。一曰精，二曰汗，三日液，四曰血，五日涕，六日唾，故曰异名。玄之又玄，谓左右肾也。众妙之门，人死气绝於口，故日众妙之门。夫朝食其美，暮为屎，故日恶也。人行道将以备死，故日不善。朝为善功暮为恶，故日斯不善已。有无相生，谓口与腹也。难易相成，精与气也。长短相形，肝与肺也。高下相倾，心与肾也。音声相和，口与耳、肠与胃也。先后相随，两足也。无为之事，谓守自然也。万物作焉，谓六甲错身也。不去谓道一行於形中，不行则形死，次谓心行一。心神赤赤，气生五色。过幽关，入明堂。上至绛宫华盖之，下向穷关入紫宫，故曰尚贤。年少之时，气脉充盛，精神备具，自谓常生。及至身老，神明皆去，故曰难得之货。虚其心，谓无所思。实其腹，谓常闭气。强其骨，谓不泄精。则上下气通，身体之中无不理矣。其例略如此也。老君日：吾道甚深，不可妄传。生道入复，神明皆存。百节关孔，六甲相连。徘徊身中，错综无端。胎息守中，上与天连，名日大道。行之立仙，上升太清，拜为真人。关令稽首日：喜受命矣。天道甚重，不敢泄言。思惟道君，一辰愍元元，老君又日：欲传吾道德经及节解者，当以甲子之日，以金钱九千、五彩各一匹，作四分出黄坛亩丹为约，上告皇灵。以天地为信，日月为盟。子传吾文，勿妄示人。传不得人，殃及其身，身死名灭。下流子孙，可不慎焉。吾道虚无自然，玄静守一，非代庸庸之人所当见。闻子欲长生，务入深出。节食服气，存道念无。令形体不死，万代长存。关令跪受，遂得长生之道焉。或云杀白马以为誓者，盖伪文，今非取限也。
　　关令又稽首曰：大道微妙，自然深远，特希开悟耳。老君乃於关令宅南望气台上，说《 道德经》 。其要日：告子道要，云道自然。行者能得，闻者能言。知者不言，言者不知。所以言者，以音声相闻。是以故谈，以言相然。不知道者，以言相烦。不闻不言，不知所由然。譬如知音者，识音以弦，心知其音，口不能传。道深微妙，知者不言．o 识音声悲，抑音内推。心令口言，言者不知。夫道象无形端，恍惚若亡存。譬如种木，未生时不见枝叶，根合会地水火风，四气时往，绿气为生者，地聚合凝稍坚，敷荣条达，新味异行不等，甜苦酸咸辛，气行有多少，强弱果不均，同出异名色，各自生意因，从是异性行，而有受形神。含养阴阳道，随所倚为亲，生道非一类，一切人非人，本出於虚无，感激生精神。譬如起音者，攘弦手动传，宫商角征羽，口气呼吸元，身口意为本，道出上首先，本静在虚净，故日道自然。俱出於太素，虚无之始端，髻鬃之精光，微妙之上玄。譬如万丈坑，下有淡流泉，视之甚浊微，彻见底亦难。窈窈而冥冥，不知所由然。亦如终者去，不见其灵魂。淳阴共和合，阳不能显分，过往与甫来，视譬以见前，尚不能了理，安能知亡存。譬如疮愈者，不能传人言，为聋弹宫商，其人岂能闻。才辩有其智，受教如语传。自谓通其辞，情猥不能宣。是故失生本，焉能知道原。告子生道本，示子之自然。至乎万物生，情行相结连。如坏复成，如灭复生。以成五行，阴与阳并，展转变化，遂为物精。吾思是道，本出窈冥。愚不别知，自谓适生。子无道眼，安知生灵。伪道养形，真道养神。神真通道，能亡能存。神能飞形，并复移山。形为灰土，其可识焉。耳目声色，为子留愆。鼻口所喜，香味是冤。身为恼本，痛痒寒温意为形思，愁毒忧烦。吾拘於身，知为大患。观古视今，谁存形完。吾尚白远行耶。关令稽首日：上天入地，登山渡海。愿从大人，无所难忌也。老君曰：子道未成，岂能得远游耶。子有宿德，以道相传。子能随我，但诵二篇。精研万褊，身入自然。方可与子同游，上登九天谒见吾师，下化诸国摧伏凶草。今告子道要，诀其微言。勤能修之，真道自成也。道成之后，七祖父母皆当生化莲华之中。天厨日至，自然飞行。耳洞听，目洞视。入水不溺，入火不灼。六通四达，真道既成。靡不周备，无所不知，无所不能。乃可从吾远游，观化十方，推度万物，岂不· 善哉。子道欲成时，自当相迎，今未得去也。往劫诸真人无不从此经得六通道矣。关令复稽首受命焉。
　　老君以甲寅年四月八日於宅南山馆临欲升天，重告关令日：子当千日清斋，修习吾经。三年之后，往成都市青羊之肆寻吾，乃可得焉。言讫，关令稽首礼谢，忽然不见。斯须绾舍光炎，五色玄黄。喜出中庭，叩头曰：愿神人复以一见授吾一要，得以守元。即仰视睹悬身坐空中，云光之上，去地数十丈，其状金人，面放五明。存亡恍惚，老少无常。乃有九玄高仙，五帝直符，与正一使者持节来迎，皆身生光明，洞照四方。自然化生，神王、力士、青龙、白兽、麒麟、狮子列在前后左右。喜见天威，不觉悲惶，因稽首而立。老君告曰：吾重诚尔尔，其守焉。除垢止念，诤心守一。众垢除，万事毕。吾道之要也。言讫，与诸仙升乎太微焉。其日江河泉池，忽然泛涨。井水溢出，山川震动。有五色光入贯，太微褊於西方，尽作青红色。太史苏由日：有大圣人往，千年外声教及此。昭王即敕镌石记之，埋於南郊天祠前。斯即老君欲西化胡之先兆也。是时关令受言诚深，泣涕追慕。称疾弃位，独处空闲之室。恬淡思道，归志守一，极虚本无。剖析乙密罗缕妙言，内意不出。於是心开意达，宝而行之。其初日之中，寐梦飞往太山之巅，二日梦仙人随而侍之，三日梦有神光，四日梦天下皆来师而事之。内观梦寐，知五千文之有道，乃清净而行之。
　　论曰：按《 西升经》 云，开道竺乾有古先生，欲往升就者，诫关尹之言也。下文云古先生吾之身者，此正前寓言也。夫希仙之法要在寻真，故假称彼有先生，欲往升就。然授道既讫，不假析求，恐执教之人不明权实，故於兹下章云吾身是也。或云古先生吾之师者，亦寓言也。而或执之以为实录，误之甚矣。何者，若古有其人，不应今欲升稣一如彼方见在，何谓灭身绝有乎。以此详之，寓言称师审矣。况夫无名有古，并是老君之号者欤。谓前所言吾之身者，信矣。或云化乎竺乾，久将返神，吾今逝矣。亦返一原者，盖明化彼化，此俱是一身，此返彼本来无二。犹恐不明道，力信悟未深。故显以神通，光烛天下。将示去来自在，圣德无伦。用以警发真人，令其不厌。尹真云：今睹圣姿超绝，乃天上极尊，何边夷之有。斯言微矣。此山阜上，关令先立台馆，以瞻星侯气。老君於中升虚，后人遂呼为老子陵。盖非坟陵也。尔雅日、大阜日，陵此之谓矣。
　　老君日：存三一之法，先存当两眉间。却入一寸为明堂，二寸为洞房，三寸为泥丸，此上丹田宫也。上丹田中有赤子，字日元先。一名帝卿人，长三寸，赤积赤衣赤履。次思心中名为绛官，此中丹田也。其中真人，字子丹。一名光坚人，长三寸，服色同前。次思脐下三寸为命门宫，此下丹田也。其中婴儿，字元阳。一名谷玄人，长三寸，服色同前。思见下一坐金林玉几，常以金炉玉匕。搅精讫，思上一来住中，一．左下。一手持金炉玉匕立在中，一右先。以精哺上一次，哺中一计，令人得十饮口许。便思上一还所住，次哺下一次，思下一复还所住讫，便止。次又思白气如车输，大以自覆。次思赤气覆白气，讫，便可卧。又洞房中有白气大如鸡子，光如月照所在。凡次上法常当昼夜存之，故日：子欲长生，三一当明。子能守一，一亦守子。坐亦念一，外亦念一，行亦念一，入山林亦念一，入军念一，饮食念一，有疾念一，有忧念一，无不得愿也。老君日：夫精，血脉之川流，守骨之灵神，精去则骨枯，骨枯则死。是以宝也。人以身为国，神为君，精为臣，气为人也。气变为精，精变为神，神化为婴儿。婴儿上为真人，真人然后为赤子，此真一也。天有三光日月星，人有三宝三丹田也。常行气爱精则三田宝、赤子存，此其要道也。若专存一不忘，则万事毕矣。夫守一者，游行天地无所畏也。久久可见，见则身中三万六千神共举其身，白日升天，此上士也。次则延年却恶，中士也。有急不忘之，必得过脱灾底，下士也。守一之道，得恶梦及见怪勿以告人，但正心念一，则不为灾害。夫一者，身之帝君也。人能守一，一亦守人。入三军，甲兵不｀能杀之。入山林，百害不敢犯之。入江海，蛟龙避之。入疫疾，鬼气自消。乃至移徙起工，但当念一不避太岁大将军八神禁忌，及出入来往，终无殃咎焉。
　　老君日：夫人欲修身养性，行道化形，求福致愿，结气成神，延年益寿，终始无穷者，要当清静。故天静以为政，地静以为定，神静以为变，人静以为生。故清则感，静则应也。将静之时，反听内观，还念形中。心不妄念，口不妄言，形不妄动。然后乃无色之色为之见，无声之声为之闻，无味之味为之甘，不言之言为之崇。神景为之降，福德为之臻，和气为之应。心则圣，意则明。好梦善隐，能睹求於征梦，则正睹於未然。如未睹者，由精诚未至，至则通矣。
　　老君日：子欲入静室，常用除日。先沐浴斋戒二十五日，然后乃可入室，精炼己身。身中魂魄和平，乃可入室耳。神不和者，则人烦乱，内外躁动，不能自安也。故为后贤叔说变事焉。老君日：入室之时，有丹蛇来着人心。不惊恐者，．当与真人语。或见西王母乘凤凰车，后驾六赤龙车，前三朱雀。见之勿惊，与人语慎勿答。若见患亦勿恐怖，患不止，真人自代子语矣。西王母去后，大道来见。见时上有日月星，或有天师与真人来倡乐万端，勿视也。仙人玉女，慎勿观也。龙蛇禽兽或犯子者，慎勿惊也。此并子形中精神所为，非真也。汝见之但安心定意，此物自去矣。或有老妇女及异形者，勿与语，勿交往，乃吉矣。入室二十五日，有两女来欲与子语，慎勿与语。四十五日当有一书生来欲与子语，亦勿共语。六十日室上有两明星，踌躇经三日，亦勿怪。八十五日有白首老公乘白鹿来呼子，子曰吾有先人罪负，未能致贤也。百五日有天师来考子祖宗功德，子对曰先代以来，罪过未尽，是以故於室中精炼耳。百二十五日去室三百步有千乘万骑，子勿怪之。百五十日邪神称子父母妻子来试子，故非子父母也。子但正身定意精心，百八十日后室自明知国中安危存亡，自是之后，具列身中官府显见。二百八十日之后，形中恶病皆除，邪气不加身。人矣。其九室者，第一室是去邪思也，三神为其守，太阳居左教之，太阴居右与之，太和居内利之。第二室是正身思也，与精气合为理，鬼物俱居外，瞻正与不正，宅神居内，视可成不也。第三室是致正思也，精气鬼物皆合为一，若居都市中，神居其外，勿怪之。第四室是大正思也，人精得与神小合也。第五室是极正思也，真神得入其内，精气次之，鬼物居其外，方曰去也。第六室是探正思也，神精正，行气正，以得其所，故气鬼物邪恶以除去也。第七室是正真思也，大真神至，众邪畏之，悉除去，独有真神在也。第八室玄洞思也，身与真神都合为人也，日一夕未尝念地上俗问一事也。第九室是大洞思也，已成真人也，随气而卧大洞，道备矣，主埋神仙事，不得复知人事也，宜慎之焉。然后坚闭门，慎不得与俗相见也。须食置於户外，令之自取，若不复取，勿令人动摇，当易其形容，自有去时矣。
　　论日：夫人入室者，意在清斋诵经，或服药行气，或思真炼神，志唯求道。精恳愈切，专想不二，则能洞感、变形、易颜，以至仙飞。其有不然者，由於精诚不至，至不能久故也，岂徒委形幽室而已乎。关令奉教修行，三年事毕。颜容更少，面有金色者，盖精之至也。道成之后，乃往成都焉，所言成都者，示其学道都成者耳，盖指事以为喻矣。
　　太上混元真录竟
　　
