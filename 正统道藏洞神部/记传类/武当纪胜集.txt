武当纪胜集
　　经名：武当纪胜集。元罗霎震撰。一卷。底本出处：《正统道藏》洞神部记传类。
　　武当纪胜集
　　龙兴路云麓樵翁罗霆震撰
　　樵歌首章
　　采樵远到太和山，山在神仙洞府问。风露九霄丹阙近，乾坤万古白云问。
　　昤情月胁边消遣，步武天心处往还。乐地更多天更阔，不知身外有尘寰。
　　次章
　　洞天福地满寰区，拱北来朝北帝居。赫赫武当联艮岳，巍巍大顶压坤舆。
　　无边圣化身金阙，最上神霄相玉虚。嘉会风云依日月，祝香班幸列霞倨。
　　界山
　　天上人问娃步殊，到均阳境入云衢。飘飘自有神仙气，踊跃东风咏舞雩。
　　浪河
　　涓滴流成海样多，雨余万壑总鲸波。杖华稳代商川橄，拜赐晴天过险坡。
　　梅溪
　　壬癸储精毓圣神，坎中阳露发生仁。仁根遍地南枝暖，帝造充为天下春。
　　观庄
　　沆淦餐英天上仙，也储天凛富天田。山中火枣交梨外，腐积困仓介寿年。
　　城子裹
　　匝绿堆红锦四围，天然图画此山溪。循环一坛通门径，松竹岩前桃杏蹊。
　　蒿口
　　一边萧艾一芝兰，利欲关头道义关。凡圣两岐争转脚，五云多处是蓬山。
　　天下武当
　　入圣超玄第一关，均阳福地甲人寰。际天所覆宗辰极，万古乾坤共此山。
　　接待庵
　　薄海擎香献寿烟，谁能辟谷挟飞仙。驿亭饷饱青精饭，着力登山即九天。
　　茅坡土地
　　贡岩缩酒荐芬芬，外护灵山效职勤。若是有功当上赏，也同封土赐元勋。
　　山神堂
　　不假丹青亦阐灵，祠庭气力地精英。道心泯作人心者，霹雳无声也震惊。
　　外朝峰
　　草木通灵感圣恩，山山随众谒金门。遥岑回首招仙倡，接引同班觐至尊。
　　黑虎祠
　　变豹初头未炳文，文章不露已超群。玄天约束巡廊了，爪距深藏铁色云。
　　浩劫之家
　　鳌极初来直至今，户庭岁月几何深？羲农以上人如在，幼子童孙太古心。
　　痉剑堠
　　有谁出岫片云孤，花月为妖媚半途。雷斧暗藏黄壤酒，邪精褫魄死邓都。
　　磨针涧
　　淬砺功多粗者精，圣师邀请上天京。我心匪石坚於石，小器成时大道成。
　　羊河江
　　地不居延苏子卿，水非纸乳始何名。源头却是灵泉脉，到海门边流也清。
　　磨剑涧
　　帝真合是镇玄天，奉劫镕金冷紫烟。三尺展开横海岳，肃清宇宙一龙泉。
　　隐仙岩
　　炉鼎消磨日月多，山中衮绣一青蓑。白云也不知仙迹，今在何天呜玉坷。
　　山门
　　洞天深厦万峰青，乾户弘开夜不肩。步步此关参得透，一条仙径上青冥。
　　朝帝峰
　　上圣天临驻晓銮，龙翔凤舞万山盘。前峰宰执峨冕冤，望阙嵩呼祝寿安。
　　诵经台
　　仙梵声扬感万灵，灵坛字字响天庭。当时听讲龙君座，依旧连珠列五星。
　　望仙亭
　　大顶今为启圣乡，十洲三岛在均阳。众真想像归旌谛，朝跨苍龙夕彩凰。
　　会仙坡
　　蓬莱十四圣天人，聚太和山谒帝真。说透微危精一外，一般尧舜禹心神。
　　会仙桥
　　洲泉浩浩驾星河，普济诸天谒太和。几度好风明月夜，锵鸾跃凤响呜坷。
　　日月池
　　天德辉华炯帝前，地无两曜地非天。山中光景天为一，昼夜雷呜两洞泉。
　　五龙官
　　金阙巍煌逼紫微，纯肠气数发光辉。三峰示现真头角，护驾冲升夹日飞。
　　聚仙岩
　　近五龙宫拟会朝，帝家玉帛万诸侯。山头整肃班联处，依约五城十二楼。
　　圣诞朝贺
　　一万诚心万圣真，祝香何地不身亲。年年春月如朝市，海角天涯也有人。
　　天宫
　　宝山悬隔世尘嚣，高九层霄又九霄。楼阁五云新彩结，三清三境共逍遥。
　　上升朝贺
　　武当如布满乾坤，冲举皆亲见帝尊。大顶根头高第一，登高雷拜谒天合。
　　三清殿
　　太上官庭本自然，瑶空梵黑有无边。垂光移下三真境，别个人问天上天。
　　玉皇殿
　　重明丽正俨端门，金阙人天两至尊。宗主万方臣六合，显幽一样宰乾坤。
　　玄帝正殿
　　宫阙威严肃洞天，群峰环翠立群仙。巍巍韵座端辰极，亿兆神人拜御前。
　　明真殿
　　元始初来几化身，再投父母造乾坤。天宫内展家庭礼，上界双亲帝后尊。
　　蓬真殿
　　三天十四圣联班，勋德巍煌宇宙问。金阙化身开帝座，风云庆会武当山。
　　七皇阁
　　一一胚浑太极先，玉清而次至玄天。在天尧舜汤文武，作者均如古圣贤。
　　桂籍殿
　　职联上相主文昌，积行名贤席宠光。到此即登蟾阙内，高枝攀动九天香。
　　元皇殿
　　三清宰辅判玄元，义重金兰两圣贤。七曲分灵同阐化，摩夷天亦太和天。
　　三茅真君殿
　　赤城戏罢跨龙来，兄弟相联自衮台。荣甚西班增焜耀，主人金阙倚天开。
　　五龙阁
　　夹日迎将帝驾升，赏功知得便飞腾。彰施采色金鳞甲，同上凌烟最上层。
　　雷堂
　　洞渊帝帅宅神霄，霹雳声雄诚万妖。收敛神功归掌握，威而不猛肃班朝。
　　雷司赵帅堂
　　前身邓岳鬼中王，制阐京西镇古襄。风雨摄归玄帝部，更教天上总关张。
　　雷司孟帅堂
　　当年壮志在中原，破蔡亡金正为元。天恐雷霆无斜察，三天借重溥天恩。
　　五龙井
　　兴汉元年聚处星，涌泉成坎匝祠庭。渊潜一一飞天去，地脉香甘万古灵。
　　五百灵官祠
　　神人万亿戴玄天，列职分司者半千。两序枢趁风夹动，皋夔稷契舜群贤。
　　锺楼
　　擎天立柱驾梁虹，发越鲸音气量洪。如法大呜应大和，金声玉振九霄中。
　　步云楼
　　非雾非烟最上头，九霞光裹露喜烧。朝元第一层高处，玉笋班联碧玉霄。
　　功德司
　　录善天官有职存，末将香火当奇勋。其问行满三千者，卷卷金书玉册文。
　　海山堂
　　洞府中问洞府开，普天共作一蓬莱。烟飘雨笠风云会，不是神仙不到来。
　　提举知官位
　　规模上界统群仙，小样钧衡领众贤。坐定老君高玉局，主持天下洞中天。
　　知副宫位
　　为保为师道体同，圣真均赖亮天工。心心协济周公事，此是灵坛一召公。
　　真官堂
　　辅正除邪禁不祥，职严主宰镇祠场。诱吾松桂欺云壑，袖有弹文奏帝傍。
　　斋堂
　　味饱云厨养气元，烟瓢露钵起龙蟠。丹田更有黄金粟，粒粒神仙不老丹。
　　紫云道域
　　化身开化到人问，元是天真天上班。再造武当三洞府，方蓬瀛列海三山。
　　祖堂
　　道派相传奕叶光，仙魂多在白云乡。孝思缥缈炉烟袅，通地通天一瓣香。
　　宣慰祠堂
　　泰山后裔旧臣邻，身是仙山会上人。硬铁脊梁功德主，此心道老在高真。
　　尊宿堂
　　饱唐日月香山老，傲汉乾坤芝岭仙。嘉会风云环四座，逍遥今古静中天。
　　官厅
　　煌煌晓日驻縿鸾，指准联班祝寿安。闻阖一开天北阙，嵩呼雷动俨衣冠。
　　清心堂．
　　稳泊虚舟安乐窝，山林那解有风波。一泓止水澄方寸，纳得无云泰宇多。
　　尘劳道倡
　　野马尘埃扰俗绿，贱中剩有贵神仙。香泉万斛云千顷，昼日耕云晚汲泉。
　　真常遗烈
　　开辟灵坛棘刺林，空拳做出屋黄金。万年香火炎炎盛，一片中兴铁石心。
　　承应仙游
　　几捧天书雨露香，风霆握在掌中央。剑函蜕了仙魂往，尚想鞭鸾入帝乡。
　　冲虚庵
　　融融幽雅冰和气，洞洞庄生室大空。玄教宗儒天地阔，无边风月草庭中。
　　月庵
　　八窗一样玉玲珑，放大光明此性中。皎皎万山天不夜，全家住在桂华官。
　　白雪庵
　　长年境界住瑶华，鹤氅交辉六出葩。清夜更添香满屋，四围锄月种梅花。
　　云山书隐
　　治平大学大勋庸，寓在明明德性中。出岫略施肤寸用，饱藏时雨待束风。
　　讲师函丈
　　再抽关钥启颛蒙，学漆园翁河上公。洞府藏身人不见，藏心更在六经中。
　　五龙顶
　　宝盖擎空节节抛，飞楼涌殿碧云动。分明烟雾中头角，一振星峰乾一爻。
　　天池
　　绝顶峰高几万寻，银演注水庆源深。早为四海苍生计，火日如焚便作霖。
　　上龙池
　　第一泉高际碧穹，中藏神物养威雄。时来帝命苏霖雨，先下天边海若宫。
　　黑龙潭
　　渊底潜鳞且垫踪，坎宫纯水养神功。恩波满注高峰顶，四海风云在此中。
　　炼丹池
　　先天祖气久胚浑，炉鼎阴阳更互根。滴滴金膏仙造化，半泓泉坛有天门。
　　金鼎峰
　　耳铉规模三足形，俨然九牧铸初成。帝家重器传千古，柱地承天镇八弦。
　　金锁峰
　　妖魔牢锢铁邓都，更炼精刚禁逆徒。雾绕烟围添馆钥，两问清肃一邪无。
　　龙庙
　　一身造化挟风霆，受用炉烟杳气形。听候九天符命到，八荒霖雨卷沧瞑。
　　六甲峰
　　天绉万亿众威灵，奉劫分曹斓帝庭。显现震束阳木位，将军戈甲立真形。
　　六丁峰
　　炎炎阴火赫真精，爻列云端耀日明。几檄八公山草木，号风吼雨震天声。
　　迭字峰
　　苍颉神通造化灵，云章凤篆切生成。层层又似磨崖颂，摸写中天日月明。
　　三公岩
　　云头一品列崇冈，气象尊严坐庙堂。开阖风雷神变化，经邦论道理阴阳。
　　九卿岩
　　两问气数属阴晴，轩豁云房琐闯青。大小诸峰端笋坐，宛然面棘位王庭。
　　中质峰
　　格样桓圭立正班，群山霞佩列回环。分明人在朝元殿，面抱天光近圣颜。
　　大笔峰
　　撑天柱地管城君，脱颖缄封五色云。一纸青霄供翰墨，星辰日月炳乾文。
　　中笔峰
　　第二中山振姓毛，子孙收拾总英豪。大书德行安银管，揭在云头甲第高。
　　读书岩
　　六经未作用先存，玄教仍从此入门。中有玉虚师相位，赞襄天上帝王尊。
　　千丈峰
　　五倍参天蜀相高，乔松碟诃怒风号。撑擎宇宙西南盖，一柱巍巍奠极鳌。
　　五总山
　　天上连珠列宿精，人问政府位朝廷。常真现出神龟象，宇宙中问统气形。
　　小笔峰
　　谁制纤毫顿碧云，王家无用草书人。仙舫拟写笺天表，翰染浮香达紫宸。
　　师子峰
　　山顶岩巉耸具瞻，兽中王者势尊严。秋风草木金毫动，万怪嗥狐总伏潜。
　　中鼻峰
　　相尽群山面目妍，当心大贵准隆然。台头两孔撩天坐，透顶熏香玉陛前。
　　香炉峰
　　岭头日暖瑞生烟，金兽浓熏介寿年。帝造无私公四海，寿家寿国寿人天。
　　竹筱峰
　　秆荀行鞭出草茸，岭高丛矮蘸烟浓。长房选取为仙杖，投葛陂中也化龙。
　　桃溪道域
　　渔郎今度访云关，髻霏仙源在此问。人向玉京天上去，蜕函空镇剑文班。
　　桃源洞
　　天香泛作武陵春，山自多仙岂为秦。圣代子孙均介寿，衣冠那更是秦人。
　　紫盖峰
　　山光闪烁暮烟凝，高罩鳜棱最上层。帝辇在天闲彩仗，凌霄想见旧飞腾。
　　大莲峰
　　君子亭亭样一般，根株阔远万山盘。花开十丈如船藕，泰华峰头至小看。
　　小莲峰
　　玉井移来藕子孙，那资雨露发生春。他时借与菩提座，结束西方一圣人。
　　标子坡
　　地产英华剩土芬，山灵萃作果中珍。秋风颗颗金丹熟，待与蟠桃寿帝君。
　　落帽峰
　　挂却尘冠住岭云，一头改便旧精神。天风也卷乌纱去，端冕趁朝拜紫宸。
　　紫芥云峰
　　仙家法雨起蓬莱，肤寸悠然遍九垓。天下山川之所出，一时庆会此中来。
　　三斗岩
　　鼎分石窍枕崔鬼，对月何人共一杯。莫是汝阳酣醉日，朝天留下酒壶来。
　　藏云岩
　　从龙虽好且潜踪，五色光韬绣谷中。纵是有心休出岫，一天时雨待春风。
　　大明山
　　圣境纯阳粹毓乾，祥光焕发四无边。匪朝匪夕乾坤别，常是中街正午天。
　　搓牙峰
　　突如古木枕嵯峨，春到生生意亦多。斫取一枝雷吏斧，也同仙客上天河。
　　聚云峰
　　瑞气浮空以类从，帝真乘驾是神龙。异香蓊郁灵山顶，万圣来朝天九重。
　　朱砂岩
　　造化炉丹炼逼真，养成火树艳精神。仙家碎入黄金碾，宇宙回阳物物春。
　　眉棱山
　　古之吏隐可廉顽，芝宇分明元鲁山。怒见元规尘满面，撑开双眼看人问。
　　伏魔峰
　　咫尺天门已化鱼，以潜为跃且舒徐。隆中不必求丞相，诸葛今来此地居。
　　俞公岩
　　山翁爱杀碧山栖，郡是河问振紫芝。背负河图神易去，想从上古访抱羲。
　　鹦呜峰
　　凡羽成仙住碧云，占高地步越超群。洞天之晓先天下，器大声闳举世闻。
　　常春岩
　　满谷仙花锦绣庄，四时不断九天香。帝真充拓生生造，一粒丹回宇宙阳。
　　独阳岩
　　分晓先天已画图，山山艮象易规模。畜之火者其天大，骨力纯阳别个无。
　　宠门山
　　买桂供薪到岭尖，烟楼可撞耸群瞻。汉王到此衣曾燎，热起中天火德炎。
　　手爬山
　　水浅蓬莱云路遥，群仙来此驾天桥。同时高展麻姑爪，攀到峰头是碧霄。
　　尹喜岩
　　道之所隐即仙灵，心印函关道德经。不待叩州乘鹤去，此山仙已是天庭。
　　健人峰
　　坚亥雄奔步九州，向前开辟几千秋。断鳌怒见共工触，顶住天西北角头。
　　外云岩
　　出山失脚偶从龙，施雨归来睡思浓。且放希夷伸四体，不愁梦不到商宗。
　　云雾岩
　　隐豹藏龙瑞气蒸，真仙同此宅真灵。飕车来往无形表，想有楼台混杳冥。
　　滴水岩
　　密敲金锁溜星河，好在垂银一线多。不是为霖牢闭钥，琳崖转石起风波。
　　大青羊涧
　　水脉应连洛洞中，满溪怪石是痴龙。地仙九馆知非远，根境来朝天九重。
　　小青羊涧
　　洞庭放牧怨终身，龙女虽神未入神。洁己驱来求证果，片心刚化石邻邻。
　　歇仙岩
　　御气乘风遍万天，众真日夕走云耕。暂停坷佩瑶华洞，列坐飞觞玳瑁筵。
　　早蠢峰
　　玄天镇古肃天威，绝顶高张黑杀旗。不假大神双臂力，风云四面永撑持。
　　希夷岩
　　仙家妙法得心传，梦饱烟霞伴脚眠。推枕起观天下事，和云移榻华山巅。
　　乱石峰
　　初平深入碧烟霞，遗下羊群几岁华。本体若经仙点化，慢山光焰总丹砂。
　　仙倡岩
　　烟霞老友友烟霞，弄月吟风共一家。大顶顶头天路近，往来同驾五云车。
　　玉仙岩
　　金鼎从教龙虎蟠，仙方松柑是心丹。洞门一旦云开钥，万里飞昤宇宙宽。
　　伏魔峰
　　峭壁青高石剑钻，帝真劫命镇灵坛。龙泉锁向金莲匣，不耀光芒鬼胆寒。
　　阳和峰
　　一树灵芽顿紫烟，土膏日暖盎蓝田。道人元气春生裹，满坞白云耕午天。
　　云霞观
　　几道金光问色鲜，颉顽飞佩万神仙。五龙无着班联处，别创寥阳一洞天。
　　龙池
　　半泓停蓄禹门涛，地位安排庆会遭。待得九霄雷霹雳，一头直上碧云高。
　　雷洞
　　保毓先天复地阳，天君跨定玉龙藏。其中运动乾坤轴，一勺灵泉雨八荒。
　　南岩改天乙真庆万寿宫
　　开启天藏拓圣疆，纯阳仙占地纯阳。云霞玉彩非人世，照满寰区焰焰光。
　　洞渊丈室
　　手握风霆立教门，神人混合策奇勋。擎空楼阁身撑拄，现世冲升藏岭云。
　　甘露泉
　　玉井渊深浸碧漪，帝真元日炼丹池。水香万古皆天酒，愿脱沉愈饮一卮。
　　天桥
　　悬崖飞瀑到峰腰，初入修真已九霄。人亦架空联阁道，瞻前畦步万程遥。
　　南岩三殿
　　圣帝西班圣友束，圣尊父母位居中。左盘右绕香云蓊，天乙紫微真庆宫。
　　南岩真官祠
　　大顶当前耸具瞻，溪山环翠面峰尖。武当奇绝中奇绝，起眼天真在屋檐。
　　又前真官祠
　　万壑千崖萃秀英，庄严元不待仪形。莫言真有神明在，土木无灵也炳灵。
　　南岩海汇
　　锺鼎何如水火炉，贵人喜舍入玄都。祖师约会传心印，各付升仙受命符。
　　住持仙隐
　　金渊玉海涨文涛，八月天风驾海高。豪气收藏云壑裹，只从仙岛跨金鳌。
　　试心石
　　天下人情自险铁，神全境界定平夷。坦然履道虚岩小，万丈高深不是危。
　　飞升台
　　陆降精神久帝前，有形未是道真玄。层岩抛却尘躯体，六合周行宰万天。
　　谢天地岩
　　暂感穹祇不脱声，悬崖根底达天庭。稳藏蜕骨方轻举，自在神游侍玉清。
　　万户谷
　　仙屋纵横满翠蓬，岭云探锁碧重重。洞中天地元来阔，封邑人家尽可容。
　　牛漕涧
　　老君昔日度函关，青犊曾骑过此问。今次出图龙马现，道人玩易弄潺湲。
　　青羊涧
　　千载吟香说谢池，西堂一句梦中诗。托根苹藻来供祭，超入王风古盛时。
　　皇崖峰
　　地拔重坤易静专，道言上应大安天。瓤棱金爵盘金阙，非有非无广漠边。
　　显定峰
　　不教大噫撼乾枢，泰宇光生静境虚。直下流形标艮岳，极风天上五云居。
　　下天门峰
　　三境逍遥大顶头，高高引盼五云浮。鸿开第一层初上，如到玉京十二楼。
　　天门峰
　　下瞰洪崖上碧苍，心无职睑乃康庄。九天间阖当头近，一转身来侍玉皇。
　　中天门峰
　　第一关疑帝者居，烟霞缥缈翼琼瑭。登蚪踞虎攀巢鹊，挟得飞仙步碧虚。
　　钻天五里
　　攀几层崖上翠翘，只消半堠可逍遥。台头穿透虚岩窍，一饷时问到碧霄。
　　飞升台
　　宝山绝顶有天宫，炉鼎层成小华嵩。四十二年梯级到，唱鸾啸凤彩云中。
　　上天门
　　最上关头又进程，第三重在九霄行。身高日月低云雾，更有何天是玉清。
　　大顶
　　天柱巍巍大武当，千崖万壑众尊王。干天圣道尤高峻，独帝玄天相玉皇。
　　大顶圣坛
　　孤峰绝处凛威严，四海抬头耸具瞻。十万里光神目电，真灵萃在五云尖。
　　王母宫
　　斗布乔松蓊翠寒，瑶池宴后驾青鸾。蟠桃换骨蟠仙阙，就便年年祝万安。
　　击马峰
　　待诏金门陆翠微，玉聪停驻踏朝晖。划然云路牵骇骥，得意朝天去似飞。
　　望州峰
　　帝先天地宅均阳，启圣乡如父母乡。每一上心登绝顶，万年燕寝护凝香。
　　紫霄峰
　　翼翰摩肩石耸楼，俯观平地五云浮。烟霞窟宅如开凿，荡荡玄天在裹头。
　　紫霄岩
　　高倚纵霄枕斗魁，栖真乐地绣苍苔。仙家唤作天宫阙，那见人问风日来。
　　太清岩
　　大赤天居杳霭中，地仙那得过刚风。奠形别向云山顶，幻出朝元道德宫。
　　紫霄仁圣宫
　　圣师指引宅穹高，四合云峰涌翠涛，乾位当阳端鲔座，方瀛海上跨金鳌。
　　风雷秘府
　　祖师心印阁青冥，震巽威行走万灵。登紫霄峰亲领受，此身天界一枢庭。
　　灵虚岩
　　肩牖玲珑日月双，谁笼杳霭下洪厉。人心方寸神明舍，天上玉堂云雾窗。
　　紫虚宫
　　建楚灵坛阐化初，祠庭想见大规模。空中楼阁空遗迹，安得如天复圣图。
　　紫虚岩
　　乾兑当阳最上峰，盘旋五万里来龙。天开第一修真宅，丈席中问帝九重。
　　太和岩
　　万壑千崖朵秀奇，此中依旧古雍熙。一区老氏春台地，长在唐虞盛际时。
　　太子岩
　　崖壑阴阴地杳冥，皇储挤得学仙灵。冲升万古玄天帝，昔代君王几寿龄。
　　望云峰
　　出岫无心亦有之，乾坤普施八方维。岩岩壑壑油然意，绝顶焚香坐看时。
　　翠云岩
　　世态纷纷变诈同，白衣苍狗顷时中。青青一气浮千古，依约慈仁束极宫。
　　延长宫
　　金鼎丹空龙虎寒，此松虚老玲仙坛。何时再敞蓬莱殿，望五云束祝寿安。
　　望顶峰
　　人品参差紫翠巅，众尊此地士希贤。前峰第一贤希圣，却没出齐只有天。
　　复朝峰
　　满袖天香出禁门，喜同王母宴西昆。依然恋阙丹心在，连趁班朝面至尊。
　　太常府
　　献纳司存日月边，夷夔礼乐舜班联。白云官守白云洞，地在名山职在天。
　　佑圣府
　　掌天北极职天枢，北极枢庭职亦如。奔走雷霆神号令，几多三界密文书。
　　元和迁校府
　　两问万类一均陶，列籍真仙合宠褒。时若帝朝群考绩，玉京天上总夔皋。
　　天乙真庆宫
　　帝居坎上紫微垣，四海分灵万派源。一脉太初生气水，万年雨露溥天恩。
　　威烈王庙
　　生世精严志慕玄，叨恩准劫护灵山。寂无形响杳冥际，雷电风霆目睫问。
　　云窟庵
　　养晦灵山第几重，草庐牢闭又藏踪。阴霾窝底深盘泊，约莫前身是五龙。
　　紫霄灵泉
　　半泓石下小山揪，海纵扬尘不绝流。涓滴饱供千万众，神功普化几潭秋。
　　九渡涧
　　鹤驾遥遥去不还，储君仙向白云山。溪流岂隔慈闱路，待到天宫面圣颜。
　　九波务
　　瑶华悬隔碧溪湾，几次垂光此水问。一掬酿泉千日醉，新丰老客也童颜。
　　展旗峰
　　七岩星布耸瞻依，大蠢高牙拥六飞。掘散之弥六合，举风偃雨赫天威。
　　千年艾
　　山有神灵草亦灵，一丸气力几参苓。枝枝叶叶人司命，天在根头永寿龄。
　　万年松
　　天英地粹混蓬蒿，岂在掀昂耸汉高。枯槁顷时回造化，风霜不老寿根牢。
　　金星石
　　气数纯刚妙合凝，西方太白瑞光腾。流辉散得乾坤满，华岳其山宝藏兴。
　　银星石
　　曩同球镂贡梁州，留镇灵山最上头。粒粒丹砂天下宝，祥光彻夜烛天浮。
　　松萝
　　万缕垂丝挂碧烟，几千年久尚翩蜷。十分换得朝衣阔，金阙全身遍万天。
　　不空禽
　　道宗庄老学虚无，为善孳孳亦舜徒。相彼乌分言外意，三千功行实工夫。
　　乌鸦
　　来梧台中效骏奔，纪官如凤职宾门。朝天有客群呼报，领袖鹤班觐圣尊。
　　半部乐
　　太清雅奏世希音，非竹非丝五色禽。韶舞平分群祝庆，来仪灵凤一般心。
　　我师禽
　　道无不在性存存，蠢动含灵必有尊。职教之功同覆载，此身谁可外乾坤。
　　白雉鹦
　　羽衣纯碧益州神，东向灵山护圣真。化作翔庭巢阁凤，翼扶帝辇上天津。
　　灵寿杖
　　乔松老骨谷神耆，太乙真精古杖菜。免得孔光奸手污，住山岁数与天齐。
　　骞林树
　　七宝林中上界奇，枝枝翡翠叶琉璃。若非大顶居天上，安得灵根独有之。
　　定心松
　　苍官天挺挟人豪，片石无根万丈高。倚作泰山窥斗绝，擎空翠盖铁身牢。
　　云竹杖
　　全身赐紫晦林泉，当国持危是大贤。世道康庄天步稳，葛翁礼请伴神仙。
　　天灯
　　阴崖绝壑溜淙淙，暮夜玲珑八面窗。恍见九霄神变化，几枝光焰炯银缸。
　　石灯心
　　寸寸刚肠道体全，无穷光焰照无边。兰膏不断烧难烬，万古人问是晓天。
　　黄精
　　苗带纯阳伴鹿眠，根头充实几经年。夜炉和月烹金掖，饭不青精亦可仙。
　　苍木煎
　　贱同草芥贵金瑰，换骨成仙火是媒。造化鼎中熬炼到，长生药不在蓬莱。
　　黑虎丹
　　威风肃肃赛熊组，野壁山墙暮夜余。匕剂中问牙爪奋，痒病疾痛是黔驴。
　　川芍饼
　　疾攻头目苦虚疼，攻疾仙家药力弘。片片雪花魁蜀产，不须灌顶说三乘。
　　艾煎元
　　荆榛丛裹有参苓，帝造锺英地又灵。任是七年真病久，汞炉勋业炳丹青。
　　甜茶
　　修真苦淡味仙灵，自种云腴摘玉英。亘古与人甘齿颊，春风百万亿苍生。
　　武当图本
　　步九层霄阅太和，盘旋八百里山河。千章锦绣诗难尽，一幅丹青画了么。
　　风月好怀时更别，烟云变态处如何。看图看透图之外，方见山问景趣多。
　　武当纪胜集竟
　　
