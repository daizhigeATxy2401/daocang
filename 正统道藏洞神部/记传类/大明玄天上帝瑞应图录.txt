大明玄天上帝瑞应图录
　　书名：大明玄天上帝瑞应图录。撰人不详。一卷。底本出处：《正统道藏》洞神部记传类。
　　大明玄天上帝瑞应图录
　　御制大岳太和山道宫之碑
　　盖闻大而无迹，之谓圣。充周无穷，妙不可测，之谓神。是故行乎天地，统乎阴阳，出有入无，恍惚翕张，骖日驭月，鼓风驾霆，倏而为雨，忽而为云，御灾捍患，驱沙致祥，调运四时，橐钥万汇，陶铸群品，以成化工者，若极玄天上帝真武之神是已。按道书，神本先天始黑五灵玄老太阴天乙之化，生而神灵，聪以知远，明以察微，潜心念道，志契太虚。乃入武当山，修真内炼，心一志凝，遂感玉清元君，授以无极上道。功满道备，乘龙天飞，归根复位。显名亿劫，与天地悠久，日月齐并。武当旧名太和，谓非玄武，不足以当之，故名曰武当。蟠踞八百余里，高列七十二峰，三十六岩之奇峭，二十四涧之幽邃。峰之最高，日天柱。境之最胜，日紫霄。南岩上出游氛，下临绝壑，跨洞天之清虚，凌福地之深官。紫霄、南岩皆有宫，又自南岩北下三十里，有五龙宫。又四十里，抵山趾，有真庆宫，俱为祀神祝厘之所，元末，悉毁于兵窦。荆榛瓦砾，废而不举。天启我国家隆盛之基，朕皇考太祖高皇帝，以一旅定天下，神阴翊显佑，灵明赫奕。肆朕起义兵，靖内难，神辅相左右，风行霆击，其迹甚着。暨即位之初，茂锡景既，益加炫惧。至若榔梅再实，岁功屡成，嘉生骈臻，灼有异征。朕夙夜祇念，罔以报神之休。仰惟皇考、皇妣，劬劳恩深，昊天罔极，亦罔以尽其报。惟武当神之攸栖，肃命臣工，即五龙之束数十里，得胜地焉，创建玄天玉虚宫。於紫霄南岩五龙，创建太玄紫霄宫，大圣南岩宫，兴圣五龙宫。又即天柱之顶，冶铜为殿，饰以黄金，范神之像，享杞无极。神宫仙馆，焕然维新。经营之始，至於告成之日，神屡显像，祥光烛霄，山峰腾辉，草木增色，灵氛聚散，变化万状。众目咸睹，腮拜惜暗。榔梅垂实，加前数倍。九地启秘，金杵跃出。阴阳储精，玄质流润。灵异纷员，莫能婵纪。神之响应，有如此者。遂命道士为提点，主管各宫，饬严祀事，昭答神肌。上以资荐扬皇考太祖高皇帝、皇妣孝慈高皇后在天之灵，下以为天下臣庶祈近繁祉。虽然神之浮游混茫，变化无方，此感彼应，无往不之，然非此无以达朕之诚，与系天下虔敬之心也。又配山川冲和之气融结於斯，与神相为表裹，神之陆降，往来飘讽挥霍，顾瞻旧游，岂不徘徊於斯者乎，则是宫观之建，有不可无。谨书为文，刻碑山中。以彰神功，永永无穷焉。
　　永乐十六年十二月初三日。
　　圣旨
　　大岳太和山各宫观，有修炼之士，怡神葆真，抱一守素。外远身形，屏绝人事。习静之功，顷刻无问。一应往来浮浪之人，并不许生事喧聒，扰其静功，妨其办道，违者，治以重罪。有至诚之士，慕蹑玄关，思超凡质，实心参真问道者，不在禁例。若道士有不务本教，生事害群，伤坏祖风者，轻则即时谴责，逐出下山。重则具奏来闻，治以重罪。
　　永乐十一年十月十八日。
　　勑
　　勑正一嗣教真人张宇清：武当天下名山，真武成道灵应感化之地。元末，宫观悉毁于兵，遂使羽人逸士修炼学道者，无所依仰。朕积诚于中，命创建宫观，上以资荐皇考、皇妣在天之灵，下为天下生灵祈福。俾雨旸时若，灾沴不生。年谷丰登，家给人足。今宫观告成，神明屡显休应，圆光煜＇灿，五色灿烂。神像昭彰，见于光内。观者数十万人，咸加叹异。已赐名日玄天玉虚宫。太玄紫霄宫。兴圣五龙宫。大圣南岩宫。然此名山胜境，必得高人羽士，以住持看守。大圣南岩宫，已尝令右正一孙碧云为住持外，其三处，尔即选有道行者，各二人为住持。别选至诚敬谨道士，每处各五十人看守。如一时选拣不如数，随尔所选得若干人，就分派四处看守，精进修行，兴隆道教。故勑。
　　永乐十一年八月二十五日。
　　勑隆平侯张信、驸马都尉沐昕等：今正一嗣教真人张宇清，举保道士，分派各官。道官任自垣，道士邵庆芳，为玄天玉虚官提点。高道周惟中，兼提点，林子良为副宫。兴圣五龙宫，以李时中为住持，道士昊继祖为提点。太玄紫霄宫，以李幽岩、胡古崖为提点。大圣南岩宫，已命右正一孙碧云住持，以王一中为提点副之。各处宫名，只依此劫为定，用报汝知之。故勑。
　　永乐十一年九月十一日。
　　勑五龙宫全真道士李素希：昔者，高真学道於武当名山，折梅枝寄樃树，且祝曰：道成，此枝即活，花实而熟。后果如其言。自是，以验岁之丰歉。太平岁，丰花实而繁。其遇岁歉，花而不实。今树尚存，问诸故老，久无花实。比者，尔素希以实数百，遣人来进，诚为罕得，莫非以尔精诚所格，祝厘国家，故能感动高真降此嘉祥，以兆丰秾也。兹特遣道士万道远，资香诣高真道场焚炳，以答神既。并以彩段一，表裹纷丝衣一袭，钞四十锭，赐尔，尔其恪尽乃心，以祈茂祉。故勑。
　　永乐三年六月十九日。
　　勑五龙宫全真道士李素希：去岁，高真效祥，樃梅成实，已兆岁丰。尔遣人来进，今岁复然，诚为难得。稽之於古间，或一见，尤以为希遇。蚓兹二年，两见其实，皆由高真斓卫国家，尔辈精意祝厘所致。兹特遣道士陈永富，资香诣高真道场，以答神灵。并以彩段一，表裹纷丝衣一袭，钞四十锭，赐尔，宜益茂精勤，以臻至道。故勑。
　　永乐四年七月初五日。
　　黄榜荣辉
　　黄榜荣辉
　　国朝劫命隆平侯张信、驸马都尉沐昕，统率军夫二十余万，动建武当山宫观。圣谕详明，具载黄榜。永乐十年秋九月庚子之吉兴工，首以黄榜揭于玄天玉虚宫前通衢之上，覆以巍亭，护以雕槛，丹漆绚耀，照映山林，使凡官员军民过於亭下，莫不肃敬。伏睹动谕，则知兴建宫观之盛，发於皇上诚心，特以昭，答神明显佑国家之惠。上荐太祖高皇帝、孝慈高皇后在天之灵，下为天下生灵祈福，岂不重且大哉。於是，州之人民，扶老拥幼，骇而聚观。盈街塞途，传闻四方。虽探山穷谷之民，以及道释，亦皆相率争睹。其长老，莫不嗟叹，以为自有生以来，所未尝见。是后，亭上常有荣光烛天，祥云旋绕，霞彩交辉，珍禽仙鹤，飞鸣翔集。侯与驸马，下逮士庶，於是咸相庆曰：历代兴建宫观，无若今日之盛，宜其天人协应。祯祥若此，诚为圣朝之盛事，万世太平之休征。谨因图其实，并以誊写劝谕於其亭上，使万代之下，咸知有所敬仰云。
　　黑云买感应
　　黑云买感应
　　国朝动建武当山宫观，皇帝御制祭文，遣隆平侯张信、驸马都尉沐昕，昭告于北极真武之神，其恭且严如是。侯等奉命以来，夙夜惟谨。永乐十年秋九月至武当，以是月十八日庚子吉，致告将事。夜侯与驸马，率各官斋被，宿于玄天玉虚宫。至期，陈设于正殿之基，侯等虔恭肃畏以入即事。是时，天地开明，月星朗耀。仰见黑云，自西北起，大如车轮，来覆山巅，相去一丈许，将升将坠，若往若来，盘结旋绕，倏忽之间，变化莫测。隐隐中，有雷电之震作，旌幢之微露。久而不动，神灵赫然临之在上，来鉴来故。祀毕，即忽不见，四气朗清，寂无遗响。众皆目睹其事，莫不惊异起敬，以谓斯皆皇上兴祠报神发乎诚心，大小之臣，惧听奉命，故祭告之日，感格神明显兹灵应。敬迹其实，为之记述焉。
　　骞林应祥
　　骞林应祥
　　世传武当山骞林叶，能愈诸疾。自昔以来，人皆敬重，未始有得之者。永乐十年秋，朝廷命隆平侯张信、驸马都尉沐昕，劫建官观。明年，春气始动，草木将苏，先是天柱峰有骞林树一株，萌芽茁秀，细叶纷披，瑶光玉彩，依岩扑石，清香芬散，异於群卉。於是护以雕阑，禁毋亵慢。不旬日间，忽见玉虚南岩紫霄，及五龙等处，忽有骞林树数百余株，悉皆敷荣於祥云丽日之下，畅茂於和风甘雨之问，连阴积翠，蔽覆山谷。居民见者，莫不惊异嗟叹，以为常所未有。四方之人闻之，亦竞趁来观。及其仙葩竞秀，红光满林。凝霞照日，炫耀人目。珍禽翠羽，翔集其上。嘹喨喧啁，昼夜不去。观者愈起敬焉。至是，绿叶舒齐，馨香馥郁。侯与驸马相谓日：骞林叶尤能愈疾，自古云然。况今年之树，发生繁盛，岂非天真显化，以彰其灵。谨用采摘，进献於朝。仍附着启圣录，庶以扬其异焉。
　　樃梅呈瑞
　　樃梅呈瑞
　　武当山五龙宫有樃梅，相传云高真修道之时，折梅枝寄樃树上，仰天誓曰：予若道成，花开果结。后如其言，前董真人记之详矣。国朝永乐十年秋，劫命隆平侯张信、驸马都尉沐昕，勃建武当山官观。十一年春，樃梅发花，色敷红白，暗香疏影，远近闻见。五月果成，珠玑错落，翡翠交辉，景景满枝，莫计其数。凝霞映日，颜色炫耀，观者嗟异，皆曰：是果也，下有仙访司之，自古及今，结实未有如是之盛，是盖由我皇上至诚感格，故虽樃梅仙果，亦皆显瑞呈祥。侯与驸马采取，进之於朝，以彰其灵异。仍着其事，使览者知所敬信焉。
　　神留巨木
　　神留巨木
　　国朝勑命隆平侯张信、驸马都尉沐昕，勑建武当宫观，材木采买十万有奇，悉自汉口江岸，直抵均阳，置堡协运。永乐十年十一月初十日，工部侍郎郭进，同吏部郎中诸葛平等，督运木植，经过武昌，见有大木一根，立於黄鹤楼前江水中，上露尺许，若石柱焉。奔流巨流，昼夜冲激，不假人为，而屹然不动。随复探视水深，五丈五尺，而木止长四丈，下又虚悬，众皆奇异。缆击於船，亦不劳力，而随至岸下，岂非神留，以需大用。遂令护运至山，沿江军民见者，莫不咨嗟起敬，以为灵异。侯与驸马，於是具鼓吹迎，送玄天玉虚宫。复上闻於朝，以为正殿之梁，使万代有所瞻仰。仍图其事，附着于启圣录云。
　　水涌洪锺
　　水涌洪锺
　　国朝勑命隆平侯张信、驸马都尉沐昕，勃建武当山宫观。永乐十一年五月十六日晚，湘潭县民人刘忠等，舟行至光化县洋波滩，忽遇黑风骤至，雷雨交作，舟不得行，吹泊岸下。须臾风止，见一大锺涌出水上，形制高广。於是，众皆合词祷曰：忠等将欲载送干武当宫观，以显神灵，愿赐吉卜。即如所祷，遂载以行，顺风恬波，连两昼夜至均州。是时，隆平侯与驸马都尉，闻而喜曰：是锺湮没已久，当武当兴观之日，而出於水中，岂非有神明默相之。将以鸣兹山之盛，为万古灵异之征。於是具鼓吹迎，送玄天玉虚宫，永奉晨夕香火。仍为述其事，庶传永世不朽云。
　　国朝勑建武当山宫观，命隆平侯张信、驸马都尉沐昕总其事。永乐十一年五月二十有五日，修理大顶铜殿。是日，圆光现自涧泉之下，乘虚而升，五色灿烂，照耀山谷。光中复现天真圣像，身衣皂袍，披发而立，下有祥云拥护。
　　永乐十一年五月二十有五日，光中圣像复现于大顶前，披发而坐，有二天神拱侍左右，若应对之状。又有二神立於前，下有祥云拥护。
　　永乐十一年五月二十有六日，大顶天柱峰，圆光再现，光中复有圣像，二天神随立於后，下有白云拥护。
　　永乐十一年六月二十有一日，紫霄宫修理福地。是日，官前五色圆光现显，见圣像坐於其中，左建早旗，飞扬晚蔼，有一天将执之。右一将捧剑而立。下有白云拥护，云中复见龟蛇盘旋者。久之，自时厥后，显化无穷。在山官员军民二十余万，仰见兹瑞，莫不起敬，咸欢欣踊跃，而相庆曰：斯皆皇上诚心，感格天真显应，故锡此嘉瑞。自生民以来，未有盛於今日，寔为国家万世太平之征，天下苍生之福。谨用依序图其事如右。
　　永乐十一年八月十有七日，彩绘大顶殿宇。是日，黑云拥护五色圆光，内现圣像，左右有二天神侍立。
　　永乐十一年八月十七日，大顶前光中，再现圣像，身披皂袍，两袖飘举，若风动之。前有一神捧剑导引，后一神侍从。
　　永乐十一年八月十七日，光中三现圣像，前有一神导引，后一神捧印侍从。
　　永乐十一年八月十七日，光中四现圣像，前有一神捧剑导引，后一神执皂旗侍从。
　　永乐十一年八月十七日，光中五现圣像，坐於黑云之上，左右有二天神侍立。
　　永乐十一年八月十九日，宇完成。是日，有五色圆光，内现天真圣像，下有黑云拥护。
　　永乐十一年八月十九日，光中复现圣像，后有一神侍从。
　　大明玄天上帝端应图录竟
　　
