唐嵩高山启母庙碑铭
　　经名：唐嵩高山启母庙砖铭。唐崔融撰。一篇。底本出处：《正统道藏》洞神部记传类。
　　唐嵩高山启母庙碑铭并序
　　登仕郎崇文馆直学士臣崔融奉劲撰
　　臣闻天地生成，其法自然之谓道，阴阳鼓舞，其功不测之谓神。然则物或类感，事因通变，乾栋倾而三光北驰，坤舆缺而百川东泻，河沦越隽，有郡邑之为鱼，水陷历阳，有吏人之化鳌。访遗踪於女峡，风雨萧条，征往事於姑泉，弦歌响亮。盈虚靡定，合散焉常。不知谁子既老氏之多情，忽然为人，宁贾生之足辩，仰观俯察，裁识幽明之故，原始反终，未穷死生之说。得於道而失於道，义有必然，出於机而入於机，理无或废。知变化者，其知神之所为乎？臣谨按启母庙者，盖夏后启之母也，汉避景帝讳，启之字日开，厥后相传，或为开母。而顾野王《舆地志》、卢元明《嵩高纪》并不寻避讳之旨，以为阳翟妇人，事不经见，一讽无所取。粤若玉斗游玑，李母之居邻北极，金台石室，王母之宅在西山。气为母则群物以萌，日为母则容光必照，坤为母则上下交泰，后为母则邦家有成。故华胥履迩而雄氏孕，女登感神而炎运作，星流华渚而白帝生，月贯幽房而黑精降。明明有夏，穆穆盒山，予娶於度土之辰，女婚於台桑之地，搜奇帝纪，摭异归藏，束生发蒙而有迷，韩子称贤而不朽，汉臣之笔墨泉海，陈其令名，秦相之一字千金，叔其嘉应。士歌南国，徒闻候禹之词，石破北方，终见生余之兆，则郭璞所谓阳城西启母石，李彤所谓嵩山南启母祠，随巢之说有征，鸿烈之言无爽者矣。昔者鸾川之上，母变空桑，豚水之滨，男生破竹，美人之虹名蜡炼，仙妇之月作蟾蛛，精卫衔木而偿冤，女尸化草而成媚，山崩蜀道，台候妇而无归，石立武昌，亭望夫而不及。论乎诞载，群下莫尊於帝王，语乎迁易，凡百无闻於感致，美矣哉，不可得而称也。大唐革去故，鼎取新，与运而生，继天而作，握乾元而造物，海内知春，辟混沌而为家，域中无外。天皇膺历，数顺枢歌，金匮玉板，服文武之能事，衢室庙堂，承祖宗之茂烈，垂衣裳而作元后，端拱北辰，负龄辰而朝诸侯，向明南面，周邦赫赫，其道洽於成康，汉室巍巍，其化锺於文景，束渐西被，远安迩肃，海三年而无波，云连月而不散。天瑞降，地符升，灵凤五文，岁时来苑囿，神龙八卦，昏旦游池沼。礼云乎哉，无取於周旋揖让，乐之谓也，必在於移风易俗。司禄益富，家国於是乎有余，司命益年，臣人於是乎不天。明王三惧，未尝遗戒慎之心，天子四邻，莫能展弼谐之用。家安其业，但听於邻鸡。人得其和，遂同於野鹿。表谶记，奏河图，四十六事之着明，曷云尚也，登太山，禅梁甫，七十二封之可识，何以加乎。且夫穷圣神，备道德，滋萌元气，开辟太初，斯乃天皇氏之所以应乎天也。依土地，明神灵，驾六羽而上腾，度九州而下济，斯乃人皇氏之所以顺乎人也。造书契，教畋渔，合五纬而节四时，登九天而类万物，斯乃牺皇氏之所以制人法也。务播殖，该变通，尝药以救兆人，聚货而交天下，斯乃农皇氏之所以兴人利也。振夔鼓，载龙旗，天则玄女授符，帝则黄神降斗，期乃轩辕氏之所以除人害也。均度量，正都邑．’总秋令於金天，分瑞官於凤纪，斯乃帝昊氏之所以为人极也。洁祭祀，义鬼神，履时以象天，养财以任地，斯乃帝顼氏之所以为人教也。秋乘马，春乘龙，顺三辰而天道平，建五正而人事理，斯乃帝辛氏之所以为人政也。明如日，晦如阴，人无识其名，帝何力於我，斯乃帝尧氏之所以昭君德也。闻一善，举八才，帝唱动而烂星云，天歌发而迹乌兽，斯乃帝舜氏之所以章后功也。夫三统者，道之大，五行者，生之宗，三皇法之而列，五帝则之而序，道以三兴，德以五立，非天下之至圣，孰能兼於此乎。而犹虽休勿休，．损之又损，下明诏，发德音，尊天而重人，省方而巡狩，举星毕，曳云梢，召风伯以清尘，命山灵而护野，驰洛邑，骛襄城，天回而地游，云合而雾杳，周穆王来游太室，先征夏启之居；汉武帝有事嵩高，即访姒开之石。徒观其丹青岁古，霜露年侵，圣情有蜷，兴言改茸，其山则古文之外方，其地则新邑之中土，铭坛逦迤，斜分玉女之台，碑阙相望，近对石人之庙。金草生而五色，贝树长而三花，紫云合杳於溪涧，白雾氛氲於岩岭，考之易林，信惟神明所伏，求之遁甲，固以威灵肃然。夫其命有司乘务隙，因高背下，察隐磷之余基，审日观星，揆摧残之落构，周官置臬，郢匠挥斤，异态神行，全模造化，红葩夺日，飞累榭於山问，锜缀冲风，架回廊於木末，仙人在栋，神女临窗，周施玳瑁之橡，褊覆瑁璃之瓦，赤玉为阶道，黄金作门阙。山如白岸，树似青溪，羞蕴藻於前庭，藉生刍於后径，兰香夹水，居然洗沐之资，竹帚临风，自隔嚣尘之惨，梦台云雨，宋玉对而先惊，楚璧山）ll ，屈原书而几倦。寿官檐兮不扰，象设安兮逾肃，霜罗曳曳，蕾买锦披披，鸳鸯褥兮翡翠祷，白羽扇兮青丝履，垂玉鸾之佩，若往而若还，戴金雀之钗，不长而不短。其居处也，暧暧昧昧，阴闭阳开；其被服也，煌煌荧荧，霞驳云蔚。鼎俎则麟胎凤卵，黑蕙然莫，饵膳则木蜜金膏，玉浆琼酒。当是时也，合五岳，讯九魁，选太阴，命玄关，冯夷呜鼓，女娲清歌，左苍龙兮吹帘，右白虎兮维瑟，金真拂座，玉女焚香，肃肃习习天媛来风雨，雾雪霏霏，神姬下霜雪。孔雀飞而仪凤舞，弄玉邀欢，饼车合而罗绮陈，智琼陪宴，麻姑服道，变海水而来游，识妇希风，填河津而下谒，洛妃绰约，江妃绵眇，玄女以明月为珠，素女以积云作髻，九天真母，八极夫人，毕集於兹矣。青霞衣兮翠云裘，灵连蜷兮既留，车回风兮马飞电，视倏忽兮无见。昔者，济阴山下降尧母之精灵，湘川水曲留舜妃之响像，随坛或在，徒闻分福之名，栋宇不修，谁辩安歌之处，岂知夫三仙福地，百姓尊祠，挟王者之都畿，当圣人之顺动，牺牲玉帛，可以洽气和神，幼妇外孙，可以披文相质，虔奉纶旨，式陈壮观，虽周人作诗，自得后妃之美，而魏臣献赋，终惭神女之工。敢作铭日：
　　九州地险，五岳天中。蛟龙洞穴，日月仙宫。蓄泄云雾，震荡雷风。笙歌近接，钟鼓遥通。昔在妈帝，鸿泉未塞。昏垫下人，泛滥中国。於铄大禹，显允天德。龙画旁分，螺书褊刻。佩文壮海，省土南方。还从碣石，更下台桑。予娶有礼，我都攸昌。八年不顾，四载惟荒。宛委既登，辑辕伫凿。家室误往，熊熊方作。天道幽秘，生涯扎错。其化则迁，其灵是托。玄妃之馆，仙女之台。物类通感，精魂去来。巫山庙立，汉水祠开。遗坛岁古，栋宇年摧。皇矣大唐，丽哉神圣。应图受线，体元居正。赫赫高祖，天有成命。明明太宗，於兹为盛。重光累洽，下武嗣文。负宸而化，垂衣以君。三灵肝蜜，六气氤氲。鱼鳌咸若，鹦犬相闻。重译请命，殊邻禀朔。化及中孚，风移大朴。天秩百礼－’人和万乐。汾水可游，昆山何邈。随巢旧说，夏启遗居。盛德不泯，嘉声在诸。周王转跸，汉帝回舆。聿怀降鉴，其杞如．初。虞衡掌木，班捶茸宇。虹亘梅梁，龙盘桂柱。草积庭援，水周堂麻。石室罕俦，轩官为辅。珠帘洞卷，玉座含清。金翠的砾，罗谷轻明。仪形若动，侍卫疑生。依烯有物，徽祝无声。帝子湘川，天孙汉曲。翩绵缥缈，踌躇蹲躅。神女弄珠，灵妃启玉。倏来忽往，星繁电烛。壮矣丽矣，神之听之。聪明是属，景福无欺。夫人立馆，幼妇镌辞。巍巍皇室，万万余基。
　　唐嵩高山启母庙砖铭竟
　　
