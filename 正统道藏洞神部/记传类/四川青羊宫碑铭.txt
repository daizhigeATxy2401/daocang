西川青羊宫碑铭
　　经名：西川青羊宫砖铭。唐乐朋龟撰。一卷。底本出处：《正统道藏》洞神部记传类。
　　西川青羊宫碑铭
　　翰林学聚首中大夫守尚书兵部侍郎知制诰上柱图赐紫金鱼袋乐朋龟撰
　　原夫八十一天，比太上之半寿，六百万岁，当元始之初年。道渺邈以难穷，体希夷而莫究，在无象无形之内，居太初太易之前。龙汉之劫再成，凤纪之文未立，藏萌芽於浩素，隐根干於厉洪。二神聂负以俱来，凿开造化，三气氤氲而互进，朴散胚浑。玄黄流而未凝，清浊分而乍结。日月星辰之内，化出灵宫，川原山岳之中，变成洞府。则知道为万气之祖，德为百物之宗，以二仪两曜为子孙，以五行四象为枝叶。当其洪肇先启，紫极后成，仰其高而弥高，考其上而无上，八公皓首，当时之未有乾坤，九老白眉，厥后而初生天地。探甚真之理。臻大道之元，列仙之境界延洪，上士之齿龄逾远。以六千春为两月，尚叹浮生，以七万岁为二年，仍嗟短景。智者见之谓之智，仁者见之谓之仁。和光而众曜皆暂，挫锐而钻锥尽碎，玄珠匪俯，真璞无瑕。学而知之者为中，生而知之者为上。三君五老，睹兆人如酝鹦，七圣九皇，视百姓为刍狗。煦千古而冰释－．成众善而泉流。至明若蒙，蒙问而万事俱照，大巧若拙，拙中而万物皆成。为於不为，而於无用，黜口爽於五味，杜耳聪於八音，忘象忘言，易脱一时之屦，关无键，难开众妙之门。九万灵仙，集於一毛之孔，三千儒卫，荒芜於独角之端。故知道儒二门，经纶一揆，立清净为理，体虚无为师。以上天为大车之输，以列宿为大车之辐，驾之以乾马之马，挽之以坤牛之牛，般运无为之功，覆载自然之道。光而不耀，养正於蒙昧之中，简而能廉，修真於仄陋之内，不可得而疏矣，离之而匪遥，不可得而亲焉，用之而逾远。不退而让，不进而求，被褐怀玉之人，美之又美，罔象求珠之士，斯焉取斯。移世界而入壶中，吞维摩方丈之室，缩地形而藏术内掩悉达王舍之城。有道之根，修作立天之址，无名之朴，标为镇化之元。三千威仪，恭谨於文风之教，五百戒行，肃清於释氏之门。张天为弓，调之以阴阳寒暑，直道如矢，激之以春夏秋冬。一夫用之而无余，兆人用之而不竭。日窟月窟，隐身而曾作穴居，南瞑北瞑，遁边而聊游水府。桃源蓬岛，从古有而今存，槐市杳坛，见朝荣而暮。仙图秘密，五千载而三传，圣道灵，百万年而一代。容易而学之者，似纽石以为绳，侮慢而求之者，如钻冰而待火。绝巧弃利，显微阐幽，坎离震兑之宫，官内而咸居羽客，束西南北之斗，斗中而皆住真仙。身驾德车，轮转於混茫之外，手持寿柄，指挥於开辟之前。寂尔无营，澹然自得，化其不化，则万化而皆成，生其不生，则群生而尽遂。虚怀待物，旷意承时，藏泰山於秋毫之中，秋毫仍大，纳昆仑於黍米之内，黍米仍宽。大象无形，五岳空空而如也，大信不约，四时默默而行焉。真宗之教，皆成，不宰之功益着。太上金阙玄元天皇大帝，则我巨唐之高祖。按《国语》日自周平王七载洎于泰，至开元圣文神武皇帝，即三十六代之圣孙。赫赫日苗，布荫於普天之下，明明国叶，垂芳於率土之滨。当其幽原既开，九气陶蒸而未已，玄化大阐，六虚流转而勿休。设不二之教门，稽真一之宗本。浩风吹海，三回之重作飞尘、劫火销山，五度之却为平地。先逍遥於青运，青运既周，后出没於赤明，赤明复毕。九十九万亿岁，贮在弹丸，五千五百重天，藏於卵壳。殷高宗御极之际，周文王演易之初，神光流入於琼胎，瑞彩结成其金骨。不坼不副，诞弥於八十余龄，降瑞降祥，过期於二万余昼。足蹈不灭之理，手握长生之文，包乾裹坤，把日捉月，额列参午，顶－荷圆穹，耳开三门，鼻立双柱，白血紫脑，苍肝青脾，项引三十五光，齿含四十八贝，七色青莲而随步，千年白鹿以呈休。桑田变而双桧不凋，江河枯而九·井不竭。苦县濑乡之里，灵迹长存，陈国涡泉之滨，神踪不泯。七百弟子，指扶桑为故林，九五帝君，开日宫为旧馆。详其元始，稽彼厥初，俯窥瞑津之前，下视浑沦之后。随机设教，作九古之楷模，应变无方，为百王之轨范。若乃岁起摄提，肇开气象，一十三圣之践祚，万八千年之应图。我太上玄元圣祖，应运降迹，与天皇为师，上清下浊之初开，相离未远，六合八弦之乍坼，相去未遥。正方圆上下之形，定洪荒朴略之状，川新融而水仍晦，山始结而石未坚。种天上之白榆，初生历历，植月中之青桂，乍出依依。配四海於四神，付五行於五帝。是时乾象犹低，坤形仍薄，立极定位，敷化建功。我太上圣祖，屑迹下降，与地皇为师，分配刚柔，制定寒暑，地增博厚，天益高明。圣力难穷，神功靡测，万木甲坼，万草勾萌，羽族毛群，区别於兑离之位，介虫鳞类，支分於坎震之宫，四俱之水皆空，未生鱼鳌，五岳之形俱静，未吐云霞。已逾清海之年，又离清海之岁，二圣既理，四表生光。我太上圣祖博施·济众，与人皇为师，三百六十之川，初分血脉，万一千五百之策，乍配偶奇，三壬三乙之神，离胎於水木，六丙六辛之将，出孕於火风。一百五十六代，四万五千余年，始称通玄天师，再号金阙帝君。三名盘古先生。洎乎庖羲氏之王天下也，我太上圣祖以道弘济，降迹为师，仰观圆盖之文，俯察方舆之理，教之以画八卦，指之以分三才，助之以造书契之文，制之以代结绳之政，典坟自我而出，经籍自我而生。以畋以渔，盖取明离之象，一索再索，用乎出震之功。凤凰呈瑞於帝庭，龙马负图於河洛，享国一万八千岁矣。洎乎连山氏之王天下也，我太上圣祖救时屈己，下为帝师，付之以五运，分之以四时，助之以正万机，明之以辨百谷，变饮血茹毛之化，移篑柠土鼓之音，毁穴焚巢，上楝下宇，范金合土，墦黍擘豚，制未耜以济兆人，作陶冷以利万物，天雨粟以呈瑞，地芸稼而彰稔，农食嘉谷，山出器车。洎乎有熊氏之王天下也，我太上圣祖隐身於崆峒之中，放心於杳冥之外。帝乃亲降辇辖，礼展师资，能枢衣以趋隅，遂屈膝而问道。当是时也，榆冈凌虐，蚩尤作乱，化鱼鳌为兵士以助王师，变云霞为神祇潜扶军阵，能弥兵於涿鹿，致偃戈於阪泉，束游青丘之乡，北到洪堤之景，受丹经於王屋，登苍冥於鼎湖，屈轶既生，莫荚复出，若非大道，孰可致斯？洎乎金天氏之王天下也，承姬水之源，袭熊山之录，告天类帝，钻绪守文。我太上圣祖乘九龙之辇，降以为师、号太极先生，说庄敬之典，教之以顺时迎气，昭配神明，里于六宗，秩於群望，乾乾翼翼，得礼之宜。羽族呈休，命之以乌官为理，分布九鸟，以统百司，景合璧以表灵，凤衔图而示既，悉由至道，彰此帝谟。逮至高阳氏之王天下也，我太上圣祖教之以解纷塞兑，治国安民，涤荡九黎，陆明八凯，有龙野紫髯之凶丑，有蛇身赤发之渠魁，力拔不周，首触山碎，天侃西北，致日月之西行，地亚束南，使江海而东注。追呼六甲，役御百灵，训之以微言之经，教之以大顺之道。乘玄虹之迅驾，或适幽陵，御素璃以遐游，或臻蟠木。观吾仙棣，万年而一度开花，睹我灵瓜，四劫而一回结实。及乎高辛氏之王天下也，我太上圣祖敷道布化，济代为师，谭黄庭之妙言，隐日遁月，称录图之嘉号，返邑移城。制九州之名，作六英之乐，封勾芒以佐苍帝，劲募收以翼白方，封岱岳而印金泥，昭一寰区而开玉镜，饮大活之井，游不夜之乡，墦青鸾之膏，充下仙之次撰，擘黄麒之脯，为上客之珍羞。逮至陶唐氏之王天下也，我太上圣祖暂垂至理，下降为师，讲玄德之经道，以匡於玄化，应丹陵之瑞名，冀列於丹丘，和煦清风，不作呜条之响，雍熙黄发，时闻击壤之声。庖厨之肉脯自生，载肴失味，山谷之醴泉潜涌，麴蘗无功。达四聪以辟四门，立五事而敷五教，披鹿裘以食蛎饥，端拱於土阶，挂鹤氅而饮流霞，凝思於瑶圃。有虞氏之王天下也，我太上圣祖谭无为之理，讲离合之经，三苗克俊，四罪咸服，百揆时序，五典慎徽。怀明神之珠，赐昭华之玉。眉与发等，表践祚之嘉祥，寿与天齐，彰延龄之景福。甄一十六相，用二十五臣，致百辟以协和，如鱼在水，感兆人之归奏，如蚁慕擅。化灵气为天书，何劳笔力，结卿云为宝殿，不假人工。夏后氏之王天下也，我太上圣祖克匡王道，爰作帝师，谭德戒之经，行为国之法。栉沐风雨，刊搓山林，成九年理水之功，为四载勤王之业。卑宫陋室，尽力於沟洫之时，褴服缕衣，饰身於．衬冕之礼，导马颊而奔流竹箭，凿龙门而迅激桃花。救兆庶而皆免为鱼，济陆土而永非成海，胸罗玉斗，挂天文之在躬，手展瑶图，悬国命之由己。故知大道者，三教之冠冕，上德者，百圣之宗元。成汤氏之王天下也，我太上圣祖权离左极，下为王师，说长生之经、体自然之道，去三面之网，开一目之罗，兽远逝而莫萦，禽高翔而不买。引万方而罪己，数六事以责躬，话之以八素七真，讲之以六虚十诀，千岁桃花之蜜，味掩朱浆，九垓蓝叶之蔬，滋沾红露。乘三光而电转，驾六气以烟腾，窥海渍如涓涔，视嵩衡如茧栗。餐风饮露，跨空摄虚，以十洲为少游之宫，以六极为暂别之馆。驱偶中士，役试下仙，素发一茎，悬起万斤之石，绿筠数尺，变成百丈之龙。得之者七祖超升，失之者一身迷俟。必在坚修慎习，弃苦忘辛，可以陶冷二仪，涎坛九土。青羊肆者，按本纪则太上玄元大帝第二降生之所。自殷道否闭，周德凌夷，陆海沸腾，百川振动，山呜谷吼，雨啸风号，历藏史以同尘，弃柱史而隐迹。束离魏阙，西度函关，乘青牛宛转之车，驾白凤逍遥之辈，徐甲执御，从仙帝以爰来，尹喜占风，知道君之必至。暂别而三千甲子曾作赤童，相逢而八百年龄永依黄老。潜传妙诀，暗付微言，重为千日之期，再结一时之会。暂朝元始，却上天中之天，永奉宗师，重归象外之象，开寒灵之丹殿，登众宝之琼台，坐紫金之林，托碧琳之机。太清仙伯，仗星光锦文之旗，大极仙公，执月华命神之节，皆拜首稽首，以心观心。於是劫青帝之青童，化羊於蜀国，乘紫云於紫府，降瑞於王官。将停不嘎之声，须及来斯之乳，俄闻喜至，顿止婴啼，爰从赤子之身，却变白头之士，顷刻而身余十尺，须臾而面放五光，头建七曜玲珑之冠，肩垂九色离罗之被，卫士逾亿，从仙成群，感十方之众真，褊满寥廓，应八表之瑞气，充塞虚空，香散九微之烟，花飞六出之雪。将离蜀土，欲化胡风，远适流沙，长移犷俗，及身毒厨宾之国，教烦陀阿柱之王，恣刚强愎戾之心，起烹焚錾刺之意，巨锜燃汤以沸地，我则入之如冻泉，积薪烈火以连天，我则坐之如钳雾，挟白挺者观如蓬草，持赤刃者视若铅刀，四天之兵众俱来，声喧霆霹，万里之神祇共护，力转山河，八十种之埙戎，皆归清化，二千国之犷捍，永革昏风。俗既变矣，道既成矣，分身作佛，济如来千劫之功，降迹为师，救王者万机之务。至若铜浑测运，玉历推祯，天七五而一三及九乃满，地八六而二四到十乃盈，变通阳九之灾，穷研百六之数，虽玄羲轩昊之代，无以免斯，高辛唐虞之朝，不能避此。粤以广明元祀，岁在上章，月当大蛤，巨猾开誉於天邑，渠魁淑扰於国步，兵缠九野，群臣咸议於省方，蛇起陆风，四岳齐迎於巡狩，长鲸呀口，闻饮澧吐镐之声，封豕横牙，冲列刃钻锥之队，牛虻未搏，食吾黎庶之膏，象蚁未除，穴我楼台之地，尘蒙华盖，盗梗天衢。九龙齐驾於云舆，玉轮西转，万乘同迥於坤轴，金阙南开，涉水则波神捧舟，登陆则地祇扈跸，太玄城内，化出行宫，濯锦江边，权安正殿，执玉帛者数盈万国，列鸳鹭者位满千官，鹅林之群来朝，鳌山解缆，鹤拓之城入贡，象驾来王。当戎夷率服之辰，成文轨混同之日，苗人未格，方资益赞之谋，扈氏延诛，正赖胤师之力，熊韬豹韬之将，俯立军功，龙角羊角之山，可追圣瑞。二十八化，犹乘白鹿而来，一百六灾，必跨苍此而救。港扶宗社，幽赞子孙，赤光照灼於庭台，太平显兆，紫气晶荧於梅筱，元吉尤彰。稽彼变通，明兹感应，寻其灵迹，果获实饭，上有古篆文日：太上平，中和灾。於是验其六字，表此百祥，击之即声类鸣嘐，观之则状如弘璧，历周、秦、汉、魏之代，玉篆仍新，经晋、宋、梁、隋之朝，银钩不故，藏诸辊匮，秘甚缄滕，克盛皇猷，显标青史。岁代绵邈，疆井变移，旧址苔封，古坛芜役，仙乡故里，半落俗家，真境余风，惟残瓦砾。枯松夜月，移闻玄鹤之声，暮草秋烟，空听莎鹦之响。当时云洞，多隐狐狸，昔日芝田，尽生禾黍。遐追灵迹，显验休祯。皇帝特下明诏，创造灵宫，恩赐内外，行库钱二百万爰征班匠，乃速厥功。於是木神送材，九层崇构，地祇献土，百堵俱兴，水伯进泉以为池，山灵走石而作础。巍峨云阁，乍似化成，岌〝 素霞堂，初疑涌出。檐张羽翼，栋压虹蜕，粉壁霜凝，丹楹火亘，窗笼倒景、户辟长霄，塑像新成，仪形乍降，神情欲语，似讲五，千之文，意貌将行，远化十方之士，金炉芬馥，宝伞回旋，乍睹出槛之羊，犹疑跪乳，初观如练之马，尚虑嘶风。庭剪蓬茅，重生瑶草，园除萱模，再吐琼花。冈阜崔鬼，楼台显敞，齐束淇圆娇之殿，抗西极化人之宫。牵剑阁之灵威，尽归行在，簇峨媚之秀气，半入都城。烟枯碧坛，风引清磬，故得五老下降，四真俱来，画地而成其江湖，撮土而作其山岳，坐致风雨，可以倒洛倾河，立起云烟，可以反昼作夜，化草木以成军旅，变士马以成丛林，如斯出师，岂惟百胜，如斯伐叛，何啻七擒。是以天灾流行，尽彼盈虚之理，历数倚伏，禀其否泰之宜。左慈呼召于神兵，鞭笞群盗，许逊指挥于力士，剪荡狂妖。所以阴伦兆人，弥纶万圣，郊瞒丹水，屡陈诚告之功，牧野昆肠，累献遗俘之捷，戈甲耀乎八水，营垒塞乎四郊，阵势云横，军声雷动，血洒空而骤雨赤，沙胀野而飘云黄。困兽摧牙，长蛇畏尾，郊郑人之霄溃，观楚幕以尽空，德均而义士致身，气直而王师难老，度日而长呜金鼓，曾不告劳，终年而不解铁衣，未尝言苦。既而凤城光复，龙德昭明，枉矢当弦，穿月之功奚用，长竿在手，撞天之势何为。遂至修统脱泉，狂兕入匣，师道运末，断领於赤心之徒，禄山数穷，劈腹於苍头之辈。况逆巢干纪，悖气凌空，呜蝼蝈七八余龄，聚豺狼数十万众，伤残九土，凌犯二京。盖因祝天网以缓诛，布仁风而宽戮，遂偷生之五载，并除恶於一时。蚩尤之冢既成，坚埋铁额，长狄之喉已断，永戢雕戈。立此神功，实资道力，我太上金阙玄元天皇太帝，为天地父母，作帝王宗师，历教三皇，皆万八千岁，侯乎四气，交会五运，合同国位，永付於子孙，圣祚上齐於日月，克绍万八千之岁矣。我高祖神尧皇帝，应天受命，历数在躬，以乡观乡，去仙乡之无远，上德不德，增帝德以弥高。辍九赤之班符，封山印海，追八景之仙辖，辗雾盘云，负康垂旎，当阳阐化。我太宗文武皇帝，握乾阐坤，修文偃武，大礼无体，百礼而尽执根元，大音希声，一声而振动今古。天赐勇智，挚虎豹如束刍，神助皇威，铨蛟璃如结蚓。还真返素，游艺依仁，以无绳为绳，缚六雄与五霸，以不器为器，笼四侮与九州。然后争於不争，则战争而永息，欲於不欲，则嗜欲而长消。方士众臻，真公来格，安期之枣异状，大若瓠瓜，园客之茧殊形，磊如盆盎，垂衣一百五十代，享国一万八千年。伏惟圣神聪睿仁哲明孝皇帝陛下，克绍丕图，统兹大业，心县寿镜，身享福庭。帝道中兴，国根深固，永保神器，长正皇纲。虎牙将军，领八千之勇士，龙头元帅，提百万之精兵、永以镇定区中，永以削平天下。巨鳌毙而形躯塞海，长鲸戮而警鬣插天。或炙或焚，尽千山之木，以烹以饪，竭五湖之泉，紫焰腥膻，青萍膏血，祆日堕落，孛星陨坠，苍昱开豁，黑气消亡，献巨逆之三颅，告行朝之九庙，耀武威於英代，立京观於神州。岁越大桩、年逾巨浸，天睹北顾，备法驽以返尧庭，帝泽东流，乘仙舆而怀魏阙，集群牧以颁瑞，朝诸侯於明堂，摭逸搜沉，兴灭继绝。八龙云篆，降禹稷之天书，二武圣文，炳商周之帝德，中阶平而国泰，至德正而时雍，成宝祚之神功，由太上之圣力，端拱垂衣，恭己正南面而已矣。剑南西川节度使、太尉兼中书令、颖川郡王陈敬谊，夏＇日高悬，吐赫曦之可畏，德星永聚，实祥瑞以明标。遥闯龟城，远迎龙驾，献璇玑以酌大化，如转碧天，移蓬莱以作行官，似离沧海，郭琪扇摇於行伍，阡能搔动於山林，韩秀升聚蚊为雷，阳师古积萤斗日。生擒者有同缚鼠，诛戳者无异到羊，舞百兽於庭前，堪标玉．牒，役五丁於麾下，可碎铁山。虽文聂武侯之才，萧猷王浚之策，未可与俦。昔韦南康镇成都二十余载，郭汾扬为辅弼二纪在朝，比其勋庸，量其惠化一财请留九闰之储，裘之岁，未为多矣。耀陈氏剑南之政，掩裴度淮西之＇功，具载典彝，永光勋绩。行在都指挥使、左神策军中尉、十军军容田令孜，．一昆冈玉柱，独力扶天，太华金莲，张心捧日，佐圣而出，为国而生，有逾千越万之才，有闻一知、十之智，暧然和气，助青帝发生之仁，卓尔情，仰素王垂训之道，观帝符而五贼皆见，握人镜而万象难逃、聪可听其无声，明可察其未朕，弼时立德，开国成家，赏罚无私；九王之诸侯怀惠，恩普及，十军之将帅归心。克己推诚，骗心奉道，古原层构，敬之而无异丹台，旧贯规绳，仰之而如升白日，礼无上之帝主，事威仪之法王，神兽八千，冲犀象如蝼蚁，天丁三亿，转海岳如萍蓬。周尚父之功成，身居第一，汉郑侯之绩着，才独无双，镂鼎铭锺纪勋颂德。左仆射平、章事萧遘，器业绝伦，神秀贯古，笔海压淮湖之浪，学山凌衡霍之峰。天植国祯，文滋相业，一匡皇化，八秉洪钧。函丈之问，布奇兵之亿万，珪步之内，安率土之蒸黎，黄鹤频呜，虽召公之可控，青牛不喘，或耐吉以难知。吏部尚书、平章事韦昭度，宗庙重器，社稷令臣，当勖位以星县，镇台阶而山立，蕴珪璋特达之德，植松筠贞固之心。穷＄lI 典以立身，正风正雅，调盐梅以味道，肥国肥家。仲父上公，空就九三之位，大林梼戴，虚垂二八之名。兵部尚书、平章事裴澈，泽马表瑞，天骥呈才，雄节贯时，清风涤俗，银汉横空而高朗，玉绳垂象之英华。学川则四续波澜，书林则五松烟雨，正气凛於朝野，直道贯於羊肠。自报职瀛洲，登庸昭代，重持傅说之舟橄，再秉皋陶之钧衡，皆磨智刃而裁莽腰，尽淬文锋而剖卓腹。内飞龙使杨复恭，甲门华冑，鼎族令名一三教精通，九一流澄澈，体物则左张却立，绿情则鲍谢推先，论昆仲而八龙掀医，一谭经史而五鹿折角。秉枢衡於累代一贯名氏於百家，禀昊季札之仙姿，抱孔文子之敏惠，青山蕴玉，发群岫以耀光，绿水怀珠，起一川之晶彩。内枢密使，开府仪同三司田胤礼，四读比位，五星炳灵，清掩玉壶，义轻金诺。智圆若月，长垂助日之光，辩注如川，每赓为王之海。秉气正直，执心温恭，王佐宏才，＇帝臣重器。当轴而身迥地纪，持枢而手正天文。宿察道门，絮素钦真教，信言不｀美，常行质奏之词，法语可尊，每契和平之理。内枢密使、骠骑大将军李顺融，三杰挺生，千山发秀，元礼龙门之峻，庆及令孙，少君鹤驾之高，福滋灵叶，掌万机之密务，济一国之黎人。公清而水镜含虚，正直而朱绳让美，博学则丘．坟着绩，操饥则锦绣成文。．实腹守凛一弃百虑於襟怀之外，虚心待物”纳外荒於方寸之问。监军使、鳔漪大将军兼三川制h 置都伟刘景宣，景宿呈祥，卿云布彩，风骨俊迈，才量宏深。谁南王之琼枝，胶鸾不远，河上公之兰友，跨鹤非遥，赞护克勤，勋庸永着。右街威仪明道大师尹嗣玄，大仙灵奋，高族茂叶，太上玄元之上足，文始真君之哲孙，七岁悟道，十三逢师一，紫玉之骨将成，终游板苑，黄书之文已究，□ 即＇上朱陵。道士李无为，国源情派，天叶芳阴，真诀千重，穷研咸达，仙经万卷，讽览无遗。皆同在师门，结为道友公二天凤茧，化灵气以成书，州粒龙丹，驻童颜而度劫。星冠月被，上礼於元皇，虹辔云舆，前朝於大帝。金蚕五斛，暗吐仙丝，琼节一双，遥迎真倡。自昔忠臣明主，咸理国以升天，应历运以救时，苏生灵而毕绩。少嗥、颛顼，皆上紫微之宫，君奭、太公，俱乘碧霞之辈。其宫室牖户，台榭池塘，似云雾之结成，如丹青之写出。七十二之福地，三十六之洞天，神仙之窟宅相连，以青城为户牖，真景之风烟不杂，以蟠冢为坛台，可以济度四迷，开弘七部。仙衣非制而自有，岂假纫针，仙车不驾而自行口曾无辙迹。九重天上，白玉为京，千雉城中，黄金作殿。披一表服而身挂日月，戴冕硫而坐乾坤，天纲正而四气和，国步安而三元序。手执长生之柄，制定白驹，心藏要道之根，控乘赤鲤。况乎代变时迁，於三千余岁、建邦立国，峥嵘於四万余年。门巷新成，人烟徘炽，当时阖关，髻鬃如存，今日宫庭，精新尤盛。七色凤辈，驾幸仍频，九斑龙舆，巡礼弥敬。太虚天馆，常开不夜之门，无极福堂，永对长春之景，气连碧落，光掩赤城。臣职忝禁林，身叨词客，涉儒海而素浅，渡文河而不深，董仲舒五彩之蚊，稀来笔下，扬子云三清之钨，少到毫端，愧无黄。绢之才难纪紫烟之瑞。词曰：
　　洪源肇开，浩劫无际。恍惚大道，希夷象帝。太初既隐，太始来继。玄「一『 黄在壳，清浊未蜕。天地之前，一千万岁。山比我久，如电之逝。海比我大，如丝之细。与释比效，空门永闭。与儒并功，章甫无势。昭德塞违，解纷挫说＇。！设教随机，应变无滞。三皇益明，五帝增睿。率土皆泰，群生咸济。楼观发轫，函关挂轿。讨宾阐化，申毒布惠。无状之状，无声之声。去莫可送，来莫可。迎。强字之字，强名之名。太虚之上，黄金为城。杳冥之外，白王作京。焕赫六极，牢笼八弦。万国同酌，百谷咸倾。莫得而竭，莫得而盈。浅而行者，长居利贞。探而行者，永致太平。凛凛烈气，化作天丁。郁郁劲草，变为神兵。火刀电耀，霜剑虹明。苋戮封豕，瓜剖长鲸。｀‘地古风变，俗阜。时清。年代绵邈，岁月峥嵘。新宫是建，永观厥成。。赫赫高祖、明明圣孙。开凿造化，剑剔胚浑。把捉日月，包裹乾坤。鸾迹凤诗，虎步龙蹲。乌卵之中，可纳穹昱。黍粒之内，能藏昆仑。尘波澄彻，智浪渊沦。迷罗自解，莹镜难昏。万象俱尽，惟道独存。三教争长，惟道独尊。心藏五贼，国静九门。蓬蓬谏仿，泛泛＇衢坛。五方入贡，八表争奔。车徒川雾，租赋云屯。巍峨玉皇，焕赫金录。灵官八海，水府四渍。尧汤宝位，舜禹天禄。巨寇枭珍，神州克复。去召千神，来臻百福。天转碧轮，地旋黄毂。献玉十珏，贡金九牧。寒暑运行，祯祥倚伏。害绞毙刃，狂兕殓镞。轩镜在握，殷绳当木。琼台九层，银蚕五斛。手指青牛，身骑白鹿。洞启括苍，天开王屋。皇根国叶，帝宗天族。明堂端拱，元臣启沃。四海万方，无思不服。一九虹夭娇，双凤回旋。鹤驾清汉，鸾参紫烟。累行盈百，积功满千。丹琼楼高，上接九天。碧玉坛峻，下降八仙。大外蓬岛，龙耕芝田。地有谦道，东走众川。人居上德，南御群贤。大活之井一长生之泉。延洪圣祚，万八千年。鹤涅不缁，乌非染黑。然於自然，得於自得。何以发蒙，内辨其惑。何以开悟，中修其式。如车指南，似星拱北。隐见无常，变化不测。大象难包，二仪益塞。大智难展，六合陋仄。长生之柄，永寿之域。朝服刀圭，暮生羽翼。庙献三颤，风清万国。灵观亲构，群仙来格。琼宫宝台、玉书金策。丰碑岳立，巨龟鳌逼。词惟颂美，文匪诞饰。鸾鹤翘蹲，龙蛇腾踯d 紫气氤氲，赤光歙赭。七圣握图，九皇执劫。梵宇增光。儒官出色。端冕明堂，垂旎御极。运齐三五，庆延万亿。开辟寰区，咸仰道德。永致中兴，皆从帝力。
　　臣奉宣令撰青羊宫碑铭，伏以太上金阙玄元皇帝，大道之祖宗，上德之根本，先天地而出，后天地而存，遨游於五劫之中，经历乎一千万岁。古青羊肆，白鹿神踪。紫气氤氲，赤光照灼，灵饭玉篆，永表中兴。九万群仙，皆在指挥之下，三亿力士，咸居役使之问，故能运动乾坤，转移海岳，化鱼鳌为兵士，剪戮铜头，变军旅为丛林，埋藏铁骑。港扶圣运，冥助王师，珍灭渠魁，廓清宇宙，悬三凶之首级，献九庙之威灵，克盛帝图，永平国步。臣跪承睿旨，仰奉皇慈，昧学护闻，属词荒鄙。其碑文今已撰讫，谨随状奉进以闻者。
　　右翰林学士守尚书兵部侍郎乐朋龟奏，谨具如前。
　　中书门下牒西川节度使：牒：奉劫：金阙降祥，紫气接度关之状，瑶坛闷瑞，赤光腾发地之文。粤有玄符，留于古篆，当午夜而龙蛇摇动，六字分辉，后一年而狼武荡平，八弦无事，克昭灵既，获启中兴。考帝祖之微言，显神功於景运，得不标於道观，铭在蜀川，流传千百万年，纪我一十八叶。乐朋龟职司内翰，首冠近臣，妙回掷地之金，镂入他山之石，铺陈尽善，蔡邕当患於先知，述作无遗，子建何劳於独见。宜刊盛事，以证斯文。宜令西川节度使於本观建立，牒至准劫，故牒。
　　中和四年九月八日牒。
　　西川青羊宫碑铭竟
　　
