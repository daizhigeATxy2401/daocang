龙角山记
　　经名：龙角山记。唐李隆篡、宋韩望等撰。一卷。底本出处：《正统这藏》洞神部记传类。
　　龙角山记
　　唐明皇御制庆唐观纪圣铭
　　神也者，妙有物而为言，化也者，应无方而成象，言岂立神之主，象微宰化之知，苟言象之不存焉，则神化或几乎息矣。穷神而极化者，其唯至圣之人乎。我远祖玄元皇帝，道家所号太上老君者也。建宗於常无有，立行於不缴昧，知雄守雌，为天下溪，知白守辱，为天下谷，故能长上古而日新，雕．众形而化淳，奎万物而不为戾，泽万代而不为仁巍乎不睹其顶，深乎不测其极，复归无物，存教边以立言，奄有太清，感圣期以利见。肇我高祖之提剑起晋，太宗之仗铁入秦，鹏搏风云，麟斗日月，夏臣丑而已去，殷鼎轻而未徙。老君乃洗然华浩，白骥朱髦，见此龙角之山，示我龙兴之兆，语绛州大通堡人吉善行日：吾而唐帝之祖也，告吾子孙，长有天下。於是一开赤伏，而万姓宅心，一麾白髦，而六合大定。传曰：有声之声，不过百里，无声之声，延及四海。非夫神唱明德，翕吋人祇者欤。善行以武德三年二月初奉神教，恐无明征，未之敢泄。至四月，老君又见曰：石龟出，吾言实。于时太宗为秦王，讨宋金刚，总戎汾绛，晋州长史贺若孝义以其状上启，遽使亲信杜昂就山礼谒。俯仰之际，灵貌察焉。昂驰还日：信矣！．乃遣昂、善行乘驷表上，比至长安，适会郁州献瑞石龟，有文日：天下安，千万日。高祖征其二异，拜善行朝散大夫，命舍人柳宪往祠焉。玉帛既陈，尊仪复见，其始观也，杲杲艮员，若红峰绿岭，吐春日之光景；其却隐也，萧萧条条，若雨息云消，视秋天之抓寥。来莫知其所自，去莫辨其所往，出於寂寞，入於惚恍，盖不可得而详诸。汾阳之龙角山者，天地降福之庭，高祖用师之道，峰上有华池灵府，下有石穴洞宫，气接姑射，集神仙之别绾，脉通霍镇，润珠玉之邻家。高祖以云辔频回，霓倨累装，故版庙於行过之所，划坛於受命之场，刻饰圣容，彩绘真卫，神光离合，殿堂宛转於空问，云气踟躇，笙磬往还於天路，因改浮山县名神山焉，志灵应也。是岁仲秋及五年三月，晋州奏老君言：我亳庙之中，枯梧更生，子孙当王。又云：我神兵助军伐刘黑阖，立夏当平。事果如言，皆先事之谶也。尔后太宗贞观则需云泊於庙宇，高宗垂拱则卿云涌於神座，今又祠中梧树，蒲萄裹而托根，门端根木，枯枝蓊而还茂，迭黛丰本，扑翠繁柯，聚祥烟青霭，默默一色，散佳气葱郁，鳞鳞万重，识者以为太和畅陈朽之征，王会纳殊邻之象。惧彼虚应，摇然夕惕，朕演灵金根，慕命璇宸，笃学道记，常味至言，是用假涂礼乐，托宿仁义，寻末以窥本，澄厅以诣精，为无为於此心，事无事於天下，而宗稷大福，寰县小康，实上祖惠无疆之休，亦下人率自然之化。夫唯幽容昭见，伟事也；神告帝符，环瑞也；发祥善行，吉类也；庆云重代，鸿懿也；戎果附植，合异也；槁干华滋，蕃炽也。此六者，兴王之嘉祉，旷历之绝记者已。朕不敏，颇闻君子之教矣，继其后者天其祖，习其训者父其师，榆扬道德，情存孝敬，商颂美乎成汤，周雅尊乎后稷，先王之旧典也，吾岂坠其文哉！．夫戴角之类，龙为之长，羊也定形而不易，龙也神化而无端，龙盖五土之精，国家乘土而王，故改山号名龙角焉，乃铭金石以彰灵变。词日：
　　思文圣祖，玄默霞声。混兮无名，超兮至清。清入神舍，名损物假。身尊玄元，后有天下。高祖凤翔，云举晋阳。太宗龙战，风趋秦甸。龙角仙都，王师戒涂。圣形入有，神言出无。瑶衣玉骑，告帝天符。神方据我，人亦来苏。乃立清室，微微谧谧。众仙停跸，乃兴庆云。氛氛氲氲，再瑞明君。庭有梧兮，远果寄秀。门有根兮，疯条更茂。顾暂菲德，蒙神之佑。诵我道经，介我神听。继明五圣，里事三灵。请从格言，天德出宁。大道幽荫，湛慈广接。意路何阶，言津难涉。化有影响，神无华叶。
　　开元十七年太岁己巳，九月己丑朔，三日辛卯建。
　　维大唐先天二年岁次癸丑，七月癸亥朔，五日丁卯，奉诰投龙修功德使道士杨太希，责送劫赐玄元皇帝法服於此庙，所设斋醮行道五日便回，五方镇彩本命文缯钱绢等物，敬造金阙天尊像一所，奉为太上皇元始天尊像一所，奉为皇帝二真人为侍者，奉为金仙、玉真二公主师其像，乃灵仪绚发，若感曜於珠星，瑞色端严，似迎祥於紫气，巧尽犹龙之迩，妙穷若客之姿。所愿申此忠诚，启兹冥佑，庶此神真降迩，名高四大之尊，握契紫辰，赏极三宫之宠，悠悠巨劫，蠢蠢含生，长辞有情之源，永处无为之乐。
　　唐明皇诏下庆唐观
　　劫：天地以大德生群有，圣人以大宝守万物，古者受命之君，谓之承天之序，明有所代，夫岂徒然。若道无钦崇，命不永保，帝实临汝，人曷戴君。朕所以每至庶兮合於二覆之意也。夫玄牺、神农、黄帝、尧、舜，或诛而不怒，或教而不诛，彼亦何独臻于此。朕自有天下二纪及兹，虽未能画衣以禁，亦未尝刑人于市，而政犹蜷驳，俗尚浇漓，当是理之者，心未返於本耳。凡人岂不仁於父母兄弟，不欲於饮食衣服乎？而卒被无孝友之名，不温饱之困，其故何哉？盖未闻义方不识善道，或任小智而讥笑，或见小利而苟得，致远则穷，继之以暴，己而身受戮辱，家不相保，愚妄之徒，类多自陷狱讼之弊，恒由此作。吁！．可悲兮，亦在教之不明也。盖刑罚者，不获已而用之，天下黔黎，皆朕赤子，以诚告示，其或知归，不必用威。然后致理先务仁恕，宁不怀之？且如五常循行，岂须深识，六亲和睦，何待丁宁，自宜勉之，以副所望，刑措不用，道在于兹。今献岁云吉，迎气伊始，敬顺天命，无违月令，所由长吏，可举旧章，诸有妪伏孕育之物，蠢动生植之类，慎勿杀伐，致令夭伤，九土异宜，三农在候，聚众兴役，妨时害功，特宜禁止，以助春事。至如家有征镇，人或孤悍，物向阳和，此独忧悴，良可悯也，亦令所司随事忧恤。盖不体仁无以为长，不知道无以用心，故道者众妙之门，而心者万事之统，得其要会，可以兼济於人，失其指归，不能自全於己，故我玄元皇帝着《道德》五千文，明乃真宗，致於妙用，而有位者未之讲习，不务清争，欲令所为之政教粹美，而至於太古者耶。百辟卿士，各须详读，勉存进道之诚，更图前席之议。至如计校小利，综绎烦文，邀名且行，去道弥远，违天和气，生人怨心，朕甚餍之，所不取也。各励精一，共兴玄化，俾苍生登於仁寿，天下还於淳朴，岂远乎哉，行之可至。其老子，宜令士庶家藏一本，乃劝令习读，使知指要。每年贡举人，等量喊《尚书》、《论议》一两条，策，准数加老子策。俾敦崇道本，附益化源。朕推诚与人，有此教诚，必验行事，岂垂空言。今之此劲，亦宜家置一本，每须三省，以识朕怀。
　　开元二十一年正月一日。
　　唐明皇再诏下太上老君观
　　不离於精，不离於真，以天为宗，以道为门，兆於变化，谓之圣人。吾祖也太上玄元皇帝尝从事於斯矣。惟穹昊厥初，则配神明，飨天地，育万物，惟皇受命，则师列壁，熙以大一，利泽施於四海，不言所利，德教加乎万姓，不称其德，将晦边也。安乎守藏柱下，将行道也，适乎流沙置宾，所谓神无方而道无体，冲用可见矣。流长者慎其源，蒂固者深其根，琦欤那欤，克开厥后，繁我列祖，光启大中，岂玄天私乎有唐，惟玄元迈乎种德，岂玄元式受唐命，惟玄元存乎其人。是以累圣缉熙，重光钻茂，大化渐被乎八表，淳德殷流乎万国，则於天地有兴立焉。惟小子多于前功，夙夜敬止，上承祖宗之余庆，下膺侯王之乐推，惕然深居，凛若驭朽，以为《道德》者百家之首，清摩者万化之源，务本者立极之要，无为者太和之门。恭承垂裕之业，敢忘燕翼之训。故详延博达，讲讽精微，求所以理国理身，思至乎上行下效，亦云久矣。夫使天下万姓，饮淳德，食太和，靡然回心而向道，岂予寡薄，独能致此。盖凡百在位，所以咸熙，《书》日：元首康哉，股肱良哉。又日：股肱惟人，良臣惟圣。斯一德而共理也，岂至於今跟整乎。昔长缨紫衣，犹闻慕向，广眉高髻，且云变俗，何至道之难明，而玄珠之久丧。古人有云：王者之於天下，犹一堂之上也。盖谓同心同德，化流四裔，是诚在乎击豕垂踵之惑，革面向隅之哀，故往年布令，各家藏《道德》，冀德立而风靡，道存而日用，则朕之陈祖业，尚家书，出门同人，无魄於天下矣。《易》日：象也者，像此者也。《经》日：窈冥中有精，则窈冥之精，可以寻象求，不可以名言得也。故考图史，凡圣祖降代出处之边，敢立像以尽其意焉。将自家而形国，由中而及外也，庶乎知道者盈量而归，迷方者不远而复云。
　　开元二十七年太岁己卯，正月甲午朔，十五日戊申。
　　真珠洞
　　按《图经》云：真珠洞者，在龙角山束南峰侧有洞阔八尺，深四十八尺，内渐广深，不可测，每有珠出於洞，因此为号。先天二年并大历中，尝劫使祭醮玄元皇帝，以龙璧投於洞中。至晋天佑年，有奉使新罗者，暨至其国，见向之二宝俱泛出水中。既还长安，因表以进之。其洞内往往闻笙箫管磬之音也。
　　庆唐观金练斋颂
　　朝议郎左拾遗内供奉博陵崔明光纂
　　空洞之中，瞑津之际，灵文尚矣，混成朕焉。混成者何，象帝之先，灵文者何，龙汉之年。五劫交周，尊神递运，九黑列正，元始自然。冷於流火之庭。炼於阳明之馆，二仪得之以定位，三景得之以发光，赤明开图，碧落普度，玄元奄有，大道遂荒。真宗天法之以无，倪皇仰之而未及，牺轩应运，尧舜乘时，均至化而思齐，酌玄风而殆庶，独立千古，湛兮若存，首出百王，悠兮不极矣。粤若祖圣，系袭神宗，先天不违，后天继代，锡胤庆远，振源流长，国家纂戎，钦承前烈，三合一德，六叶同道。平阳郡玄元宫者，兴王之肇兆也。惟初授命，载告休征，权舆灵边，淑落祠宇，昭彰於国史，乃今升平，配永嘉瑞，增修清庙，大建阀宫，明白於御碑，因吾道为天下程，由兹地为天下式，非夫至圣，孰能预之哉。皇帝御辨无为，斋心正一，寤寝有感，髻鬃真容，昭孝孙之精诚，贻列祖之玄训，开元得圣像，天宝获灵符，丕庆再集而繁昌，至教遂兴而毕备，祇崇册礼，其高莫二，衰龙克光於像设，冤旎追尊於帝位，虽倚那商颂，生人周雅，俦之於昔，今则过矣。於铄兹山，会神之寓，西对姑射，北邻天柱，皇通仙之秘府也。正殿肃穆，广庭森沉，峰峦左右，松括交阴，总虚无以静深也。石坛重阶，饭号环梵，隐诀三五，洞章护持，三元表辰，八月降诞，每至是日，展法於斯，修金录斋，启玉皇印，道家之宝，王者之仪，靡盛於此矣。乃开乾门，辟坤户，气引广莫，风和不周，八卦行乎其中矣。仰列宿，蹑魁呈，落日沦阴，夕时沆淦，六甲佐乎其旁矣。仙倡颁次，羽人步虚，朝拜九天，醮祠五老，想勾陈则黄云垂覆，存太乙则白鹤来翔，其余侍香玉童，传言玉女，缥缈烟景，徘徊元空，求之希微，宛如·契合。厥惟镇皇极，吋时邕，外以廓清万里，戎夷向化，内以义安兆庶，年谷滋稔，灭格择，兴昌光，动植生成，阴阳气茂，利兵所指，则戢干戈，灵官所临则消疵疠，蚓感通上界，神降棋福，景命来假，天子万年者乎。观主臣郭处寂虔恭是勤，夙夜匪懈，禀师之录，佩岳之符，躬执科仪，爰谋法要。开元十六载，御题观额，因隶於兹。二十五年，上疏议斋，帝俞其请，於是内使高真，自王城而至，纶言秘旨，从天上而来，诸侯肃临，郡邑戏事，革故垣楝。鼎新经像，彤彩赭赭，金光荧荧，曾是所营，曾是有成，利乎永贞。太守臣裴眺并寮属等，惟道孚敬，谊形于政，奉歇休庆，皋合观徒众等，皆相与遵，乃宗极体乎自然。熙淡漠於元和，扑恬愉於大顺。微臣尝佐汾邑，亲睹圣踪，强名道原，用述真宰从官冥而辨物，因象罔而得之。其词曰：
　　三黑之宗，粤玄元始。朱灵丙午，赤明斯纪。太上道君，托胎洪氏。后天合德，其惟我李。爰初启运，符命归唐。海县攸属，六叶重光。天宝是膺，万寿无疆。大君推策，考历元阳。空玄之中，自然妙有。无鞅之众，勃勃珠口。迎不见前，随不见后。外物虽变，我法弥久。龙角嵯峨，肇兴灵迹。仙宫乃建，清都斯宅。洞裹天长，寰中地隔。皇矣大道，临下有赫。金录秘诀，玉京玄言。升坛之礼，众法之门。圣祖贻训，永告孝孙。於兹授命，永保元元。克昌厥后，大庆常存。刊此乐石，以奉至尊。
　　天宝二年岁次癸未，十月丙寅朔，十五日庚辰下元斋建。
　　纪瑞
　　皇上御宇之三祀，春三月，旬有八日，晋慈等州都团练、观察处置使、检校左散骑常侍、兼御史大夫、赐紫金鱼袋李寰斋沐虔洁，祠于神山庆唐观圣祖玄元皇帝。礼成，谒于高祖、太宗、高宗、中宗、睿宗、玄宗六圣之真庙，灵感昭发，休光动天。然后登龙角，升华池，陆林岭。瞻翠微，见瑞梧之奇状，审循葛之延蔓，龙凤交贯，垂于庙庭，次生新枝，有以表圣祚於百万年矣。上玄之意，必将使茂耸贞固，树之无疆。当大历十四年之三月，曾生一枝，已备图牒。当今年三月又生一枝，故知历数昌期，邈不可算，帝王符契，自合玄经。寰忝列宗枝，谬当廉察，闻斯灵迩，心不遑安，乃首择吉日，礼祈尊像，遂与监军使、朝议郎、行内侍省内府局丞、员外置同正员、上柱国、赐诽鱼袋吴再和、左神策军监铁冶使、朝议郎、行内侍省内府局丞张令绾等，同检验所植柄树高下，葛蔓尺寸，仍令工者图画其形状，具表上闻，乃刻碑阴，用传不朽。
　　庆唐观碑铭并序
　　将仕郎知神山县事韩望撰
　　道母万物，物犹子生，象成太初，囊括元气，抉散氤氲，先天地有，禀立纯粹，保合大和，故天得而清，地得而宁，神得而灵，谷得而盈，王侯得而为天下。正道苟湮郁，则象无所出，必天不垂日星，地不窍山川，神素阴隐，人窒性情。故无不通无不具，吞两仪而不见其实，纳毫末而不睹其隘，不可以眸砚，不可以智运。其象无体，万物之象，其体也，其名无称，万物之名其称也。不可谓之有，谓之有形其器也，不可谓之无，谓之无灭其变也。有生於无，无根於有，有无一贯，存於万物，然后见道之妙，物之始。故日：有物混成，先天地生，寂兮寥兮，独立而不改，周行而不殆。以是而稽，则知人法地，地法天，天法道，道法自然，而为域中之大者，道冠首焉。老子仕於姬周，子孙延於汉魏，仲尼见而叹其犹龙，子长叔而为隐君子，事迹蔼然，备载经史。洎泰山其颓，礼乐之言圯，青牛告逝，道德之论屿，自后以波引蔓延，散而不聚，故扬墨塞路，背仁义之说，庄列当途，立寓言之理，殊不知仲尼、老子，刊六经之秘旨，阅五千之纯奥，与世作程，范围天地。何则六经之旨正而详，道德之奥和而备，正则父子亲，君臣定，礼乐昭，刑赏中；和则心以虚，神以清，恶以恢，善以立，故基国树民，包淳剔伪，建皇极，跻寿域，未有遗儒捐道而后臻其理者靡洎后世益腌，前圣逾远，不能宏启其教，但浩扬厥波，故尚玄虚，企羽化，散被峨，冠，目为道士，得徒既繁，大壮观庙，垩泥致像，研丹写形，与浮屠氏并驱，滔源茂林，盛於中国，其来尚矣。昔隋获神器，炀不固基，征辽幸淮，以人从欲，茫茫九土，民不聊生，怨入骨髓，天下兴叛。唐公拯疲，参墟启号，义声高唱，响振四海，虽契人心，众盗犹梗，逐鹿之功，未知谁手。时武德三祀，晋人吉善行於羊角山见白衣老父，须鬓皓然，乘白马朱鬣，仪容甚伟，有二青衣童子侍之，谓善行日：为吾语唐国天子，吾为老君，即汝祖也。平贼后，汝当为帝，天下太平，享国长久。太宗遣使者杜昂致祭，须臾，神复见，谓杜昂曰：归语天子，我不饮食，何烦於祭。忽然不见，上异之，立庙於其地，县是改浮山羊角之号以为今名。洎乾封元年，追尊太上玄元皇帝。尔后以土德下衰，木入南斗，朱梁总权，禅唐寰鼎，篡弒荐兴，其祚不永。庄皇起并，复唐旧业，故亳官枯相再荣，庆唐灵蔓引秀，历代瑞应，邦史具存。洎石晋、刘汉之后，干戈图王，日不暇用，此观以地僻山迥，居晋南隅，官不给材，人罔兴力，奋宇前址，相渐而屿，先是李唐以神尧至玄宗，图六帝之容，翼侍三皇正殿，岁月云迈，彩不焕然，虽聚其徒，日莫能茸。往迹未倾，前迹不踵，都监道士梁志真奋浮俗，明大观，捐嗜欲，探希夷，以为正其末者必端其本，师其人者必崇其教，代既不能体道而行，人则咸瞻像而慕，此观不完，则何以信四方之士，鼓冲妙之风邪。景德元年春，乃裹足上国，拜章阙庭，序李唐之肇基，疏玄元之符瑞，复古兴灵，必当圣代。主上执大象，司左契，道询崆峒，神适姑射，却走马以粪田，烹小鲜而治国，以万物利为利，以百姓心为心，方当大顺之朝，式阐无为之化，乃可其奏，宣中书诏晋郡俾重茸旧殿，以严其祠。工既鸠，宇未毕，二年仲春月二十有五晨，雾霭云蒸，嘉气四塞，空山寂然，若有所降。俄而曙色霁，天象廓，屹乎醮坛，森然古相，芳枝茂叶，列树十六，琼药珠英，露华可掬，其甘如饴。祥匪三危，瓖让湛湛，阳不能晞，众目咸睹，神而异之。于是启其邑，邑告郡，郡命僚属覆验其实，迨初及终，八日不散，郡绘其图，抗表以进。愚尝闻道可道，非常道，名可名，非常名，无名天地之始，有名万物之母。故日有太易，有太初，有太始，有太素。太易者，未见气也；太初者，气之始也；太始者，形之始也；太素者，质之始也。老子本是以兴言质，斯而穷道，常无欲以观其妙，有欲以观其彻，故能通幽洞微，意迹象外，神而化之，不拘其变。昔告唐以太平，今降宋以甘露，非其时，非其圣，孰能通其应而若是者邪？望以二年春由太学登甲科，筮仕之初，出宰兹邑，承郡命，秉诏旨，辖匠笃民，修其三殿：日玄元，日三清，曰三皇。功就而未遑纪其事，大中祥符元载，罢县秩，将赴调於选部，志真磨碑置观，乞撰其文，固让不克，直述其由，乃为铭日：
　　道实强名，先天地生。罔然失象，寂尔无声。不皎不昧，惟微惟精。谁迹玄旨，周之柱史。象帝之先，谷神不死。冲而用之，去彼取此。隋衰唐盛，勃然昭圣。不出函关，告其受命。卜世延洪，子· 孙有庆。祠严山椒，唐倾祀遥。道德寂寂，松梧萧萧。谁其茸之，属当圣朝。圣朝哲王，体道而昌。俾完坏宇，玄教重光。何以昭应，瑞露让瓖。其徒志真，服膺勤勤。企籍丹台，杭章紫宸。一日必茸，无荒后人。
　　时大中祥符元年岁次戊申四月辛卯朔二日壬辰建。
　　重修三清殿记
　　天圣观盖唐圣祖降真之地，形势壮伟，甲於河束。其中三殿岌然，先后鳞比，其一日老子，次日三清，次日三皇，而六帝侍焉。自唐迄宋，日月寝久，风蠹雨坏，榈宇填圯而彩色剥落，不饬不严甚矣。垣壁颓缺，洞然四达，蒿莱荒其庭，牛羊牧其侧，不镯不虔甚矣。黄冠星居，殊趋异食，而害教为甚。其给田也多，其输租也薄，而积弊为甚。县宰公孙公，因致祭柯下，嗟其荒冻不治，遂慨然命工，完饰腐败，革去弊事而咸与惟新。栋宇峥嵘，楹桶丹碧，向之不饬不严者，变而轮奂；环以垣塘，刻其芜秽，向之不镯不虔者，变而肃洁。茸斋庖以同其食，辟道堂以一其居，向之害教者去矣；增一岁之课，益数倍之利，向之积弊者斯除矣。於是诸道士相谓日：公孙公可谓贤哉，新吾之宫，辑吾之徒，利吾之众，援吾之教，俾过者生恭，入者生恪，起四方归仰之诚心，其为功岂小补耶！扶持吾道，既衰而复兴者，实自公始，兹成事也，不可无纪述，顾谓斩芭书之。政和元年六月望日记。
　　重修嘉润侯殿记
　　进士王建中撰
　　盖闻近代已来，屡改神号，进封侯爵，首镒之为华池，中更之为显施，命之为嘉润，三者同出而异名焉。惟神灵气所宅，森矗山巅，有泉浸于深池，云龙藏乎其中，峰峦摇动，相激而呜，是为圣水出之兆也。每遇旱岁，所在祈祷兹水，应诚甘贵，靡不沾足，故遐迩蒙其霖泽者，岂止一方而已哉。伏睹殿基逼窄，楝宇摧毁，孰其揭举。爰有南李村李隐、上董村陈思恭共发虔心，同为乱首，相谓池逼殿阶，故迁神座丈余问，前植香亭，后筑基址，鸠工集材，轮奂缔构，不日而成。即择是岁中元节凌晨，就殿告成毕，复诣观褊请道众，严设香斋，及召协力人户，同为庆会。仆因是日亦往观焉，预命作记，实叔其事，刊诸翠泯，传不朽矣。时天会十一年中元日建。
　　重修华池嘉润侯殿记
　　乡贡进士田蔚撰
　　窃以亘古迄今，名山洞府，天地神祇，圣迹灵异，或灵显于世，或功加于民，莫不载在祀典，祭献以时，以苔神。今本县南距三十里有龙角山焉，旧名羊角山，因唐改号。其山二峰：东峰日华池，西峰日将军，在图经所载，其号古老相传，莫究其详。其神之灵异，功加于民，莫可名状。至李唐武德初，太上现於龙角山前甘棠问，见曲沃人吉善行，令报唐天子。时善行诣朝，具言其事，神尧高祖大喜，遂立观于山前，号日庆唐观。是时太宗统军在绛，遣杜昂祭於所现处，而太上复现，谓昂日：吾不饮不食，又何祭焉？当时居民谓太上所现真身之地，必是洞天福地，益敬其神。而东峰谓之华池者，而峰上有池，深妙莫测，龙神隐焉。其池内有石，常时乾争，遇旱则乡民祈祷于池，而其池乾，石上自润而生水，世号华池圣水，乡民请水虔奉供养，无不应感，随水而雨降，故诗人咏之日救旱泉。当时居民虔奉其神，供敬其池，因建殿于池上，号日华池殿，自唐历五代而之宋，祈求无不应感，而宋赐号显施真人，又进封号嘉润侯，其为华池圣水一也。其殿既久，殿貌故弊甚，不称灵神安止。后至岁在癸酉问，乡民李隐独有意焉，于时遂率李革、陈思恭同化集乡众，展其基址，增其香亭，重行修盖，其功美哉，逮至岁在戊辰三月十有四日，忽值天火焚烧，其殿宇尽为灰烬，居民莫不哀念。又前修殿维那李隐，复率郑锡、陈谏、李革，及本观前都道录阎子美、知观董茂华、郭茂昭、陈惟福、陈惟素、丘惟凝、崔自渊、崔居实，共启虔诚，谓华池灵显于世，功加于民，其神像殿貌，重复修崇，不可后时。遂斜集乡众，化集所用之物，命工重行修盖，不日崇成，焕然一新，实其美事。其维那李隐前后率众兴功，不为细矣，及众维那之功，自毕功之后，殊无考记。若不刊石纪功，则修崇之功无复闻於后世。时岁在丁丑仲春，仆因假道教学於观前，其元维那命仆为记，非敢尚虚词以襄美，特书其实录以贻后代，传之不朽云尔。时丁丑岁仲秋二十日记。
　　祈雨祭文
　　维大定十一年岁次辛卯，四月乙巳朔，二十四日戊辰，将仕郎、行临汾县主簿郝璟，谨以香荼酒果之奠，敢昭告于华池嘉润侯之神。窃惟民者邦国之本，神明之主也，故国非民无以卫社稷，神非民无以供祭祀，是邦国之与神明其休戚，皆击於民一体而同患者也。今自春及夏，时雨愆亢，二麦已不穑，秋种未入，土，民皆乏食，一辰呜嗷嗷，将流离於四方而填委於沟壑矣。则司牧百姓及享其祭祀者，其得而安之乎？惟神掌雷雨之权，握风云之柄，奋然一起，则四方群生皆被其泽，使邦国之基有以为固，而神明亦永有所依，顾不伟欤。今奉大府命敬谒祠下，抱灵液而奉事之，惟神龙屯其膏，三日之内，甘雨沾足，神之惠也，民之望也，守令者之幸也。伏惟尚飨。
　　贺雨还水祭文
　　郝璟谨以香果之奠，敢昭告于华池真君、嘉润侯之神：顷以时雨愆亢，敬祷祠下，蒙赐灵液，曾未信宿，甘澎获应，四境沾足，百谷以生，邦国以宁，神之所惠，亦以丰矣。谨复致灵液於祠下，以谢景既，惟神其鉴之。尚飨。
　　祈雨祭文
　　郭隐秀等谨以香果之奠，敢昭告于嘉润侯：窃以至道无方，精诚有感，凡祷祈以通幽，谅神明而应兆。兹者时值亢阳，久愆甘澎，皇下民积衅以弥，深仰上圣垂慈而密佑，伏愿油云涌布，迄虚空渺邈之乡，需泽普施，褊日月照临之所。．尘埃顿息，苗稼重苏，变凶荒而作丰登，消疵疠而为吉庆，在在处处，一切含灵，俱沐天恩，咸蒙道瘾。
　　贺雨醮谢文
　　伏以神龙荐祉，克符元首之祯；风雨应期，足表精诚之感。否泰交通，云雷混合，沾槁稼以重苏，洒轻埃而泯绝。群心悦泽，百谷滋荣，睹丰兆则信可征，摧疠旧则知不作，仓箱有望，长幼无虞，辄凭玉岌之灵科用答高真之景既，共荷鸿休，均蒙大责。
　　祈雨文
　　天且何言，示咎征而见谴，人能知惧，托诚意而可禳，敢罄愚衷，仰干神听，伏念臣等，于身致养，以食为先，傥有害于三时，将阻饥於数口。爰从比岁，并值旱灾，百谷无成，屡失丰登之望，四民何赖，共形捐瘠之忧。岂非积恶之招，以致恒旸之罚，尚祈悔过，是用新心。乃延琳宇之流，试讲金科之典，冀云饼之来格，宥刍狗之无知，甘雨祥风，茂育大田之稼，欢声和气，载歌高察之年。
　　祈雪文
　　王良翰谨以清酌庶羞之奠，致祭于将军华池之神：惟神佑此一方，千百年矣，民知有赖于神，故望於神者重，则神之於民也忽弃之乎。切以自秋八月至于今一百五十余日，旱乾尘翳，雨雪杳然，民之病者甚众，麦之槁者皇多，来岁夏望，民怀愁额，抑亦良翰为政之不善欤？抑亦有冤狱未雪欤？然政之不善，吏之不职，民何辜焉。伏愿神惟民爱而速降瑞雪，使民有来舞之望，则科差易了而无通逃之患，盗贼弭宁，而各安其业矣。神其鉴之。尚飨。
　　龙角山记竟
　　
