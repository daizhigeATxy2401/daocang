宋中太乙宫碑铭
　　经名：宋中太乙官碑铭。宋代吕惠卿撰。一篇。底本出处：《正统道藏》洞神部记传类。
　　宋中太乙宫碑铭
　　朝奉郎知制诰兼侍读判国子监臣吕惠卿奉劝撰
　　熙宁四年，司天监建言，太乙五福之神，以七年关逢摄提格之岁，行临中宫，其名为真室，其分为京师之野，其祥为民康物阜。太平之应，请立祠如故事。天子可其奏，命将作监即国中之南而建宫焉，经始於四年之冬，而成於六年之春。凡为三门七殿，分祠十太一与太岁之神，而五福居其中。上为之制名，皆以承神之既休为义，而真室之殿，又亲书之。其廊麻四壁，图百神之朝，天至於五帝日月星辰，而地至於五岳四渍，莫不咸在其位号。尊卑服物同异与夫坛场之制，梼杞之仪，皆以太乙之学为本，而参用道家之说焉。天子命有司具仪仗，将以今年冬至奉安神像於其宫，劫臣惠卿书碑以记其事。臣伏玫《周礼·春官》：宗伯之职，典祀天神，其尊达於昊天上帝，其卑逮於司中司命，风师雨师而为礼，学者当之以星官之书，皆有着位。而宗伯之属官，则有冯相氏，保章氏，掌会天位与夫封域分野以观天下之祆祥，而凡以神仕者，掌三辰之法以犹鬼神示之居，辩其名物而致之，而太祝掌六祝之辞，以祈福祥。盖宗伯总其祀之典，冯相、保章氏主其变动之占，凡以神仕者图其居之所在，而太祝掌其祈，合而言之，皆礼官之事而已。太乙之号，虽不经见，而历代史官，着其星在紫宫天一之南，以为天帝神也。主使十六神，知其咎休所在之国，北辰之第二星最赤明者，乃其座也，而三台为天阶，太乙蹑之以上下。史官之言星，虽不可尽玫，然其说皆有师承，其位皆可指数而，其占之效者亦众。观其言太乙之尊如此，则昔之言天神之贵日太乙，其佐日五帝，以至主之以为郊，则非特亳人之方，，汉家之制而已。盖礼官之事既以散亡，而冯相、保章氏之占，流而为日官式局之法，而道家之所以图其像，制其服物位号之差，坛场祷祀之法，殆得所谓凡以神仕者犹其居，与夫大祝祈福祥之遗意也。今日官以为五福之神凡四十五年一徙宫，历中央四维，大约二百二十五年，而周则二百二十五年之问，必历中官矣。而玫之既往，其应未必尽合，何也？窃尝譬之，天时者，节候也，人事者，种氛也，有天时之顺而无人事，犹节候虽应而不种氛，求其有获，不可得也。有人事之修而无天时，犹种氛虽力，而节候异，求其有生，不可得也。古之人以为天不人不因，人不天不成者，亦谓此耳，奚独至於太乙而疑之乎？臣观皇帝，粤自嗣服，改修政教，整齐吏方而法度之，行先立於府寺，兴举民事而利泽之，及首加於都畿，以至士被教育，兵足凛赐。凡百劳来，又皆先於四方，而雨旸寒燠，莫不顺适，浮言不能摇其成，异意不能幸其失，岂惟人事，抑有天时之助也。则真室之佑，其兆於兹乎？在太平兴国时，临黄室宫，其野为昊越，而太宗立祠於束南郊；在天圣时，临黄廷宫，其野为梁蜀，而仁宗立祠於西南郊。其意以谓天子以天下为家，夫苟在吾四海九州之内，则其福一也，岂有彼此之限哉！．瓦夫临中央以当四维之会，则其嘉休之应将讫於四海，非止天子之所居而已也，则其所以成之者，岂宜不广哉！．必将推已施之仁而孚之於所未被，求未立之政而修之於所已行，使覆载之内，蒙泽如一，动植之类，赋生咸若，於斯时也，治成而礼乐议，诚至而天地察，观物大小以称德产之精微，比义上下以秩神明之位处，乃吾所以锡庶民之福，而逆三神之厘，其尤大者也。而臣尚得待罪从官，以经术文字为职，则所当歌颂盛德者，又非独一二而已。而是官之作，乃以属臣，其敢以固陋辞乎！．谨拜手稽首而献文曰：
　　浑沦一气，精官嘿兮。环无初终，廓无域兮。消息满虚。悦谁测兮。煌煌威神，兆太乙兮。临制紫宫，位辰极兮。陆降三阶，监万国兮。大人占之，造为式兮。推步变迁，发潜伏兮。降祥啧陆，维五福兮。循行四维，历真室兮。四十五岁，宫一易兮。谁其当之， 祚有德兮。赫赫有宋，荒九服兮。世哲相承，千百禄兮。习安玩治，蛊将积兮。笃生睿圣，起以饬兮。政行四方，首京邑兮。淫诐沮伏，终以立兮。五气来叔，消薄蚀兮。洒澹沈灾，膏卤培兮。太乙之来，前可迩兮。新宫奕奕，成不日兮。仰模帝居，丽金碧兮。太乙之下，安且宅兮。天造人因，方两得兮。成能成位，圣贤职兮。敛时景福，重敷锡兮。延及海隅，均动植兮。燕寿两宫，后嫔择兮。子孙皇王，世万亿兮。礼具乐成，底平格兮。臣将载歌，以申救兮。
　　宋中太乙宫碑铭竟
　　
