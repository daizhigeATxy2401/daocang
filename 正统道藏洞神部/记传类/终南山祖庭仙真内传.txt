终南山祖庭仙真内传
　　经名：终南山祖庭仙真内传，三卷。元李道谦编。底本出处：《正统道藏》洞神部记传类。
　　目录
　　序
　　卷上
　　玉蟾真人　灵阳真人　刘通微　史处厚　　严处常　　姚珐
　　曹琐　　　来灵玉　　雷大通　刘真一　　李大乘　　赵九渊
　　苏铉　　　于通清　　赵悟玄　段明源
　　卷中
　　柳开悟　　任守一　　杨明真　周全道　　乔潜道　　李冲道
　　赵九古　　陶彦明　　王志达　薛知微　　陈知命　　宋明一
　　吕道安　　毕知常
　　卷下
　　清和真人　真常真人　洞真真人　披云真人　白云真人　无欲真人
　　圆明真人
　　终南山祖庭仙真内传序
　　子景之隐几坐忘，非南华之称赞，则人莫知其为有道。太白之仙丰道骨，非司马子微之裁鉴，则世莫识其为异人。学道之人，隐逐岩谷，铨守连庐，被褐怀玉。负抱经纶之才，不为世用，独善其身而恬然，委说千载而下不知其几，千百人不幸，不为世所知。卒於湮没无闻，与草木俱腐，惜哉。幸而有好事者纪录为传，则又过神其事，反使后世不能尽信。吾恐隐士之心必不汲汲於索隐，行怪以骇人之观听也。夫世之所贵乎修仙者，亦在乎守道不变，阴功济人，正容悟物、处顺安时而已。岂直以乘云气，跨箕尾，解水火，遣冠乌，拔宅升，举坐脱立亡，而后为得道之证耶。尝观旧所谓列仙、总仙、高道等传，未有不涉此议者，今已不存。天乐真人李君复，於暇日编述尝居祖庭者已往师真道行，别为一传，使后人知所宗本。其辞直其事的，坦然明白，略无诡侈。信可以发潜德之幽光，示后学之楷式，其用心岂浅浅哉。昔刘翰林碑祖师仙迹，以谓师之出神入梦，掷伞投冠，其他腾凌灭没之事。皆其权智，非师本教噫。后之学者，有能体祖师之苦志，炼行阐化度人，以达於成己成物。则将来秉笔者自有定论，固无但私於我祖庭焉。
　　至元甲申岁二月初吉，知常盛德大师提点，终南甘河镇遇仙宫事王道明序。
　　终南山祖庭仙真内传卷上
　　夷山天乐道人李道谦编
　　玉蟾真人
　　师姓和氏，名德瑾，秦州甘泉县人。天姿整秀，志学之岁，攻事翰墨及冠隐。身为刀笔吏，然处事中正。以道存心，未尝取非义财。遇高人胜士，靡不参请。天德问以部橡出身，方将游仕宦途。忽一道者过门，师延至家，酌酒谈玄，大适其意，少焉而去。他日道者复至，臂擎一枭，谓师曰：此物虽许大眼，了不识人。师乃悟为异人，因问其乡里姓字，不告而往。后月余道者复来，身染厉疾，止於其家。脓血汗秽，殆不可近。师为召医，百疗不效。经岁乃姐，师备礼葬之。又数月一老媪诣门，泣且告曰：老身有儿，性嗜云水，不事家业。近知游居贵宅，特来相寻。师告以病姐，媪恸哭不已，曰：老身与儿，止是二口。儿今既死，何所托身。师请以母礼事之，一日媪曰：吾欲启圹，一睹儿面，虽死无憾。恳告再四，师为发冢，但空棺而已。中有秘旨一幅，老媪亦失所在。师叹曰：吾今遇真仙，尚汨没尘堂中，果何为也。由是黜妻弃子，易衣入道。时闻重阳祖师亦遇真，居终南，乃往参同。大定三年，於刘蒋村结茅，与灵阳李公三人同处。· 既而心地圆通，大得其妙。七年丁亥，重阳束游海上，师与灵阳共居畅道。十年庚寅春，马谭刘丘四真将至，师及李灵阳时寓终南太平宫。留钱於货羹之家，谓曰：今日当有丘刘谭马四仙客至，可善待之。良久四人果至，货羹人邀之曰：公辈岂非丘刘谭马邪。四人相视而笑曰：汝何由知之。曰：和李二师已留羹钱矣。四子叹异，食毕往见，圻然相得。师尝命画工写真，托虎而睡，众莫能晓。秋九月初师忽觉道体违和，丹阳命长春侍。疾至十四日，偷然顺化。四子葬于刘蒋庵侧。画梵虎睡者，乃顶表归期在寅年也。升仙之后，有临潼张公久患风疾。众医莫效，将属绩之际，梦师至门，告以治疗之方。问其姓名，曰：吾终南和玉蟾也。觉而其疾少愈。用其所告之剂，疾果顿差。张就庵设斋建亭，以酬其惠。谧曰：玉蟾普明澄寂真人。今一祖庭石刻尚在。
　　灵阳真人
　　师姓李氏，京兆终南县人。聪明特达，学问淹该。天德问遇异人点化，自是落魄，不问家事。视富贵若浮云，远名利如栓桔。徜徉泉石，以道自乐。韬光晦迩，素厌人知。故终身不告人名字，里人但以李真人呼之。至大定三年，与重阳祖师洎玉蟾和公同结茅于刘蒋居之。其於铅汞龙虎之学，多赖重阳指授。七年丁亥夏重阳束游海上，师与和公止居刘蒋修身接物。重阳至汴，寄之以诗云传语。和公与李公首先一志，三人同其为交契可知矣。迨十年春重阳升仙于汴梁，丘刘谭马四真入关，待二师以叔礼。是年秋玉蟾亦假化，师与众真同处。二十八年春正月长春丘君奉语赴阙，拜别之际师嘱曰：重阳谓汝必能大开玄教，今其时矣。万一审自保爱，来春鹤驭早还，吾专俟汝为丧主。秋八月长春得旨还终南，是冬盘桓山阳淮洛之间。明年春二月西归，过鄂郊秦渡镇道众请留数偶。先旬日前师无恙，绝粒不食，众问之，曰：汝辈无虑吾，惟待丧主而已。即遣人促长春亟归。既至，拜於榻前，即赐之墨。长春悟其旨，命匠造棺。未及成，师已顺化，时三月初一日也。长春以礼葬于庵侧之仙茔，敬镒曰：灵阳辉耀演化真人。
　　刘通微
　　先生姓刘氏，讳通微，字悦道，默然子道号也。束莱掖城人。世为乡里右族，惆傥不羁。在弱冠问，飞鹰走犬，博奕国鸡，迷於花酒之场。一日一染奇疾，几至不救。梦入仙家之境，已而平复。遂悟幻化之理，以道存心。大定丁亥夏，重阳祖师将游海上。道过掖城，见先生神情爽迈，有飞举云霄之态。与之同话，机绿契合，授以修真秘旨及今名号。先生既得印，可即弃家长。往杖荚入关中，结茅于终南山甘谷之侧。昤风啸月，枕石漱流，放怀尘世之外。庚寅春丘刘谭马四师西来，先生相得甚欢，同茸刘蒋庵居之。既而四师复诣汴梁，负祖师仙蜕归葬於庵侧。先生庐墓三年，北游岚管。内全道妙，外应世绿，枢衣请教者日不虚席。於是立观度人，玄风大振於西山矣。嘉声远播，名达皇都。明昌初道陵召至阙下，问以九还七返之事。先生曰：此山林野人所尚，陛下居九五之位，四海生民之主，不必留意於此。但对以黄老清静无为修身治国之要。上悦，敕馆于天长观寻迁永寿道院，开堂演道，三教九流请益问话者户外屦满。未几得旨还山，赐御书以宠其行。翱翔於齐鲁问，至球州商河县聂家庄，谓门人曰：此吾归休之所也。因茸治庐舍居之。一日焚香礼圣，集众嘱以修真之语。曰：师真有板风之召，吾当归矣。奄然假化。即承安元年二月十五日，贞元节也。平生所作诗词目曰《全道集》行于世，仙化之所，今大建朝元宫矣。
　　史处厚
　　先生家世乾州醴泉，姓史氏，名公密。初自垂髻，心慕至道。大定壬午岁，闻重阳祖师遇仙受秘诀，养道於终南。时走而请盟，遂蒙允纳。教以全真性命之学。仍训名处厚，号洞阳子。自是乞食炼心，往来於终南鄂社问。七年丁亥春，重阳将游束海，欲令侍行。先生辞以母老，不敢远游。重阳遂画三髻道者立於云中，傍有一松一鹤，付之曰：谨秘藏之，此为他日参同之符。及庚寅春重阳仙化於汴梁，丹阳宗师率三友入关，至长安孔仙庵。先生径往参谒，时丹阳初顶三髻。先生出示重阳向日所留画图，大为赞异。四师告以海上开化、汴梁升仙之事，递相印可相得。甚欢，即与四师同茸刘蒋庵居之。丹阳屡以诗词训告，次第诱掖。不数载问，克臻大妙。后复还醴泉，和光玩世，不拘礼法。时人以史风子呼之。忽歌舞於市，唯云归去蓬庄，众俗莫晓。如是者三日，径来庵中，奄然蝉蜕。时甲午六月十五日也。官僚士庶，靡不瞻拜。初葬醴泉，明年丹阳移葬於刘蒋之仙茔。开棺视之，颜采如生。丹阳以四言赞之云：史公得遇，得遇重阳。重阳传授，传授玄黄。玄黄至理，至理不忘。内持修炼，外绝炎冻。水火既济，日月交光。龙吟离位，虎啸坎房。木金问隔，姥女圆方。刀圭烂饮，知味闻香。神丹结正，晃耀晶阳。风仙来度，显出嘉祥。歌舞三日，辞别街坊。惟云归去，趋赴蓬庄。复入庵内，奄然坐亡。观者云集，事理匪常。一灵真性，班列仙行。先生道业，读此赞文自可见矣。享年七十有三。中统癸亥，再迁仙茔。开圹视之，仅及百年，骨虽散乱，其色如金，其坚若石。余所亲见者也异哉。
　　严处常
　　先生姓严氏，名处常，号长清子。京兆砾阳县人，即重阳祖师之外戚。幼习儒，志尚清虚。以父母在堂，未能高蹈物表。为县法司，临事慈愍。一日向暮还家，路拾遗书一卷，题曰：玉灵圣书，得之者仙。于是焚香祝曰；我今二十有九，誓於不惑之年洁身入道。祝毕，醉酒於醮盆中，有声隐隐若雷，家人咸以为异。后瑜一纪二亲俱丧，忽患目疾，治之愈甚。默自责曰：昔得圣书，誓以四十出家，今过期矣。此疾稍痊，即当从道。无何目明如故。遂往终南刘蒋，参重阳祖师，愿受教为门弟子。时大定癸未岁也。先生既蒙允纳，克志于道，数年祖师授以微旨。七年丁亥夏，祖师东游。先生遨游终南泉石，住处颐神毓浩。十年春丘刘谭马四师入关，蒙丹阳宗师复为印可，仍赠之杨柳枝词云：一虎一龙一处眠，打盘旋。一呼一吸一周天，褊三田。一麦一麻通一线，袅祥烟。一来一往一还元，产胎仙。先生拜受，自是了无疑障。居祖庭又逾十载，道契真常。以二十三年癸、卯夏四月八日焚香辞众，无疾而逝，春秋七十三矣。
　　姚垓
　　先生姓姚氏，讳炫，号云阳子。终南蒋夏村人，世为乡里巨族。父祖俱好赈赡贫乏，多积阴德，乃生先生。丰神洒落，超然挺出尘之姿。性甚仁慈，闻人有急，必往援救。与重阳祖师有总麻之亲。大定丁亥四月，重阳诣门告别。先生问将安往，重阳告欲游海上，丘刘谭中捉马之行。先生素以害风相待，笑而别。无何重阳自汴京为先生寄藏头拆字诗一章，云：前相识，二官人。你真灵，看好因。抵芝苗，公未识。成道果，次须屯。蒙卦聚，神来佑。左源通，气转新。斧若磨，交利快。头一点，遇长春。不数年丹阳辈来居刘蒋庵，先生所居相去数里。闻之，往询其始末。见丘刘谭马四师皆凌云仙客，愕然叹曰：向重阳告别之语今果验矣。我辈常以害风待，何愚之甚邪。由斯顿悟，乃弃家捐累。乞受道于丹阳宗师，丹阳教以修真奥旨及赐今名号，仍赠之诗云：灰心忘富贵，槁体乐清贫。甘作逍过客，长为自在人。气中须养气，神内更颐神。不着纤毫假，方能得至真。、恭侍左右多所传授。先生得法之后，目不交睫，胁不古席。十有余年，深入大妙。壬寅丹阳束归宁海，先生从行，迨丹阳上仙。先生游历磁相问，爱滥阳风俗淳厚。筑白云庵居之，随机接物，演化度人。一日谓众言曰：师真有命，吾其归乎。於是沐浴更衣，踟趺而坐日方。卓午寂尔返真，异香芬馥，移时而散，享年七十二。平生所述诗词号《破迷集》行於世。
　　曹填
　　先生姓曹，讳填，道号朝虚子。陕右坊州人，家世巨富，犹子徽美叔早登甲第。先生少读书，乡里以孝悌称。为人忠厚谦和，襟怀萧爽壮岁。游场屋问，屡中高选。大定甲午暇日，因览仙经道典，掩卷叹曰：人生浮世，光阴电回，倏然而已。不究生前，妙本出世，高标果何为哉。虽有学仙之志，罔知所适。闻丹阳宗师於终南祖庭居环堵，先生径往。参谒一见，神合气协，若有夙习之契。丹阳纳诸门下，教以道要。先生既蒙接引，心知至人不易遇也。遂捐进取心以永依归。丹阳知先生逸气超迈，妙识高明。一日因先生静室澄坐，思造乎静。丹阳诣之曰：学进欤。先生稽首而跪乎前曰：学欲进，而未之能也。丹阳曰：夫静也者，天命之原，仙圣之本。习而进之，犹假翰以登天。反思而究，则如坐堂上而睹阶前也。不日静乎，樱而不烦。不日真乎，作而不妄。先生拜而谢曰：琪得之矣，自信而不疑，自明而不昧。自古自今绳绳而不绝者，其斯之谓欤。丹阳乃首肯，琐再拜而退。后得玄门十解元者，自先生始也。凡初入道者，丹阳以先生为兄。壬寅丹阳束归宁海，先生侍行。明年丹阳羽化，先生代师行化海上。明昌中与云中苏公、无染柳公奉长春师叔命，同飞乌燕蓟，演化度人，应绿接物。十有余年，玄化大行。於泰和丁卯夏四月，先生时寓燕都城束永寿观，忽告众曰：吾当归矣。不数日示微疾而逝，道众具礼葬之观东兵后。乙巳冬改葬于五华山。庚戌岁十二月奉朝命追赠斓玄惠正朝虚真人号，盖掌教真常真人请之也。
　　来灵玉
　　先生世为京兆右族。姓来氏，讳灵玉，道号真阳子。幼习儒业，乡里以解元呼之。大定十年间，礼丹阳宗师出家。迨丹阳束归海上，先生侍行。嗣后事迹无所可考，姑略纪其大盘，他日得之，当为详录。
　　雷大通
　　先生姓雷氏，名大通，道号洪阳子。世为延安敷政之巨族。身长六尺，情怀雅淡，不事小节。眉疏目秀，耳大准直。唇如渥丹，须髯美细。幼业儒素，尝以词赋魁乡选，故时人以解元称之。当大定乙未春，方夜读书，灯下月朗风风清。欲竟三鼓，忽闻窗外以杖画地声，既而言曰：可叹愚迷馒用功，浮华一梦转头空。何如立志修仙举，永住三山最上宫。先生剧启户出观，了无所见。秉烛视之，见以杖画向诗四句，后画岔翕二字。先生自是了悟空华，顿徘学仙之志。是岁秋因赴试长安，闻终南祖庭有丹阳宗师阐全真教法，即往谒之，一见若有夙契。乃作诗二绝，写怀以呈。宗师即继韵答之云：饶君声价胜苏秦，不似韬光更匿名。物外逍遥真坦荡，百一初一点自然明。静清便是长生诀，舍弃妻男没口传。悟后知空宁着有，自然获得好因绿。先生焚香拜请，愿执弟子礼。宗师留於座下，训以今之名号。朝叩夕请於道，大有所得。壬寅夏丹阳束归，先生留居祖庭，日进道业。甲辰春闻丹阳上仙杖屦游海上，奠祭坟珑。迨明昌初迤逦西来，道过滕郡，爱峰山岩壑幽邃，筑修真庵於响石涧。栖真养浩，演化度人。厥后诣门，受教为门弟子者数百人。惟灵真子马了道清明子王志专为入室，今各建方所，引接后进。至大安辛未秋，先‘生谓门人曰：百六数穷，劫灾斯至生灵鱼肉，吾不忍处世也。无几何示微疾而逝，门人葬于修真庵侧。未几兵甲扰攘，烽烟顿洞。后至大元抚定，人烟稍集。岁庚戌先生之高弟清虚真人张志洞至自武川睹先生宅兆，卑隘封树草略。即会四方法属备衣袅石椁大行，改葬於雪山仙茔灵都宫。以弟子马灵真王清明树于左右，仍构堂设像以事香火。
　　刘真一
　　先生姓刘氏，讳真一，道号朗然子。世为登州黄县之巨室，父祖以儒学起家，积德奉道，乡里所称。先生幼丧其父，读书日记数千言，辞源浩瀚。弱冠问试艺春官，得占高甲，时人以解元呼之。然每以世事为不足玩，常有凌云迈往之志。忽得泄泻之疾，缠滞弥年。已及膏育，百疗不效。大定己丑秋，重阳祖师挈丹阳长真长春三真过其门，母氏设斋供养之。且以子疾告，祖师视之曰：此吾门大士，非汝家子也。许之入道，则可矣。母氏焚香跪於前曰：此疾果愈，俾侍几杖以从。祖师以余饮与之，既饮汗出如洗，厥疾渐廖。、迨明年祖师已升仙於汴梁，先生入关诣终南刘蒋村，礼丹阳宗师。出家奉侍，既久得付玄旨。壬寅夏从丹阳束归。癸卯冬丹阳将羽化，召先生嘱之曰：汝等要作神仙，须要积功累行。纵遇千魔万难，慎勿退堕。然后可领吾言，我开眼也见，瞑目也见。元来不在眼，但心中‘了然，则无所不见矣。又曰：汝绿在北方，可往矣。先生拜而谢。丹阳既升仙，迤通北游平滦之境，所至请益者户外屦满。一日至抚宁县，爱其山水佳胜，筑重阳观居之。厥后度门众数千余辈，创宫观大小仅三百区。北方道风洪畅，先生阐扬之力居多。至泰和丙寅岁二月初六日，召入室弟子邸道明等曰：吾其归矣，昔丹阳将升仙嘱予进道之语，汝辈当无忘。《金玉集》 ，凡入道者不可不观，为我镂梓散于多方可也。须臾偷然假化。平昔所作歌诗目曰《 应绿集》 行于世矣。
　　李大乘
　　先生姓李氏，世为平冻府华亭县之大族。幼习儒业，长於辞翰。早年尝中乡选，迨中岁至御廉下第。慨然有烟霞之志。大定戊戌秋丹阳宗师行化西来，先生邀于私第事之，丹阳日谈道妙。於是黜妻弃累改衣，执弟子礼。丹阳训名大乘，号灵阳子。日受真教，曲尽妙蕴。己亥二月十五日，丹阳就先生花圃筑环，与先生同居，约百日为期。仍赠之诗云：，西北亭川环堵居，此中堪可隐吾躯。眼前碧竹数君子，面对青松二大夫。流水假山儿戏尔，清风明月汝知乎。若能悟解予栽韭，时宗师环中栽韭以寓意也，有分灵光赴玉都。丹阳又见花圃中，林擒一株久已枯死，於四月十四日命移於环内栽之。仍作诗云：天上三十六，地下三十六。天地入宝瓶，七十二候足。后至五月二十日青芽褊吐，枯干复荣。丹阳谓大乘曰：四月十四乃纯阳降世辰也，至此日吾之生辰也。相去三十六日，天地昼夜相合为七十二候足矣。先生作异木记以纪其神，刻诸贞石。无何丹阳挈先生来终南祖庭，居数载之问屡蒙印可。壬寅丹阳将束归，长春谓先生曰：吾道东矣。时馆陶刘武节得官鄂邑，雅与先生相善。官既满，请先生束游。至家，筑庵奉之。刘亦入道，为门弟子。厥后道绿日盛，门徒云集。又数年，先生示微疾顺化。其体若蝉蜕而轻，远近观者大加叹异。门人具礼葬於庵侧。关中兵后，道众即先生华亭环圃大行兴建为太清观矣。
　　赵九渊
　　先生姓赵氏，讳九渊，字几道，湛然子其号也。世为陇州陇安县之右族。先生自幼不同儿辈戏狎，既长赋性谨愿，平居寡言。体貌魁伟，襟度洒落。习儒业，尝中乡试之甲科，故陇人以解元呼之。不事功名，每有高蹈远引之志。年逾三十，未尝婚娶。大定戊戌秋，丹阳宗师演化陇川，一时归向者灵集。先生见之而心醉，曰：此吾归休之地。於是设斋灶香，请预弟子列，丹阳纳之。明年丹阳还祖庭，先生从居之。朝叩夕参於道德性命之学，大有所得。迨壬寅丹阳仙仗东归，先生往来终南凤陇之问，徜徉自若也。河内张邦直尹扶风日，常延致其家，与之谈道。每留数月，为方外忘形之交。先生作文尚平淡，诗句雅健，得陶谢体。每诵老庄黄庭为日课，非法之言，略不出口。闻人谈及他人之短，辄瞑目不与之相接。但云：置论徒败德招怨，躬自厚而薄责於人，圣人之遗训也。故所至人皆敬慕之。正大末凤陇兵乱，先生负岌探入陇山，莫知所终。及大元抚治辅正，洞真真人于君奉旨住持终南祖庭。寻访先生遗文，得於陇州佑德观郑炼师子周处，目之曰《思玄集》。中统初京兆昊天观先生门人赵志冲，於府城之北特置吉地，请翰林待制孟攀鳞作志，起坟葬先生之衣冠，以致春秋之祀云。
　　苏铉
　　先生姓苏氏，名铉，号云中子。华州蒲城人。赋性宽慈，谦而好礼。遇烟霞胜盘，终日忘返。大定辛卯春，诣终南祖庭丹阳宗师，席下乞垂开度。丹阳置诸左右，教以入道仪范。服劳既久，未尝少懈。丹阳付授道妙，及屡以诗词接引，使进真功。以至心源明了，道体冲融。一时羽属皆以小丹阳目之，其造道之深可见矣。后辞师游海上，和光同尘，扶宗斓教。壬寅夏丹阳东归，复侍几杖，迨丹阳之上仙也。盘桓登莱之问。明昌初长春宗师命先生演教燕蓟，住崇福观。道绿日兴，从游者众。一日谓门人曰：世绿尘务何时了绝，吾其归矣。言讫，彩云缭绕空际，枕肱而逝。至大元乙巳冬，清和真人移葬于五华山仙茔，真常真人奉朝命追赠体元辅教云中真人号云。
　　于通清
　　先生河东堤州人，姓于氏，讳通清，字泰宁，道号真光子。初母梦神人授丹一粒，服之有娠洎。分瑞之日，红光照室，半日方散。夙丧其父，所居与神霄官相近。先生髻龄之岁，母氏携往宫灶香。手指道像而问母曰：此圣真者，人可得而为乎。母曰：唯志於道者，可得而近之。先生心诺其言，自是时诣宫嬉游。每见黄冠师诵经，必澄坐其侧谛听筵终而去。既长，为人端直，不事家产。恒有高蹈物表之志，但未知所适。年几冠母氏终天，葬祭尽礼。大定己亥岁，忽一道者诣门乞食，先生饭之。因问将安往，道者告以将诣终南参师。先生乃从其行，谒见丹阳宗师於祖庭。丹阳问其行止，先生具实以告。丹阳留居座下，执巾瓶之役数年。一日手书立身法，付之曰：遵是而行，仙阶可至。又屡授真诀，乃得心性圆通。后丹阳束归，留先生居祖庭。迨明昌辛亥长春亦束还海上，先生从，居栖霞之太虚观。又数载长春进而前曰：圣贤教门，方欲开阐，汝可分适北京等处弘扬吾道。遂授以亲翰，付界教法。先生承命，至溜都环居三载。其神光屡见，僚庶敦请出环。参玄问道者不可胜计，莫不虚往而实归。厥后道绿日兴，度门弟子瑜千人，唯卢柔和丁至一为入室僚庶。选京城束北隅爽恺之地，筑华阳观奉之。先生亦自号涂阳隐士。大安己巳玉阳真人仙仗北来，馆于观下。无何挈先生至燕都，保赐紫衣师号。自是道价益高，门徒愈集。贞佑甲戌岁蒙长春书召，还栖霞之太虚观，俾主观事。兴定改元，土寇扰攘，迁居福山县杏山村之修真庵。忽然先生集众告曰：今日天气清朗，北兵寝息，吾其归矣。遂沐浴，书颂曰：今朝推倒无根树，顷刻扳翻炼药炉。我独去时无滞碍，杖华倒曳赴蓬壶。掷笔瞑目而逝，春秋五十有六。时五云缭绕，笼罩庵所，竟日不散。兵后住持彰德府天庆宫门下法孙李志方，迁先生遗蜕葬于府城西北王裕村之仙茔，构堂以奉香火矣。
　　赵悟玄
　　先生姓赵，名悟玄，字子深，道号了真子。京兆临潼人，家世业农。寄母胎十有二月，生於天德元年五月初二日。分瑞之际，神光满室。亲属相传，莫不为异。既长，志尚清虚，不乐世味。大定庚寅春，丹阳宗师率丘刘谭三友入关，道经零口镇，先生见之，识其非凡。遂邀至家，设斋延待。既而与母魏氏并姊弟妻侄六人，俱诣终南祖庵，投丹阳出家。丹阳方急於度人立教，俱蒙允纳。各付以修真微旨，及嗣后屡以法言诱掖，皆能为玄门之达者。惟先生侍丹阳最久，既得法之后，於刘蒋居环者数年。庚子岁京兆赵恩，舍宅修蓬莱庵。请先生居环，听然就请，兀坐逾十年。尔后合州淳化县秦庄道友李氏筑环，来请先生，又往居一纪之岁，遂得心符至道。因折柏四枝插於环中，乞今荣茂。泰和中咸宁县樊川锥希谊闻先生为有道者，筑环请居之。一日房弟锥都巡於京兆茶肆内，见一道者来乞钱，遂手付一文与之而去。后月余还家谒先生於环堵，见而惊曰：此向日茶肆乞钱道者也。问兄先生亦尝出乎，日无。都巡乃焚香拜礼，以朱阳村世业柏坡与先生修全道庵，永为栖真福田。先生尝谓弟子然逸期日；京兆太白庙，道祖玄元示边之地，向者丹阳已筑堂其侧，他日必为崇福道场，汝可居之。先生亦时往来其中，今果为名观矣。居数载，先生复往淳化。以大安三年三月十有七日，无疾而逝，享年六十有三。生平畅道诗词号日《仙梯集》行于世。度弟子数百人，惟王德遇然逸期为入室。后移葬先生於樊川全道庵之柏坡，访平冻同知杨庭秀为作墓碑以纪其道行。天兴兵后，就全道故址大行兴建为翠微宫矣。壬子岁真常真人灶香祖庭，赠以弘玄真人号。
　　段明源
　　先生世居平水，法讳光普，字明源，道号真阳子。幼而聪慧，长而豪侠。因酒误伤人肢体，避罪入关中。偶至终南祖庭，闻丹阳宗师谈道，大有开悟。於是焚香拜礼，恳祈出家。丹阳见许，恭执劳役以事左右。数年之问，渐有得於心。一日跪告师前，丹阳教以寡欲澄心、摧强挫锐。先生既蒙印可，行其所受之学。不数载乃得，心字瞻明，臻於妙道。遂杖荚还河束，於稷山县城之北筑了真庵居环堵，自此依归者众。岁壬寅夏忽谓门人曰：丹阳宗师将束归，可备香信，汝等随吾往谒。即出环率众而行，甫抵潼关，仙仗果至矣。丹阳叩其所修，先生以所进答之。丹阳叹曰：关中已有赵悟玄，河束又得段明源，吾教得所传矣。先生拜辞而回，道价益高。三原杨明真闻之，往诣参请，多蒙指授，仍以物外人词见赠。迨明昌改元二月二十八日，先生召门人曰：吾有三山之游。沐浴书颂云：岁久乐希夷，光明性烛辉。灵通三岛路，气结六铢衣。放旷无拘束，逍遥出是非。默然无一事，鹤驭彩云归。书毕，曲肱而逝。目光炯然，数日不落。备礼葬于了真庵侧，平生歌诗号曰《明源集》行于世矣。
　　终南山祖庭仙真内传卷上竟
　　终南山祖庭仙真内传卷中
　　夷山天乐道人李道谦编
　　柳开悟
　　先生陕右坊州人，姓柳氏，讳开悟，字巨济，道号无染子。性聪敏少言，家富不喜华饰。业进士，博识强记，能属文。再赴廷试而还乡中，以才名推为州学录。大定壬辰春，因游长安遇丹阳宗师，与之语，及赠以词。先生有所开悟，遂舍家从之游。居刘蒋祖庵瑜十年，於道大有所进。与曹顼、来灵玉、刘真一、李大乘、雷大通、李大茎、赵九渊辈俱在丹阳门下，时人称之曰：玄门十解元。丹阳束归，先生与诸公亦从行。迨丹阳上仙，先生於明昌问奉长春宗师命，演化燕蓟。既而迁固安之栖玄庵，以崇庆改元寿终。兵后乙巳冬十月，清和真人移葬于五华山。庚戌冬掌教真常真人奉上命赠明玄崇德无染真人号，仍作暮碣铭。
　　任守一
　　先生姓任氏，讳守一，道号自然子。世为京兆鄂县之农家。体干魁梧，胸襟开朗，不拘小节，性喜射猎。一夕梦鬼使摄入阴府，历见罪囚校对拷掠之事。觉而有悟，因毁弓折矢，对天自盟，愿改前非。以新厥德径，诣刘蒋祖庵丹阳宗师门下，求受道业，丹阳斥逐。至於数日，其心益坚。乃纳之，俾就环堵供事。饮膳三载，之问服劳益谨，未尝须臾少懈。丹阳怜之，指授真诀，教以忍辱降心，调炼神气。久之心地虚明，渐有所得。一日跪前告曰：庸鄙凡愚，蒙师开悟，顾无以报，愿垂慈悯，不弃陋拙，更执汲爨三年。丹阳却之曰：汝向时未悟，须当服勤效役，今既有所得，当进汝真功，接引后进。於是先生拜辞，乞食河朔问，道绿日盛。至大定癸卯冬，闻丹阳返真，先生庐墓三载。未几忽召门人曰：昨夕师真有命，令从游道山。沐浴更衣，偷然顺化，即明昌改元四月十四日也。兵后门人移葬于登州蓬莱县百涧村重阳观，构堂设像矣。
　　杨明真
　　先生姓杨氏，世为耀州三原县人。父蕃母刘氏，以天德庚午岁十一月十八日先生乃生。分瑞之际，青气盈室。幼而孤梗，不与旱儿戏狎。既长，每发浮生如电之叹，志慕仙道。当大定十四年闻丹阳宗师弘全真大教於终南祖庭，即弃家特诣门下，乞垂开度。丹阳见其体貌魁梧，胸襟开朗，叹曰：此真仙材也。因训名明真，号碧虚子。授以还丹诉流之诀。先生既得受记，头胡面垢，乞食度日，或歌或舞，佯狂玩世，人皆以杨害风呼之。常持一马杓以为饮器，隐边丐徒中，数岁不语。志逾金石，盘桓终南鄂社问。后闻丹阳上仙，束游海上，奠祭坟珑。觐谒长生玉阳二宗师，多蒙指授。迤逦西归，尝闻稷山县真阳子段君为丹阳许可。取道河束，灶香参拜，段君密授道要，又以物外人词赠之。先生辞而还秦，自是了无疑障。径入京兆省前宣诏厅，忘言危坐，虽纷华满前，未尝一盼而已。心灰体槁，如在山林一纪之岁，入於大妙。承安己未转运使高德卿忽患心痛，百医不效。属扩之际，梦先生以水嘤之，褊身汗出，倏然而苏。不数日四肢康豫，亲诣宣诏厅，焚香拜谢，多赠金帛。先生不受，复作诗十绝谢之。重午日先生在清真庵画地为炉，撮土代香，翠烟霭出，盘结丈余，旋为华盖，移时不散。时有数鹤飞呜其上，万目仰瞻，靡不赞异。由是统军完颜公助赀兴建即今之丹霞观也。蒲城老苏两膝拘挛，不能步履。先生以水嘤之，奔走如故。厥后里人之疾者，竟来求水。先生厌其纷冗，呎水一杯注之井中，有声如雷。自此疾者汲而饮之，无不痊差。迄今号曰：法水井。无何还祖庭闲居，召门人修斋集众。嗣法於无欲子李公，及请知观毕知常，嘱以藏身之地。留颂云：八．十年来如电拂，一堆臭腐弃荒田。予今去后全无碍，撒手归空合自然。置笔奄然顺化。福山宋昭然者，与先生素不相协，先生窗外与之告别，宋遽出户迎待，适人来报先生羽化。时正大戊子六月十一日也，享年七十有九。度门人数百辈，平生着述目日《长安集》行于世。葬于刘蒋之仙蜕园。庚戌冬掌教真常真人奉朝命追镒曰碧虚毅烈真人。
　　周全道
　　先生姓周，名全道。世为古豳之巨室。生於皇统乙丑岁十二月二十二日。自幼语默，进止若成人。状貌奇古，神情雅澹。夙丧其父，生理萧索，竭力以事母。母忽感奇疾，百疗不愈。先生割股，与药同进，厥疾乃廖，乡党以孝闻。年及冠，里人有以子妻之者，先生婉其辞而却之。及母氏之终天也，哭泣过哀，几於灭性。叹曰：吾尝闻道家有言，一子进道，九祖登仙。欲报罔极之恩，无瑜於此。时大定癸巳岁，丹阳宗师环居终南祖庭，演全真教法。先生遂诣席下，求．受道要。丹阳纳之，俾与弟子列，自薪水舂爨，皆使亲历。先生恭服勤劳，数年匪懈。丹阳察其有受道之志，一日召入环室，授以真诰，及赐全阳子号。先生既得法，克己炼心，行其所受。如是又数载，合堂云众，莫不服其践履之实。无几何，丹阳谓曰：豳近边鄙，教化难通，汝当往居，以弘吾道。先生受教而往卜庵玉峰山下，颐神毓浩。演化度人，各随其根，性浅深皆蒙启发。至於疲症残疾环独鳏寡而无告者，收养於庵中。由是乡里士庶日益敬仰，豳人为之迁善。壬寅丹阳束归，先生每至清明，必躬诣祖庭奠祭，岁以为常。贞佑问羌人陷豳，先生亦在虏中。虽被俘挚，其精进道业，略不少渝。羌识其为异人，遂释之。四方来受教者，不可胜计。俱令各立方所，诱掖后进。元光末尚书左丞张公信甫出镇豳郡，素忌先生之名，径来玉峰叩其所修。先生告以道德性命之理，公喜其诚，出而语人曰：周全阳有道者也。翌日设斋，仍赠袍履，时遣人候问起居。先生亦常往来，寓居长安之汉高祖庙，统军完颜公待以师礼。正大戊子复还豳，以十月十有七偶命众作斋，召嗣法门人圆明子李志源嘱之曰：终南南时村，祖师开化炼真之地，吾欲修建以彰仙迩，奈世态如此，不可强为也。他日升平之后，汝辈当勉力以成吾志，言讫，令侍者焚香，命众诵《清静经》，先生危坐澄听。甫竟三过，枕左肱而逝，春秋八十有四。葬於玉峰庵侧，士人王才卿者，与先生为莫逆，时仕庆阳。方天兵围城甚急，忽梦先生飘然而来曰：吾今特来与公相别，轩冤傥寄，不堪久恋。此身一失，再得实难。珍重而去。未几围解，王乃访人，始知先生入梦告别之日即返真之辰也。遽解印绶，黜妻子，乐道以终其身。先承安戊午岁东鲁鄹城县洞虚子张志渊者，尝两梦神人持白刃叱之曰：尔年将尽，胡为不参师学道，以免速死耶。既觉心神恍惚，因诣郭西郊行，俄见一道者，麻衣草履，躯干魁伟，自西而来，就张言曰：汝有宿绿，故来相接。即於路左教以修真密旨，及以麻绦赠之，且曰：敬之哉，无忘吾训。三十年后当有吾门人来此，与汝相会，是时汝得与师真结大绿矣。张请其姓名，答曰：吾关中周全阳也。俄失所在，张遂易衣入道，后於济州创白云观度弟子数百人，悉立庵观於齐鲁之问。壬辰六军下河南，李圆明挈众北渡，於束阿县筑栖真观居之。张闻往谒，告以向日遇师之故，圆明出先生画像示之，张焚香致拜曰：此正吾曩者所遇师也。以圆明为道兄焉。乙未关中抚定，圆明追念先生遗命，率法属百众西归，於南时创成道宫。张洞虚屡辈金币以资其用。不十载雄构壮缔，庠豁可观。辛丑春清和真人命门人捧先生遗蜕葬於刘蒋之仙蜕园，壬子掌教真常李君奉朝命追赠全阳广德弘化真人号。
　　乔潜道
　　先生家世平阳，族乔氏，名潜道，号冲虚子。赋性沈静，素嗜玄虚。大定壬辰岁时年三十有六，与里人李冲道同游终南，拜礼丹阳宗师，求受全真教法。居刘蒋祖庭，采薪汲水，供事道众。艰辛备历，略不敢息。一日丹阳授以玄旨，仍付诗二绝云：乐天知命不愁穷，怀玉身心众莫同。烹炼神丹凭匠手，须教鼎内雪霜红。道中玄妙与谁穷，撞着知音语话同。守黑不教心上黑，丹红胜似面颜红。先生既得道训，与同志李君相为切偬，克勤道业逾十载，故能各造玄奥。壬寅丹阳束归，先生与李君共游，合音合水乞食度日。既而刘户部好谦语人曰：昔列子居郑圃四十年，人不知其有道。盖怀道抱德之士，如良贾之深藏其货，惟恐人知。吾观乔李二仙，其斯人之流乎。县人闻之，日加敬仰。择故城之束北隅，筑太清观事之。丙午长春宗师演教祖庭，二公径来席下，日亲教语。长春察其所安，忽谓众曰：乔李二公克勤于道，真吾门之达者。自是道价日益高。明昌辛亥，承长春命同弘化河束，於临汾筑冲虚观居之。泰和壬戌复来合水，栖真接物。贞佑丁丑春三月，因与士人王可大坐问忽曰：吾敢少烦於君，愿助一袍以烬吾行。不数日无疾而逝，享年八十一，可大来吊方知索袍谓棺也。时门人李道隐居於他所，一日一先生突然踵门，密有规诲，临别又曰：明日可一来，吾别有所属。翌日道隐行至中途，逢人来报先生昨日已羽化矣，方知来者身外之化身也。
　　李冲道
　　先生姓李，名冲道，清虚子别号也。家世平阳。性刚毅，善辞翰，事父母孝。於大定壬辰问年几不惑，遂与同里乔潜道结为林下莫逆友。偕诣陕右终南丹阳宗师门下，求受道业。宗师视其可教，留与弟子列，舂爨洒扫，勤事数年，愈久愈敬宗师。一日授以秘旨，仍赠之诗云：逍遥物外兴无穷，且想和光混俗同。堪叹浮云虚幻梦，恰如败叶舞秋红。任人闲笑道家穷，一志修仙俗匪同。三伏洞天霜雪降，灵苗慧草转添红。先生既得印可，笃志於道，胁不占状者仅十霜，故得心宇。泰定忽夜见神光照室，朗如白昼。遂与乔君同往合阳，丐食炼行，弘演真教。丙午长春自陇山来祖庭，复诣座下，参进上道。迨明昌辛亥长春东归，命先生与乔君弘化河东，於临汾县西筑冲虚观居之，度门弟子数百人，造庵观数十区。长歌短咏，稍露玄旨，乔君责之曰：道人贵韬光晦边，目今向上真师在世，止可各进真道。先生谢而焚之，一日一命众具汤沐且曰；吾世绿已尽，今当归矣。嘱门人以志道之语，偷然顺化。非烟非雾，褊覆庭宇，三日而修。士庶瞻拜，靡不叹异。葬于冲虚观，构堂造像以奉香火。
　　赵九古
　　先生姓赵氏，讳九古，道号虚静子。家世檀州，祖宗簪缨相继，成有政声。父淄州太守改同知平冻府，事因家焉。先生大定三年癸未生，天姿澹静，日者相之曰：风清骨奇，非尘室中所能留也。夙丧其父，每有升虚之志。十七年丁酉母欲娶之，而不从命，屡请入道。母数诂责，知其志不可夺，乃从之。闻府中崔羊头者为有道，往师焉。崔命执厨爨之役，每夜令造食五七，度度必改味。及所进亦不多食，亦不令多造，使通宵不寐。如此三载，其心益恭，亦无分毫骄气，人以内奉先生呼之崔知其可教，十九年己亥俾先生诣华亭丹阳，席下请益，丹阳纳之。庚子丹阳还终南，命先生往龙门供侍长春，而亲训炙，长春易名道坚，时往来於平冻。丙午长春挈居终南祖庭，长春起戊申之韶也，留先生事灵阳李君。明昌辛亥长春东归海上，携过掖城，命谒长生。未几长生令先生归栖霞，长春喜其来也，命充文侍掌经籍典教。凡僚庶道流来谒，必先参先生，然后入拜丈室。其为文清古，笔法类《痪鹤铭》。迨己卯岁长春赴诏适西域，选侍行者先生为之首，至赛蓝城，先生谓清和尹公曰：我至宣德时觉有长往之兆，尝蒙师训，道人不以死生介怀，何所不可，公等善事师真。言毕而逝，享年五十有九。葬之郭东原上，迄今土人杞之。初长春过阿不罕山，留宋道安等九人建栖霞观以待，至壬午为恶人拓忌起讼，众皆忧惧。道安昼寝见先生自天窗而下曰：吾师书至。道安曰：自何来。曰：自天上。受而观之，止见太清二字。宋觉白於众，翌日果有书至，自行在讼事乃寝。盖先生之阴护也。癸未长春东还，过其茔域，诸友欲扶衬而归，长春止之曰：四大假躯，终为弃物。一灵真性，自在无拘。奚拘拘然，以弃物为念哉。明日遂行，既达汉地。自云中武川津阳燕蓟十余处，见先生单骑而至，预报长春宗师东还，何不远迎。其神异之迩，不能备纪，姑录一二以表死而不亡者也。庚戌岁真常真人奉命褒美道门师德，赠先生中贞栩教玄应真人号，葬冠履於五华山，以奉岁杞焉。
　　陶彦明
　　先生平阳襄陵县人，幼而好道，事父母以孝闻。年逾三十，估恃俱失。先生哀毁，过礼服阕。慨然置家累，渡河而南寓居灵宝县，欲投师学道，罔知所适。大定癸巳岁河问许子静来为县宰，见先生气质淳正，且告之曰：公果欲慕道修仙，非得师匠，徒费世祀。吾闻丹阳马君弘全真之教，今居终南，汝可依归。仍作诗送行，先生径诣刘蒋。丹阳见之，如有夙契，留居座下，与之名日彦明，字明甫。亲炙日久，教以性命之理。朝夕训诲，以至心地开通，了无凝滞。使之游历诣方，究取父母未生前去。先生卜居渭南，箪食瓢饮。行其所受於师者，若将终身焉。不数岁丹阳召还祖庭，问以日用，且叹曰：纯而不杂者，其惟陶明甫乎。赐之号日无名子。既而丹阳束归，先生亦出关，栖止于洛西抱犊山，寻迁桃花山隐居。逾二十年忽告其徒曰：吾昨於定中偶忆先世尝居灵光洞，今失其所在。后因游女几山，见石壁问有刻灵光洞三字，中有石林铁臼尚在，遂茸居之。众验其言，益加信敬。隐余十载，俄迁居长渊，人莫测其意。不数日北兵掠女几，民多被祸，独长渊无一骑之来？人益服先生有预见之慧。虽法寿甚高，而步履康健，精神悦择，可见平日炼养之功也。正大丙戌秋，云溪庵门人狄抱元、王抱真请先生就庵过冬，先生辞曰：此中已备结冬之计，待来春当往，彼作归休之所。丁亥三月六日杖笑抵云溪，与道众笑谈终日，翌旦更衣端坐，索纸笔书颂，奄然而逝，享年八十有六。停柩七日，颊红顶温，如熟睡状。殡於所居静室，明年离峰于君葬诸凤翼山之西。启棺形质不变，香风满谷，万人瞻拜，莫不赞异。故左丞姚枢为作墓铭，以纪灵异焉。
　　王志达
　　先生延安之大簇，姓王氏，名志达，道号玄通子。生於天德庚午岁十上月二十九日。夙丧其父，妙龄雅负清鉴，每叹世绿虚幻，有超然拔俗之心。既长以户殷充里正，征敛廉平，乡人敬之。以大定丁酉岁，因友人得疾，数日身化为大蛇，惟头面未变。先生休视之，友曰：公辈可备筐器，送我於山，不然恐头面随化，伤及生人。先生揭袅一视，其项已下果为蟒矣。遂与家人送至山麓问，即附草而去。先生惊骇，从此长往不归。路逢异人，授以玄旨，且曰：今丹阳师演化于终南，可往师焉。俄失所在，先生径往，求为度脱。丹阳初不纳，至於责辱数日，求教益坚。悯其诚至，留居席下，俾随众执役，教以忍辱炼心。居数年其勤俭谦退，愈久愈笃。未几丹阳以道德性命之要付之，先生既得法，卜云阳县环堵。默坐一十三年，乃得心光内发，吐为辞章，胳合玄理。度门弟子数百人，后复还延安。五月大旱，官民问先生雨期，曰：今日小雨，未能沾足，过此三日，泽大足矣。至期，果如其言。泰和问羌人入寇，人心骇惧，先生徐曰：请无虑，昨吾定中见三千无首人，驱五百大兽至。后数日捷书至，果枭首三千级，获驼五百余头。四方闻之，益加敬奉。一日於市肆中小酌，出门仰瞻天表，还入坐，索纸笔书颂云：一轮红日耀中天，五色祥云顶上旋。珍重一声归去也，倒骑玄鹤海束边。掷笔曲肱而逝，时大安庚午十二月初二日午时也，享年六十一。平生着述号《玄通集》行于世，葬于府城之束南。天兴兵后门人就先生葬所建玄通观，以奉香火焉。
　　薛知微
　　先生世居河束河津县，乃唐征辽将军薛仁贵之远孙也。法讳知微，字道渊，号碧霄子。以天德庚午岁生，幼不嬉戏，长慕清闲，性沈默寡言。年瑜弱冠，酷好养生性命之学。大定辛卯岁丹阳宗师演教终南，声扬远迩，先生乃黜妻子，敬谒席下，操拂警以侍门庭，前后三霜，始终．一节。丹阳识为受道器，乃付以修真秘旨。先生既得其传，复还乡里，筑庵守静，调气养神。如此六载，故得心宇泰定，性天疏明。辛丑再至祖庭，奉师进道。忽一夕天澄月朗，辄起取薪置诸屋下，众皆讶其诞，比明雪已盈尺，共服先生有静定之功，洞见未然。癸卯二三道倡拉同游天坛，先生曰：王屋洞天，素欲一往，安乐窝中可以托宿。既至主人迎居，一室轩扉雅敞，榜曰：安乐窝。同行者相视叹曰：先生诚有道者也。时丹阳束归海上，冬法弟王志一欲游宁海参师。与之相别，先生恸哭，众莫测其所以，及王抵宁海，丹阳已羽化二旬矣。未几复还乡中，王汝霖来见，先生曰：胡不早求良医胎治厥疾。王时无恙，闻先生之言不以为事。未及月忽中风而卒。崇庆问儒士昊世杰、薛国宝问先生秋试题目，对曰：三王以赏刑致康。至期，果然二人皆第。又一日杜仲敏者来庵闲话，先生笑曰：公可速归，落井之妇犹可救也。杜苍忙至家，果如所告。先生＇预见，未然皆类。此后南渡遨游嵩少问，寻迁内乡，爱其人淳景秀，即结茅隐居，多所接引。至正大壬辰冬十月三日无疾而逝，享春秋八十三。所作诗词号《清虚集》，度门弟子数百人，唯侯志忍、柳志春、唐志安、范志冲四人为入室，皆立观度人於河束云应问，为当代之高道。兵后迁先生遗蜕葬於终南山下鄂县游仙宫之集真堂，掌教真常李君奉朝命追镒先生日升玄真人云。
　　陈知命
　　先生姓陈，名知命，道号朝真子。终南县袁村人，与刘蒋为邻瞳。重阳祖师累会化度，先生以家产殷富，未能遽抛尘累。后因丹阳等四真来居祖庵，先生颇有入道之心。一日丹阳宗师以青包巾一顶作诗赠之云：青云前破作云包，熟视陈公有分消。顾我共君同宿契，愿君同我乐逍遥。长生路上寻金扩，不夜乡中采玉苗。何啻一身超达去，九玄七祖上丹霄。先生既蒙点化，叹曰：向日重阳累会化度，我已愚昧不能从师高蹈，傥一朝大限临头，宁得以此薄业少延一日之生耶。即日礼丹阳为师，改衣入道。丹阳以先生有干济才，俾充祖庭庵主，积行立功。十载之问，每以医药救人，多种阴德，其道众多赖花荫。丹阳每作诗词，教戒先生修真处静，大造其妙。无何退职闲居，丹阳以吕道安代主庵事。先生专以修进为业。至承安丁巳，忽以手抚吕背，曰：公绿法甚大，将来此庵为观之日，度道士数百人为门弟子。是时吾道大弘，公适当其时，善自保爱，吾其归矣。言讫褊辞道倡，怡然顺化，享寿八十有一。停柩三日，肌体轻软，目光婀· 然。明年玉阳宗师买祖庵为灵虚观，保赐吕道安冲虚大师号，俾掌敕牒，主领观事。后果度道士仅三百人，皆符先生之言矣。
　　宋明一
　　先生姓宋，讳明一，号昭然子。登州福山县人。乃祖及父世为县吏，以廉平积德，见称于乡里。先生幼习儒业，长於词翰。每以此世为不足玩，发出尘学道之志。年瑜三旬，辞亲长，往径入关中。礼丹阳宗师出家，千磨百炼，志如金石。服勤之暇，其於修真习静之业，与日俱进。丹阳付之口诀，仍以青华阳巾赐之。先生拜受，以其师之所赐，终身收掌，每到旦望顶之，朝拜真圣。迨大定壬寅春，丹阳鹤驭东归，先生侍行至海上，日以其母兄姊侄六人俱礼丹阳入道。明年冬丹阳上仙，先生复入关居祖庭。丙午率众诣陇山，请长春宗师还终南大弘祖教。明昌辛亥长春仙仗亦东游，先生受法旨，充祖庭尊宿，自后凡入道者，令先生为引度师。至正大丙戌北兵下，秦川民庶惊扰，避地南山。道众俱入泌谷，先生独不肯往。众劝之行，先生曰：吾之宿债，安所逃乎，汝辈可行，吾独於此守之。不数日逻兵卒至，灵虚殿宇悉为灰烬，先生亦被害。翌日道众下山视之，膏血不流，可谓纯阳之体，嵇康罗公远之流乎。时十月十有三日也，享寿八十四。至大元壬子春正月，掌教真常真人，李君奉朝命，追赠先生以无忧真人号云。
　　吕道安
　　先生姓吕氏，讳道安，世为宁海巨族。幼年颖悟，志慕玄风。仙姿道骨，禀於天然。事父母孝，闻於乡里。年仅三十二，亲俱丧尽。葬祭礼，慨然捐俗入道。是时马谭丘刘四师於终南守坟，先生只身西来。纳拜於丹阳宗师，丹阳与先生同里闸，素知门第清洁，遂令服勤左右。既熏陶日久，乃能了悟道妙。大定庚子岁，丹阳俾先生充祖庭庵主，抚育道众。时灵阳李君在世，亦多蒙启发。丙午长春宗师自龙门来居祖庭，数载之问，日亲玄训於道，了无疑障。明昌辛亥长春仙仗亦束归，先生修身以敬礼众，以宽道风，不臧师真在日。乙卯朝省罢无敕额，庵院悉役於官，祖庭亦在其数。自是门庭萧索，道倡散逸。承安丁巳时玉阳真人被召阙下，遣人来召先生。明年春至燕都玉阳买祖庭为灵虚观。仍保授先生冲虚大师号，使掌敕牒主，领观事，且曰：重阳祖师徒步数千里来化我辈，端为教门后事，我虽不能亲往来，尝敢忘汝於祖庭夙绿甚厚，善为主持。及以诗赠之云：大悟威光朗太空，先天真瑞信忽忽。虚无清静全今古，至道流传正祖宗。三界十方通一致，千经万论了无穷。忘情自现天元主，透出阴阳造化中。先生西归祖庭，因绿复振。不数载买度为道者，皆以先生为师，仅三百人买额，为观在陕右者数十区。至兴定辛巳二月十三日，嘱门人以修进之语，以法弟毕知常嗣主观事，修然顺化，享年八十。葬于仙茔诸师之侧。大元壬子春掌教真常真人李君，奉朝命追赠先生以凝虚真人号。
　　毕知常
　　先生姓毕，讳知常。世为乾州醴泉之巨室，昆季四人，俱好清虚无为之学。大定壬辰岁闻丹阳宗师於终南祖庵弘演真教，偕来席下出家。丹阳各付秘诀，节次授以诗词诱进，以至俱能深造道妙，翘翘为人天师，惟先生最幼，置之左右，执巾缺之役。日夕训诲，岁月既久，故偏得修身性命之要。迨壬寅夏丹阳东归，嘱先生西入陇山，侍长春丘君，采薪汲水凡五年。每进绩之暇，危然澄坐，通夕不寐，以修静定之功。明昌辛亥长春仙仗亦束游，留先生与吕道安同主祖庵事。先生於吕虽为昆仲，待以师礼。六年乙卯朝省新法以祖庵无救，额例没於官。承安丁巳先生往海上谒诸宗师，长春以所有之赀倾囊尽付，及亲作疏文，俾先生化导诸方，为重建计。明年春先生上燕都，玉阳时应命阙下，召吕道安至燕，买祖庭为灵虚观。仍保赐先生通真大师号，令副知观事。与吕偕西归祖庭，道风为之再新。先生尤善医药，闻人之疾，不择贫富必往救之。至兴定辛巳吕道安上仙，先生嗣主灵虚香火。其殿堂廊麻创造增茸者甚多，道绿日弘，不数岁度门人瑜百众。无几何谢观事闲居，退隐岐山县五姓之洞真观，和光同尘，颐真养浩。时亦一至灵虚，纲领观事。正大辛卯关中受兵，先生与居民同避地於太白山之峡，至三月十六日告门人曰：昨於定中山灵潜报，此地不堪久处，当徙之他所。世态如此，吾不忍见。即焚香辞圣，翌旦奄然长逝，门人葬于所居之石室。居民有听其言而去者，不数日兵至，不去之民俱被祸。大元庚子冬洞真真人于君，奉朝命来住祖庭。念及先生同出丹阳之门，又为平昔莫逆友，为众言曰：毕通真昔居此瑜五十年，恢弘祖教，实吾门之大士也。遂命门人迁先生遗蜕葬於刘蒋之仙茔。壬子春掌教真常李君，奉朝命追赠先生曰广容真人。
　　终南山祖庭仙真内传卷中竟 
　　终南山祖庭仙真内传卷下
　　夷山天乐道人李道谦编
　　清和真人
　　师姓尹氏，讳志平，字大和。远祖居沧州，前宋时有官莱州者。因家焉显高祖妣，有子七人俱登进士第，仕至郡守者五人。大父公直考弘谊，皆隐德不耀。於大定九年己丑正月二十日生师，是夕其母方寐，梦仪卫异常、皆盛服而入神思，愕然惊寝，师已诞矣。时里人相惊曰：尹氏宅火。奔往救之，至则光照庭宇，知生子矣。咸曰：是家阴德动天，他日必为异人。三岁颖悟，善记事。五岁入小学、日诵千余言，於理即玄解。在髻龄日，举止异凡儿。尝因祀事究生死理，杳然遐想自忘。十四岁遇丹阳宗师，遽欲入道，其父难之，港往。十九岁复迫令还家，锢之竟逃出再三，始从之。诣武官灵虚观长生宗师席下，执弟子礼。寻住昌邑县之西庵，常独坐树下达旦。或一夕静中见长生飘然而来，断其首，剖其心，复置之，觉而大有所悟。后住庵福山县，惠济贫困者数年，众德之。明昌初闻长春宗师还栖霞，往侍左右。长春特器异之，付授无所隐。玉阳王宗师屡握手谈道，授以口诀。又受《易》於太古郝宗师，皆世所未尝闻。自是道案日隆，声价大振，四方学者，翕然宗之。时潍州龙虎完颜氏素豪倨，慕师道德，施囿地创玉清观事之。数载之问，姬侍供奉者未尝识其面目，亦未尝知其姓字，其所守如此。兴定己卯岁冬，大元太祖圣武皇帝自西域遣便宜刘仲禄征长春宗师，仲禄及益都会真常李公，曰：长春今居束莱，非先见尹公必不能成此盛事。及潍阳谒师於玉清，见其神采严重，不觉畏敬，自失从容。语及诏旨，师大喜曰：将以斯道觉斯民，今其时矣。遂偕往觐长春於莱州昊天观。先是金宋聘命，交至皆不应。至是长春与师议庾计北上，时从行者十有八人，皆德望素重者，师为之冠。自庚辰春启途，至癸未秋回辕。四载跋涉，备尝艰阻。既见上於西印度，奏对称旨。还及云中，长春闻山束乱，天兵又南下，曰：彼方生灵，命县砧鼎，非汝莫能救。因遣师往招慰，闻者乐附，所全活甚多。甲申岁敕令长春住太极宫，即今之长春宫也。师在席下最为入室，四方尊礼者云合。师曰：我无功德，敢与享此供奉乎。遂辞退，住德兴之龙阳观。屡承长春手泽，示以托重意，及蒙赐清和子号。迨长春上仙，师方隐上谷之烟霞观。又欲绝迩远遁，为众以主教事敦请，勉从之还长春宫，以嗣玄教。厥后门徒辐辏辇币乐贡者，日充塞庭户。壬辰春太宗英文皇帝南征还？师迎见於顺天，慰问甚厚。仍令中宫代祀香於长春宫，既责优渥。癸巳夏游母问山，太玄观之李虚玄语人曰：去年院中青气氤氲者累日，占者以为当有异人至，今师来既验矣。其演化白溜之问，道绿真迹备见《北游录》。至甲午春南归、及玉田，众喜为数日留。日已哺，遽促驾兼夜行五六十里，舍丰草中，众莫知所以。后还官，始知在玉田时，有寇数十欲劫掠，追至大合甸，不及而返。从者相贺曰：非师奈我辈何。夏闻朝廷遣官抚绥关辅，适无欲李公自卫来燕致祭处顺堂，师命入关招集道倡，兴复终南刘蒋之祖庭。秋中官遣使劳问，赐道经一藏。乙未春沁州牧杜德康请师主黄录醮事，师由云应南下，所至原野道路，望尘迎拜者日千万计。愿纳宫观为门弟子者，若前高之玉虚，惇县之神清，定襄之重阳，平遥之兴国，咸请主於师。及理醮，时早久且风，醮之三昼宵，灯烛恬然在，他境犹风。杜以州之神霄宫为献，尊事之。师以玄化大行归功於重阳祖师，乃留意於终南祖庭。冬京．兆总管田德灿遣官偕无欲李公驰疏来请，雅与师意合，丙申春正月始达终南规度兆域。初重阳祖师修道於刘蒋村，既成，火其庵而束贻，诗有后人复修语。先大定问丹阳、长春二宗师已尝建立，值天兴劫火焚毁殆尽。至是师广之，亦有继祖来修之什。於是前芜平丘，筑垣架屋，而草创之。又若楼观宗圣宫，终南之太平，炭谷之太一，骊山之华清，太华之云台诸宫遗址，悉择四方绿重耆德付之，俾任兴复之责。时陕右甫定遗民犹未安业，道众艰於得食，师以道德罪福之报抚慰之。是年夏被命令，师选戒行精严之士就禾林住持，为国祈福。秋中书杨惟中召还燕，道经太行山问，草盗罗拜受教，悉为良民。戊戌春忽曰：吾老矣，久厌劳事。以正月上日会四方耆宿，嗣法於真常李公，俾主教席。遂於长春西院及五华大房，增茸道院以为佚老之所。庚子冬京兆太傅移刺宝俭，总管田德灿请师主重阳祖师葬事，师欣然而往，虽冒寒跋涉不惮也。常曰：吾以报祖师恩耳。当时秦地大旱，师下车而雪，大阐葬礼。以明年辛丑正月二十五日既事，时盛行兴造，及经理会葬者，多方道俗常数千人，物议汹汹不安，赖师道德威重，镇伏邪气，故得完其功。师尝与老师宿德，往来于楼观诸宫，逍遥自若，以扬玄化。是岁冬十月仙仗还燕山，居玉华大房之间，远近达官士庶，仰之如景星丹凤。乙巳春命潘冲和主领河东永乐纯阳宫之法席，以事建立。无何中宫遣近侍赐黄金冠服，仍敕有司卫护。又令门人增饰潍阳之玉清，不数载奂然一新矣。至辛亥二月五日谓侍者曰：我常便房山之幽邃，故居之。今为我洒扫殿宇，以备长生升仙之斋。翌日焚香礼圣毕，谓众曰：吾将逝矣。众惊愕，师嘿不应，惟戒葬事无丰。遂不食，但饮水欢茶，危坐谈道，语音雄畅如平日。是夜正衣冠，曲肱而逝，享春秋八十有三。门众毁哭若丧考妣，时馨香之气满室，远近闻者奔走赙媚，络绎如市。初师遗言葬大房，嗣教真常李君以大房去京师稍远，艰於登涉辈柩，葬于五华，构堂曰复真，以事香火。师平日着述目日《葆光集》行于世，中统二年秋九月玺书追赠清和妙道广化真人号。
　　真常真人
　　师族李氏，讳志常，字浩然。其先洛州永年人，宋季避地濮之范阳，寻又徒开之观城，因着藉焉。高祖皓、曾祖昌、祖明、父蔓皆隐德不耀，素为乡里所重。母聂氏夜梦异人，授之玉儿，觉而生师，即明昌四年癸丑正月二十日也。师生六岁，考妣俱丧。养於伯父济川家，济川讳蒙名举子也。赋义两科，屡占上游。虽以四举终场，同进士出身歉如也。爱师颖悟不覃，意用作成，以偿平昔之愿。而师不喜文饰，雅好恬淡，常默祷高穹，望早逢异师胜友，式副夙心。年十有九，伯将议婚，师闻之叹曰：本期学道，未涉津涯，若爱欲缠缚，则圣贤高蹈、出尘之事业难乎有成矣。居无几，负书曳杖，作云水之游。初隐东莱之牢山，复往天柱山之仙人宫。宫之主者曰：汤阴李先生有藻鉴。见师仪观魁伟，固已知其不凡。因冬夜谈道，言及日用，乃大加赏异。退谓其徒曰：余在道三十年，老师宿德与之谈论者，能如此子精当，曾不一二见。迨辞，始告之曰：君玄门大器也，山庵荒僻非君久淹之地，海上昔祖师至异人并出，今独长春在焉，宜往从之，他日成就，未可量也。师翌日遂行，至即墨之东山属。贞佑丧乱，土冠蜂起，山有窟室，可容数百人。寇至则避其中，众以师后拒而不纳，俄为寇所获。问窟所在，棰楚惨毒，绝而复苏，竟不以告。寇退，窟人者出环，泣而谢之曰：吾侪小人数百口之命，悬於公一言，而公能忘不纳之怨，以死救之，其过常情远甚。争为给养，至於康调。迄今父老犹能道之。岁戊寅夏六月闻长春宗师自登居莱，师促装以往，拜谒席下。长春一见，器许待之异常。师於承教之后，益自奋励。历兵革死生忧患之际曾不易其所。守山东东路转运使田琢器之高其行，且闻昔在即墨，其主帅黄掴副统咨师筹画保完一城，以书邀至益都，待以宾礼。己卯夏六月益都副帅张林叛金归宋，冬十有二月太祖圣武皇帝遣便宜刘仲禄宝诏备礼，起长春宗师於东莱。师睹此事机，知张林新以其地入宋，叛股靡常，密念若不先入白则必见阻滞。乃往说林曰：长春师天人也，今三使征聘，毅然北行。舍近道而即远途，救世之心於斯可见。相君能为推毂，则非惟一方受赐，实四海生灵无涯之福也。林悦移檄所经，俾卫送以行。庚辰春正月长春命驾，从行者一十八人，师其一也。二月达燕，明年春北上，秋七月至阿不罕山，距汉地仅万里。并山汉人千家，逆尘罗拜以为希世之遇，成请立观，择人主之。长春坐上指师语众曰：此子通明中正，学问该洽，今为汝等留此，其善待之。因赐号真常子，仍预书其观日栖霞。长春既西迈，师率众兴作，刻日落成。又立长春玉华二会，至今不辗。癸未夏五月长春至自行在，憩於其观。一日斋客四集，长春手持弓弘一，不言以授师，师亦不言而受，圈而佩之，作诗为谢，长春但笑领而已。盖阿不罕之留弓弘之授识者，知其有付嘱之意。秋七月至下水，时残暑尚炽，长春纳冻於官舍之门楼宇，呼师而教之曰：真师不易逢，得道者不易遇，遇之而不易识也。守道之笃，人貌而天行，直寓六骸而渊宗，忘饥渴而常宁，至静而遗形，独游乎无极之妙庭。此语汝当记之，以俟他日自得之耳。师拜谢，已乘问因问，向者避地山东为寇棰挞，俄堕窈冥，赫日方中，而目无所见，幽明路隔。其归根复命之理，果何如哉。长春曰：人之生死，犹昼夜乃幻相，相因之道，叩其道之，至则无有也。当汝疑念未起时，体取死生，昼夜了无干涉。则天光湛澄，若太虚之无际。名言象教不可得而喻，斯汝疑心静尽之地。师复再拜受之。长春自入汉地，人事益繁，四方道俗来觐谒者，皆托於师。师阴蓄归隐之念而未有以发，虽心交不知也。长春忽语之曰：昔有一道人赵其姓，初在门下，向道甚勤。一日遽辞欲往他所，我因戒之日，不应去而去，不为退道即为慢道。师愕然，知斯言为己设，其念遂绝。师以长春西域见上演道之语编为《西游记》行于世。丁亥秋七月长春仙去，清和嗣教，以师为都道录，兼领长春宫事。当时朝廷在禾林，师岁一往，以扶宗斓教为己任，虽龙沙风雪寒裂肌肤弗惮也。庚寅秋七月太宗英文皇帝始即大宝，师见於乾楼辈，时方诏通经之士教储君，师乃进《诗》、《书》、《道德》、《孝经》，上嘉之，冬十一月得旨方还。辛卯冬有诬告处中堂绘壁有不应者，清和被执，众皆骇散。师独请代之曰：清和，宗师也，职在传道，教门一切我悉主之，罪则在我，他人无及焉。使者高其节，从之特免扭械，锁之入狱。夜半锁忽自开，师以语狱吏，吏复锁之，而复自开。平日一吏以白有司，适与来使会食，所食肉骨上隐然见长春相，其讼遂息。癸巳夏六月承诏即燕京，教蒙古贵官之子十有八人，师荐寂照大师冯志亨佐其事，日就月将，而才艺有可称者。乙未秋七月奉诏筑道观於禾林，委师选高道住持。戊戌春正月清和会四方耆宿，手自为书付师，嗣主教席，师度不能辞，乃受之。三月赴阙以教门事条奏首，及终南山灵虚观，系重阳祖师炼真开化之地，得旨改称重阳宫，救洞真于君住持，主领陕右教事。以白云景公、无欲李公辅翼之，大行营建。乙巳奏请河东永乐纯阳祠宇，及师真堂下并赐宫额，以彰玄化。丙午定宗皇帝即位，诏师以戊申上元日就长春宫，设普天大醮，仍降玺书，凡名山大川诸大宫观，及玄门有道之士，委师就给师德名号。岁舍辛亥宪宗皇帝嗣登宝位，欲遵祀典，褊祭岳读。秋八月遣中使诏师至阙下，上端拱御榻，亲缄信香，冥心注祷於祀，所赐师金符宝诰，及内府白金五千两，以充其费。师奉旨驿车南下，褊诣岳渎，以行祀事。越明年春正月初吉，来终南祖庭，敬展精衷，恭行祀礼，规度营建，整治玄纲。凡山下仙宫道观皆为一到建功，师德赐查各有差，以是地系教门根本故也。至四月既望仙仗东归，由中条之纯阳宫，亦如终南故事。秋九月还燕，癸丑冬十月圣天子在藩邸开府上都，命师修金录大斋，作大宗师，普度随路道士女冠，给授戒牒。甲寅春正月上遣使就官，会集诸路高道作普天醮，敕师济度海内亡魂，赐黄金五百两、白金五千两，凡龙璧环钮镇信之物、焚献香灯，并从官给，自启事至满散。鸾鹤五云之瑞，不可婵纪。秋闻亳社戍兵，师遣道人石志坚辈兴复太清宫。乙卯秋七月见上於行宫，适西域进方物，时太子诸王就宴，敕师预焉。十有二月朔旦上谓师曰：朕欲天下百姓安生乐业，然与我同此心者，未得其人，何如？师奏曰：自古圣君有爱民之心，则才德之士必应诚而至。因历举勋贤并用，上嘉纳之，自午刻入承顾问，及灯乃退。丙辰春正月，以老辞。夏四月至自北庭，六月庚申朔师倦於应接，谢绝人事，隐几不言。戊寅正襟危坐，语左右曰：昨夜境界异常，吾自知卦数已尽，归其时矣。主领后事，向已奏诚明张志敬受代余，无可议者。翌日乃留颂，顺正而化。春秋六十有四，葬于五华山之存存堂。平昔着述有《又玄集》二十卷行于世，中统辛酉秋九月制书超赠真常上德宣教真人号。
　　洞真真人
　　师讳善庆，字伯祥，宁海人。汉廷尉高门于公之后，祖彦升，尝主好时县薄。考珍，韬光不仕。师以大定六年丙戌十二月初八日生，幼不茹荤，长通经、史，雅嗜道德性命之学。与丹阳宗师同里，闸二十二年壬寅夏五月，丹阳自陕右还乡中，演道於金莲堂，老稚云集。师与焉，时年十七，丰神整秀，丹阳见而问之，知为彦升之孙，叹曰：吾向畏重阳谴诃，颇萌倦弛，然得以终其业者，彦升辅赞之功居多，使是儿入道以报乃祖之德，可乎。翌日师与众再至，丹阳神出一熟芋与之，师拜而食。其父母听，执几杖以侍左右，乃蒙授以今之名字，既而父珍与其室王氏谋曰：吾止是儿蒸尝所系，今丹阳化度入道，殆夙契乎。丹阳尝业儒，必不妄绝吾于氏之祀。其修真之门，量有超出世法之外者。我辈区区，尚何所恋。遂与女子洎家人辈，俱受业于丹阳之门。丹阳训珍法讳日道济，王氏日道清及号玉溪散人，女日妙静，即师之姊也。后俱为玄门之宿德。再年癸卯冬，师从丹阳赴莱阳游仙观醮。未几丹阳上仙，长生、玉阳二宗师来主丧事。尝闻丹阳有报德彦升语，乃授师道门仪范，命宋崇福相将入关，俾事长春宗师，以远乡土亲爱之情。师受教而西至终南祖庭，拜谒灵阳李君，备陈长生、玉阳之命，灵阳见师天姿雅澹，举措不凡，教之栖山林、远尘市、亲有道、种福田，且使枉道诣平冻，参高士崔羊头。师承命而往，一夕宿回山王母宫，夜梦老媪持饼一盘饷胡头道者，道者即取一饼擘半与师食，仍自食其半。又二日达平冻崔庵，参礼甫毕，俄一媪持饼一盘来绩于崔，其崔与媪克肖梦中之见，崔取一饼擘半与师食，即自食其半，且曰：连前夜者，食吾一饼矣。时赵九古侍侧，崔指师曰：是子可教，其有道绿乎。居瑜月，多蒙指授。遂辞诣陇州龙门山侍长春，恭执汲爨。乙巳春长春命师诣洛阳致书于长真宗师，长真训以推强挫锐、锻炼尘心为学道之要。无何长真返真，师葬祭礼，竟复入关，丐食同华问，行其所受。丙午长春下陇山，振教祖庭。召师席下，令日服勤劳，以结胜绿。先长春游陇川日，爱况阳县束之石门，嘉胜筑全真堂，命弟子蒲察道渊居之。明昌辛亥长春将归海上，谓师曰：汝绿在斯，无他往。人需友以成，友不可不择。蒲察道渊者，心存至道，是人必能辅成尔业，可往居之。师诣昊岳五辜山凿石以处，日止一餐，昼夜不寐者七年。惟道是力，乃臻於妙。凡未然之事，必预知之。陇人迄今目其宠曰：于真人洞。塑像事之。蒲察请师下山同处。承安戊午郡之好事者，输赀构造揭玉清观额，寻礼玉阳参受经录，以辅道救物，远近益加崇敬。泰和癸亥陇州牧保赐冲虚大师号。五年乙丑复往栖霞观，长春请进上道，无何长春遂促西归。至临沂遇玉阳于县癣，玉阳首问关中日与甚人为友，师以蒲察告玉阳。再问蒲察入道之由，师告以奉长春命，玉阳曰：审若是，则可与友矣。遂蒙教以微旨，及授洞真子号。居数日乃别，道过林虑，爱其幽板，栖止于天平观。丙寅长春介毕知常持教帖云：大抵上根之人，惟财色是远，汝既能推财让义，何必深山穷谷守静笃也。草字到日，即便下山，复还济陇。目今教门阙少得力人，要汝弘阐尔，仍更名志道。师拜命还秦。八年戊辰南征凯还，悯其俘挚购援者甚多。师自五奉卒业以来，诣门求度为道士者数百人，俱立观院於凤翔汾陇之问。元光癸未汴梁中太一宫提点，李冲虚举以自代不起。正大改元，上悼西军战没，诏遣礼部尚书赵公秉文醮祭於平冻，延师为济度醮竟。师以所奉信币悉具呈回，纳助军须之用。赵素重师高洁图像，荐诸朝遣使召之。又不起，已而陇山兵乱，毕知常请师诣岐山五姓之洞真观居环堵。丙戌遣中使再召，起而应之，至京之日奉旨提点中太一宫，若密国公铸、侯莘公挚、杨尚书云翼、许司谏古、冯内翰璧，诸相贵近，争相景慕。时金运将终，榣役丛出，民大不堪，征及道释。师每於执政者方便启导，屦寝其议，四方缁黄，多赖以安。丁亥北来道众传长春升仙于燕山，师日惟一饭，心丧者三年。庚寅河南旱，韶近侍护师梼於济渍，上期望祀于官中，醮竟立致甘澎，特旨褒异，令兼领五岳佑神观事。是秋书大有年。天兴癸巳春汴京纳款圣，朝遣使访三教人，以师为之冠。秋七月由中乐北渡，时依附者众，舟人疑有金帛，薄暮启船，遇一沙渚，给以达岸，委之而去。黎明惊涛四涌，莫不仓惶失措，师泰然无惧色。是日会八柳树堤溃，水势南下，命弟子符道清济赂二舟，举脱其息，於是挈众达大名。玄通范圆曦时主东平上清宫，闻师至，率在府僚属道众备车骑来迎，虚席引避。师辞不得已，乃弘教於束原。乙未秋上燕都谒长春处顺堂，燕人恳留，不获南归。丙申夏燕境蝗旱大作，行台诸官梼师禳祭，师俯徇舆情，启醮即雨，蝗不为灾。秋清和真人尹君自关中还燕，命真常李君权教筑室于西院，与师对处，日相陪佚。戊戌春真常嗣掌教事。夏四月朝廷选试道释，以师闻望隆重，进号通玄广德洞真真人。适北京留守乌德亨筑全真观，邀师矜式其国人，勉应而行。秋七月真常奏请得旨，改终南灵虚观为重阳官，救师住持，主领陕右教门事。庚子夏太传移刺宝俭，京兆总管田德灿差官持疏往邀，即日命驾。乌公以下僚庶以师兴复祖庭之，故知不可留，绩金烬币者充积，过燕涉赵，度晋来秦，所至之方，诸侯郊迎，士庶向慕。以所得之赀，悉为兴建之费。辛丑春正月会诸路师德，葬祖师於白云殿。时关辅甫绥，民稀土旷。门下道流共念祖师开化之德，竞来入关，营佃方所，为之羽翼。束连海岱，西彻巩洮。南际江淮，北通沙漠。往还道俗，奉香送供者，络绎不绝。与李宫作务之众，恒不下数千人，赖师道德高厚。每至朔望，必设斋集众，教以修身养性为功，立观度人为行，及谕以罪福之理，俾各从所便，故得循规蹈矩，教门宁谧。不十载问雄官杰观，星罗云布於三秦之分矣。其祖庭制度为海内琳宫之冠。师以甘河祖师遇真之地，建遇仙宫以彰灵迹。又於西号墦溪长春炼化之所，分命门人千指创长春成道宫以报教育之德。夹谷先锋使於祖庭作功德主，建虚皇坛殿，以甲辰上元日请师设罗天大醮，荐悼海内亡魂。以落成之适皇子阔端大王开府西冻，遣使赵崇简就宫修金录醮七昼宵，方降圣之际，北东二方真文无火自化。使回启其灵异，王特降玺书护持玄教，仍增以重阳万寿官额，赐与醮五师以真人号。谓师与宋披云、薛太霞、黄白云、李无欲也。夏五月圣旨遣近使裴天民诣宫，行降御香，特加优遇。丙午秋巩昌总帅汪德臣欲请师作醮荐父灵仪，虑其不能动，启於王府以汪侯开国大臣，遂命丞相完颜凤哥敬诣终南礼请，师即应之。巩昌地接西羌，居民但习浮屠之教，师以无为、清静、正心、诚意之道化之，风俗为之一变。冬演教秦亭，应绿接物之迩，秦士有《西州录》。丁未春还宫，秋八月皇太后赐以冠服，仍颁宝诰，敕守臣外护玄化，无令扰渎。庚戌夏六月通明阁告成，师拽杖逍遥其下曰：吾焚修祖庭，经营是阁仅十年，今始见成就，岂徒以夸其壮丽为哉。盖常人之情，见其严饰乎外者，而俨敬之心油然而生乎内。夫上达之士以清静无事绝虑修身者，固不在是其於弘教度人，此象设崇构之绿，亦不可偏废。教之所以崇，道之以所尊也。冬十月三日沐浴正襟危坐，召众於前嘱以修进之语，日方卓午，留颂而逝於众妙堂。春秋八十有五。醮祭九日，颜采如生。远近道俗，执拂奉赙者数万人。葬於宫之仙蜕园，附玉蟾灵阳二师之侧。度人畅道诗词目日《洪锺集》行於世，故翰林待制孟攀鳞作文，率长安士人特来祖庭致祭，河南转运使杨奂为作道行碑。至元戊寅岁於白云殿后建思真堂，设像以事香火矣。
　　披云真人
　　师姓宋，讳德方，字广道，莱州掖城人。先世以积善见称。其初生之夕，里人见其家祥光照彻比日，即大定癸卯岁八月一日也，时人遂异之。仅能言便好读书，不为童秆嬉戏事，颖悟强记，识者谓是夙性熏习。故在年十二问其母曰：人有死，可得兔乎？母曰：汝问神仙刘真人去。时长生刘宗师阐教於武官，於是师明日径往。长生一见，爱其骨格清秀，音吐不凡，留侍几杖。因於洒扫应对之间，就愤徘郁积之地，投以正法，而启发之。师既得指授，朝夕充养，未始少息。后得度於玉阳，占道士籍。迨长生仙去，事长春宗师於栖霞。儒经道典，如《易》、《老》、《中庸》、《大学》、《庄》、《列》等书，尤所酷好。外虽诗、书、子、史，亦罔不涉蜡。於中采其穷理尽性之学，涵泳践履，潜通默识，光明洞达，动与之会，其日新之美，固已不可掩矣。庚辰春正月，大元太祖圣武皇帝遣近待刘仲禄起长春於束海之滨，选其可与侍行者一十八人，师其一也。往复三载，还燕住长春宫。是时从长春之众，皆躬勤劳。师独泰然以琴书自娱，有评之於长春，长春拒之曰：汝等勿呶呶斯人，已后扶宗斓教之事业，汝等皆不可及。长春亦尝私谓师曰：汝绿当在西南？师因语及道经泯灭，宜为恢复之事，长春曰：兹事体甚大，我则不暇兼，冥冥中自有主之者，他日尔当任之。仍授以披云子号。及长春羽化，清和嗣典教事。令师提点教门，一举一动无偏私，而有规制，内外道流，莫不心服。癸巳大丞相胡夭禄时行台河束，请主醮事。甲午游太原西山，得古昊天观，故址有二石洞，皆道像俨存，壁问有宋童二字。师修茸三年，殿阁峥嵘，金碧丹膜，如鳌头突出，一洞天也。丁酉复主平阳醮事，因於玄都观，思及长春向日堂下燕闲之际有曰，藏经大事，我则不暇，他日汝其任之，又日汝绿当在西南之语，乃私自念云：吾师长春君以神化天运之力，发而为前知之妙，凡有言之於其先，莫不验之於其后，谓绿在西南之语，我已安而践之矣，何独至於藏经而疑焉。遂与门下讲师通真子秦志安等谋为钖木流布之计，丞相胡公闻而悦之，倾白金千两以为创始之费，即授之通真子令於平阳玄都观总其事。至事成之日，曾不愆于素故翰林学士李冷所作碑文，从倡始而至毕，乎靡不备录读之见。其补完亡缺，搜罗遗逸，而海内数万里皆经亲历之地。使他人处之，纵不为烦冗所困，则必厌其劳矣。师犹假余力，即莱州神山开九阳洞，及建立宫观，自燕至秦晋几四十余区。辛丑春正月会葬重阳祖师於终南。癸卯自甘棠来永乐镇，拜谒於纯阳祠下，见其荒芜狭隘，师乃招集道众住持。后虽掌教真常李君奏请朝命大行兴建者，师实为之张本。甲辰春来终南祖庭，应皇子阔端大王醮事，醮竟，例赐玄都至道真人号。是时藏经胜绿俱已断乎，即闲居於雪堂，日与耆年宿德相会谈道。至丁未冬十月十有一日，沐浴更衣，示微疾而逝於所居之待鹤亭，春秋六十有五。越七日葬於宫之仙蜕园。平生所作诗文目日《乐全》前后二集行于世。戊申冬门人迁仙柩於河束永乐镇纯阳宫葬之，建祠立碑，以事香火。至元庚午岁春＝一月圣旨追赠玄通弘教披云真人号。
　　白云真人
　　师姓景氏，名志远，字子玄，世为莱州掖县巨族。祖德中父遵，皆雅志田园，以阴德见称於乡里。皇统间饿草满野，其家设粥以济，至秋成乃止。大定己丑重阳祖师挈丹阳、长真、长春三师过其门，尝邀至家，修斋供奉。后於乡里创龙翔观，朝夕香火以奉上真。昌庚戌正月十九日，师乃生。幼不戏狎，年志学，使之读书，师曰：所愿学者，方外修真之业。弱冠之岁，父母欲议婚。师闻之，港於静室，自洁其身。家人知其志不可夺，即令披道士服，既而往栖霞参长春宗师。服勤久之，於道有所得。无几何从长春居莱州昊天观。己卯岁太祖圣武皇帝遣使持韶起长春游北阙，明年春正月启途，选从者一十八人，师预其一也。霜眠露寝，往复三载，道路艰辛，备尝之矣。回达金山之巅，林问少憩，长春顾谓清和尹公曰：蓦生赋性淳谨，将来吾教可胜大甩一甲申长春还燕都，住长春宫，师服勤愈谨。迨长春上仙，清和嗣主教席，俾师知长春宫事，仍赐白云子号。既而委之行化山束，所至迎近者不辍。师以善言劝谕，四方耆宿奉币堂下者不可胜计。戊戌春真常李君嗣掌教事，夏四月入觐天廷，以师从行。秋七月真常奏请得旨，命师同洞真于君住持终南山重阳宫，提点陕右教事。还燕清和谓师曰：昔长春金山之语，今其时矣。汝当克勤，乃事无息。师谢而西来。庚子率京兆僚属复上燕都，礼请清和主重阳祖师葬事。厥后祖庭兴修，师多所规画，仍於京兆府城玄都万寿宫及炭谷太一宫，俱加营建。甲辰上元日，皇子阔端大王遣使赵崇简就宫修金录醮，七昼宵，使回启陈灵异，王特降旨护持玄教，泊预醮五师俱赐徽号，例授玄门弘教白云真人。丙午冬皇太后赐以黄金冠服，特加优遇。辛亥宪宗皇帝嗣登大宝，颁降圣旨，敕师典领陕右道门如故。壬子冬是时西蜀未全归附，一妄人诬告道众与蜀人相通，有司率兵大加按治，道众骇散。明年夏四月圣天子在藩邸行宫六盘，师往谒见，以实哀诉，蒙降玺书抚慰，始安度门弟子数百人，建立宫观二十余所。至乙卯秋七月二十四日，示微疾而逝於玄都之丈室，春秋六十有六。初痉於樊川白云观，后改葬于刘蒋祖庭之仙蜕园矣。
　　无欲真人
　　师家世耀州之美原，姓李氏，名志远，道号无欲子。以大定己丑岁十二月初十日生。五岁始能行，及长慷慨特达毅然，以正直自负。乡里有狡脍者，每正辞折之，望而畏服。尝肆意酒问，视此世为不足玩。年三十七乃曰：与其汨没尘堂中，曷若徜徉方外邪。时碧虚杨君大畅全真教法於长安，乃往见之。碧虚识为玄门重器，然天属所系，度其有难解於心者，且使还家，但勉以积善而已。师归，遂与诸亲友决，弃妻子而去。其妻讪之，笑而不顾。其父见而呵责，师婉辞告以性命之学。父乃悟，偕受业於碧虚之门。师蓬首弊衣，行丐於市，时人以酒李先生呼之。日用问以修身利物为己任。大安庚午秦境大旱，饿草者相枕，藉邑人赵三郎富甲乡里，师以善言诱导，赵悟乃发凛粟。师令法弟齐志道辈春爨以给贫病，至秋敛而罢。已而入兴平环居，千日乃得大妙。适河渠使夹谷公请主县南龙祥观，师应之居，及五稔迁居楼观，又迁京兆之丹霞。无何碧虚俾营三原之碧虚观。正大戊子碧虚嗣教於师而逝，未几关中受兵，师挈众避乱于南山。至庚寅春达南阳，会冲虚李君。洞真于君在汴闻之，遣人持书请至，住丹阳观。癸巳汴京纳款，城中绝根，人争北渡。师继达汲郡，因以阴惊开谕津人，创灵虚天庆二观，以济南来之众。明年适燕，时清和尹君掌教，委师入秦兴复祖庭，授以提点陕西道门之职。启行之初，烬黄金一质以为创始之赀。过赵过魏，公侯郊迎，绩财币者不可胜计，悉归祖庭兴建之用。京兆总管田德灿督佐官就河中相近，以府城估德观居之。时关中甫定，暴恨相煽，刘蒋之侧，了无人迹。师率众恳筑，以创其业。辛丑春会葬祖师之际，多所规画。壬寅秦士议修文庙，阙瓦，师尽给之，士皆叹服。甲辰春皇子阔端大王遣使就宫修金录醮七昼宵，事竟，例赐无欲观妙真人号。秋渭北万户郝公臧获数十阴谋南遁，得其显状，尽欲刑之，师连夜驰至，以罪福之理晓劝，皆免。明年京兆草小结连私逸，府尹韩渊议尸诸市，以令众感，师一言但歼厥渠魁。太傅移刺宝俭，其母死，欲以二婢为殉，师以古葬礼正之，始革其弊。丙午诣燕，注香堂下。夏四月回车过汴，寓丹阳观，坐中若有急色介，诸徒速出甫离一舍，宋军已至城下，其先见类如此。明年秋八月，中宫赐冠服之宠。甲寅春掌教真常李君以普天醮事具书召师，时年八十有六，不敢以老耄辞。比至燕疾笃，以六月二十六日於长春宫方壶修然而逝。门人捧柩西归，葬于刘蒋之仙蜕园？师生平虽不读书，四方衣冠之士相待甚厚，在燕则主万庆淡游赵复仁甫敬铉鼎臣，在秦则紫阳杨奂姚左辖枢来献，臣明之那郎中邦用辈，皆挽之以诗，及作文致祭，刻石於佑德之静复堂。读之，平日道业自可见矣。
　　圆明真人
　　师姓高氏，讳道宽，字裕之，世为应州怀仁县之豪族。质貌魁伟，襟度夷旷。以明昌乙卯岁七月十九日生。幼不同旱儿戏狎，既长读书，通经史大义。性尚雅淡，每有出尘远引之思。以二亲在堂，莫遂其志。及大安兵兴，云应当其冲，即挈家避地居长安，隐身．为刀笔吏。既而考妣俱下世，丧祭如礼。一夕露坐家庭，夜将半，忽睹光明如昼，仰视西北，天门大辟，红霞翠霭之问，琼林、琪树、宝殿、瑶台，历历具见，须臾复阖。自是学道之心益切。兴定辛巳闻章台街蓬莱庵全真安君有道，即捐家弃累，执弟子礼。安君爱其勇央，教以摧强挫锐、寡欲治心为修身之本。师佩服玄训，弊衣砺食，味道思真，晏如也。正大改元游汴梁，依丹阳观冲虚李君，参进上道。冲虚俾服勤劳，以资福德。师躬执爨汲之役，数年不息，冲虚授之道要。丙戌金主遣中使诣凤翔征洞真于君，仍命李冲虚选精严道人一员副行。冲虚召师前曰：师资契遇，实关冥理，洞真吾方外友，昔尝蒙丹阳长春二师真印可，真玄门之宗匠，今上命有请，汝可偕往。他日兴起，吾道作成尔业者，其斯人欤，敬之哉。师受教而行。洞真既至汴，奉命提点中太一宫。师居席下，朝叩夕请，其於道德性命之学有所进。癸巳汴京下，师乃北渡上燕都，寻居德兴之龙阳观，颐神毓浩，若将终身焉。戊戌春洞真召还燕，从演教白溜。庚子冬又从入关，兴复终南祖庭。是时经营会葬祖师之际，师多方化导，裨赞其用。戊申洞真赐号圆明子，署知重阳万寿宫，及提点甘河遇仙宫事，且语之曰：人徒知枯坐息思为进道之功，殊不知上达之士，圆通定慧，体用并修，即动而静，虽樱而宁，为无为，事无事，同尘和光，此老氏之微旨也。今玄化盛兴，汝当奉此，应绿扶教，接物利生，以为登真达道之基，汝后必负教门重任。事虽稠迭，慎无惮，是皆庸玉汝於成也。师叩头跪进曰：仙真妙旨，实非凡俗所闻，今日见教，请事斯语。由是俭以治身，宽以花众，不数载内外道众，莫不得其欢心。识者叹服，以洞真为知人。壬子春掌教真常李君祀香祖庭，俾师充京兆路道录，从事十年，事有成而无替。迨中统辛酉诚明真人张君诣阙，保奏宣授陕西兴元等路道教提点，兼镇．重阳万寿宫事。至元戊辰夏皇侄永昌王赐金冠锦服。辛未嗣教真人纯真王君，赠号知常抱德圆明尊师。未几永昌王再赐洞观普济圆明真人号。癸酉春皇子安西王开府六盘，师一见应对，称旨荐赐冠服。乙亥夏召师就行宫修金录罗天大醮，自将事之日迄于筵终，瑞云轮困，灵应昭着，备见于参政商君所作投龙册碑，兹不赘述。无几何，中宫又以冠服见赐，宠谕优渥。丙子秋七月安西王颁降玺书，益以西蜀道教并付掌管。师典领教门瑜二十年，专尚德化，未尝一施政刑。在祖庭则继创南昌上宫，洎五祖大殿，其余厨库藏厩，增茸者甚多。虽一秆子参请，亦必以礼相接，未尝有自得骄慢之色形於颜间。教事繁剧，物来即应，皆曲中其理。每至夜分，澄神静坐，达旦不寐，其修真炼养之功，习以为常。以是年逾八旬，步履康强，精神充择。上而王公，下迨黎庶，莫不待以殊礼。故得教门静肃，道众又安，四方阴受其赐者，为不少。丁丑春正月上旬，忽得微疾，侍者劝进药，师曰：死生如旦暮，乃物之常理，奚药石可延分外之算邪。至二十四日遂不食，终日危坐，谈话如平昔，但教人以进道之语，翌日奄然顺化於所居之静室，享春秋八十有三。越五日葬于宫之仙蜕园，送葬道俗瑜万人，其平生道力自可见矣。
　　终南山祖庭仙真内传卷下竟
　　
