宋东太乙宫碑铭
　　经名：宋东太乙合．砖铭。宋扈蒙撰。一篇。底本出处：《正统道藏》洞神部记传类。
　　宋东太乙宫碑铭
　　翰林学士承旨中奉大夫尚书吏部侍郎臣扈蒙撰
　　建皇极，奉天统，稽茂典，崇明祀，斯圣人之能事也，惟我后得之。斡玄化，倨鸿休，福蒸民，佑至德，斯元神之景既也，惟皇宋受之。於铄鸿祚，诞膺火德，稽命历之成数，允谓昌期，牧造化之全功，谅由真主。肆我应运统天睿文英武大圣至明广孝皇帝，握乾符而御寓，宅坤载以开阶，断鳌足以立四维，重张地纪，受龙图而画八卦，载炳人文。警饮而定寰中，拱揖而朝天下，遂使蛮夷戎狄，皆趁於象阙之前，噤侏兜离，合奏於宫悬之下。鸿图巨业，偭万古以无阶，睿化淳风，几一变而至道。亦何必神游姑射，始洞其希夷，岁在摄提，方称其开辟而已哉。加以昭事天地，统和人神，郊丘之盛礼继行，寓县之灵祠必茸。乾坤以之交泰，风雨为之弗迷，帝道式敷，颂声斯作。县是万机多暇，逸礼咸修，宣室问神，每凝情於秘录，灵台观象，思索隐於常文。以为虞舜之纳於大麓也，则曰里於六宗，汉后之茂，其丕构也，则日祠於五时。礼神之道，从古攸然，将与物以皆春，必为民而祈福。乃以太平兴国八年，岁在协洽，春三月，诏立太一宫於皇都之巽地，所以宅神灵而昭睿德也。臣谨按太史公书云：天神之贵者曰太一，太一之佐曰五帝。古者天子常以春秋祭太乙于束南郊，牲用太牢。昔汉武帝既行之於前，而唐玄宗亦祠之於后，其礼亚二郊之祀，其位次两仪之坛。夫如是则崇重威灵，从可知矣。又闻诸阴阳家流云：太乙之神，其类非一，则有君棋臣棋之号，大游小游之名，或则司水旱之权，或则主兵荒之珍。唯五福太乙，上循五宫，下视九土，所至则民皆富寿，所临则岁必丰禳，《诗》谓百凶以之而不作，《书》云：五福由之而必臻，盖七曜之岁星，四时之春令也。则知历代英主，前朝旧章，尊而杞之，良有以也。先是日官奏议，方士献言，且云五福之以缠，当莅四宫之分野，昆将去辽碣之弊俗，抚昊越之旧封，请就彼方，预修灵宇。殊不知圣人与二仪合德，天子以四海为家，惟万乘之所都，即百神之俱会，蚓乃房心列象，皇上帝之明堂，梁宋名区，盖中原之福地，就开仙馆，必吋灵心。圣上先天弗违，事神如在，亦将复泰时甘泉之故事，蹈回中睢上之前规，於是诏大匠以计功，辍近臣而祇事，卜兹胜地，创是新宫，逮其视成，固不愆素。观其壮丽也，则崇塘屹屹，百雉冈连，峻宇耽耽，千楹洞启。广闲逼吞於闻阖，飞甍上轧於昭回，金殿八隅，朝阳烂其丹碧，瑶坛三袭，夕露缀其珠玑，皇天外之药宫，乃海中之蓬岛也。观其象设也，则瓖姿温润，宝座荧煌，秋月如珪，莹其杂佩，晨霞似火，贲乃长倨，搴彩雾以为旗，揭彤云而作盖，群仙列侍，还如校籍之时，众圣咸归，宛似朝元之处。其或霓旌绛节，拥风驭以聿来，湘瑟维笙，导云车而昭格，则必天香馥郁，远散於神州，仙乐凄清，旁闻於帝甸。盛矣哉，其灵应也如是。亦何假竹宫望拜，始近其神光，嵩岳登封，方隆於圣运者哉1 ．甲申岁秋八月，皇帝发宸衷，备法驾，乘凤辇，建鸾旅，亲诣斯宫，曲尽其礼。是日也，千乘万骑，如霆如雷，干旎貌虎之士，森武卫於外，簪缨鸳鹭之列，陪礼容於内。十神以之咸秩，万佑於是来臻，盖瑟祀之克诚，感明灵之幽赞。寻又诏选十洲之羽客，洎中禁之贵臣，共禀规程，同为监护，每岁以三元令节、四序良辰，备清醮於仙坛，祷鸿禧於福祚。夫如是，则万寿千龄之庆，允辑於皇家，五风十雨之期，不愆於岁候。斯盖天有成命，运丁嘉会，将以保瑶图於亿载，茂玉叶於千枝，不然则何以感穹昱之降祥，受神祇之储祉也如是哉？宜刊翠淡，用纪玄功。铭曰：惟皇抚运，钦若玄造。则天之明，奉天之道，o 法古御今，凌轩铄嗥。是日丕图，永安大宝。惟天阴隐，万象攸尊。健行不息，高明不言。生成物类，宰制人元。夫如是者，必有司存。司存伊何，太乙居大。上履霄极，俯观寰海。惟福是储，惟人所在。皇金阙之元辅，乃玉皇之冢宰。其神不测，其道惟几。静执玄化，高居紫微。鸿休露洒，景福姻霏。吋人时之玉烛，应天象之纵玑。位冠九宫，环循八极。恩厚福谦，仁深辅德。彼偏方之陋俗兮非神所宅，此中区之正位兮繁神是格。蚓新宫兮云构，复正殿兮姻开。广庭兮写筱，高榭兮崔鬼。伫霓裳兮可接，俟云饼兮肯来。响禳祈於万祀，福苍黔於九垓。
　　宋东太乙宫碑铭
　　
