神气养形论
　　经名：神气养形论。不着撰人。一卷。底本出处：《正统道藏》洞神部方法类。参校版本：《云笈七签》，收入该书卷三十四。
　　神气养形论
　　混元既分，天地得位，人与万物，各分一炁而成形。动者禀乎天，静者法乎地。天地之问最灵者人，能养人之形者，唯炁与神。神者，妙万物而为言；炁者，借冲虚以为用。至人之言，莫先乎炁；至人之用，莫妙乎神。我先生得至人之道，见生死之机，常味於元味，用於元用，为於元为，事於元事，知神炁可以留形，故守虚元以养神炁，知杳冥可以致信，故入杳冥而观至精，则天地之问，其犹崇钥乎，至人之不死，其犹谷神乎！先生曰：虚元之中，有物谓、之神，杳冥之中，有物谓之为。炁者，结虚元以成妙。故大洞真人曰：三月内视注心，一神则神光化生，缠绵五藏，其理明矣。且炁者，神之母，神者，炁之子。欲致其子，先修其母。若使神不受味於炁，则炁元以通灵；子不求食於母，则母元以致和。道经曰：既得其母，以守其子，既得其子，复守其母。《束华玉书》云：击子长存心安宁。此皆谓修真之要言也。加以耳目者，神之户牖，阴阳者，炁之干戈也。夫能闭户牖，息干戈，皆在神炁之默用。若炁有所习，神有所归，即元关枪而不可开，元绳约而不可解，万物贞明，皆奉不言之教，任元为之化矣。《道经》云：视之不见，听之不闻，搏之不得，吾将内静虚元杳冥之宰，当视不见之形，听不闻之声，搏不得之物，三者皆得，即我命在我不在於天。尹真人曰：内观神光，不可谓元明，反听神声，不可谓元音，握固精神，不可谓元形。故修道人为视者见，为听者闻，为搏者得。有古之真人，其寝不梦，其觉元忧。先生曰：我亦不梦，谓之神游，我神常游，不击於昼夜，独处於逍遥之墟，不贷之圃，是谓采真之乐矣。吾欲分而为赤子，则赤子因炁母而成形；吾欲分而为婴儿，则婴儿因炁母而成质；吾欲分而为真人，则真人因炁母而致灵。此三者不可分，故混而为一，一为我神，神在我身中。嗟乎1．妄作之俦，或存或守，胡为尔丹？胡为尔青？心迷尔真，目乱尔形。不知形者，不可与言炁，不知炁者，不可与言神。知乎形、知乎神者，则资乎道矣。且炁不能运则纯精不应，神不能用则真景不明。故神明而能使炁，炁专而能应神，则知不修不能自明，炁不专不能自柔。《道经》曰：专炁致柔，能如婴儿乎？《黄庭经》曰：仙人道士非有神，积精累炁（乃）成真。正谓此也。后来学者，或吐或纳四时五芽之炁，或服引七宿二景之精，握固以象胎形，闭炁以为胎息，殊乖真人之妙旨，益是古来之末事。如此之徒，浊乱元炁，尤损於形神。夫至人以心游於淡，炁合於漠，饮漱於玄泉，胎息於元味，则神光内照，五脏生灵，自然有紫烟上浮，玉彩交映。敬传先生之旨，化白为朱，积精成形，口衔灵芝，降於形中，是为真仙之卫。守中抱一勿失，与天地齐毕。
　　神气养形论竟
　　
