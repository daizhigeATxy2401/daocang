黄庭遁甲缘身经
　　经名：黄庭遁甲缘身经。不着撰人。一卷。底本出处：《正统道藏》洞神部方法类。参校．版本：《云笈七签》，该书卷十二、十四收有部分内容。
　　黄庭遁甲缘身经
　　老子《黄庭遁甲绿身经》，若有疾病肿痛恶梦，各征众怪，皆读之。闭气从甲午始至戊戍，留气上斗中，便闭气，密读十遍，阴屈指，放气，讫，复读甲子至戊辰，留气下斗中，密数读十遍，徐放气，百病皆愈，治卒在恶气飞尸，无不立愈。若人四肢有疾苦，亦宜呼，当愈痛。上闭气数三遍，不差，复重为之，满三乃止，取其符题痛上。若服吞之，呼其日神名，某甲护我，某来与我俱，大吉。欲奏记上书见贵人长者，持符自护，呼神名，与我俱，吉。若看病及丧家，持符自随，阳日在左，阴日在右。欲入山林辟虎狼，亦呼之。欲辟鬼神，书六甲符。欲辟兵贼，书六丙符。欲辟火，书六壬符。欲辟水神，渡江河，书六戊符。若欲辟口舌，书六庚符，皆持以随身则吉。
　　老子曰：凡万兆修身清洁，服六甲绿身符，六十日，病愈；百二十日，神光来；二百四十日，玉女同至，上见大道君，下见心中神，可使传书，可使取水浆，可为夫妇，可为虚无，可以会难，可以语言，入冰不寒，入火不热，可以长生，可以逐邪。贤者知道，愚者谓不然，子能修之，宝之得天佑。饮食先念之，未日不食羊，酉日不食鹦，十二皆取类，不食其日肉，若食其日肉即其日神不来。所以尔者，是神之六甲，神之六乙，日神之女，故使持符神所居，百病除。魂者，人之精。魄者，人之命。气者，人之魂魄。魂魄之本，所从生者呼吸。呼吸者，魂魄成，人，性命之本所从生也。万物皆魂魄成，或用之在上。故日玄。玄黄同门，玄之又玄，众妙之门。黄庭绿身上有黄庭者，脐上三寸，名日洞庭，一名紫房，一名胃愈，一名升中。下有关元者，谓脐下三寸，一名地黄，一名泽府是也。其色正黄，如双博棋并后有幽阙，谓两肾也，一名双阙，上有二人，长三寸，所在为常，在左为承翼，在右为太阴，此东王公、西王母，所含左者戴日，右者戴月，左色青，右色白，是伏羲、女娲也。前有命门者，谓脐里中也。命门者，积气状如珠也。戏欲廉火出入丹田者，谓气至根脐也，一名太初，一名太素，一名太和，一名太阳，一名魂停，一名中黄，一名太悟公是也。太阴所系，一名众妙之门，人所生也。若悲忧不乐，即伤肝，目暝头白，思心以养之。淫乐伤肾，腰痛体重，大小便脓血，思肝以养之。饮食醉饱，即伤脾，思肺以养之，当令母子相养病即愈。
　　老子分形谶曰：夫人欲奉无为之道，犹於室慎莫见人，西向舞任哉。日月夜常明，臣某乐道，使某长生，复舞曰：道大无形，可使某具太清。无曰：某德能使六丁，言愈万民，三曲止。
　　老子曰：人不舞，无以实筋骨；人不知言，无以通血脉。通其知劳作使利，而能长，不知歌舞不可以长久。
　　《 黄庭义疏》 ：常省视喉咙状，令人不忘，善恶责之於此。喉咙，从舌本至心，长一尺六寸，下锐上正赤心，其色即白如银环，十二重赤脉。肺色白而且泽，满叶覆心十二片，三叶居后，至真状如白叶，在上直乳。肝在胁下，色如雄鸯，有鬲，其下六叶，胆着其中，色如绿囊，盛血，其系於脊，在乳鬲下。脾在胁下舞上，曲胃真色如黄金，宛宛下三二寸。肾在膂上，膂夹脊居，状如鼻，络以黄白脂，往往见肾玄色，黑如上漆。直见死人而恶形臭，闻恶则损，视状以服之。臭不闻臭，香亦积於此。恶於损者，谓见人被刑创痕痛折伤者。喜怒则肺肝神损，视其状以服之。惊恐肝胆神损，视其状以服之，病喜怒亦责之。言多思虑乃视色则神损，视心状以服之，心意不明亦责之。新合阴阳则肾神损，视肾状以服之，阴事肾，眼不见，耳不聪，亦责之。悲则脾神损，视脾状以服之，悲则责之。常以鹦呜时视藏色一遍，昼日闲暇视之，以有所服及所伤，常清争则视之。一日问想视藏十遍，治服诸所伤病愈，百遍，终身无病；千遍，延年不老；万遍，长生不死。洞房中有白气如鹦子，光如月，照所在，凡子常应昼夜存之。子审欲为道、神仙不死，当先去三尸虫。心下伏尸，日三百六十息，食气三十通一咽，九　　十通一休息，日四为之，常以夜半鹦呜祝曰：
　　束方青牙，服食青牙，饮以朝华，三咽止。
　　南方朱丹，服食朱丹，饮以丹池，三咽止。
　　中央戊己，服食精气，饮以醴泉，三咽止。
　　西方明石，服食明石，饮以灵洵，三咽止。
　　北方玄滋，服食玄滋，饮以玉饴，三咽止。
　　如此三十日，三虫皆死。伏尸走去，正气自安。虫尸定伏，不复还心中，兆自仙矣。拘魂制魄，存两眉问赤气白如鹦子，从兆喉中下至脐中，变令正青。从脐中下至丹田，变令正白。隔腹三缩鼻，引白气从脊上，三道并行，从项关上至洞房而止。眉问却入三寸为洞房。
　　太极真人服四极云牙神仙上方
　　真人把五方元晨之晕，九霞之精，所以神光内曜，朱华外陈，体全玉映，与气明行。行之十七年，四极老人，中央元君降下於子，一合乘云驾龙，白日登天。西梁子文奉受太上口诀，千岁五传，不得妄泄。四明科法，依隐书之，制斋五日，乃授立约，敌血跪师，金环五方，纹缯表子，誓信不宣之券。
　　口诀，五双环也。又用青丝五两，云是西梁人法。南岳夫人云阙经系亦可，本经不及故也。
　　常以鹦呜平旦服，坐任意，叩齿九通，乃阴咒曰：束方青牙，紫云流霞，三素徘徊，玄霜玉罗，服食晨晕，饮以朝华。
　　咒毕，以舌舐接上唇之外，取津咽液三十通行之十年，东极老人来至，受子青真，一合俱升。次阴咒曰：
　　南方朱丹，霞曜太微，九道绛姻，布散景辉，服食灵晨，饮以丹池。
　　咒毕，以舌舐接下层之外，取津咽液三十过。行之十年，南极老人来至，受子丹景，一合上升。次阴咒曰：
　　西方明石，飞霞金液，服食太明，皓素之精，饮以灵拘，神华启灵，使我登云，上升高清。
　　祝毕，以舌舐接上唇之内，取津咽液三十过。行之十年，西极老人来至，授子素符威神，一合俱升。次阴咒曰：
　　北方玄滋，庆云启饴，绿霞敷晨，紫盖苍旗，服食月华，饮以琼饴。
　　咒毕，以舌舐接下唇之内，取津咽液三十。过行之十年，北极老人来至，授子玄录宝明，一合俱升，次阴咒曰：
　　戊己之元，黄素五云，四霞紫观，八景九辰，二明激晖，七曜灵尊，和精灌气，服食中元，
　　琳华龙胎，饮以醴泉。
　　咒毕，以舌漱满口中玄膺内外及齿舌之问，上下表里，通而取津液随咽之三十过。行之十年，中央元君上皇玄黄气君来降，授子黄气阳精，藏天隐月，逐景绿章青要虎书，俱与五老一合上升。
　　玉经上诀，致五老之道，绝谷去尸，面华童颜，寒暑不避，灾害无伤，神气精明，延年益寿，万限之期。当得九琳玉液，八琼飞精，则合於二景，天地同符。五阴咒皆当叩齿九通，可怛修得，不必待鹦呜平旦也。夜半平寂，体清神闲，乃可按修之。守一之家，若闻此道，事速成也。虚淡内充，守元咽液，所谓真一，自求多福者矣。致神以六液五气，液已自备焉，故谓自求多福耳。修此道不可食脯，若饥食刘，以渐遣谷，不得一日顿绝也。所谓损之又损之，以至於无为矣。此虚映之道，自然之法，所‘谓远取天地之精，近取诸身此之谓也。
　　魏夫人赞
　　云牙者，五老之精气，太极之霞姻，故乘晖景之降以充於内，六液匀和，洞澈冥感，万神来降，幽映相求，不唱而应，是以龙吟方泽。故景云落霄，虎啸灵丘。故冲风四振，阳燧落明，而朱火郁起，方诸罕阴，而玄流湛溢，自然而升。不觉所测，况觉者方柄心注玄，精研道根。邪秽豁於胸中，真正存乎三官，采五晨之散晖，服六醴之霞浆，祝九天之奇宝，吐妙虚之秘言，龙曜发曜明光芒焕。味三华於皓齿，取饱液於唇锋。内炼六腑，开聪澈明，呼吸天元，魂魄炼形，朝玄使无，以至於灵。悠悠十年末，乃五神来降，何足多称哉！猥以女弱，备经上业，微音绝响，不可广告，聊叔其妙，以宣同志，苟修德之不逮者，庶不足以咎毁之矣。
　　铺黄庭经诀
　　清灵真人曰：凡修《黄庭内经》，应依帝君宝神混化玄真之道。礼咒毕，正坐东向，临目，存神形色长短，呼其名字，还填本宫。不修此法，虽诵万遍，真神不守，终无感效尔，损气疲神，无益於年命也。令抄经相示，常当口味玄虚，习味灵音，读辄三过，别寝清身，慈真深信，勤精日新，委质就道，是非已泯，履化无恐，奉修多真，但存五藏神形，不明遍数，既周龙驾，来现太上，岂虚世远即其人也。常旦夕漱洗，入室右足前进，烧香，束向再拜，跪曰谨启。
　　扶桑大帝君阳谷神王某，请读内景玉经，存五藏生华，神驾龙升。又北向再拜跪曰：谨启太上大道玉晨君，某读内景玉经乞登龙耕，上宴紫清。还向束读经三过竟，存神服色，平坐临目，叩齿三十六通，乃存。
　　发神苍华，字太元，形长二寸一分。
　　脑神精根，字泥丸，形长一寸一分。
　　眼神明上，字英玄，形长三寸。
　　鼻神玉垄，字灵坚，形长二寸五分。
　　耳神空闲，字幽田，形长三寸一分。
　　舌神通命，字正伦，形长三寸六分。
　　齿神胖峰，字罗千，形长一寸五分。
　　右面部七神，同衣紫衣排罗裙，并婴儿之形，存之审正罗列，一面各填其宫。毕便叩齿二十通，咽气十二过，祝曰：
　　七源散气，结气成神，分别前后，总绕泥丸，上下相扶，七神敷陈，流形遁变，受养华元，导引八灵，上冲洞门，卫躯摄景，上升帝晨。次思：
　　心神丹元，字守灵，形长九寸，丹锦诽裙。
　　肺神皓华，字虚成，形长八寸，素衣裳带。
　　肝神龙姻，字含明，形长六寸二分，青锦被衣。
　　肾神玄冥，字育婴，形长三寸六分。
　　脾神常在，字魂庭，形长七寸三分，黄苍锦衣。
　　胆神龙耀，字威明，形长三寸六分，九色锦衣绿华裙。
　　右六腑真神，处五藏之内，六腑之宫，形如婴儿，色如华童。存之审正，罗列形毕，叩齿二十四通，咽气十二过，祝曰：
　　五脏六腑，真神同归，总御绛宫，上下相随，金房赤子，对处四扉。
　　黄庭遁甲缘身经竟
　　
