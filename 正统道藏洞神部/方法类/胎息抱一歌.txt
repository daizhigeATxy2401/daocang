胎息抱一歌_并序
　　经名：胎息抱一歌。不着撰人。一卷。底本出处：《正统道藏》洞神部方法类。
　　胎息抱一歌_并序
　　夫人受生之本，莫非元气。若知元气所居，方不远於大道。老君云：万物皆抱一而生，未有一物不负阴而抱阳者也。若不知於抱一，与道难亲，故道生於一也。一者，气母。气结成胎，胎结成息，二玄各有其旨。故经云：在母腹之时，有胎而无息，假母呼吸，成长其身，分灵之后，胎息具焉。学道之士，切须知胎息二理，穷其微妙，若达本原，超凡证圣。常人闭息，不固其胎；圣人存胎，不固其息。闭者，胸满气乱也。烟萝子云：咽复闭，徒自乱。尹先生云：但使神常御气，鼻不失息。《黄庭经》云：琴心三迭舞胎仙。自古圣人则闭固胎息而成道。神气胎结，其息乃定，罕闻闭息而成真也。圣人云：抱一守中子自冲，守三归一神气精。是也。斯言实露胎息之深旨，故作抱一歌二十首以诀其要。
　　抱一须知真一源，神明终自有丹田。出入往来心地启，气神相应化胎仙。
　　抱一初传未识真，功勤日久自通神。杳冥之内无相应，蚌含秋月晕结珍。
　　抱一修真有异门，希夷直遣到昆仑。妙息不干玄牝记，时中一气镇长存。
　　抱一须知自在宽，勿令气壅在喉问。若能晓达真诠义，五内三宫自得安。
　　抱一还元达本生，何劳卉内外边行。但能固蒂深根了，只於此处是长生。
　　抱一真元本异常，勿令神气两分张。坐行之处长相守，运到天门生自长。
　　抱一令归五运中，黑形相应岂成空。空门无物何须去，虚弃浮生枉用功。
　　抱一由如镜裹人，色中唯现色中身。从兹渐得超三界，妄尘尘更岂能尘？
　　抱一灵台月夜开，息息之中胎在胎。神黑若凝归作宝，元灵欲散却还来。
　　抱一之卫述正元，勿将喘息拟相干。真胎不过离宫上，直须令住下丹田。
　　抱一元和宝易昌，莫教神黑两乖张。拟将吐纳为真蒂，难致身於不死乡。
　　抱一时中不暂停，六字功成五脏清。若留形身常住世，来来生处更交生。
　　抱一惟存神气精，守三归一自功成。此身所为凭何住，金室芝田炼至晶。
　　抱一非干守静山，居郦无道亦徒然。长斋绝粒闲居世，结得神胎始是仙。
　　抱一自餐甘露浆，风雷云雨遍疆场。五蕴肃然明静后，齐驱凡质泛仙乡。
　　抱一真元养道真，不劳云水访仙君。返往元来无间得，鼓腮终久损其身。
　　抱一常令含太和，乌窠争敢起妖讹。七魄三尸宁有害，昆仑山下月明多。
　　抱一身居不死乡，金莲花发坐清冻。实腹虚心无滓秽，玉池满注八琼浆。
　　抱一真诠有秘关，高才儒士岂谈宣？返神复热胎元主，妙旨方知深又玄。
　　抱一求生不是难，黑形相应入三田。言中显事何疑惑，亲沐明师口授传。
　　胎息抱一歌竟
　　
