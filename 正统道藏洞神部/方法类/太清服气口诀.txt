太清服气口诀
　　经名：太清服气。诀。又名《上清服气口诀》。不着撰人。一卷。底本出处：《正统道藏》洞神部方法类。
　　太清服气口诀
　　夫万物之生，禀阴阳而成形汇兆。阴阳施化，从元气而寒暑成分。故太阳兴也，有暄暄之色，以生众品；太阴动也，有苍苍之气，以杀群萌。莫不感气而生灭，斯即月前常觊，君子所知。故云夫食元气天不能杀，地不能藏者，佳矣！且交接元气於肾鼻之问，分阴阳於藏腑之内，吐纳无爽，持摄不乖，则长生之端，可以期矣。今予所录口诀者，即服元气之法也。其有诸秘，乃於口传，非纸笔可能载。虽厅述多少，亦一家之要。凡诸好事之俦，得之不可轻泄也。
　　凡人腹中三处有隔，即心下有隔，初学服气者，皆觉心下胃中满，但少食，久作之，自觉通下至藏下有隔，即觉腹中满，久而作之，自觉至脐下丹田中，然后觉气周行身中，犹自未入鸠中，后觉鸠中气出，即能与人疗病也。初学时必须安身静处细意，行之不已，气入腹中，即於行住坐卧一切处不妨，胃中气未下即不得。诸处作难成。
　　初服气皆因入息即住其息，少时似闭气满，其息出时，三分可二分出，还住，少时咽之，咽已，又作，至腹中满，休。必须日夜四时作，为初学人气未入丹田，还易散意，欲得气相接也。气入丹田已，纵不服，亦气不散。四时者，朝暮子午时也。心裹满，但不服气，咬少许甘草、桂亦得，其满即散，丹田未满，亦未到满也。元气下时，自然有少闷也。
　　凡初服气，日夜要须四度。朝暮二时用仰覆势，夜半及午唯用仰势。其仰势但用低枕，仰卧，缩两脚，坚两膝，但两手着两胁边，即咽气。解咽，只十咽，气即满丹田。待一时咽了，然后以意运入鸠中。其覆热以腹坦状，以被支胸，令高，手脚并伸着林，即咽十咽，每咽皆以意运，令沿脊下，从熟藏中出。每朝暮服气，先覆后仰，每咽气皆须一下下作声始得，不解作声，徒劳耳。
　　凡咽气皆须喉中深徐徐咽，不得猛，猛即发嗽。凡咽气每一回咽，中间隔十息，亦作事停歇，从容任意。凡咽气不得和唾咽，气须要乾咽，中问有津液来，别咽之。咽液亦须用入息，恐生风入极，须用心。
　　初从受服气法，要须诵咒受法了后，平常自用气，亦不要诵咒，与人疗病始回回诵咒。
　　凡服气四度外，或非时腹中觉少气力不健，任意咽多少亦得。
　　凡初服气未固，多从熟藏下泄，宜固之，勿令下泄，以意运令散。
　　初服气必须心意坦然，无疑无畏，不忧不惧，若有畏惧，气即难行。
　　凡服气若四体调和，必须意裹听然自足，不羡一切事，即日胜一日，欢快无极也。
　　凡服气不得思食，坦然无所念始得，若思食必须抑捺如不在意，不抑捺，心即须念。如渴，煮薜荔汤，汤中着生姜少许，更煮一两沸，渴吃一，碗，其渴即定，姜蜜汤亦得。若能自抑捺，纵终日对嘉肴，亦无所思。
　　凡服气但不失时节，丹田常满，纵日别出行人事亦不妨，久久行惯，纵失一时两时亦无得。
　　凡咽气仰排水，覆排食。食藏在右，水藏在左。凡咽气久，即自至鸠头，凡咽气，覆存沿脊下，祇意存腹中，近脊寻声下，熟藏中出，仍令声从右边下。
　　凡咽气满闷下泄不能禁，亦非事。所云存气使出顶及四肢，久行之自觉。如未觉，柢凭存即是。凡咽气久，柢得丹田气，拍之彭彭即得。纵心头未满，亦得。如欲心头饱满，柢是多取气即得。气如蛊行，久即自觉，更无别法。问云：何得似吃食时？一种初学柢合如此，久久即共吃食时一也。服气了，运通身，非令出，任其自出，如人行事，气力少即咽，亦不须候时。内视肠中粪尽，闭目内视，即见肠中粪，极难尽。纵断食二十余日，始尽。初断食二七日，须日别吃一两顿煮菜，推宿粪令下，始得每顿吃一碗首蓿芥、芜菁嵩无妨，练却苦汁，入少油酥，任少着盐酱醋，作气味，勿着米饰等，且欲肠中谷气尽，吃菜可四五日，已后除却菜吃汁，又三数日，然后总停。每须吃少酒任性，腹中空讫，大吃一顿酒，令吐胸中痰，即极精。每日须吃椒，日三两，服椒一合，净择去子。及闭口者，及去尘，以酒水、薜荔、汤菜汁，任意送之。令下益气、及推腹中恶物，此是秘法。姜性能烂物，腹中有食吃姜· 汤，非事，如食尽讫即非所宜。如菜中有邪蒿及葫英，必不得食，能乱人气。凡仰咽气入肠，运入鸠中，覆咽运，令从熟藏出。凡人有熟藏、生藏，行之一月，气始入，盘屈肠中作小声，绕肠转呜，始是。如法。凡人盘屈肠转数多者为上，十二转已下，或十转九转，或七转五转，或三转两转，三两转者为下。贱人肠厅而短，聪而无智，康属聪，短属不智，唯欲得肠长为上，若短更细不是人类。心为神气，肝为禁气，肺为杀气，脾为道气，肾为元气，令时正咽者是内气。
　　凡人肠长者，气易固，肠短者，气难固。
　　凡服气如肠中搅转作声，即须右胁着钵，以右手叉头，以左手牵左脚，令屈直身及右脚。咽气令入右脚中，即可久行，气每下作声，声绕盘屈子肠，屈处作声，皆记得屈，数其声流转哟哟然，小声即是流通好也。人肠中四绿，又有节坎，坎数，亦自记得。
　　分别外气元气诀
　　元气与外气都不相杂，若咽生气入，须臾即从下泄出去，不得停肠中，若运气得应头脑中，头脑中热气上运向脚，亦如之。
　　若先运阳气，即觉脚先玲后热。何故如此？绿阳气排阴气出，所以如此。如先运阴气，亦阳气先出，脚如火热，然后始脚玲，他皆仿此。若能运气入头，始免面皱也。出《老君太虚太上无上自然太起经》。
　　老君治身守一法，当以夜半时元气始生，舌掠齿，上下舐唇，以鼻纳气，口咽之，三九止，则生气通流於百脉，令人长生。
　　治身法：朝起先嘘，两手掌摩令热，律额上二七，名曰存泥丸，令人身神具。
　　治身次，以两手相摩令热，拭面二七，名日乾浴。令却恶气，面为尺宅真人居其中，见之令人不病。次相摩两手令热，律身体二七，名为浴身，令人却寒风。
　　次相摩两手令热，从额律头发二七，寻存持发神守生，名为浴头。令人发不白，齿落更生，次复摩两手令热，从耳下叉两耳，逆上二七，令人聪彻。
　　耳各有二神，神字娇女。治身守一法：朝起，衣衣毕，手律头，咒曰：大吉，长生，百病除愈，会於福门，五藏调和，无忧患，诸神斋戒随我身，令我至老不畏人。毕，下状，先前左足，咒曰：乾次。前右足后祝曰：元次。前左足复咒曰：亨次。前右足后咒曰：利次。前左足复咒曰：贞吉。同曰：乾元亨利贞。身为万神主，玉户见，白日大吉得所望。守一法：常爱气，慎言语，令气入多出少，还气补於元，思念元气，终得长生。
　　守一法：卧常随四时八节，春夏早起，与鹦俱兴，秋冬晚起，必待日光无厌，逆之则伤。
　　敕身神咒
　　谨敕臣身中五藏六腑，九官十二神室，四肢五体，筋骨髓脑，皮肤血脉，孔窍荣卫，百八十肌关，三百六十骨节，千二百形影，万二千精光，左三魂，右七魄，三鬼五神，头戴朱雀，足履玄武，左扶青龙，右据白虎，青龙扶迎，白虎扶送，朱雀导前持幡幢，玄武随后负钟鼓。令臣心不受邪，肝不受病，肺不受奸，肾不受昏，脾不受死，胆不受怖，胃不受秽。吾气奋翼，更加导引，急急如臣所告。若履秽及诸不诤处，当洗浴盥漱，解形以除其秽。法用以竹叶十两，桃皮削取白四两，以清水一斛二斗，煮令一沸，适寒温以浴，万掩消除也。若沐者盖不但用，此练尸之素浆，正以浴耳。如此便不得以沐头，更依如常沐法也。
　　太清服气口诀竟
　　
