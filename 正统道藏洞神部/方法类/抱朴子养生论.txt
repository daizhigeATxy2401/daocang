抱朴子养生论
　　经名：抱朴子养生论。晋·葛洪撰。一卷。底本出处：《正统道藏》洞神部方法类。参校版本：《抱朴子内篇》（孙星衍平津馆校刊本）。
　　抱朴子养生论
　　抱朴子曰：一人之身，一国之象也。胸腹之设，犹宫室也。肢体之位，犹郊境也。骨节之分，犹百官也。剩理之问，犹四衢也。神犹君也，血犹臣也，黑犹民也，故至人能治其身，亦如明主能治其国。夫爱其民，所以安其国。爱#1其气，所以全其身。民弊国亡，气衰身谢。是以至人上士，乃施药於未病之前，不追修於既败之后。故知生难保而易散，气难清而易浊。若能审机权，可以制嗜欲，保全性命。且夫善养生者，先除六害，然后可以延驻於百年。何者是耶？一日薄名利，二日禁声色，三日廉货财，四日损滋味，五曰除佞妄，六曰去沮嫉。六者不除，修养之道徒设尔。盖绿未见其益，虽心希妙道，口念真经，咀嚼英华，呼吸景象，不能补其短促。诚绿舍其本而忘其末，深可诚哉。所以保和全真者，乃少思、少念、少笑、少言、少喜、少怒、少乐、少愁、少好、少恶、少事、少机。夫多思则神散，多念则心劳，多笑则藏腑上翻，多言则气海虚脱，多喜则膀胱纳客风，多怒则胜理奔血，多乐则心神邪荡，多愁则头贵憔枯，多好则志气倾缢，多恶则精爽奔腾，多事则筋脉乾急，多机则智虑沉迷。斯乃伐人之生甚於斤斧，损人之命猛於豺狼。无久坐，无久行，无久视，无久听。不饥勿强食，不渴勿强饮。不饥强食则脾劳，不渴强饮则胃胀。体欲常劳，食欲常少。劳勿过极，少勿至饥。冬朝勿空心，夏夜勿饱食。早起不在鹦呜前，晚起不在日出后，心内澄则真神守其位，气内定则邪物去其身。行欺诈则神悲，行争竞则神沮。轻侮於人当臧算，杀害於物必伤年。行一善则魂神乐，构一恶则魄神欢魄神乐死，魂神好生。常以宽泰自居，恬啖自守，则身形安静，灾害不干。生录必书其名，死籍必削其咎。养生之理，尽於此矣。至於炼还丹以补脑，化金液以留神，斯乃上真之妙道，盖非食谷啖血者，越分而修之。万人之中，得者殊少，深可诚焉。
　　老君曰：存吾此道，上士全修延寿命，中士半修无灾病，下士时修免夭横，愚者失道槟其性。其斯之谓欤。
　　抱朴子养生论竟
　　#1爱：《抱朴子内篇》作『养』。
　　
