上清司命茅真君修行指迷诀
　　经名：上清司命茅真君修行指迷诀。不着撰人？一卷。底本出处：《正统道藏》洞神部方法类，参校版本：《云笈七签》，该书春六十一收入部分内容。
　　上清司命茅真君修行指迷诀
　　上士修行炼炁诀
　　炼炁正偃外，徐漱醴泉咽之，莫闭口行炁，口但得吐炁，鼻但得入炁，不欲令恶炁入也。徐缩鼻，莫大极满，极满难还。入五息已，一息可吐，莫大极。一息数之十数，屈指至九十息，疲可殷中，四九三百六十息为一意。思脾中黄炁，大如鹦子，常念之，意中有疲倦，当先炼炁三七二百一十息。炼炁还令腹平满，平满藏炁不大令出，闭炁七十息，莫致频击之，炁当随发上，竟流四支，自热下至足脚。徐调炁，还至胃管喉咽，使绕脐一二三四，即还管矣。炼炁偃外为之，日出便当坐行之。炼炁七十息，四五度白发去矣。
　　夫委炁善炼炁，急击一九、三九於意佳，四九事竟。炼炁一竟，使人身体不知痛，击卒急处，炼疾也。
　　夫委炁先在口，口含半鹦子睡，当千咽、常唾，故遣口中津洵持用，待竭二日，十息解体身。解体身时，如委衣三七二百一十息，一竟，常被发为之佳。
　　一法：从足起於上，寻除阴脉，上随小便内经肾，寻除至喉，复从上下，炁如机纹，正向喉中，来入浅腹，养注足。五色炁常取，令分明置喉中，从胡脉下，常存三元三规，成着肾，肾规裹青，青赤表黄，黄已日白，妄见目止。
　　炼炁三规，即三元也。即注泥丸、绛宫、丹田是也。上规一曰炼炁不息。正偃瞑目，闭口被发，两手张，腹小缩，鼻微缩，还未及，因复取唐还炁，腹不得随也。十息一屈指，至七十息一咽，复更盛，炁存胡脉中，平平涓泄，复七十息一咽，小胁小腹，炁上入脑。外真胁斑，驳上承发，三七二百一十息，令炁莫交错，调适守治精神炁新，处形常安。如五藏无主，形体羸瘦，惫筋缓骨，重难以行步，荣华枯落，皮肤革去，十指无色，精炁虚瘦炁乏，乃信此为候。
　　天老十干第甲经十二月炁法
　　第甲日，精至一旬之时。涤荡五藏，渴饮水浆，颜色脱去，小便赤黄，大便微难，粪而炁刚，肠中雷呜，如有臧伤，逐除邪炁，无或恐惶，行苦艰难，两目芒芒，时节春秋，日月短长，阴阳损益，皆如经章。
　　第乙日，精至二旬之时。谷熙始尽，邪炁逃亡，真炁微弱，以水为根，忽然恍恍，志意怅怅，守之无失，华池玉英，以是为法，外起案林，形体瘦弱，难以动行。
　　第丙日，精至三旬之时，精炁如故，谷炁无滓，两炁交错，莫肯适住，意中恬然，不思谷食，精炁在内，王相用事，至诚之效，努力可副，坚守无失一功成事遂，华池玉英，洁白可喜。
　　第丁日，道至四旬之时。谷炁离形，精炁独治，脉炁微弱，乍去乍来，颜色益泽，日受其故，心志悦欣，不复恐惧，肌肉日生，血炁有余，光华滑利，往来应度，经营阴阳，和调补写，身形润泽。
　　第戊日，道至五旬之时。精炁安处，外事屏去，五藏和调，精神内养，卧而安席，皮肤改更，动作引步，至精不效，神炁浮游，数见梦寤，外时自惊，若有响应，唤呼光影，髻实志苦，高精所至，信效为佳。
　　第己日，道至六旬之时。精炁利安，上下和通，发肤润泽，支体易行，行步伏故，耳目聪明，志意漠然，不复恐惶，屈身利便，机关和良，不念谷食，咽炁益胎，得酒而饮，得食而食，多少自在，无所萦禁。
　　第庚日，道至七旬之时。精炁如通，漠然安定，孔窍调和，五藏洁静，呼吸精炁，涤邪纳正，去恶远新，安然清诤，内理志炁，外貌日盛，动故踊跃，轻其足经，若好静处，不与人争，至精之效，以为道经。
　　第辛日，道至八旬之时。炁游八极，荣卫充盈，调炁便利，往来歧经，上下表裹，润泽和平，五藏皆定，经历仙庭，恬啖无欲，安然而宁，心志安悦，休惕不惊，内无恐惧，欢乐平生，长守无失，道着神成，既有效验，度世长生。
　　第壬日，道至九旬之时。精炁充满，灵神开张，懦者而刚，弱者而强，损者复益，废者和良，不行自来，不送自逸，荣华滋润，音声益彰，口中甘味，鼻中芳香，华池玉英，常存不忌，至精所致，道可仕遵。
　　第癸日，道至十旬之时。精炁皆到，神道疏通。轻壮肌肉，充布神明，目尽开览，志炁翱翔，恬恬无欲，荡涤腹肠，精存神在，道德会昌，初服饮食，乃能久长，壮不知老，真仙同乡，与道沉浮，可致神明。
　　食炁之法：必以天生人之日，谓甲辰庚日也，乃若四时王相日，始饮药。食熙初，以九口满饮为法，后日臧一餐，十日谷绝矣。他余物一时睹，皆可食炁。食炁之法，十咽啖枣十，以枣为筹，为知食炁多少。若使口中，华池玉英，甘露醴泉，津洵自生，凡食熙之道，炁为宝，一岁至肌肤充荣，二岁至机关和良，三岁至筋骨坚强，四岁至骨髓填塞。天有四时，故人食炁亦应之。四岁即神与形通。通日数有岁，如神明者，不视形见，不听声闻，不行而至，不见知之，此所谓形一神，名日真人矣。同日长生，与天司灵。
　　正月朝食阳炁一百六十，暮食阴炁二百。二月朝食阳炁一百八十，暮食阴炁一百八十。三月朝食阳炁二百，暮食阴炁一百六十。四月朝食阳炁二百二十，暮食阴炁一百四十。五月朝食阳炁二百四十，暮食阴炁一百二十。六月朝食阳炁二百二十，暮食阴炁一百四十。七月朝食阳炁二百，暮食阴炁一百六十。八月朝食阳炁一百八十，暮食阴炁一百八十。九月朝食阳炁一百六十，暮食阴炁一月朝食阳炁一百四十？暮食二十。十一月朝食阳为一百二十，暮食阴炁二百四十。十二月朝食阳炁一百四十，暮食阴炁二百二十。
　　夫阳炁者，鼻取之炁也。阴炁者，口取之炁也。、此二炁，十二月中，日日旦暮能不能者，周天一竟又一周天，是则与天同龄矣。
　　上清司命茅真君修行指迷诀竟
　　
