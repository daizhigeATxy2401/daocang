太上老君养生诀
　　经名：太上老君养生诀。题华佗授广陵吴普。一卷。底本出处：《正统道藏》洞神部方法类。
　　太上老君养生诀
　　华佗授广陵吴普
　　五禽第－
　　老君曰：古之仙者，为导引之事，能乌申挽引肤体，动诸关节，以求难老，名日五禽之戏。挽引蹄足，以当导引。体中不快，起作一禽之戏，故令汗出，因止。以身体轻便，普施行之，年九百余岁。耳目聪明，牙齿完坚。夫为导者甚易，行者甚希，悲哉！.
　　虎戏：四肢距地，前三踯，却三踯，长引肤，乍前乍却，仰天即返伏，距地行前却各七。
　　熊戏：正仰，以两手抱膝下，举头左僻地七，右亦七，踯地，手左右托地，各七。
　　鹿戏：四肢距地，引项反顾，左三右三，左申右脚，右申左脚，左右申缩，亦三止。
　　猿戏：攀物自悬，申缩身体，上下七，以脚拘物倒悬，左七右七，坐左，右手拘脚，五按，各七。
　　乌戏：立起，翘一足，申两臂，扬扇用力，各二七。坐，申脚起，挽足指各七，申缩两臂各七。
　　夫五禽戏法，任力为之，以汗出为限，轻身消谷气，益气力，除百病，陀行之年过万岁。教传弟子广陵昊普，亦得延年长寿。
　　服气吐纳六气第二
　　咽字：咽主肺，肺连五藏，受风即鼻塞，有疾作咽吐纳治之。
　　呵字：呵主心，心连舌，五藏心热舌乾，有疾作呵吐纳治之。
　　呼字：呼主脾，脾连唇，论云：脾温即唇焦。有疾作呼吐纳治之。
　　嘘字：嘘主肝，肝连目。论云：肝盛即目赤。有疾作嘘吐纳治之。
　　吹字：吹主肾，肾连耳。论云：肾虚即耳聋。有疾作吹吐纳治之。
　　嘻字：嘻主三焦，有疾作嘻吐纳治之。
　　养生真诀第三
　　上士修之，全真延命；中士修之，无诸灾咎；下士修之，免身枉横；愚
　　者轻之，早陨性命。
　　老君日：一人之身，一国之象也。胸腹之设，犹宫室也；肢体之位，犹郊境也；骨节之分，犹百官也；胜理之问，犹四衢也；神犹君也，血犹臣也，气犹民也。能治其身亦如明君能理国焉。夫爱其民，所以安其国；爱其气，所以全其身。民弊则国亡，气竭即身谢。是故至人上士，当施医於未病之前，不追於既败之后。故知生难保而易丧，气难清而易浊，若能审机权可以安社稷，制嗜欲可以保性命。且夫善摄生者，要当先除六害，然后可以保性命，延驻百年。何者是也？一者薄名利，二者禁声色，三者廉货财，四者捐滋味，五者除佞妄，六者去妒嫉。去此六者，则修生之道无不成耳。若此六者不除，盖未见其益，虽心希妙理，口念真经，咀嚼英华，呼吸景象，不能补其短促。盖捐於其本而妄求其末，深可诚哉！所以保其真者，当须少思少念，少笑少言，少喜少怒，少乐少愁，少好少恶，少事少机。夫多思即神伤，多念即心劳，多笑即藏府上翻，多言即气海虚脱，多喜即膀胱纳客风，多怒即胜理奔浮，多乐即心神邪荡，多愁即发须焦枯，多好即志气倾覆，多恶即精爽奔腾，多事即筋脉乾急，多机即智慧沉迷。斯乃伐人之生，甚於斤斧，蚀人之性，猛於豺狼。无久坐久行，久视久听，不得强食，不饥而食即脾劳，不得强饮，不渴而饮则胃涨。体欲常劳，食欲半饱，劳勿过极，饱勿过半。冬即朝莫空心，夏即夜勿饱食，早起勿在鹅呜前，晚起不在日出后。心内澄则真神守其位，气内定则邪物去其身。身行欺诈即神悲，行争竞则神沮，轻侮於人当臧算数，杀害於物必当中夭，行一善即魂神悦，行一恶则魄神欢，常以宽泰自居，恬寞自守，即形神安静，生录必书其名，死籍必削其咎。养生之理尽在於斯矣！
　　服气诀
　　老君曰：玄牝门，天地根，绵绵若存，用之不勤。言口鼻，天地之门，以吐纳阴阳生死之气。每旦面向午，展两手於膝上，徐徐按捺两节，口吐浊气，鼻引清气，所谓吐故纳新是蹙气，良久徐徐吐之，仍以手左右上下前后拓，取气之时，意想太和元气下入毛际，流於五藏，四肢皆受其润，如山之纳云，如地之受泽。若气通，便觉腹中汨汨转动。若得十通，即觉身体润择，而#1色光泽，耳目聪明，令食有味，气力加倍，诸疾去矣。
　　又法：夜半后日中前，气生可为之，余时气死即不须调服。调气了之时，须林铺厚软，枕高下共身，平仰卧，舒展脚，握固去身四五寸，两脚亦去四五寸，微微鼻引太阳气，从鼻入，以意送此气通遍身体，即闭气，至极，然后细细从口吐之，勿令耳闻吐气之声。若患寒热及瘴患、脚肿等疾，不问时节，即须调之。若当日不愈，明日更调，不过三两日必愈。若患心中玲痛，呼而吐之，热既吹之；若患脚痛即嘘而吐之，肺若痛即咽而吐之。夜半后二十四调之，鹦呜时十八，平旦十二，日出十二，多调弥佳。欲作此法，先导引十八势，按摩二十四。人仗导引以去五藏病。
　　心病者，体有玲热。相法，心色赤，梦中见人着赤衣，持刀杖及火来怖人。疗法，用呼吹二气去之，呼去冷，吹去热。
　　肺病者，胸背胀满，四肢烦闷。相法，肺色白，梦见着白衣人男女作亲，妇人共相抱持，或作父母兄弟妻子。疗法，呵气去之。
　　肝病者，愁忧不乐，头眼疼痛。相法，肝色青，梦见着青衣人，把青刀杖或狮子虎狼来怖人。疗法，用嘘气去之。
　　脾病者，体上游风，习习情闷疼痛。相法，脾色黄，梦见黄物，或作小儿击腋人，或如旋风绕人。疗法，用嘻气去之。
　　肾病者，体玲而阴衰。相法，肾色黑，梦见着黑衣人持刀杖来怖人。疗法，用咽气去之。每作皆三十六通，但能习之不愈者，仍须左右导引按摩。
　　论曰：形者，神之主。气者，神之命。是以形神所假，资气而存。故调
　　畅四肢，周游六府。苟有壅滞，便即生疾。是故人体虚无，成之者气。若调息得所，即诸疾自消。若吐纳乖方，乃众疾咸起。善摄生者，先须知调气之法焉。所谓呼吸生先，期於寿而乐有喜。斯之谓欤！
　　太上老君养生诀竟
　　#1而：按文义当作『面』。
　　
