上清经真丹秘诀
　　经名：上清经真丹秘诀。未着撰人。似出朴唐代。一卷。底本出处：《正统道藏》洞神部方法类。
　　上清经真丹秘诀
　　一阴一阳，二物俱黄。不因配俪，自作梯航。沈於神水，浮在中央。重重血点，片片鳞光。用之即成金宝，饵之即寿延长。能变能化，通彻十方。此药神仙炼丹之法，地仙之术。盖为救施贫乏，因抽药为点化。今时道者得之，皆被业牵，只将求利门，终不能修服食，因此得者－，皆广用为荣华，便被神明所折，修皆不成。修此药者，须於净室，及山谷无人之处，忌女子孝子鸡犬等，先焚修香火，启告乾象，广发大愿，自知办其心，方可修炼。若不如此，纵成亦．为雷电所怒，虚劳心力。所流传在世，不许点化，只要救众生疾病。此药依法修炼服食者，可为地仙。所理救於疾苦，或臧药一分，入矾石同力。
　　疗众疾法
　　凡有百病之处，攻之如万人同施，其功可知，此药故有十号。一名消冰丸，能消除诸玲，荡却宿水，故名消冰丸。二名内炙丸，其药入腹如火，能烧其疾，故名内炙丸。三名沃雪丸，如日消冰，如汤沃雪，故名沃雪丸。四名十泻丸，如人能服到，泻出恶物，故名十泻丸。五名通利丸，宣通五藏，治之六腑安和，故名通利丸。六名治众气丸、凡有气结之处，能消之，故名众气丸。七名荡邪丸，能除荡邪神鬼气，无不除愈，故名荡邪丸。八名通胃丸，能开通胃口，令人下食，故名通胃丸。九名扫疾丸，能扫荡百病，无不瘦者，故名扫疾丸。十名万病丸，能治万病，入腹便痒，无不效者，故名万病丸。
　　又有七名治症，一名气症，二名冷症，三名积症，四名结症，五名痕症，六名疝症，七名血症。凡有此七疾聚结，或左或右，若久不治，变成虚肿，如龟形发肿而死。但人处世问，四大为身，百病俱集，如天地不调，昏沉迷闷，即起百病，因斯丧亡，水火不调，令心中玲病，余食不消，因斯丧亡。风雨不调，令人四体赢弱乾瘦，因斯丧亡。所病者有宿世因绿，或盲或聋，疮痘愚痴，体不完具，种种恶障，邪魔鬼神，疠疗殃咎，皆由恶业宿命所为。但志心服此药，无不痒除。久患疳痢，寸白蚀蜃，五般痔，带下崩中，九种瘦疮绕项，鼻孔出脓血，五藏反历，拥肿背气，心复鼓胀，胸膈满痛，发背大风，天行时疾，应是世疾，无不理也。
　　其药丸如麻子大，每日空腹服一粒，渐加至三粒，茶饮任下，已死者更生。日出服一丸，夜卧服一丸，服药之人夜行五里十里，凡是百兽毒蛇鬼精，皆走不敢当之。有病初服，皆泻出五藏恶物，即痒。此药皆因宿世有分，方遇此方药。久服反老为童，永为神仙。或在世遭横事，身入土尸永不坏，肉色不变，永为尸仙。修行达道，方可知之。服药得道之人，不能具载，谨录修炼次第如后。
　　武都沈银二两好雄黄是也。舶上雌黄二两。右用湖南合子，先以金簿十片其内，便以雌雄合和，於乳钵内研如粉，入於合子中，实筑，却以合子盖盖之，其合子口四面，以盐泥固济如法了。又取一瓷鼎，可盛一蚪余者，以黄丹二十斤，先以黄丹三五斤渐筑令实，约厚五寸，坐合子当中心，更下丹轻筑都大令实，取鼎满为度，不计斤数，然后以六一泥泥鼎，可厚三二分，致鼎於盆内，着灰且令阴乾，使泥鼎子上下通连，固济，候鼎乾发火。
　　第一日用半斤熟火，四面拥之，日夜不绝。至第五日，又加半斤火。每三日一度，添半斤火，至五斤火。即其药外面炉团泥，只要拥火气别无法，养至四十五日。后添三斤熟火，养至四十九日，且住，候火寒取出合子，开看内药已如朱红，或如金黄色，此状候其黄丹大半如紫金色，收之。理一切恶疮。取合子内药头一分，入汞一两，於火上，以乳钵慢慢研之，候遗巡成砂讫。以针条铁十字击药合子。又以六一泥固济合子，候乾，以水火炉内养之。水火炉者，取一瓦饭子，泥四面，只留中心底上一孔，然坐药合子於孔上，出饭底半寸已来，瓯下常以一碗水，水面去合子底半寸，但不湿着，即得其．药合子。初用三两火，渐渐半日已后，添至半斤火养。每一度添一两。候七日满，火寒开看，其药并伏矣。依前却固济，更养一七日，开取少许，入火试之成金也。但甘草色耳。又添汞一两，依前研成砂子，准前水火炉内养之，每一七日一度开，添汞一两，添至一斤止。如要宝即辅取一半，如不要但养之，时时添二两硫黄，研过入炉，即成朱矣。
　　又取前成金药一分－，以汞半斤，硫黄三两，研成砂子，依前六一泥固济，火缓缓逼，复为水火鼎养之，七日开之。
　　又添汞一两，硫黄一分，依前固济养之，添至一斤止。养至半年后，又添汞一斤，硫黄四两，准前法养。如要宝即构取之，如不要但依前养之。
　　又法，如要真元，但将药头分臧养之。养至三年，一粒粟米大可点一两。养至四年，一粒可点二两。养至五年，一粒可点三两矣。养至九年，一粒可点一斤。此药本是神仙大药法，后来将救世人。先为点化其药，养至三年，便可服食治疾。
　　服食法，取药细研如钙，以水飞过极细如粉，於瓷瓶内，悬入井中，七日出之。又以甘草水，煮三五十沸，候乾，以枣禳和为丸，如大麻子大。以一粒安一斤肉内，六月中逾月不臭坏，可验其神功也。
　　凡服药，先须沐浴，着新衣鲜洁，素食七日，忌一切秽恶物等。每日空心，净水下三粒，酒下亦得。所取药添换，如有贫寒者，但以药宝货之救接，切不可轻泄。所得者皆是宿有道绿，方得此术。如将轻授，殃及后世，切须秘之。如是道人得之，便须绝迹岩谷修行，保而秘之秘之也。如若雌雄不真，好药亦难成，成恐力薄。得沈银者，最为其上也。若要固济合子，用炭上白灰打取，与灵中半拌之固济。若要固济鼎，用砂盆末、炭末、黄土，拌纸筋、旧草鞋为筋，烂拌泥固济，并须如法。
　　上清经真丹秘诀竟
　　
