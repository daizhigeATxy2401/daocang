太清中黄真经
　　经名：太清中黄真经。又名《中黄经》、《胎藏论》、《胎藏中黄经》。题九仙君撰、中黄真人注。二卷。底本出处：《正统道藏》洞神部方法类。参校版本：一、《道藏辑要》本，收入该书尾集第一册（简称辑要本）。二、《云笈七签》本，收入该书卷十三。
　　太清中黄真经释题
　　《中黄经》亦曰《胎藏论》。《胎藏论》者，九仙君黄真人所集也。真人常观察元黑，浩然凝结成质。育之以五藏，法五行以相应；明之以七窍，象七曜以昭晰。其识潜萌，其神布行。安魂带魄，神足而生。形神相托，神形相成。口受外味以忘识，身受内役以丧精。神离形以散坏，形离神以去生。殊不知皮肉相应，筋骨乃成。肝合筋以外爪，心合脉以外色，脾合肉其外唇，肺合皮其外毛，肾合骨其外发。咸伤筋，苦伤骨，甘伤肉，辛伤气，酸伤血。故圣人曰：先除欲以养精，后禁食以存命。是知食胎黑、饮灵元，不死之道，返童还年。此盖圣人之所重也。且夫一士专志，下学而上达；一夫有心，睹天道之不远。学而无至谓之愚，不学不知谓之蒙。然三虫未去，子践刻榛之田；当三虫已亡，自达华胥之国。显彰云路，备述胎仙。知圣行之根源，辩仙官之尊位。至於霞衣羽服，玉馆天厨，盖为志士显，聊泄天戒，非人妄告，殃尔明征。密此圣门，必登云路。慎无传於浅学，誓莫示於斯文！慢而折神，轻言损寿。若非志士，无得显言。总一十八章，列成一卷，号日《胎藏中黄经》，皆以篇目相衔，文句相继。义精於成道，言尽於养生，行显意直，事具文切。食黑之理备载，归天之道悉成。援笔录章，列篇於后。
　　太清中黄真经卷上
　　九仙君撰中黄真人注
　　内养形神章第一
　　内养形神除嗜欲，内养形神除嗜欲者，乃无相之真形也。太上言：真道养神，伪道养形。将灵谷元神入於天谷之中，密固根源，养之耳。《大洞》所言，人有三十九关，斯天谷穴乃是第一关也。太上日：若守我在於死熙之关，令七祖枯骨皆有生界。故言内养形神除嗜欲也。《洞元经》云：修养之道，先去於嗜欲，内合於五神；次当绝粒，心不动摇，六腑如烛。常修此道，形神自定。
　　专修静定身如玉。
　　神与物交，心似太虚，安镇本根，自然静定。夫人心起万端，随物所动。常令静居，不欲与众混同，内绝所思，外绝所欲。怛依此道，元熙自足。
　　但服元黑除五谷，
　　世人常以五谷为肌肤，不知五谷败身之有余。令取春三月，冷理一室，设机案，建以厚暖状席。案上常焚名香。夜半一黑初生之时，乃静心神，当叩齿三十六通，以两手握固，仰外暝目。候常喘息出时，合口鼓满，依法咽之。入腹当觉作声，以‘饱为度，饥则更咽。但当坦然服之，无所畏惧。黑入之后如觉口乾，则服三两啜胡麻汤，此物能养熙润腹。其汤法：取上好巨胜三大升，去皮，九葬九曝。又取支好灰苓三两。细研为末。先下巨胜末，煎三两沸，次下扶苓末，又煎数沸，即入少许酥蜜。遇渴时，饮一两盏佳，不惟止渴，兼能止思食之念。或服四时枸杞汤，时饮一两盏，亦善其咽熙，自然得通畅。但觉腹中安和，咽熙自当流滑。即一切汤水自然不要吃，渐通妙理。但能服熙攻盘於腹，肠粪自尽，如入汤水直至脐下。初服熙者，如觉小便黄赤，勿怪也。心胸躁问，亦无为惧。但心定不移，自达妙理。若不绝汤水，虽腹肠中滓尽，终不得洞晓是非。若要绝水谷，只在自看任持，亦不量时限远近，亦有一月，或五十日，亦有一百日。但绝其汤水者，三丹田自然相次停满。三十日，下丹田满。六十日，中丹田满。九十日，上丹田满。
　　下丹田黑足，藏府不饥。中丹田满者，熙满体无虚赢。上丹田满者，凝结容色殊光，肌肤充盛，三焦平实，永无所思，神凝体清，方晓是非。下丹田满者，神熙不泄。中丹田满者，行步超越。上丹田满者，容色殊丽。既得三部充实，自然身安道泰，乃可栖心圣境，袭息胎仙。此为专熙之妙门，求仙之上道也。若或食或断，即令人志败。好食诸味，难遣谷熙。此者袭熙之所疾，求仙之大病也。经云：咸美辛酸五藏病，津味入牙昏心镜。致令六府神熙衰，百骸九窍不灵圣。人能坚守，禁绝诸味嗜欲者，九十日三丹田凝实；百日内观五藏；三百日鬼怪不藏形，阴神不敢欺；千日名书帝录，形入太微矣。
　　必获寥天得真录，
　　凡飞炼上升，为下天仙官。若存想无为黑神，修三一之道者，得上天仙官。若真子服胎息成者，得寥天升真录，千乘万骑迎子，当获中天真尊之位。
　　百日专精食黑足。
　　谓三丹田无足也。几食黑吞霞，言是休敉，盖非旦夕之功。先以德行护身，次以除阴贼真怒。此学道之志也。阴贼未除，三虫不去，或行非
　　教之事，不复成矣。故《太微玄章》云：除嗜欲，去贵真，安五藏，神足矣。
　　食气玄微章第二
　　食气玄微总五事，夫言玄微者，乃无为玄妙之理。
　　五事者，但学绝粒则魂魄变改，三尸动摇者也。
　　大关之要莫能知。
　　夫人内行未成，不知诸魔相违，谓言道法无效，盖不达真理也。若是先具内行仁德，只服津液，尚有安和，况於服黑之哉！
　　一者初服力尚微，
　　几初服气为有滓滞，至一七、二七日以来，滓秽退出，渐觉体内虚赢，百节无力，勿以为讶。绿元熙未达腹胃中，所以觉虚弱。但咽熙，使渐通流，日胜一日，但当坚志守一，候下丹田满足，顿无饥渴。假令未达，皮肤容色黄瘦，亦勿以为畏，后当悦．悍矣。如不专志兼食，行则用力，无效也，亦爱数败。则此为不具内行之人则如此也。若但有爱绿牵心，自使败。
　　但常坚志守一候，
　　一候者，乃下丹田熙住，渐至满足则是也。既下丹田熙足，永无饥渴，若畏力微瘦黄者，不能修也。若谷水绝，则日久自然悦悍自下来也。
　　要子将心运守之。
　　《太玄经》曰：凡休敉诸门甚多，学道至近须九年，以下无成者也。唯有服熙，坚守百日，禁诸汤水，子心不动，三尸自除，永无败矣。只为学者浮心未定，居二疑之端，使心神动摇，三尸齐起，百思既至，心迹难归，虽服黑易为退败，犹预铃不灵圣者也。
　　二者谷存子何别，黑则难停而易泄。
　　夫体服熙欲速达五藏，可除汤水药物，禁断四十九日，使小肠滓尽，谷黑自绝，咽熙自得通流。亦有不成者，多为学人心容变易，或食或止，故自败矣。若少食诸味，则难遣谷熙。若要用熙，使内藏分明，当服此元熙。五十日百物不食，闭目内想脾藏中熙从心起，散於四肢。仰外咒曰：
　　中央戊己，内藏元无。黄色力坚，运之可理。丹阳莫辞，朱云共议。得达四肢，黄云大起。每至五更鹞初呜时，常侯莫令参差，如此二十七吕日，内见脾藏中黑郁郁如黄云透於四肢，后当使此熙灭烛吹火，百步外使之如大风起，可以兴黄云闭彼形，人无见者。若不依五更初及不坚守，或少一日无效矣。此者中黄闭黑之法也。
　　或则体弱而心虚，或则藏虚而力劣。
　　用黑未达四肢，当有虚弱之证。但坚守志，勿以为恐矣。故《大洞经》云：守之如初，成道有余者矣。
　　三者上虫居脑宫，
　　《洞神玄诀》云：上虫居上丹田，脑心中是也。其色白而青，名日彭锯，使人好味，嗜欲痴滞。学道之人宜禁制之，假令未绝五谷，常行此心，持念一年之外，上尸自终，亦有成矣。人不知玄奥，空绝五谷，若不除食欲之心者，焉得三尸虫灭矣！
　　万端齐来摇子心。常思饮膳味无穷，想起心生益病容。
　　夫学道者，若不得内行扶持身心，却反为三尸虫所惑乱也。
　　四者中虫住心宫，
　　《洞神玄诀》云：中虫名彭质，其色白而黄，居中丹田，使人责财贿，好喜怒，浊乱真无，令三尸变易，七魄流荡。故《洞玄经》云：无喜无怒，三虫大惧；不食不欲，和熙常足。坐见元阳，万神来集者也。
　　遣子魂梦神飞扬。或香或美定无方，或进或退难守常。精神恍惚似猖狂，令子坐败想喂根。子若知之道自昌，
　　怡然不易，其道自常矣。
　　五者下虫居腹胃，
　　下尸其色白而黑，名日彭矫，居下丹田，使人爱衣裳，耽酒色。学道之人当心识内安，坚持制之，尸鬼无能为也，及无败矣。
　　令子淡泊常无味。
　　常守淡泊，三尸自灭。三尸既亡者，永无思虑矣。
　　静则心孤多感思，挠则心烦怒多起。
　　夫初服黑未通，被三尸虫搅乱，或则多喜怒，或则多悲思，或耽嗜欲‘滋味者也。
　　使人邪乱失精理，子能守之三虫弃，
　　《太上升玄经》云：若服黑，绝食坚心经一月，一虫自去，二虫无托。人能但服黑，坚心守之，三十日上虫死，六十日中虫死，九十日下虫死，百日心不移，则自然身体康健，精神清矣，永无退败。若或食或断，令人志败，徒劳而无效，当守持之。
　　得见五芽九真黑。
　　五芽者，乃五行之正熙，生於五藏之中。九真者，为九天之道也。此五熙成，还应九天，所以五藏之熙名九天也。元熙成当自然得明五行之熙，骚使无不通者也。
　　五芽成恶章第三
　　五芽咸恶辛酸味，
　　若五味不绝，五藏灵熙不生，终不断思欲之想，亦可止思欲之念及绝水谷外味之物，则何虑不生五熙，五熙既生，则五情易畅，五藏既满，元熙自凝。元熙既凝，五神自见，五神既见，备晓人间好恶，是何世俗之虑能牵者乎？
　　为有三虫镇随子，尸鬼坐待汝身死，何得安然不惊畏？
　　三尸之鬼，常欲人早终，在人身中求人罪状，每至庚申日上白司命，若无惊惧，不早修炼形神，绝制五味，使人年败熙衰，形神枯悴，空有松筠之志，无复成矣。一朝命绝，悔将何及者乎？
　　劝子将心舍凡事，
　　服熙大要者，须静持心神，止拾烦务，使三尸自灭，神黑而行，自然通达，五神获安，妙理也。
　　超然自得烟霞志。
　　能清冷神黑，则志自港明，超然洞悟，有烟霞之景在乎目前。
　　烟霞挣志章第四
　　姻霞今志通神奥，
　　若得水谷黑除，自然诸脉洞晓，五藏灵光化生，纵拾自在，深奥故不可测也。灵光者，乃神黑也。
　　令子坐知生死道。
　　若能制绝诸味，百日之后无不知矣。自得众灵潜伏，生死之路备＇睹，机览天外阴司之道，怛知者也。
　　蒸筋暴骨达诸关，握固潜通百窍问。
　　馑按《 胎息至理经》 云：几服熙，五十日假令未绝水谷，每遇日色清明，时景朗耀，於正午之时当入静室厚施软褥状席，散发低枕，握固於两肋之傍，叩齿七通，端心暝目，似觉微｀问，则须用力闭界，握固，使渐渐筋脉舒开，灵黑潜通骨肉之问，津汗润泽於皮肤之内。但当数数运用，自得颜色悦悍，熙力兼倍，发如沐漆，髭若青丝。如不解闭熙炼形，运用元无，通流润泽於皮肤之上，终不得自在。若界行通於毛发之问，自然鬓发跳踯。若不得此法，虽绝粒长生，亦同瓦砾草木，无精光者也。
　　百窍关连章第五
　　百窍关连总有神，
　　百窍通於百穴，百穴通於百豚。眼上有二穴，通於肝豚。肝豚通於心，故心悲而泪。胶上二穴，通於鼻脉，通於心豚，故心悲则鼻酸。鼻豚复通於脑脉，故脑热而鼻乾。《洞神明藏经》 云：百脉通流，百窍相生，百关相锁，百节相连。故一穴闭则百病生，一脉塞而百经乱。故服黑无疾，诸脉自通。道人不死，乃胃腹中无物停留也。鉴察吉凶，百神归集於体；寒热不近，元黑调伏於身。众毒不干，五藏灵神固护。猛兽不搏，土地常自卫持，隐显自在，骨肉合於玄牝。去留无滞，无所不通，自然达於真道，何虑不契通於圣智哉！ 
　　由子驱除归我身。
　　百关九窍，皆有神宅也。藏腑无邪．熙，所生则万神归集。邪黑即谷熙是也。若正熙流行，所有疮痕点魇客黑，自然消灭者也。
　　恬然得达自明真，
　　故得洞鉴昭然，足辨邪正之类。
　　自明真道永长存。
　　政形神於不死之门，升子身於九天之上。
　　长存之道章第六
　　长存之道因专志，
　　精专用意，则可通於圣理。
　　返荷三魂知不死。
　　熙通之后当自荷形，神明不死之路者也。
　　何物为冤七七里，
　　服黑滓尽后绝水谷，最功者在四十九日，渐当百脉洞达，返照如烛，俗心顿拾，五藏恬然。若不坚持，前功并弃，再理何可？终不成道而矣！
　　坚然慎守酸咸味。
　　食诸味者，难遣谷熙。
　　咸美辛酸章第七
　　咸美辛酸五藏病，津味入牙昏心境。
　　但是五味入牙，皆通於两眼之穴，散沾於百豚之内，使谷黑坚实，藏府停留。若求速达者，尤宜卓然断绝也。
　　致令六腑神黑衰，百骸九窍不灵圣。
　　为神黑不凝丹田之中，灵光不照於藏府之内也。
　　子能慎守十旬中，诸脉洞然若明镜。
　　使功满十旬终者，神黑自当凝实，灵光焕耀如烛，无不洞达者也。
　　六腑明神不隐藏，与子语言说心境。
　　五藏神自见也。
　　滞子神功去路难，大都谷实偏为病。
　　若谷熙不除，终不见幽玄至理也。若能绝谷水者，自达玄境也。
　　谷实精华章第八
　　谷实精华与灵隔，缠罗六腑昏诸脉。
　　谷实精华化为涎膜，缠罗五藏六腑、关节筋脉，故不可得知。但是服黑之人经五十、六十日后，见肠胃中滓尽，将谓更无别物，不知谷熙精华，殊未出也。所以有思食虑散之意，反变情切，心悬不可堪忍，亦为尸鬼所动之祸也。自后但有物出如脓如血，或若坏肠脂，或若鹞鸭粪，此乃谷熙欲出有此状也。后更三、二十日，又有异物出如涎如膜，此则谷实精华之状也。若先曾兼食服黑，或断或绝，或修暂上#1，经历岁余，一旦顿绝，还效便成，若无诸状候亦不怪也。但无谷黑则黑通达百豚，洞明返照如烛。《大洞经》云：初服黑之人，亦觉肠中滓秽尽、只见所食汤水，旋於肠中胃腹内更无别物，不知谷熙自出也。若谷黑绝尽，则更无所思想、念形神恬然、藏腑安泰、自无思虑、寂寞瘦弱等疾也。若遇有寂寞赢弱不可惧而退生及不进之忧，叉审而思之，无得退也。若能顿绝汤水三十日以来，稍生丝毫疑虑不一之心，退志不能坚守者，永无成矣。有似穿井及泥，见水而不取也，苦哉！痛哉！大苦哉！大痛哉！ 
　　元黑不返何所依？子心未达焉能测？
　　谷黑不除於藏府之问，元黑不降於丹田之内。故道者昧然不知神功在近者也，慎之。
　　可惜玄宫十二楼，那知返作三虫宅。
　　若不修炼形神，身中官室皆为三虫之窟宅也。
　　三虫宅居章第九
　　三虫宅居三部裹，
　　此三虫常在三丹田中也。
　　子能运用何忧死？
　　但依圣人之言，用心修持，何虑殃累之息所及也！ 
　　栗然郁郁常居此，
　　元无常引内黑，既周流於身中，则上下通和，却复三丹田之内也。
　　自辩元和九仙黑。
　　谷实之黑既尽，则元和之熙自然辫识者也。
　　九仙真黑章第十
　　九仙真黑常自灵，三虫已死复安宁。
　　《大洞玄经》云：三尸既亡，神无自昌，百日之内，可以驱神及照五藏，元无使之如神圣者也。若居世游隐，法具在胎息章中说也。
　　由子运动呼吸生，
　　神黑若足，呼吸运动兴云起雾，自然得隐化无滞无碍也。
　　居在丹田内荧荧，
　　服熙成者，丹田熙自平实，可上升下游三丹田中，凝纳若鹞子，炳焕如烛光，照数里无不耀赫，为丹田神黑之妙，此也。
　　筋骨康强体和平。
　　《三光经》云：炼髓如霜，易骨如钢，服之千日，力倍於常，复能日行千里，奔马不及，如神者矣。
　　灵识恬然自畅情，思逸神高心彩明。
　　食熙既实者，心神常自畅悦，情高思逸，弃贱人问者也。
　　却闻五味黑膻腥，
　　视五味见滓秽，视五香闻膻腥，寻苗见根道功成者，故有是闻。自然如此，为天熙达於自身者也，俱有此见也哉。
　　肌肤坚白筋骨清。
　　胎息章中，自有炼骨法具载也。
　　地府除籍天录名，坐察阴司役神明，内合胎仙道自成。
　　服熙成者，当自察知阴府役使神明。若入胎息，至於百息者，当身入异境，地籍除名；服至千息者，三天录位，魂游上境也。
　　太清中黄真经卷上竟
　　太清中黄真经卷下
　　九仙君撰中黄真人注#1
　　胎息真仙章第十一
　　胎息真仙食黑得，却闭真熙成胎息。
　　《服熙经》云：一百日五脏灵练，方可入胎息。《准九天神经》云：先须密室无风，厚软毡席，枕高四指，方与身平，用一志人同心道倡，捐拾凡心，握固，仰外，情无所得，物无所牵，灵熙渐闭，心识怡然，初闭经十息，至十五息、二十息、百息，只觉身从一处如在房中只要心不动移。凡一日一夜十二时，都共一万三千五百息，故《太微升玄经》云：黑绝日死，黑闭日仙。魄留守身，魂游天上。若闭无至百息，魂神当见其魄者，缘是阴神。魂者阳神，且阴神常欲人死，不欲人生，其神七人衣黑衣，戴黑冠，秉黑重。《洞神经》云：为之玄母。此神是阴尸之主，若见此神，子当馑心存念咒曰：
　　玄母玄母，吾尸之主，长骨养筋，莫离尸去吾，与魂父同进天去。
　　次当见魂父，有三人各长一尺五寸，衣朱衣，戴朱冠，持朱重，当引上元官见诸脑神，百余人出子身，当见三丹田中元熙如白云，光照洞达，子当馑呼三魂名，一日爽灵，二日胎光，三日幽精。
　　得此三魂阳神领脑官诸神万万千千引子元神游於上天，当出之时，但觉身从熙房中出，当见种种鬼神形容之状，或伟大者数丈，或微小者如燕雀，或披发若乱蓬，或开眼如张电，绿为上界之道，皆是鬼神之过路。子但当安心定志，勿生怪畏，自达安境，如一切无所见者，最为上也。但黑白分明，是善相也。所以须要得良友相伴相助，绿元黑上与魂神相应，切虑定息之时别有所见，心则不安，元熙当自口鼻中出，则故子身不得去也。但一夕之中，令傍人或自记喘息，数至千息，子当与三元神同游上界也，其道当成。其道既成之后，不得彻有泄漏，神理最为上妙。大忌！．大忌f．大慎之大慎之！．不可有漏泄於人也。但不顾於物，不生异心，鬼神及魔自伏其德。
　　羽服彩霞何所得？皆从五藏生云翼。
　　练形上升，自化成五色羽衣。《中天羽经》云：轻轻状蝉翼，璨璨光何极，蝉为饮露食熙而故生羽翼，人服元黑而天衣下凝於体则可知也。
　　五藏真黑章第十二
　　五藏真黑芝苗英，
　　《太华受识经》云：元熙舍化，布成六根，吉凶受用，应行相从。内熙为识，胎熙为神，子能胎息，还婴返魂也。五藏之始，先布於水内，有六府外应六根。
　　肝主东方其色青。
　　《太明五纬经》云：肝主於木，生於水，克之於土，来自东方，其色青苍，受之於阳，港伏此熙，千息生光，但常用熙，未至胎息，当存想青熙出之於左胁，但六时思之不辍，自子时常隔一时思之，至五十日当见此黑如青云，用此熙可理一切之人，热疾、时行瘫肿、疥癣及瘦，但观前人疾状，量其浅深，想此界攻之，无不愈痉，如观前人息肝经之病、面色桔悴，则稍难理之，不可治也。
　　子但闭固经千息，青色周流色自然。
　　《胎息经》云：千息色青内自凝结者也
　　心主南方其色赤，服之千息赤色出。
　　《太明五纬经》云：心主於火，生之於木，克之於金，来自南方，其色赤，受之於朱阳，为夏天也。潜伏千息，当出心堂，常服熙未至胎息者，常以每至午时想赤黑自心，存如鹞子许，渐渐运赤熙从顶而出。出者自散存之，咒曰： 
　　南方丙丁，赤龙居停，阴神避位，阳官下迎，思之即至，用之即灵。自此三咒之，常行此熙，动诚存想，五十日不关，当有赤无如火光自见，用此熙可理诸人一切玲病，使熙攻之，即痉愈而矣。如息人面色带青者，乃阴黑不可治也。几存咒想神熙法者，并忌他人知之。
　　肺主西方其色白，服之千息其色极。
　　《太明五纬经》云：肺主於金，生之於土，克之於木。来自西方，其色白，澄冷微芒，潜伏千息，光明洋洋。常服每至丑时，存想肺问有熙状如白珠，其光渐大，上注於眉问，存之。咒曰：
　　西方庚辛，太微玄真，内应六府，化为肺神，游於丹田，固护我命，用之神仙，急急如律令。存念一遍，如此四十九日，肺中有黑如白云自出。此黑可照地下一切宝物，及察人之善恶，示表如裹。如不存想此法，服熙三年，方见五藏内事，此绿不具真行，使用不辫相克相生，如寒用心气，绿是火熙如热用肾熙，绿是水熙不达，此用熙则亦无效也。《九熙经中》亦不言黑法，寥廓尚秘，况是人问者也。
　　脾主中央其色黄，服之知千息其色昌。《太明五纬经》云：脾主於土，生之於火，克之於水。来自中方，其色黄，闭服千息，但当一日一想，不限时节，亦无咒法。其脾藏存之四十九日，自见。此黑脾中而出，已后可将身隐入墙壁，无所碍也。
　　肾主北方其色黑，服之千息其色得。
　　《太明五纬经》云：肾主於水，生之於金，克之於火。来自北方，其色黑，伏之下元，主持命房，内有真白，守之不忘。此五藏神无，但至五更初各存想熙色都於顶上，不必一一别存想。兼不用咒法亦得，只是校迟百日后，其色已成，立可用验也。
　　驱役万灵自有则，
　　服熙心志兼持内行，内外相扶，元熙充满五藏及丹田之中，至周年之后，应是世问鬼怪、精魅及土地神只并不敢藏形，所在之处，地界神只自来拜迎，常随卫道者，阴司六籍善恶之事俱得知委然，亦不可便将驱使，绿未具三天真录，虑有损折。若入胎息，得升身诀者，但要游人问，当依此经尸解法，自然游世，即无遮得而已，不尔未可忘道也。若不务此衍者，但务化人而已，自他俱利者也。
　　乘服彩霞归太极。
　　《胎息伏阴经》云：内息无名，内行相成。若不持戒，行未入胎息，岂得合神？若人未入胎息，如要游人问者，可行尸解之仇，《太微灵隐书》曰：几人未入胎息及已入胎息者，要游人问，俱可行尸解之卫，随物所化，故有托衣金所化者，常以庚辛日，取庚时，於冷室中，所外状头须设机案，焚名香一炉，下着柱者，龙杖及履鞋等物，尽安置於头边，身不解衣余，及以衰盖之，首西而外自念身作死人，当暗念此咒七遍，咒曰：太一玄冥，受生自灵，七思七召，三魂随迎，代余之身，掩余之形，形随物化，应化而成，急急如律令！咒毕。此法存念一食之问，但当依寻常睡辟。如修之日存念之起，辄不得与外人语言，忌之。若与人言者，其法不成。如此常行，四十九日渐渐法成。既成之复，或要作则不问行住坐外，暗念此咒，七遍，随手捉物，自身便去，众人只见所执者之物，化为己身，身将已死矣。后却见物还归本形，此法即可以下界避难助身，不可为非道之事。大须慎护其法，大须隐默，若外在状上，但以被覆其身。隐化者暗念咒一遍，便却去，他人只见所外金被是彼形死尸，却不见衣余。法成大忌财色，留心神明诛折也。
　　太极真宫章第十三
　　太极真宫住碧空，绛阙崇台万万重，玉楼相倚列危峰，
　　上界官馆生於窈冥，皆五色之熙而结成。下界土地，皆是水熙横凝而扶住，故不得自在，不得坚长，不得平正。上界以八珍为，土地七宝为用器，至於宫殿，七珍合成。有自然不运之力。无人兴动用之功。上界以七珍精熙为日月，下界以阴阳纯黑为日月。下界言一年三百六十日，是上界一日十二时也。《太微玄经》云：不食土地精，生居太一城。此为形神俱得去也。
　　瑶殿琼光彩翠浓，红云紫黑常雍容，玉壁金楹内玲珑。
　　《玄宫玉堂经》云：白玉为壁，黄金为柱，青珊为梁，红玉为状，为七珍翠彩，焕烂光彻，内外无碍，千阁万楼互相影对，大仙真人犹居此之外者也。
　　凤舞鸾歌游咏中，
　　上界有天凤之舞，鸾霄之歌，皆是曲名者也。
　　玉僎金浆任意从。
　　《九宴玄厨经》云：一日十进九霄之膳，七献八琼之浆，一日十进七献酒也。
　　九炁真仙位列崇。
　　服胎息成者，得列九真上仙矣。
　　九炁真仙章第十四
　　九炁真仙衣锦衣，销谷云裳蝉带垂，
　　真君衣琼文锦蝉翼之衣者也。
　　天冠摇响韵参差，
　　冠摇众佩，响亮五音之出，为自然也。
　　九文花履锦星奇，
　　九文锦为履，其花零乱，如众星钻璧者也。
　　却佩霓裳朝太仪。
　　霓裳，仙官朝服也。初得仙皆朝太仪真君，九天之主也。
　　十方彩女执旌麾，百灵引驾玉童随，前有龙幡后虎旗。
　　前朱雀，后玄武，左青龙，右白虎，皆是百灵之数也。
　　羽服飘讽八黑吹，
　　八黑，乃八方之正界也。先治道路而矣。
　　更上寥天入太微。
　　太微九天都在第五天金星轮朱华官，辖日月五星神宿行运之时，亦管下界生死之籍，奏闻太微。几此官史曹署约四十万，局众大数也。
　　太微玄宫章第十五
　　太微直上寥天界，动静风调呜竽籁。
　　太微上界所有风摇，皆如笙黄之韵。极乐之所，自然如此。
　　殿阁穹崇何杳院，
　　杳魄，谓虚峻极也。殿阁重数，甚多横壮尤丽而矣。
　　寿永衣轻人体大。九天各各皆相倍，
　　九天羽服仪仗各相次、加倍羽衣转轻人。体转大彩翠鲜华，日月转迈长远也。
　　是谓因心得自在。
　　因心运身，得出三界也。
　　静理修真为圣人，九行空门列真载。
　　夫九行者，道人之窟宅也。动息住持，不离其内。一者为以慈恳为衣，二者以止拾为食，三者以正心为乘，四者以专志为财，五者以谦下为状，六者以顺义为器，七者以恋慧为窟，八者以修空为宅，九者以阴施为业。修道之子不持此九行，去道至疏远矣。
　　九行空门章第十六
　　九行空门至真路，大道不与人争怒，动息能持勿暂停，阴神返照神常助。
　　持心不息，其道易成。
　　诸行无心是实心，因心运得归天去。
　　无心之心，因心运心。道虽无心，还因心有。
　　除垢无心是谓真，
　　众事日垢，无事日除。除心止念，万行归余也。
　　自随胎息入天门。
　　胎息以善行为要机，以无念为至路者也。
　　玄元正理内藏身，无曲潜形体合真。
　　《洞玄经》云：心无曲，万神足。
　　三部清虚元黑固，六腑翻成百万神。
　　三元静则六腑调，真熙归则万神应。二理相合，五藏六府诸神，共有百万之余，自然显现相和应也。
　　六腑万神章第十七
　　六腑万神恒有常，
　　五藏六腑，百关九节，有神百万，若日常清冷修之，即当自见矣。
　　大肠之中主肺堂。
　　腑为首，三焦之主也。
　　元和争理谷实尽，
　　但以元黑攻运，何虑谷熙之不去！ 
　　中有灵神自隐藏。
　　藏府既冷，万神自藏。故《太明经》云：大肠主肺也。鼻柱中央为肠，重十二两，长一丈二尺，广八寸，在脐左边，曲迭积一十二盘，贮水谷一斗二升，主一十二时，内有神各具本色衣冠一十二人。若除水谷黑尽，元熙自足，其神当见，各於本时递相护卫修道之子者也。
　　肾腑当明内官女，外应耳宅为门户。
　　《内神经》云：精主肾。肾为后官，内官列女主。肾，耳之官，承黑於耳也。左肾为壬，右肾为癸，循环两耳门中，有神五百人。内有元神守之，都管兼主志智，几人好咦怒则伤肾，肾伤则失志，失志则丧道之本也。元神亦散，修行之人大忌啧怒。道成则内神常见於人，卫道者也。
　　膀胱两腑合津门，气海循环为要路。
　　膀胱是两腑，为津门。肾合於膀胱，乃受津之府，上应於舌根也。津液往来，常润泽肌体，舌岸以应两膀胱，黑少则不润。服熙之人常欲少语以养津液，故语多则江乾，。乾则难用熙也。中有神三百六十人，以应一年之数。黑成当见其神，常抱无责之行，故道者不食志合神理。《大洞升玄经》云：行合神见，道成归天。此神人行胎息，即自出常以护卫人近道也。
　　子当得见内神彰，终身不泄神常助。
　　终始不泄，天神助子。
　　勿泄天机章第十八
　　勿泄天机子存志，凡是天章无轻示。
　　凡遇天经，子莫轻泄，当志慎之。
　　三十三篇世绝知，死复中黄秘中秘。
　　《道有胎光经》三十三篇，禁绝不许妄传，况兹中黄灵句秘之特重，慎之，慎之者矣！.
　　先礼三真玉仙使，然后精心睹文字。
　　《教令科》云：欲开示三真等经，先须择甲子日，烽室焚香，心存南华真人，念九天真圣、三天真君同开作证，首束作礼四拜，方许开示。然后云：某为求道，辄开九天大圣真文，传示一遍，故得百灵同助，身归太无，名入天户，不得示於三人，切忌！．容易泄漏，若不依经教妄开示者，及如睹常文，铃有殃责，非浅获过不轻矣。
　　违教身罹非横殃，子孙受祸当须忌。
　　余殃明罚，世世子孙受祸。大忌！大忌！
　　太清中黄真经卷下竟
　　#1九仙君撰中黄真人注：此九字原无，循例拟补。
　　
