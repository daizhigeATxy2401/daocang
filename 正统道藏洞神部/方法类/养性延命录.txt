生延命录》。梁·陶弘景撰。二卷。底本出处：《正统道藏》洞神部方法类。参校版本：一、《云笈七签》，收入该书卷三十三。二、《道藏精华录》本，收入该书第二集。
　　养性延命录序
　　夫禀气含灵，唯人为贵#1人所贵者，盖贵为生。生者神之本，形者神之具。神大用则竭，形大劳则毙。若能游心虚静，息虑无为，服元气於子后，时导引於闲室，摄养无亏，兼饵良药，则百年耆寿，是常分也。如恣意以耽声色，役智而图富贵，得丧恒切於怀#2，躁挠未能自遣，不拘礼度，饮食无节，如斯之流，宁免夭伤之患也。
　　余因止观微暇，聊复披览《养生要集》。其集乃钱彦、张湛道林之徒，翟平、黄山之辈，咸是好事英奇，志在宝育，或鸠集仙经真人寿考之规，或得采彭铿老君长龄之术，上自农黄以来，下及魏晋之际，但有益於养生及招损於后患#3，诸本先皆记录，今略取要法，删弃繁芜，类聚篇题，分为上下两卷，卷有三篇，号为《养性延命录》，拟补助於有绿，冀凭绿以济物耳。或云此书孙思邈所集。
　　#1为：《云笈七签》作『於』。
　　#2得丧怛切於怀：《云笈七签》作『得丧萦於怀抱』。
　　#3及招损於后患：《云笈七签》作『乃无损於后患』。
　　养性延命录卷上
　　华阳陶隐居集
　　教诚篇第一
　　《神农经》曰：食谷者，智慧聪明。食石者，肥泽不老。谓炼五石也。食芝者，延年不死。食元气者，地不能埋，天不能杀。是故食药者，与天相异，日月并列。
　　《混元道经》曰：谷神不死，河上公曰：谷，养也，能养神则不死。神为五藏之神。肝藏魂，肺藏魄，心藏神，肾藏精，脾藏志。五藏尽伤，则五神去。是谓玄牝。言不死之道，在於玄牝。玄，天也，天於人为鼻。牝，地也，地於人为口。天食人以五气，从鼻入藏於心。五气清微，为精神、聪明、音声、五性。其鬼日魂。魂者，雄也。出入人鼻，与天通户故鼻为玄也。地食人以五味，从口入藏於胃。五味浊滞，为形骸、骨肉、血脉、六情。其鬼日魄。魄者，雌也。出入於口，与地通，故口为牝也。玄牝之门，是谓天地根。根，原也。言鼻口之门，乃是天地之元气，所从往来也。绵绵若存，鼻口呼嗡喘息，当绵绵微妙，若可存，复若无有也。用之不勤。用气当宽舒，不当急疾、勤劳。
　　《混元道德经》曰：出生谓情欲出於五内，魂定魄静，故生也入死谓情欲入於胸臆，精散神惑，故死也。生之徒十有三，死之徒十有三。言生死之类，各十有三，谓之九家而四关也。其生也，目不妄视，耳不妄总，鼻不妄噢，口不妄言，手不妄持，足不妄行，精不妄施。其死也，反是。人之生也，动皆之死地十有三。人欲求生，动作反之，十有三之死地。夫何故？以其求生之厚也。所以动之死地者，以其求生之活之太厚也。远道反天，妄行失纪。
　　盖闻善摄生者，陆行不遇兕虎，入军不被甲兵。兕无所投其角，虎无所措其爪，兵无所容其刃。夫何故？以其无死地。以其不犯上十有三之死地也。
　　《庄子·养生篇》曰：吾生也有涯，向秀曰：生之所察一各有极#1也。而智也无涯。嵇康曰：夫不虑而欲，性之动也。识而发感，智之用也。性动者，遇物而当足，则无余智，从感不求，倦而不已。故世之所患，但在於智困，不在性动也。以有涯随无涯，殆已；郭象曰：以有限之性寻无趣之智，安得而不困哉。已而为智者，殆而已矣。向秀曰：已困於智矣。又为智以攻之者，又殆矣。
　　《庄子》曰：达生之情者，不务生之所无以为；向秀曰：生之所无以为者，性之事也。张湛曰：生理自全，为分外所为，此是以有涯随无涯也。达命之情者，不务智之所无奈何。向秀曰：命尽而死者是。张湛曰：乘生顺之理，穷所察分，岂智所知何也。
　　《列子》曰：少不勤行，壮不竞时，长而安贫，老而寡欲，闲心劳形，养生之方也。
　　《列子》曰：一体之盈虚，消息皆通於天地，应於万类。张湛曰：人与阴阳通气。和之於始，和之於终，静神灭想，生之道也。始终和，则神志#2不散。
　　《混元妙真经》曰：人常失道，非道失人。人常去生，非生去人。故杂生者，慎勿失道。为道者，慎己失生，使道与生相守，生与道相保。
　　《黄老经玄示》曰：天道施化，与万物无穷；人道施化，形神消亡。转神施精，精竭故衰。形本生精，精生於神。不以生施，故能与天合德；不与神化，故能与道同式。
　　《玄示》曰：以形化者，尸解之类。神与形离，二者不俱，遂象飞乌入海为蛤，而随季秋阴阳之气。以气化者，生可冀也；以形化者，甚可畏也。
　　严君平《老子指归》曰：游心於虚静，结志於微妙，委虑於无欲，归计#3於无为，故能达生延命，与道为久。
　　《大有经》曰：或疑者云，始同起於无外，终受气於阴阳，载形魄於天地，资生长於食息，而有愚有智，有强有弱，有寿有夭，天耶？人耶？解者曰：夫形生愚智，天也。强弱寿夭，人也。天道自然，人道自己。始而胎气充实，生而乳食有余，长而滋味不足，壮而声色有节者，强而寿．。始而胎气虚耗，生而乳食不足，长而滋味有余，壮而声色自放者，弱而夭。生长全足，加之导养，年未可量。
　　《道机》曰：人生而命有长短者，非自然也，皆由将身不谨，饮食过差，淫泱无度，作逆阴阳，魂神不守，精竭命衰，百病萌生，故不终其寿。
　　《河图帝视萌》曰：侮天时者凶，顺天时者吉。春夏乐山高处，秋冬居卑深藏，吉利多福，寿考无穷。
　　《维书宝予命》曰：古人治病之方，和以醴泉，润以元气，药不辛不苦，甘甜多味，常能服之，津流五藏，系在心肺，终身无患。
　　《孔子家语》曰：食肉者勇敢而悍，虎狼之类。食气者神明而寿，仙人、灵龟是也。食谷者智慧而夭；人也。不食者不死而神。直任喘息而无思虑。
　　《传》曰：杂食者，百病妖邪所锺，所食愈少，心愈开，年愈益；所食愈多，心愈塞，年愈损焉。
　　太史公司马谈曰：夫神者，生之本；形者，生之具也。神大用则竭，形大劳则毙。神形早衰，欲与天地长久，非所闻也。故人所以生者，神也。神之所托者，形也。神形离别则死，死者不可复生，离者不可复返，故乃圣人重之。夫养生之道，有都领大归，未能具其会者，但思每与俗反，则间践胜辙，获过半之功矣。有心之徒，可不察欤。
　　《小有经》曰：少思、少念、少欲、少事、少语、少笑、少愁、少乐、少喜、少怒、少好、少恶，行此十二少，养生之都契也。多思则神殆，多念则志散，多欲则损志，多事则形疲，多语则气争，多笑则伤藏，多愁则心慑，多乐则意溢，多喜则忘错僭乱，多怒则百脉不定，多好则专迷不治，多恶则憔煎无欢，此十二多不除，丧生之本也。无多者，几乎真人大计。奢懒者寿，怪勤者夭，放散劬吝之异也。田夫寿，膏粱夭，嗜欲少多之验也。处士少疾，游子多患，事务繁简之殊也。故俗人竞利，道士罕营。
　　胡昭曰：目不欲视不正之色，耳不欲听丑秽之言，鼻不欲向膻腥之气，口不欲尝毒刺#5之味，心不欲谋欺诈之事，此辱神损寿。又居常而叹息，晨夜而吟啸，干正来邪也。夫常人不得无欲，又复不得无事，但当和心少念，静身损虑，先去乱神犯性#6，此则啬神之一术也。
　　《黄庭经》曰：玉池清水灌灵根，审能修之可长存，名日饮食自然。自然者，则是华池。华池者，口中唾也。呼吸如法，咽之则不饥也。
　　《老君尹氏内解》曰：唾者，凌为醴泉，聚为玉浆，流为华池，散为精浮，降为甘露。故口为华池，中有醴泉，漱而咽之，溉藏润身，流利百脉，化养万神、支节、毛发，宗之而生也。
　　《中经》曰：静者寿，躁者夭。静而不能养臧寿，躁而能养延年。然静易御，躁难将，尽顺养之宜者，则静亦可养，躁亦可养。
　　韩融元长曰：酒者，五谷之华，味之至也，亦能损人。然美物难将而易过，养性所宜慎之。
　　邵仲湛曰：五谷充肌体而不能益寿，百药疗疾延年而不甘口。甘口充肌者，俗人所珍；苦口延年者，道士之所宝。
　　《素问》曰：黄帝问岐伯曰：余闻上古之人，春秋皆百岁而动作不衰；谓血气犹盛也。今时之人，年始半百动作皆衰者，时世异耶？将人之失耶？岐伯曰：上古之人，其知道者，法则阴阳，和於术数，房中交接之法。饮食有节，起居有度，不妄动作。故能#7与神俱，尽终其天命，寿过百岁。今时之人则不然，以酒为浆，以妄为常，醉以入房，以欲竭其精，以好散其真，不知持满，不时御神，务快其心，游於阴阳，生治起居，无节无度，故半百而衰也。
　　老君曰：人生大期，百年为限，节护之者，可至千岁。如膏之用，小灶与大耳。众人大言而我小语，众人多烦而我少记，众人悸暴而我不怒，不以人事累意，不修仕禄之业#8，淡然无为，神气自满，以为不死之药，天下莫我知也。无谓幽冥，天知人情。无谓间昧，神见人形。心言小语，鬼闻人声。犯禁满千，地收人形。人为阳善，吉人报之。人为阴善，鬼神报之。人为阳恶，贼．人治之。人为阴恶，鬼神治之。故天不欺人依以影，地不欺人依以响。
　　老君曰：人修善积德而遇其凶祸者，受先人之余殃也；犯禁为恶而遇其福者，蒙先人之余殃也。
　　《名医叔病论》曰：世人不终耆寿，咸多夭段者，皆由不自爱惜，忿争尽意，邀名射利，聚毒攻神，内伤骨髓，外贬#10筋肉，血气将无，经脉便拥，肉理#11空疏，唯招蛊#12疾，正气日衰，邪气日盛矣。不异举沧波以注燸火，颓华岭而断涓流，语其易也，甚於兹矣。
　　彭祖曰：道不在烦，但能不思衣，不思食，不思声，不思色，不思胜，不思负，不思失，不思得，不思荣，不思辱，心不劳，形不极，常导引纳气胎息尔，可得千岁。欲长生无限者，当服上药。
　　仲长统日；荡六情五性，有心而不以之思，有口而不以之言，有体而不以之安，安之而能迁，乐之而不爱，以之图之，不知日之益也，不知物之易也。其彭祖、老聘庶几，不然彼何为与人者同类，而与人者异寿？
　　陈纪元方曰：百病横夭，多由饮食。饮食之患，过於声色。声色可绝之瑜年，饮食不可废之一日。为益亦多，为患亦切。多则切伤，少则增益。
　　张湛云：凡脱贵势者，虽不中邪，精神内伤，身必死亡。非妖祸外侵，直由冰炭内煎，则自崩伤中呕血也。始富后贫，虽不中邪，皮焦筋出，委辟为挛。贫富之於人利害，犹於权势，故病疹损於形骸而已。动胜寒，静胜热，能动能静，所以长生。精气清静，乃与道合。
　　《庄子》曰：真人其寝不梦。
　　《慎子》云：昼无事者，夜不梦。
　　张道人年百数十，甚翘壮也。云：养性之道，莫久行、久坐、久外、久视、久听，莫强食饮，莫大沉醉，莫大愁忧，莫大哀思，此所谓能中和。能中和者，必久寿也。
　　《仙经》曰：我命在我不在天。但愚人不能知此。道为生命之要，所以致百病风邪者，皆由恣意极情，不知自惜，故虚损生也。譬如枯朽之木，遇风即折；将崩之岸，值水先颓。今若不能服药，但知爱精节情，亦得一二百年寿也。
　　张湛《养生集·叔》曰：养生大要一日啬神，二曰爱气，三日养形，四日导引，五曰言语，六日饮食，七日房室，八日反俗，九曰医药，十日禁忌。
　　过此已往，义可略焉。
　　青牛道士言：人不欲使乐，乐人不寿。但当莫强健为力所不任。举重引强，掘地苦作，倦而不息，以致筋骨疲竭耳。然於劳苦胜於逸乐也。能从朝至暮，常有所为，使之不息乃快，但觉极当息，息复为之。此与导引无异也。夫流水不腐，户枢不朽者，以其劳动数故也。饱食不用坐与外，欲得行步，务作以散之。不尔，使人得积聚不消之疾，及手足痹蹶，面目党奸，必损年寿也。
　　皇甫隆问青牛道士，青牛道士姓封，字君达。其养性法则可施用#13。大略云：体欲常劳，食欲常少，劳无过极，少无过虚，去肥浓，节咸酸，臧思虑，损喜怒，除驰逐，慎房室。武帝行之有效。
　　彭祖曰：人之受气，虽不知方术，但养之得理，常寿之一百二十岁。不得此者，皆伤之也。小复晓道，可得二百四十岁，复微加药物，可得四百八十岁。嵇康亦云：导养得理，上可寿千岁，下可寿百年。
　　彭祖曰：养寿之法，但莫伤之而已。夫冬温夏冻，不失四时之和，所以适身也。
　　彭祖曰：重衣厚褥，体不劳苦，以致风寒之疾。厚味脯腊，醉饱厌妖，以致聚结之病。美色妖丽，嫔妾盈房，以致虚损之祸。淫声哀音，怡心悦耳，以致荒耽之惑。驰骋游观，弋猎原野，以致发狂之失。谋得战胜，兼弱取乱，以致骄逸之败。盖圣贤或失其理也。然养生之具，譬犹水火不可失适，反为害耳。
　　彭祖曰：人不知道，径#14服药损伤，血气不足，肉理空疏，髓脑不实，内已先病，故为外物所犯，风寒酒色，以发之耳。若本充实，岂有病乎！
　　仙人曰：罪莫大於淫，祸莫大於贪，咎莫大於谗。此三者，祸之车，小则危身，大则危家。若欲延年少病者，诚勿施精命夭残，勿大温消骨髓，勿大寒伤肌肉，勿咳唾失肥液，勿卒呼惊魂魄，勿久泣神悲戚，勿患怒神不乐，勿念内志恍惚。能行此道，可以长生。
　　食诫篇第二
　　真人曰：虽常服药物，而不知养性之术，亦难以长生也。养性之道，不欲饱食便外及终日久坐，皆损寿也。人欲小劳，但莫至疲及强所不能堪胜耳。人食毕，当行步踌躇，有所修为为快也。故流水不腐，户枢不朽蠹，以其劳动数故也。故人不要夜食，食毕但当行中庭如数里可佳。饱食即卧生百病，不消成积聚也。食欲少而数，不欲顿多难消，常如饱中饥，饥中饱。故养性者，先饥乃食，先渴而饮。恐觉饥乃食，食必多盛；渴乃饮，饮必过。食毕当行，行毕使人以粉摩腹，数百过，大益也。
　　青牛道士言：食不欲过饱，故道士先饥而食也。饮不欲过多，故道士先渴而饮也。食毕行数百步，中益也。暮食毕行五里许乃卧，令人除病。凡食，先欲得食热食，次食温暖食，次冷食。食热暖食讫，如无玲食者，即吃玲水一两咽，甚妙。若能恒记，即是养性之要法也。凡食，欲得先微吸取气，咽一两咽乃食，主无病。
　　真人言：热食伤骨，冷食伤藏，热物灼唇，玲物痛齿。食讫踟局长生。饱食勿大语。大饮则血脉闭，大醉则神散。春宜食辛，夏宜食酸，秋宜食苦，冬宜食咸，此皆助五藏，益血气，辟诸病。食酸咸甜苦，即不得过分食。春不食肝，夏不食心，秋不食肺，冬不食肾，四季不食脾，如能不食此五藏，尤顺天理。燕不可食，入水为蛟蛇所吞，亦不宜杀之。饱食讫即外成病背疼。饮酒不欲多，多即吐，吐不佳。醉外不可当风，亦不可用扇，皆损人。白蜜勿合李子同食，伤五内。醉不可强食，令人发瘫疽、生疮。醉饱交接，小者令人面奸、咳嗽，不幸伤绝藏脉，损命。凡食，欲得恒温暖，宜入易消，胜於习玲。凡食，皆熟胜於生，少胜於多。饱食走马成心痴。饮水勿忽咽之，成气病及水癖。人食酪，勿食醉，变为血痰及尿血。食热食汗出，勿洗面，令人失颜色，面如虫行。食热食讫，勿以醋浆漱口，令人口臭及血齿。马汗息及马毛入食中，亦能害人。鹦、免、犬肉，不可合食。烂茆屋上水滴浸者脯，名日郁脯，食之损人。久饥不得饱食，饱食成癖病。饱食夜外失覆，多霍乱死。时病新差，勿食生鱼，成痢不止。食生鱼，勿食乳酪，变成虫。食兔肉，勿食乾姜，成霍乱。人食肉，不用取上头最肥者，必众人先目之，食者变成结气及症疠，食皆然。空腹勿食生果，令人膈上热，骨蒸，作瘫廊。铜器盖食，汗出落食中，食之发疮肉疽。触寒未解食热食，亦作刺风。饮酒热未解，勿以玲水洗面，令人面发疮。饱食勿沐发，沐发令人作头风。祷麦和堵肉食，不过三顿成热风。乾脯勿置林米饶中，食之闭气。乾脯火烧不动，出火始动，擘之筋缕相交者，食之患人或杀人。羊胛中有肉如珠子者，名羊悬筋，食之患癫病。诸湿食不见形影者，食之成症，腹胀。暴疾后不周饮酒，膈上变热。新病差不用食生枣、羊肉、生菜，损颜色，终身不复，多致死，膈上热蒸。凡食热脂饼物，不用饮玲醋、浆水，善失声若咽。生葱白合蜜食，害人。切忌乾脯得水自动，杀人。曝肉作脯，不肯燥勿食。羊肝，勿合椒食，伤人心。胡瓜合羊肉食之发热。多酒食肉，名日痴脂，忧狂无但。食良药、五谷充悦者，名日中士，犹虑疾苦。食气，保精存神，名日上士，与天同年。
　　杂诚忌禳害祈善篇第三
　　久视伤血，久外伤气，久立伤骨，久行伤筋，久坐伤肉凡远思强健伤人，忧志悲哀伤人，喜乐过差伤人，忿怒不解伤人，汲汲所愿伤人，戚戚所患伤人，寒热失节伤人，阴阳不交伤人。凡交须依导引诸术。若能避众伤之事而复阴阳之术，则是不死之道。大乐气飞扬，大愁气不通。用精令人气力乏，多视令人目盲，多睡令人心烦，贪美食令人泄痢。俗人但知贪於五味，不知元气可饮。圣人知五味之生病#15 ，故不贪，知元气可服，故闭口不言，精气自应也。唾不咽则海#16 不润，海不润则津液乏，是知服元气，饮醴泉，乃延年之本也。
　　沐浴无常不吉。夫妇同沐浴不吉，新沐浴及醉饱，远行归还，大疲倦，并不可行房室之事，生病，切慎之。丈夫勿头北外，令人六神不安，多愁忘。勿歧井，今古大忌。若见十步地墙，勿顺墙坐外，被风吹，发癫痒疾。勿怒目久视日月，失目明。凡大汗忽脱衣，不慎多患偏风，半身不遂。新沐浴了，不得露头当风，不幸得大风刺风疾。触寒来，勿临面火上，成瘠，起风眩。凡汗，勿跤状悬脚，久成血痹，足重，腰疼。凡脚汗，勿入水，作骨痹，亦作遁痉。久忍小便，膝玲兼成玲痹。凡食热物汗出，勿荡风，发症头痛，令人目涩，饶睡。凡欲眠，勿歌咏，不祥。起眠讫，勿大语，损人气。凡飞乌投人，不可食焉，若开口及毛下有疮，并不可食之。凡热治洗头，玲水濯，成头风。凡人外，头边勿安火炉，令人头重、目赤、鼻乾。凡外讫，头边勿安灯，令人六神不安。冬日温足冻脑，春秋脑足俱冻，此乃圣人之常法也。凡新哭泣讫便食，即成气病。夜外勿覆头，妇人勿歧鳌坐，大忌。凡若唾不用远，远即成肺病，令人手重、背疼、咳嗽。凡人魇，勿点灯照，定魇死，暗唤之即吉，亦不可近前及急唤。凡人卧勿开口，久成消渴，并失血色。凡旦起勿以玲水开目洗面，令人目涩，失明，饶汨。凡行途中触热，逢河勿洗面，生乌奸。人睡讫忽觉，勿饮水更卧，成水痹。凡时病新汗解，勿饮玲水，损人心腹，不平复。凡空腹不可见闻臭尸，气入鼻令人成病。凡欲见死尸，皆须先饮酒及咬蒜辟毒气。凡小兄不用令指月，两耳后生疮欲#17 断，名月蚀疮，捣虾蟆末傅即差，并别余疮并不生。凡产妇不可见狐臭人，能令产妇着肿。凡人外不用於窗裤下，令人六神不安。凡卧，春夏欲得头向束，秋冬头向西，有所利益。凡丈夫饥欲得坐小便，饱则立小便，令人无病。凡人睡，欲得屈膝侧外，益人气力。凡卧欲得数转侧，微语笑，欲令至少语，莫令声高大。春欲得暝卧早起，夏秋欲得侵夜卧早起，冬欲得早卧晏起，皆有所益。虽云早起莫在鹦呜前，晏起莫在日出后。冬日天地闭，阳气藏，人不欲劳作汗出，发泄阳气，损人。新沐欲讫，勿当风结髻#18 ，勿以湿头卧，使人患头风，眩闷，发颓，面肿，齿痛，耳聋。湿衣及汗衣，皆不可久着，令发疮及患风疡痒。
　　老君曰：正月旦中庭向寅地，再拜咒曰：某甲年年受大道之恩，太清玄门愿还某甲去岁之年。男女皆三通自咒。常行此道，延年。玄女有清神之法，淮南崇祠宠之规，咸欲体合真灵，护卫真生者。
　　仙经秘要，常存念心中有气大如鹦子，内赤外黄，辟众邪延年也。欲却众邪百鬼，常存念为炎火如斗，煌煌光明，则百邪不敢干人，可入瘟疫之中。暮卧，常存作赤气在外，白气在内，以覆身，辟众邪鬼魅。
　　老君曰：凡人求道，勿犯五逆六不祥，有犯者凶。大小便向西一逆，向北二逆，向日三逆，向月四逆，仰视天及星辰五逆。夜起保形一不祥，日一起慎志．二不祥，向宠骂晋三不祥，以足内火四不祥，夫妻昼合五不祥，盗患师父六不祥。凡人旦起恒言善事，天与之福，勿言奈何歌啸，名曰请祸。慎勿上林外歌凶，始外伏肺凶，饮食伏状凶，以匙筋击盘上凶。司阴之神在人口左，人有阴祸，司阴白之於天，天则考人魂魄。司杀之神在人口右，人有恶言，司杀白之於司命，司命记之，罪满即杀。二神监口，唯向人求非，安可不慎言？舌者身之兵，善恶由之而生，故道家所忌。食玉泉者，令人延年，除百病。玉泉者，口中唾也。鹦呜、平旦、日中、日哺、黄昏、夜半时，一日一夕，凡七漱玉泉食之，每食辄满口咽之，延年。发，血之穷。齿，骨之穷。爪，筋之穷。千过梳发发不白，朝夕啄齿齿不齲，爪不数截筋不替。人常数欲照镜，谓之存形，形与神相存，此其意也。若矜容颜色自爱饭，不如勿照。凡人常以正月一日、二月二日、三月三日、四月八日、五月日、六月二十七日、七月十一日、八月八日、九月二十一日、十月十四日、十一月十一日、十二月三十日，但常以此日取枸杞菜，煮作汤沐浴，令人光泽，不病，不老。月蚀宜救，活人除殃。活万人与天同功。天不好杀，圣人则之。不好杀者，是助天地长养，故招胜福。善梦可说，恶梦默之，则养性延年也。
　　养性延命录卷上竟
　　#1极：《云笈七让》作『涯』。
　　#2志：四库本《云笈七签》作『气』。
　　#3计：《云笈七签》作『指』。
　　#4夭：原作r天」，据《云笈七签》改。
　　#5刺：《云笈七签》作『辣』。
　　#6性：《云笈七签》『性』下有『之事』一字。
　　#7能：《云笈七签》、《素问》一能」下并有『形字』。
　　#8不修仕禄之业：《云笈七签》作『不修君臣之义』。
　　#9贼：《云笈七签》作『正』。
　　#10贬：《云笈七笔》作『乏』。
　　#11肉理：《云笈七签》作『内里』。
　　#12蛊：《云笈七镶》作『众』。
　　#13其养性法则可施用：《云笈七签》此句为注文。
　　#14径：《云笈七签》作『经』。
　　#15生病：《云笈七签》作『毒焉』。
　　#16海：《云笈七签》作『气海』。下同。
　　#17欲：原作『是』，据《云笈七签》改。．
　　#18结髻：原作『湿语』，据《云笈七签》改。
　　养性延命录卷下
　　华阳陶隐居集
　　服气疗病篇第四
　　《元阳经》曰：常以鼻纳气，含而漱满，舌料唇齿咽之，一日一夜得千咽甚佳。当少饮食，饮食多则气逆，百脉闭，百脉闭则气不行，气不行则生病。
　　《玄示》曰：志者，气之帅也。气者，体之充也。善者遂其生，恶者丧其形。故行气之法，少食自节，动其形，和其气血，因轻而止之，勿过失，突复而还之，其状若咽，正体端形，心意专一，固守中外，上下俱闭，神周形骸调畅，四溢修守，关元满而足实，因之而众邪自出。
　　彭祖曰：常闭气纳息，从平旦至日中，乃跪坐拭目，摩摄身体，舐唇咽唾，服气数十，乃起行言笑。其偶有疲倦不安，便导引闭气，以攻所患，必存其身，头面九窍，五藏四肢，至於发端，皆令所在。觉其气云行体中，起於鼻口，下达十指末，则澄和真神，不须针药灸刺。凡行气欲除百病，随所在作念之。头痛念头，足痛念足，和气往攻之，从时至时，便自消矣。时气中冷，可闭气以取汗，汗出辄周身则解矣。行气闭气，虽是治身之要，然当先达解其理，又宜空虚不可饱满。若气有结滞，不得空流，或致发疮，譬如泉源不可壅遏。若食生鱼、生菜、肥肉，及喜怒忧患不除而以行气，令人发上气。凡欲学行气，皆当以渐。
　　刘君安曰：食生吐死，可以长存，谓鼻纳气为生，口吐气为死也。凡人不能服气，从朝至暮，常习不息，徐而舒之，常令鼻纳口吐，所谓吐故纳新也。
　　《服气经》曰：道者，气也。保气则得道，得道则长存。神者，精也。保精则神明，神明则长生。精者，血脉之川流，守骨之灵神也。精去则骨枯，骨枯则死矣。是以为道，务宝其精，从夜半至日中为生气，从日中后至夜半为死气，常以生气时正僵#1卧，瞑目握固，握固者，如婴儿之拳手，以四指押拇指也。闭气不息，於心中数至二百，乃口吐气出之，日增息。如此身神具，五藏安，能闭气至二百五十，华盖明，华盖，眉也。耳目聪明，举身无病，邪不干人也。凡行气，以鼻纳气，以口吐气，微而引之，名日长息。纳气有一，吐气有六。纳气一者谓吸也。吐气有六者，谓吹、呼、唏、呵、嘘、咽，皆出气也。凡人之息，一呼一吸，元有此数。欲为长息吐气之法，时寒可吹，时温可呼。委曲治病，吹以去风，呼以去热，唏以去烦，呵以下气，嘘以散滞，咽以解极。凡人极者，则多嘘咽。道家行气，率不欲嘘咽。嘘咽者，长息之心也，此男女俱存法，法出於《仙经》。行气者，先除鼻中毛，所谓通神之路。若天露恶风、猛寒大热时，勿取气。
　　《明医论》云：疾之所起，自生五劳，五劳既用，二藏先损，心肾受邪，府藏俱病。五劳者，一日志劳，二曰思劳，三曰心劳，四日忧劳，五日疲劳。五劳则生六极，一日气极，二日血极，三日筋极，四日骨极，五曰精极，六曰髓极。六极即为七伤，七伤故变为七痛，七痛为病，令人邪气多，正气少，忽忽喜忘，悲伤不乐，饮食不生，肌肤颜色无泽，发白枯槁。甚者令人得大风偏枯，筋缩，四肢拘急，挛缩，百关隔塞，赢瘦短气，腰脚疼痛，此由早娶用精过差，血气不足，极劳之所致也。凡病之来，不离於五藏，事＇须识根，不识者勿为之耳。心藏病者，体有冷热，呼吹二气出之。肺藏病者，胸背胀满，嘘气出之。脾藏病者，体上游风，习习身痒、疼问，唏气出之。肝藏病者，眼疼，愁忧不乐，呵气出之。已上十二种调气法，依常以鼻引气，口中吐气，当令气声逐字吹、呼、嘘、呵、唏、咽吐之。若患者依此法，皆须恭敬用心为之，无有不差愈病，长生要术。
　　导引按摩篇第五
　　《导引经》云：清旦未起，先啄齿二七，闭目握固，漱满唾，三咽气，寻闭不息自极，极乃徐徐出气，满三止；便起狼踞鸦顾，左右自摇，亦不息自极，复三；便起下林，握固不息，顿踵三还，上一手，下一手，亦不息自极三；又叉手项上，左右自了捩，　　不息复三；又伸两足及叉手前却，自极复三。皆当朝暮为之，能数尤善。
　　平旦以两手掌相摩令热，熨眼三过，次又以指搔#2目四毗，令人目明。
　　按经文拘魂门，制魄户，名日握固，与魂魄安门户也。此固精明目留年还白之法，若能终日握之，邪气百毒不得入。握固法：屈大拇指於四小指下，把之。积习不止，眼中亦不复开。一说云：令人不遭魔魅。
　　《内解》云：一曰精，二曰唾，三曰汨，四曰涕，五曰汗，六曰溺，皆所以损人也。但为损者，有轻重耳。人能终日不涕唾，随有漱满咽之。若恒含枣核咽之，令人爱气生津液，此大要也。谓取津液，非咽核也。
　　常每旦啄齿三十六通，能至三百弥佳，令人齿坚不痛。次则以舌搅漱口中津液，满口咽之，三过止。次摩指少阳令热，以熨目，满二七止，令人目明。
　　每旦初起，以两手叉两耳极上下，热授之二七止，令人耳不聋。次又啄齿漱玉泉三咽，缩鼻闭气，右手从头上引左耳二七，复以左手从头上引右耳二七止，令人延年不聋。次又引两鬓发举之一七，则总取发，两手向上，极势台上一七，令人血气通，头不白。
　　又法，摩手令热，以摩面从上至下，去邪气，令人面上有光彩。又法，摩手令热，雷摩身体，从上至下，名曰乾浴，令人胜风寒，时气热，头痛，百病皆除。
　　夜欲外时，常以两手揩摩身体，名曰乾浴，辟风邪。峻坐，以左手托头，仰右手，向头上尽势托，以身并手，振动三，右手托头，振动亦三，除人睡闷。
　　平旦日未出前，面向南峻坐，两手托陛，尽势振动三，令人面有光泽。
　　平旦起未梳洗前，峻坐，以左手握右手於左陛上，前却尽势授左陛三。又以右手握左手於右陛上，前却授右陛亦三。次又叉两手向前，尽势推三次，叉两手向胸前，以两肘向前，尽势三次，直引左臂，拳曲右臂，如挽一斛五斗弓势，尽力为之，右手挽弓势亦然。次以右手托地，左手仰托天尽势，右亦如然。次拳两手向前筑，各三七。次拳左手尽势，向背上握指三，右手亦如之。疗背膊臂肘劳气，数为之弥佳。
　　平旦便转讫，以一长柱杖策腋，垂左脚於林前，徐峻，尽势掣左脚五七，右亦如之。疗脚气，疼闷，腰肾问冷气，冷痹及膝冷脚冷，并主之。日夕三掣弥佳。勿大饱及忍小便。掣如无杖，但遣所掣脚不着地，手扶一物亦得。
　　晨夕以梳梳头满一千梳，大去头风，令人发不白。梳讫，以盐花及生麻油搓头顶上，弥佳。如有神明膏，搓之甚佳。
　　旦欲梳洗时，叩齿一百六十，随有津液便咽之。讫，以水漱口，又更以盥末揩齿，即含取微醉、清浆半小合许熟漱，取盥汤吐洗两目。讫，闭目以冷水洗面，必不得遣冷水入眼中，此法齿得坚今，目明无汨，永无匡齿。
　　平旦洗面时漱口讫，咽一两咽冷水，令人心明争，去胸臆中热。
　　谯国华佗，善养生，弟子广陵昊普、彭城樊阿，受术於佗。佗语普曰：人体欲得劳动，但不当使极耳。人身常摇动，则谷气消，血脉流通，病不生，譬犹户枢不朽是也。古之仙者及汉时有道士君倩，为导引之卫，作熊经鸿顾，引挽腰体，动诸关节，以求难老也。吾有一术，名曰五禽戏：一曰虎，二曰鹿，三曰熊，四曰猿，五曰乌，亦以除疾，兼利手足，以常#3导引。体中不快，因起作一禽之戏，遣微汗出即止，以粉徐身，即身体轻便，腹中思食。昊普行之，年九十余岁，耳目聪明，牙齿坚完，吃食如少壮也。
　　虎戏者，四肢距地，前三踯，却二踯，长引腰，侧脚，仰天，即返距行，前却，各七过也。
　　鹿戏者，四肢距地，引项反顾，左三右二，伸左右脚，伸缩亦三亦二也。
　　熊戏者，正仰，以两手抱膝下，举头，左僻地七，右亦七，蹲地，以手左右托地。
　　猿戏者，攀物自悬，伸缩身体，上下一七，以脚拘物自悬，左右七，手钩却立，按头各七。
　　乌戏者，双立手，翘一足，伸两臂，扬眉，用力各二七，坐伸脚，手挽足趾各七，缩伸二臂各七也。
　　夫五禽戏法，任力为之，以汗出为度。有汗，以粉徐身，消谷气，益气力，除百病，能存行之者，必得延年。
　　又有法：安坐，未食前，自按摩。
　　以两手相叉，伸臂股，导引诸脉，胜如汤药。正坐，仰天呼出，饮食醉饱之气立销。夏天为之，令人冻，不热。
　　御女损益篇第六
　　道以精为宝，施之则生人，留之则生身．’生身则求度在仙位，生人则功遂而身退，功遂而身退，则陷欲以为剧。何死妄施而废弃，损不觉多，故疲劳而命堕。天地有阴阳，阴阳人所贵，贵之合於道，但当慎无费。
　　彭祖曰：上士别林，中士异被。服药千裹，不如独外。色使目盲，声使耳聋，味使口爽，苟能节宣其道，适抑扬其通塞者，可以增寿。
　　一日之忌，暮食无饱。夜饱食眠，损一日之寿。一月之忌，暮饮无醉。夜醉外，损一月之寿。一岁之忌，暮须远内。一交损一岁之寿，养之不复。终身之忌，暮须护气。暮外习闭口，开口失气，又邪从口入。
　　采女问彭祖曰：人年六十，当闭精守一，为可尔否？彭祖曰：不然。男不欲无女，无女则意动，意动则神劳，神劳则损寿。若念真正，无可思而大佳，然而万无一焉。有强郁闭之，难持易失，使人漏精尿浊，以致鬼交之病。
　　又欲令气未感动，阳道垂弱。欲以御女者，先摇动令其强起，但徐徐接之，令得阴气，阴气推之，须臾自强，强而用之，务令迟疏。精动而正，闭精缓息，瞑目偃外，导引身体，更复可御他女。欲一动则辄易人，易人可长生。若御一女，阴气既微，为益亦少。又阳道法火，阴道法水，水能制火；阴亦消阳，久用不止，阴气嗡阳，阳则转损，所得不补所失。但能御十二女子而复不泄者、令人老有美色。若御九十三女而不泄者，年万岁。凡精少则病，精尽则死。不可不忍，不可不慎。数交而时一泄，精气随长，不能使人虚损。若数交接则泻精，精不得长益，则行精尽矣。在家所以数数交接者，一动不泻则赢得一泻之精，减即不能数交接。但一月辄再泻精，精气亦自然生长，但
　　迟微不能速起，不如数交接不泻之速也。采女者，少得道，知养性，年一百七十岁，视如十五。殷王奉事之年，问道於彭祖也。
　　彭祖曰：奸淫所以使人不寿者，非是鬼神所为也，直由用意俗猥，精动欲泄，务副彼心，竭力无厌，不以相生，反以相害，或惊狂消渴，或癫痴恶疮，为失精之故。但施泻辄导引，以补其处。不尔，血脉髓脑日损，风湿犯之，则生疾病，由俗人不知补泻之宜故也。
　　彭祖曰：凡男不可无女，女不可无男。若孤独而思交接者，损人寿，生百病，鬼魅因之共交，失精而一当百。若欲求子，令子长命，贤明富贵，取月宿日施精大佳。月宿日，直录之於后。
　　天老曰：人生俱含五常，形法复同，而有尊卑贵贱者，皆由父母合八星阴阳，阴阳不得其时中也。不合宿，或得其时，人中上也。不合宿，不得其时，财为凡夫矣。合宿交会者，非生子富贵，亦利己身，大吉之兆。八星者，室、参、井、鬼、柳、张、心、斗。月宿在此星可以合阴阳，求子。月二日、三日、五日、九日、二十日，此是王相生气日，交会各五倍，血气不伤，令人无病。仍以王相日，半夜后，鹅呜前，徐徐弄玉泉，饮玉浆戏之。若合用春甲寅、乙卯，夏丙午、丁未，秋庚申、辛酉，冬壬子、癸亥，与上件月宿日合者，尤益佳。若欲求子，待女人月经绝后一日、三日、五日择中王相日，以气生时，夜半之后乃施精，有子皆男，必有寿贤明。其王相日，谓春甲乙、夏丙丁、秋庚辛、冬壬癸。
　　凡养生，要在於爱精。若能一月再施精，一岁二十四气施精，皆得寿百二十岁。若加药饵，则可长生。所患人年少时不知道，知道亦不能信行，至老乃始知道，便以晚矣，病难养也。虽晚而能自保，犹得延年益寿。若少壮而能行道者，仙可冀矣。
　　《仙经》曰：男女俱仙之道，深内勿动精，思脐中赤色大如鹦子，乃徐徐出入，精动便退，一旦一夕可数十为之，令人益寿。男女各息意共存之，唯须猛念。
　　道人刘京云：春三日一施精，夏及秋一月再施精，冬常闭精勿施。夫天道，冬藏其阳，人能法之，故得长生。冬一施，当春百。
　　剂道人言：人年六十便当都绝房内。若能接而不施精者，可御女耳。若自度不办者，都远之为上。服药百种，不如此事可得久年也。
　　《道林》云：命本者，生命之根本。次在此道，虽服大药及呼吸导引，备修万道，而不知命之根本。根本者，如树木，但有繁枝茂叶而无根本，不得久活也。命本者，房中之事也。故圣人云：欲得长生，当由所生。房中之事，能生人能煞人。譬如水火，知用之者，可以养生，不能用之者，立可死矣。交接尤禁醉饱，大忌，损人百倍。欲小便忍之右以交接，令人得淋病，或小便难，茎中痛，小腹强。大志怒后交接，令人
　　发瘫疽。
　　《道机》：房中禁忌，日月晦朔，上下弦望，日月蚀，大风恶雨，地动，雷电，霹雳，大寒暑。春夏秋冬节变之日，送迎五日之中，不行阴阳，本命行年月日忌禁之尤重。阴阳交错不可合，损血气，泻正纳邪，所伤正气甚矣，戒之。新沐头，新行疲倦，大喜怒，皆不可行房室。
　　彭祖曰：消息之情，不可不知也。又须当避大寒、大热、大风、大雨、大雪、日月蚀、地动、雷震，此是天忌也。醉饱、喜怒忧愁、悲哀恐惧，此人忌也。山川神只、社稷井鳌之处，此为地忌也．既避些二忌。又有吉日，春甲乙、夏丙丁，秋庚辛，冬壬癸，四季之月戊己，皆王相之日也。宜用嘉会，令人长生，有子必寿。其犯此忌，既致疾，生子亦凶夭短命。
　　老子曰：还精补脑，可得不老矣。
　　《子都经》曰：施泻之法，须当弱入强出？何谓弱入强出？纳玉茎於琴弦麦齿之问，及洪大便出之，弱纳之，是谓弱入强出。消息之，令满八十动，则阳数备，即为妙也。
　　老子曰：弱入强出，知生之术。
　　强入弱出，良命乃卒，此之谓也。
　　养性延命录卷下竟
　　#1僵：《云笈七签》作『偃』。
　　#2搔：《云笈七签》作『按』。
　　#3常：《三国志·华佗传》作『当』。
　　
