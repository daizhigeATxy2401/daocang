先天玄妙玉女太上圣母资传仙道
　　经名：先天玄妙玉女太上圣母实传仙道。撰人不详。假托圣母元君与老君谈论外丹及内丹守一法诀。其文又见朴南宋谢守澜《混元圣纪》。一卷。底本出处：《正统道藏》洞神部方法类。
　　先天玄妙玉女太上圣母资传仙道
　　圣母告老君曰：夫人受生於天地中，有清有浊。气之清者，聪明慈仁，气之浊者，愚痴凶虐。明者因修以成性，昧者咨欲以伤命。性者身之源也，命者身之根也。是故修学之人，炼身於九丹，解结於五神，引黑於本生，灭根於三关，九炼十变，百节开明，胞结断灭，乃知本真，而成上仙也。若不修学，则邪魔入身，百病竞生，死不尽命，痛乎难言。夫仙由心学，心诚则仙成。道贵内求，内密则道来。能致静以学真，积虚以通神，则仙日近矣。苟心竞神劳，体烦不专，动静丧精，耳目旷明，徒积稔索道，道愈远也。寄寓天地问，少许时耳。若能摄黑营神，辛苦注真，久将得道，则与天地共寄，寓於太无中也。能洞虚体无，则视之不见，听之不闻，乃与道合真矣。
　　老子曰：今混迹尘寰，欲长存不死，随世度人，可乎。
　　元君曰：吾有秘宝，非圣不传。有能修之，可以长存。
　　老君曰：愿闻其致。
　　元君曰：至道渊奥深，不可得识。匪有匪无，匪声匪色，视之不见，搏之不得，囊括天地，至人无极，近在诸身，莫之能测，能知其则，是谓玄德，
　　老君曰：其道亦有术以致之乎。
　　元君曰：道者，虚通之至真。术者，变化之玄技。道因术以济人，人因修而会道，则变化无穷矣。夫道之要者，无为而自然。术之秘者，符与黑药而已。符者，三光之灵文，天之真信也。药者，五行之华英，地之精液也。黑者，阴阳之和粹，万物之灵爽也。人虽得一事未毕，要资符药，道乃讫。此吾之秘宝耳，尔能兼之，可以长存，度人无量矣。
　　老君曰：身者，得道之器也。黑者，致命之根也。根拔则命终，器败则道去。今欲修之，令命固道隆，可得闻乎。
　　元君曰：人禀骨肉之质，犹陶家逐也。埋未冶则败速，身未炼则命促，理固然也。纵使德冠草有，神疏大玄，而身犹恐未兔乎老死。夫何故，由化致然，不得不然也。惟药能炼形，符能致神，神归则心通而性逸，形坚则黑固而命全，然后化黑变精，洞入无形，飞行虚行，存亡自然，乃能长存。得道之人虽遭劫交，天地崩沦，而灾不能及，所以贵乎符药者，由此也。
　　老君曰：服神丹而得长生者，神灵佑之乎，将药之力也耶。
　　元君曰：长生之功，由於丹。丹之成，由於神。故将合丹，必先正其心，不履罪过，神明佑之，作丹必成。神丹入口，寿命无穷也矣。天地明察，道归仁人，万兆蠢蠢，名曰行尸。不信长生之可学，谓为虚诞，从朝至暮，但作求死之事，天岂能强生之乎。恣心尽欲，奄忽辄死，千金送葬，何所益哉。神丹道成，不惟长生而矣，亦可作世之宝也。知此道者，亦安用天下为人。有以国易吾方，而非其人不传也。
　　老君稽首曰：愿闻其旨。
　　元君乃仰天而啸，倏忽有紫云如盖，自天奄至，中有五色蕴，光明八达，仙人涓子侍之。元君披出神图宝章变化之方，还丹伏水火汞金液之术，凡七十二篇，以授老君金液之术。圣母玄妙玉女曰：神仙之道，不在祭杞梼鬼神，不在导引与屈伸，不在祝愿多言语，不在精思自苦勤，长生之要在神丹。知之甚易为皇难，子能行之可长存，此之道成立得仙、吾亦学得非自然。金液之术其文曰：一为玄白生金公，太阳流珠入华池。斤内五两文萎萝，赤盐白雪成雄雌。五符九丹得之飞，真道在此人不知。五符者，一曰玄白，二曰金精，三曰飞符，四曰金华，五日三五青龙精。九丹者，一曰白雪九转还丹，二日雌雄九转还丹，三曰金液九转还丹，四日白华九转还丹，五曰丹华九转还丹、六日五色九转还丹，七日泥汞九转还丹，八日金精九转还丹，九日九鼎极耀还丹。此九丹得一，则可以长生，不在褊作也。神丹之道，皆三化五转，至九而止，得服之者，与吾等矣。九丹同为升天之道。然九丹中，金液为上。服九丹之人，或三年二年，一年半年，百日六十日，三十日，十日三日，乃有仙官云龙来迎。惟服金液者，入口则身色紫金，立生羽翼，升天为仙官矣。虽先长斋，断谷一年，乃得服之。自非有玄中之录，及不死之名者，终不得闻九丹金液之道也。其法依前合丹，金成而液之，其道毕矣，此吾之秘宝也。
　　老君以道授尹喜曰：夫大道守其三品为则，以一为度，以正为德。子能知一万事毕，闭塞情欲入奥室，炼金食黑为第一，子能知之守勿失。又曰：至真上帝，莫不由金丹而得道，履九幽而入杳冥，上下虚元，因神明而俱升。
　　老君曰：炼金食黑之道，天地之精华，阴阳之根本，二黑之谓也。阳龙阴虎，木液金精，二气交会，炼而成者，谓之外丹。含和炼藏，吐故纳新，上入泥丸，下注丹田，循环不息，朝于绛宫，采於五石，以哺百神，此内丹也。含和炼黑修道之士，得内丹者，可以延年。得外丹者，可以升天。三一九思者，内修之要也。九丹金液者，外丹之极也。合而修之，道成庾矣。食黑诀曰：食黑固精，受明玄经。生道要妙，出幽入冥。上固云门，下固灵根。知者甚易，行之甚难。夫形动德散，气越道叛，精消魂损，目动魄乱。是以圣人静形固黑，畜精受视，则道德虚凝，魂魄固守，形一神万，道乃成就。常以半夜之后，偃外握固，鼻纳清黑，口徐吐之。复守三一，入室九思，神定气安，仙道近矣。因授喜《玉历中经》三十五章。
　　老君曰：三一之道，神仙所重。世莫得闻，子其秘之。两眉之问，却入一寸为明堂，二寸为洞房，三寸为泥丸，上丹田宫也。中有赤子，字元先，名帝乡。心中为绛宫，中丹田也。中有真人，字子丹，名光坚。脐却入三寸，为命门下丹田宫也。中有婴儿，字元阳，名玄谷。皆长三寸，同服赤积赤衣赤履，此三一也。上紫，中赤，下黄衣，皆如婴儿之状也。下一座金床玉几，常以金炉玉匕搅精华，以哺上一中一，当昼夜存之也。子能长生，三一当明。子能守一，一亦守子。黑变为精，精变为神，神变为婴儿，婴儿上为真人，然后为赤子，此真一也。又曰：伪道养形，真道养神。神真道通，能亡能存，神能飞形，亦能移山。形为灰土，亦可识焉。耳目声色，为子留愆。鼻口所喜，香味是冤。身为恼本，痛痒寒温。意为形累，愁毒忧烦。弗疾去之，则志气日耗，寿命不延，其来久矣。子当先损诸欲，莫令意逸，闲居静处，精思斋室，丹书万卷，不如守一。常以虚为身，以元为心，元身之身，元心之心，可谓守神。守神玄通，是谓道同。其犹高山大泽，非欲虫鱼乌兽，而虫鱼乌兽归之。人能虚元元为，非欲为道，道自归之矣。又授喜太阳金真九炼之法，谓之九室存思。第一无邪思，第二正身思，第三致政思，第四大正思、第五极正思、第六身正思。第七正真思，第八洞玄思，第九大洞思。入此九室，行此九思，即与太阳合形，同臻於道。喜拜稽首，敬佩玄旨。喜疾辞去官，奉邀老君归家，再拜请益
　　老君曰：子欲修身养性，行道纪形，结黑成神，终始无穷者，莫先乎静。故天静以为定，神静以为变，人静以为生。将静之时，返听内观，心不妄念，口不妄言，形不妄动，无色之色为之见，无声之声为之闻，无味之味为之甘，不言之言为之教，神景为之降，福德为之臻，和气为之应矣。子欲静神，先沐浴斋戒二十五日，然后精炼己身，魂魄和平，乃可入室。入室之后。或丹蛇来着子心，或王母来降，或道身应现，此身中之神试子耳，但勿惊怖，有问勿对，有所伤犯，亦勿为惧。但安心定意，其物自去。经二十五日、四十五日、六十日、八十五日、一百五日、一百二十五日、一百五十日、一百八十日，并有神来，皆是试子。但安心勿对，不能为害。若生怖惧，为试不过，则失道矣。戒之戒之。一百八十日后，室内自明，安危存亡之事，无不预知，身中宫府，一一显见。二百八十日后，众病皆除。一年之后，瘢痕皆灭。千日之后，形神俱妙，为真人矣。
　　老君曰：吾逝乎天地之表，戏乎玄冥之间，有维八极，上下无边。子欲随吾，乌可得乎。喜曰：入火入渊，入地上天，灰身没命，愿随大仙。
　　老君曰；得道之士，目能洞视，耳能洞听，变化不测，隐显莫定，尚未可随吾远适。子虽骨相合道，法当成真，然受道日浅，未能通神，安得变化，随吾圣身。喜再拜曰：通神变化之道，可得闻乎。
　　老君曰：有生之黑，有形之状，尽幻也。造化之所始，阴阳之所乐者，谓计之生，谓之死。穷数达变，因形移易胤必者，谓之化，谓之幻。造物者其巧妙，其功深，故难穷难终。有形者其功J 顷基功浅，故随起随减，知幻造之不异生死也，始可与变化之道。子能精修此道，体入自然，斯可与子，行化诸国耳。即以《道德》五千言授之。老君重以除止念，静心守、一之旨戒之。言讫，耸身空中、坐云华之上，面放五明，身现金光，洞照十方，冉冉升空而去。
　　先天玄妙玉女太上圣母资传仙道竟
　　
