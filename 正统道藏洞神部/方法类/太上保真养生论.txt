太上保真养生论
　　经名：太上保真养生论。不着撰人。《正统道藏》一卷。底本出处：洞神部方法类。
　　太上保真养生论
　　立天之道，曰阴与阳；立地之道，日柔与刚；立人之道，日仁与义。则，天地之大，一人之最灵，法阴禀阳，细重乎性命。故二象并设，四序推迁，人莫然处其问，倏然如电，每一思至，黯然销，生不再来，逝不可复。必须启悟耳卢，,目，陶铸心灵，荡涤烦邪，宣引荣卫。未有不由学而能成其器，不由习而能利其身者哉！是以真人常日，吾非自腻一然，乃学而得之。故我求道，无不受持千经万卫，唯在志心也。
　　老君曰：天地降精，阴阳布化，万物以生，乘其夙业，分灵道一，总合万机。且人之受生，始一月为胞，精血凝也。二月为胎，形兆胚也。三月为惕神，为三魂，动以生也。四月为阴灵，为七魄，静镇形也。五月，五行分藏，以安神也。六月，六律定六府，用资灵也。七月，七精开窍，以通光也。八月，八景神具，降真灵也。九月，宫室罗布，以定生也。十月气足，万象成也。太一玄真在头日泥丸君，总众神统百灵，以御邪气，陶其万类以定真元。是知修真，静守恬和，可保长生也。
　　真人曰：神强者长生，气强者短寿。柔和畏威神强，鼓怒骋志气强。凡人才所不至而极思之者，则志伤也；力所不胜而极举之者，则形伤也；谋所不至而极图之者，则智伤也；势所不加而极忿之者，则气伤也。积忧不已魂神衰，积恶不已魄神散。喜怒过多神不归室，爱憎无定神不守形。圾汲所欲神则烦，切切所思神则败。久言久笑心气伤，久坐久立筋骨损，寝寐失时肝胆伤，跳走暴喘胃腑伤，喧呼诟怒胆气伤。故阴阳不交则疮疣生，房室不节则劳瘠发。且人生在世，久远之期不过三万余日，岂无一日行修补？岂无一日有损伤？徒责神之不守，体之不康，亦由却行而望速及前倡，岂可得尔？所以养生之要，唾不及远，行不及骤，耳不久听，目不久视，坐不至疲，卧不至倦。先寒而后衣，先热而后解。不欲极饥而便食，食诚过饱。不欲极渴而便饮，饮诚过多。食若过饱则症块成，饮酒过多则痰癖聚。不欲甚逸，不欲甚劳，不欲出汗淋滩，不欲冒风嘘吸。醉中不欲奔车，饱时不欲走马。不欲多啖生玲，不欲饱食肥鲜。不欲饮酒了当风，不欲沐发后露脑。冬莫极温，夏莫极冻。冬极温则春有狂疫生，夏极冻则秋有疟痢发。不欲卧露星月下，不欲饥临尸柩问。不欲睡中动扇，不欲露头而食。冲大热莫饮玲水，凌大寒莫逼炎炉，新沐莫犯猛风，至饥莫冒重雾。且五味入口，不可令偏。多酸伤脾，多甘伤肾，多辛伤肝，多咸伤心，多苦伤肺。此皆浊其神魂，乱其五藏，亦未必当时便损於人，但於久后积衰败尔，伐人之命，甚於斤斧，蚀人之性，猛於狼虎。盖绿兆应五行，潜通四运，源其迹而不谬，究其理而益佳，宜深慎之，以全其真也。不饥而强食，不渴而强饮，并招其损矣。不饥强食则脾劳，不渴强饮则胃胀。体欲常劳，食欲常少；劳勿至极，少勿至虚。冬则朝莫令空心，夏则夜莫令饱食。春夏唯须早起，秋冬却要晚眠。早起不在鹦呜前，晚起不在日出后。心源澄则真灵守其位，气海静则邪物去其身。行诈伪则神悲，行谄佞则神沮。蠹嫉於人当臧算，杀害於物必伤年。行一善则魂神欣，构一恶则魄神喜。魂欲人生，魄欲人死。是以心为五藏君，气为百骸使。君欲安静无为，使欲流行不滞。所以起卧依四时，慎其早晚之候；服食调六府，适其玲热之宜。动以太和为马，通以玄寂为车。四肢烦劳则偃仰以导之；心胸壅塞则吐纳以宣之。杜其病源，常施补泻之术；除其邪气，每存默默之机。是以忍怒以凌阴，抑喜以助阳。
　　泥丸君欲得多栉，天鼓欲得常呜。目不厌临，津不厌咽，心不厌顺，气不厌和。若能如此修习不废，则可饵草木之药，先治其损。精勤不已，然后消铄金石，固际其真。此乃摄生有条贯，保寿有津涯，实为补养之妙门，延驻之玄说。若乃恣情快意於驰骋之上，劳神役思於巧伪之问，重其货财，耽其宠乐，不营保护之术，不务慎守之规，须臾气竭在忿竞之前，形枯於声色之际。以此观之，足甚省悟。盖不知心源静则神魂安，嗜欲兴则真灵溃。焦然戚戚之志，劳其役役之躯，救火燕薪，良可叹也。是故真人乃作颂日：淡薄不亲，狂荡是邻。纵不陨身，亦能败神。败神失真，伤残之因。伤残之因，岂虚言哉！ 
　　太上保真养生论竟
　　
