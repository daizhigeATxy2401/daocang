太上六壬明鉴符阴经
　　经名：太上六壬明鉴符阴经。撰人不详。四卷。底本出处：《正统道藏》洞神部方法类。
　　太上六壬明鉴符阴经卷之一
　　昔孙膑与庞涓结义，而求师於鬼谷先生，学业军旅战斗之事。师因园看果成实，令膑看之。夜忽有一人，踰垣而九园中，盗果子食之。膑乃潜身，持刀欲补之，乃是白猿也。拿住，忽言曰：汝勿伤吾身，我与天地同生，日月并长，疡无道炁，结化成形。吾有玄文，汝来日於此处候吾，我传与汝。膑乃长跪而退，其猿乃化白光而去。至次日，膑乃依期而伺之。忽见白猿自西北乘空而来，授膑玄文一卷。随时化白光，东南而去。膑将其文而归，本宿房中点检，一曰六甲天厌一卷，一日六丁天厌一卷。遗其头尾，不知是何名目，分上一中下三卷，因日指其白猿为名也。
　　凡习此法，道可清净，一百日不可食禁戒之物。虔心，若习百日，使人不见其形，鬼神不闻其声。一此道最禁，不传非人，皇天若怒，恐招其咎，可宜秘之。
　　混元式
　　混元式咒
　　混元一象，阴阳未分。天一真道，万化成形。或现或隐，出幽入冥。千兵万卒，岂见吾形。急急如律令。
　　此法於冬至日夜，用请茶、酒果、鹿脯、油灯、素食、奇香、金钱、云马各三分，及用青帛长八寸，阔三寸，用新笔朱砂，造青词，请三清玉皇。至三更子时，对圣左手执帛，右手朱砂笔，望西北念咒四十九遍，取炁四十九。吹在帛上，并坛上供养。至五更初，告神烧纸，即献状，罢散起坛了，以青袋盛式，悬於神室中。以冬至夜为始，每夜至三更子时，面北焚香拜跪，左手执式帛，右手执剑，念咒七遍，取西北炁七口，吹式并剑上，及浑身步斗罡了，放在心头中。乘天门，过太阴，望天藏，去八方之中，无一见者。
　　天元式
　　天元一炁，阴阳未分。混合升降，上下交生。藏含万物，吾形遂形。使人不见，使神不闻。急急如律令。
　　此法於冬至夜，与混元式祭物、青词具伺，亦用青帛书符。行持毕，用青帛袋晦之。每夜亦如此，行持一百日，大有神验，取天门炁。
　　天元符
　　地元式
　　天元降炁，地发方生。阴阳和合，一降一升。造化万物，随物成形。吾身应化，或匿或神。急急如律令。
　　此法於立春日夜，用茶酒、祭物与混元式皆同，用黄帛长一尺阔五寸，朱书造青词。至三更子时，对圣左手执朱笔，望西南念咒四十九遍，取炁四十九口，吹在帛上，书式了，放在坛上供养，至五更初罢散。从立春日夜为始，每夜至三更子时，烧香拜跪，望西南念咒七遍，取熙七口，吹在式并剑上，及浑身上步斗罡了。行持同混元式。
　　地元符
　　如用光明堂，入九地，望天藏主。
　　人元式
　　阴阳定位，万物才分。天地造化，物物成形。吾习神式，出入幽冥。或显或伏，随物逐情。急急如律令。
　　此法於立春日夜，造青词，供养之物与混元式同，用青帛长八寸、阔三寸，依前法行持。望西北念，神通自在，出幽入冥。
　　人元符
　　二仪式
　　太极气变，两仪交分。散化万物，伏匿吾身。或随物化，举意皆成。千军万寇，如瞽如盲。急急如律令。
　　此法立夏日夜供养，祭物同前。
　　三才式
　　阴阳开辟，三才炁分。造化万物，万木发荣。吾身习化，万物变形。吾步天罡，藏隐吾兵。急急如律令。
　　此法於立夏日，用青帛八寸、阔三寸，供养同前，行持亦如前。东炁。
　　四序式
　　三才既立，四序化生。春生夏长，秋成冬停。吾徐习化，物物随形。吾兵入卒，寇军皆盲。急急如律令。
　　此法於立夏日夜，用白帛九寸、阔四寸，祭物同前，望西方念咒，行持同混元式。西炁。
　　五行式
　　天真太素，壬癸之精。内应肾藏，上应水星。吾今习化，物物随形。或匿或显，举意而成。急急如律令。
　　两仪初列，南方火星。丙丁正炁，火阳之精。内合心藏，上合火星。吾今习化，随物化形。藏现自在，举而成形。急急如律令。
　　三才万物，万物皆荣。甲乙正炁，东华帝君。内合肝藏，上应岁君。吾今习化，随物成形。急急如律令。
　　西方白兽，庚辛之精。内合肺藏，上应金星。吾今习化，万物成形。或伏或显，出入幽冥。急急如律令。
　　中央戊己，四季旺神。内合脾藏，上应镇星。吾今习化，万物立成。吾匿吾见，自在神通。急急如律令。
　　如传持五行式，立春木旺，立夏火旺，立秋金旺，立冬水旺，四季日土旺。用事，木旺日夜受木式，火旺日夜受火式，金旺日夜受金式，水旺日夜受水化式，四季旺日夜受土化式，各用供养祭食，与混元式同用。
　　水化式
　　右符用皂帛六寸，以皂袋盛之，取北方炁念咒，吹在袋上。
　　火化式
　　右符用绯帛七寸，以绯袋盛之，取南方炁念咒，吹在袋上。
　　木化式
　　右符用青帛八寸，以青袋盛之，取东方炁念咒，吹在袋上。
　　金化式
　　右符用白帛九寸、阔四寸，取西方炁念咒，吹在袋上。
　　土化式
　　右符用黄帛五寸，中央取土炁念咒，吹在袋上。
　　已上人元式至五行式，先蓬星过地户，望天藏去，慎勿反顾，出入万兵之中，如无人处之境。
　　六丁式
　　右丁卯符，用青帛八寸书符，咒曰：
　　丁卯之阴，兔首之身。姓孔名林，吾呼降神。助吾习化，威摄万兵。藏吾藏吾，出入幽冥。急急如律令。
　　右丁巳符，用徘帛七寸书符，咒曰：
　　丁巳之阴，蛇首人身。姓盛名叔，吾呼降神。助吾习化，威摄万兵。藏吾藏吾，视吾皆盲。急急如律令。
　　右丁未符，用黄帛五寸书符，咒曰：
　　丁未之阴，羊首人身。姓屈名旺，吾呼降神。助吾习化，威摄万兵。藏吾藏吾，出入幽冥。急急如律令。
　　右丁酉符，用白帛九寸书符，咒曰：
　　丁酉之阴，鸡首人身。姓杨名清，吾呼降神。助吾习化，出入万兵。隐藏吾形，视吾者盲。急急如律令。
　　右丁亥符，用皂帛六寸书符，咒曰：
　　丁亥之阴，豕首人身。姓石名靖，吾呼降神。助吾习化，隐迹藏形。出入万军，如游无人。急急如律令。
　　右丁丑符，用黄帛五寸书符，咒曰：
　　丁丑之阴，牛首人身。姓费名陵，吾呼降神。助吾习化，隐迹藏形。出入万军，如瞽如盲。急急如律令。
　　此法各于其日夜，同混元式供养之物，及青词献状同。至三更子时，左手执色帛，右手执朱笔，各依本位，念咒四十九遍，取炁四十九口，吹在帛上并笔了，各书式於坛上供养，至五更初，如混元式。罢散了，以逐色帛袋盛之，悬於神室中。授持次日，　　夜三更，烧香拜跪，左手执式，右手执剑，逐方咒七次，取炁七口，吹於式上并剑上，及浑身上，步斗罡云。
　　步罡咒曰
　　天罡指处六丁护物或隐物物化形万兵之雇众如入无人，急急如律令
　　六甲式
　　右甲子符，用皂帛八寸书符，咒曰：
　　甲子阳神，鼠首人身。黑龙为甲，龙韬虎巾。助吾习化，隐藏吾形。万卒千骑，视吾皆盲。急急如律令。
　　右甲寅符，用青帛八寸书符，咒曰：
　　甲寅阳神，虎首人身。青龙为甲，取吾藏形。使吾威摄，万寇皆惊。或见或隐，人神不闻。急急如律令。
　　右甲辰符，用黄帛八寸书符，咒曰：
　　甲辰阳神，龙首人身。黄龙为甲，助吾威灵。藏吾元化，吾化吾形。出入万众，如入无人。急急如律令。
　　右甲午符，用徘帛七寸书符，咒曰：
　　甲午阳神，马首人身。赤龙为甲，红袍绛巾。助吾威摄，万寇伏惊。藏吾现吾，逐物化形。急急如律令。
　　右甲申符，用白帛四寸书符，咒曰：
　　甲申阳神，猿首人身。白龙为甲，手执神锋。助吾习化，随物成形。威摄万惧，隐藏吾形。急急如律令。
　　右甲戌符，用黄帛五寸书符，咒曰：
　　甲戌阳神，狗首人身。黄龙为甲，威伏寇兵。助吾行化，随物化形。藏形隐体，人神不闻。急急如律令。
　　此法各於当日夜，同混元式供养之物，其青词献状皆同。至三更，左手执逐色帛，右手执笔，各随方位，念咒四十九遍，取炁四十九口，吹在帛并朱笔上，书式了，於坛上供养。至五更罢散，各用逐色帛袋盛之，悬在神室中。子日夜受，次三更烧香拜讫，左手执式，右手执剑，随方念咒七次，取炁七口，吹在式、剑、浑身上，步斗罡，依前法行持。
　　步罡咒曰
　　天罡指处六甲护身或配或隐万兵之雇众如入无人，急急如律令
　　前后二法，如此习之百日，大神通一，如混元式。
　　已上六丁、六甲式，乘六丁、六甲，游行九地 ,望天藏，去勿反顾也。
　　太上六壬明鉴符阴经卷之一竟
　　太上六壬明鉴符阴经卷之二
　　造褙子式
　　上帝劝命，法褙遮形。云雾单吾，藏匿吾身。千兵万卒，视者皆盲。当吾兵者死，顺吾兵者生。急急如律令。
　　於甲子日，或於六甲日夜，用前式供养之物，及青词献状皆同。至三更，左手执法褙，右手执笔，望西北念咒四十九次，取炁四十九口，吹在法褙上、笔上，左锯书朕了，右锯书阴了，后锯书隐藏吾体。急急如律令。当背缝上书了，又书式了，坛上供养。至五更将褙子，左手执褙子，焚香度过。披挂了，右手执剑，左手恰天罡诀，念咒七遍，取炁七口，吹身上，步斗习百日。披挂褙子上阵，被光彩射寇军，自使百步外不能近害，便使相近不见其形。如皂褙子於庚申日造，二丈二尺一丈二尺，造打甲袍子势。
　　已上法褙，如入万兵围住，但出天门，入太阴，游九地，去天藏，路出万人不见。於持受褙子时，坛上受抹额，用三尺六寸红罗，左手执罗，右手执笔，念咒四十九次，取炁四十九口，吹在罗、笔上，书抹额中心了，放於坛上供养。
　　咒曰：南方炎帝火铃君，太阳真火荧惑星。火输炎光列尊神，流火万里照寇军。眼如盲瞽皆不见，形使寇军败我军。安宁急急如律令。
　　造器械式
　　八大金刚，四大神王。北极四将，助神助光。六弋丁六甲，神锋神光。射寇军亡，反吾者伤。急急如律令。
　　此法於，戊午日造器械，於甲子日夜受用，依混元式。至三更，左手执绯帛三寸，右手执笔，咒四十九次，取北炁四十九口，吹笔帛上，书式了，放在坛上供养。至五更罢散了，以绯帛为袋子盛，悬神室中。至丁卯日早，入室於器械军中竿子上，当於神室中本命旺地。如要用时，左手执械，右手执净水，望北方念咒，取炁七口，吹在水中，呷一口，叹器械上，都磨摸，遍用之。使寇军走避不得，不敢亲近也。当助明王，烽尘永亡。今吾威震，四壁八方。急急如律令。
　　六甲厌式
　　臣某为某人骂天骂地，不忠不孝父母，呜欺谋国君，臣某谨依六甲神箭，厌令某人病，不活不语疼死，除国之党臣，灭欺谋国君父母、不孝不忠贼叛之徒。臣某谨请天厌神王、日厌神王、时厌神王、六丁神箭厌王，伏望闻请、速降灵验助厌，令某人病不语疼痛。吾厌法束行，树木摧折。吾厌法南行，炎光消灭。吾厌法西行，金刚裂缺。吾厌法北行，江海水竭。吾厌法上行，云星光暗。吾厌法下行，地皮破裂。吾厌法到神，神安神和。吾厌不忠不孝、欺君谋主臣某人，立患不语心疼痛死。法到奉行，急急如律令。
　　此法於六丁日、六甲日，各受其式，亦如混元式。供养青词罢散，至五更，每夜左手执。本甲与丁色帛，右手执朱笔，各望本方念咒，取炁四十九口，吹帛、笔上，各书本式，依次放坛上供养。至五更罢散了，各以逐色帛袋盛之，悬在神室中，要用依法式，用厌七日内必死也。
　　六甲神厌符
　　右甲辰符，用黄帛五寸。
　　右甲寅符，甩青帛八寸。
　　右甲午符，用徘帛七寸。
　　右甲申符，用白帛九寸。
　　右甲戌符，用黄帛五寸。
　　右甲子符，用皂帛六寸。
　　六丁神厌符
　　右丁卯符，用青帛八寸。
　　右丁巳符，用徘帛七寸。
　　右丁未符，用黄帛五寸。
　　右丁酉符，用白帛九寸。
　　右丁亥符，用皂帛六寸。
　　右丁丑符，用黄帛五寸。
　　图画一人，如嫌人状，以头抵雠人住处方位。雠人本命死日绝日、及於绝死时，去自家宿房中，去雠人死绝、五绝、命绝、时绝、体绝方位，去人背上书式。左手执人，右手执笔，望本方念咒四十九次，取本方炁，吹在雠人身影上并笔上了，书朱书於心头，写年月日时姓名。用本方式位已按箭，以箭去心上刺下一寸，念咒一遍，取本方黑，吹在人箭上及人住处方位上，再取一口炁，吹在人箭上。如此七遍七咒，按前钉可及一寸，每日一次，於本命死时造式一次。至五日，其人救不得。如五日裹拔了箭，人却安全。用七日，其人必死。如死时，及人箭死地埋之。此法不可乱传，恐折后人寿，如有不忠不孝欺君谋主贼，可立应也。
　　造神枪法式
　　帝敕八神，护佑神枪。赐与良将，破寇展晖。辅吾明主，烽尘永亡。今吾威震，四塞贡王。急急如律令。
　　此法於甲子日夜祭，供养青词，献状依混元式。至三更子时，左手执青帛三寸，右手执笔，念咒四十九次，向西北取炁四十九，吹在帛笔上，书了式放坛上供养。至五更散，以青袋盛之，悬神室。丁卯日入在仓库中，竹竿子系之，真武或九天玄女在枪头上，以伞遮之，不出入於本命旺方。用香果子供养，逢初七、十七、二十七日，焚香供养或钱马。行军，放於帐前本命珏方立着。如有喜事，枪响报，三声尊官喜，一声亲喜，二声灾，四声有厄，五声是神执应灵验也。
　　太上六壬明鉴符阴经卷之二竟
　　太上六壬明鉴符阴经卷三
　　九星式
　　天英天任，尊星降临。天柱共集，呼召天心古夫禽破贼，天辅威灵。天冲诛寇，天内藏形心、急急如律令。
　　此法於夏至日夜三更，同前，左手执本星式帛，右手执笔，咒四十九次，取九星方位上炁四十九。吹在帛笔上。书式了，坛内依方位，排列供养。至五更散了，各以本色帛袋盛之，悬於神室中。次日夜三更，焚香拜了一左手执式，右手仗剑将式，香烟上度过，念咒七一遍，取炁七口，吹在帛剑身上，步斗习之。
　　九星符
　　右天英符，用绊帛七寸。
　　右天任符，用黄帛五寸。
　　右天柱符，用黄帛九寸。
　　右天心符，用白帛九寸。
　　右天禽符，用黄帛五寸。
　　右天辅符，用黄帛八寸。
　　右天冲符，用青帛。
　　右天内符，用黄帛五寸。
　　右天蓬符，用皂帛六寸。
　　右数斗，如出入时，先入甲，次入乙，方入丁，次去天藏，勿返顾，使人不见形，神不闻声。
　　十干式
　　甲乙丙丁，戊己庚辛，壬癸十干，尊神威灵。吾习神式，出入幽冥，破敌贼寇，摄减烽尘。急急如律令。
　　此法於甲子日夜，同混元式。至三更，左手执帛，右手执笔，咒四十九遍，取十方炁四十九口，吹在笔帛上，书式了，坛内供养。至五更散，各依本色袋，悬於神室中本方位。次日三更，夜拜烧香，依法同习之。
　　十干符
　　右甲符，用青帛八寸。
　　右乙符，用青帛八寸。
　　右丙符，用绯帛七寸。
　　右丁符，用绯帛七寸。
　　右戊符，用黄帛五寸。
　　右己符，用黄帛五寸。
　　右庚符，用白帛九。
　　右辛符，用白帛九。
　　右壬符，用皂帛六寸。
　　右癸符，用皂帛六寸。
　　天罡指处，十干尊神。助圣威力，破灭贼军。或现或隐，出入幽冥。急急如律令。
　　十二支神式
　　子、丑、寅、卯、辰、巳、午、未、申、酉、戌、亥十二支将，闻请降临，禀奉帝敕，藏吾身，隐吾兵。急急如律令。
　　此法於甲子日夜，如混元式同。至三更子时，左手执本色帛，右手执笔，咒四十九遍，取十二方熙四十九口，吹在帛笔上，书式了，坛内排列供养，依位立。至五更罢散了，各本色帛袋内盛之，悬於神室中。次日三更，依前习之。
　　十二支符
　　右寅符，用青帛八寸。
　　右卯符，用青帛八寸。
　　右辰符，用黄帛五寸。
　　右巳符，用绯帛七寸。
　　右午符，用绯帛七寸。
　　右未符，用黄帛五寸。
　　右申符，用白帛九寸。
　　右酉符，用白帛九寸。
　　右戌符，用黄帛五寸。
　　右亥符，用皂帛六寸。
　　右子符，用皂帛六寸。
　　右丑符，用黄帛五寸。
　　十二月式祝曰
　　天乙贵神，腾蛇朱雀，六合勾陈，青龙天后，太阴尊神，玄武大常，白虎威灵，天空掌史。十二神君，能破贼寇，能匿隐兵，能入万众。使不闻声，当吾者死，视吾者盲。急急如律令。
　　此法於甲子日夜，供养同混元式。至三更，左手执逐物色帛，右手执笔，念咒四十九遍，取本方炁四十九口，吹在帛笔上，书式了，放坛上供养。至五更散，於各色袋盛之，悬於神室中。次日夜，依此习之，百日有验。
　　十二月符
　　右天一符，用黄帛五寸。
　　右腾蛇符，用绯帛七寸。
　　右朱雀符，用绯帛七寸。
　　右六合符，用青帛八寸。
　　右勾陈符，用黄帛五寸。
　　右青龙符，用青帛八寸。
　　右天后符，丹皂帛六寸。
　　右太阴符，用白帛九寸。
　　右玄武符，用皂帛九寸。
　　右太常符，用黄帛五寸。
　　右白虎符，用白帛九寸。
　　右天空符，用黄帛五寸。
　　十二月将式
　　登明河魁从魁降，传送小吉胜光，鲁神太一，天罡太冲、藏形功曹，大吉神后。纯阴伏逆，卒能伏贼军。出入万众，视我者盲。急急如律令。
　　此法於甲子日夜，依混元式供养。至三更，左手执帛，右手执笔，念咒四十九遍，取本方炁四十九口，吹在帛笔上，书式於坛内供养。至五更散，以袋盛之，悬於神室中。次日夜，依前习之，百日有验。
　　十二月将符
　　右登明符，用皂帛六寸。
　　右河魁符，用黄帛五寸。
　　右从魁符，用白帛九寸。
　　右传送符，甩白帛九寸。
　　右小吉符，用黄帛五寸。
　　右胜光符，用绯帛七寸。
　　右太一符，用绯帛七寸。
　　右天罡符，用黄帛五寸。
　　右太冲符，用青帛八寸。
　　右功曹符，用青帛八寸。
　　右大吉符，用黄帛五寸。
　　右神后符，用皂帛六寸。
　　八门式
　　休生伤杜，景死惊阖。八门神降，藏隐吾骸。吾形伏匿，神不见来。人不见去，藏隐尘埃。急急如律令。
　　此法於甲子日夜，同混元式供养。至三更，左手执帛，右手执笔，念咒四十九遍，取八门方位熙四十九口，吹在帛笔上，书式了，枚坛内供养。至五更散，悬神室中。次日夜三更，焚香拜而习之，百日大有验。
　　八门符
　　右休符，用白帛五寸。
　　右生符，用黄帛五寸。
　　右伤符，用青帛五寸。
　　右杜符，用白帛八寸。
　　右景符，用徘帛七寸。
　　右死符，用黄帛五寸。
　　右惊符，用白帛九寸。
　　右开符，用白帛九寸。
　　八门神式，步斗用前斗，先入戌，次巳入丁，次九地，望天门藏，步斗直去，勿返顾。
　　太一式
　　君基臣基民基星，大游小游直符四神。天一地一，五福星君。天尊地符，天月计神。天系诸将，主客须分。参将五行，三风五雨。天星时勃，太阴赤灵。吾承勑命，闻请降临。式出水火，式起暴风骤雨。雷电随吾意，成式藏吾体。或隐吾真，出入万众，无一见形。急急如律令。
　　此法冬至日夜，依混元式供养。至三更，左手执帛，右手执笔，念咒四十九遍，向北取炁四十九口，吹在帛笔上，书式了，坛内供养。至五更散，各袋盛之，悬神室中。次日夜，依前习之，大验。
　　太－符
　　柔日禹步，与罡咒同。
　　凡刚日步阳禹，柔日步阴禹，先从天门入地户，过太阴，游九地，望天藏。去禹步，直去勿返顾。诸太一皆步死禹步，其神通灵验，无不应也。但清净志心，依式习之，上圣无虚，唯人自怀也。若初出军征伐，定良日吉时，将军兵自出天门，大将军在前锋佐军，咒曰：天圆地方，六甲九章。四时五行，赤青白黄。太一将兵，日月为光。禹为阴道，强为避兵。苍龙扶左，白虎行营。玄武先列，辟除凶殃。北斗诛伐袪除不祥。吾神助我，周游八方。当吾者死，值吾者亡。我是北极之曾孙，今日将兵，欲出天门、并地户。贼军方上，刀戟弓弩尽摧折，莫敢害我。急急如律令。
　　咒讫，引兵百步，勿令众返顾。大吉。
　　黄帝曰：自甲子时至癸酉时，十时中有风逆起，不能行军，大不祥也。须是看西面风起，被头赤足，皂衣仗剑，正立念咒七遍，其风自转。咒曰：逆风贼风，大吉多凶。神气相和，上下相通。避我避我，回我返英。急急如律令。
　　念毕，例行七步，西页叹之，其风立转。
　　甲戌至癸未十时中，有逆风时，南行五百步，必逢一蛇，其色赤，当於路。乃东行五百步，必有阳人，着白衣，手持兵器，如咒七遍：戌时燥风起，诸神皆回避。当者必诛亡，滞者遭万死。闻此清华声，风回立入地。急急如律令。
　　念毕，随风噀之，其自转。如午时，则云午时燥风起，余仿此。回凶作吉，此法金柜所藏也，不可乱传。
　　祭风式
　　三风五风，玉排八风。气乌尊星，翼轸星君。吾今启请，明永敕行。急急如律令。
　　凡祭风，依式立起矣。吹木坏屋，飞石折木林。顺吾军阵，逆贼军。助国安民，行正道骤，炯尘收强。度土四寨明朝，贡明主振天下太平贡，道化民安。於庚申日夜，混元式同供养。至三更，左手青帛，或白五寸、阔三寸三分，右手笔，望西方念咒四十九遍，取四十九口，吹帛笔上，书式了，放坛上供养。至五更散，以逐色囊盛之，悬在神室中。次日夜三更，先焚香，左手执式，右手执剑，香上度过，念咒七次，取七口，吹在式剑上浑身，步斗罡，习之百日可用。如用时，望敌军阵，先列七个，相去一尺四寸，如七星斗势，各面北，执角皂衣，散发赤足，面北行，式将。自己赤足披发皂衣，左手执式，右手执剑，望敌人，自己步罡了，令各人吹角呜。以式望巽宫，望敌军，执式角声绝，其风暴起，逆吹敌人军，即起式乘风击敌人军，大破贼兵。
　　祭雨式
　　天尊地符，天皇尊星。太乙会合，造化雨霖。清龙部领，雨师同行。风伯雷公，逆雷飞声。急急如律令。
　　此法於壬子日夜，同混元式供养。至三更，左手执青帛八寸、阔三寸六分，右手执笔，念咒四十九次，取北方四十九口，吹在笔式，书了，放在坛上供养，至五更散。次日依前法，行持百日。如用时，令七人童子，着青衣，散发，手执净水盏，面北，相去一尺四寸，列如七星斗势。自己披发，着皂衣，右手执剑，左手执式，步斗柄，指敌军，执净水盏，念咒向军，仆倒於道地，其雨立降，逆洒贼军，乘势击之，破贼军，兵大败也。
　　童子念咒：
　　九江四海，五湖龙君。部领雷公，雨师同行。风伯雷迸，暴雨霖霖。风雹霹雳，伤打贼军。急急如律令。
　　平地成河式旧本无咒
　　此法於壬子日夜，同混元式供养。至三更，左手执皂帛，右手执笔，念咒四十九遍，取北方炁四十九口，吹帛笔上，书式了，坛内供养。至五更散，以皂袋盛之，悬於神室中。次日夜三更焚香，左手执式，右手仗剑，香上度过，咒七次，取熙七口，吹在帛剑浑身上。步斗，剑画地式，横路不能前进，倒回。若习之百日，无不验。
　　平地生火式
　　火君火君，太阳尊星。火输炎帝，真火丙丁。速降真火，栏路截兵。急急如律令。
　　此法於丙丁日夜，同混元式供养。至三更时，左手执徘帛，右手执笔，望南方念咒四十九遍，取炁四十九口，吹在帛笔上，书式了，放坛上供养。至五更散、次日夜依前法行持，百日有验。行时以同前，行勿返顾。
　　六甲为青龙，六乙天蓬，六丙明堂，六丁大阴中，六癸天藏，六己地户，六癸日六癸时天公日。
　　入山大忌：正午，二亥，三申，四戌，五未，六卯，七申子，八申子，九寅，十辰未，十一己丑，十二寅。
　　入山良日：甲子、甲寅、乙亥、乙巳、乙卯、丙戌、丙午、丙辰，已上大吉。
　　大尽忌三日：十一、十五、十八。二十四、二十六、三十日、此日入山，大不吉利。
　　小尽忌一日：五日。十三、十六、二十六、二十八，此日入山，大不吉，万事不利。
　　表一通
　　奉道弟子臣某，谨斋沐投词，诚惶诚恐，稽首顿首再拜，上启太上开天执符御历含真体道金阙昊天玉皇上帝玉陛下：臣伏以大道无形，实不言而善应，微诚有祷，惟恪谨而必通，敢读高明，敬陈卑捆。伏念臣某，尘凡幻质，赋性愚蒙，幸逢正法，用是皈依，曩传猿书四卷，以白命名，今用习式七灵，立坛备洁。伏愿高真降鉴，列圣垂慈，俾道心开发，典法洞明。筹奇画以征成，敌无敢犯。步神罡而振旅，彼莫能知。誓勤香火，仰报穹苍。臣某无任，瞻天望圣，激切屏营之至。谨言。
　　方函
　　谨谨上进
　　具位臣姓某谨外封
　　金阙门下
　　太上六壬明鉴符阴经卷之三竟
　　太上六壬明鉴符阴经卷之四
　　急则从神缓取门
　　《三元经》曰：谓有急事，不得择时并三奇吉门，并吉门当天一所居之宫及直符之神。若缓，可待三奇，而去天上六戊之宫，所以常为天门也。
　　假令冬至上元阳一局，甲巳之日平旦时，天一加六丙於八官，直符在一官。若有急事，可东北天一下，正北直符，并六戊下，皆吉。
　　《三元经》曰：凡出兵，六戊也。乃天门入地户，乃六己过太阴，六丁也。乘青龙，六甲也。若居之，百战百胜。
　　已上，系出天门，入地户，过太阴，乘青龙。假令冬至上元甲巳之日，夜半生，初起兵，出天门子，入地户巳，过卯，乘子地，百战百胜。
　　又术曰：凡出，天上六戊在天一宫，天上地户在九宫，天上太阳在七宫。居天上，青龙在一宫。
　　避形递迹
　　伍子胥曰：若欲遁形者，乘青龙，化六甲也。过明堂，六丙也。出夭门，六二戊也。入地户，六己也。过太阴，六丁也。取草折半障人，中半置卯地，而入酉地，去人无见者，过太阴时，咒曰：天翻地项，九道皆塞。有来追我，至比不及。径入天藏，慎勿返顾。庚为天狱，辛为天庭。壬为天牢，避之抵之，即被束缚。急急如律令。
　　玉女反闭局
　　经曰：玉女反闭者，在室中六尺，在庭六步，在野外六十步，并以六为数。先定其筹，讫陈，以左手把六算，子各长一尺二寸，以杜荆为之，如无不拘。右手执刀，面旺方，吸旺气，旺神叩齿十二，梼心事，背旺方立，咒曰：维某年月日时，某谨请天地、父母、六甲、六旬、十二时神、青龙蓬星、天上玉女、六戊藏形之神：某好乐长生之术，行不择汨，出不问时。今欲游行为某事，欲大臣拔天文，请玉女画她布局，出天门，入地户，闭金关，乘玉女、青龙、白虎、朱雀、勾陈、玄武、六合、六甲、六神、十二时神，乘而行到某所，在右巡处隐处，随外随起，辟除盗贼，鬼神消亡。君子见我，喜乐倍常。小人逢我，惧跃惶惶。男女见我，供侍酒浆。百恶鬼贼，当我者亡。今日禹步，上应天罡，玉女侍傍，下辟不祥。万精厌伏，所向无殃。所治病差，所攻者开，所击、者破，所求者得，所愿者就。帝王、大臣、二千石长吏见我，爱如赤子。今日请玉女大臣随我者进。所请毕，闭炁以刀左旋，画地为局，以今日辰上为始，无刀以指，意布十二辰时、八干四维，却从当日干上入局，戊日从乾入，己日从坤入。
　　画局讫，取中心下，排东西南北，布十二神、八干四维之位。
　　假令甲日便从甲地入局内，乙日从乙地入局，丙日从丙地入，丁日从丁地入，戊日从乾地入，己日从坤地入，于局手把六算补祷，祝礼子四方曰：请东方功曹、太冲、天呈、青帝、甲乙大神，降于局，卫我身形。请南方太乙、胜先、小吉、赤帝、丙丁大神，降于局。请西方传送、从魁、白帝、庚辛大神，降于局。请北方登明、神后、大吉、黑帝、壬癸大神，降于局。
　　请四方讫，便从今日日辰上下第一算。子上下第一算，丑上下第二算，寅上下第三算，卯上下第四算，辰上下第五算，巳上下第六算，但两支夹一干，先成为天门，后成为地户。若四件日，地户不成。取初算，安第七午上命起，自然成地户。退身少许而行咒，运筹喝算不。
　　鼠行失穴入狗市。移子上算安戌上，大呼青龙下。
　　牛食兔菌食甘草。移丑上算安卯上，大呼朱雀下。
　　猛虎进巡来入巳。移寅上算安蛇上，大呼勾陈下。
　　兔入牛栏伏不起。移卯上算安丑上，大呼白虎下。
　　龙入马厩因留上。移辰上算安午上，大呼玄武下。
　　腾蛇宛转来申裹。移巳上算安申上，大呼六合下。
　　马入龙泉饮甘水。移午上算安辰上。
　　鸡羊易位来酉裹。移未上算安酉上。
　　猿猴匍匐北奔豕。移申上算安亥上。
　　鸡飞扑落羊栏裹。移酉上算安未上。
　　狗入鼠穴抱其子。移戌上算安子上。
　　堵入虎窟自投死。移亥上算安寅上。
　　咒曰：
　　乾尊耀灵，坤顺内营。二仪交泰，六合利贞。配天享地，永宁肃清。应感玄黄，上衣下裳。震离坤兑，栩赞扶持。乾坎艮巽，虎步龙翔。今日行算，玉女侍傍。追吾者死，捕吾者亡。牵牛识女，化成江河。急急如律令。
　　子日，立在前行八干。四子日，玉女从庚上周而复始，乘之而去。去有咒，当呼玉女所在。若在庚上，便呼：庚上玉女，速来护我，无令邪鬼侵我，人莫见我，见者以为束柴，独开我门，而闭他人门。咒讫，即便闭门而去。夫欲远行见贵人上官赴任者，当出地户，入天门，乘玉女而行。咒曰：天门天门，今日唯良。玉女侍我，左右游傍。游行四出，不逢祸殃。君子一见，喜乐未当。所求如意，万事吉昌。急急如律令。
　　夫欲入阵掩车之事，避兵逃难、伏匿殡葬凶事，即出天门，入地户，乘玉女而去。咒曰：诺诺译译，行无择日，返无择时，随斗入户，与神俱游。天地反覆，心中所欲，皆得随意，使汝迷惑，以东为西，以南为北。知我者，使汝不得以算闭门而去。乘玉女咒曰：玉女玉女，天神之母。护我保我，二与我侍行。到某乡里，杳杳冥冥。人莫见我，闻声鬼神，莫睹其情。善我者福，恶我者殃。百邪鬼贼，当我者亡。千万人中，见我者喜。急急如律令。以刀画地，如后。律令律令，四纵五横，万鬼潜形，吾去人裹。呵吾者死，叱吾者亡，恶吾者自受其殃。急急如律令。
　　十二局天门地户玉女返闭立成
　　立成日　天门　地户　玉女　立成日　天门　地户　玉女
　　子　　　丙　　乙　　庚　　午　　　壬　　辛　　甲
　　天门　地户　玉女　　　　　天门　地户　玉女
　　丑　　　丙　　乙　　辛　　未　　　壬　　辛　　乙
　　寅　　　丙　　乙　　乾　　申　　　壬　　甲　　巽
　　卯　　　庚　　丁　　壬　　酉　　　甲　　癸　　丙
　　辰　　　庚　　丁　　癸　　戌　　　甲　　癸　　丁
　　巳　　　庚　　壬　　艮　　亥　　　甲　　丙　　坤
　　此法，如不敬心祈祝，降神不专，然咒算则无验矣。
　　门下十干神名
　　《王璋》曰：门户神名，出军行速，出入亦宜用之。门神名者：甲子旬，户名公孙齐，门名徐义，解履而去。甲戌旬，户名徐何，门名天可市，仰呼而去。甲申旬，户名石战，门名司马光，解冠而去。甲午旬，户名于可，门名石众，解衣振迅而去。甲辰旬，户名司马胜，门名公孙错，解发更结而去。甲寅旬，户名司马强，门名公孙光，解带而去。诸将出入，行无多少，住止必须达地，以六为法。若卒急，大将列士卒、左旋入太阴中，呼门户神名。咒曰：某甲有急，佐我、匿我、藏我，无使敌我、覆我、盖我。五兵俱摧，当我者死，视我者亡。即使敌人，冥冥嘿嘿，视我迷惑、为我乱兵魂魄，使敌人不敢起。咒讫，令士卒左转直去，慎勿返顾，藏於六癸。六癸者，假令甲子旬，六癸在酉。
　　欲行千里出门法
　　六甲九章，天圆地方。四时五行，日月为光。禹步开道，蚩尤避兵。苍龙扶毂，白虎扶符。荧惑前引，辟除不祥。北斗诛伐，除凶去殃。五神从我，周旋四方。当吾者死，向吾者亡。左右社稷，盗贼伏藏。行者有喜，留者有福。吾神佑我，所须者得。急急如律令。
　　三奇吉门禹步
　　出六乙门，禹步三，咒曰：白虎除道路，当前与吾，慎勿侯仁德之事，即便来助。
　　出六丙门，禹步，咒曰：天罡扬威，当从青龙与白虎行，诸天贼及天虏，敢有不从，伏天斧。
　　出六丁门，禹步，咒曰：玉女名神母，呼而向之。道在所当，从斗标入斗裹，清冷泉兮神草，折以自障形，慎勿顾。凡出三奇，事速不得咒去，志心信之，验矣。慎勿返顾。
　　真人禹步斗罡
　　经曰：天一步斗，可以通神。当以夜半居星下，用白垩画作九星，斗间相去三尺。从天呈起禹步，随作次第之。居魁前逆步之，正仰天英，而歌斗经。诵前至天英，便立右足，并呼星名，依经步之左右足，便递履之。如后百日为之，即与神人通。秘密，勿传非人。歌曰：斗有妙兮，十二辰。承光明兮，威武陈。气髻絮兮，如浮云。七元变化兮，有吉凶。因律兮，治甲兵。履天英兮，度天任。清冷泉兮，可陆沉。拔天柱兮，拥天心。复此度兮，登天禽。倚天辅兮，望天冲。入天蓬兮，出天内。斗道通兮，出刚柔。入幽冥兮，千万岁。
　　步斗毕，咒曰：六甲九章，天圆地方。四时五行，青赤白黄。太乙为师，日月为光。禹步开道，蚩尤避兵。青龙扶毂，白虎侍行。荧惑前引，扫除不祥。北斗诛伐，松除祸殃。五神导我，周游八方。当我者死，拓我者亡。左社右稷，寇贼伏藏。行者有喜，留者有福。万神护我，永无盗贼。急急如律令。
　　六甲阴符
　　甲子旬，阴符在丁卯，其神兔头人身。
　　甲戌旬，阴符在丁丑，其神牛头人身。
　　甲申旬，阴符在丁亥，其神堵头人身。
　　甲午旬，阴符在丁酉，其神鸡头人身。
　　甲辰旬，阴符在丁未，其神羊头人身。
　　甲寅旬，阴符在丁巳，其神蛇头人身。
　　凡画符毕，以锦囊盛之，大将随身。用兵时，便出其旬之符，於囊外指敌人，敌人自溃。
　　凡取木时，先斋戒。取酒一斗，鹿肉三胸。醮祭之法，以白茅为藉，北向再拜，咒曰：杜荆之先，百鬼之神，曾为某甲一与子俱游。六甲之阴，百鬼之神，与子俱游，变化某身。以子游者，莫敢不伏。谨以清酌嘉脯，奠而飨之。祭讫再拜，凡三咒。具毕，乃伐木，勿令秽污，亦勿犯五辛之物。乃画符，以六甲之日夜半，醮祭之，亦勿令人见。先持受之法，斋戒五日，沐浴素洁，清心一念，仍画符。以六甲之日夜半，醮祭於坛之上，一二尺外，将方十二支，开十二辰。以竹为算，算长三尺，随地方色列之，在坛上。六甲之符，置於坛上，依位以五色绘彩，各三尺五寸为藉，置於六位。酒各二杯，肉三胸，盐一杯，向庚再行拜跪，呼其方四堂之长、六甲阴神及门户名者。其符长九寸，阔二寸，厚二分。
　　假令甲子日，阴神符在卯，再拜呼其神名而咒曰。以缝囊盛之，以旬阴神，於囊外指对阵敌人，敌人自畏伏。若仓卒无坛，略画坛祭之，验也。
　　行军禳风法
　　遁甲者云：军行遇恶风，旗竿倒放。四穷上土作泥人，长七寸，执桃弓苇箭。遂执桃刀，披发向风，三叩齿，咒曰：天有四烛，以守四境。吾有四狗，以守四阳。以城为山，以地为河。寇贼不得过，来者不得进，去者不得退。则凶自灭，风必止矣。
　　玉女返闭指南
　　夫玉女者，天地之正神也。青龙、明堂、太阴等神，常随从受事，游行天地之问，变化无穷，兴利除害。又令人隐匿。鬼谷子曰：丁卯玉女隐人身，丁巳玉女隐人命，丁未玉女隐人魄，丁酉玉女隐人魂，丁亥玉女隐人禄，丁丑玉女隐人神。若欲隐形者，即随青龙等，行到六丁之处，其形自隐。
　　夫事玉女之法，每遇甲日、丁日斋戒。早晨未下床时，望戌地着衣，向玉女位坐，念玉女咒，及念诵玉女名字三十六遍。至夜外床时，立念三十六遍。如此行持三十六日，诸事祸福损益，预前三日，必有报应。
　　经云：凡欲为玉女返闭法者，遇六丁日，先於净室中，虔诚供养六丁玉女名字及符。又诵咒六通，烧香再拜。自后请召使用，无不应验。
　　丁卯玉女，名孔林旋，字足日之，音若吹葭。
　　丁丑玉女，名梁丘叔，字元上天，音若牺皞。
　　丁亥玉女，名陵成陆，字发明集，音若作用。
　　丁酉玉女，名费阳多，字救钦灵，音若群乌夜呜。
　　丁未玉女，名王屈奇，乘紫云，音若群兽入城。
　　丁巳玉女，名许威池，字朱福称，音若跃水泉。
　　室中供养咒：六丁玉女，与我为伴，通幽洞真，所向如愿。逢事皆知，不违信誓，刺血同盟。急急如律令。
　　能知六丁，出幽入冥，亦无所惊。千年不动，万年不倾。急急如律令。
　　每日出门咒曰：天地返覆，九道皆塞。有追我者，至此迷惑。以束为西，以南为北。乘车来者，折其两轴。乘马来者，掩其两目。步行来者，肿其两足。扬兵来者，令其自伏。明星北斗，却敌万里。追我者亡，觅我者止。牵牛识女，化成江海。急急如律令。
　　四不向战
　　春，不可向东战伐、举动戈甲，为此春旺，不可伐，战必败。
　　夏，不可向南方战伐戈甲，名伐强不败则伤。
　　秋，不可向西方战伐戈甲。
　　冬，不可向北举兵交敌，战名伐死，当取遁而向战。
　　推八节宜向
　　立春后向西北＃１战，春分正北向战。
　　立夏正东向战，夏至正东向战。
　　立秋东南向战，秋分正南向战。
　　立冬西南向战，冬至西南向吉。
　　李仆射孤虚法
　　太岁后二辰为年孤，月建后二辰为月孤，每日后二辰为日孤，冲为虚。又以六十花甲子日辰，双处为实，单处为孤，无处为虚。又以斗加时为阳孤，寅为阴孤。若是出入、求财、卜战，背实向虚，皆见吉利。无实用虚，或上青龙之地，或天人贵神，背生向死，出入求财，万事通达。常以左为东，右为西，面东身北。若央战，万人用年孤，千人用月孤，百人用日孤，准此用之。子细详用，必获吉利也。
　　旧本后间断，不复见用此符。如何用之，若后有本再推。
　　太上六壬明鉴符阴经卷之四竟
　　＃１『北』原作『此』，据上下文义改。
　　
