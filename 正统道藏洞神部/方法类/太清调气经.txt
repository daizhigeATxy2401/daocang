太清调气经
　　经名：太清调气经。不着撰人。一卷。底本出处：《正统道藏》洞神部方法类。
　　太清调气经
　　《仙经》云：从半夜子时服九九八十一，鹦呜时八八六十四，日出时六六三十六，食时五五二十五，禺中四四一十六。夫前法是世人及旧经相传，妄为习服，虚役岁月，徒履艰辛，功效无成，久而反损。盖由不服元气，不识深根，诸如此流，举世共矣。遂令久服无验，神谢气萎乎。慕道之流，虚损性命，遗巡之际，即枉正年，甚可哀矣！探非正道，不可依行。
　　又旧经云顿休粮服气法，昼夜计十二时，五百四十咽，如此十二时，周而复始。
　　夫人壮年之时，凶荒於利欲，未知正气，奚思摄养，息志安神？及渐年衰，五脏已损，不渐修补，卒即绝食，元气未充，俗食已绝，两未相接，遂致危亡，思欲全身不可得也。又云以咽多为限，以饱为功。
　　夫人初服气，百日之内微通，及周已往，关节始开。初顿服即致饱，及成气疾，腹肚胀闷，绝非正道。初宜少服，三年后任意多服，但初功人，支节未开，肌肤犹闭，顿即多服，腹肚胀闷，如何得安？又云日中巳前为生气，日中巳后为死气，生气可．服，死气不可服，是何言也？
　　夫人每日虽三顿食，或以为客他乡，或公事驱迫，节候失时，遇食即餐，岂候时节，气亦如此，但有即服，无思生死之气。
　　又云鼻长引气，口满即咽，然后一吐须少，每引须多。夫服气之道，本名胎息。胎息者，如婴儿在母腹中，十个月不食而能长养成就骨细，筋柔握固守一者，为无思虑故，含元气之故，忽出母腹即吸纳外气，有啼叫之声，知乾湿饥饱者，即失元气也。今鼻引而咽者，外也，不堪服之。又云：取生气趁五方，以心面相当，存思想念，初从东方青气，次南方赤气，次西方．白气，次北方黑气，次念中央黄气，皆须以心想念五方气色，服之。此即非正也。
　　夫服气者，先以无思无虑，绝绿息念，即兀然和气自至，因而咽之，各归其位，无所不定。且五方各在五脏，何须思念？有念．即有绿，起绿起即心不定，心不定即气不安，气不安即无自然，无自然即气失度，气失度即纳邪气，纳邪气即病有所生，病有所生即百病相注。故《黄庭经》云但思一部寿无穷。非各别住，俱脑中列位次，坐向外方，所存在心，即相当，斯之谓矣。其想五方者，不堪服。又云咽满服百令彭彭声，即是妙也。凡服气初须少服为通畅，所以候百毛孔开，每闭气无所不发汗遍身，顿服千气亦不壅滞，令彭彭声者，是不通畅壅塞耳。令人面黄，损五脏，失心也。又云：十五日前从手出，十五日后从足出。
　　夫如存想者，为有苦处，或时用之，无病不合偏有思念。故《黄庭经》云物物不干泰而平。谓无想念耳。又云初服气欲休粮，满二十一日即兔饥，闭气九十息一咽，腹半满，勿令大出，莫击之念，使上通发，下通足。又云：想足却上经肾，至喉，仍想五色气闭夫初顿绝者，前已申讫为五脏顿一以意运令散。是何言哉！人上有七，则损人，岂有二十一日而能成功免？如三年功成元气即住，气海即凝，须绝即绝，岂限日数动念之理？
　　又云：十息一息一屈指，至一十七息一咽，或委气四九三十六，三百六十息一转侧。
　　夫正气咽之时，绝思去念，存心於无为之境，委形於无为之身，安能屈指记数？但行住坐卧任性自然，肚空有便即服，岂劳转侧记数也。又云：口无津液，即以枣一两颗，肉吃留核，含之令引液。夫如初功人，或无智无功，未能引得真津液，纵以此引得些些，终是不真之津，亦不得用。气，蹙而咽之，良久更服，又鼻但长引仍须相续连连而下，如瓶注水。据此直是杀人之法也。安可全神？满者，亦杀人也。
　　又云：但闭气自然饱又云有病即闭气攻之，依五脏吐。夫有病，即使攻之，亦不知如何攻之，复攻多少，使气亦是杀人之事。不解节候，又云：固气勿下泄，必须固之仍於味窍，下有二窍，若为上脓不通有玲热者，只为三脓气不和而病，如初攻者，先须气通泄，上服下应，有泄即不可固之，并别申之於后。服气法：凡服气先须察气候，识病状，入气有一，出气有六，须知六气，然后服之。六气虽旧经中具说口势，六气之候如何察之？但闻其方，谁识其候？今具录如后，凡欲学服气者，为三脓不通，咽气不可住在上脓，即恐心胸闷不通泄，先学调理气候，识辩六气，除五脏恶气，然后服之，即得清气下、一咽咽有益也。
　　凡调气者先须依门户，依门户者，鼻为天门，口为地户，常从鼻入口吐，气即壅，顺气即宣通，依阴阳分理也。既知门户逆顺，阴阳分理，必须依此修行，无问行住坐外，鼻常引纳，口常呵吐，引则纳清，吐即出浊。浊者，因五脏而出之。何为五脏有浊气？为食五。五味者，各一脏，每脏浊气皆同出口。
　　又有六府之气，同奏一门，众秽所冲，合成浊气。既有浊气，如何察知？凡夜睡皆绿口合，则五脏气塞壅，即在喉中，每至睡觉时大开口察量，即有荤秽之气，自不堪闻，因此察知，即知气浊恶也。
　　凡口中乾苦涩乳，颊无津液，或咽喉中痛不能吃食者，皆热状也。即须大开口呵之，每呵必须依门户出入，呵十气二十气，即呜天鼓者，叩齿是也。叩齿七八下，以舌漱华池而咽津液。《黄庭经》云：漱咽灵液灾不干。此之谓也。又依喘息，气任自然出入，调之三数下，又开口大呵，呵了又调，如此消息，察热气退尽即止。如何得知？即为顺气；口入鼻出，即为逆气。逆一喉中清水甘浆生，即热气退，五脏冻也。《黄庭经》云：玉池清水灌灵根，审能修之可长存。此即甘浆清水是也。常能调察此候，五脏必无病生。如能察准此候，三脓自得通，即服气一一有益，功无虚施。
　　夫气者主心，心邪则气邪，心正则气正。今所举手动足，喜怒哀乐，莫不由心，心之动念，莫不是气，气感意，意从心，如此气全即身全，气绝即神灭，神灭即身死。故医家先诊脉者，则五脏四时，脉并气候，察知病源，始寻方药。人但察得气候，则五脏自和，即脉调气顺。何以得知？五脏主於五气，又主於五方，脏气调即四时顺理，况能自察口鼻，取舍斯须，玲热自不入也。
　　又经云：何以知其玲热？入气有一，出气有六。其六者，．咽、呵、呼、嘘、吹、嘻，此是六气。六气者，五气各主一脏，余一气属三脓。咽属肺，肺主鼻，鼻有寒热不和，依咽吐纳，兼理皮肤疮疮，有此病，依状理之。呵属心，主舌，乾涩气不通是热，以呵去之。大热大开口，大须作意量事王之，过度即损人。呼属脾，脾主中宫土，如气微热不和，腹肚胀满，气闷不通泄，以呼理之。嘘属肝，肝主目，如目温热，可以嘘调理之。吹属肾，肾主耳，如腰脚玲，阳道衰弱，吹调理之。嘻属三脓也。凡以前气大都虽有此理，所是五脏六府三脓，玲热不调，都属於心，心主呵，但以吐纳理之，万病皆愈，亦不一一须六气调之。
　　又调气一依门户出入，或多即恐喉中乾，如觉乾即合口，任鼻中出入，即口中津生，喉中润，漱取咽之。又察之，如口中无热秽气，五脏得和，不须调，即行住坐外以舌拥咽之，面色光矣。
　　又旧经云：取子时候生王气，又取六时节候，数而服之，初服极热，多更无次第节量，渐渐修行。为人不解者多，但依方即用，不寻师诀，将为真法，然及服之时，损伤者众矣！或因病生，或却损正寿，诸如此例，其数富繁。或言气之无功，或言卒行无益，悠悠岁月，何有成期；或不遇先师，修心都退，二疑之际，即误此生。今为薄以致功，皆曾修习损益二理，并身经过，从兹广历岁年，真谬俱见，以后修行者更无差错，取益日胜，愈疾如神，验之斯须，臧否立效。
　　又初功人皆为三脓未通，服气多在上脸。不过，气住则心胸间闷，闷即损人，未解调理，深须作意。其初服人先须饭食，节候吃物，反触修行次第，真心不辗，下却三尸，舍荣去贵，节色远财，然始近道，日渐成功，长生益寿必无虚弃。苟不能依此，徒暂知之，终无成耳。
　　夫修真之人，亦有三等，任时取理，其状不一，亦不能固执。略申如左：上等之士，本性幽闲用志清雅，发言合道，行之无瑕，如此之人者，有前世之资，以石投水，无可比之，喻上智早发心人也。中等人，或身居荣禄，或势望高远，或霸业厚姻，或名位有望，二疑进退，倏忽虚损，闻道则寤寐不安，思即终朝不息，两心交战，胜者即全，遗巡之问，十失六七矣！喻中智发心晚也。下等之士，二时已过，蹉跎暮年，筋力衰微，心神已丧，虽食禄如衣锦，夜行日落西倾，俄然风烛，追神念道，其如噬脐，静而思之，感叹何极？如此之类，仍能精心励志者，犹十救可一二矣！其八十已上人，罪分已定，祈之他生。为此三等之人，先贤遗叹，表示后人，幸察深根，发志坚固，成功不退，福寿无涯，岂不善矣！ 
　　夫服气者，本名胎息。胎息者，如婴兄在母腹中十个月，不食而能长养成就，骨细筋柔，握固守一，为初受正气，无思无念，兀然凝寂，受元气变化，开节脏腑，皆是自然。忽出母腹，即吸纳外气而有啼叫之声，即知乾湿饥饿，似有所念，即失元气。今人所服者，如婴儿在母腹，是名胎息，服内气耳。旧经云：鼻引外气服者，深非正法也。
　　夫欲服气者，取夜半后睡觉及五更睡觉，依前调气吐纳，察量气候，漱咽灵液，即仰外，展手及足，下着枕即息，心定无绝念，任气依门户喘息出入，兀然闭口，内已有气，即却引上入口，微鼓而咽之下，仍以意送，即以手摩将心上，令气下，即更调气六七度，即更咽一气，依前以手摩将之，如咽二十气，且止，至明即更随时任坐卧，取方便安稳，更咽十余咽，每一咽隔，调气四五十下，即徐徐咽，非事勿并咽之，每一咽必须以手摩令下，仍以意送向下，便察之，如上礁通，即咽下过脐，如未通即在心胸问住，候至食时，如觉上空下泄，气通即任吃饭，如未饥且勿食，如食，不得令饱，饱即妨服气，食了，候心上及腹中微空，即更服二十咽，已下，又即夜食，食了，候心上空，又服二十咽，即止。任行住坐外，此以前一日服气，节候与百日同，每服一咽，皆记手摩令散。一咽皆隔十息，已下为妙。初服三脓未通，关节未开，关节未开，恐却壅塞，不得多服，每十日加三五咽，百日满；百五十日更加四五咽，二百咽，周年已后，气已通，关节已开，皮肉润，毛孔开，但候腹中空，即三咽五咽，任意连连咽之，亦无定限，仍不得过过三百咽；待三年后，气得周还大通，五脏养成，骨髓坚益，皮肤满实，即不限咽数多少，仍须绝根亦得。如未满三年，为人先犯五劳七伤，脏府抽损，百关焦枯，不能渐渐修补，顿即绝根以希延寿，又加不能绝心世纲，营营六性，财色依然，唯知饿肚，谷气渐绝，药味不充，新疾互生，万病俱臻。思欲不死，安可得乎？又服气之后，须知食次第，每日早食时，吃少淡水粥，即和得脾气，日晚足津液，日午吃一两个淡钙饼，煮葱莲羹并得，仍不得热吃，至晚问饥，煮少淡钙！赙饪，硬和钙煮三一．一十沸，吃之，每吃饭并不得饱，必须臧三五口，恒令内欠欠然，始好。如一顿并饱，即气道被壅不通，妨一日之功矣！特忌酥油枯腻食，生菜、萝卜、陈臭等一切荤气物并不得吃。初时三五十日能不有些些饥馁，思食已后，调得气，候腹中渐渐滋润，百味并不思之，其所言吃粥及饼托等，并任临时方便，要吃即吃，不必日别依此吃也。大分食次第如此，自取稳便，淡水粥时复一飧亦佳耳。又初服气三脓通，胃口开，五脏和，甘津生，玉池美，吃食甜，犹如初病可人，贪不知足，一切物无不美者，必须节之，如信情任之，必大损也，乍可觉，数数食耳。
　　夫每吃食了，其食皆有毒，并有五味热气。每初食了，即须开口呵吐之，约口中热气退，即止，永无患也。又须节盐及辛酸等味，不可吃。初即以难及，二十日有津液灵泉出，入咸辛不得，为服气。后五藏润，正气下趁尽宿恶气，宿恶气下泄，即伤胃诤，不得食冷热枯腻生硬物，如妄吃一口，即物所住处微微觉痛，用功深处，后并亦自知，但食软熟之物，必佳，仍须食了，即须呵之。
　　又每吃饭，先吃三二十颗生椒，水下即吃饭，食了觉伤，饱即更吃一二十颗椒，亦好。其椒通三焦，趁下恶气，兼消宿食，理引正气，如觉气上心胸问闷，即含丰两颗椒，登时即散，此椒功不可言也。又忽饱闷气满，即须静坐调气，少时即散下泄。
　　旧经云：固气勿令下泄，往时初学者依此固气，少时肚闷交虑见死，下有二窍通上，口鼻出入上下应为五脏先有宿恶气须下出何得固却？固却即气不通泄，气不通泄即觉痛，所以故气未出，新气乍入，两气相冲而能为患，不须固之，以通泄为妙，又每日空腹随性饮一两盏酒大妙，不可令至昏闷，如日能涓涓饮三五盏，大助气道；其酒仍须清好，始堪饮之，不得多，一吐即数日气不平复。又遇乐欲得多饮，即有法也。人所以饮酒昏醉闷乱者，盖为酒有够蘗之毒，毒气入四支即醉；如正饮时，十人、五人同坐，时时盏至，每吃一盏了，即开口呵吐七八气，其酒毒即出散，如酒并到，即大张口呵之，如随盏可微吐之。
　　凡常喘息中接出气，呵而送之，如能终席调理不辍者，凡曰能饮三升，是日能饮一斗矣！．仍加不醉，亦免中酒复不失酒味，终日饮亦不退矣。更候至睡觉，依前漱咽调理平常如故。又忽有泄气来下，时节无期，或正吃食时，或对宾客，或骑鞍乘，或对尊亲，或有气来，如何为计？必须求方便下泄却，若固一气不泄，便逆上脏胃中搅痛，差心胁即良久不散，一吐裹气乱闷痛。如公私无暇，不得摄养，则莫吃荤辛，纵泄下气，气亦不多臭，若是绝谷后纵有一泄两泄，亦不臭也。
　　又有产生秽恶气，一切重病不可冲之，深损正气，如忽须出入街中，遇逢恶气，即闭气过之，不然须饮酒，令有酒气及吃少荤辛物，亦能辟之；如恶气已入，觉不安稳，｀即须调气趁却，又不用大作声歌哭叫呼，如人事不免吊，问即须小作声，不可令泣过耳。又忽气逆上冲．喉来，勿放令上，便咽令却下，更纳取气，咽之三五咽，即定，仍亦以手摩，令下散也。即含椒及饮酒便散，如忽苦咽不下，亦不须逼咽，令上脓壅也。作意消息，临时自察，如气未散且勿食，又忽食饱即不得咽之，咽之即被食隔不下，便成病。
　　又每一咽即住口绝鼻，喘息定，以心送向外，察其气左边下历二十四节，历历闻之如水度坎声，极分明有坎节也。如不呜即吃油腻不依节候之状，如不早消息，即更服气相逼，必当病生，尤须慎之。
　　又人初服者，皆贪其功，并欺其气，乃将多服为功。每日或加十气、二十气，觉且安稳，又更加三十、五十气，日渐增之，将为得在，不知气未通润，因结成病，腹内已有病，身仍未觉，及至有征不安，仍将可在，日加一日，积以结成。一结成气病，两胁卒难方药也。如三年功成，纵有触犯，并不妨。服气日至千咽已上亦不惧矣！至九年功终不退，关节相连。
　　《黄庭经》云：千千百百自相连，一一十十如重山。者即是筋骨相连着也。如此五脏，已后可入水不溺，内气不出，外气不入，即十日、二十日亦得，大寒大热一无惧惮，或老或少并皆不恒。夫气须握固令为，初气未行，未得握固，待半年或百日，觉气通畅，手掌中汗出，即得握固也。
　　《黄庭经》曰：闭塞三关握固停，含漱金醴吞玉英。遂至不饥，三虫亡，意常和平，致听昌。夫气海在脐下，人皆为三脓不通，凡喘息不得过脐，又加气急喘不定者，为气未下，只拥在上脓心胸，如人初咽十日、五日，上脓未通，十日外至二十日，即合觉，下历关坎，过入气海，呜幽幽声，微觉气转也。至气海，气而长，气候和好也。
　　又旧经不子细，但说及解禁忌，使后人多从此损却正气，中道虚休，令此皆因修行，曾有损益，故重细述。
　　又调气皆须细意出纳，不得耳闻，闻即厅损正气。唯大热呵少许不畏觉，热定即须细理之。又人初服未解咽，以一咽为候，兼大鼓口，引气满口，始蹙而咽之。解咽之后，上脓又通，即不鼓，但兀然闭气合口，更不引吐，连咽得三咽，一吐即更咽，又至八九咽一吐，或至二十咽一吐，或至三十咽一吐，此即是气下，至气海通畅，筋脉通矣！此者有时作意试察气候长短，通与不通，亦不要长依此多咽，多咽亦不是好，不安稳也。如取安稳，一闭口一咽，咽入以心送向下至气海，然更咽不须吐气，常行也。又初服未知节度，不免用心送下，至及已后，知气将息次第，即息绝念，但无思任意咽，即各依分位，更不要以手摩心送。又经云：何不言之教？万物作焉而不为，生而不为有功成，功成而不居。不言之教者，心处自然，无为无念，五脏六府而养，生而不有者，生道气於身，身不恃有，兀然成功，功成不居，无见外行，见即人知，人知即我生，我生即名至，名至即祸来，祸来即气亡，气亡即灭矣！故《黄庭经》云：子能知一万事毕。又都举半夜及五更并每日三时服气时节，兼吃食次第者，为初功人未解，具载之；但深知之，后并临事，细意自取方便，勿执耳。执即忧生，忧生即击之心，系心即心劳，劳即功退矣！志之！志之！《仙经》曰：夫人临终而始惜身，罪定而思迁善，疾成方求其药，天网已发，无可追之。故贤人上士，惜未危之命，惧未祸之祸，修未病之病，此真为上士，真名保爱。亦云上年、中年、下年，上年二十已上，三十已下，中年四十已上、五十已下，下年六十七十也，其八十已上，罪位已定。上年为卑，悟解正道，识达玄微，体实骨坚，筋全肉满，发心履道，无不成功。中年者，悟道已晚，筋肉骨髓各有其半，处在进退，功效即微。下年者，六十七十，骨髓筋脉十有二三，日暮功矣，犹可救之。八十已上者，脑竭髓尽，万关乾枯，神谢气亡，尸行鬼步，无可救也。故先贤上士，知风烛之难摄，志心弃俗舍劳，惜身为宝，遂逸志幽岩，摄心归道。道者，气也；气者，身之根也。鱼离水而将死，人失道而难全。养生务於修气，修气者务於保精，精气两全，是名真宝。又人有三丹田，上元、中元、下元。上元丹田，泥丸脑也，一名帝乡；中元中丹田，心也，亦名绛官真人；下元下丹田，气海，亦名精门。此三元各有神，一神亏即气漏精泄，泄即气散。精者身之根，根者气之位，精全即气全，精泄即气泄，唯精与气，直须全耳。
　　《黄庭经》曰：长生至慎房中急，何为死作令神泣。若当失海百渎倾，叶去树枯失青青。故先贤志道，莫不爱气保精而得全也。炼气法又因服气功余，暇取静室无人处，散发脱衣，覆被正身仰外，脚及手并须展勿握固，净席头边垂下着地，其发梳通理，令散垂席上，即调气，气候得问，即口放令出，初气出喘急，即且调气七八下，或十气已来，急气即定，定又炼之，如此有暇，且十炼而止。为初恐气未通，拥在皮肤，不好，更有余暇，又炼之，即更加五六炼，又渐加炼至二十、三十或四十、五十，并无限。何以为则？如服气不久，功渐成，关节通，毛孔开。炼至二十、三十，即合遍身润，汗出。如得此状，即是功效也。初炼气得通润，且止，渐汗出即好也耳。安稳外不得早起冲风，如病人得汗，将息良久，取净衣着，无风处徐徐行出步，少言爱气，省事澄思，即身轻百脉流注，四支通畅。故《黄庭经》云…千灾已消百病痊，不惮虎狼之凶残。亦以却老年永延。夫炼气者，每日夜头及午时，任得方便，候神情清爽时，即依前次第峻坐修，咽勤勤常须致之，不得堕慢，恐昏闷，须睡不得强坐，强坐即却邪乱其意，意邪即气乱，失正道也。初服未有正气即昏，昏已后亦无昏沉也。夫炼气者，即不得每日行之，十日、五日有余暇，觉不通畅，四体烦闷，即为之，常日恐无功，亦不用频也。
　　委气法：夫养气、委气者，候四体清和，志无思念，或因坐或因外，任气依门户调息，凝然委身，如委一衣放在将上，无筋无骨，无神无识，纵心纵耳。如此委衣亦忽为主，寂沉寂沉，放形委体，澄神炼气，即百节开张，筋脉通畅，津液流注，因此便咽下十气，或至二十气亦得。每一咽皆须兀然任气，不得与意相争，良久气便从百毛孔出，不复更口吐也，纵有十无一二复止，即更调理，数十息至百息已上，忽因喘息，便又微含气咽入，即更调息。调息稍觉四支皮肉关节，一如沐浴相似，每有暇不得仰外、侧卧，或坐或立，即委气委身，行之其功日进，精满气全，神安魄定，志闲思远，道泰德宁，三尸自亡，六尘亦灭。故《黄庭经》云：闲暇无事身体安，虚无之居在惟闲。但无为养气，委身委心，放形放思，与道合体，即自知异候。《黄庭经》曰：高拱无为魂魄安，清净见神与我言。此之谓也。夫委气者，忽觉四体不和，身有壅塞，气候不调，即委之，或外或坐，澄神委气息念，寂寂安心，久久凝定，即觉气之流行，无所不到也。
　　闭气法：夫上智之人，志坚思远，一人修理，无少遗功，神定气调，绝其外病。又有中智之人，或家私未终，或心有进退，不依禁忌，调摄乖宜，气壅不和，反生其患。如有苦处，可入静室仰外，熟调气，展手及足，各相去四五寸，仍须外处厚软，冬月暖盖被，静心坦然，即便咽气，因即便闭气，口鼻不动，以心念苦处，以意相注，使气极即吐，吐讫又闭，每闭初吐后气急即调六七下，气调顺，又闭之，想念攻之，或十或二十、三十、四十、五十，攻之所苦处，觉汗出，通润，即止。如未可，每日五更或夜频意攻之以差为限。如病在左手，直入左手，在右手，直入右手，如在头，直上头。分明见验，方知心能使气，气意相从，使气如神，忧悲哀乐不得在心，忧则伤神，乐则失志，有疾依此无不除之也。休根法：夫人欲休根者，但依前修行三年之后，五脏养成，体实肉满，百神归位，血脉通流，气道宣畅，周游无碍，轻举日新，得至如此，渐不用闻五味之气，常不思食，须绝更无难也。又有世人贪乐爱利，未能绝志，遂多寻方书，服药断谷。药初入腹，暂似充饱，药尽饥生，循还无益，加以常击心於药物，求和合於终朝，驱营驱营无少暂息，力微智竭，烦扰渐多，不招其祸。又虽服药物，何能顿绝於物？或吃果子以助力，或飧药物而求饱，唯加调理以自保养宁思逐药物之劳，疲炼煮之弊？勤勤岁月，虚役精神，返老还龄，何可能得？唯不食米，何名为休根乎？其中有下士未能顿绝世务者，且服药相助，亦有小益，上士不理此道。凡服气功成休根，但肚中空即咽气，不问早晚，更无滞碍，须咽即咽，亦无限数，自觉有节候，亦不得多咽，为久服乃至绝根，并自解，不烦具载。如初功欲得药助兼气，服亦得，服药者多不服气，但以药物为事。
　　《黄庭经》云：百谷之实土地精，五味外美邪魔腥。臭乱神明胎气零，从此反老得还婴。又有在仕之人，身居荣杨，世务未宁，慕道思真，不能息志也。怀心岁月，虚积勤劳，候绝色尘，蹉跎衰暮，岂能固执不渐修之？其在仕之人，为公务驱迫，不可得日依三时修养，但取夜半或五更，候睡觉即依前法漱咽津液，调取气候，去却下脸，热即咽取四十、五十咽，初从一二十咽，日加五咽，至五十咽已来且止。及明纵有公事，但存真立志行矣。
　　太清调气经竟
　　
