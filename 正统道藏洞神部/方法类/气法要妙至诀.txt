气法要妙至诀
　　经名：气法要妙至诀。不着撰人。一春。底本出处：《正统道藏》洞神部方法类。
　　气法要妙至诀
　　要妙气诀，真道者用之，其寿与天地齐矣。人自有六种导引，而不知吹、呵、嘘、咽、呼、嘻。吹去寒气，呵去烦气，嘘去痰积，咽去痕劳，呼去温热。嘻去风气。此言人之生自解也。
　　气法
　　方丈室，开小窗，一日午时，饱食白，节斗切味，令气易行。至子时，叩齿二七遍。
　　又取暖气法：两手相摩，摩面及身并手足，名乾浴。
　　两手各收发髻，收讫，正坐，闭气，咽之至气海，或一取一咽，或二取一咽，或三取一咽。五咽之，口微吐少气，名一通。虽虚而不困，初甚难，又不得其意，久闭则自解节度，自知所宜，非言能诠，非翰墨所及。
　　若体似有疾，则瞑目闭息，极闷不堪，身腹盈缩汗出，及微喘，喘定汗消为通。凡至十通，病乃差。
　　从子至午为阳气，可服；午至子为阴气，不可服。鼻中取为正气，可服；口中取为邪气，不可服。鼻为魂门，口为魄户，魂清魄浊故也。并小导引，随不利而为，不必备及。十二补法亦如之。到明以来，一遍讫即一食，顿消散，放逸还如子时取气法门。
　　老君十三静，至日中作蜜汤或胡麻饮、在、汤、蔓菁子黄精汤一味，即得；服一二小升酒亦得，甚妙。常须含枣核，来津掖润内府，不然即口乾。日夜存心，节候自成，不用勤，不至劳，绵绵若存身耳。一日着身，二日如梦，三日小腹觉知，四日腹呜，五日两眼热，六日两足热，七日神见，八日气如云行，九日上下通，十日神光行形中。初三日小头眩，二十八日小着物怪，四十日气增，六十日如故。初或小便赤黄服枣汤，大便坚难服葵子汤。一旬颜色痿黄，二旬动作肠胃，三旬消疲，四旬色悦，五旬六府和，六旬如故，七旬志及高远。此时宜闲#1精守玄，服丹砂、雄黄、雌黄等，则不畏寒暑也。酒虽益气，而能乱神，不可多饮。十旬通神，若能当#2兼草药，不复虚羸，慎勿泄气。
　　气欲生时，腹中气氲亦吸，复合气令平，想从诸毛窍问出，勿令下出，名炼气。
　　百日内炼气最难，非不失之一二，失复为之，乃成矣。
　　津出咽而勿唾，名炼津。
　　虽溺如水，其洁可食，名炼溺。
　　《淮南》云：欲长生，腹中清；欲不死，腹无滓。冬不寒，夏不热，此龟蛇燕等行气之法，皆鼻口不出入息也。一百日光照身，二百日中外明，三百日通神灵，四百日从外知内，五百日能寒能热，六百日能隐能彰，七百日出入无问，八百日女行则玉女侍给，男行则玉童侍给，九百日视见万里，无所不知，九年仙化，十二年真人也。又一年易气，二年易血，三年易脉，四年易肉，五年易髓，六年易筋骨，七年易皮肤，八年易发，九年易形为仙，有三万六千神在身，或乘云驾龙，制御风雨，役使鬼神，百二十年检神会道，与空合真也。
　　调气法
　　夜半后，仰卧平枕，展手共足，足问相去一尺。然后舒两手，手去身各五寸，握固闭气，心存所疾之处，以气攻之。良久，渐开口，时却松出恶气，如此六息、七息为一度。炼气必令归疾处散之，及吐之时，使耳不自闻，则可以长久。
　　脾居中宫为君位，四气从元气而生，故居脾外为臣位。人能固得元气，长在脾宫，即九窍永绝出入息也。脾有九窍，横五孔，坚四孔，以存神之窍耳，九九八十一，又存道之数也。脾即神之室也，可以长久。脾居中宫，为君位，有窍焉，能固得元气长在脾宫，即外九窍永绝出入息也。
　　三丹田真皆凭脾而存气，脾气若存，身则永固。神以气立，气以神存，神气相生，故长久也。又若不学导引，其道难成。仙家黄庭，此真道阶也。又宦情未歇，房室未除，但得静馆闲园佳赏之处，亦得修学也。欲学导引，先须绝荤茹，少房室。节嗜欲则神明宣，绝荤辛则神气全。导引之法，先拔鼻孔毛，口齿清洁，衣新诤衣，低林薄盖，软枕低首，勿令头昂，则气不调耳。元气在脾，不能自出，要假外气，从鼻入脾中引元气，还从鼻出，故气性自然，反外入内亦自然也。
　　节气法
　　先闭口，默察外息从鼻入，意料入息分，入息极，息即从脾中引元气还鼻中出，料去息二分，出即节取，余一分令住。正节着元气头，元气节不得，即却入脾中，还待外气入来而出也。入则料之，出则节之息之，如此不得断绝。其节气者是人意中，以气节之，气即自止。故气也，人不节之，气即得出，若约节之，气即由人不由气也。
　　气以神为主，故神能侵气，气能使身，即知意是神也。节气时，当须闭口，气不得从天门出，若地户开，即盗从地户出也，故常须闭口也。如觉气小闷，开地户，多少还出，出了闭之。此谓未调和时须少放，若得方便，永勿放也。
　　初用气时分，入息缓，出疾，三节一即出，疾节缓之。只恐节元气不着名，为炼七八也。若节气得七八，若勿节气，料出气为三分出半，即节心无失矣。待气调和，还依圣人常法，若勤为之，出息日迟，迟即元气调伏，不欲出也。
　　助导引咽气法
　　王公日：夫学导引之人者，用气断谷，教人不食，性少虚羸，乃用咽气助导引也。咽气是咽粗气也。若咽气，急闭口内咽喉中气，咽三十二十咽，即腹饱，只得绕腹呜转，腹中实满，虽是别道，亦是一家。若节元气取饱，此是妙中之妙也。
　　导引新候要诀
　　夫学导引者，能勤勤行一两月，即得调和，由人用功多少，气即渐渐下。气下时，如蚊行相似也。气至满心下，以手指下呜，即是气到从心下，渐渐入腹。常以手指肚，看如鼓呜，即气归；即渐下至脐，绕腹而行，细意察之，即知腹长短大小。腹中恶物尽出，即至涌泉，渐渐下迟，即渐渐至脚心，即出手及头。头最难通，周一身始得通。气遍四支，流灌百脉，一身内尽得通畅也。此名小得。
　　分为阴阳，右边似玲，左边似暖，此名小得。
　　阳时用阳气，左边不动，阴时用阴气，右边不动，此亦小得。
　　从子时至巳时，为阳时；从午时至亥时，为阴时。昼夜以此许，用阳气左边不动，用阳将意欲右边气行解，意不在左边，气不行也。阴时用阴意欲左边，一如用阳法。
　　节气长定，从如习静，一向节气欲者，意之余暇也，不得乱用。节气长定，此名小得。
　　右边热用阴气过，想阳边同阴畔之玲，左用阳气过，想阴玲，阴同阳边热，故此名为使气也。亦名小得。
　　使气者，是节元气之时也。元气欲却下，意中使之问，右向左也。使之不得，始使向左，又则使之向右。言阳时用阳气，即使向左，阴时用阴气，即使向右，亦如阳法。若身有患，即使气注之，不从阴阳时，但咽元气，欲却下即使，使不得乱，节气之长定，此亦名小得。
　　人乍闻使气，多有笑之者，气是何物？受尔使也。气是神之用，意是神之灵，神之使气，气自使身，此乃神之动作也。有何怪乎！故神欲动，气即牵身而令动，神欲走，气即牵身而令走，神欲外，气则牵身而令外，神欲起，气即牵身而令起。此乃神用庞气也。
　　只得食，令人脚踏地动作，若用气得妙，神将身向空虚中走作也，此知意即神之灵也。
　　用阳气刚想玉茎只泄阳气，不泄骨精，用之弥坚，此名小得。
　　冬月想房室中用阳气入人来，尽觉性温，亦小得。
　　在热时坐家中，想阴气入来，觉清冻，此亦小得。
　　夫后妻得者，亦名小得。
　　用气调和，肚皮日觉厚，亦小得。
　　故身上常常退皮，亦小得。
　　用阴气玲如铁，硬如石，亦小得。
　　用阳气，能上得峻山峭壁，亦小得。
　　用阳气，身轻能行者，亦小得。
　　夏月向林中外，用阴气得草木叶润，亦小得。
　　有人患玲热病，用阴阳手摩之，病应手愈，亦小得。
　　耳听想及弦管者，悬知吉凶，亦小得。
　　自视洞观，鬼神之情不能隐匿，亦小得。
　　心能察微意，有非常之智，亦小得。
　　奇方异法，古器奇宝，人不识者，
　　心自悟之，亦小得。
　　万神来附，为侍奉者，亦小得。
　　以身中之气能生得他人五藏气者，亦得妙也。元气内藏，尽无出入，定息所有，到无窍之处，作出入息亦全王公曰：此是落籍逃丁，不为太阴所管者，妙也。
　　炼肉炼骨，轻清上浮，同太虚天地之神灵，变化自在者。此是导引之极也，尚未与内真神同游，此名未入真人位也，号曰真人。此气妙卫是张果先生传龙岗法，甚妙之耳。
　　琴心先生曰：真人云姓张氏，名果，玄宗制号通玄先生。偶然而来，不知出其谁之子，观其神化自在，若则上古之高真也。或问：亦曾仕於世乎？因有丙子年为契史之说。其如史传不载，而所传气诀，仙经阙如斯耳，乃道家之秘宝也。静而行之三七日，彻视肠胃，还年却老，乘云陆空而登晨霞，可翘足而待之。非夫气象合道者，不可辄传。慎之！
　　契史先生曰；凡人腹中，三处有隔，即心有隔。初服气皆觉心下胃中满，但少食，久作之，自觉通下。至藏下有隔，即觉腹中满，久而行之，自觉到脐下丹田中，始觉气周行身中，由自未入鸠中候觉鸠中气出，即能与人治病。
　　初学必须安静处，细意行之不已，气自入腹中，於行住坐外一切处不妨。胃中气未下入脐腹，即不入诸处，作难成。
　　初学服气，皆须入息时即住其息，少时似闭气满，其息出时，三分减二，还住，少时咽之，咽已又作，至腹中满，休。必须日夜四时作为。初学入气，欲入丹田，还易散意，欲得气相接也。气入丹田已，纵不服气，气亦不散。四时，朝暮子午时也。心裹满，且勿服气，但交#3 少甘草桂心亦得，其满即散丹田，未满亦未到满也。元气下时，自然少有闷也。
　　初服气时，要须朝暮二时用仰覆势，夜半及日中唯用仰势。其仰势用低枕，仰卧缩两肩，坚两膝，伸两手着两肋边，即咽气，只咽十咽，气即满丹田。待一时咽了，然后如意运入鸠中。其覆势，以腹坦林，以被支胸令高，手脚并伸着状，即咽十咽，每咽皆以意运，令沿背下，从熟藏中出。每朝暮行气，先覆后仰，每咽皆下作声，运入丹田，沿脊下亦须声作，每势十咽，即足。如不解作声，三五咽亦不足，要解作声始得，不解作想，徒劳耳。
　　凡咽气，皆须喉中深徐徐咽，不得猛，猛即发嗽。
　　凡咽气，每一回咽，中问隔十息，亦须作事停歇，从容任事运意。
　　凡服气四度外，或非时腹中觉气少，气力不健，任意咽多少。
　　凡初服气未固，多从熟藏中下，稍宜固之，以意运令散。
　　初服气必须心意坦然无疑，勿畏惧。若有畏惧，气即难行，若体力调和，必须意禀欣乐自足，不羡功名，即日胜一日，欢快无极。不得思食，坦然无所念，始得。若忽思食，必须抑捺，如不在意，抑捺心即须念，能抑捺者，终日对嘉宾肴膳亦无所念。
　　服气但不失时节，丹田中常满。纵日别出行人事，不废修行，惯纵失一时两时，亦无妨。若服成功者，终日不服气，气亦自足，至妙不可穷矣。
　　服气得脐下丹田中当满，叫唤读书，终日对人语话气力亦不少。仍须行少地，令气向下大精服气成讫，饮食即食亦不妨气，饱食咽气，气还作声，直至脐下，成已后，兼食行气，下气无妨服气。欲得以气推腹中粪令尽，但勿食二十日，弥佳。若入头即食不得妙。
　　服气日别吃少药酒，亦好，如思食，吃少蜜姜汤，即定，仍不得多食，能常百种不食最好。但至诚感神，百无所畏，纵体中及心胸闷不好，亦非事，久久则好。不用吃果子，恐腹中不安稳，又恐滓秽，腹中气难行，且欲空腹，令气行。但思久作，自觉神情有异，四体日胜，体清不可比。方久久行气，人眼中自识善恶？视人从表知裹，能至心，三七日即内视肠胃。如不至心，久久行始通，能内视五藏，历历使用，气妙不可言。能坚用肌肤，不臧亦不病瘦，作不如法，或无坚固志，即疲弱。凡人身中，元气常从口鼻中出入，制令不出，使丹田常满，即不至饥，其神清明，求死不可得也。服气丹田满，如闷即还令从四肢及顶上出。第一莫令从口鼻出散，虽食百味饮食，但得虚肥，身受百病，渐入死地。凡人饮食酒肉，一时虽得勇健，百病皆易生，瘴疠蛊毒，逢即被伤。能服元气，久久行之，诸毒不能伤，一切疾病皆治，久久自知，服气初了，或冲上从口鼻出，即须咽津液，勿咽入息，恐外气入。
　　初学服气取气多，或胀满搅转作声不安，即须数数以意运气逐肠中宿粪，去尽即好，令肚空，其气在腹，即得安稳。如逐粪未尽，肠问搅转不安，任下泄一两下，即宽。虽下泄失气，续更咽添之，意者常令丹田气满，即住一日一夜。总有六时咽气，子寅辰午申戌，此日夜六时，丹田开受。
　　气法要妙至诀竟
　　#1闲：按文义当作『闭』。
　　#2当：按文义当作『常』。
　　#3交：按文义当作『咬』。
　　
