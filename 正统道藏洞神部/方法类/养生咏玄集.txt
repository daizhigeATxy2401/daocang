养生咏玄集
　　经名：养生咏玄集。不着撰人。一卷。底本出处：《正统道藏》洞神部方法类。
　　养生咏玄集序
　　夫咏玄者，乃咏玄中深奥也。窈冥取理，恍惚求真，撮众妙之英华，采群经之要会。言止直而义．正，道入重玄；旨似远而意明，风存上祖。引龙虎同归之躁竞，显玄牝绝利之玄微。直示指归，立成妙用。正演开遮之说，明分去就之元。回玄包罗，升沈浩渺。故使下士抚掌，上士勤行，克成於神气全真，冀泯於根尘妄照。诚知珠玉兮何重，性命兮何轻，宁不穷解分息动之玄，而纵流光走魄之逝，深可悲哉！此咏玄诗，实长生度世之法要也。至如玄元帝之灵篆，常秘枕中；淮南王之神方，密藏肘后。盖上圣所遵所重乎至言也。学者值遇，宜须秘慎，深自惜焉。
　　养生咏玄集
　　荣卫气
　　二气相成道始生，
　　夫姿形立兆，未有独分一气而获着生。盖荣卫调和，方生存也。故云二气相成始生者，道也。道者，生也。故老子云，道不可见，因生以明之。生不可常，用道以守之。
　　浑融同处一源行。
　　二气浑融之谓，和气同处一源，以其生生也。
　　阴阳感激相须理，
　　禀二气而兆形质、含二气而着生成，此皆感激阴阳，资养性命。
　　不得和柔即战争。
　　忽二气争竞，不相和柔，即勃乱五脏，而息生焉。故经云：阴疑於阳爻战。是知无全阳之男，全阴之女。故天为全阳而阴露，地属全阴而抱阳精。盖天地阴阳相须，而化生万物。《易》云乾男坤女，故人伦亦全法天象地矣。
　　荣气
　　荣气生来不独分，
　　荣气者，清阳也。《内观经》云：气清而驶谓之荣。在人身中不可独建，故不独分也。
　　清阳虚在赖阴存。
　　阴气聚而阳托，阳气存而阴赖。故日阳赖阴存，以相成也。
　　从兹始得成胚兆，
　　夫二气相感，始成於胎孕。解胎而生，亦自有荣气之始也。
　　炼取归元别有门。
　　於二气中淘炼，归於本源纯一清冷之气，别修除滓秽，成全阳，而荣与道同真矣。
　　卫气
　　卫气元从阳气来，
　　卫者，浊也。《内观经》云：气浊而迟谓之卫。本因元气交感方有形躯，既有形躯，士明卫气，故卫从荣来。
　　色身兆合处胞胎。
　　形质既兆，即禀二气之所感，处於胞胎也。
　　暗符天地排宫室，
　　人之一身，暗象天地。故《内观经》云：眼为日月，发为星辰，眉为华盖，头为昆仑，布列官阙，安置精神。此之谓也。
　　自此澄凝细可裁。
　　自此精血澄凝，以成形质，细可裁量，以通其用。盖人之卫气，几有二名：一者精血澄凝，以成形质。二者同荣气流行，而通手生也。是知人之身者，因示修真之地，得乎最灵之称。可不惜而怠惰，而求於逝也。其卫气亦象三才，一者澄凝以成形质，象地也；二者荣卫合处，日冲和之气，象人也；三者真精命带，居上丹田全阳之官，以象其天也。禀此三气，以通其生，而道自归之，体三才而履道也。
　　魂魄
　　是故二气含和即着生，魂者，阳真精也；魄者，阴真精也。二精处乎泥丸官，以带二气，不相离渍，而神明居之，生方着也。老子曰：万物负阴抱阳，以成其道。
　　始名魂魄应真灵。
　　子产曰：人始日魄，既生场日魂。是故二气发生，莫非魂魄而应真灵。及其生也，万变千化，有生有死，无超跃三清，漂沦诸趣，得丧之机，实在此矣。
　　在天日月全通象，
　　日月者，天地魂魄也。故魂者为日，主昼，天真精也。魄者为月，主夜，地真精也。是知明暗同源，往来通会。盖人之魂魄，全通象於日月也。淮南王曰：天之气成魂，地之气成魄。又《五藏内镜》云：父之精气为魂，母之精气为魄。其理昭然矣。
　　万化皆从守一宁。
　　万化者，盖心之所灭，而运役魂魄，着於生云。故圣人设千经万卫，教化群品，显是守一之法，而息诸妄也。
　　魂
　　阳精魂主号神金，
　　魂者，阳真精也。故阳精是神之金，圣人为之法体，递相系属，以通真也。韩子云：非至精不能变至神。抱朴子云：老君者，天之魂，感日精而孕，化成兆身，故显至阳之精也。
　　感应潜符运用心。
　　心动即气转，故云潜符，以明感应也。
　　若使圆通诸妄息，
　　若息诸妄，。至於圆通，即气以合於神，而生变也。
　　灵光照耀脱全阴。
　　真精既备乃合灵，逍遥不夜，即脱坼金阴之质。故圣．人禀御，以通灵变也。
　　魄
　　阴气冲融应感阳，
　　境动宜其心，而成感激也。
　　二来和会致流浆
　　二气既投，弗可致也。
　　穷玄偶此非真用，
　　穷玄者，随境放逸，致二气乖荡，即非真用之法，违道之真理也。
　　魂不飞扬魄不妨。
　　魂不飞扬魄不妨者，应心之用也。魂既不飞，魄亦不应，盖心为去留之辖气，是生死之基，而修生之理，非此者未之有也。
　　谷神
　　圣祖函关显谷神。
　　圣祖於函关，为关令尹喜说《 道德经》 五千言，指象立· 端，显明谷神，削其浮讹以彰玄妙也。深微历代事长新。义理深微，卒何穷究？纵多分晓，莫尽洪源，故云深微。历代事长新，言经文玄邃者也。
　　若於己上披寻得，
　　思理弃言，崇於己上行持之法，匪於谷外也。
　　便是今生了悟人。
　　契悟者不拘优劣及有无之分，若颖悟即一生了次，果陶属论於诸生也。
　　谷
　　因何隐至灵，
　　谷者，二气孕化之兆也。
　　都绿谷内抱真精。
　　真精者，二气之精。莫处乎泥丸官，此乃因兹隐至灵。若精散，即神去也。
　　如从得所相包系，
　　神气相须，各不离渍也。
　　和会依凭始有声。
　　和会各相依凭，以成其体。既和会感至灵，即方明着生，即有声言者也。
　　神
　　板寂犹来无所依，
　　阗寂者，幽寂也即言神之未处四大，怛游太极，无所依附，及降兆於身始明，灵即立生，有道本体象乾坤。几生行藏，皆能通应。老子云：视之不见，听之不闻，搏之不得。又《易》曰：阴阳不测之谓神。即知其不以意度，宁足以言诠而明之也？
　　因过玄谷众神归。
　　既过玄谷，眼即视色，耳能听声，鼻能嗅香，舌能别味，意怀贵爱，身受寒温，灵变多端，故云众神归也。
　　子今认得还元路，
　　返本还元之道，灭心抱一之法，铃在事兼道，匪多事而至也。
　　不计程途迥细微。
　　非步涉程途，以明其要，莫不探啧远妙，体用双明合道也。
　　返本还元
　　气衰形悴少精神，
　　人之衰老，为染嗜欲，以致伤败，而多砠落。《西升经》云：如木自出火，还复自烧腐。又《阴符经》云：心生於物。此之谓也。
　　返本还元是最真。
　　气全神备，道可克成。太白真人云：老者复丁，壮者返婴。此盖明返本而还元者也。
　　补过功成方渐契，
　　补过者，为补从来耽淫销削之过，补之功成，方契返本之道也。
　　复知大患即吾身。
　　复知者，重明返本还元也。返本还元几有二，初明补过，谓求全气而返真。次云复知者，以其本乃归乎本元。老子云：吾有大息，为吾有身。及吾无身，吾有何息？依此而论，故老子不以全身为至也。
　　神与气合
　　神气相须不去离，
　　夫神之无气，若鱼之去泉，气之去神，如灯之无火，不可去离也。
　　深明翻恐世人疑。
　　将神合气，化入无形。有无之理，亦不执滞。若深明之，广学者疑惑，盖人有智识，明昧浅深者也。
　　且绿凡圣行持别，
　　圣人不视外色，不听外声，不思外事，神凝气合，几俗以责坏为心，劳神役智。故圣人行神与气合之事也。
　　非绝神炉安得知。
　　傥去就之未归，即神气之不合，实如猫捕鼠，同声相应，同气相求。自此则可结胎育婴，换帑之臭质，回颜返老，炼冗冗之凝躯。或发火以焚身，或化金而成骨，或则脱落滓滞，或则凝撮真如，入不二之玄门，尽无穷之至理。是知神与气合，方有滋应用，随其所归，是非深浅，而通变化之道者也。
　　抱
　　深玄抱一事为宗，神气相抱，混而为一之宗。老子日：抱一为天下式。又云：善抱不脱，善计不用筹策。又庄子云：通於一，万事毕也。
　　未了真元道不通。
　　未请軏辖，宁得通和？
　　心地虚无方见谛，
　　虚无者，虚无其心也。故老子十三，《虚无经》所载，盖显五千文中生之徒十有三。十三者，全明生之徒也。所明十三，总归於虚以为善。既心地虚无，以求抱真一也。
　　信知万物用非同。
　　学者多途，玄陈各异。故云万物之用不同，虚无抱一之道者也。
　　胎息
　　用得冲和道自全，
　　冲和者，二气混同，荣卫合处。若用及网卫，则契最玄之理，而着於会通，生道余也。
　　适名胎息理幽玄。
　　谓契重玄之理，即明真住之法也。
　　处胞赤子何当契，
　　靡由百谷，生自何存？
　　细审行持法自然。
　　了认赤子之道，可明胎息之机。自然理会神凝，心通念绝。盖圣人禀之而生，凭之而成，苟不得其要枢，即难除其大息。指归之路，届兹而无法可言，返本之源，应用而有期铃契。体而用之，爻无·差失。栖真子云：我气内闭我身长宁。几修胎息之法，皆是自然之道，保任真息绵绵，来往微微，不得令静躁不怛，自以求乎安也。昼夜修行不断，日往月来，真人自不出户。若得真全胎结，其道至矣。老子日：绵绵若存，用之不勤。此理明绝诸虑，以定其至，而生慧昭然也。若至定位，即生定水，灌溉五脏，生光华。此日真水，非乎涎浊之液唾，此去留形住世之法要。三住铭云：心若住，气亦住，气若住，形亦住。三者尽住，即我命在我，不在於天矣。
　　自然
　　水性谦柔火性刚，
　　水火各属自然，盖论水火相生之理，以明神气自然之道也。
　　就卑炎上各相当。
　　就卑者，水之性，炎上者，火之体。故气能蒸上，液能润下。二物递相交感，气上蒸以生液，液下润而生气，固养一身，自兹感化。故名之各相当，非人所挤抑也。
　　交并感应皆相类，
　　交并者，水火相投而成感应，类象外之。几水火，若炎釜，水气即生，盖显大道之感应，皆自然也。
　　莫教殊途理自长。
　　既知本体自然之道，故非外有所求。且天覆地载，男生女孕，君臣父子，皆禀自然之数，非乎殊途异类之属，而能会和如此，即还丹之道昭矣！本元之理明矣！
　　龙虎
　　龙虎同源躁竞时，
　　龙者隐显非常，有无不的，故象神之妙也。虎者，其性劲励，其力刚强，复象气之为物也。圣人混神气为一物也，故得制伏之机。凡俗以内外各行，而生躁竞之息，遂政龙腾虎走，不相系属也。
　　祇应聚极却支离。
　　既立兆形，乃全其神气，皆以嗜欲所感，至於衰老脱削，元气既尽，即神无所投，致之死也，故日聚极则支离也。
　　先须制虎为枢辖，
　　欢降其龙，先须制虎。故《阴符径》曰：擒之制在气。盖全气以明其用者也。
　　便得龙潜两自持。
　　虎伏龙港，两自凭而归真一之道。《太皇老歌》曰：虎伏龙亦港，条龙先伏虎。但毕河车功，不用堤防拒。盖显擒之用也。
　　炼阳销阴
　　阳炼阴销举世移，
　　炼阳魂销阴质也。炼阳销阴之法，天真皇人传黄帝三一之诀，此其道也。若神气相合，阳自炼，阴自销，此皆自然之理。阴阳使其然哉！《黄庭经》云：玄元上一魂魄炼。其理至所至玄，人罕得知其深奥，故曰举世稀也。
　　灵文妙诀好遵依。
　　灵文，金简之书；妙诀，乃三一之法。此皆起归秘藏，飞入玄都，非乎至人，不传斯道。炼阳销阴之理化，本虚无之机通，云凡人何所至矣。
　　阳缘躁动难拘系，
　　歌拘系者理不偏，取道可双全，匪羁孤而成妙用也。《玄刚》云：凡人余阳一分则不死，余阴一分则不仙也。
　　认取灵元上上机
　　灵元有上机，乃制躁动之枢要。太白真人曰：玄机至则身存，机往则身丧也。
　　上丹田
　　宫阙重重号玉都，
　　玉都者，泥九官也。上丹田有九处官阙，悉相通贯，故云官阙重重也。
　　还丹成就处阳炉
　　还丹者，真精也，上丹田乃全阳之官，独贮还丹之所，人皆有之，故云成就处阳炉也。
　　通神夹脊为衢道，
　　此官有二条豚，夹脊降下至丹田气海，以通真精，点化和气而应脱泄者也。
　　下应关元事不虞
　　关元者，乃下丹田，脱泄精气之关口也。若人交感阴阳，则真精降下，至关口，点和气变为凝精，以应神用。盖此关乃百聚之口，通诸脏腑及四肢筋脉，如藕丝窍，气化之所，故号关元也。上若应下，而道者以为不虞矣。
　　中丹田
　　建申令属应中田，
　　建申者，七月中元，亦应人之中丹田也。
　　一部三焦心肺肝。
　　三焦者，心、肺、肝也。主喘息之府，此乃中丹田所管，故号生之府。津液下润，而致于是也。
　　自有灵台驻真宰，
　　灵台者，五藏心之一藏也。真神依附，以为官室，故云驻真宰也。
　　修持见在。证轻安。
　　若知真神之动用，则修持见在证轻安，则永无忧息也。
　　下丹田
　　冲和运育下丹田，
　　下丹田者，脐下三寸气海是也。冲和者，一气荣荣，气混卫气，故名和气。其气运转於五藏、四肢，常奏於下丹田，故日气海也。
　　点化犹来道不玄。
　　心若动作，责着淫欲，即上丹田真精降至下丹田，点化和气，和气即化，遂乃弃损，而道岂玄也。
　　二气相投皆感应，
　　谓男女二情，交相感激，而有云雨施之事。皆自然感应，乃至成于胎孕。自真元之精成变化，在修生者宜须慎守，以求制御之法，故《太白真经》云：留精於身即生身，施精於人即生人。移此元气结彼元气，彼既成形，此则受损，是知至慎於是也。
　　细寻运会地交天。
　　天地阴阳二气，相推而生变化。盖阴阳有运会之理，不言而信，故云气上蒸一而雨泽，雨泽下润而万物化生。但细推天地运合，日月回旋，以明法象，通乎无私之理。
　　重玄
　　上玄潜与下玄通，
　　上玄，门也；下玄，关也。谓上玄不止，即下欲难除也，故云上下潜通也。
　　动静由来事一同。
　　动止上下相应，而通其气，故以重玄明之，兼心法而论也。至如龙吟云起，虎啸风生，皆以随类相从，各得其所。故上玄下玄，应用等心法而兼济助，事同一也。
　　消息上玄令泯灭，
　　专一渐求泯灭。老子云：合抱之木生於毫末，九层之台起於累土。故消息亦皆如之。若修至神，与气和真，全胎即自然心随息尽，气逐息生，尘境既消，系系都尽。《胎息论》云：胎从元气中结，气从鼻中生温。＋在乎专用泯灭，故知日新。此之谓也。
　　下玄从此亦同功
　　老子云，前后之相随者也。
　　阴丹
　　阴丹多见赚时人，
　　一荒得者全少，失者至多。
　　都是传来托误文。
　　得者少，托误文者多见夭逝，不体本元，欢非真谛。且几心既发，如猛火投焰，事既炽然，卒何固济？故道之玄妙，起自心法，既忽荡动，气亦奔腾，岂谓初机之道，返为害命！ 
　　未晓重玄篇内旨，
　　未晓重玄之旨，徒枉阴丹之功。
　　味於无味亦徒云。
　　既若无味，则何用行持？故云亦徒云也《黄庭经》云：长生至慎房中。急，何谓死作令神泣。盖王屋真人、罗真人、狐刚子、元阳诸仙人，不可一一库啰庙翩阴丹盾独重玄< 用，道体交合，神凝之法。若初学强, 自行持，而至中夭，与道愈失。与道失，与道愈彰，生自何存也？故阴丹之法，本为绝尘之事，古圣人恐真者未遂了达，且居常道，故示之阴丹之妙。其理法天象地，升阴降阳，所忌者以侄心难制，以女子交感而男子先脱其精，如此行之而疾病俱生，以运夭逝。其外晦朔弦望，风雨饥饱，喜怒劳佚，次而忌之。几女人有经后六日，合三阳数，与女人交合者，生男；三阴数与女交合者，生女。凡一月此六日，若是须二情齐降，方获成就。自此阴阳算数，还知贫富贵贱，其理昭然矣。
　　玄关
　　无关善闭岂能开，老子日：善闭，无关键而不可开。玄关者，不独称乎心也，若明善闭之法，以通玄妙，始得玄关之称。盖善闭之道，即心地之法也。
　　妙使灵童出得来。
　　灵童者，得道之称也。若契玄关之理，即达善闭之道。或出或处，得妙便法要，至乎轻安也。
　　已绝六尘玄路启，
　　六尘者，谓眼、耳、鼻、舌、身、意六根，各有法识所染，是六尘。故云玄关善闭，以求泯灭其尘妄。若志之所至，即玄之又玄也。
　　自兹生死不相该。
　　无染尘识，安系去留？心法两忘，取损同泯。栖真子云：百邪不能干其正，群动不能挠其清。故生死不该属也。
　　玄珠
　　玄珠安比世问珠？
　　非身外有珠，方璧之类也，故日居易求玄珠。赋云：动为道枢，静为心荷，玉光不耀，至真不渝也。
　　悟者将知是命符。
　　若悟珠之至理，乃明生之要会，而与命符也。
　　不昧不明随应化，
　　老子云：不昧不明，玄之又玄。盖显玄珠之本体相应，其通而变者也。
　　动为瑕玷即萦纡。
　　心动即随绿逐境，乃是玄珠之瑕玷。故云动为瑕玷即萦纡，即玄珠不能莹彻也。
　　玄牝门
　　通真玄牝是灵关，玄门者，神庐也。牝门者，大关也。此修行之大要也，故云灵关。老子云：谷神不死，是谓玄牝。玄牝之门，是谓天地根也。
　　不悟修生事更难。
　　若不悟玄牝门，行持修生之理，与精神为关钥，即修生之事，无所可着也。
　　浪紧溯流功用到，
　　初行持者，乘舟到溯流，功用到则非常道。老子日：理大国若烹小鲜。宽猛之理，得其所也。
　　柢兹滩后更无滩。
　　若功用到，永离忧息，怛居安静，故云更无滩也。
　　玄门
　　九洞三山名少人，
　　九洞三山者，海中所有之岛，乃仙人集居之所。绝学至人多隐其问，故举以明得道之所由，显玄门是修生之枢要。九洞三山，亦象人之三田九窍也。
　　尽经此路学修真。
　　玄门一路得尽同，若失之归即动皆非。
　　下连紫府通华盖，
　　华盖者，肺也。紫府，肾官、气海也。盖玄门开合，皆通应也。
　　得丧绝尘非绝尘。
　　若得神庐之妙则永，故云绝尘。若丧淳朴之根，巡还六趣，即云非绝尘。
　　牝门
　　诸窍开因牝窍开，
　　牝门者，大关也。诸窍开拆，至於筋脉五藏，命关皆悉相应。脱漱气液，至於衰老，而无觉知，以崇其道，求乎生也。
　　精神自此去如催。
　　牝门既开，则出损精气。精气若损，神渐昏蒙，而见危坏。
　　固关枢要将为首，
　　修生者因闭天关，次为其首也。
　　迷者多因致祸灾。
　　若不明开合之理，但责着滋味之感，则万祸入，寒暑侵，至於顶逝，皆由之也。
　　绝利一源
　　绝利一源事细微，绝阴路而启阳门，初机道也。老子《胎息精微论》曰：玄之又玄，是我命门。又《阴符经》云：绝利一源，用师十倍。三返昼夜，用师万倍。匪运而有甩师之倍。盖绝一源於是也。
　　调和全白理神机。
　　调和，调源也。全在神机运合者也。
　　若教依旧还贪着，
　　若念未尽，不能制止，荡逸去来，即非道也。
　　倏忽交争见是非。
　　若神气乱行，妄生动作，则暴乱生乎是非，政错误之由也。
　　心
　　染污随绿圣莫穷，
　　心者，性之用也。随缘染境，起灭无常，是知圣莫穷也。
　　都来心法共伊通。
　　千方万法，至於出死入生，未有不因心而修学，至於成备者也。
　　是非得丧全由此，
　　万事是非，或拾或留，或迷或悟，皆由此也。
　　返本归源道愈同。
　　返其本，归其源，故道是群经之要会，与道合即同也。
　　性
　　性为心所本同途，
　　性不可见，由心明之。心不自彰，因性方起。既为心所起，故日同途。
　　认取元阳制动枢。
　　元阳者，元和之气。能制躁动，故为枢也。此全明心法也。
　　依附凝躯方建立，
　　人依屋宇，始免风霜；性托形躯，方能建立也。
　　自心却返到虚无。
　　心契妙轨，以法行持，云归虚无之妙。故云自心却返而归元也。动即为心，乃之动而非动，其动则应见随机，变通无滞。群品於始终之理，知他心起灭之端，妙不可量，功不可测。化无所化，称莫以称。在几即云妄想纷纭，在圣即日真元作用者也。其静则为性，是知静则非静。泯灭变化之道，消亡应现之机，不涅不缁，无尘无垢。熙熙上圣之真风荡荡，极迷途之化本巍巍，事既实而言莫诠，道以崇而理难谕。前际后际有空，焕乎浩浩之元，宛乎融融之德，妙中之妙，玄之又玄。此盖归乎化源，而穷理尽性，变化莫测者也。
　　法
　　法本无言理自如，不拘动静，理自如如。
　　犹知自是众经枢。
　　圣人所设万论千经，说不可及法，乃无枢要也。
　　人有颖悟玄玄趣，
　　若得悟玄中深趣，即真道之谛理也。
　　秘向心头作妙符。
　　法者，心源之妙符，起生死之大要，非轻取轻傲求，非躁挠所能知，非讹所能学，非念诵而至，非步历而至。明昧虽殊，古今不异。《真言诀》云：去其死，先去其生。去留之理，体而用之。故高真教主，太上虚宗，或明於三心九心，或显於一法万法。至於皇人丹诀，青童玉书，理有实归，本元是非，执滞调不讹，而经众妙，直露希夷。其余化体飞形，育婴固命，乃至五行假借，动静得常，三身互道，往不废亦干枝叶。殊未届其根株，盖受道於深浅之师，致理有见闻之执。深宜济度，勿惮参承。
　　养生咏玄集
　　#1天：原作『而』，据文义改。
　　
