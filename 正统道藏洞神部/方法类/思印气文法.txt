思印气诀法
　　经名：思印气诀法。撰人不详。一卷。底本出处：《正统道藏》洞神部方法类。
　　思印气诀法
　　印封山川，河海江湖先叩齿十二通，向所印地，左手捻都监诀，闭气步九迹。若山川者，思作卤簿，天官吏兵随方色，皆持钩镶炉斧、大行分散山林间。炎山如猎狗开目，廓山林木，口吸气，内左咋，微吞气。目中新锻林神三人，衣赤积，在口中。三举目大视，三吸气咋，三吞气，三人主引气，如牵缩入口中罗网。口左咋吞之，入腹中。山川河海江湖，皆三举目营，五吸气，三咋一咽，气满吞之。合九咋，然后口吸气，向印祝二十八宿，三官约誓黄神越章，十二时百二十一禁防。令气聚精缩气，印山山崩，印邪邪消，印鬼鬼死，印叛叛亡，即还印盗贼、刀兵、毒疫及诸山贼，尽皆摧折。便左手持印封之，闭气二十，便持印去。以某口四面吹恶气，左手书地作井字，去勿顾。存肝中三人，衣青衣赤绩，钩镶钺斧。存心中三人，衣赤衣赤帧，钩镶钺斧。存肺中三人，衣白衣赤帧，钩镶钺斧。存脾中三人，衣黄衣赤啧，钩镶钺斧。存肾中三人，衣黑衣赤积，钩镶钺斧。手抑头视目，历山三过毕。如法气数，以百二十章，印悬官法，常印鳌前井圆，附左右人家。奴婢叛及去，绊马皆当，顺封其迹必去、逆封其迹必还。雷电霹雳，在人屋舍左右前后，先三吸取霹雳邪气嘘印中，封宅四角，克止。
　　恶人欲击人，以印封其命上。
　　若疫气流行，以真朱投印齿中，封人门户上。若封符庙，当入庙，捻都监诀，闭气向四面吸庙神毕，嘘印齿上，印五酉送鬼法。若有山石及大树，比伐之，为作穴足，容印以鳌土。若酒和之，着於穴中，问闭气十二息，禹步印之。咒曰：太上老君，千兵万骑，收捕天下大树之精、高山之灵、鼋鼉龟鳌、魍魉魃魅。天下五酉、狐狸老獭，伏死天歪下。斩头截舌，不得动作。急急如律令。
　　恶人逆吏，当见中伤。封之法，见逆人便引左气十二，加右，以印向之。仍进三步，闭气三通，闭目一气。便心咒曰：天道通我，日月利我，星辰保我，四时养我，五行成我。谋议呎诅，恶人逆吏，伏尸天呈下。急急如北斗越章律令。
　　封门户断鬼法文。作章凿穿如印大、赤土着中，向人家商角征羽上印之毕，禹步，着门上字。向外咒曰：里社邑君，道上二玄，三元四始，甲子诸官，君门伯户，丞直鳌君，宅中里吏，青龙白虎，朱雀玄武，天一贵人，六合天后：道民某甲，家口如干人，今居某里中，与太上有约，天师有言，使甲家从年竟岁无他，灾患县官消伏，逆恶灭亡，盗贼者绝，口舌不生，水火伏死，又却五兵，阴阳利幸，男女贵一昌，宅中安稳，无有覃殃。吏兵北斗，与日月列行，印神真符，保以金刚。急急如律令。
　　法解考阴灾。当天罡加灾者，以今日之神名呼三过，闭气极息，印向天门，左足加右，回进二迹。三呼太上无极大道太上老君、太上三气君玉陛下。天师祭酒，受天之经，案天之纪。四时五行，斩无道之子。千精万邪，伏不敢起。急急如律令。
　　名山大泽符庙封之法。向王散发，禹步三过，闭气二十四，便视天。见一人长三千万丈，乌衣赤积，手持三五神符，来集印上，状如二寸一分。亦取土着上，左足加右，九蹑上。次以印向鬼，次土着庙，前去二十步许，闭气三过。一呼左太上、右玄老，太上收汝魂。急急如律令。若去庙远者，可以印内，怀中三过，闭气咒印：三五列行，北斗纵横，三台五斗，今在我后，千鬼万神，莫不越走。急急如律令。
　　若天行时病厄急，以印宿露，着案上一宿。日一以香水一斗，亦可五升洗之，以真朱粉之。往病家，未至三五十步，存心为火在前，径往烧病人家屋，令目见荡尽。次存肾气，作水往杀火。次进视病人，左手捧心，咒曰：君子真，何以太上生汝。便以左足加右，引左气十二加右，以印印额上气，止厌光怪者。以印内怀中，白纸着鳌上，以清水一升着鳌前。次闭气三通，以印泥上过，左回转，闭气而去。若千里外，速行不得，阴间恐惧不安。可取井中土一斗，着器中，令乾槁。平旦以印印之，向束闭气，握固九过，还土着井中。
　　若亡人复，冢墓不安。可以真朱着印齿中，以白素辟方一尺印之，遂封着隧中。次作着床头，无鬼不安稳，千神皆惧乐，复连断绝。
　　若蚕不收，女子不宜蚕，及宅中虚耗。可以铁人各二枚，埋着鳌中，以印印向王。次土瓢辟方一尺印之，着囿前，去图三尺，以印字向王也。
　　若家有火厌之者，以大板长一尺二寸，广七寸，朱书上作：元官考生君，天帝精鬼神。悬着囿前，吉。
　　若天灾疫气流行鬼杀人，千师万术不敢禁。可以青竹十二节，着井中断之，竹节长三寸三分。一宿取之，以白米三升，酒三升，着器中，又一宿。次以竹着酒中，又一宿。平旦，以一合与一人服之，皆令王日，作之服之，向王服。
　　若家女水淹则不行，大家饶人口，别住心可，房房各作断之一法。天罡日，取井华水一升，向王再拜，印着水中。散发束向，以左手三搅水令转，以右足左御发，便却步二十四迹，以水投宠中，勿令人知之。
　　思印气诀法竟
　　
