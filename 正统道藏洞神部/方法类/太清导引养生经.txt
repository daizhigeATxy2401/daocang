太清导引养生经
　　经名：太清导引养生经。不着撰人。一卷。底本出处：《正统道藏》洞神部方法类。参校版本：一、《云笈七签》，部分内容收入该书卷三十四。二、《道藏精华录》所辑在《古仙导引按摩法》，收入该书第三集。
　　太清导引养生经
　　慎修内法
　　赤松子者，神农时雨师也。能随风上下，至高辛氏时犹存。
　　常以朝起，布席东向，先以两手叉头上，挽头至地，五嗡五息，止胀气。
　　次以外，右手掩脑，左肘肘地，极，复以左手掩脑，右肘肘地，极五，息止，引筋骨。
　　次以两手据右膝，上至腰，睡极起头，五息止，引腰。
　　次以左手据腰、左膝，右手极上引，以复，右手据腰、右膝，左手极上引，皆五息止，引心腹。次以左手据腰，右手极上引，以复，右手据腰，左手极上引，五息止，引腹中。
　　次以叉手胸胁前，左右摇头不息，自极止。引面耳，邪气不复得入。
　　次以两手叉腰下，左右自摇，自极止，通血脉。
　　次以两手相叉，极，左右引肩中。
　　次以两手相叉，反於头上，左右自调，引肺肝中。
　　次以两手叉胸前，左右极引，除皮肤中烦气。
　　次以两手叉左右，举肩引皮肤，立左右，摇两经引，除脚气。
　　右赤松子导引法，除百病，延年益寿，此自当日日习行之，久久有益。
　　宁先生者，黄帝时人。为陶正，能积火自烧而随烟上下，衣常不灼。
　　常以子后午前，解发东向，握固不息一通，举手左右导引，手掩两耳，令发黑不白。
　　外引为三，以手指箔项边脉三通，令人目明。东向坐，不息再通，以两手中指点口中，唾之二七，相摩拭目，令人目明。
　　东向坐，不息三通，以手捻鼻两孔，治鼻宿息肉愈。
　　东向坐，不息四通，啄齿无通数，伏前侧卧，不息六通，愈耳聋目眩。
　　还外，不息七通，愈胸中痛咳。抱两膝自企於地，不息八通，愈胸以上至头颈耳目咽鼻邪热。
　　去枕握固不息，自企於地，不息九通，东首令人气上下通，微鼻内气，愈赢。不能从阴阳法，大阴勿行之。
　　虾蟆行气法：正坐，自动摇两臂，不息十二通，愈劳大佳。
　　左右侧卧，不息十二通，治痰饮不消。右有饮病，右侧卧；左有饮病，左侧外。有不消气排之。
　　日初出、日中、日入，此三时向日正立，不息九通，仰头吸日精光，九咽之，益精百倍。
　　入火垂两臂不息即不伤火法：
　　向南方蹲踞，以两手从屈膝中入，掌足五指令内曲，利腰尸完，治淋遗溺愈。
　　箕踞交两脚，手内并脚中，又叉两手，极引之，愈寤寐精气不泄。
　　两手交叉颐下，自极，利肺气，治暴气咳。
　　举两脚夹两颊边，两手据地，服疗宿壅。
　　举右手，展左手，坐，右脚上掩左脚，愈尸完痛。
　　举手交颈上相握自极，治胁下痛。
　　舒左手，右手在下握左手拇指自极，舒右手，左手在下握右手拇指自极，皆治骨节酸疼。
　　掩两脚，两手指着足五指上，愈腰折不能低仰若血久瘀，为之即愈。坚足五指，愈腰脊痛不能反顾视者。
　　以右手从头上来下，又挽下手，愈颈不能反顾视。
　　坐地，掩左手，以右手指肩挽之，愈倾侧膝腰及小便不通。
　　东向坐，向日，左手揖月，举身望北斗，心服月气，始得众恶不入，理头仰苦难。牵右手反折，各左右自极张弓，兼补五藏不足气，则至抱两膝着胸，自极，此常令丹田气还补脑。
　　坐地，直两脚，以手捻脚经，以头至地，调脊诸椎，利发根令长美。
　　坐地，交叉两脚，以两手从曲脚中入，低头，叉项上，治久寒不能自温。
　　耳不闻勿正，倍声不息。
　　行气从头至足心，愈疽痂、大风偏枯诸痹。
　　极力右振两臂，不息九通，愈臂痛劳倦、风气不随。
　　龟鳖行气法：
　　以衣覆口鼻，不息九通，正外，微鼻出内气，愈鼻塞不通。
　　东向坐，仰头不息五通，以舌撩口中沫，满二七，咽，愈口乾舌苦。
　　雁行气法：
　　低头倚臂，不息十二通，以意排，留饮宿食从下部出，自愈。
　　龙行气法：
　　牌低头下视，不息十二通，愈风疥恶疮，热不能入咽。
　　可候病者以向阳，明以达卧，以手摩腹至足，以手持引足，低臂十二，不息十二通，愈脚足温痹不任行、腰脊痛。
　　以两手着项相叉，治毒不愈，腹中大气即吐之。
　　月初出、月中，月入时，向月正立，不息八通，仰头吸月光精，八咽之，令阴气长，妇人吸之，阴精益盛，子道通。
　　入水举两手臂不息不没法：
　　向北方箕踞，以手挽足五指，愈伏兔痿尸筋。
　　急箕踞，以两手从曲脚入，据地曲脚，加其手，举尸，其可用行气，愈淋沥乳痛。
　　举脚交叉项，以两手据地，举尸持，任息极，交脚项上，愈腹中愁满，去三虫，利五藏，快神气。
　　蹲踞，以两手举足，蹲极横，治气冲肿痛，寒疾入上下，致肾气。
　　蹲踞，以两手举足五指，低头自极，则五藏气总至，治耳不闻，目不明，久为之，则令人发白复黑。
　　正偃外，卷手，两即握不息，顺脚跟，据林，治阴结、筋脉麻痿囊。以两手还踞，着腋下，治胸中满眩，手枯。
　　反两手据膝上，仰头，像鳖取气，致大黄元气至丹田，令腰脊不知痛。
　　手大拇指急捻鼻孔，不息，即气上行致泥丸脑中，令阴阳从数至不倦。
　　以左手急捉发，右手还项中，所谓血脉气各流其根，闭巨阳之气，使阴不溢，信明皆利阴阳之道也。
　　正坐，以两手交背后，名日带缚，愈不能大便，利腹，愈虚羸。
　　坐地，以两手交叉其下，愈阴满。
　　以两手捉绳，较驴倒悬，令脚反在其上见，愈头眩风癫。以两手牵，反着背上，挽绳自悬，愈中不专精、食不得下。
　　以一手上牵绳，下手自持脚，愈尸久痔及有肿。
　　坐地直舒两脚，以两手叉，挽两足自极，愈肠不能受食，吐逆。
　　宵先生曰：夫欲导引行气，以除百病，令年不老者，常心念有一还丹，以还丹田。夫生人者丹，救人者还，全则延年，去则衰朽。所以导引者，令人支体骨节中诸邪气皆去，正气存处。有能精诚勤习、履行，动作言语之间，昼夜行之，则骨节坚强，以愈百病。若卒得中风病，宿固痕疟不随，耳聋不闻，头癫疾，咳逆上气，腰脊苦痛，皆可按图视像，随疾所在，行气导引，以意排除去之。行气者，则可补於裹，导引者，则可治於四肢。自然之道，但能勤行，与天地相保。
　　彭祖谷仙外引法：
　　彭祖者，殷大夫。历夏至商，号年七百，常食桂得道。
　　居常解衣被外，伸腰，填小腹，五息止，引肾去消渴利阴阳。
　　又云：申左脚，屈右膝，内压之，五息止，引脾，去心腹寒热、胸臆邪胀。
　　挽两足指，五息止，引腹中，去疝症，利九窍。
　　仰两足指，五息止，引腰脊痹偏枯，令人耳声。两足内相向，五息止，　　引心肺，去咳逆上气。踵内相向，五息止，短股，除五络之气，利肠胃，去邪气。
　　掩左经，屈右膝，内压之，五息止，引肺，去风虚，令人明目。
　　张经两足指号，五息止，令人不转筋。
　　两手牵膝置心上，五息止，愈腰痛。
　　外转两足十通，内转两足十通，止复诸劳。
　　右彭祖谷仙外引，除百病，延年益寿要卫。凡十节，五十息，五五二百五十息。欲导引，常夜半至鹦呜，平旦为之，禁饱食沐浴。
　　王子乔八神导引法，延年益寿除百病。
　　法曰：枕当高四寸，足相去各五寸，手去身各三寸，解衣被发，正偃外，勿有所念，定意，乃以鼻徐内气，以口出之，各致其藏所，竟而复始。欲休，先极之而止，勿强长息，久习，乃自长矣。气之往来，勿令耳闻鼻知，微而专之，长遂推之，伏兔股腑，以省为贵。若存若亡，为之百遍，动腹呜气，有外声足则得成功。成功之士，何疾而巳？喉咙如白银环，一十二重击膺，下去得肺，其色白泽，前两叶高，后两叶卑，心击其下，上大下锐，率率赤如莲华未开，倒悬着肺也。肝系其下，色正青，如见翕头也。六叶抱胃，前两叶高，后四叶卑，胆系其下，如绿梯囊。脾在中央，亦抱正黄如金铄铄然也。肾如两伏鼠，夹脊直脐肘而居，欲得其居高也。其色正黑，肥肪络之，白黑昭然。胃如素囊，念其屈折右曲，无污秽之患。肝藏魂，肺藏魄，心藏神，脾藏意，肾藏精，此名日神舍。神舍修则百脉调，邪病无所居矣。小肠者，长九尺，法九州也。一云九土，肠者，长二丈四尺。诸欲导引，虚者闭目，实者开目，以所苦行气不用，第七息止。徐徐往来，度二百步所，却坐，小咽气五六，不差，复一如法引，以愈为效。诸有所苦，正偃外，被发如法，徐以口纳气填腹，自极，息欲绝，徐以鼻出气，数十，所虚者补之，实者写之，闭口温气咽之，三十所，腹中转呜，乃止，往来二百步，不愈，复为之。病在喉中、胸中者，枕高七寸。病在心下者，枕高四寸。病在脐下者，去枕。以口纳气，鼻出气者，名曰补；闭口温气咽之者，名曰写。
　　闭气治诸病法：
　　欲引头病者，仰头。欲引腰脚病者，仰足十指。欲引胸中病者，挽足十指。引臂病者，掩臂。欲去腹中寒热诸不快，若中寒身热，皆闭气张腹，欲息者，徐以鼻息，已，复为，至愈乃止。
　　一、平坐，生腰脚两臂，覆手据地，口徐纳气，以鼻吐之，除胸中肺中痛，咽气令温，闭目也。
　　二、端坐生腰前后担头各三十目摇之。以鼻纳气，闭之，自除头虚空耗，转地闭目也。
　　三、端坐生腰，以左胁侧外，以口纳气，以鼻吐之，除积聚心下不快。
　　四、端坐生腰，徐以鼻纳气，以右手持鼻，除目晦相苦出，去鼻中息肉，耳聋亦然，除伤寒、头寒、头痛洸洸，皆当以汗出为度。
　　五、正偃外，以口徐纳气，以鼻出之，除裹急，饱食后小咽，咽气数十，令温。寒者，使人乾呕腹痛。从口纳气七十所，大填腹。
　　六、右胁侧外，以鼻纳气，以口小咽气数十，两手相摩热，以摩腹，令其气下出之，除胁皮肤痛，七息止。
　　七、端坐生腰，直上，展两臂，仰两手掌，以鼻纳气，闭之自极七，中痛息，名日蜀王台，除胁下积聚。
　　八、覆外去枕，立两足，以鼻纳气四四所，复以鼻出之，极令微气入鼻
　　中，勿令鼻知，除身中热背痛。
　　九、端坐生腰，举左手，仰其掌，却右手，除两臂皆痛结气也。
　　十、端坐，两手相叉抱膝，闭气鼓腹二七或三七，气满即吐，即气皆通畅，行之十年，老有少容。
　　十一、端坐生腰，左右倾，闭目，以鼻纳气，除头风，自极，七息止。
　　十二、若腹中痛，食饮昔饱，坐，生腰，以口纳气数十，以便为故，不便复为之，有寒气，腹中不安，亦行之。
　　十三、端坐，使两手如张弓满射，可治四支烦闷、背急，每日或时为之。
　　十四、端坐生腰，举右手，仰掌，以左手承左胁，以鼻纳气，自极，七息，除胃寒食不变则愈。
　　十五、端坐生腰，举左手，仰掌，以右手承右胁，以鼻内气，自极，七息，除瘀血结气。
　　十六、两手却据，仰头，自以口纳气，因而咽之，数十，除热身、中伤、死肌。
　　十七、正偃卧，端展足臂，以鼻纳气，自极，七息，摇足三十而止，除胸足中寒，周身痹厥逆。
　　十八、偃卧屈膝，令两膝头内向相对，手翻两足，生腰，以口纳气，厥逆填腹，自极，七息，除痹疼热痛，两脚不随。
　　十九、觉身体昏沉不通畅，即导引，两手抱头，宛转上下，名为开胁。
　　二十、踞伸右脚，两手抱左膝头，生腰，以鼻纳气，自极七息，除难屈伸拜起、脑中痛、瘀痹。
　　二十一、踞伸左足，两手抱右膝，生腰，以鼻纳气，自极七息，展左足着外，除难屈伸拜起，脑中疼，一本除风目晦耳聋。
　　二十二、正偃卧，直两足，两手捻胞所在，令赤如油裹丹，除阴下湿，小便难颓，小腹重不便。腹中热，但口纳气，鼻出之，数十，不须小咽气。即腹中不热者，七息已温气，咽之十所。
　　二十三、踞，两手抱两膝头，以鼻纳气，自极七息，除腰痹背痛。
　　二十四、覆卧，傍视两踵，生腰，以鼻纳气，自极七息，除脚中弦痛、转筋、脚酸疼。
　　二十五、偃外，展两手外，踵指相向，亦鼻纳气，自极七息，除两膝寒经骨疼。
　　二十六、偃外，展两脚两手，两踵相向，亦鼻纳气，自极七息，除死肌不仰、足经寒。
　　二十七、偃卧，展两手两脚，左傍两足肿，以鼻纳气，自极七息，除胃中食苦呕。
　　二十八、踞，生腰，以两手引两踵，以鼻纳气，自极七息，布两膝头，除痹呕也。
　　二十九、偃卧，展两手两脚，仰足指，以鼻纳气，自极七息，除腹中弦急切痛。
　　三十、偃外，左足踵拘右足拇指，以鼻纳气，自极七息，除厥逆疾。人脚错踵，不拘拇指，依文用之。
　　三十一、偃卧，以右足踵拘左足拇指，以鼻纳气，自极七息，除周身痹。
　　三十二、病在左端，坐，生腰，左视目，以口徐纳气而咽之数十一所，闭目目上入。
　　三十三、病在心下若积聚，端坐，生腰，仰向日，仰头，徐以口纳气，因而咽之，三十所而止，开目。
　　三十四、病在右端，坐，生腰，右视目，以口徐纳气而咽之数十所，开目。
　　王乔导引图一在彭祖中
　　七日伸左脚，屈右膝，内厌之，五息止，引脾气，去心腹寒热、胸臆邪胀。
　　彭祖导引图
　　导引，服，解发，束向坐，握固不息，一通，举手左右导引，以手掩两耳，以指箔两脉边，五通。令人目明，发黑不白，治头风。
　　淘气诀
　　诀曰：凡人五藏，亦各有气。外闭息，觉后，欲服气者，先则淘转，宿食故气得出，然后调服。其法，闭握固，仰倚两拳於乳问，两膝举背及尸，内闭气，鼓气海中气，便自内出，斡而转之，呵而出之，一九或二九止，是淘气毕，则调之。导引，服，束向坐，不息四通，啄齿二七，愈齲齿痛。或日治蚶不齲。
　　咽气诀
　　夫人皆禀天地元气而活之，每咽吐纳则内气与外气相应，自气海中随吐而上，直至喉中，但候吐极际，则辗口连鼓而咽之，郁然有声汨汨，然后左边而下，至经二十四节，如水历坎，闻之分明也。女人则从右边而下，如此则内气相固，皎然别也。以意送之，手摩之，令速入气海。气海在脐下三寸是也，亦谓下丹田。初服气人，上焦未通，以此摩而助之，务令速下。若气已流通，不摩而自下，一闭口而连咽，止二咽，号云行。一湿咽取口中津液相和咽之，谓之雨施。服气入内，气未流目令夜也行，每一咽则施之，不可遽行至连咽，三年行之，乃以功成也。
　　导引，服，正住倚壁，不息，行气从头至足止，愈疽痂、大风偏枯诸痉。或日行气从足起，令上气至头止。
　　导引服气，先偃卧，闭口鼓腮腹，令气满口，咽，咽时作意感向后，日夕为之，妙也。
　　导引，服，踞地壁角中，两手抱膝，低头，不息九通，愈颈痛腰脚。一日治劳，他同。
　　导引，服，左右伸两臂，不息九通，愈臂痛劳风、气不随、塞闭。
　　导引，服，正坐，仰天呼出酒食醉饱之气，即饥醒，宜夏月行之，令人温冻不躁。导引，服，正坐，张鼻服气，排至脐下，小口微排，不息，以除结，宜夏月喜热。
　　导引，服，小低头，微息，但抱手左右，不息十二通，消食，令人轻身，益精神，配气不得入，或导引服写行气，皆低头抱踞，以绳自缚，低头不息十通，消食轻身。
　　导引，常以两手如拓千斤之石，左右互相为之，终身无疾。
　　导引，两手据地，缩身曲脊，向上三举之。此势每日为之，补益延年。当为之时，勿当风，仍须闭气，每一服了，吐气莫令耳闻。若劳倦，以咽吐之。脏中病若玲，则吹气若热，呼气出之矣。
　　导引，服蛇行，闭气偃外，正直复起踞，随王相所在，向之不息，少食通畅，服气为根，以唾为浆，春出冬藏，华池玉浆，甜如给子，勉行之，勿生疑。一本春生夏养，冬合内藏，闭目前光，他同。
　　导引，思气者，呵属心，心主舌。口乾涩气不通，及诸邪气，呵以治之。如大热，大开口，小热小开口，亦须作意量宜治之，过度则必损。
　　导引，思气者，呼属脾，脾主中宫土。如气微热，腹肚胀满，气闷不泄，以呼治之。
　　导引，思气者，吹属肝，肝主目，目温赤，嘘以治之。
　　导引，思气者，吹属肾，肾主耳，腰膝玲，阳道衰，吹以治之。
　　导引，思气者，咽属肺，肺主鼻，有寒热不和，咽以治之。呵、咽、呼、嘘、吹、嘻，是五藏各主一气，及劳极，依理之，立差。
　　导引之法，外秣当令高，无令地气上冲，鬼气有干。
　　导引之法，无令躁暴者，一身之贼。
　　导引之法，无令向北，反神，有犯，每事不言，亥子日不向北唾，灭损年命。
　　导引，服，思司命，两人更回，左右旋，思，常见。导引，服，思神光黄，且明月在己边，画夜常见。
　　导引，服，思五脏形气色串，周流身匝。
　　导引，服，思五藏色神在所处，自此以下，人形皆五。
　　导引，服，思五藏化为龙鱼。
　　导引，服，思精脐中，肾气正赤白，从背上头下迎身，名日还精。
　　导引，服，思心为火如斗，辟恶气。
　　导引，服，思飞，分身飞行，常念有人若己在前后，久可得与语，南北在所问。
　　右抄集《宵先生导引图异同事》、《道林导引要旨》。
　　低头，以两手抱两足，不息十二通，主消谷，令人身轻，益精气，诸邪恶百病不得入。
　　踞坐，合两膝，张两足，不息五通，治鼻口热疮及五痔。
　　累膝坐，以两手据两膝上，伸腰极，起头引之，不息三通，治肤。交趺坐，叉两手着头上，挽头结下着地，不息五通，令人气力自益。长跪坐，曲手以抱两乳下？左右膝摇不息，令人延年益寿，住年不老。以两手抱两膝着胸前，不息三通，治腰痛肾疝及背膂中疼痛。
　　大箕坐，以两手捉两足，五指，自极低头至地，不息十二通，治颈项腰背痛，又令人耳目聪明。
　　交趺坐，以两手交叉着头下，自极，，不息六通，治腰痛不能反顾。
　　仰头以手摩腹，以手持足距尘，不息十二通，治膝痹不任行步及腰背痛。
　　伸两脚以两手指着足指上，治腰痛如折及敌血、瘀血。
　　屈两脚，坐卧住足五指，治腰背痛。
　　外以手摩腹至足，以手持引之，不息十二通，治脚痹湿及腰背痛。
　　左手急引发，右手急箔项中，利阴阳之势。
　　正坐，以两手交背后，治虚羸大小便。
　　以一手攀上悬绳，一手自持脚，治痔及肿。伏蹲踞，以两手抱两膝，低头不息九通，治颈痛劳极，腰痛百节蹉错。
　　正坐，仰天呼出饮食醉饱之气，立消也。夏天为之，令人自然冻，不热。
　　以两手大指捻鼻孔，不息，令人阴阳不倦。外转两足十过，内转两足十过，补虚损益气。
　　赤松子坐引之道，能常为之，令人耳目聪明，延年益寿，百病不生。其先长跪，两手向前，各分开，以指外向。
　　次复长跪，两手夹叉腰左右。
　　次复长跪，以右手反腰，左手高头而止。
　　次复长跪，以右手伸后去，左手叉腰前。
　　次复缓形长跪，左右手更伸向前，更屈，从后叉腰。
　　次复长跪，高举两手。
　　太清导引养生经竟
　　
