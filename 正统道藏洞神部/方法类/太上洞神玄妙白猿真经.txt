太上洞神玄妙白猿真经
　　经名：太上洞神玄妙白猿真经。不着撰人。一卷。底本出处：《正统道诚》洞神部方法类。
　　太上洞神玄妙白猿真经
　　六甲神射式
　　射而命佛，射无不中，射工侵灵。射上利下，南射北入。六甲六丁，天弧星君，天矢尊宿，闻请降临。助吾神箭，随意如神。东射西中，南射北入。上射下应，下射侵害。射无，不中，射时命倾。急急如律令。
　　此法於甲子日造式，用鹿脯、盐、茶、酒，及诗果、诤水、好香六分，金钱云马及黄牛血、羊血、褚血，各一合许供养。及用黄牛心、黑褚肝、白羊头、新鲤鱼，供养依混元式。至三更子时，左手执色袋，右手执朱笔，望逐方念咒四十九次，取炁四十九口，吹帛上、笔上，书式放坛供养。至五更散，以本色作袋盛之，悬神室中逐方位。依旬中取式望逐方，左手执箭，右手执式，念咒七次，取炁七口，吹在箭竿式上，揩拭了射之。
　　六甲符
　　右甲寅旬中，用青帛五寸，书寅位咒，取炁。
　　右甲辰旬中，用黄帛五寸，书辰位咒，取炁。
　　右甲午旬中，用绯帛七寸，书午位咒，取炁。
　　右甲申旬中，用白帛四寸，书申位咒，取炁。
　　右甲戌旬中，用黄帛五寸，书戌位咒，取炁。
　　右甲子旬中，用皂帛六寸，书子位咒，取炁。
　　已上件式，於甲子日夜书了罢。六甲式用白薄纸，方三寸三分，阔六分，百二十段，用前咒，左手执纸，右手执笔，咒四十九次，取炁四十九口，吹在纸笔上，书了放坛中。供养罢，帛袋盛神室中，如要用，依前用式。
　　凡造箭日，庚申日早，令匠人六人，造素清净不语，各占六甲方位上造。於三日内，要造就一百二十只，只易安箭头。直候受了，於丁卯日，令六匠人各安依位安箭头，入式在箭簳子中。其庚申造了，甲子日夜将箭在坛上供养。凡悬神室中，造棹子一只，上排献了。
　　铸青龙剑并役使鬼神采五金铸取
　　八石炼大丹式
　　凡要见天上、地下、人间一切鬼神，要摄在手下驱使，令入名山洞府，采八石炼大丹，取五金择金刚，铸六甲八神青龙剑。
　　须是腊日，取鸱鸦睛各一对，及雄黄透明者六钱，墙壁朱砂一钱、神室中不得令人见，顺日研，不住念咒。西南合日默研之，自卯时至午时方位，就丸作丸子。当日稽首神前，净水焚香上柱，望西北念睨，左手执丹，右手执净水，香上度过，咒七遍。取西北炁七口，吹在丹并水中，望西北净水吞下，连九日食尽九光丹。第九日晚，至三更，焚香一灶，左手执白纸，二寸四分，阔一寸二分，右手执笔，望西北念咒七次，取炁七口，吹在纸笔。朱书净眼符，放在净水中，安在星月下，露至来日早晨日未出，向天门洗左右目七遍，洗足及目，能视天上、地下、人间一切鬼神。可拣择有力量神通惺惺者一二三人，使用入名山洞府，采八石大丹，取五金，拣择其金刚，令匠人铸剑大丹。服之一粒，永得长生住世，可以远游名山，寻访神仙也。
　　有一人披甲，左手执丹，右手执净水，腊日合净服丹时，咒曰：
　　灵鸱鸦神，帝赐吾睛。朱雄和就，挣服神丹。九粒服尽，慧眼通明。天上地下，人间鬼神。吾目一视，悉皆现形。擎拳合掌，听吾处分。急急如律令。
　　服丹丸尽用净眼符咒曰：天目尊神，闻吾降临。神光透入，挣眼符灵。天上地下，人间鬼神。吾若一观，皆现真形。急急如律令。
　　凡采大丹药物，朱砂、雄黄、硫黄、雌黄、阳起石各六两，硇砂、鹏砂、汞磂各八两。用银半斤，造作合子，盛之八味。更用好金一两，打作片子二个，大如合子，么口子底下光焰硝四两，次入金子一片在硝上，入八石。次用金一片盖，次用焰硝四两盖头了，以合子用银索一两十字击之，封了合子。次用金星石、银星石各一两，白土四两，白石脂二两，赤石脂二两，黄土一斤，灵四两，益母草四两，同和作泥，固济定乾。取一地穴，探三尺六寸，放药在内。自冬至一日下手，每用三十六两炭火养之。每日早晨达炉行，左玉诀，右手执剑，念咒四十九次，每十五日一次咒。用无灰酒一升二合，透炉浇之。至立春前一日，用炭六十四两烧。春日早晨，开炉取出来，又入土三尺六寸，去火毒。三日外取，研揭末丸，当日用净水，念咒吞之。一丸要三百六十日服尽，乃得住世长生不死之道，故万物不能害也。
　　固济药咒将
　　双手捧药，香上度了，玉诀咒七次，浇酒。
　　八石大药，吾炼八神。佑护丹炉，勿令邪侵。吾禀劝命，辄莫纵情。若有违犯，斩首不停。急急如律令。
　　达炉咒
　　吾今炼丹，吾这炉巡。八神从吾，莫纵邪侵。精若盗丹，斩首灭形。护吾丹炉，帝劝炼成。急急如律令。
　　开炉咒
　　吾炼成丹，奉请八神。同共开炉，勿令邪侵。鬼怪精魅，犯者灭形。当吾炉者斩，盗吾丹者迍。急急如律令。
　　开炉取丹咒
　　劝赐吾酒，吾今浇炉。八神尚飨，常守吾炉。一切精魅，犯者灭尽。一切厌怪，尽皆辟除。急急如律令。
　　出火毒法七玉诀天炁
　　八神看丹，火毒散行。离丹成就，上仪祥云。火毒烧丹，莫令盗侵。败吾丹者死，犯吾丹者亡。急急如律令。
　　服丹水咒
　　清清灵灵，与道合真。天一真炁，升降无停。造化丹成，大丹所化，保我长生。吾今服之，升朝玉京。急急如律令。
　　凡丹成，都入合子一处，去土研末，糯米饭丸三百六十九。服丹首服之，不得缺住一日。如缺一日，其功不成。左手掌丹，右手水，念七次，吹在丹水中服之。造剑以戊午日，令匠人造模子，并金汁处不浇模子及炼金汁处，行达看双手玉诀，念咒及汁成方住，不念不达。
　　咒曰：
　　化炼五金，六甲六丁。八神护助，青龙剑成。千里万里，瞬息而临。俨人万里，取首主呈。急急如律令。
　　金汁成，住达行念咒。取青纸，长八寸，阔三寸。左手纸，右手笔，取天门炁七口，吹纸笔。书式了，左手式，右手剑诀，步斗了，投在金汁中铸剑。咒曰：
　　青龙青龙，真黑降临。帝有劝命，龙剑立成。青龙透入，大骋威灵。山万里，瞬息如风。急急如律令。
　　凡铸剑，拣择金刚金六十四两，炼铸长三尺，耨长六寸，共长三尺六寸。靠耨刃阔三寸四分，尖阔一寸二分。铸成，取起挂神室中，青袋盛之。至甲子日建炉炼剑，高三尺六寸，中心用埋，剑模插剑匣中，炉内四边，去剑匣三寸六分。自甲子日起首，炉中炼剑，炉前排八分素食、茶酒、时菜，供养焚香，每日用炭二十四两炼之。供养之物，次不用添。炭八两，熟火相生，十六两去炉中。四下攒定，焚香达炉行。左手玉诀，右手子文，咒四十九遍。取天门炁四十九口，吹在炉中。每日如此行达炉一次，十五日浇炉一次，六十甲子一周。至甲子开炉取剑，丁卯日造匣。如用后式。
　　远炉咒
　　青龙速降，神道取灵。透入神剑，八神照明。奉帝劝命，卫护吾身。吾执神剑，同朝玉京。急急如律令。
　　浇炉咒
　　八神守护，六甲六丁。共卫吾剑，勿放邪侵。青龙神入，吾剑之中。灭除精怪，立诛雠人。急急如律令。
　　凡浇炉时，左手玉诀，右手无灰，酒一升二合。远炉行，念咒七遍，取炁七口，吹酒炉中。浇炉了，甲子开。
　　开炉咒
　　吾今开炉，八神降临。辟除精怪，勿令来侵。青龙常守，固正同行。不得离吾，吾察劫命。急急如律令。
　　凡开炉，左手玉诀，右手子文，念咒四十九遍，取天门炁四十九口，吹在炉中，然后开炉。凡造剑匣，以丁卯日早晨，令匠人造剑匣。先焚香度过，念七次，取炁七口，吹在木上，令匠人造。咒曰：
　　青龙神剑，八神卫佑。青龙盛灵，诛斩邪鬼。俳人取头，千里万里。吾目瞬息，急急如律令。
　　凡游名山洞府，或入万军之中，且执剑去处，合眼念咒七次，不过闻风雨之声。其声不闻，开眼即到也。咒曰：
　　吾欲出游，青龙附行。八神扶佑，瞬息而临。千里万里，如弹指停。意去立至，龙神莫停。急急如律令。
　　凡此剑无用，常以青袋盛之，悬於神室。如有朝廷喜事，或有神仙过往，或来相见，剑响。一声，亲来。二声，相识来。三声，小灾官讼。四声，邪魅精怪。五声六七声者，大灾横死，急去。剑左手准备，逃难避灾。
　　五假式
　　水假
　　右符用皂帛六寸书符，皂袋盛之，布以北炁。
　　木假
　　右符用青帛八寸书符，青袋盛之，布以东炁。
　　火假
　　右符用徘帛八寸书符，徘袋盛之，布以南炁。
　　金假
　　右符用白帛九寸书符，白袋盛之，布以西炁。
　　土假
　　右符用黄帛五寸书符，黄袋盛之，布以中央炁。
　　五假咒
　　肾藏於精，太一之源。阴阳和合，万化生焉。天象应水，口口相传。帝赐吾旨，应物化生。急急如律令。
　　心藏於神，荧惑之精。内外咸应，千化万形。吾今习之，水火不侵。入水入火，不坏吾身。急急如律令。
　　肝藏於魂，魂化炁行。天象为木，发生万形。吾今习之，万木假形。千显万亿，无不顺成。急急如律令。
　　肺藏於魄，魄曰纯阴。天象金曜，万假极形。应物而假，万物化形。吾今远游，安永长生。急急如律令。
　　脾藏於智，天象镇星。一物物化，随物化形。或隐吾体，吾现多身。吾意应化，身游幽冥。急急如律令。
　　如习水假，壬子日。火假，戊午日。木假，辛卯日。金假，癸酉日。土假，庚子日。本日时习之，焚香一灶，双手捧挣水一盏，香上度过，念咒四十九次，取本方炁四十九口，吹在水中饮之。左手罡诀，右手子文，步斗。如此习百日夜，同混元式。至三更，左手执本假物，右手执笔，念咒四十九次，取炁四十九口，吹在帛上笔上。书式了，坛上供养。至五更散了，随色袋盛之，悬神室中。要用取一假式，头上带之，咒七次，本方取炁，吹□身上，步罡，弃一物去，勿反顾。以物假下形，其能言语应对刀人如事忙，不及步斗，亦取一物可假下形。
　　七元式
　　北斗七元，天心之星。上佐北极，调理乾坤。指画纲纪，造化我青。贪巨禄文，廉武破军。能除灾疫，能隐吾身。急急如律令。
　　凡受七星式，初七日夜，如混元式供养之物。三更左手执帛七寸，阔三寸六分七段，右手执笔北方，念咒四十九次，取炁四十九口，吹在笔帛上，书七元式，列斗势供养，至五更散。次日夜焚香，拜了将式，香上度过，左手执式，右手仗剑，步罡先念咒七次，取炁七口，吹在式剑身上，步罡如习。百日大神通，力不可测也。
　　贪狼
　　可小大如平地，水不溺，火不焚，隐身匿形。
　　巨门
　　驱摧山竭海，移林聚冢，乘空入地，随物化形，日行万里。
　　禄存
　　可隐万兵，竭海平山林，指物化形，五行不能攘，出入幽冥。
　　文曲
　　可改容貌，易阴阳昼夜，指草人成形隐身，入山透水，呼集鬼神。
　　廉贞
　　可集凶兽，驱使神兵，起风云雾，匿形藏体，出入幽冥。
　　武曲
　　藏百万兵，令贼军自乱，贼不见我军人马，摄精怪鬼神，万里去如瞬息。
　　破军
　　可破金贼军，自乱自退，藏兵马出入军中，人不见我军兵，神鬼不闻声也。
　　八卦式
　　乾尊曜灵，坤顺内营。坎震巽离，艮兑神君。迤逦相成，六十四卦。神神威灵，能伏万兵。贼军自乱，东西皆亡。吾军出入元人，藏吾隐吾，出入幽冥。视吾兵者死，窥吾兵者盲。急急如律令。
　　此法於冬至日夜，同混元式。至三更，左手执卦式帛，右手执笔，望本方念咒四十九次，取炁四十九口，吹在帛笔上，依位坛内供养。至五更散，各以本色袋盛，於神室中悬八方。次日左手执式，右手仗剑，念咒七次，取无七口，吹帛剑身上，步罡了。如此习之，元不验也。次旦二更，焚香拜了，香上度过，念咒。
　　乾
　　右符用素帛四寸，白袋盛之。
　　坎
　　右符用皂帛六寸，皂袋盛之。
　　艮
　　右符用黄帛五寸，黄袋盛之。
　　震
　　右符用青帛八寸，青袋盛之。
　　巽
　　右符用青帛八寸，青袋盛之。
　　离
　　右符用绯帛七寸，绯袋盛之。
　　坤
　　右符用黄帛五寸，黄袋盛之。
　　兑
　　右符用白帛八寸，白袋盛之。
　　太上洞神玄妙白猿真经竟
　　
