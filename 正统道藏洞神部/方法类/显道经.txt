显道经
　　经名：显道经。不着撰人。一卷，底本出处：《正统道藏》洞神部方法类。
　　显道经
　　老子曰：人有五心，面有五色。力壮气盛，肌肤充溢。骨涌面白，血涌面赤，髓涌面黄，肌涌面黑，精涌面光，气涌面泽。体性各异，刚柔难成。或有聪明，或有迷塞，或有诚信，得道诀法，或有强梁，反白为黑，令道不明，慎勿授与。老子曰：人有盛衰，自在兆身。年立十五，神驻丹田。年立二十，精气益强。年立三十，势力横行。年立四十，头神损，白发生。年立五十，目神损，无光精。年立六十，藏神损，五喉伤。年立七十，足神损，行梁张。年立八十，阴神损，茎不强。年寿百二十为天年有道者度，无道者凶。不须远虑损精神，安心守靖，虚无淡泊，自为真人。
　　老子曰：道成之法，其变非一，唯有五藏，道之所历。玄道有根，太虚中立。以无为本，不可止失。道有雄雌，相随不别。其神是魂，与魄并合，变成赤子，养人体骨，上下浮游，通利血脉，衰无所容，神不迷惑，精之道之，名日淡泊。
　　老子曰：道生三部，各自有名。分为六腑，交会丹田。总揽百脉，制御阴阳。一吸一呼，有死有生。不得奢精，泄去符信。道成变化，登乎太玄。三合成德，与天交并。审而还丹，名日自然。
　　老子曰：初入道室守玄元，玄中有玄是我命，命中有命是我形，形中有形是我精，精中有精是我气，气中有气是我神，神中有神是我自然变化太虚。审能存之，寿命自延。
　　老子曰：德以形为车，道以气为马，魂以精为根，魄以目为户。形动德散，气越道叛，精消魂损，目动魄散。是以圣人静形闭气，畜精爱视，道德凝滞，魂魄固守，形一神万，道成变化，临危不惧。子之修而得道大要。
　　老子曰：合道不言。得无文之真，头发茂盛。得道之根，手足汗气充盈，昼夜不外，日月合光，不饥不渴，龟龙胎息，冬温夏冻。道士之服饮食玄丹，登於太清，还年不老，道之自然至道不远，近在己身。恍惚存亡，匿影藏形。洞浸万里，观於九天。持意如水，命乃久存。
　　老子曰：授道之法，必择柔仁，无暴无躁，行之立成。非有才巧，积习入神。得之者度，失之者伤。毫厘之初，玄道幽深。驱马万里而不遇观，骸骨之中，无不异者。但修身守道，道自归子。
　　素道解
　　老子曰：初入道室，法先以破除之日，解五过七污，束流水上沐浴，斋戒，令身鲜洁，五脏平安，志意和适，除损万事无为，淡泊，则可治道，明受师法。
　　或问：初入道室，高燥鲜洁不？老子曰：先以生炭着於室中，令逐湿气。无令有虫鼠。振帏帐林席，无令有尘垢。昼夜烧香，令内中皆香。无令有器物，有器物则意不专一。
　　或问：初入道，先斋戒不？老子曰：先五日沐浴兰汤，身乾发燥，饥饱适意，精气和悦，乃可入室也。
　　或问：道欲闻百乌音不？老子曰：常使人远逐飞乌及鹦犬，四邻无喧哗，以清静为本。
　　或问：道时手足问有尺寸度数不？老子曰：以意适之，各有尺寸，不相干错，名为之淡泊矣。
　　或问：道枕席有高下法不？老子曰：枕高肝缩，枕下肺骞，以四寸为平枕，席令柔软，其息乃长。
　　或问：道外当偃，或有数者不得正偃，云何？老子曰：正偃身安，其气易行，无倾无侧，无屈无伏。正偃者，道之大法。
　　或问：初道气息未习，欲长反短，欲散反疾，欲留反还，云何？老子曰：初道务清务静，无强无长。或问：息得时何以为验？老子曰：气初至时，肠呜脉动手足痛，气之故也。
　　或问：气至身何如？老子曰：气至身，身渐寒，欲惊安心定志，无使之惊，听气之所为也。
　　或问：道气出入常从何来？老子曰：气出丹田者，人之命门，元气之本根，五脏得之，以鲜明精气之所出入也。
　　或问：道气生丹田，出入何脏？老子曰：吁入肺心，吸入肾肝，吁吸相逢，交会太仓，三焦和引，拘制魂魄，自然之气，道之命长，审而行之，必为真人。
　　或问：道行气有昼夜不？老子曰：昼存气府，夜存神宫。气府者，名曰丹田。神宫者，名曰明堂。昼不存气府，元气不行；夜不存神宫，目不睹神。
　　或问：道气未至当如何，须起欲外及倦得动摇，可不？老子曰：倦须复起欲卧自恣，气未至时，为之无数。或问：道气或有能者，或有不能者？老子曰：要在体性，有精者道之易，无精者道之难。要当心专，亦有相禄。
　　或问：道气男女同法不？老子曰：丈夫精者，二三日得气；妇人精者，四五日气通则有所闻见。道之证验，精气之大效。
　　或问：道有老少不？老子曰：年少者气易行，年老者气难行，用日为迟，要少气休矣。
　　或问：道自以筹长三寸柱丹田者，何？老子曰：初道气时，教恐妄其丹田，气不流行，故乃以筹柱丹田，举其柱，令气到其处。
　　或问：道时丹田久昼明，日可因之，不将更久乎？老子曰：数明久，田无发绝，久久自见其田，明如日光，气到如涌云。
　　或问：道时可衣小衣不？老子曰：初道尽解衣去之而淡卧手足，扰被去身不寒，恐后伤人，衣小衣为善。
　　或问：道已解可得起不？老子曰：手足定系盘鼓，呼侍者取衣，则起，步引以举盘鼓者，重爱其气，不欲令气得越泄矣。
　　或问：一日可数道不？老子曰：道时一日三四为之，百日后道成且为之不数道，夺人气息。
　　或问：道绝久复为之，可得饮酒不？老子曰：可，或有自恣，贪酒者而不常道，后复为之，气行如故。
　　或问：道无室可於外不？老子答之曰：初於室成，百日后自恣，要不如密室鲜洁为善。
　　或问：道有轻举，何等轻举？意将梦之其形自举乎？老子曰：道气久精神振之，其形自举，此道将欲成之。
　　或问：道求度世，欲止民问成可不？老子曰：民问多欲，令意不专，入山潜处，守志自然，功满形变，则得长生。
　　或问：道成后，可得入房室不？老子曰：欲得飞仙度世，勿入房室，不欲度世者，百日之后可自恣矣。
　　或问：冥夜可道不？老子曰：禁之。夜为死气，邪鬼并行。昼为生气，以用鹦呜、平旦日出，令气易行。
　　或问：道常以鹦呜为始，秋冬云何？老子曰：春夏以难呜或至平旦，秋冬以日出或至食时，要取密室和温，早晏无所在。
　　或问：道所见怪，何物乎？老子曰：道数十日，有白头老妪从一女子常侍左右，有顷去，忽不知所在，是其怪也。
　　或问：道见怪手足扰，．口妄言，瞑目顾念田不？老子曰：专心一意，瞑目念田，行气如故，勿薛勿疑，久久怪自休。
　　或问：道常暝目，念田何容见怪？老子曰：意未专，志未定，则见怪，无自是，无恐起为他事，无与之语，与之语则将人俱去矣。
　　或问：道未至时，手足扰，口妄言，岂故为之，将自然乎？老子曰：是自然气之所为，非邪所教。
　　或问：道手足扰，口妄言不止，云何？老子曰：远者二时，近者一时，气定意专则自休矣。或问：道见怪者，告人已不？老子曰：告人者，神后不复来，怪者真人之媒驿，勿骂呵堂为善。
　　或问：道已解，得讲诸缪恶不？老子曰：讲诸不祥则致凶伤，恶梦恍惚，众邪合同，正气难致，邪气往从。
　　或问：道已解，何时饮食乎？老子曰：道已起步，步已则食。不步，气合含饮食则消矣。
　　或问：道欲何食乎？老子曰：食之乾轻之物，梗粮、麦钞、脯誊、枣栗，令息条长，养生之道。
　　或问：道已· 后几日可得食重物熏菜不？老子曰：道成后百日，欲得为食，以要节少为本。
　　或问：道欲少食饥云何？老子曰：虽饥气息安靖，食饱者五脏交格，令气难行。
　　或问：道常道气可绝谷不？老子曰：将欲度世离俗，急当绝之以气息，久久不饥不渴，道之大要。
　　或问：道欲习精思，不欲绝谷可不？老子曰：食谷满腹，腐污盛粪神不居形，但道不止，久久自不饥。或问：道人生从小至大，以谷自长，何为绝谷乎？老子曰：谷唯生人长大，不欲使人食之至老，老死皆由於谷矣。
　　或问：道绝谷可得度世不？老子曰：合无者自知，自然不食，但存气炼形，何忧不长存。
　　或问：道欲绝谷，五藏有微病云何？老子曰：且勿绝谷，节食为之。又百日之后，断谷稻米粥及饵清物。
　　或问：道成后可饮酒不？老子曰：酒令人迷惑，气脉烦结，百脉不通，留生热，不如不饮，可为清洁。
　　或问：绝酒可以道不？老子曰：不可伤人血脉，欲道先吸气，满腹吐之数十，则可以道。
　　或问：道饥饱有所伤不？老子曰：大饥气不藏，大醉气越，大怒气竭，大乐气飞扬，大惊还伤神。
　　或问：道动止有法禁不？老子曰：久视伤明，久听伤聪，久卧伤气，久劳伤精，久住伤骨，久行伤筋。
　　或问：道五味有所伤不？老子曰：咸伤血，酸伤髓，甜伤肺，辛伤心，苦伤精。夫五味，各有所伤，要取入口，味和为甘。
　　或问：风寒雨湿，可以道不？老子曰：禁之。无以闭目，豫而避之，积道气盛，邪气无所从伤之。
　　或问：灸刺若创，服药可以道不？老子曰：禁之。灸刺及创，令气越泄。服药伤五藏。
　　或问：道坐起有法度不？老子曰：坐常平膝，垂阴曳腰，直膂昂头，内视含气安息，形充气盛，精神不越。
　　或问：道意常不乐，惆怅不安，何所存思？老子曰：常念善则善，气来，若尝思念恶，邪来伤人。但专心守道，邪无以干。
　　或问：道时有所存呼？老子曰：先呼五神名，心神名陶吻，肝神名监监，肺神名严严，脾神名卑卑，肾神名抚抚。从次呼之，以处丹田，气则至矣。或问：道入室，阳气所从生，本命何所系属？老子曰：气所生者生於胆，命所属者属於目，知此二者则可入室，不知此二者，道必迷惑。
　　或问：道气成积年，以何为证？老子曰：积年道日久，洞浸万里，日月星辰、明镜炬火、辉辉日光来照形兆，诸神营卫，不召自来，是道之证，慎勿妄语。
　　或问：道成时有限度不？老子曰：六十日为中度，百日为大度，其已道成，身不复老，数有日久气行如风雨。
　　或问：道身有规矩，为何处所？老子曰：规矩之房中有纪纲，圆则为规，方则为矩，安规击矩谁知之者？而知规矩父子相与耳。
　　老子曰：无卖吾道，以行求钱；无街吾道，强授豪荣；无损吾道，以与诡佞。吾道秘重，万金不传。有圣则出，无圣则藏。传得其人，令道清明；
　　传非其人，还受其殃。藏之金室，闭以玉阙，含口结舌，无泄吾文，以血为盟，上谒元先。
　　老子曰：凡世俗人求道德，先存其神，其正白如明珠，平旦存在鼻下人中；食时在发际中；日中在头；上哺时在颈项上二者中，下哺在腰；日入在龟民；夜半在玉英；头过在胃问；向晨柱脾；鹦呜在肺，过喉入中；平旦复在鼻下人中。饮食行步出入，意当常念之。是谓存神长寿，种道德之根。
　　绝毅食气法
　　凡欲绝食、升虚求仙之道，当安处静室，先呼三神之名，然后服气。
　　一、元先帝卿，守上丹田，使我求得所从，送给行厨，令气充足。
　　二、子丹光坚，守中丹田，使我求得所从，送给行厨，令气充足。
　　三、元阳谷玄，守下丹田，使我求得所从，送给行厨，令气充足。
　　呼三神已，晨朝空腹正外，东度，手脚离身相去五寸，卷两手如婴儿握，头下却枕，合口闭目，口含一椒，取其津液，鼻饮气，一咽灵泉已，口中微去其气。如是饮气三百六十，名为一顿。九十饮，事须一息，调定气力，更从一始，复满九十咽。如此四息，得成一顿。日中、日入，饮服亦如前。日满十旬，药力始备，当息之问，具行六法，除却六病矣。
　　一嘘去身极，二呵去热气，三吹去风，四啸去玲，五咳去气，六吹去烦。
　　禁目不得久视，行不得过远，语不多，立不久，眠须少，又不得骑乘。当服气时，若渴饮水及蜜浆，欲服前先绝食想药必易成。若不堪，服过时不得食玲热食，五味不得过分，不得顿食饱，必损人。初过时，先食少粥，渐喊气数，经数日方食饭，亦不得饱。服气转少，食渐转多，至复日然后乃饱，服气方止。此是安全之道。绝谷三日小极，十四日复小极，头眩慎勿怪怖也。休根一旬，精气力初微，颜色痿黄。二旬之时，动作眩普，支节梁张，大便微难，小便赤黄而已，或时下利，前唐后强。三旬之时，身体消瘦，重难以行。四旬之时，泊色转悦，心志安康。五旬之时，五脏调和，精气内养。六旬之时，肌体如故，机关调畅。七旬之时，心恶喧哗，志愿高翔。八旬之时，淡泊寂寞，信明卫方。九旬之时，荣华滑泽，音声洪章。十旬之时，精气皆至，其效日昌，修之不止，年命自长。三年之后，灸盘除灭，颜色有光。修至六年，髓填肠韧，预知存亡。经历九年之后，役使鬼神，玉女侍傍，脑实胁并，不可复伤，号日真人，上佐上皇，与天同寿，日月合光。传非其人，身受灾殃。
　　神仙图曰：子常念道，道亦念子。忧患思道，疾病思道，贫贱思道，穷困思道，富贵思道，饮食思道，入山泽思道，涉河海思道，外起思道，常行思道，道与子并。道之所出，万物皆生，万神皆成，无所不护，无所不荣。忘道须臾，道入八冥。念道行气，子则长生。道者，吾也。吾与子并，欲为长生之卫前，当存之。行止、饮食、坐起、外息，便皆思念之，昼夜不忘，然乃保全，精气神不离身，则长生矣。
　　显道经竟
　　
