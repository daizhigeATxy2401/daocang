洞神部方法类
　　延陵先生集新旧服气经
　　经名：延陵先生集新旧服气经。又名《新旧服气经》。延陵先生编，朵榆子评。一卷。底本出处《正统道藏》洞神部方法类。参校版本：《云夏七签》，收入该书卷五十八、五十九及卷六十一。
　　延陵先生集新旧服气经
　　桑榆子评
　　修养大略
　　《仙真经》云：夫人临终而始惜身，罪定而思迁善，病成方功於药，天网已挂，胡可这耶？故贤人上士，惜未危之命，惧未萌之祸，理未至之病也。修真品有三：上年、中年、下年。上年者，二十、三十也。中年者，四十、五十也。下年者，六十、七十也。上年者早悟大道，识达玄微，髓壮骨坚，筋全肉满，从容履道，无不成功。中年者悟道已晚，筋肉骨髓各有其半，处在进退，如日中之功。下年者骨髓筋脉，十有二三，犹可补修，如日暮功矣。八十已上者，罪位已定，无可救之法。脑竭髓尽，万关乾枯，神谢气亡，尸行鬼步。桑榆子曰：尸以喻无知，鬼以喻有知而非人情者。惟尸行，惟鬼步，且行且步，运之者谁？则知元气尚在，但以减耗，邻於个矣。若逢至人，成得大药，譬持盈车之焦蓬，热将烬之余焰，亦可致其赫然而炽矣。此言无可救者，只谓气功已晚；自我之事不及矣。若遇玄圣而救其生，死则肉骨起仆荚枯，何为而不可？死彼尚为物也。先贤上士知风烛之倏忽，乃摄志持情，舍荣弃俗，奉身归道，不与物伤。道者，气也。气者，身之根也。鱼离水必死，人失道岂存？是以保生者，务修於气，爱气者，务保於精。精气两存，是名保真也。人有三丹田：上元、中元、下元是也。上元丹田，脑也，亦名泥丸。中元丹田，心也，亦名绛宫。下元丹田，气海也，亦名精门。三元之中，各有一神。桑榆子曰：精化为气，气胚而神集焉。神何物也？灵照之名也。知化气全，气全则神全，若元气充满，百骸孔家神必备矣。必备者无他，气至则神到。今人有忧患，动中则知见因而暂亏，盖气拥有不至者耳。苟心冥气和。其神岂独三元之中而已哉！精者，身之根，根者，气之位。精全则气全，精泄即气泄，气泄则神乘而去之，唯精与气须全耳。《黄庭》云：长生至慎房中急，何为死作令神泣？但当吸气录子精，寸田尺宅可治生。若当决海百渎倾，叶去树枯失青青。故先贤至於道者，莫不因爱气保精而能全也。夫服气本名胎息，胎息者，如婴儿在腹中，十个月不食而能长养成就，为新受正气，无思无念，兀然凝寂，受元气，变化关节藏府，皆自然而成。岂有傅保之卫，饥渴之备耶？及出母腹，即吸纳外气，而有啼叫之声，即乾湿饥饱，似有所念，即失元气。人能依婴儿在母腹中自服内气，握固守一，是名曰胎息。桑榆子曰：此言失元气者，非也。苟纳外气，便失元气，即世问无复有生人矣。《法华经》云：须行住坐卧，身心不乱者，亦言气主心，心邪则气邪，心正则气正。今人所举手动足，喜怒哀乐，莫不由心。心之动息，莫不是气气感意，意从心，心和则气全，气全即神全；气绝即神灭，神灭即为委土矣。故医家先诊脉者，测候五藏四时之气，察诸病源，始寻方药。人但能察得气候，口鼻取舍，斯须不忘，自然五藏和，而脉调气顺也。夫人与天地合体，阴阳混气，皮肤骨髓，藏府及荣卫，呼吸进退，寒暑变异，莫不均乎二仪，应乎五行也。是知天地否泰，阴阳之气，乱焉藏府不调，经脉之候，病焉因外所中者，百病起於风，因内所致者，百病起於气也。故曰：恬淡虚无，真气从之，精神内守，病安从来？信哉！是故须知形神之理，养而全之，审内外之病，慎而修之。歧伯高曰：食气者则灵而寿延，食谷者多智而促命。凡服气者何求也？以其功至，则气化为血，血化为精，精化为髓。一年易气，二年易血，三年易脉，四年易肉，五年易髓，六年易筋，七年易骨，八年易发，九年易形，即三万六千神在於身，化为真仙，号为真人矣。是以意在玄微，理生不测。修真之人又有三等，任时分理，其状不一。上等之士，本性虚闲，用志清雅，发言合道，履行无瑕。如此之人有前代之资，以石投水，无所比之也。中等之人，或身居荣禄，或地势高远，或巨叶厚姻，或有名有望，二疑进退，倏忽虚捐，闻道即寤寐不安，思名则终朝不息，两心交战，胜者即全，遗巡之问十失六七矣。中等已降，二时既遏，蹉跎暮年，筋力衰微，心神已丧，虽食厚禄，白日将倾，追惟噬脐，方即正路。此时若能精心励志，尚乃救其一二焉。此皆先贤所悲，表示於后，幸察根柢，生实信心。
　　张果先生服气法
　　每日常偃外，摄心绝想，闭气握固，鼻引口吐，无令耳闻，唯是细微，满即闭之，使足心汗出，一至二，数至百已上，闷极微引少气，还闭，热呵玲吹，能至一二千即不用粮食，不须药物。时饮一两盏好酒或新水通肠耳。数至五千则随处出入有功，当自知也。则可入水卧矣！夫服食养生，贵其有常，真气既降，方有通感。岂有纵心嗜欲，而望灵仙羽化？无此事也。且仙人功行未满尚不可致，而况凡俗乎？但信老人谨勤行之，则当自知。凡气不通，玲热迟疾耳！审调之，以通和为妙也。
　　鸾法师服气法
　　初宽大座，伸两手置膝上，解衣带，放纵支体，念法性平等，生死不二。经半食顷，即闭目举舌奉愕，徐徐长吐气，一息二息，傍人闻气出入声，初庞渐细。十余息后，乃得自闻声。凡觉有痛痒处，便想从中而出，但觉有异，渐渐长吐气，从细至庞，十息后还如初。或问曰：初调气何意从庞而渐细？将罢何意从细而入赢？鸾答曰：凡行动视陌，饮食言语，是庞也。桑榆子曰：凡修气学者，未服及服罢，於饮食言语盖常事也。鸾公欲使两相接会，不令其首尾陡异也。凡睡寤后，复如前击念，如虎衔子，莫急莫缓，不问寒温，室中先诤所住，使心不乱，静其剩耳。又曰：四大不调，何以察之？当於唇口察之，玲为风增，热为火增；涩为地增，滑为水增；不玲不热，不涩不滑为调和。又声为风增，动为喘增，痒为热增，涎为水增，不声不动，不痒不涎为调和。又心烦为热结，意乱为风结，忧悸为喘结，志荡为水结，不烦不乱，不悸不荡为调和。四大不调有二：或外或内，寒热饥虚，饱妖疲劳为外起；名利喜怒，声色滋味，念虑为内起。凡气节量，一任自然，绵绵若存，用之不勤而已。但能不以生为生，乃贤於养生也。桑榆子曰：诸经皆言吐纳不欲自闻其声，而鸾口言吐厅而渐细，后细而渐厅，始甚疑之，及睹下文云，一任自然，则知辟厅细之渐行，是为最下乘者，设不欲使之与自然争力也。然必以微细自不闻声为上，从细微而至无息即胎息之理尽矣。恐学者功至之后，犹拘牵文字，着於厅细先后之问，返与自然为敌，良可衰也。如此，人焉得不为之明辩矣？
　　李奉时山人服气法
　　每欲服气，如婴儿吮乳，气息似闷，即咽之，依前吮咽，大闷即放令口出，甚须微细。每咽使心送之至脐下，有病亦使心送至病处。当服之时，第一须闭目专意，握固安定神气，然后为之先须导引，令四体舒缓，然后为之。外服勿枕，舒手足，安定如病重，气甚闷，频蹙上至极，仍更握固，咽气又咽一气，气正声从耳中出，即得矣。秘之！秘之！此为内气，无问早晚晴明阴晦，须服即服。大都得晴明时大精，若服外气即有生死气。知之，十年服之，五日不服，即无益矣。每日五更午时服第一服了，须摄炼，兼以手按之，勿令心腹下硬。
　　蒙山贤者服气法
　　侧外，右胁着状，微缩两足，并着头向南面束，两手握固，傍其颐，闭取内气，极力开喉咽之，如此七咽一吐气。病时服气，一咽两咽一吐。功成，然后一七咽、二七咽一吐气，可也。又调息令出入气匀，准前又咽，都四十九咽，然复起坐之。坚膝座，两手相叉抱膝，闭气鼓腹二七或三七，气满即吐，更调息，特不得令喘赢，调讫又闭气，或二七三七一吐气，使腹调适乃休。或汗出，头足皆热，此气遍也。即常饱满，三关百节宣通畅适，行之十年登仙，老有少容。夫《旧经》皆存想，恐为劳烦，却使心意难行，服气本於胎息，但无思念，自合元化之功，久久行之，当自知其妙矣。仆游蒙山，遇此贤者，年可五十已下，其精神清明，颇异於俗。因问，云：贞观已前游此山，不道姓名，自称老夫。仆遂殷勤拜之，蒙授此诀，行之颇甚弘益。妙哉！哉！凡欲得不死，肠中无屎，立曰滓欲得长生，五藏精明。故《黄庭》云：何不食气太和精，故能不死入黄宁。《阴符》云：积火可以焚五毒。五毒则五味，五味尽可以长生。西王母谓武帝曰：能益能易，名上仙籍。不益不易，不离死厄。所谓益易者，能益精易形也。常能爱精握固，闭气吞液，则气化为血，血化为精，精化为液，液化为骨，行之不倦，精神充满。为之，一年易气，二年易骸，一本为易血也。三年易血，一本为易脉。四年易肉，五年易筋，一云易髓。六年易髓，七年易骨，八年易发，九年易形，十年道成，位居真人。变化自由，即灵官玉女而侍焉。
　　王说山人服气新诀
　　子夏曰：食气者神明而寿。《黄庭》云：玉池清水灌灵根，审能修之可长存。释氏止观，其有用气疗疾法，是知气之与液，递相通润也。古经法皆有时节行之，今议食气，不复以时节也。液则时时助气，使调滑也。所论食气，皆内气也，咽之代食耳！液者，咽之代浆耳。上食新气，下泄旧气，使推陈而纳新也。咽气不必饱满，下泄不必常出，但得无臭，即自平定。咽气不必常咽，但气清则腹内自平。夫然不须饱矣！初学之时，觉饥即食，不觉饥即止矣。若食时，常以一咽两咽压之，则食易消，食渐消，加咽数，至食消，气自调下。若觉腹中气小妨，即或行或外，束转西侧，以意想驱逐之使下。若未下，不得急性忙迫，但以意冲融之，不久自泄也。食气时若欲上噫，但任噫出，必不得抑之也。桑榆子曰：夫功浅多噫，盖由乍服之得真气尚少，新气必多，不正而多，命官不受则宜徐徐攻之。又初服之时，所咽者往往不到气海，则无所归投，返上为噫也。若得内气又入到气海，自然无噫。如着功多时，忽复噫者；不是伤多，即是外气误入也哉。欲下出，任下出，必不得闭之，在细意自审也。消息盈虚，久而自得其妙矣！宜行步，兼小导引，引亦不得频为之，世问诸事，皆自细意斟酌之。有诸疾，则绝粒三数日，轻则一日两日，更轻即绝一顷亦得。若疾在上，以意想上驱之，在下，以意想下驱之，若在四支及左右侧，并以意想驱逐之，则愈矣。大都不得闭之，若闭气即疾生。所食物宜润畅，寒暑皆适宜也。瘴疟时但绝粒数日，静居则差矣。
　　大威仪先生玄素真人用气诀
　　凡用气法，先须左右导引，令骨节开通，筋柔体弱。然后正身端坐，吐纳三过，使无结滞，静虑忘形，令气平息。良久徐徐先以口吐浊气，鼻引清气，凡此六七过，此名调气。调气毕，即口鼻俱闭，虚含，令气满口，即鼓口十五过已上更佳。如咽一大口水入腹，直以心存至气海中，良久，更依前法咽之，但以腹饱为度，亦不限过数。然后虚心实腹，闭口以手左右摩腹上，令气流行，即鼻中细细放通，息勿令喘厅，恐失中和。然后正身仰外，四平着状，枕高低与身平，两手握固，展臂离身四五寸，两脚亦相去四五寸。然后鼻中息收，即口鼻俱闭，心存气行遍身，此名运气。如有病，即心存气偏注病处，如气急，即鼻中细细放通息，口不开，候气息平，还依前法闭之，摇动两足指及手指并骨节，以汗出为度。此名气通。即徐徐收身侧卧，拳两脚，先左边侧外，经十息，即转右边侧外，亦十息，此名补损。依此法服经一月，后行立坐外时，但腹空，即鼓咽之，不限时节。如吃饭了即吃空饭一两口，和水咽下，此名洗五藏，即以清水熟漱口，虚心实腹，令脏叶舒展，咽之，令五藏不停五味气。讫，即以口先吐浊气，鼻引清气，不限多少，尽须放之。如下泄一浊气出，还鼓炼一口，和气补之。若寻常吃饼饮茶，皆外气入，当须入口，便合口，口既合，口中所入外气，即於鼻中出也。鼻中却入气，即是清气也。常须合口吃食，不令口中有气入，入即是死气。凡人言语。口中气出，必须却於鼻中入，此常行吐纳也。行住坐外，常须摇动脚指，此名常令气得下流。常行此事，动静念之，如节候不精，忽有外气入腹，即觉微痛，可闭气摩腹一百下，气即t 下泄也。气或上，必不得出，抑之使下，此名理顺。忌破气物及生玲枯腻等物，如依此法，不阙常行，九年功成，履空如履实，履水如履地。
　　胎息口诀并序
　　序曰：在胎为婴，初生曰孩，婴儿在腹中，口含泥土，喘息不通，以脐咽气，养育形兆，故得成全。是以脐为命门，凡孩或有初生尚活，少顷辄不收者，但以暖水浸脐带，向腹暖三五过即苏，则知脐为命门，信然不谬。道者欲求胎息，先须知胎息之根源，按而行之，喘息如婴儿在腹中，故名胎息矣。乃知返本还源，却老归婴，自有由矣。绵绵不问，胎仙之道成焉。故先序经纪，体用兼明备矣。
　　凡欲胎息，先须於静室中，勿令人入，正身端坐，以左脚搭右脚上，解缓衣带，徐徐按捺支节，两手握固於两腿上，即吐纳三五过，令无结滞。涤虑清闲，虚心实腹，左右徐徐摇身，令脏叶舒展。讫，还徐徐放着实，即呜天鼓三十六通，漱满华池，然后存。头戴朱雀，脚履玄武，左肩有青龙，右肩有白虎。然后想眉问却入一寸为明堂，却入二寸为洞房，却入三寸为丹田宫。亦名泥丸宫。宫中有神人长二寸，戴青冠，披朱褐，执绛简。次存中丹田，中丹田，心也。亦名绛官。中有神人亦披朱褐。次存下丹田，在脐下二寸半紫微宫，亦名气海也。中有神人，亦披朱褐。次存五藏，从心起首，遍存五藏六府。存五藏中各出本方气，及三丹田中素云合为一气，於顶中出，焕焕分光九色，上腾可长三丈。余想身在其中，此时即口鼻俱闭，心存气海中，胎气出入，喘息只在脐中。如气急，即鼻中细细放通息，候气平，还依前用心为之，以汗出为一过，亦不限过数。如体热闷，即心存气遍身出，如饭饭中气，此名满息。久久行之，入玄寂中，出妙默中，再明洞观形中五藏六府，及大小腹，胃受散膏如黄土色，脾长一尺二寸，在胃上，前后磨动不停，停则不和，饭食不消，即是不磨矣。当须闭气，以手摩腹一百下，即自然转磨矣。次存心，心似红莲华未开，下垂，长三寸，上有九窍，二窍在后，正面有黑毛七叶，长二寸半。次存肺，肺似白莲华开，五叶下垂，上有白脉膜，在心上覆心。次存肝，肝在心后，七叶紫苍色，上有黄脉膜，从左边第三叶下，在此也。其胆色青黄，长二寸半。次胆存肾，肾状如覆杯，黑色，却着脊，去脐三寸，上小下大，左为上，右为下。遍观一形三十六位，及三百六十骨节，皆有筋缠，骨青白如玉色，筋色黄白，髓若冰雪，有三百六十穴，穴穴之中皆有鲜血，如江河池潭也。及见左脚中指第二节是血液上源，其中涌出，通流一日一夜，绕身三万六千匝，至右脚中指第二节，则化尽，所以人若睡，必须侧卧拳局，阴魄全也。亦觉，即须展两脚及两手，令－气遍身，阳气布也。若如此修行，即与经所言动善时之义合矣。久久行之，口鼻俱无喘息，如婴儿在胎，以脐通气，故谓之胎息矣。绵绵不问，经三十年，以绳勒项，不令通气，亦不喘息。喘息常在脐中，水底坐经十日、五日亦可矣。以能行此事，功效如前，若觉得真，更须修道，此事乃是一门，不可不作。
　　胎息精微论
　　老君曰：知道者天不杀，含德者地不害，道德相抱身不衰老。内食太和，元气为首，清静自炼，委身放体，志无念虑，安定藏府，洞极太和。长生久视，潜气不动，意如流水，前波已去，而后波续处不返也。行之不休，得道真矣。每日入静室守玄元。玄元谓存玄门。玄中有玄是我命，命中有命是我形，形中有形是我精，精中有精是我气，气中有气是我神，神中有神是我自然。德以形为车，道以气为马，魂以精为根，魄以目为户。形劳则德散，气越即道叛，精销魂损，目动魄微。是以守静爱气，全精宝神，道德凝密，魂魄固守。所以含道不言，得气之真，肌肤润泽，得道之根。手足流汗，精气充溢，不饥不渴，龟龙胎息，绵绵长存，用之不勤，饮於玄泉，登於太清。还年返婴，道之自然。至道不远，近在已身。用心精微，命乃永存。夫道者，或传服五牙，五牙者五行之生气。（黄庭内景》 云：存漱五牙不饥渴。八方四时、日月星辰等气，思自顶而入，自鼻而出。虽古经所载，为之者少见成遂，亦非食谷者所能行致耳。是以服气者多不得其诀，徒劳精勤矣。既得其门，复悟其诀，即在精勤不懈耳。桑榆子曰：乌鸥而志乎天地，是不知量，彼五牙、八方、四时、日月、星辰等教不为初地者设，无成也。当俟其稍近之时可也。凡胎息服气，从夜半后服内气，七咽，每一咽既调气六七息，即更咽之。每咽如水流过坎声，是气通也。直下气海中，凝结腹中，充满如含胎之状。气从有胎中息，气海中有气充然后为胎息之道也。气成即清气凝为胎，浊气散而出。散从手足及毛发而出也。胎成即万病自遣，渐通仙灵，今之学其气也，或得古方，或授自非道，皆闭口缩鼻，但贵息长，而不知五藏壅闭，畜损正气，殊非自然之息。但烦劳形神，无所裨益，凡服气之时，即须关节通，胃海开纳元气，固纳毕，即关节还闭，徐徐鼻出纳外气，自然外内不杂，胎中气亦不出。但潜屈指数息，从十至百数，从一百至二百、三百，此为小通，即耳目聪明，百疾皆愈。若抑塞口鼻，拟习胎息，殊无此理也。口鼻气既不通，即畜损藏府，有何益哉！凡饵内气者，用力寡而见功多，唯在安神静虑，不烦不扰，即气道疏畅，关节开通，内含元和，终日不散，肤体润泽，手足汗出，长生之道，诀在此矣。从夜半后，服七咽即闭气者，但内气不出，鼻口常徐徐出纳外气，内外都不相杂，至五更又服七咽，平旦又服七咽，三七都二十一咽，止。若休根者，即不限此数，肚空即咽内气，咽内气常满，自元饥渴也。初似小难，久久习惯，自然内外之气不相混释也。惭渐关节开通，毛发疏畅，气自来往，亦不假鼻中徐徐通外气也。胎息之妙，穷於此也。
　　胎息杂诀
　　一经云：但徐徐引气出纳，则元气亦不出也。自然内外之气不杂，此名胎息。然初甩功之人，闭固内气讫，一亦鼻中微微通气往来，使令不到咽喉，一而返气即逆满上冲，不可抑塞，如此即徐徐放令通畅，候气调，即复闭之，切在徐徐鼻中出入，勿令至喉，极力抑忍。为之须臾，忽然自调畅，内外泰矣。此盖关节开毛孔通故也。到此，即千息亦不倦矣。又胎息之妙，功在无思无虑，体合自然，心如死灰，形如枯木，即百脉畅，关节通矣。若忧虑百端，起灭相继，欲求至道，徒卖艰勤，终无成功。桑榆子曰：有苦恼之气虑，有贪恶之气，诸如此类，皆邪气横中，能为元气之关防，亦犹小人当路，则君子无所逞其才也。此道至微至妙，出尘之士，方可为之。未离名利之问，徒劳介意。桑榆子曰：纵未出尘，但能使心不乱，不见可欲，则可矣。一经云：咽气满讫，便闭气存想，意如流水，前波已去，后浪续处。凡胎息用功后，关节开通，毛发疏畅，即依此，但鼻中微微引气，想从四支百毛孔出，往而不返也。后气续到，但引之而不吐也。功在於徐徐，虽云引而不吐，所引亦不入於喉中，微微而散，如此内气亦不流散矣。
　　秘要口诀
　　天关中为内气，口为天关生神机，手为人关把盛衰；足为地关生命扉。并《黄庭内景》云。神庐中为外气。神庐，鼻也。神庐之中欲修治。《黄庭内景》云。凡服气，皆取阳时。自夜半平旦也，即东南向，静端坐，叩齿三通，三漱津咽之。则两手相摩，令掌心热，揩拭面目。便以大拇指上下揩其肾骨七遍，即握固鼓气，以满天关，调匀为度，合闭口而咽之。即努腹讫，徐徐出神庐中气，其神庐中当修治之，鼓努每须相应，一鼓一咽一努，为相应也。其鼓咽之时，天关莫开，恐生气入腹而为疾也。夫服气，须安神定志，徐徐咽之，急即心胸中气不散，结痛，每咽五十服，渐加至百服，二百三百服，有他故，即二十三十服，行住服之，并得，临时自消息也。所贵常行，不欲阙日。如初服有噫气上，即鼓而却咽，无使气出。桑榆子曰：元气融和，不为厅厉，必若噫上，岂元和之气耶？然初始之时，特以气道未得全畅，事须抑就，但以元气待之也。若至再至三，气海不受，必惹着五藏之中旧有浊气，如此固亦不宜爱惜，宜也。忽下部有气，即泄之不妨，每一鼓咽气，须调和徐缓，不欲天关中有一声，若咽急，恐下部气闭，令人脱肛，慎之。如服内气，久而自通，通即服，无时矣。但饥即服之，饱即止之。每鼓咽之际，常存思气入五藏流行，即从手足心及顶三关九窍支节而出，忽有疾？即思以气攻其痛处。何疾不愈？如要服气休粮，即不论咽鼓努多少，常令腹满为度，勿令肠厌，若饥即时服三五一一咽，以意自调息，勿须仰外即气难下，一一损人心胸。凡气相应；即腹中有声，愚一者谓之肠空即有声，有声即损人，甚不一然矣！此犹雷呜电击，陶炼阴气，百关一流润，真要深门也。夫服气多方，若非一鼓努之法，不为真妙。或有人未解服一气，气未通流，便虚其心，忘其形，虽曰一效其坐忘，必无所成，多令困弊也。夫一鼓努法，本服自然元气，流布藏府，即一长存，人即不死，何暇於外思虑吸引外－气？夫人气尽即神亡，神去则身谢。故知守元气不失，胎成，皆秘诀所传，. llll 学者幸勿疑也。夫行气，候闲时，鼓十（咽、二十咽、咽，令肠满，然后存思，行－. l . llll . . 入四支，有事之时，即一咽、一行气，手足俱须着物，候气通流，必虚心忘形，一然得烦蒸之气散出四支，精华之气凝归气海。久而自然胎成，封固支节，得雷呜相应。当鼓转具腹，令气调畅也。夫服气导引，先舒手足很彭呕驯缅身左右，精思气入骨节行，引相应，令通不断，谓之行气导引。又宛转盘回，存思气从手足关节散出。古经云：有行气导引，非至道口传，罕有知者。夫行气，若饥时服，候腹满乃行之，若食饱后旋行。桑榆子曰：饱宜为饮字之误也。修养者，平居无饱，倪行气之秋乎？若无服气导引，当候闲时习之，非寻常可作也。夫服气导引，当居静密房室，不欲处高屋当风，如遇暴风疾雨，沾湿冲寒，冒热远来，皆须歇息，候其体乾气和，方可为之。若欲四支常瘦，即数导引，谓肌肤充悦，即多导引。服气导引，不失其时，则一神气常清，形容不易暴脂，虚肉不生，永无诸疾矣。世人或谓服气与胎息殊一误之深矣！胎从服气中结，气从有胎一中息。久服则清气凝而为胎，浊气散一而出胎，成可以入水蹈火。世人或依一甘方，戈受作直昔，以闭数之，贵其息长，不亦谬乎？殊不知五藏无常服之一气，一时闭塞关门，岂是胎中自然之一意？但烦劳形神，终无所益。时人服一气多闭口缩鼻，皆抑忍之，但须取息一长，不知反损。问曰：夫服内气外气，二气俱出五藏，焉得内外吐纳不同？桑榆子曰：些言二气俱出五藏，即大谬也。且外气喘息之气，即非府气也。但入至荣卫，非自中而有者也。焉得谓之出於五藏乎？答曰：服内气鼓努之时，即胃海开，纳真气，封固纳讫，即还闭，徐徐出外气，自然有殊。夫抑塞口鼻，气俱不通，不通即蓄损五藏，此乃求益而返损也。且人健时闭气息即易，忽有疾力微即难制，岂不失之极也。若服内气，用力甚少而功即多，当勤行之也。问曰：夫上士先导引后出一入，下士先出入后导引者，何也？答曰：上士先导引，则秽气随举动散出；下士后导引，恐其秽气入支节不散。此则学气导引得与不得有殊也。桑榆子曰：上下，犹言先后进也。系於功用浅深，非贤愚品第之谓。斯道也，岂愚者之可为乎哉？但有贤而不能者也。天师云：纳气有一，吐气有六，气道成乃可为之。吐气六者，吹、呼、嘻、煦、嘘、咽，皆出气也。桑榆子曰：煦，一本为呵，大抵六气之用，与他本有五不同也。时寒可吹以去寒，时温可呼以去热，嘻以去风，煦以去烦，又以去下气，嘘以散滞，咽丑利、许气二切以解热，凡人者则多呼咽，道家行气不欲嘘咽，长息之忌也。悉能六气，位为天仙。桑榆子曰：凡人者，喜怒哮欲众邪之气不绝於中，辛咸甘酸外物之味未离於口，若即便禁长息，则秽浊之气无洞尽之期，彼得道者无思无虑，无营无欲；含其浩然之气，又焉取於嘘咽哉！彼视嘘咽犹央堤耳。凡服气毕，即思存南方荧惑星，为赤气，大如珠，入其天关中，流入藏府，存身尽为气。每日一遍，此为以阳炼阴，去三尸之患。又古涓子留口诀，令想火炼身为炭，道者商量，火气非自然阳精，但恐伤神未可为也。其精者，真人密传至妙，精思行之勿疑。桑榆子曰：云商量者，延陵君之意也。夫存想之中，宁假分别其自然与非自然乎？若如所言，则存之与想得为自然否？况仙问炼丹亦用火，则火与荧惑；同是天地之中一物耳。亦何择焉乎？凡导引服气之时，衣带常欲宽，若紧急即损气，气海中闷。桑榆子曰：损谓限滞之也，非能损之。夏冬寝处饮食，常欲温，勿食酸咸油腻之物，食之损五藏，五藏损，即神不安。猜狗肉及生果子尤宜切忌。
　　用气神集诀
　　神集於虚，桑榆子曰：虚无盖为象也。而安於实。实谓精也。神，心中知者也。安而无欲，则神王而气知正，如此之时，则一任之，唯久弥善，行之不已，体气至安，谓之乐天，天者虚而自然也。乐天则寿。身外虚空亦天也，身内虚通亦天也，习之久久乃明生焉。虚中生白。密自内知，久习弥广，而精上合於明，明内发於精，如是乃至於道，道应於德，德成矣！用而为仁，分而为义。精气昼出於首，夜栖於腹，当自尊其首，重其腹，色庄於外，敬直於中，应机无想，唯善是与。此神气事质，合吾一体，谓之大顺。天保佑之，吉元不利。凡妙本有所，神在心中之虚，上通其系，气蕴肠中之实，实精，藏之前水胞之上也。恒宜温养之。桑榆子曰：凡温者，生之徒，但不得自温而失於热也。平居常宜闭目内视气源，下丹田也。每行一事利於生灵，则欣然闭目内视其心，谢之，若日吾身之神气，明发於吾形，使吾达道也。如是则天降之吉。故天者，虚气之灵，吾能用之，道极於斯矣。桑榆子曰：所谓天者，自然之谓也，非苍苍之谓乎！
　　炼气法
　　每咽服气功，余暇取一静室无人处，散发脱衣，覆被正身，仰卧展脚及手，勿握固，净席一领，边垂着地，其发梳以理之，令散垂席上，即便调气。气候得所，咽之，便闭气，尽今闷。又冥心无思，任气所之，气闷即开口放出，气新出喘息急，即且调气七八气已来，急即定，定又炼之。如此有暇，且十炼之，止为新功。恐气未通，拥在皮肤，反至疾也。更有余暇，又炼之，即更加五六，炼至二十、三十或四十、五十，并无定限，何以为则？如服气，功渐成，关节通，毛孔开，炼到二十、三十，即觉遍身润，或汗出，如得此状，即是功效新。炼得通润则止，渐渐汗出即好，且安心稳外，不得早起冲风等，如病人得汗，良久将息，即可着衣，徐徐行步，少言爱气，省事澄思，则身轻目明，百脉流注，四支通畅。故《黄庭》云：千灾已销百疾痊，不惮虎狼之凶鳃。亦以却老年永延。夫炼气者，每夜问及午时，任自方便，候神情清爽，即依前次第，峻坐修咽，勤勤致之，不得惰慢，忽有昏问，欲睡即睡，不得昏闷欲睡之时强为，即却邪乱其意。意邪气乱，失正道也。如新服未有正气，即校昏，昏已后，亦无昏沉矣。桑榆子曰：所当．须勤。勤，不得惰慢。又说任方便，不得勉强，消息之妙，在於此矣。则知勤勤不在勉强，修息游乘，自然以车，则气行矣。夫炼气者，即不得每日行之，十日五日有余暇，觉不通畅，四体烦问，即为之。常日无功，不用频也。桑榆子曰：阴阳合节则不为灾珍，此云常日无功，若如所言，为之何害？但以不止於无功，将臻乎有咎，何以言之？借如炎帝勤害而并功倍功，必反为大旱也哉！按摩亦然。
　　委气法
　　夫养气者，四体清和，志无思念，或因坐，或因外，任气依门户，调息凝然，委身如彼委衣，帖然在状，无筋无骨，无神无识，纵心纵身，寂沉寂沉。如委时，亦勿为主，桑榆子曰：无我相无人相，岂徒人我而已哉！．则万有都无也。然后澄神炼气，则百节开张，筋脉通畅，津液流注也。乘此便咽闭十气或二十气，亦得。每一咽皆须兀然任，气不得与意相争，良久则气从百毛孔出，不复更口吐也。纵其留者十无一二焉。复更调理，数至十息、百息已上，因有喘息，便又微含气咽入，即便调息，调息稍久，觉四支皮肉及关节，一如沐浴然。每暇，不问仰外侧卧，或立或坐，即委气委身以行之，其功日进，精满气全，神安魄定，志闭思远，道泰德宁，三尸自亡，六尘俱丧。《黄庭》云：闲暇无事身体安，虚无之居在帷问。但无为养生，委身委心，放形放思，与道合体，即知异候。又《黄庭》云：高拱无为魂魄安，清净神见与我言。此之谓也。
　　闭气法
　　拥塞气候不调即为之
　　夫上智之人，志坚思远，若能修理无少遗功，神定气调，绝於外病。中智之人，或缘公私所千，或心生进退，或修摄乖宜，气拥不和，反生其患。如有苦处，可入一静室，仰外熟调气，展足及手，各相去四五寸，仍须外处厚软，冬月暖盖被，静心坦然，即便咽气。咽毕，便闭之，口鼻不动，以心念所苦之处，以意注想攻之，气极而吐之，讫复咽，闭气新吐，必喘急时，声厅可调气六七息，气即调顺，又更闭气，想念攻之，或十攻、二十攻、三十、五十攻，觉所苦处汗出通润，即止。如未可，即每日五更或夜半频意攻之，以差为限。如病在左手，直入左手，如在右手，直入右手，如在头，直入头。分明见验，方知心能使气，气之从心，其应如神矣。
　　延陵先生集新旧服气经竟
　　
