服气精义论
　　经名：服气鲭义论。唐·司马承祯撰。一卷。底本出处：《正统道藏》洞神部方法类。参校版本：《云笈七签》，收入该书卷五十七。
　　服气精义论
　　天台白云子述
　　夫气者，道之几微也。几而动之，微而用之，乃生一焉，故混元全乎太易。夫一者，道之冲凝也。冲而化之，凝而造之，乃生二焉。故天地分乎太极，是以形体立焉；万物与之同禀，精神着焉；万象与之齐受。在物之形，唯人为贞；在象之精，唯人为灵。并乾坤，居三才之位，合阴阳，当五行之秀。故能通玄降圣，练质登仙，隐景入虚，无之心至妙，入登仙之法。登仙之法，所学多途，至妙之旨，其归一揆。或飞消丹液，药效升腾，或斋戒存修，功成羽化。然金石之药，实虚费而难求，习学之功，弥岁年而易远。若乃为之速效，专之克成，虚无合其道，与神灵合其德者，其唯气妙乎！黄帝曰：食谷者智而夭，食气者神而寿，不食者不死。真人曰：夫可久於其道者，养生也；常可与久游者，纳气也。气全则生存，然后能养志；养志则合真，然后能久登生气之域。可不勤之哉！是知吸引晨霞，餐漱风霜，养精光於五藏，导营卫於百关，既桔疾以安形，复延和而享寿。闭视听以胎息，返衰朽於童颜，远取於天，近取於己。心闲自适，体逸无为欣。邈矣！於百年全浩然於一室，就轻举之诸卫，真清虚之雅致欤！若兼修真之业炼化之功，则伫云辖而促期，驰羽驾而增远矣。服气之经，颇览多本，或散在诸部，或未畅其宗。观之者以不广致疑，习之者以不究无效。今故纂类篇目，详精源流，庶使蟪蛄之兼济，岂龟龙之独善耳。
　　五牙论
　　夫形之所全者，本於藏府也。神之所安者，质於精气也。虽禀形於五神，已具其象，而体衰气耗，乃致凋败。故须纳云牙而溉液，吸霞景以孕灵。荣卫保其贞和，容貌驻其朽谢，加以久习成妙，积感通神，与五老而齐升，并九真而列位。经文所载，以示津途，修学所导，自宜详（核）。
　　服真五牙法
　　每以清日一密咒曰：
　　经文不言面向，当宜各向其方，平坐握固闭目，叩齿三通，而咒中央向四维。
　　束方青牙，服食青牙，饮以朝华。祝讫，舌料上齿表，舐唇漱口，满而咽之三。
　　南方朱丹，服食朱丹，饮以丹池。祝讫，舌料下齿表，舐唇漱口，满而咽之三。
　　中央戊己昂，昂，太山服食精气，饮以醴泉。祝讫，舌料上玄膺，取玉水舐唇漱口，满而咽之三。
　　西方明石，服食明石，饮以灵液。
　　祝讫，舌料上齿内，舐唇漱口，满而咽之三。
　　北方玄滋，服食玄滋，饮以玉饴。祝讫，舌料齿下内，舐唇漱口，满而咽之三。
　　都数已毕，纳气极而徐徐放之，令五过，以上真道毕矣。意调诸方，亦宜纳气各依其数，即束方九，南方三，中央十二，西方七，北方五。又先师益中央醴泉，祝曰：
　　白石岩岩次，行源涌洞，以玉浆饮之，长生寿命益长。
　　此是《灵宝五符经》中法，《上清经》中别有四极云牙之法。其道密秘，不可轻言。凡服气皆先行五牙以通五藏，然后依常法又佳。束方青色，入通於肝，开窍於目，在形为脉。南方赤色，入通於心，开窍於舌，在形为血。中央黄色，入通於脾，开窍於口，在形为肉。西方白色，入通於肺，开窍於鼻，在形为皮。北方黑色，入通於肾，开窍於二阴，在形为骨。又肺为五城之华盖第一，肺居心上，对胸，有六叶，色如缟映红，肺脉出於少阳。在手大指之端内侧，去爪甲二分许，陷者之中。心居肺下肝上，对鸠尾下一寸。色如缟映绛，心脉出於中冲。在手中指之端，去爪甲二分许，陷者之中。肝在心下小近后。右四叶，左三叶，色如缟映钳，肝脉出於大敦。在足大指端，乃三毛之中。脾正掩脐上，近前横覆胃，色如缟映紫，脾脉出於隐白。在足大指端侧，去爪甲角如韭叶。
　　左肾右肾前对脐，博着腰脊。色如缟映紫，左为正肾，以配五藏。右为命门，男以藏精，女以系胞。肾脉出为涌泉。在足心陷者之中。凡服五牙之气者，皆宜思入其藏，使其液宣通，各依所主，既可以周流形体，亦可以攻疗疾病。令服青牙者，思气入肝中，见青气氲氲，青液融融分明，良久乃见足大敦之气，修服而至，会於脉中，流散诸脉，上通於目然。次服诸方，仍宜以丑后澡漱冠服，入别室焚香，坐向其方，静虑澄心，注想而为之。
　　服气论
　　夫气者，胎之元也，形之本也。胎既诞矣，而元精已散，形既动矣，而本质渐弊。是故须纳气以凝精，保气以炼形。精满而神全，形休而命延。元本充实，可以固存耳。观夫万物，未有有气而无形者，未有有形而无气者。摄生之子，可不专气而致柔乎！
　　右太清行气符，欲服气断谷先书向王吞之。七日吞一，三七日止。合符三枚，皆烧香左右。凡欲服气者，皆宜先疗身疹疾，使藏府宣通，肢体安和，纵无旧疹，亦须服药去痰饮。量体玲热，服一两剂泻荡，以通泄肠胃，去其积滞。吐泻方在后，将息平复，讫，乃清斋百日，敦洁操志，其间所食，渐去酸咸，喊绝滋味。得服狭苓，蒸暴胡麻等药，预断谷尤佳。服气之始，亦不得顿绝其药食，宜日日臧药食，渐渐加气液。知气候流通，体藏安稳，乃可绝诸药食。仍须兼膏饵，勿食坚涩、滓滞、玲滑之物。冬自觉肠胃虚全，无复饥渴。消息进退，皆以意自量，不可具於此述。宜於春秋二时，月初三日后八日前，其取一吉日为始，先服太清行气符，计至其日，令吞三符讫，静密之室，室束得早朝景为佳。於束壁开一窗，令日中光正对卧面。此室之东二勿令他障隔。以子时之后，先解发梳头数百下，便散发於后矣。初服须如此，久后亦不项散发也。烧香，勿用熏陆香也。束向正坐，澄心定思，叩齿导引。其法具后篇。又安坐定息，乃西首而卧。本经皆云东首，然面则向西，於存思吸引殊为不便。林须厚暖，所覆适寒温自得，稍暖为佳。腰脚已下尤宜暖，其枕宜令低下与背高下平，使头颈顺身平直。解身中衣带，令阔，展两手，离身三寸，仍握固展两脚，相去五六寸。且徐吐气息，令调。然后想之，束方初曜之气，共日光合丹紫流晖，引此景而来至於面前，乃以鼻先扳鼻孔中毛，每初以两手大指下掌按鼻左右上下；动之十数过，令通畅。微引吸而咽之。久久乃不须引吸，但存气而咽之，其气自入此便为妙。咽之三，乃入肺中，小开唇，徐徐吐气。人气有缓急，宜自任性调息，必不得顿引至极，则气厅厅，则致损。又引咽之三，若气息长，加至五六，咽得七尤佳。如此以觉肺开大满为度，且停咽，乃闭气，存肺中之气。随两肩入臂至手，握中入存，下入於胃，至两肾中，随脏至两脚心中，觉皮肉问习习如虫行为度。讫，任微喘息，少时待喘息调，依法引咽，导送之，觉手足温和调畅为度。诸服气方，直存入腹，不先向四肢，故致四肢逆玲，五藏壅滞，是以必须先入四肢，然后入腹，其气自然流宣。此后不复须存在肺，直引气入大肠小肠中，呜转通流脐下为度。应如此，以肠中饱满乃止。则坚两膝，急握固，闭气鼓腹九度，就鼓中仍存其气，散入诸体，闭欲极，徐徐吐之。慎勿长苦气急，稍稍并计而吐之，若觉腹中阔些，极则止，如腹犹满急，更闭气鼓之，讫，舒脚以手摩面，将胸心而下，数十度，并摩腹绕脐手数十度，展脚趾向上，反偃数度，乃放手纵体，忘心遗形。良久，待气息关节调平。讫，乃起，若有汗，以粉摩拭头面颈项，平坐，稍动摇关节，体和如常，可起动。其中随时消息，触类多方，既不云去烦述，善宜以意调适之。
　　凡服气所以必令停於肺上，入於胃，至於肾者何？肺藏，气之本也。诸气属於肺，天气通於肺。又肺者，藏之长也，为诸藏之华盖，呼吸之津源，为传送之官治节出焉。又魄门为五藏使，为四藏之主，通於十二经脉。周而复始，故为五藏使也。故令气停於肺，而后流行焉。胃者，五藏六府之海，水谷皆入於胃，六府之大主也；五藏六府皆禀於胃，五味入胃，各赴其家，以养五气。是以五藏六府之气，皆出於胃，变见於气口故也。肾者，生气之源，五藏六府之本，十二经脉之根。左为正肾，右为命门。故令气致於肾，以益其精液。天食人以五气，地食人以五味，五气入於鼻，藏於心肺，五味入於口，藏於肠胃。味有所藏，以五气和而生。津液气液相感，神乃自生。
　　五味岂独其谷，而五气中自有其味，又兼之以药，药之五味，尤胜其谷也。此虽只论肺肾，其气亦自然流通诸藏，故曰呼出心与肺，吸入肾与肝，呼吸之问，脾受其味也。呼吸之理及神气之要。故太上问曰：人命在几关？或对曰：在呼吸之问。太上曰：善哉！可谓为道矣。
　　凡服气皆取丑后午前者，鹦呜至平旦，天之阴，阴中之阳也；平旦至日中，天之阳，阳中阳也；日中至黄昏，天之阳，阳中阴也，黄昏至鹦呜，天之阴，阴中之阴也。人亦如是。又春气行於经络，夏气行於肌肉，秋气行於皮肤，冬气行於骨髓。又正月二月，天气正方，地气始发，人气在肝。三月四月，天气正方，地气定发，人气在脾。五月六月，天气盛，地气高，人气在头。七月八月，阴气始煞，人气在肺。九月十月，阴气始冰，地气始闭，人气在心。十一月十二月，冰气复，地气合，人气在肾。至四时之月，宜各依气之所行，兼存而为之。
　　凡服气，皆取天景明澄之时为佳，若当风雨晦雾之时，皆不可引吸外气，但入密室闭服纳气，加以诸药也。
　　凡服气断谷者，一旬之时，精气弱微，颜色萎黄。二旬之时，动作暝眩，肢节酸疼，大便苦难，小便赤黄，或时下痢，前刚后搪。三旬之时，身体消瘦，重难以行。已前赢弱之候，是专气初服所致，若以诸药则不至於此也。四旬之时，颜色渐悦，心志安康。五旬之时，五藏调和，精气内养。六旬之时，体复如故，机关调畅。七旬之时，心恶喧烦，志愿高翔。八旬之时，恬淡寂寞，信明术方。九旬之时，荣华润泽，声音洪彰。十旬之时，正黑皆至，其效极昌。修之不止，年命延长。三年之后，瘢痕灭除，颜色有光。六年髓填，肠化为筋，预知存亡。经历九年，役鬼使神，玉女侍傍，脑实脸胼，不可复伤，号曰真人也。
　　服六戊气法
　　气旦先从甲子旬，起向辰地，舌料上下齿，取津液，周旋三至而一咽，止。次向寅，次向子，次向戌，次向申，次向午。
　　又法起甲子日，竟一旬，常向戊辰咽气，甲戌日则向戊寅余旬依此为之，此六戊法亦是一家之义，以戊气入於脾，为食禀之本固也。此直不饥，若通益诸体，则不逮余法矣。
　　服三五七九气法
　　徐徐以鼻微引气，纳之三，以口一吐死气，久久便三气。次后引五气，以口一吐死气，久久便五气。次引七气，以口一吐死气，久久便七气。次引九气，以口一吐死气，久久便九气。因三五七九而并引之以鼻，二十四气纳之，以口一吐死气，久久便二十四气咽逆报之报之法，因从九数下到三，复顺引之咽可九九八十一咽气，而一吐之以为节也。此法以入气多吐气少为妙。若不作此限数，渐增入则阙於常数耳。死气者，是四时五行休死之气，存而吐之，自余节度，仍依常法。
　　养五藏五行气法
　　春以六丙之日，时加巳，食气百二十助於心，令心胜肺，无令肺伤肝，此养肝之义也。
　　夏以六戊之日，时加未，食气百二十以助脾，令脾胜肾，不伤於心也。
　　季夏以六庚之日，时加申，食气百二十以助肺，令肺胜肝，不伤於脾也。
　　秋以六壬之日，时加亥，食气百二十以助肾，令肾胜心，不伤於肺也。
　　冬以六甲之日，时加寅，食气百二十以助肝，令肝胜脾，不伤於肾也。
　　右此法是五行食气之要，明时各有九。凡一千八十食气，各以养藏，周而复始，不相克，精心为之。此法是家之义。所在五藏，事事具在五牙论中。
　　服气精义论竟
　　
