修真秘录
　　经名：修真秘录。宋·符度扛撰。一卷。底本出处：《正统道藏》洞神部方法类。
　　修真秘录
　　前商州丰阳县主簿符度仁纂
　　食宜篇
　　思仙问曰：夫修养之士，何物所宜食之充饥得不伤损矣？真人曰：酸咸甘苦食之，各归其时，春夏秋冬顺之，勿逆其藏。所食大过，成疾亦探。节戒作方，延益无限。其伤损之事，前已具言；延益之宜，今为子说。无令脱略，子宜志之。
　　《八素》云：春宜食辛，辛能散也。夏宜食咸，咸能润也。长夏宜食酸，酸能收也。秋宜食苦，苦能坚也。冬宜食甘肥，甘能缓中而长肌肉，肥能密理而补中。皆益五藏而散邪气矣。此四时之味，随所宜加之，食皆能益藏而除於邪，养生之道，可不移矣。
　　《礼记·内则》云：凡和春多酸，夏多苦，秋多辛，冬多咸，调以滑甘。注云：多其时味以养其气也。经曰：春无食酸，夏无食苦。四时各臧时味者，谓气壮也。减其时味以杀盛气，《内则》所云多其时味，恐气虚赢，故多其时味以养其气也。《内则》云：春宜羔豚膳膏邮，春为木王。膏狮，牛膏也。牛中央土畜，木克土，木盛则土休废，用休废之膏，以节其气，故用牛膏邻也。夏宜踞绣所留切膳膏躁，踞，乾雉也。锈，乾鱼也。躁，犬膏也。犬属西方金也。夏属南方火，火克金，火盛则金休废，故用犬膏，躁以节气也，秋宜犊尘膳膏腥膏腥，鹦也。鹦属东方木，秋属西方金，金克木，金盛则木休废，故用鹦膏腥也。冬宜鲜羽膳膏膻。膏膻，羊也。羊属南方火，冬属北方水，水克火，水盛则火休废，故用休废膏膻也。郑云：彼羔豚物，生而肥。犊尘物，盛而充。踞绣膜呼早切，热而乾。鱼雁水涸而性定。此八物得四时之气，尤为人食之不胜。是以用休废之脂膏煎和善之也。凡牛宜徐，羊宜黍，豕宜稷，犬宜粱，鱼宜瓜，言其气味相成也。
　　《周礼·天官》云：凡食齐听音视春时，饭宜温也。羹齐胝夏时，羹宜热也。酱齐听秋时，酱宜冻也。饮齐胝冬时。饮宜寒也。
　　《太素》云：肝色青，宜食甘。粳米饭、牛肉、枣，皆甘。心色赤，宜食酸。麻、犬肉、李，皆酸。脾色黄，宜食咸。大豆、猜肉、栗，皆咸。肺色白，宜食苦。麦、羊肉、杏、皆苦。肾色黑，宜食辛。黄黍、鹦肉、桃，皆辛。
　　又肝病者，宜食麻、麦、犬肉、李、韭。心病者，宜食麦、羊肉、杳、球。脾病者，宜食粳米、牛肉、枣、葵。肺病者，宜食黄黍、鹦肉、桃、葱。肾病者，宜食大豆、黄黍、猜肉、栗、蕾。
　　是故谨和五味，则骨正筋柔，气血以流，胜理以密。如是则气骨以精。谨道如法，长有天命。
　　羊肉大热，羊头肉平，主风眩，疫疾。羊肚，主补胃虚损，小便数，止虚汗。羊乳酪，补肺利大肠。羊肾，补虚弱，益髓。
　　犬肉，温。主补五脏劳伤。久服，益气力，厚肠胃，实下焦，填骨髓。不可炙食。
　　牛肉，平。牛乳，甘寒。主补虚赢，止渴。牛酪，主寒热，止渴，除胸中热。牛酥，寒。淘胸其客气，利大小肠。
　　鹿头肉，主消渴及多梦。鹿肉，主补中，益气力。鹿蹄肉，主骨髓中疼痛。鹿久食令人耐寒。
　　獐肉，补五脏。从八月到十一月食，胜羊肉。
　　驴肉，主风狂，忧愁不乐，能安心气。
　　端肉，主久水胀垂死，作羹食之大效。
　　豹肉，温酸。主强筋骨志性。
　　谓肉，平。食之肥下焦，强胃气，能食。
　　雄鹦肉，酸温。主下气，去狂邪，安五脏、肠中消渴。
　　乌雄鹦肉，甘温。主补中，止痛，除心腹恶气。
　　乌雌鹦肉，味平甘。主除风寒湿痹，五缓六急，安胎及乳瘫。
　　雁肉，味甘平。主益气，轻身。久服长发，耐老不饥。
　　白鸭肉，。平。主补虚赢，消毒热，和藏府，利水道。黑鸭不可食。
　　野鸭肉，味咸寒。主补中益气，和藏府，除客热，消食。九月后好食，消腹中虫，平胃气，调中，轻身。可长食之，胜家鸭。
　　鹑，温。补五藏，益中续气，实筋骨，耐寒暑，消结实。长食令人不厌，四月已后，八月已前不中食。
　　乾枣，味甘，辛温。主心腹邪气，安中，养脾气，助十二经脉，通九窍，补少津液，大惊强志。久服轻身，延年不饥，成仙。
　　栗，味咸，温。主益气，厚肠胃，补肾，令人耐饥。生食，治腰脚，不宜蒸食。
　　柿，味甘寒。补虚劳不足。乾者厚肠胃，健脾气，消宿血。红柿，至补肺气，续经络气。
　　橘子，味酸寒。主下气，开胸膈痰疾结气，止渴。久服，除口臭，轻身长年。皮陈久者良。
　　乌梅，味苦，平。主下气，除烦热，安心神，支体疼痛，偏枯不仁，止下痢，好睡，口乾。
　　捺，寒。益心气，补中焦不足。
　　樱桃，平。主调中，益脾气。多食无损，令人好颜色，美志性。
　　蒲桃，味甘平。主益气，倍力强志，耐饥寒，去肠问水，调中。久服之，轻身延年。
　　林擒，温。主止消渴，好睡，不可多食。
　　覆盆子，味甘平。主益气轻身，令人发不白。
　　甘蔗，味甘平。主益气，补脾气，利大肠，止渴。
　　豆葱，味辛温。主温中，止呕吐，口臭。
　　莲子，寒。主五藏不足，伤中气绝，利益十二经脉、二十五络，益血气，食之心欢，止渴，去热，补中，养神，除百病。久服轻身，耐老延年。
　　藕，寒，主补中，益气力，养精神，除目病，久服轻身，耐老不饥，延年。
　　鸡头实，主补中，愈百病，益子精，强志，明目。
　　菱实，平。主安中，补藏，令人不饥。
　　芋，平。主宽缓腹胃，除死肌，令人悦泽。
　　档，寒。主补五藏，明耳目，利关节，通血脉，益精神。久食不饥，变白发。
　　枸杞，味苦寒。主五内邪气热中，消胸胁气，除客热风痹，坚筋骨，强阴，利大小肠，补虚损，明目，益精气。久服轻身，耐寒暑。
　　葵，味甘寒。宜脾。久食利骨气，为百菜主。
　　竹笑，味甘寒。主消渴，利水道，益气力，不可久食。
　　苜蓿，味苦寒。利五藏，轻身，去脾胃邪气诸热毒。不可久食，瘦人。
　　荠，味甘温。主利肝藏，和中，明目。服丹石人，不可多食。
　　蔓菁，味苦温。主消食下气，利五藏，轻身益气。萝卜，寒。利五藏，轻身，益气。
　　根，消食下气，除五藏中风，炼五藏中恶气，服之令人白今，细肌理，美颜色，制钙毒。
　　白苣，味苦寒。主补筋力，利五藏，通经脉，令人齿白，聪明，少睡。
　　葱白，味辛，温平。冬月食之甚益人，不可多食，虚人。葱青叶，温，归肉。除肝邪，安中，利五藏，益目精，杀百药毒。
　　越，味苦辛。宜心，归骨。除寒热，去水气，温中，散结气，轻身耐老。
　　学道人长服之，通神安魂，益气力，续筋骨。
　　韭味辛酸，温。归心，宜肝。可久食，安五藏，不利病人。
　　荏子，味辛。主咳逆，下气，温中，补髓。叶调中，却臭气。
　　紫苏，下气，除寒中。
　　薄荷，味苦，平。却肾气，解劳乏。新病人不宜食。
　　刻芥，味苦温。辟邪气，除劳。不宜久食。
　　兰香，温。主消食，去停水，散毒气。
　　筒蒿，味辛平。主安心气，养脾胃，消饮食。不可频食。
　　香需，味辛温。散水肿，止霍乱，去热风。不可多食。
　　苦菜，味苦寒。主五藏邪气。久服安心，益气，少卧。轻身不老，耐饥。
　　蓝菜，平。主填骨髓，利五藏，调六府，理经络结气，明耳目，使人骨健少睡，益心力。久食大益人。
　　生姜，温。去痰下气，去胸中臭气，通神明，散烦闷，开胃口。
　　水芹，寒。养神益力，令人肥健，杀百药毒。
　　白蒿今青蒿也，味辛。主补中益气，养五藏，长毛发，令黑。久服轻身不老。
　　小蓟根，味甘温。主养精保气，令人肥泽。
　　野苣，寒。久食轻身，少睡，调十二经脉，利五藏虚热气。长食，甚益人。
　　马芹，温。主心腹满，下气消食，能调味，甘香美。
　　庾明，平。主明目，轻身，利五藏。
　　牛劳，寒。主去热风，头面烦满，四支不遂，通十二经脉。久服轻身。
　　菠菱，寒。主利五藏，通肠胃。服丹石人食之甚良。
　　朱若达，平。主补中下气，利五藏。
　　白黍米，味甘，辛温。宜肺，主补中益气。
　　杭米，味甘，辛苦。主心烦，止渴，益气，断下利，平胃气，长肌肉。
　　仓粳米，主补中益气，坚筋骨，通血脉。炊饭水浸令酸，食之，缓五藏六腑气。
　　白粱米，味甘寒。除胸中客热移易五藏六腑，续筋骨，可长食之。
　　粟米，味咸寒。主养肾气，去骨痹热中，益气力。陈者止利，压丹石毒。胡麻，味甘。主益力气，长肌肉，填骨髓，坚筋骨，治金疮，止痛。久服轻身长年。绿豆，味甘酸。主虚赢，补五内虚乏，益气，安精神，行十二经脉。食之脾厚肚宽，可长食之。
　　大麦，味咸寒。宜心，主消渴，除烦热，益气调中。久食，头不白。
　　积麦，味甘寒。主轻身，除热。久食令人多力健行。五谷之中积麦为上。
　　小麦，味甘寒。主养肝气，去寒热，止渴烦，补中益气，和五藏，调经络。
　　苍茧仁，味甘温。主筋急拘挛，久风湿痹，下气。久服，轻身益气，除筋骨中邪气，利肠胃，消水肿，令人能食。
　　秆米，味甘平。主益气，补中，利脾胃气。
　　白豆，平。补五藏，益中，助十二经脉，可长食之。
　　饴糖，味甘温。主补虚乏，益心力，止渴，治喉咽痛，除唾血。
　　月宜篇
　　思仙问曰：尝闻月宿所宜食者，愿赐其法。
　　真人曰：每月宿下，各有所宜之物，人若择而食之，亦可除其疾疹矣。今传於子，亦可晓示将来。
　　《养生论》云：正月卯日食铜鱼，使人无瘟病。二月春分食龟，使人不蛔，子孙蕃息。三月宿毕食鲔鱼，使人不随美色，多气力。送迎各二日。
　　春三月食犬肉，又先酸麦，无齿病，因甲乙以具。
　　四月宿勖食鹦，使人目明。
　　五月夏至食呜鸭，送迎各二日。
　　食鹧枭，送迎十日。
　　六月宿房食野雉，使人阳多遂子孙矣。
　　夏三月食鹦雉及苦，先麦食之，无瘴病，因丙丁以具。
　　七月食蠹，使人宜子孙，送迎各二日。蠹，木蜴也。
　　八月秋分食蠹，使人无病淫，众人畏之，送迎二日。
　　九月宿建星食雁，使人不病瘴。得良辰，美筋骨，送迎二日。
　　秋三月食马肉及辛，食之无寒病，因庚辛以具。
　　十月宿营室食诸乌，使人烁心，益寿美色，送迎二日。
　　十一月冬至食兔，令人不蛔，利足不僵。
　　十二月腊夜，令人持椒外井傍，无与人言，内椒井中，除瘟病。
　　冬三月食乱及咸，食之无足病，因壬癸以具。常以其月不尽三月，夕半食者无饱。
　　修真秘录竟
　　
