胎息精微论
　　经名：胎息纷彻论。不着撰人。一卷。底本出处：《正统道藏》洞神部方法类。参校版本：《云夏七签》，部分内容收入该书卷五十八。
　　胎息精微论
　　老君曰：知道者天不杀，含德者地不害。道德相抱，身不衰老。内食太和，元炁为首。清诤自炼，忘身放体。志无念虑，安定藏府。洞极太和，长生久视。诸炁不动，意如流水，行之不休，得道真矣。每入静室，守玄元炁。玄元者，一炁也。玄中有玄是我命，命中有命是我形，形中有形是我精，精中有精是我炁，炁中有炁是我神，神中有神是我自然。德以形为车，道以炁为马，魂以精为根，魄以目为户。形劳则德散，炁越则道叛。精消魂损，目动魄微。是以守静爱炁，全精宝神，道德凝密，魂魄固守，所谓含道不言。得炁之真，肌肤润泽，得道之根，手足流汗。精之充溢，不饥不渴，龟龙胎息，绵绵长存，用之不竭。饮於玄泉，登於太清，还年反婴，道之自然。至道不远，近在己身，用心精微，命乃永存。今之修道者，或服五牙、八方、四时、日月星辰等炁，并恨。但思自顶鼻而入，虽古经所载，为之少见成遂，亦非食谷者所能行致尔。是以修炁者多不得其诀，虚精勤矣。既得其门，复悟其诀，要在精勤元退懈耳。凡胎从炁中结，炁从胎息生，胎因炁中成。炁清则凝而结，炁独则散而出。胎成即万病自遣，神灵居之，三一守中，尸虫亡坠，即渐通仙灵矣。今之学者，或传古方，或受非道，皆闭口缩鼻，贵其炁长，而不知五藏壅闭，畜损正炁，殊非自然之息。此繁劳形神，元所益也。道日若抑塞鼻口，拟习胎息，殊元此理。口鼻炁既不通，则畜损肺藏，有何益哉？饵内炁者，用力虽微，而速见功成，全在安神静虑，不烦不扰，即炁道疏畅，关节开通，内含元和，终日不散，肌肤润泽，手足流汗，长生之道，诀在此矣。内炁满，无饥渴。初习即小难，久久甚妙。炁既不竭，神真不乱，道亦如炁至，诚修之，乃通灵。发炁齿坚，眼瞳英明。筋骨全实，壮勇胎神。面貌光泽，行步举轻。心自元欲，神不贪荣。玄父赤子，固际元倾。魂魄守元，三一自真。永宝其道，静安其神。神自通灵，道日永宝。胎息元炁克成，自为真人。胎息之妙，穷於此也。
　　内真妙用诀
　　诀曰：欲得长生，当修所生。所生之本，始於精炁。精炁结而成形。形为受炁之本，炁是受形之根，炁不得形则元因而立，形不得为则元因而成。则元炁所察之时，伏母脐下，混沌三月，玄牝具焉。玄牝者，口鼻也。玄牝既立，如瓜之有蒂，阴注母炁，始於此也。母呼亦呼，母吸亦吸。绵绵十月，炁神备遂，解胎而生。母虽知贪悦於子，当不知形耗体枯，分神喊炁，为子之用矣。既生七日，情见於外，变婴而为孩，指颐而能笑。先真议者，以为失道而后德。丧朴之本，便终於此。何况十五成童，二十弱冠，目眩五色，耳听五音，役智运神，问不容息。如此则纯朴之根荡然而尽。是故圣人知外用之元益，所以还元反本，握胎息之机，得长生不死，其理明矣。《中胎经》云：形中子母，何不守之？且形中以炁为母，以神为子。形炁先立，而后有神。神由炁生，故为子矣。且圣人不思外事，不视外色，不总外声，常使神与炁合，合行循环於藏府之问。御呼吸以上下，久久修习，则神自明，炁自和。若神自明，可照彻於五藏；炁自和，则通使於四支也。故黄帝三月内视注心，一神则神光化生，缠绵五藏，斯言可推而得也。《黄庭经》云：仙人道士非有神，积精所致和专仁。皆其事也。今之世人，神与炁各行，子母不相守，炁虽呼吸於内，神常运於外。如此常使炁逐秽浊，而神不虚明，神不虚明，则元熙渐散。转而相喻者，以神为主人，身为宅舍，主人不营於内，日用於外也。自然令宅舍空虚渐见危坏矣。死非道之人劳神役炁，元一息而住於形中，而犹冀长生，不亦远矣？先生曰：若知神炁之所主，子母之运行，则修生之道了然见矣。若炁元所主，但任运呼吸者，唯主通治藏府，消化谷食而已，终不能还阴返阳，填补血脑。则知凡人呼吸与圣人之呼吸殊矣！是故《南华经》云：凡人之息以喉，真人之息以踵。踵犹根也。又云，其息深根，深根固蒂，皆其义也。先生曰：凡人任自然之息；至近而役之，其所利唯化食而已。至人以神为宰御，呼而下流，吸而上之。上至泥丸，下至茎端，二景相通，可为救老残。至若呼不得神宰，则一息之中不全，吸不得神宰，亦一息之中生病。神炁当不全，若能息息之中，神炁常合，则胎从服炁中结，炁从有胎中息，胎息内结，求死不得。尹真人曰；若神能御炁，则鼻不失息，斯言至矣！《黄庭经》曰：日月布列设阴阳，二神相会化玉英。此谓阴阳二炁会合之时。言二景相观之后，情欲既动。精炁悉降於茎中，若不知道者，精炁皆被情欲所引，求制不得，遂有畎沧之忧，尾问之患。若为道之士神与炁合行，随呼吸以上下，不使停壅於下宫，是为神交而精不散，神虽会合，常味於元味。《黄庭经》云：子丹进饥肴正黄，淡然元味天人粮。又云：意中动静，炁得行道，自持我神明光。以次推之，虽有情欲动於精炁，而精炁以道自持，自然不动。《道经》云：化而欲作；吾将镇之以元名之朴。元名之朴，则胎息妙用矣。若习胎息日久，则神炁自正，和柔可使。《道经》曰：专炁致柔，能如婴儿乎？若胎息未成，则真神不御於精炁，谓精炁元主，自然随欲而动。情欲既动，而精炁自散。虽欲苦制，亦终元益。若胎息道成，精炁有主，故使男子茎中元聚精，妇人脐中不结婴。虽有情欲，终不能与神争也。是谓胎息之真，反精为神。其文毕矣！.
　　胎息神会内丹七返诀＿亦名留精回炁补脑
　　损神终日谈虚空，不如归命於身中。绵绵不住道自通，烟升云降何蒙蒙。七元三老从此功，我真不西亦不束。常令体裹轻如风，服之以后必腾空。世人见一不识一，一回存想一神出。只知一心望一切，不知一日损一日。劝君求真须识真，世上道经多俟人。开图阅录并乱神，此法不能留此身。惜哉自有不自亲，明昧汨没於泥尘。
　　夫修真学道者，切在存神固炁，养精保身，骨坚髓实。精神者，命之本也，道之源也。元炁者，神之根。身者，炁之宅。心者，神之舍。精大用则竭，炁大用则绝，神大用财衰。是以人之存者，神也。神之存者，炁也，精也。炁衰财神弱，炁壮则神强。傥使神衰炁弱，宅岂能全？治炁养神，切须固守，以至魂飞魄落，则追悔何为？立招伤败。此可喻之於灯。灯以油为母，母若既尽，灯何存焉？黄帝内丹，七返之门。内丹者，津水唾血精脑炁是也。夫欲养神，先须养炁。夫欲养炁先须养脑。夫欲养脑，先须养精。夫欲养精，先须养血。夫欲养血，先须养唾。夫欲养唾，先须养水。水者，五华之津液。元炁之精华在人口中牙齿之傍，则名水也。《黄庭经》曰：灌溉五华植灵根，七液洞流冲庐问。体生光华炁香兰，却灭百邪玉炼颜。此咽津之妙用致此。津液在口中则名水，及咽下到肺即为唾。唾色白，故象於金，绿肺中唾属金，常被心脉来铄。其唾流入心则化为血。血色赤，象於火，绿心中属火，常被肾来克，其血流入肾则化为精。精色滋，故象於水，绿肾中精属水，常被脑脉来克，脾炁应脑为泥丸。泥丸是土，有两条脉下彻肾精，其精在肾，谓精，流入泥丸则为脑。脑色黄，故象於土也。脑有二条脉，夹脊降到脐下三寸，是名炁海。脑实则炁海王，王则元炁盛，盛则清，清则神生。故水能长养万物，水竭则万物枯乾。《黄庭经》云：玉池清水灌灵根，审能修之身长存。些11闷全论养命之道也。悲夫！．世人耽迷嗜欲，任意施泄，《黄庭经》云：元炁败丧精神散，大期之内自求短。又曰：若当抉海百渍倾，叶去树枯失青青。炁亡液漏非己形，长生至慎房中急。何为死作令神泣？房中之术百数，妙在还精补脑。初修道之人，元炁未通，难见妙旨。
　　胎息精微论竟
　　
