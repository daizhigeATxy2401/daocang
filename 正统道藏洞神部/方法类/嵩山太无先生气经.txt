嵩山太无先生气经
　　经名：嵩山太无先生气经。又名《太无先生气经》。不着撰人。二卷。底本出处：《正统道藏》洞神部方法类。参校版本：《云笈七签》，收入该书卷五十九。
　　嵩山太无先生气经卷上_并序下同卷
　　夫形之所恃者气也，气之所依者形也。气全即形全，气竭即形毙。是以摄生之士，莫不炼形养气，以保其生。未有有形而无气者，即气之与形相须而成，岂不皎然！ 
　　余慕至道，备寻秘诀，自行气守真向三十余载，所闻所见，殊未惬心。大历中遇罗浮山王公自北岳而返，倚策高昂，依然相顾。余奇异人，延之与语，果然方外有道之君子也。哀余恳至，见授吐纳，须一二理身之要道。其恩罔极，非言词所能尽。每云道之要法、不在经书，悉传口诀。其二景、五牙、六戊诸服气法，皆为外气。外气刚劲，非从中之事所能宜服也。至如内气已正，一是曰胎息。身中自有，非假外求，不得昕师之口诀，徒为劳苦，终无所成。今所撰录，皆承师之旨要，以申明之，谅非愚蒙所自裁。王公尝谓余曰：老君云我命在我不在天地。又曰：吾与天地分一气而自理焉，天地焉能死吾哉J．斯实真言要诀也。修奉之士，宜三复之，恭承诱训，敢不佩服！有偶时得此诀者，须慎勿轻传示，无或泄露，以致其殃耳。
　　服气诀
　　修真服气诀：每日常外，摄心绝想，闭气握固，鼻引口吐，无令耳闻，唯是细微，满即闭，闭使足心汗出，一至二数至百已上，闭极微吐之，引少气还闭。热即呵之，玲即吹之，能至千数，即不须根食，亦不须药，时饮一盏酒作水通畅耳。数至五千，则随处出入，有功当自知也，则有入水外功矣。夫服食养．生贵有恒。真气既降，方有通感。岂有纵心嗜欲而望灵仙羽化？必无此事也。但仙人至士，行功未满，尚不能致，况凡俗乎？但信老人言，勤行之，即当自知矣。
　　进取诀
　　进取诀曰：凡欲服气，先须得一高燥静密之室，不在大，务绝风隙而已。室中左右常烧香，不用乳头者。肺须厚软，脚须稍高。《真诰》曰：林高免鬼吹。．盖言鬼物者，善因地气以吹人而为祟作。状高三尺可矣。衣被寒暖，使枕高三寸二分，裹内一寸九分余，令与背平。每夜半后生气时，或五更睡之初觉，先呵出腹中浊恶气，一九下止。若要而言之，亦不在夜半之与五更，但天气调和，腹中空则为之。闭目叩齿三十六通，以警身中神，毕，以两手煴目大小兼按之左右，抵耳摩面，为真人起居之法。随事导引，先以宣畅关节，乃以舌拄上愕，料口中内外，津液满口，则咽之，令下入胃，神承之。以此三者三止，是谓漱咽灵液，灌溉五脏，面乃光矣。此之法熟，大体同略，便兀然放神，使心同太空，身若委蜕，情累都遣，然后服之。每事皆闭目握固，唯散气时即展指也。夫握固所以闭关防而却精邪。初服气之人，气水流行，则不得握固。待至百日或半年，觉气通畅，掌中出汗，即可握固。《黄庭经》云闭塞三关握固停，漱咽灵液吞玉英。遂至不饥三虫亡，心意常调致欣昌是也。
　　陶气诀
　　陶气诀曰：凡人五脏亦各有气。夜卧闭息，觉后欲服气，则先陶气，转令宿食消，故气得出，然后始得调服。其法：闭目握固，仰卧，倚两拳於乳问，坚两膝，举背及尸，固闭气海中气，使自内向外，耕而转之，呵而出之，一九二九止。是日陶气。讫，还则调之。
　　调气诀
　　调气诀曰：鼻为天门，口为地户。则鼻纳之，口吐之，不得有性，作则气逆，逆则生疾。吐纳之际，尤宜慎之。亦不欲自耳闻之，或七或九，令和平也，是日调气。调毕则咽之。夜卧之，不可口吐也。常须在意，意久则调也。
　　咽气诀
　　得闭恣也也咽气诀曰：服内气之妙，在乎咽气。世人将外气以为内气，不能分别，作何甚哉！吐纳之士，宜审而为之，气或错性耳。夫人皆禀天地元气而生，身中分之元气而自理。每吐咽则内气与外气相应，自气海中随吹而直上，直至喉中。但惟吐极之际，则转闭口，速鼓而咽之，令郁然有声，汨汨然从左边而下。经二十日，即如水沥坎，闻之分明也。女则右边而下。如此则内气之与外气自皎然别。次以意送之，以手摩之，令运入气海中。气海在脐下三寸也，亦谓之下丹田。初服气人，上脓未通，以手摩而助之，令速下。若气已通流，不摩亦得。一闭口即三连咽，号曰云行，一湿咽谓之雨施。初服人气未通流，每一咽则施行，不可遽至连三。气通畅，然后稍加之，直至於小成一年后始可流通，三年功成，乃可恣服。
　　夫人气既未通，咽或未下，须以一咽为候。每咽吐极财大鼓口，微用少力，蹙而咽之，务令郁声汨汨而下，直入气海中。如此了然，后为三连咽，则便成也。且此诀要益余身，并深咽之。非久用心者，焉能较量而洞见真理！初服气人及久服未得其妙者，有得此诀，何其幸欤！何其幸欤！轻於传示，必招谴罚。慎之！慎之！每为之，向东，终而复始，准前所为候也。
　　行气诀
　　行气诀曰：下丹田后脊二穴通脊脉，上达泥丸。泥丸，脑宫也。每三咽连，则存下丹田中。所纳得元气，以意引之，令入二穴。因想见两条白气，夹脊双引，直上入泥丸，熏蒸诸宫，森然遍下毛发、面部、颈项、两臂及手指，一时而入胸中丹田心也，灌注五脏，却历下丹田至三里，遍尸，经膝踝，下达涌泉足心也。所谓分一气而理，则鼓之以雷霆、润之以风雨之义。亦由天地有泉源，非雷霆动则气不能润荡万物；人身有津液，非咽漱则无以溉五脏，蒙光彩。还精补脑，非交会则不能通而上之；咽服内气非吐纳即不能抽而用之。逆知回薄之道、运用之理所以则天法地也。想身中浊恶结滞、邪气瘀血，被正气荡除，皆从手足指端出，谓之散气。即展手指，不须握固，如此一度则是一通，通则气痞，痞则复调使平，平则复鼓，咽如前也。闭气鼓气，咽至三十六咽，为之小成，为未绝粒。但且至此，即得常须少食，务令腹中旷然虚挣。元问坐卧，但腹空即咽之，通夕至十度，自然三百六十度咽矣！谓之大成，是谓大胎息。如胎息，但闭气，数至一千二百息，亦谓大成。然亦不能炼形易质，纵得长生，尤同枯木无精光也。
　　又有炼气、闭气、委气、布气诸事，并杂诀要，列於下，同志君子详而行之，万不失一也。
　　炼气诀
　　炼气诀曰：服气余暇，入室脱衣，散发仰卧，展手勿握固，梳发令通，垂席而布之，即调气咽之。讫，便闭气，候极，乃冥心绝想，任气所之。过理绝闷则吐之，喘急即调之，候气平又炼之。气通，加至二十、三十、四十、五十，即令遍身汗出。如有此状，是其效也。安心和气，且卧勿起冲风，乃却老延年之良术也。神清气爽则为之，欲睡勿为也。常为之，不必每日，要独清爽时为之也。十日、五日，一度为之候。《黄庭经》云千灾已消百病痊，不惮．虎狼之凶残，亦以却老年永延是也。
　　委气诀
　　委气诀曰：委气之法，体气和平，心神调畅，元问坐卧，则可为之。依门户调气，或身於状，或兀然而坐，似元神识，寂寂沉沉，使心同太空，因而闭十气，或二十气，皆须任气，不得与意相争。良久，气当从百毛孔出，不复吐也。纵有十分气一二也，复调，为、能至十或百息已上，弥加#3候。行住坐卧皆为之，如此勤行，百关开通，颜色润悦，气清而长如沐浴#4。但体有不和便为之，亦必当清泰也。《黄庭经》日高拱元为魂魄安，清诤神见与我言是也。
　　闭气诀
　　闭气诀曰：忽有修养乖宜，偶生诸疾，宜投密室，依法布手足，则调气咽之。有所苦之处，闭气以意想经气以攻之，气极即吐之。讫，复咽继之，急气即止，气调复攻，或二十、三十、四十、五十，攻觉所苦之处，汗出通润即止。如未愈，即每日夜半或五更昼日频作意攻之，以差为度。病在头面手足，但有疾之处，则攻之，无不愈者。知心之使气於手足#5，有如神，即功力难言也。
　　布气诀
　　布气诀曰：夫用气与人疗疾，先须依前人五脏所患之疾，取方向之气布入前人身中，令病者向方息心静虑。此与布气令其自愈，亦咽气息念求除也，自然邪气永绝。正气布讫，邪风自退也。
　　六气诀
　　六气诀曰：六气者，咽、呵、呼、嘘、吹、嘻是也。五脏各属一气，余在三焦。此都包矣。
　　咽属肺，主鼻，有寒热不和及劳极，依咽吐纳，兼理#6皮肤疮病，有此疾者，则依状理之，立愈。
　　呵属心，主舌，乾涩#7气不通及诸邪气，呵出之，大热大开口，小热小开口。大小#8须作意，量宜理之，违度则损。
　　呼属脾，主中宫土，如气微热不和，腹肚胀，满闷不泄，以呼理之，即愈。
　　嘘属肝，肝主目，如目温热，可嘘以理之，即愈。
　　吹属肾，肾主耳，腰脚玲，阳道衰，以吹理之，即愈。
　　嘻属三焦，如不和，以嘻理之。
　　六气虽各有所管，但五脏三焦玲热极，风邪不调，都属於心，呵之以理，诸疾皆愈，不必用气也。诸家说准此行，可立见功效。
　　调液诀
　　调液诀曰：人食五味，五味各归一脏，每脏浊气同出於口。又六腑三焦之气，亦赓此门。众秽总投，合成浊气。每睡觉，浊秽之气自不堪闻，审而察之，知其时候。口中乾苦，舌涩颊热，少津液或咽唾喉中痛不能食，是热也。即须开口呵之，必须依门户出入之。十呵、二十呵即呜天鼓，或七或九，以舌漱华池而咽津液，复呵，察热退止。，但候口中清水甘泉生，即是热退五脏冻也。若口中津液玲淡不受水，即玲状也，即以吹治之法候口中自美，心调即止。《黄庭经》云：玉池清水灌灵根，审能修之可长存。又曰漱咽灵液灾不干也。
　　饮食诀
　　饮食诀曰：服气之后，所养有序次，其可食之物，有损有益。有益者，宜可食之，有损者，即可节之，益乃长服。每日平旦食少许淡水粥，甚宜人，理脾气，令人足津液。日中食淡钙赙饪，并佳，及葱蓬羹、糯米、大麦饭、鹿肉作白脯，已上并佳。食后吞生椒三五枚，及先咽气三五咽，消食，引下气，通三焦，和五脏，趁恶气，助正气，特宜长服，辟寒凛暑湿，明目，和中理气，功不可备具。在《太清经》上卷，更有别方妙。忌食十二属、三十六禽，本命父母本属特忌。热蒸饼，乱正气。肥猜肉、生菜，令人脉闭。瓜、枣、栗、芋、菱芙、獐、雁、野鹦，并可食之。不欲其心首脂也，斋戒须总．绝之。天师所种木中之玉，名日南烛草。每丛七十二茎，每茎二十四枝，每枝五叶，应七十二候，五行、二十四气也。江束少室山、南岳、湘江化中，并有之。作饥饭食之佳，作煎亦得，不必依《太清经》中所须，但单南烛草即得。凡食乍可饥，不得令饱，饱即伤心，气难行也。仍忌萝卜羹、生玲辛辣之物，酸滑牯腻、陈硬难消之物，切忌。若偶然食此等物一口，则物所在处，当微微有痛。慎之！慎之！但食软物无虑。
　　凡服气后，有气下则泄之，慎勿绝，绝即成疾。每朝空腹，随性饮一盏好清酒佳，冬暖之，夏玲亦得，助正气排邪，又不得多，多则昏醉，昏醉则伤神损寿。若遇尊贵，事不得已，则须且饮，但可呵三五下，盏饮并则开口呵十数下，遣够之毒，调理之。常时饮二三升，是日乃可一斗不至於醉，亦不中酒，亦不先食味，亦不退如故。
　　调护诀
　　调护诀曰：凡修炼服气休绝之法，不居产房，不升丧堂，六畜死秽，一切杂秽不净中，驴马恶气之物，并不宜闻，况近之乎！．如见不祥臭秽，即须念解秽咒、，不然甚损正气。不意卒然逢遇已上之秽，则速闭气，自取上风，疾过则解之，兼两杯酒以荡涤之，佳。如恶气入，觉不安稳，即须调气逐去，勿留，又恐有逆气，勿使出，则却咽下，更纳气以逆之，当定，以手摩助之，便含椒及饮一两杯酒令散矣。如不散，亦不使和平也，斯必乃食油腻杂犯触正气。用意有省，当知向前所犯，必是忧患房事者，勿再有误也。所服气一年气通，二年气行，三年功成。元气遂凝结玄珠於丹田，纵有犯触，无能为患。日服千咽亦不惧多，即返老还童，转从此也。於是气化为血，血化为精，精化为髓。一年易气，二年易血，三年易脉，四年易肉，五年易髓，六年易筋，七年易骨，八年易发，九年易形，十年之内，三万六千神备在身中，当化为仙真，号日神人。勤修至道，炼气为形，形化为神，神形一体，白日上升。大道灵验，好仙君子，详而学焉。勤修不息，即性开通，五脏相固。《黄庭经》云千千百百自相连，一一十十似重山是也。内气不出，外气不入，寒暑不侵，兵刃莫害，升腾变化，寿同三光，无穷尽也。
　　休粮诀
　　休粮诀曰：凡欲休根，但依前勤修。三年之后，正气流通，体实骨满，百神守位，三尸遁逃，如此转不欲闻五味之气，常思不食，须绝则绝，亦复无难。但觉腹空，即须咽气，不问早晚，何论约限，久久自和，节度时候，无烦具言。亦可兼药物。大有服药之人，多不服气，区区终身，唯以药物为务，固未得，亦非上士用心也。《黄庭经》云：百谷之实土地精，五味外美邪魔腥，臭乱神明胎气零，那从反老得还婴？何不食气太和精，故能不死入黄宁。
　　慎真诀
　　慎真诀曰：世上之人，率多嗜欲，损生伐命，今古共然。不早备防，悔将何及？《仙经》曰：夫人临终而始惜身，罪定而思迁善，病成而方求其药，天真已散，何可追之？故贤哲上士，惜未危之命，惧未祸之祸，治未病之病，遂拂衣尘寰，摄心归道。道者，气也。气者，身之主．。精者，命之根。爱精重气，然可庶几乎长生矣！《黄庭经》曰：方寸之中念深脏，三神还归老方壮。又曰：长生至慎房中急，何为死作令神泣？忽之祸乡三灵没，但当吸气录子精。寸田尺宅可治生，若当决海百读倾，叶去树枯失青青。此禁养精神之术。凡学长生久视，未有不爱精保气而致也。阴丹百御之道，人莫不知，虽务於气而不绝欲，亦不免危殆。故曰：人常失道，非道失人。人常去道，非道去人。修养君子深宜自省也。夫气者，道也。道者，虚元也。虚元者，自然也。自然者，元为也。元为者，心不动也。心不动者，谓内心不起。内心不起，即外境不入，内外安静，即神妍，神妍即气和，气和即元气自至，元气自至即五脏滋润，五脏滋润即百脉流通，百脉流通即津液上应，津液上应即不须五味。五味止绝，饥渴不生，饥渴不生。三田成体，坚骨实肉，返老还年，渐从此矣。故其气化为血，血化为精，精化为髓。一年易气，二年易血，三年易脉，四年易肉，五年易髓，六年易筋，七年易骨，八年易发，九年易形，三万六千神住在身，化为仙人。是心体玄微，理生不测也。五脏和，津液生，三焦通，气不壅。此谓琼丹，非世问丹也。夫神者，无形之至灵。故神禀於道，静而合乎性。人禀於神，动而合乎情。故率性则神凝，久则神止，扰则神迁，止则生，迁则死。皆情之所移，非神之所使也。夫欲服气，先须静坐，一觉向上想过欲界、色界、元色界，更过太始、太素、太初、太极、太高，想元气下，从顶门入，念至涌泉，端坐记入息，莫记出息。但用一觉，使元气随意而到三丹田，转轮如流水。《王老经》云：元气流通，不死之道。至人可知也，蚩蚩者不足与议。慎之！又曰：胎息守中，上与天连名。大道行之，立得飞仙。秘之！．慎之！保之！
　　嵩山太元先生气经卷上竟
　　#1养：原夺，据《云笈七签》补。
　　#2惮：原作『但』，据《黄庭经》改。
　　#3加：据《云笈七签》当作『佳』。
　　#4如沐浴：《云笈七签》作『如新沐浴之人』。
　　#5知心之使气於手足：《云笈七签》作『是知心之所使气，甚于使手』。
　　#6理：原夺，据《云笈七签》补。
　　#7乾涩：《云笈七签》作『口乾舌涩』。
　　#8小：原夺，据文义补。
　　#9止：原作『心』，据《云笈七签》改。
　　#10气者身之主：原作『身之主者精』，据《云笈七签》改。
　　嵩山太无先生气经
　　经名：嵩山太无先生气经。又名《太无先生气经》。不着撰人。二卷。底本出处：《正统道藏》洞神部方法类。参校版本：《云笈七签》，收入该书卷五十九。
　　嵩山太无先生气经卷下
　　修存诀
　　凡胎息气者，其道皆先叩齿三十·六通，集诸神，然后转颈一匝，其胎息已，咽喉咽之，如此三通，方以舌内外磨，料取玉津液，满口漱溜，昂头咽之。上补泥丸，下润五脏。
　　至夜半及五更，展脚握固，展两手，去身五寸，其枕高三寸，闭目依前法咽之。梳洗了，暖取一杯酒饮之。胎息滋六府，酒引气润百关。圣人言：人在气中，气在人中。人不离气，气不离人。人藉气而生，气散人死。人死生之理，尽在气中，但调炼元气，求死不得。王老云：久而行之，求死不得。此之谓也。老君云：甘雨润万物，胎津润百体。《黄庭经》云：昼夜不寐乃成真。上致神仙，下益其寿，在身所有疾病，想气攻之，其疾立愈。其真气逐浊气下泄，即觉神情爽利，器宇冲和。老君曰：灵谷玉英，并在已身。名山大泽，采药服食可以滋助正气，若全使之，即与道有乖。若久服胎息不乱者，自然气圆成真妙，不假羽翼而乃升腾也。
　　夫胎藏婴儿，握固服元气。握固是天地之问。握者，犹心闭门，邪气不入也。夫婴儿所以握固，在母腹中饮其元气，故号日胎息。合本元气不动不摇，自然不饥不渴也。
　　学胎元者，若闭气极闷，即微吐其浊气，呵而出之，旋便却闭，常守其元，自然成妙矣。夫人身禀元气所生，还须以胎元补之。故曰：保其元气，是日自然还丹步虚。曰：冲虚太和气，吐纳流霞津。胎息静百关，寥寥究三便。泥丸洞明镜，遂成金华仙。又曰：常念餐元精，炼液固形质。
　　学道之人，常含元气，抱漱流霞，充灌关府，津润骨节，回凋朽之颓龄，复童婴之怡颜。吐纳改容，若非炼液如此。凡胎息上冲咽喉，用何物为应？以雷呜应候为胎息矣。握固亦常行。夫咽喉下有十二楼，胎息气上通头，咽之，名日补脑之法。秘之！故日饥食太和自然之气，即胎息也。渴饮华池浆，口中津液也。得津液还归溉灌神门，肾宫滋润，玉液甘甜，深宜保之。夫五脏上应列宿，下应五行，常须以清诤保之矣。
　　慎粮法
　　慎气法曰：夫气之为理也，纳而难固，吐而易竭。难固须保全，易竭须潜而勿泄。真人曰：学道如忆朝餐，未有不得之者；惜气如惜面目，未有不全者。又曰：若使惜气如一身之先急者，吾少见枯悴也。其於接对言笑，须宜省约，运动呼叫，特宜调缓，触类爱慎，方免损矣。夫人与天地合体，阴阳混气，皮肤骨髓、腑脏荣卫、呼吸进退、寒暑变异之事，莫不同乎二仪五行也。是知天地否泰，阴阳之气乱焉，脏腑不调，经脉之候病矣。因外寒暑之病起於风，因所致者百病起於气。故曰：恬淡虚无，真气从之。精神内守，病从何来？是故须知形神以性和而全之，审内外之病而慎之。
　　夫人有三丹田，以合三元上中下也。上丹田泥丸脑宫也，其神赤子，字元先，一名帝卿。其神赤衣冠，治上元也。中丹田绛宫心也，其真人字子丹，一名中光坚，其神赤衣冠，治中元也。下丹田脐下气海精门也，其神婴儿，字元阳，一名谷下玄，赤衣冠，治下元也。此三丹田，以应三元，中各有一神，若亏损即气漏精泄，精泄即气散也。夫精者身之根。根者气之位，精全即气全，精泄即气泄，唯精与气须全耳。又云：精能食气，形能食味。夫咽气不得和津液咽之，津液须别咽。若和津液，恐招生风，入腹成疾。咽津液时，须候出息咽之，尤妙也。
　　嵩山太无先生气经卷下竟
　　
