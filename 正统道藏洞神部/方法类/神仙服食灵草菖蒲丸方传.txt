神仙服食灵草菖蒲丸方传
　　经名：神仙服食灵草菖蒲九方传。撰人不详。文中提及『大历十四年』，应为唐代着作。一卷。底本出处：《正统道藏》洞神部方法类。
　　神仙服食灵草菖蒲丸方传
　　夫菖蒲者，水之精，神仙之灵草，大圣之珍方，游山隐士，遁世潜人，皆服之。梁武帝志骯经典，心在仙方，搜求智士，访觅贤人。时景龙中，吕娄云进表曰：昔中散大夫东方朔，汉武帝时仙人也。惟敬尚服菖蒲，伏愿陛下依之。梁主效而服之，百病消除，聪明爽利。帝乃叹曰：天灵地精，以神为主。仙人以道为尊，禀淳和，以药为本。菖者盛也，蒲者普也，精者灵也。能广救诸病，延年益寿强志，童颜日驻，岂不是仙草者也。菖蒲奇哉，兼窃效之，朝夕依法服之，甚有验矣，不唯男女老少服之，尤有增益。每为鬼神之所保护，世人莫测其由，服之百无所忌。若体热，即以秦胶一两钱，一盏水煎，待冷饮之即定，盖与菖蒲为使也。时大历十四年。
　　按渊明日：但以九月九日，采取菖蒲，炎日乾之，杵为散，以糯米糊，合之成丸。
　　又一法，《太清经》说神仙灵草菖蒲采取法，以三月三日，四月四日，五月五日，六月六日，七月七日，八月八日，九月九日，十月十日，采之时，须是清静石上水中生者，仍须南流水者，北流水者不堪。
　　又一法，拣挣地生处采之，当日收采，於当处去根上毛，令诤，以物盛之，水中争洗，去浊汁，坚头薄切，以好日色曝乾，杵罗，好日合之作糊，法用陈糯米，经宿浸淘，去坩汁，砂盆中细研，澄滓煮熟，以散搅和熟没，众人为丸，如梧桐子大，曝乾，合中贮之，初服十丸，嚼一口饭，和丸一时咽下，后即酒下。便吃点心饭，尤佳。百无所忌。服经十月，能消食。两月，除冷疾。三月，百病痊。而至四年，精神有余。五年，骨髓充满。六年，颜色光泽，状如童子。七年，发白再黑。八年，齿落重生。九年，皮肤滑腻。十年，面如桃花。十一年，骨轻。十二年，永是真人，长生度世，颜如芙蓉，役使万灵，精邪不近，祸患永消。此药大仙服之上升，世人莫知。仆因见《上清经》文中，具载功效。凡世之人不合妄传，恐其怠慢也。其得之者，镇心益气，强志壮神，填髓补精，发髭皆黑。若能志服，永保长生也。又法，三百三十岁亦有加者，长生度世，其菖蒲功不可当也。人自不志，其药固不谬矣。五日采之俱佳，刮去赢皮，薄切曝乾，一如前法，杵罗，研粳米糊和药末，得所成团，然后入铁臼中，重梼三千下为丸。
　　刘根曰：服菖蒲者，博览群书，日夕无倦，昼夜不寐，百神皆为侍奉。
　　扁鹊曰；．菖蒲能治积年风疾，广济世人，男女有疾，悉宜服之。
　　昔陶潜五月五日采之，以蜜为丸，有功无忌。若饭丸，绝妙，老幼服之，永无患害，百无所忌。每日早辰二十五丸，日午二十五丸，晚后三十丸，不得阙废时日，一年已后，出三尸九虫，无复搔扰。
　　河内县道者叶敬原母，年三十五，因疾中风，四肢不举，手足瘫痪，赢瘦弱损，一似鬼形，应是方书，寻览皆遍，千药无效。时有少室仙人，令服此药。一年已后，百病并除，四体充悦，肌肤红白，步轻行速，耳目聪明。至五年，形容转少，其功莫能测度也。
　　又治诸风腰脚，半身不遂，手足疗痹，瘫痪偏风，五劳七伤，痔漏发来，痛不可忍，痛切连心，汗湿衣服，常如瘦病，眼涩脚疼，腹藏不调，或泻或痢，如此疾状羸啜不差，服之永除根本。天行热病，瘴气时疫，传尸相染，十不存一，但服此药，获时痊平。又治女人产后血晕，冲心，赤白带下，相连命绝。但以菖蒲丸，和少当归，煎一碗，热服之，立可痊差。又治丈夫脚重头痛，四肢沈重，百脉无力，行则欲倒，坐、则人扶，但服此药，不久而痊。但是男女诸疾，悉主之。其药有五德，以配五行。青气入药，而属东方。白气入节，而属西方。赤气入华，而属南方。黄气入心，而属中央。黑气入根，而属北方。又能坚骨髓灵液，填血补脑，润五藏，益六府，开胃口，去皮肤中乾燥，益口齿，摄魂魄，长精神，去寒热，百脉和畅，四体安康。其药上士服之，永保长生。中士服之，延年驻颜。下士服之，百病不侵。能消诸病。若清诤学道之人，服之神通具录。所服菖蒲得道姓名如后：
　　寇天师，每服菖蒲得仙，至今庙前生菖蒲。郑鱼服二十年得仙，盖绰十年得仙，道士官和十年得仙，周鹿十年得仙，紫弘原母子得仙。王良年八十二，十年得仙。少室仙人鲁原十年得仙，萧光十年得仙，少室山严存真母子十年得仙，河内王兴十年得仙，河阳张士衡得仙，王屋县令周忠道得仙，初县有百姓容弘得仙，海沂人李亮得仙。处州王陪服此药八十年，白日升天。
　　神仙云：《菖蒲传》十二卷，秘在上官。此是《上清经》中具载，聊录要节，以示学道之人。其卫固非诡妄，如能一志采取，依法服之，必可以延年。如是不好道小人，强生诽谤，妄说是非，即致短折。此方虽是，好诸君子，即可传之道人。不许轻泄也，秘之。
　　神仙服食灵草菖蒲九方传竟
　　
