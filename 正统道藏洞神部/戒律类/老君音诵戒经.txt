老君音诵诫经
　　经名：老君音诵诫经。又名《云中音诵新秤之诫》。北魏神端二年，嵩山道士寇谦之假托太上老君降授。据《魏书□释老志》载，原本为二十卷。现残存一卷。底本出处：《正统道藏》洞神部戒律类。
　　老君音诵诫经
　　老君曰：烦道不至，至道不烦，按如修行，诸男女官见吾诵诚科律，心自开悟。可请会民同友，以吾诫律着按上作单章，表奏受诚，明慎奉行如律令。
　　老君曰：道官、箓生，初受诫律之时，向诫经八拜，正立经前，若师若友，执经作八胤乐，音诵受者，伏诵经意卷后讫，后八拜止。若不解音诵者，但直诵而已。其诫律以两若相成之，常当恭谨，若展转授同友及弟子，按法传之，明慎奉行如律令。
　　老君曰：道官、箓生，未使写经，诚律脱误，增损一字，有不得抄撮；写诚三纸二纸，不说卷首，使科律不具，灾当及身。吾此科诫，自有典事之官，随经诚监临，明慎奉行如律令。
　　老君曰：吾汉安元年以道授陵，立为系天师之位，佐国扶命。陵以地上苦难，不堪千年之主者，求乞升天。吾乃勉陵身，元元之心，赐登升之药，百炼之酒，陵得升云蹑虚，上入天宫。从陵升度以来，旷官真职，来久不立系天师之位。吾使诸州郡县，土地真官，注气治理鬼事，领籍生民户口，不用生人，祭酒理民，浊乱之法。而后人道官诸祭酒，愚暗相传，自署治箓符契，攻错经法，浊乱清真，言有三百六十契令，能使长生。鬼神万端，惑乱百姓；授人职契录，取人金银财帛。而治民户，恐动威逼，教人脆愿，匹帛、牛犊、奴婢、衣裳，或有岁输全绢一匹，功薄输丝一两。众杂病说，不可称数。妄传陵身所授黄赤房中之术，授人夫妻，侄风大行，损辱道教。有祭酒之官，称父死子系，使道益荒浊。诚曰：道尊德贵，惟贤是授，若子胤不肖，岂有继承先业？有祭酒之官，子之不肖，用行颠倒，逆节纵横，错乱道法，何有承系之理者乎？铁券首云父死子系何？是近世生官王者之法制耳。吾今未立地上系天师正位，据听道官，愚暗相传，自署治箓。诸道官祭酒，可简贤授明，末复按前，父死子系，使道教不显。吾论一事，吾岂死，有子孙系吾老君天师之后。天道无亲，惟贤是授。明慎奉行如律令。
　　老君曰：吾得嵩岳镇土之灵集仙官主表闻称言：地上生民，旷官来久。世间修善之人，求生科福，寻绪诈伪经书，修行无效，思得真贤正法之教。宜立地上系天师之位为范则。今有上谷寇谦之，隐学嵩岳少室，精炼教法，掬知人鬼之情，文身宣理，行合自然，未堪系天师之位。吾是以东游，临观子身，汝知之不乎？吾数未至，不应见身於世。谦之，汝就系天师正位，并教生民，佐国扶命，勤理道法，断发黄赤。以诸官祭酒之官，校人治箓符契，取人金银财帛，众杂功跪，愿尽皆断禁，一从吾乐章诵诚新法，其伪诈经法科，勿复承用。谦之受诚，二宿三日，掬寻窃冥之情。老君召，谦之临言：臣以蒙覆，愚而不进，有不赐长生神药，不能役使鬼神，何能化恶为善，消灾伏异，师范之？则愿道哀念，赐存生命，须老君出於世之时，得有神药之应，皆道气入身，乃敢受系天师之位。愿录愚诚。老君曰：吾以汝受天官内治，领中外官，临统真职，可比系天师同位。吾令听汝一让之辞。吾此乐音之教诚，从天地一正变易以来，不出於世，今运数应出，汝好宜教诚科律，法人、治民、祭酒按而行之。奉顺诚约之后，吾当勑下九州四海之内土地真官之神，腾籍户言#1。其有祭酒道民，奉法有功，然后於中方有当简择种民#2，录名文昌宫中。若道官祭酒不闲教化者，导及养生之术，有疑事不了，汝当与决之，分明顺奉，行如律令。太上老君乐音诵诚令文曰：我以今世人作恶者多，父不慈，子不孝，臣不忠，运数应然当疫毒临之，恶人死尽。吾是以引而远去，乃之昆仑山上。世间恶人，共相鱼肉，死者甚多，其中滥枉良善，吾愍之辛苦，时复东度，覆护善人。九州四海之内土地真神，五岳官属，尽集对各说土居好德异同，林言事实，称今世人恶，但作死事，修善者少。世间诈伪，攻错经道，惑乱愚民，但言老君当治，李弘应出，天下纵横，返逆者众。称名李弘，岁岁有之，其中精感鬼神，白日人见，惑乱万民，称鬼神语。愚民信之，诳诈万端，称官设号，蚁聚人众，坏乱土地。称刘举者甚多，称李弘者亦复不少，吾大瞋怒！念此恶人，以我作辞者，乃尔多乎！世间愚痴之人，何乃如此。吾治在昆仑山，山上台观众楼，殿堂宫室，连接相次，珍宝金银，众香种数，杂合错饰，兰香桂树，穷奇异兽，凤凰众乌，栖於树上，神龙麒骥，以为家畜，仙人玉女，尽集其上。若欲游行，乘云驾龙，呼吸万里，天地人民鬼神，令属於我，我岂用作地上一城之主也，我不愿之！若我应出形之时？宜欲攻#3易天地，经典故法，尽皆珍灭，更出新正。命应长生之者，赐给神药，升仙度世，随我左右。恶人化善，遇我之者，尽皆延年。若国王天子，治民有功，辄使伏杜如故，若治民失法，明圣代之。安民平定之后，还当升举，伏宅昆仑。我出之时，乘驾九龙之车，龙有九色连钱斑文，车有羽盖十二出，檀梓为车，饰以金银珠玉，杂色奇异，不可目名；征召天下真官，海岳风伯雨师，役使万鬼；倾天纲，缩地脉，回转天地如回我身；把捉日月，能令天地昼暗；仙人玉女，輧车侍从，锺鼓音乐，遍满虚空；百兽真徒，凤凰众乌，翔于其上；天地运动，人众鬼兵，无有边际，见我威光，无不弥伏我哉！愚人诳诈无端，人人欲作不臣，聚集通逃罪逆之人，及以奴仆隶皂之问，诈称李弘。我身宁可入此下俗臭肉奴狗魍魉之中，作此恶逆者哉！世人奸欺，诵读伪书，切坏经典，输吾多少，共相残害，岂不痛哉！吾出诵诚，宜令世人，咸使知闻，好加思寻，努力修善。修善功成，可得遇真，延年益算。明慎奉行如律令。
　　老君曰：吾初立天师，授署道教治箓符契，岂有取人一钱之法乎？喻如生官署职，有财钱若干，吾今并出新法，按而奉顺。从今以后，无有分传，说愿输送，仿署治箓；无有财帛，民户杂愿，岁常保口，厨具产生。男女百灾，疾病光佐，众说厨愿，尽皆断之，惟有校藏，三分收一，即其民市买计，厨会就家解散，易复可诣师治。民有病患，生命有分，唯存香火，一心章表，可得感彻。唯听民户，岁输纸三十张，笔一管，墨一挺，以供治表捄度之功。若有道官，浊心不除，不从正教，听民更从新科正法清教之师。明慎奉行如律令。
　　老君曰：祭酒之官，迁功之后，子孙清彻聪明，闲练鬼事，可就明师，受署治箓符诚，承继父后。若子孙用行颠倒，与俗不别，不顺科约者，诸官平处，奏表天曹，听民更受。明慎奉行如律令。
　　老君曰：道民或有家宅，说愿厨具，不由师治者，师即时使还，令民市备，为会解散。
　　老君音诵诚曰：道民不练科法，不能精勤香火，消灾散祸及病痛，行来忧虑县官，光怪众诸，欲有保说者，尽不听。听先启，何以故也？此户安道以求福，是误事也。自今以后，道民若有求愿，先修厨会之具请。若集启设求愿，其一事求上之，收福无他。明慎奉行如律令。
　　老君曰：道官授署，职治符箓，随家丰俭。意欲设会，任意人数，三人以上，复能重设。诸肴和会可通，若不能者，无苦也。明慎奉行如律令。
　　老君曰：厨会之上斋七日，中斋三日，下斋先宿一日。斋法：素饭菜一日，食米三升，断房室、五辛、生菜，诸肉尽断。勤修善行，不出，由行不经。丧秽、新产欲就会时，向香火八拜，使大德精进之人，在坐首作好饭盘，在坐上头，人别作盘。其参同不奉道者，请会无苦。而世间愚人，真以所奉不同，便作异意，不斋慢道，科法不为。主人求思恭肃之，故坐会之中，瞋恚无常。从今以后，诸官以意科处，思寻妙旨，苟能同心福愿之人，参尔无苦会。既还家为主人，烧香径宿，三过香火，言为：甲乙之家所请厨会，解求某事恩福，愿得道气覆护。明慎奉行如律令。
　　老君曰：厨会之法，应下三盘，初小食，中酒，后饭。今世人多不能三下盘，但酒为前，五升为限。明慎奉行如律令。
　　老君曰：男女官受治箓，天官叩章。顺诚之人，万邪不惑。当喻如生官臣使，夫有职之人，道民岂能欺犯者乎？道官祭济，愚暗相传，自署治箓，为请佩千部将军、吏兵相惑，乱请之伪，吏兵卫护，尽皆无有正。可常佩受署某官而已。通神得道之人，遇值仙官。诸受职箓者，不得五人三人，吏兵给吏。然地上愚人，自署相仿，何可能有此百千万重将军。吏兵、管护者哉！从今以去故时为事，未复承用。明慎奉行如律令。
　　老君曰：请客就会，人习严整衣服，如生官天子殿会，恭肃共同。明慎奉行如律令。
　　老君曰：道民奉户师，如生民事官等，言则称道民。明慎奉行如律令。
　　老君曰：其受治箓，诚之人弟子，朝拜之喻，如礼生官妆吏，礼法等同。明慎奉行如律令。
　　老君曰：道官祭酒，授人职治符箓，但与其道。受佩之后，不能精进，违科犯约，用行颠倒，奸怨非法，游行民间，读伪科律，诈惑万端，世间不奉。道之家民，有疾病危困，辄便改动我道者，当与治差。愚人无智，辄便动移，操米束薪，投户治病，谓病当差，返受死亡。死亡之后，先以功变，所还本属，辄即为民。然病者得差，便言得道恩福，言道有神，唱告於世，世人闻之，有丧祸变佐县官，复有改属归化之者。户口渐多，而户生祭酒，颠倒无常，用行逆节，淫盗杀生，体性短少，逼迫恐动，衒神卖道。其於无则诈见老君，兼复感悟，如是神教语，致使民心怀叹恨积。有复道官，我俱奉户主，何以不如他师，奉事礼拜，使人有暂正，欲更就明贤，言科法难犯。如此之徒，毒可检校，其衰祸阪运，命有长短，自有一定，非是愚人道官所能延远。诈惑之人，浊乱道法，若有此辈，此诸官参详。所集化户作厨会，取民辞状，道官连名表章，听民改属，民不得辄自移叛。明慎奉行如律令。
　　老君曰：吾观视世问凡愚，祭酒化户，领民上章，奏上练文书，多者十纸五纸，少者三纸二纸。．多之以少，都无头绪，万亿章奏，达者无一。何以尔者？土地真官，典事主者，惧罪相连，覆停稽违。吾令并出音诵歌诚，宣勑诸官。章书之法，如似生官文书，可得达理。凡愚道官，不练章表奏，不就於明能学习练法。世间道官，迁达亡人度星，作为二十、三十纸，千万美说於事，不如修谨善行，斋练苦身，香火自缨，百日功建，为先亡父母迁度魂灵。月月单章，言达斋功，胜於千通度星游说之事，斋功不达，无有感彻之理。先斋立功，却上度星章，无有杂色、米丝、纸笔，正为先古集贤会，烧香拔免亡人，最上可不度星。烦道不至，至道不烦，从今以后，思寻诵诚。明慎奉行如律令。
　　老君曰：道官、箓生、男女民，烧香求愿法：入靖东向恳，三上香讫，八拜，便脱巾帽，九叩头，三搏颊。满三讫，启言：男官甲乙，今日时烧香，愿言上启。便以手捻香着炉中，口并言：愿甲乙以年七以来过罪得除，长生延年。复上香，愿言：某乙三宗五祖、七世父母、前亡后死，免离苦难，得在安乐之处。后上香，言：愿门内大小口数，端等无他利害，来钱出入滑易。复上香，愿仕官高迁。复上香，愿县官口舌疾病除愈。一愿一上香，若为他人愿通，亦无苦十上、二十上、三十上，随愿。斋日六时烧香，寅午、戌亥、子丑是六时。非斋日，朝暮。辰巳之日，天清明，夜半北向悔过，向天地叩头百下三十六，搏颊三过，三百下以为常则。先绿福深者，通神在近，先绿福浅者，八年得仙。明慎奉行如律令。
　　老君曰：三会日，道民就师治。初上章籍时，於靖前南正北向行立定位，各八拜、九叩头、九搏颊。再拜，伏地请章籍讫，然后朝贺师。明慎奉行如律令。
　　老君曰：道官祭酒，修行之法，复历民间，东西南北，行来出入，直身直面，一向直去，不得左右顾盼。到民家，不得妄有瞋怒，有呵谴食饮，好恶床席，舍庐众杂，论说是非。不可得先到贵豪富家苦顾，历民仪，先到寒贫家，教诲求福，使科约具备。明慎奉行如律令。
　　老君曰：男女箓生及道民，家有奴婢，不得唤奴婢，当呼字。若有过事，不得纵横朴打，但以理呼在前，语甲乙：汝有此事，应得杖罚，令受之。若责数，奴婢自当札罪，无有怨恨之心。道官道民，出言吐气，不得言说死事，此道民之大忌。明慎奉行如律令。
　　老君曰：世间有承先父祖事道，自作一法，家宅香火。复有承先祖作祭酒之官者，民户无知，言父死子系，
　　更不正属。户师民氓，同淫祠邪，令众杂邪，令非一仿言奉道。见他官政治祭酒，使复礼拜言：我是道民，意欲就正，复惧裹神，与之灾考。如此之人，为请作道会，满三约正诚，若不从令，勿复重请。如此之徒，奸情不已，非是天民，不如请诸不奉道之民。何以尔者？等是天民，统一道治，然则别属，有参会更好，岂比之奉道无师而有邪心乎？道官祭酒，宜以参会，更言据是，民可请为客，此乃违失事多，宜如详酌。若请为客，以刑律论。明慎奉行如律令。
　　老君曰：道民求福愿厨，先刺客斋，上中下斋随意，明当设会。今日请客来在主人家中宿，诸求愿还，官众共保乃行，出无他适。鸡呜至日出，尽皆上厨之列，来致仙官。唯解先亡厨，平旦至日中为限。若人士从愿到官，一切郡县，及以公侯卿相伯子男封土，随意欲设厨，可作耳求宰。民得腹心，土居安宁，风雨时节，随意而设，无有先科。今不限人头数，不设亦复无苦，但精勤香火。明慎奉行如律令。
　　老君曰：道气百千万重，自从开辟，黄燧之治，门有仙圣。从今以来，人伪道荒，经书舛错。后人诈伪，仙经图书，人人造法，天下经方，百千万亿，草药万种，万药百数。后人乐道长生，循放#4无效者何？然愚人意短，不达至妙，长生至道。仙圣相传，口诀授要，不载於文籍，自非斋功，念定通神，何能招致乘风驾龙，仙官临顾，接而升腾，服食草药、石药，服而得力之者，此则仙人奏表上闻，遣仙人、玉童、玉女来下临。天官神药，参入分数，一草一人，得力一石。一人得力，服气方法，亦俱等同。今世人岂能达此理乎？不降仙人，何能登太清之阶乎？而案药服之，正可得除病寿终，攘却毒气，瘟疫所不能中伤。毕一世之年，可兼谷养性，建功斋靖．解过除罪。诸欲修学长生之人，好共寻诸诵诫建功，香火斋练，功成感彻之后，长生可克。抱朴子者，未明益世，掬合前贤诸家经方，造经劝仙，内外卷首言仙之可得，可开悟人心。承前多有遗经，亦复不妄造出意，不犯改经诈说之罪。造经劝仙，功过自保，补后身当得仙人之阶。诸有修道之人，勿复承按前人伪书经律。今世人习读美经典，可益得身，朝但富贵，为子孙资荫耳。无有长生登仙之阶，欲求生道为可先读五千文，最是要者。明慎奉行如律令。
　　老君曰：靖舍外，随地宽窄，别作一重篱障壁，东向门。靖主人入靖处，人及弟子尽在靖外。香火时法，靖主不得靖舍中饮食及着鞋靺，入靖坐起言语，最是求福大禁。恐凡人入靖有取，物尽皆束带。明慎奉行如律令。
　　老君曰：道官道民，有死亡七日后解秽，家人为亡人散生时财物作会，随人多少，可参请俗民无苦为亡人过度设会。功满三，复欲设会，随意。能备可作，若不能备，无苦勤香火。明慎奉行如律令。
　　老君曰：为亡人设会烧香时，道官一人，靖坛中正东向，箓生及主人亦东向，各八拜、九叩头，九搏颊，三满三过止。各皆再拜恳，若人多者，亦可坐礼拜叩头，主称官号姓字，上启无极大道，万万至真无极大道。以手捻香三上，着炉中，口并言为亡者甲乙解罪过，烧香愿言。余人以次到坛前恳上香如法尽，各各讫。靖主上章，余人当席拜主人，东向叩头上章讫，设会。解坐讫，靖主入靖启事，为主人求愿收福，言当时，主人束向叩头，坐罢出时，客向靖八拜而归家焉。主人一宿之中，满三过烧香。明慎奉行如律令。
　　老君曰：道民家有疾病，告归到宅，师先令民香火在靖中。民在靖外，西向散发叩头，谢写愆违罪过，令使皆尽，未有藏匿，求乞原赦。若过一事不尽，意不实，心不信法，章奏何解？师亦自别启事云：民某甲求乞事。及病者亦道首过。若过尽者，师自得好感应；若过不尽，师亦不得好感应报。首过时，为可并行符承衔。民首辞上章，一日三过。上三日后，病人不降损，可作解先亡谪罚章。病家昼则向靖叩头，夜则北向，向天地叩头首过，勿使一时有阙。病家惶怖，欲有所说钱财厨愿，勿听之。若能备厨，请客三人、五人、十人以上，随人多少，按如科法设会。会时，客主人，#5病者考礼拜烧香，求乞救度。病者设会讫，客归到家，为病者烧香叩头，一宿之中，满三过，以病者救度礼叩头，烧香同法。明慎奉行如律令。
　　老君曰：道民不慎科法，淫犯杀生，宜校脏物，计钱使还民家，自市厨具，师得与表章解散。当作会时，主人众客前向香火，八拜叩头，三十六搏颊，满三讫，再拜。手捻香着炉中，并告言：某甲启太上大道，甲乙是肉人无知，奉科许祠某官求其事，并复有以塞请之者，今依科输赃，直为厨具，请客证明。以从今以后，生死付道，不敢以前为比。乞愿得在赦格之例，蒙恩生活，道气哀念。明慎奉行如律令。
　　老君曰：男女道官，‘浊乱来久，有作祭酒之官，积勤累世贪浊，若身化领求复经数余载，赃钱通说，贪秽入己，此是前造，诈言经律。此等之人，尽在地狱。若有罪重之者，转生虫畜，偿罪难毕。吾故出音乐新正科律，依其头领，欲使信道，以通人情，清身洁己，与道同功。太上清气，当来覆护，与民更始，改往修来，一从新科为正。明慎奉行如律令。
　　老君曰：道气百千万重，前贤后圣，修学长生，尽遇仙官，人人各得一重之气，而得升度之后，终不载於文籍。房中之教，通黄赤经契，有百二十之法。步门庭之教，亦无交差一言。自从系天师道陵升倦以来，唯经有文在世解者，为是何人？得长生飞仙者，复是何人？身中至要，导引之诀，尽在师口。而笔谍之教，以官人心，若开解信之者，执经一心，香火自缨，精练功成，感悟真神，与仙人交游，至诀可得。今后人诈欺谩道，爱神润饬，经文改错，法度妄造，无端作诸伪行，遂成风俗，劝教天下。男女受佩契令，愚暗相传，不能自度，而相领弟子，惑乱百姓，犯罪者众，招延灾考，浊欲道教，毁损法身。吾诵诚断改黄赤，更修清异之法，与道同功。其男女官箓生佩契黄赤者，从今诫之后，佩者不吉。若有不慎之人，所居止土地真官，注气靖治，典者使者，当自校录，吾与之灾考，死入地狱。若输转精魂，虫畜猜羊而生，偿罪难毕。吾观世人，夫妻修行黄赤，无有一条按天官本要所行，专作浊秽，手犯靖庐治官禁忌，而天官、仙人、玉女，尚不犯治室之法。吾今以黄赤贪浊，道教来久无有，真正愚暗相传，尽各不得其中正。时有清真洁素之人，无经律错乱，吾尽欲灾除此辈之人，不令而犯诛诮之暴。是以先令诚约，迁遣一教。然房中求生之本经契，故有百余法不在断禁之列。若夫妻乐法，但葱进问清正之师，按而行之，任意所好，传一法亦可足矣。今世浊恶，有形之人，流转精神，罪绿难消，是以诚约。要须斋功，与返为始，雪罪除愆，乃得感悟真仙。男女官努力修斋，寻诸诵诚，香火建功，仙道不远。明慎奉行如律令。
　　老君曰：从系天师升仙以来，旷官真职，道荒人浊。后人诸官，愚暗相传，自署治箓符契，气候倒错，不可承准。吾本授二十四治，上应二十八宿，下应阴阳二十四气，授精进祭酒，化领民户。道陵演出道法，初在蜀土一州之教，板署男女道官，因山川土地郡县，按吾治官靖庐亭宅，与吾共同领化民户，劝恶为善。阳平山名，上配角宿，余山等同。而后人道官，不达幽冥情状，故用蜀土盟法，板署治职。勑令文曰：今补某乙鹤呜、云台治，权时箓署治气职，领化民户，质对治官文书，须世太平，遣还本治。而九州土地之神，章表文书，皆由土地治官真神，而得上达。有今闻道官章表时，请召蜀土治宅君吏，他方土地之神，此则天永地隔，人鬼胡越，吾本下宿治号令之名，领化民户。道陵立山川土地宅治之名耳，岂有须太平遣还本治者乎？从今以后，诸州郡县，男女有佩职箓者，尽各诣师，改宅治气。按今新科，但还宿官，称治为职号，受二十四治。中化契令者，发号言补甲乙正中官，真气角宿治。以亢宿、氏宿、房宿二十八，如法上章时，直言臣，而不得称真人。若灵箓外官，不得称治号。其蜀土宅治之号，勿复承用。若系天师遗胤子孙，在世精循治教，领民化者，不得信用诸官祭酒；为法律上章时，不得单称系天师位号，当称职号，名与诸官同等。明慎奉行如律令。
　　老君曰：夫为道官、正治、祭酒，进善举贤，领受弟子，授人职治、诚箓、符契。进一贤善，除过十年，求仙速达。进一佞一恶，反罪十年，求仙求福，终不可得。其投道门之民，欲为弟子者，当观望情性，与约诚相应者三年，体能修慎法教，精进善行，心无有退，志无倾邪，乃可授箓诚，纳为弟子。明慎奉行如律令。
　　老君曰：中官正气宿治祭酒，得授人职箓诚，其箓生之人，不得妄授人诚箓。若不领民户，受中治箓者，当受中治散气祭酒职。若上灵官，不领民户，受外官散气祭酒职。其外官祭酒治民者，坐会时百五十箓，下坐。若中官治民，正气祭酒子息受治署中官。中官宿治，散气祭酒在父民闻行章，称文治气上章。若他官祭酒，民闻自治气上章。若求生之人，一身自度，不化愚俗，不领民户，亦可直受中官上仙赤天七十五将军箓，生起亦在外治祭酒上。明慎奉行如律令。
　　老君曰：道官道民，其先亡祖曾父母，幽谪不解，复注子孙。若斋功不达，章书谬说，多言十通百通，无益於事，要先斋感彻之，后乃可章表证达。斋功章书之法，不须多重，重烦浊天曹，不如不上斋。满百日一斋功，达表章之日，兼能请贤，随多少人数设会，拯梂收福益仁。若不能备者，但就师表章迁达亡人。若祭酒者，日日可言，斋功满百日，就师表章。明慎奉行如律令。
　　老君音诵诫经竟
　　＃１此处疑有漏脱。
　　＃２『方有当』疑为衍文。
　　＃３『攻』疑当作『改』 字。
　　＃４『放』当作『仿』。
　　＃５此处疑有漏脱。
　　
