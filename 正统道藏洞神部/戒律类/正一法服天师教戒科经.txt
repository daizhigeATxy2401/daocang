正一法服天师教戒科经
　　经名：正一法服天师教戒矜经。撰人不详，约出朴南北期。系早期天师道经典《正一法文》残本之一。一卷。底本出处：《正统道藏》洞神部戒律类。
　　正一法服天师教戒科经
　　道以冲和为德，以不知相克。是以天地合和，万物萌生，华英熟成。国家合和，天下太平，万姓安宁。室家合和，父慈子孝，天垂福庆。贤者深思念焉，岂可不和！天地不和，阴阳失度，冬雷夏霜，水旱不调，万物乾陆，华叶燃枯。国家不和，君臣相诈，强弱相陵，夷狄侵境，兵锋交错，天下扰禳，民不安居。室家不和，父不慈爱，子无孝心，大小忿错，更相怨望，积怨含毒，鬼乱神错，家致败伤。些二事之怨，皆由不和。天地不和，阴阳错谬，灾害万物。国家不和，豪杰争权，禁令不行，害及万民。室家不和，祸起贪欲财利者，忿怒相加，以致灾殃。诸，贤者所以反覆相解，恐人说习非法来久，躬行犯恶，然后得罪，不能发悟，或怀怨望，其过益深，故重丁宁，皆宜用心，转相劝进，除去已往之恶，修今来之善。善积合道，神定体安，喜怒不忿於心，恶言不发於口，丑声不闻於耳，邪色不视於目，贪欲不专於意。修行正身，真气来附，邪恶皆去，故过悉除，新善自着。诸欲奉道，不可不勤；事师，不可不敬；事亲，不可不孝；事君，不可不忠；己身，不可不宝；教戒，不可不从；同志，不可不亲；外行，不可不愚；内实，不可不明；语言，不可不慎；祸患，不可不防；明者，不可不请，愚者，不可不教；仁义，不可不行；施惠，不可不作；孤弱，不可不恤；贫贱，不可不济；厄人，不可不度；生物，不可杀伐；恶事，不可不避；色欲，不可不绝；贪利，不可不远；酒肉，不可不节；善人，不可不敬；恶人，｀不可不劝也。贤者深念之焉。为人若不能与法戒相应，身心又无功德，欲求天福，难矣。修善得福，为恶得罪。罪至，不自责先日过，反呼奉道无益，怨咎皇天，犹豫前却，移心他念，群辈翕习，妖惑万端，结党连群，导趣邪伪，陷入奸非，愚人无知，为行如此，去道远矣。道之弘大，方圆无外。天网恢罗，人处其中，如大网捕鱼，鱼为游行网中，岂知表有网也。牵网便得，放网乃脱。人不知真道大神，如鱼之不知网也。而愚人或欲舍真就伪，伪住卒效，登时或能有利，利不久也。叛道者，所以不即受罚，大道含弘，爱惜人命，听恣其意，随其所欲，虽初快心，后自当悔之深远，非愚俗所能明知。道之视人，如人之视虫蚁；道能杀人，如人能杀虫也。道之好生恶杀，终不杀也。恶人为恶不止，自有司神记其恶事，过积罪满，执杀者自罚之，道终不杀也。诸贤者欲除害止恶，当勤奉教戒，戒不可违。道以无为为上，人过积，但坐有为，贪利百端。道然无为，故能长存。天地法道无为，与道相混。真人法天无为，故致神仙。道之无所不为，人能修行执守教戒，善积行者，功德自辅，身与天通，福流子孙。贤者所乐，愚者所不闻，学者勉自殷勤。天师设教施戒，奉道明诀，上德者神仙，中德者倍寿，下德者增年，不横夭也。按戒：为恶者，乃不尽寿而横夭也。恶人痛哉！贤者何不修善，久视长生乎！．虽不能及中德，修下德，治身世问，断绝爱欲，反俗所为，则与道合。
　　一不得淫泱不止，志意邪念，劳神损精，魂魄不守，则痛害人。
　　二不得情性暴怒，心忿口泄，扬声骂晋，誓盟呎诅，呼天震地，惊神骇鬼，数犯不改，积怨在内，伤损五藏。五藏以伤，病不可治。又奉道者身中有天曹吏兵，数犯瞋志，其神不守，吏兵上诣天曹，白人罪过，过积罪成，左契除生，右契着死，祸小者罪身，罪多者殃及子孙。
　　三不得佞毒含害，始赖於人，专怀恶心。心神，五藏之主，而专念恶事，此一神不安，诸神皆怒，怒则刻寿，最不可犯之。不止，其灾害已。
　　四不得秽身荒浊，饮酒迷乱，变易常性，狂悖无防，不知官禁为忌，不知君父为尊，骂誉溢口，自诅索死，发露阴私，反迷不顺，淫于骨肉，骂天晋地，无底无对，举刃自守，故天遂其殃，自受其患。
　　五不得贪利财货。财货粪壤，随时而与。下古世薄，以财为宝，专念求利，买贱卖贵，伺候便宜，欺诬百姓。得所欲者，心怀喜悦，不得所欲者，怨恨毒心。或忿争多少，刀兵相贼，违犯天禁，不从教戒，贪欲爱财，财者害身之雕，身没名灭，何用财为？
　　闻戒者翕然称之言善，谓不可犯。背戒向利不自专者，忽然复动，辄有履险导刃之厄，大命倾矣。临败而欲悔，罪定而称善，事失以过，天道不救。财宝色欲，陷目之锥，害身之灾，贤者远之，愚者乐之。贤者坐起寐卧，举动行止，深用自戒。自戒，身无变动，其福明矣。观今奉道精专者，万无一人。何以言之？下古世薄，时俗使然，竞相高上，贪荣富贵，仁义不行，权诈为智，父子相欺，君臣相给，转相属托，货赂卖官，黜退忠直，任用佞邪，厚奸结党，阿谀所亲，富贵相追，贫贱弃损，服饰车马，浮华顺俗，君子小人，皆共同然，所以欣欣世问，岂念道乎。此辈愚人，虽先休休，不足愿也。所以者何？愚人浅薄，适有荣显，便骄奢盈溢，施行过度，恣心快意，不慎法节，道之清虚，不受此辈，神明远之，邪鬼侵之。或有协伪背真，祷鬼求请，天网恢恢，其罚未行耳。譬如炊熟，火下以灭，饭中余气未尽，势安得久。恶人虽未遇祸，譬如余气耳。诸贤者，人之所大愿，以生年为贵；人之所大恶，以死终为贱，岂不然乎！天道平正，以生赏善，以死罚恶。此吉凶祸福，从窈冥中来，祸灾，非富贵者求请而可避，非贫贱者守穷而故罚。修善者福至，为恶者祸来。国君虽有无极之宝，临危惜命，倾城量金，求生乞活，岂复可得！贤者贫贱，不须强求富贵，劳人精思，废人所存，傲慢乱志，使人不寿。而人见富贵者，心欲愿之，志欲存之，劳心苦志，得之不弘。若欲所求乞，修身念道，室家大小，和同心意，扫除烧香，清诤严洁，然具白开启，说其所欲，道之降伏，何所不消。若愿欲者，实不用金帛货赂，不用人事求请，不用酒肉祭祷，直归心於道，无为而自得。得之随意，则信为鬼立功脆物而已，亦不用多。而欲习效俗人，背道求请，事事反矣。欲得福愿，要当勤身精进，晨暮清诤烧香，坐起念之，不废所愿，福无不应。好乐者得福无量，不乐者自随本心。道至宽弘，恣随人耳。唯贤者明焉，念念精进，追之恐不及。愚者忽忽退然，去之恐不远。此贤愚不同也。学者勉自勤请。奉道之家，或遇灾异、疾病、死丧、官符、口舌，以致不利，何以然也？皆由人愚，奉法不勤，虽知道尊而欲奉之，其情性施行，与俗不别，邪伪不除，欲以邪伪干乱真正，终不可也。邪与正，如贼盗恶人见监伺吏，藏窜无住立处，岂可犯尊，其气自然不通。如何欲与邪相通也！诸此人辈，虽系名奉道，冀道当佑，道不受也。而自谓属道，遇灾急厄，病痛着身，虽望道拥护，道不救也。精邪恶鬼卒所侵害，道不为摄却。而恶人憧愚，殊不能克心改悔，归诚於道，方更背戾，呼道不神。虽不口言，心内怨望。此辈不庄事，变易心肠，巽濡日月，冀脱灾免害，万不一脱。执性了戾，心肠不改，没命之后，悔复何及。愚人痛哉！
　　贤者正心守道，不可懈惰，当以勤确愚者。自戒庄事，勤修大道，至尊高而无上，周圆无表裹，囊括天地，制御众神，生育万物，娟飞蠕动含气之类，皆道所成所生。道之威神，何所不集，何所不消，何所不伏。把持枢机，驱使百鬼，先天而生，长守无穷。人处其问，年命奄忽，如眼目视瞬问耳。而大道含弘，乃愍人命短促，故教人修善。上备者神仙，中备者地仙，下备者增年。道尊巍巍，何求於人。人不能感存道恩，精勤修善，虽不能及中德之行，下德当备也。而复不及下德，违背真正，不从教戒，但念爱欲、富贵荣禄、色利财宝、饮酒食肉，恣心快意，骄奢盈溢，岂复念道乎。人不念道，道不念人。人之若鱼、道之若水。鱼得水而生，失水而死，道去人虚，何望久生也。要在精进存念。诸贤者欲得保身念行，家居安完，皆去先日所犯过恶，进修后善。若见人有违失之行，转相劝戒，相教改悔，其功报效，应受福无量。勿谓道之无形，不可见为，欲傲慢轻易耳。然欲得恩福，当事精勤，晨夜清静。若有同义遇难，疾病相救，缓急相恤，不得以智欺愚，乘威诈称，假托鬼神，恐吓厄人。不得才有小智，称名自大，轻忽愚人，更相毁告，背向妄论，指摘贤者。不得私情贪狠，敬贵耻贱，乐富弃贫，托望侨气，爱僧二心，欲随情请福，以为惠施，道终不从，鬼不为使，毁败正法耳，反受咎。当同志相求，同法相好。若男女不晓书疏者，专心好道，可请明者，听诵经戒，会在静舍，若堂上扫除，烧香，澡洗洁清，男女别坐，俨然正体安神，精思明听，勿妄华言，倾邪不端，游心他念，玩堕睡寐，劳体自疲，虚苦无益。若能如戒精进不倦，室家受福，天曹吏兵，自来护人，终已无有灾患病痛也。
　　万物之中以人为贵。人处天地间，皆知生之日而不知死来之日。善人恶人，富贵贫贱，各自谓寿命终年，谁欲先穷者，人人所不乐也。然恶人过积结罪，罪满作病，病成至死，不自知。唯修善者得福。人生受命，制之在天。天实不言，故在圣人。圣人随世恻隐，不以常存，故遗教戒。教戒者，欲令人劝进，长生全身，保命无穷。人皆能奉法不倦，何但保命，乃有延年无穷之福。此非富贵者货赂求请所能得通也，亦非酒肉祭梼鬼神所降致也。道人贤者，奉敬教戒，精专勤身，先苦后报，其福应也。贤愚贵贱皆同，亦愿其所欲耳。唯道人执志，故能以戒自检，行止举动，爱欲之问，守戒不违，心无邪倾。若见色利，以戒掩目；若闻好恶之言，以戒塞耳；若食甘香之美，以戒杜口；若愿想财宝，放情爱欲，以戒挫心；若趣向奸非，意欲恶事，以戒折足。守之不废，可谓明矣。当劝进愚冥者。愚冥者不能承用，无如之何。以道人常欲有好心，善施惠故也，天道授福。
　　奉道精进，要当勤身，守之当久，治志当坚，精进专念，莫有不先劳后报，度身神仙。故有杨公十五奉道，六十未报，修身不倦，至年八十，功满行着，福报无量。诸贤者奉道，庄事勤身，当如饥渴，欲得饮食；如遇寒暑，欲得易处；如作极，欲得休息；如疲劳，欲眠寐；如愿想，欲有所得。念道奉真，欲得度身，如念此诸所欲，勉身如法不倦，获无灾殃、祸害、病痛、忧患，何愿不得，何福不应也。道出自然，先天地生，号无上玄老太上。三黑混一，为无上正真之道也。道弘大，包含天地，变化万神，微布散在八极之外，内潜毫毛之中，成生万物，制御三天，统三万六千神，大无不覆，小无不入，清虚无为，故能长存，含浊而不秽，故为万物母。天道无亲，惟与善人。善人保之，以致神仙。非富贵者求而能得，贫贱者鄙而无与。能专心好乐，精诚思念，修身行善，则与道合。然世人多愚，好尚浮伪，游身恣欲於群俗之问，须臾之乐，以快腹目，终不能苦身勤念奉道。奉道但当积修功德，谦让行仁义，柔弱行诸善，清正无为，初虽勤苦，终以受福，不与俗同。如人但贪须臾之利，命没之后，身为粪土，魂神同朽。道人与俗相去远矣。何以言之？道人清正，名上属天；俗人秽浊，死属地官，岂不远乎。愚人守俗，不念奉道，可谓大迷也。夫人各有眼目鼻口心意两足，其贤愚之行各异者，目专视利色，耳听言之好恶，鼻悦於甘香之气，口贪五味之美，心专纵恣所欲，两足随意导身趣向奸非。贤者不然，目不视所好，耳不外听邪恶之言，鼻不通臭香之气，口不乐滋味之美，心不想可欲之快，足不趋恶事为非，此道人所行。道人亦知诸所欲为快，以戒制情，故不犯恶。善积行着，与道法相应，受福无极。愚人所知恶速祸，不能专戒，与道相反，何望得福。若欲得福，何不效道人乎！奉道清正无为，惟当精进，修行积善耳。亦无问为限，亦无水火为难，亦无贫贱见逆，亦无豪强相夺，亦无富贵争进，亦无作役负檐之苦，何不壮事专精，奉道勤身乎！道人百行当备，千善当着，虽有九百九十九善，一善未满，中为利动，皆弃前功。治身关念，守戒不废，乃得度世。道人贤者，可勤行焉。
　　大道家令戒
　　大道者，包囊天地，系养群生，御万机者也。无形无像，混混沌沌，然生百千万种，非人所能名。自天地以下，皆道所生杀也。道授以微气，其色有三，玄元始气是也。玄青为天，始黄为地，元白为道也。三气之中，制上下，为万物父母，故为至尊至神，自天地以下，无不受此气而生者也。诸长久之物，皆能守道含气，有精神，乃能呼吸阴阳。道生天，天生地，地生人，皆三气而生。吕二如九，故人有九孔九气。九气通则五藏安，五藏安则六府定，六府定则神明，神明则亲道。是故人行善守道，慎无失生道，生道无失德。三三者不离，故能与天地变易。《易》称，有天地，然后有万物；有万物，然后有男女；有男女，然后有夫妇；有夫妇，然后有父子。父子者，欲系百世，使种姓不绝耳。下古世薄，多愚浅，但爱色之乐，淫於邪伪，以成耳目，淫溢女色，精神勃乱，贪惜货赂，沙气发上，自生百病。至於黄帝以来，民多机巧，服牛乘马，货赂为官，稍稍欲薄，尽于五帝。夏商周三代，转见世利。秦始五溜，更相克害。有贼死者，万亿不可胜数。皆由不信其道。道乃世世为帝王师，而王者不能尊奉，至倾移颠陨之患，临危济厄，万无一存。道重人命，以周之末世始出，奉道於琅琊，以授干吉。太平之道起於东方，东方始欲济民於涂炭，民往往欲信道。初化气微，听得饮食。阴阳化宽，至於父母兄弟酌祭之神。后道气当布四海，转生西关，由以太平不备，悉当须明师口诀，指谪为符命。道复作《五千文》，由神仙之要，其禁转切急，指劲治身养生之要，神仙之说，付关令尹喜略至，而世多愚，心复问问，死者如崩，万无有全。西入胡授以道法，其禁至重，无阴阳之施，不杀生饮食。胡人不能信道，遂乃变为真仙，仙人交与天人，浮游青云之问，故翔弱水之滨。胡人叩头数万，真镜照天，髡头剔须，愿信真人，於是真道兴焉。非但为胡不为秦，秦人不得真道。五霸世衰，赤汉承天，道佐代乱，出黄石之书以授张良。道亦形变，谁能识真。汉世既定，末嗣纵横，民人趣利，强弱忿争，道伤民命，一去难还，故使天授气治民，曰新出老君。古闷鬼者何？人但畏鬼不信道，故老君授与张道陵为天师，至尊至神，而乃为人之师。汝曹辈足可知之，为尊於天地也，而故闷闷，日一日，月一月，岁一岁，贪纵口腹，放恣耳目，不信道，死者万数，可不痛哉！道以汉安元年五月一日，於蜀郡临叩县渠停赤石城造出正一盟威之道，与天地券要，立二十四治，分布玄元始气治民。汝曹辈复不知道之根本，真伪所出，但竞贪高世，更相贵贱，违道叛德，欲随人意。人意乐乱，使张角黄巾作乱。汝曹知角何人？自是以来，死者为几千万人邪。道使末嗣分气治民，汉中四十余年，道禁真正之元，神仙之说，道所施行，何以《想尔》、《妙真》，三灵七言，复不真正，而故谓道欺人，一反哉可伤。至义国损颠，流移死者以万为数，伤人心志。自从流徙以来，分布天下，道乃往往救汝曹之命。或决气相语，或有故臣令相端正，而复不信，甚可哀哉。欲朝当先暮，欲太平当先乱。人恶不能除，当先兵病水旱死。汝曹薄命，正当与此相遇。虽然，吉人无咎。昔时为道，以备今来耳。未至太平而死，子孙当蒙天恩。下世浮薄，持心不坚，新故民户，见世知变，便能改心为善，行仁义，则善矣。可见太平，度脱厄难之中，为后世种民。虽有兵病水害之灾，临危无咎，故曰道也。子念道，道念子；子不念道，道不念子也。故民诸职男女，汝曹辈庄事修身洁己，念师奉道，世薄乃尔，夫妇父子室家相守，当能久。而不能相承事清、贞孝、顺道、敬师、礼鬼、从神乎！今已去天下之扰扰如羊，四方兵病恶气流行，念今日之善，尊天敬神，爱生行道，念为真正，道即爱子，子不念道，道即远子，卒近灾害，慎无复悔，悔当苦在后身。吾晨夜周流四海之内，行於八极之外，欲令君仁、臣忠、父慈、子孝、夫信、妇贞、兄敬、弟顺，天下安静。故民浑浊日久，虽闻神仙之语、长生之言，心迷意惑，更怀不信。或行善未知真正，愚愚相教，邪邪相传，不自屏恶，更相谤讪，君臣争势，父子不亲，夫妇相咱，兄弟生分，因公行私，男女轻淫，违失天地，败乱五常，外是内非，乱道纪纲，至今三天患怒，杀气纵横，五星失度，太白扬光，变风冬雷，彗孛低昂。天垂悬像以示人，人不信道，道志，死者当气在幽谷。《妙真》自吾所作，《黄庭》三灵七言，皆训喻本经，为《道德》之光华。道不欲指形而名之，贤者见一知万，譬如识音者。道在一身之中，岂在他人乎。汝曹学善，夫根本不承经言，邪邪相教，就伪弃真。吾昔皆录短纸，杂说邪文，悉令消之。祭酒无状，故俾挟深藏，于今常存，使今世末学之人，好尚浮说，指伪名真，此皆犯天禁，必当中伤，终不致福也，但劳汝耳。无事自勤苦，不如任心恣意以快。汝不须为天考，不须轻易官法也。化以太平，人当助天为太平之行。天聪明，自我民聪明。中五正则二五定，亦从人为向应耳。诸新故民户，男女老壮，自今正元二年正月七日已去，其能壮事守善，能如要言，臣忠子孝，夫信妇贞，兄敬弟顺，内无二心，便可为善，得种民矣。种民难中亦当助其力，若好生乐道，无老壮端心正意，助国扶命，善恶神明具自知之，不可复为妄想，或以邪伪之人言，言我知道，以道教人。
　　诸职男女官，昔所拜署，今在无丧。自从太和五年以来，诸职各各自置，置不复由吾气，真气领神选举。或听决气，信内人影梦，或以所奏，或迫不得已，不按旧仪，承信特说。或一治重官，或职治空决。受职者皆滥对天地气候，理三官文书，事身厚食。○ 奉及诸闲官无文书之职，皆当随时坐起，名荷天官，常处神明之坐，以侨世俗非。忠臣孝子之道，曾不知悉，语闻灾责，已如逢灾遇害，如反怨，妄言奉道无益，此乃有罪三千，从尔如己也。吾昔勤勤忧济汝曹之命，欲令见太平耳，而复求太平耶？昔汉嗣末世，豪杰纵横，强弱相陵，人民诡点，男女轻淫，政不能济，家不相禁，抄盗城市，怨枉小人，更相仆役，蚕食万民，民怨思乱，逆气干天，故令五星失度，彗孛上扫，火星失辅，强臣分争，群奸相将，百有余年。魏氏承天驱除，历使其然，载在河雒，悬象垂天，是吾顺天奉时，以国师命武帝行天下，死者填坑。既得吾国之光，赤子不伤身，重金累紫，得寿遐亡。七子五侯为国之光，将相缘属，侯封不少，银铜数千，父死子系，弟亡兄荣，沐浴圣恩。汝辈岂志德知真所从来乎？昔日开门教之为善，而反不相听，从今吾避世，以汝付魏，清政道治，千里独行，虎狼伏匿，外不闭门。奸臣小坚，不知天命逆顺，强为妖妄，造者辄凶，及于子孙。汝辈岂知其原耶？从比年以来，四方疾病，扫除群凶，但杀恶人耳。其守道乐善，天自护之。如赤子临危度脱，如舌之避齿，汝曹岂复知之耶？诸职自今以后，不得妄自署置为职也。复违吾，中伤勿怨。祭酒治病，病来复差，既差复病，此为恶人，勿复医治之。但当户户自相化以忠孝，父慈子孝，夫信妇贞，兄敬弟顺，朝暮清挣，断绝贪心，弃利去欲，改更恶肠，怜贫爱老，好施出让，除去淫拓，喜怒情念，常和同腹目，助国壮命，弃往日之恶，从今日之善行，灾消无病，得为后世种民。民勿怨贫苦，贪富乐尊贵。汝耳目闻见，从古以来，富贵者久乎？财弃於地，身死於市。以此观之，故谚言：死人不如生鼠。得之在命，求之以道。道隐无名，名者伐身之斧。善行无辙边，欲令人不见其踪迩。为道当治身养生求福耳，而教人以纵己，纵己则人见其迩，伐身之斧利矣。伐身之斧利，则福去而祸来，可不慎欤。可不畏欤。天地所以长久者，以其无为。无为者，无不为也，但使人不见其有迩，乃能为奇耳。俗人辈，汝曹状可笑也。才有小善，欲使人知之；才有粉米之异，欲使人贤之。此皆非道之益，已皆犯禁矣。今传吾教令，新故民皆明吾心，勿相负也。
　　天师教
　　今故下教作七言，谢诸祭酒男女民。天地混籍气如姻，四时五行转相因。
　　天地合会无人民，星辰倒错为人先。二十八宿毕参辰，荧惑太白出其问。
　　若有改变垂象先，太平之基不能眠。是令轴轲不可言，发言出教心意烦。
　　走气八极周复还，观视百姓夷胡秦。不见人种但尸民，从心恣意劳精神。
　　五藏虚空为尸人，命不可赎属地官。身为鬼伍入黄泉，思而改悔从吾言。
　　可得升度为仙人，节慎阴阳保爱神。五藏六府有君臣，积在微微为真人。
　　神思愁惨不能眠，游戏百姓五藏问。还与真人共语言，心中真人来上天。
　　绛黄单衣三缝冠，佩天玉符跪吾前。陈说百姓道万民，功过进退有明文。
　　阳平治
　　教谢二十四治、五气中气、领神四部行气、左右监神、治头祭酒、别治主者、男女老壮散治民：吾以汉安元年五月一日，从汉始皇帝王神气受道，以五斗米为信，欲令可仙之士皆得升度。汝曹辈乃至尔难教，叵与共语，反是为非，以曲为直，千载之会，当奈汝曹何。吾从太上老君周行八极，按行民问，选索种民，了不可得。百姓，汝曹无有应人种者也。但贪荣富、钱财、谷帛、锦绮、丝绵，以养妻子为务。掠取他民户赋，敛索其钱物，掠使百姓，专作民户，修农锻私，以养妻奴，自是非他，欲得功名，荣身富己，苟贪钱财，室家不和，娠咱为先、男女老壮更相说道，转相诽谤，溢口盈路，背向异辞，言语不同，转相说咱，不恤鬼神，以忧天道，令气错乱，罪坐在阿谁？各言秘教，推论旧事，吾不能复忍汝辈也。欲持汝辈应文书，颇知与不？祭酒主者、男女老壮，各尔愤愤，与俗无别，口是心非，人头虫心，房室不节，纵恣淫情，男女老壮不相呵整。为尔愤愤，群行混浊，委托师道，老君太上，推论旧事，摄纲举网，前欲推治，诸受任主者、职治祭酒，十人之中诛其三四，名还天曹，考掠治罪，汝辈慎之。气将欲急，远不过一年、二年、三年之中，当令汝曹闻知，当令汝辈眼见，可不慎之。诸祭酒主者中，颇有旧人以不？从建安、黄初元年以来，诸主者祭酒，人人称教，各作一治，不复按旧道法为得尔。不令汝辈按吾阳平、鹿堂、鹤呜教行之。汝辈所行，举旧事相应与？不吉，吾有何急？急转着治民，次气下教，语汝曹辈，老君太上转相督，欲令汝曹人人用意，勤心努力，复自一劝，为道尽节，劝化百姓。
　　天师五言牵三诗
　　牵三复牵一，披云朗白日。三灾荡秽累，约当被中出。
　　牵三复牵二，荣华不足利。若欲入五难，必令精诚至。
　　牵三复牵三，酒肉不足甘。洗濯素丝质，界苦就朱蓝。
　　牵三复牵四，妙法冥中秘。希仰神灵降，一心莫有二。
　　牵三复牵五，道士出蓬户。脱落形骸中，渊玄谁能睹。
　　牵三复牵六，年往不可逐。虽无骨问分，训之故宜勖。
　　牵三复牵七，希仰入九室。披拎就灵训，谊然万事毕。
　　大道妙不远，弘之当由人。忠信成一气，可得脱度身。
　　三灾运已促，宜早去利欲。中睛渐坚固，灾厄便得度。
　　心罪宜详除，勉力可为则。过五难，众愿咸可得。
　　恨无自然分，缠绵流俗问。归长生，庶得厕群贤。
　　正一法文天师教戒科经竟
　　
