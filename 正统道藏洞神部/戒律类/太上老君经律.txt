太上老君经律
　　经名：太上老君经律。撰人不详，约出於南北期。慕集早期天师道戒律四种（缺二种）。一卷。底本出处：《正统道藏》洞神部戒律类。参校本：《云笈七签》卷三十八、三十九（简称七签本）。
　　太上老君经律
　　道德尊经戒　　九行二十七戒。
　　老君百八十戒　　已上男官同受。
　　太清阴戒　　阙。
　　女青律戒　　阙。已上女官受。
　　道德尊经想尔戒
　　行无为，行柔弱，行守雌，勿先动。此上最三行。
　　行无名，行清静，行诸善。此中最三行。
　　行无欲，行知止足，行推让。此下最三行。
　　此九行，二篇八十一章，集会为道舍，尊卑同科。备上行者，神仙；六行者，倍寿；三行者，增年不横夭。
　　道德尊经戒
　　戒勿喜邪，喜与怒同。戒勿费用精气。· 戒勿伤王气。戒勿食含血之物，乐其美味。戒勿慕功名。戒勿为伪，彼指形名道。戒勿忘道法。戒勿为试动。戒勿杀、言杀。此上最九戒。
　　戒勿学邪文。戒勿贪高荣强求。戒勿求名誉。戒勿为耳目口所误。戒常当处谦下。戒勿轻躁。戒举事当详，心勿惚恫。戒勿恣身，好衣美食。戒勿盈溢。此中最九戒。
　　戒勿以贫贱强求富贵。戒勿为诸恶。戒勿多忌讳。戒勿祷祀鬼神。戒勿强梁。戒勿自是。戒勿与人争曲直，得诤先避之。戒勿称圣名大。戒勿乐兵。此下最九戒。
　　此二十七戒，二篇共合为道渊，尊卑通行。上备者，神仙；持十八戒，倍寿；九戒者，增年不横夭。
　　老君说一百八十戒并序
　　昔周之末，赧王之时，始出太平之道，太清之教。老君至琅琊，授道与干君。干君受道法，遂以得道，拜为真人，又传《太平经》一百七十卷，甲乙十部。后帛君笃病，从干君授道护病，病得除差，遂复得道，拜为真人。今琅琊有木兰树，干、帛二君所治处也。幽王时，老君教胡，还当入汉中，过琅琊，干君得见老君。老君谓干君曰；吾前授汝，助人救命，忧念万民，拜署男女祭酒，广化愚人，分布莱子，使上感天心，下动地只，当令王者欢心。而自顷以来，吾遥从千万亿里观之，诸男女祭酒，托老君尊位，贪财好色，擅己自用，更相是非，各谓我心正，言彼非真，利於供养，欲人奉己，僧恶同道，拓贤嫉
　　才，骄恣自大，禁止百姓，当来从我。我道最正，彼非真也，皆不当尔，故来相语。干吉稽首再拜，伏地叩头百下，唯唯告曰：太上从今日已去，不知当何由去诸男女祭酒之重罪，令祭酒辈生活，既蒙道佑，可得升仙，寿终之后，不入九地下牢之苦，非但祭酒，复其万民。万民无知法则，祭酒之罪，臣之过咎，实在於己也。唯愿太上赦既往之失，署臣修将来之善耳。臣干吉死罪死罪。
　　老君曰：可正安意定坐。吾恐大道浇季，万民丧命，一二祭酒死入九幽之下，不足痛也。吾但念万民痛耳！汝当善听，记录心中，当为后世作法则，劫诸男女祭酒，令改往行，从今之善。
　　老君曰：人生虽有寿万年者，若不持戒律，与老树朽石何异？宁一日持戒为道德之人而死补天官，尸解升仙。世人死有重罪，无益魂神，魂神受罪耳！祭酒明奉行之。乃日：诸祭酒，各明听，天下万民，无有长存。人生有死，物成有败，日出则没，月满则缺，从古至今，谁能长存者？唯道德可久耳！今月亦善，今日亦善，今时亦善，诸贤亦善，师甲亦善，弟子亦善，万神备具，吏兵皆到。今吾以诸贤故，念万民之命，故受王甲禁戒重律。
　　老君曰：人生虽有寿万年，不持戒律，与瓦石何异？宁一旦持戒，终身为道德之人而死，不犯恶而生。持戒而死，灭度练形，上备天官，尸解升仙。世人不持戒律，死有重罪，无益魂神。善男善女，明奉行之。戒曰：
　　第一戒者，不得多畜仆妾。
　　第二戒者，不得淫他妇女。
　　第三戒者，不得盗窃人物。
　　第四戒者，不得杀伤一切。
　　第五戒者，不得妄取人一钱已上物。
　　第六戒者，不得妄烧败一钱已上物。
　　第七戒者，不得以食物掷火中。
　　第八戒者，不得畜猜羊。
　　第九戒者，不得邪求一切人物。
　　第十戒者，不得食大蒜及五辛。
　　第十一戒者，不得作草书与人。
　　第十二戒者，不得多以书相闻。
　　第十三戒者，不得以药落去子。
　　第十四戒者，不得烧野田山林。
　　第十五戒者，不得以金银器食。
　　第十六戒者，不得求知军国事及占吉凶。
　　第十七戒者，不得妄与兵贼为亲。
　　第十八戒者，不得妄伐树木。
　　第十九戒者，不得妄摘草花。
　　第二十戒者，不得数见天子官人，妄与为亲。
　　第二十一戒者，不得轻慢弟子，邪宠以乱真。
　　第二十二戒者，不得贪惜财物。
　　第二十三戒者，不得妄言绮语，隔戾嫉妬。
　　第二十四戒者，不得饮酒食肉。
　　第二十五戒者，不得积财物，侮蔑孤贫。
　　第二十六戒者，不得独食。
　　第二十七戒者，不得贩卖奴婢。
　　第二十八戒者，不得知人婚姻事。
　　第二十九戒者，不得持人长短，更相嫌恨。
　　第三十戒者，不得自习伎乐。
　　第三十一戒者，不得言人恶事，猜疑百端。
　　第三十二戒者，不得言人阴私。
　　第三十三戒者，不得说人父母本末善恶。
　　第三十四戒者，不得面誉人，屏处论人恶。
　　第三十五戒者，不得以秽污之物调戏人。
　　第三十六戒者，不得以毒药投渊池及江海中。
　　第三十七戒者，不得独与宗族私亲。
　　第三十八戒者，不得轻疏他人之尊。
　　第三十九戒者，不得自杀。
　　第四十戒者，不得劝人杀。
　　第四十一戒者，不得别离他人家口。
　　第四十二戒者，不得因恨杀人。
　　第四十三戒者，不得投书读人。
　　第四十四戒者，不得自用。
　　第四十五戒者，不得自贵。
　　第四十六戒者，不得自骄。
　　第四十七戒者，不得妄凿地毁山川。
　　第四十八戒者，不得恶言骂詈。
　　第四十九戒者，不得以足蹋六畜。
　　第五十戒者，不得揜人目。
　　第五十一戒者，不得厌治病。
　　第五十二戒者，不得希望人物。
　　第五十三戒者，不得竭水泽。
　　第五十四戒者，不得评论师。
　　第五十五戒者，不得裸形露浴。
　　第五十六戒者，不得轻慢经教。
　　第五十七戒者，不得慢老人。
　　第五十八戒者，不得观六畜交阴阳。
　　第五十九戒者，不得调戏。
　　第六十戒者，不得恃威势凌人。
　　第六十一戒者，不得阿党所亲。
　　第六十二戒者，不得带刀仗。若在军中，不从此律。
　　第六十三戒者，不得门户别离居。
　　第六十四戒者，不得起瞋恚。
　　第六十五戒者，不得骂人作奴婢。
　　第六十六戒者，不得立小便。
　　第六十七戒者，不得黥奴婢面。
　　第六十八戒者，不得咒人命死败。
　　第六十九戒者，不得快人死败。
　　第七十戒者，不得乱纵行游。
　　第七十一戒者，不得张目视人。
　　第七十二戒者，不得吐舌向人。
　　第七十三戒者，不得横求人物。
　　第七十四戒者，不得强乞扰乱百姓。
　　第七十五戒者，不得为世俗人赋敛。
　　第七十六戒者，不得为世俗人作礼头主。
　　第七十七戒者，不得为人图山，立冢宅起屋。
　　第七十八戒者，不得干知星文，卜相天时。
　　第七十九戒者，不得渔猎伤杀众生。
　　第八十戒者，不得淫秩，别离夫妻。
　　第八十一戒者，不得视弟子偏颇。视弟子当如其子。
　　第八十二戒者，不得夺人暝中火。
　　第八十三戒者，不得驰骋世俗，吊问死丧。宜密哀邱之。
　　第八十四戒者，不得与俗人共相群党，更相嘲毁。
　　第八十五戒者，不得败人成功，言是己德。
　　第八十六戒者，不得择好室舍，好床卧息。
　　第八十七戒者，不得訾毁人物以为恶。
　　第八十八戒者，不得自举己物以为好。
　　第八十九戒者，不得惊怚令恐怖。
　　第九十戒者，不得择人饮食为好恶。
　　第九十一戒者，不得为人往来恶言。
　　第九十二戒者，不得以县官中伤人。
　　第九十三戒者，不得预人间论议曲直事。
　　第九十四戒者，不得强取人物以恩惠。
　　第九十五戒者，不得冬天发掘地蛰藏。
　　第九十六戒者，不得轻行妄游，日月驰骋。
　　第九十七戒者，不得妄上树探巢破卵。
　　第九十八戒者，不得笼罩乌兽。
　　第九十九戒者，不得穿人家壁，窥看人家内妇女。
　　第一百戒者，不得以秽污之物投井中。
　　第一百一戒者，不得塞池井。
　　第一百二戒者，不得欺罔老小。
　　第一百三戒者，不得妄发读人书。
　　第一百四戒者，不得诱枉良人为奴婢。
　　第一百五戒者，不得积聚财宝，以招凶祸。
　　第一百六戒者，不得贪恋居家。
　　第一百七戒者，不得藏埋器物。
　　第一百八戒者，不得破坏见钱。
　　第一百九戒者，不得在平地然火。
　　第一百一十戒者，不得施枪棘着道中。
　　第一百十一戒者，不得多言弄口舌。
　　第一百十二戒者，不得将书字之物，自投埋於厕前。
　　第一百十三戒者，不得向他鬼神礼拜。
　　第一百十四戒者，不得畜世俗占事八神图，亦不得习。
　　第一百十五戒者，不得与兵人为侣。
　　第一百十六戒者，不得便溺生草上及人所食之水。
　　第一百十七戒者，不得与寡妇亲。
　　第一百十八戒者，不得祠祀鬼神以求侥幸。
　　第一百十九戒者，不得为人多作忌讳。
　　第一百二十戒者，不得自多忌讳。第一百二十一戒者，不得妄轻入江海中浴。
　　第一百二十二戒者，不得妄假举人物以为礼赂。
　　第一百二十三戒者，不得为人保赁券契，卖田宅奴婢之事。
　　第一百二十四戒者，不得与淫泆之家相往来。
　　第一百二十五戒者，不得录毒药着器中。
　　第一百二十六戒者，不得高厉声每含笑。
　　第一百二十七戒者，不得为人作词讼，和人官事。
　　第一百二十八戒者，不得趣求密谋之书读之。
　　第一百二十九戒者，不得妄鞭打六畜。
　　第一百三十戒者，不得无故走马驰车。
　　第一百三十一戒者，不得以手团太上老君经律食残噙众肴。
　　第一百三十二戒者，不得惊乌兽。
　　第一百三十三戒者，不得评论人家食饮善恶。
　　第一百三十四戒者，不得妄开决陂湖。
　　第一百三十五戒者，不得自衒治病。病家自来请求，乃可往之。
　　第一百三十六戒者，不得独行。行与人俱。
　　第一百三十七戒者，不得为人谋合私利。
　　第一百三十八戒者，不得广求宝物。
　　第一百三十九戒者，不得带女人入山，皆应别岐异室。
　　第一百四十戒者，不得叛本逐末。
　　第一百四十一戒者，当随可供养，勿多难。
　　第一百四十二戒者，当念清俭法，慕清贤鹿食牛饮。
　　第一百四十三戒者，当慎所投止。先行视之，勿所惊触。
　　第一百四十四戒者，当迥向正一，勿得习俗事。
　　第一百四十五戒者，当有大意秉志，不得杂犯负违三尊教命。
　　第一百四十六戒者，当勤避嫌疑，勿以父母狎恩事君。
　　第一百四十七戒者，当勤求长生，昼夜勿倦。
　　第一百四十八戒者，当勤避恶难，勿贪禄苟荣。
　　第一百四十九戒者，当勤服气断谷，为不死道。
　　第一百五十戒者，当勤避凶人，勿弃背朋友。
　　第一百五十一戒者，每饮食从一边起，勿勤咤言美恶。
　　第一百五十二戒者，每烧香，当为万姓请愿，令天下太平，勿但为己。
　　第一百五十三戒者，每人呼汝为祭酒，汝顾畏人，勿自轻躁，为百姓所笑。
　　第一百五十四戒者，每得万人食，常咒愿令主人得福，一切饱满。
　　第一百五十五戒者，无事不得多聚会众，饮食狼籍。
　　第一百五十六戒者，无事不得妄多受人礼敬。
　　第一百五十七戒者，入国必先问贤人善士，当亲依之。
　　第一百五十八戒者，入他国必先问其所禁忌。
　　第一百五十九戒者，入人家必先问人家尊老名讳。
　　第一百六十戒者，至人家不得希望万姓主人饮食。
　　第一百六十一戒者，女人不得与男子同行。
　　第一百六十二戒者，男不得与女人冥室中共语。
　　第一百六十三戒者，男女衣不得过畜三通。
　　第一百六十四戒者，男女不得共坐食饮，交手授受。
　　第一百六十五戒者，天有灾变，水旱不调，勿得患厌。
　　第一百六十六戒者，世人恶多善少，勿悒悒道自护法。
　　第一百六十七戒者，人有骂汝，汝但服勿应答。
　　第一百六十八戒者，人侵谤汝，汝但当自修启大道，勿忧怖以损精神。
　　第一百六十九戒者，人恶向汝，汝重以善往。善之禳恶，犹水浇火。
　　第一百七十戒者，人有持物与甲，而乙不得有恨人不与己。
　　第一百七十一戒者，人为己声誉勿喜，为己毁辱亦不得啧。
　　第一百七十二戒者，人为己杀乌兽鱼等，皆不得食。
　　第一百七十三戒者，见杀不食。
　　第一百七十四戒者，见膻不食。
　　第一百七十五戒者，不知所从来，可食不可思美。
　　第一百七十六戒者，能断众生六畜之肉为第一，不然则犯戒。
　　第一百七十七戒者，能食菜最佳，而不可向王者。
　　第一百七十八戒者，能崇贤、重圣、习贤，吾当度汝，汝遇真仙。
　　第一百七十九戒者，行无居家，可投便止，宿树木岩石间，讽诵百八十戒，神自营卫汝，三重兵、贼、鬼、虎，不敢近汝。
　　第一百八十戒者，行戒不犯，犯即能悔，改往修来，劝人奉受，念戒不念恶，广度一切，吾拜神真，神真成汝。
　　右长存要律百八十戒
　　老君告弟子曰：往昔诸贤仙圣，皆从百八十戒得道；道无形，从师得成。道不可度，师不可轻。弟子稽首，再拜受命矣。
　　太上老君经律竟
　　
