洞神部戒律类
　　太上老君戒经
　　经名：太上老君戒经。撰人不详，约出於南北期。假托老君为关令尹喜讲授。一卷。底本出处：《正统道藏》洞神部戒律类。
　　太上老君戒经
　　戒上
　　老君西游，将之天竺。
　　周幽王之末也。周而西之于天竺。天竺，国名也。事出《玄妙内篇》。
　　以道德二经，授关令尹喜，喜受经毕，又请持身奉经之法。
　　授经之事，具载记传，此略序请戒之端耳。受经既竟，理应宣通，故重请奉经持身。持身之法，备在经文，但文旨深微，非始学便晓，故别请其要，以斩后语者也。
　　老君於是复授喜要戒，普令一切，咸持度世。
　　谓但持戒去恶，自得度世。然持戒者，乃为奉经，奉经者，必在求道。今既闻奉持之法，且举戒而言也。
　　於是说颂三章。
　　颂者，美其事也。明持戒奉法，并为道之因，故先诵其宗致，以悟始学，令知其指归也。初章明持戒所得，身心福渐。次章明其法既普，家国咸兴，天人同庆。后章明自渐之深，理穷於经，经理既穷，乃至成真。故有三章也。
　　乐法以为妻，
　　妻者，柄也，谓相依柄也。阴阳笔气，人伦之道，莫不由夫妻生我者矣。乐者，谓并有待而相乐也。一切众生，咸知乐妻，若柄心法教，则无待返偶而生理自足。又明乐法能如乐妻，则能持身奉经也。
　　爱经如珠玉。
　　法，语其所宗；经，指其所学。爱者，宝爱也。世之所宝，莫过珠玉，而世宝无益於心，经法有永於得，故令学人去彼而取此也。
　　持戒制六情，
　　六情者，六欲也。眼欲淫色，耳欲淫声，鼻欲芬芳，舌欲脂味，身欲柔滑，意欲放泆。如此六事，皆成乎心，故为之情也。并是三涂恶业，故制而去也。若不检制，纵恣六情，生为世人所恶，死为鬼之所迫也。
　　念道遣所欲。
　　戒以防外，念心摄内。内摄由念道，念道则所欲外亡。《西升经》云：道之微心，子未能别，撮取於要，慎戒勿失，先损诸欲，莫令意泆。即此戒者也。
　　淡泊正气庭，
　　人之所以躁竞者，由是六情之所使也。若持戒念道，则六情澄静，神安气正，邪惑所不能扰。庭者，黄庭也。
　　萧然神静默。
　　萧然，无欲也，静默内定也。
　　天魔并敬护，
　　魔谓五帝大魔也，领人生死，在六天之上。若持戒奉法，终获真仙，则超於三界，故并为其所敬护也。魔有四种，余三在人身中，故曰天魔。
　　世世受大福。
　　谓持戒念道，众恶不生，善因日建，虽经生死，今身后身，常在福中，及至成道，故云大也。
　　郁郁家国盛，济济经道兴。
　　谓持戒之福，命无夭伤，见世昌盛，子孙繁茂，有家有国，逮至十方，莫不郁然而盛者也。
　　天人同其愿，
　　天谓天上仙也，人谓世中人也。言持戒奉法，始在人中，受报生天，进业人中，受报生天，进业乃至上清，是故天人同其愿也。
　　飘眇入大乘。
　　大乘，谓上清法也。缘粗铃至妙，阶渐自之深。既离世升天，从天之上，故云飘眇。飘眇，犹势飘然也，飞腾之貌矣。
　　因心立福田，
　　福者，善之果也。为福之因，不由於他，己心即福田也。若修身奉法，众恶自除，犹如治田，去其草秽，草秽既尽，自获良谷者也。
　　靡靡法轮升。
　　靡靡，犹渐渐也。福既积，则法轮渐升之也。
　　七祖生天堂，
　　身获道真，七祖蒙庆。
　　我身白日腾。
　　持戒志道，功成德就之所至也。
　　大道洞玄虚，
　　一切诸法，皆称为道。乃有百官及万八千种，并是六天及三界之道。大道者，无形无象，洞玄虚#1。道无不在，理无不应，故云大也。
　　有念无不启。
　　启，谓感也。此明持戒念道，有心即感，念念不止，以至成道，莫非念力。
　　练质入仙真，
　　欲多则神浊，气清则质练，练质成真，莫不由戒。
　　遂成金刚体。
　　言其表裹坚真，无复朽败者也。
　　超度三界难
　　欲界、色界、无色界，此三界生死轮转无休，恒与三涂对治，故云难也。自非成真，莫能超者也。
　　地狱五苦解。
　　五苦是地狱中寒池、火车、擭汤、刀山、剑树也。解脱既超三界，无复苦绿也。亦谓五道为五苦者也。
　　悉归太上经，
　　上清法也。众法所穷，故云归太上经也。
　　静念稽首礼。
　　诵说既竟，法绿略显，今将说戒，故令静念稽首而受也。
　　於是尹喜闻说颂已，稽首而立，请受戒言。老君日：第一戒杀，第二戒盗，第三戒淫，第四戒妄语，第五戒酒。是为五戒。若清信男，清信女，
　　若有男女发心受戒，便得清信之号。
　　奉持五戒，毕命不犯，
　　谓持戒至于命终而不能犯也。
　　是为清信男，清信女。
　　向发心即号清信，若中涂亏缺，则清信心废。唯尽命不犯，来生又受福果，则全清信之理，故重云尔。
　　老君曰：戒杀者，一切众生，含气以上，邓飞蠕动之类，皆不得杀。
　　蠕动之类，无不乐生，自蚊蚁蜓岫，咸知避死也。
　　老君曰：戒盗者，一钱以上，有主无主，非己之物，皆不妄取。
　　在地地官，在水水官，在人人主，如是则无无主之物。此言无主者，谓当时无志护也。
　　老君曰：戒娌者，非夫妇。若出家人，不妻不娶，若男若女，皆不得犯。
　　夫妻虽非犯戒，过亦为淫犯。
　　老君曰：戒妄语者，若不闻不见，非心所了而向人说，皆为妄语。
　　所说事与心相违也。复有绮言謟曲，反覆两舌，在后戒也。
　　老君曰：戒酒者，非身病，非法礼，皆不得饮。
　　身病，谓己身疾，叉应以酒也。法礼者，明非世俗候会及鬼神之胙。若尊卑之礼，真灵之飨，则不至於失之者也。
　　老君曰：是五戒者，持身之本，持法之根。
　　身本无恶，缘恶持戒，心净身清，可以奉法，故日法根者也。
　　善男子，善女人，
　　前章云清信者，明受戒改恶，乃得此号。此言善者，谓生而善也，是禀业所得，非持戒而起。
　　愿乐善法，
　　一切法也。绿有宿善，故能愿乐。
　　受持终身不犯，
　　犯为亏缺，不全首尾；毁为毁慢，生不信心。
　　是为清信，得经得法，永成道真。
　　夫得经者，不爻能修行，能修行者，乃为得法耳。得法则得道，故云永成。永，谓远者也。
　　於是尹喜闻受既已，
　　已，谓已毕也。闻说戒言而亲受之，非如五千是老子自出。
　　再拜而问，何故有五？
　　言人之为恶，其事万万方，皆应防戒，今何故止说有五也？
　　老君曰：五者，摄一切恶。
　　言一切众恶，皆起此五，若持此五戒，则众恶悉绝也。
　　犹天有五精，以摄万灵；
　　五精，星也。灵，谓神灵。
　　地有五行，以摄群生；
　　金木水火土也。群生所禀，莫不资之。
　　人有五藏，以摄神明。
　　人所以有神明之识者，由於五藏也。六情五欲，各有所生，故以五戒对而治之。明此五戒，自天至人，三才之本，非始有也。
　　戒者，防也，防其失也。
　　未失则防而不为，既失则戒而不犯，皆是防其义者也。
　　失而不防，则三涂盈逸，天人虚空。
　　不防其失，则纵恶日多。恶绿报对，则充满三涂，三涂既盛，则鬼道横逸。夫一切众生，皆有定数。三涂既满，则天堂虚空，生人咸少也。
　　是故五也。
　　明五戒根本，所由如此也。
　　尹喜曰：大乎戒也，何故失耶？
　　既闻斯旨，方叹其大。言有此戒，其来久矣，云何众生，犹有此失。
　　老君曰：本得无失，既失而得，亦无所失。
　　本得无失，谓前身过去已得此戒，故於今身而无失也。而今身有失者，前身无戒，或有而违犯，故有失耳。虽为有失，而於今身得受持者，则见生无失，后身复善，故既失而得，亦无所失。前颂云：世世受大福。即此义也。尹喜所问一失，而并举三失答之，是对其后问，顿显前身、此生、后身也。明人禀道，本自无失，义见经中也。
　　尹喜曰：敢问其本？
　　得失既显，事理须明，故却问其本，以求其末也。
　　老君曰：今当为尔，具说其本。
　　顺其所问而言其所以，故云具。
　　谛听，谛听受持，普为一切之所知也。
　　谛听，戒其阙失。谛受，使无漏妄。然后可令一切，咸得知闻。
　　尹喜再拜，恭立而听。
　　恭立者，即今长跪也。
　　老君日：五戒者，天地并始，万物并有。
　　举其本也。夫有天地则有万物，有万物则有得失，有得失则有法戒之者也。
　　持之者吉，失之者凶。
　　善果为吉，恶对为凶。吉凶之事，悉备复章。
　　过去成道，莫不由之。
　　言凡得道者，莫不绿於戒者也。
　　故其神二十五也，
　　五五之数也。《内经》有二十五神，是人身之灵，上应天真而镇在人身。持戒身清，则其神常安。
　　经文五千是其义也。
　　谓失之事，备在五千，而后此戒者，特应尹喜所请耳。
　　老君曰：五戒者，在天为五纬，
　　东曰岁星，西曰太白星，南曰荧惑星，北曰辰星，中央曰镇星也。
　　天道失戒，则见灾祥。
　　五星各位一方，行度气色，并各有常。若天运失和，阴阳愆戾，皆非其分度而见妖征，故经云：天无以清，将恐裂。裂，谓王者失德，阴阳圯裂，五纬返常也。
　　在地为五岳，
　　东曰太山，南曰衡山，西曰华山，北曰怛山，中央曰嵩高山也。
　　地道失戒，则百谷不成。
　　五岳各镇其方，风云水雨之所由也。若地道失戒，则疾风涌水，旷旱之灾，百谷不实也。一切草木，皆谓之谷。经言：地无以宁，将恐发。谓山崩川竭，万物灾伤，皆由王者咎。先见兆於天，次降灾於地也。
　　在数为五行，
　　东方木九，南方火三，西方金七，北方水五，中央土十二。虽中央而位在四季。
　　五数失戒，则水火相薄，金木相伤。
　　五数推移，四时以成，若其有失，则灾疠刀兵。《西升经》曰：五行不相克，万物尽可全也。
　　在治为五帝，
　　东方太皞木，南方炎帝火，西方少皞金，北方颛顼水，中央黄帝土也。
　　五帝失戒，则祚夭身亡。
　　五帝为帝王更治，五行相生，随方受任，若失戒暴虐，则国祚不长，身不获寿也。
　　在人为五藏，
　　肝属木，心属火，肺属金，肾属水，脾属土也。
　　五藏失戒，则性发狂。
　　所行过恶，则五藏失神，五藏失神，则令人性狂。狂，谓僻也。寻五戒以防五恶。为恶各有所生，但一恶便使性狂，不待五也。今言五者，总其数耳。经云：驰骋田猎，令人心发狂。心为五藏之主，故举其一也。故后章云：失一则命不成。又寻戒旨，自天及人，皆云失戒而致灾祥者，明为息之起，起自由人。是以帝王有庆，兆民赖之，如有不善，则天下受殃。故知三才等治，得失必同。又自天至人，虽有五条，为失之本，在人而已。故次章云：戒於此者，而顺於彼也。
　　老君曰：是五者，戒於此而顺於彼。
　　谓上来五事，悉在於人，故云戒於此也。顺於彼者，理也。夫息之所生，由於违理，若顺理而行，复何戒乎？明为戒於过耳，若过而不戒，祸息之兴，岂可禳也！
　　故杀戒者，束方也，受生之气，尚於长养，而人犯杀，则肝受其害。
　　气数相感，自内于外。肝主长养，故一切咸知慕生。怀杀之性，则逆气冲肝，肝气凶壮，还自灾身，故云害也。
　　盗戒者，北方也，太阴之精，主於闭藏，而人为盗，则肾受其殃。
　　肾为太阴，阴主闭藏，故一切咸知收敛。而人为盗，则肾气为伤，故云殃也。殃者，积恶之应者也。
　　淫戒者，西方也，少阴之质，男女贞固，而人好淫，则肺受其沴。
　　肺为少阴，金性坚贞，故男正女洁。而人好侄，则肺气枯竭，故云沴沴恶气也。旱灾日沴也。
　　酒戒者，南方火也，太阳之气，物以之成，而人好酒，则心受其毒。
　　心为一身之主，以成乎人，是太阳之气也。好酒之人，则毒冲于心，藏府荒废，以致迷丧者也。
　　妄语戒者，中央土德信，而人妄语，则脾受其辱。
　　脾属土，土信而有怛，故言德也。人之禀性，以信为本，而人妄语，则辱归於己。脾总人身为义也。
　　五德相资，不可亏缺。
　　亏，谓废也。缺，谓伤也。言人受生，铃备此五德，五德无亏，则终享福吉，故云不可亏缺者也。
　　老君曰：此五失一，则命不成。
　　向辩人身，各有所生，此名毁犯，亏缺之咎，故云命不成。命不成者，谓不全其性分及天年也。《元命包》日：行正不过得寿命。寿命，正命。
　　是故不杀者，乃至无有杀心。
　　夫杀心之起，起於不戒，遂至增甚。今言乃至无有杀心者，自微自防也。
　　自有虽不手杀，或因人行杀，或劝人行杀，或看人行杀，或使人行杀，而心不为恶，皆同於杀也。所以然者，皆由有杀心。若其不戒，终不能成就者也。
　　不盗，乃至无有邪取。
　　谓贪盗之人，始於小窃，小窃不戒，遂至大取。或因公利私，或凭法招物，或依恃势力，封山畋泽，或诱说痴愚，以役其力。如此而得，皆非正理，同於盗，故云乃至无有邪取。明非正偷盗也，贪婪皆是者也。
　　不淫，乃至无有邪念。
　　淫者，皆由放恣，或男或女，情欲不一。寻五戒之重，莫过於淫，亡身丧家，故不复论。又有不畏罪网，因法媾欲，外托奉道，内实淫浊。如斯之徒，实为巨恶，故云乃至无有邪念。自非夫妻而行淫者，皆为邪也。
　　不酒，乃至无有势力。
　　夫酒致过，或因尊上之所劝逼，遂至乱失。今以戒自持，虽有势力，亦不违犯。酒之伤人，如火不救，逾多逾盛，不极而不止者也。
　　不妄语，乃至无有漏泄。
　　真实之心，则无私恶。无私恶，故无有隐讳。无隐讳，复何漏泄也。
　　如是可谓成也。
　　前云失一则命不成，是理未曲备。今既重说，其义粗显，故云如是可谓成也。
　　老君曰：戒中淫酒，能生五恶。
　　淫则奢，奢则责，食则盗，盗则欺，欺则惧，惧则杀，此并淫之所能至也。酒能发狂，又能淫。《太清经》云：人身有三万六千虫，皆在五藏皮肤之中，饮酒则诸虫唉动，唉动则众恶兴，众恶兴则无所不为。故云能生五恶也。
　　戒者，戒恶也。恶世之中，男女权娌，罹於骨肉。
　　讙，谓杂也。罹，谓犯也。言淫欲之心，人乃至不避姓族，因法混杂，无复分别者也。
　　上慢下暴，毁篾天德。
　　上慢天灵为篾，下相残害为暴之者也。
　　沈酗争讼，祸命辱身。
　　沈，犹耽也，狂酒日酗。对斗为争，诉理为讼，害命为祸，陷身为辱也。
　　妄诈欺诳，罔有所由。
　　妄谓妄语。诈谓诈伪。欺谓妄诈。之人#2要求财利，不顾在此三者也。
　　六亲相盗，非但於他。
　　夫妇、父子、兄弟，六亲也。言为盗者，非但於他，乃至子盗於父，妇盗於夫二兄弟相盗，无所不为。
　　杀害众生，利养身口。
　　杀生治病为养身，宰害供厨为利口也。
　　如此等辈，见生受业，永坠诸苦。
　　生不受戒，唯恶是行，恶业增长，则沦三涂。
　　备加五恶，无有休限。
　　其有五恶者，则入地狱，备五苦之报，无有休息及年限也。经云：三涂受报，近者一劫。
　　如有出者，
　　言其受对，或有轻重、如有得，竟还生人中者也。
　　当在边夷，短命伤残。
　　边夷，俚獠也，其人相食。此谓杀害之报，受生此地，若生中国，则短命及形体不具。
　　夫妇丑恶，及不贞廉。
　　淫报也。丑谓可憎，恶谓弊恶。不贞为淫，不康谓贪也。
　　贫穷冻露，在处不安，如有财畜，为人所夺。
　　盗报也。冻露谓居无屋宅，不安谓饥寒不立，纵有财物，则被劫夺，以偿先债也。
　　言说不信，人所不亲。
　　妄语报也。其所言说，是之与非，人皆不信，既无信义，宁得亲友也。
　　意虑昏塞，众所慢轻。
　　酒报也。生既昏浊，死无神明，此之受身，岂得清静，故人所轻慢。
　　老君曰：清信男，清信女，奉持戒行，见世安乐，无有忧恼。
　　奉戒持行，所志者道。众恶既消，长与善会，复何忧恼哉！夫忧恼者，由於恶行，故与恶相牵耳，岂有不为而至者邪？
　　众所恭敬，
　　不淫，则为众所敬也。
　　见者惧喜，
　　无复杀心，故一切见之，莫不惧喜者也。
　　常蒙利养，
　　不盗也。既无邪取，则人乐给与也。
　　一切归仰。
　　不妄语也。所言铃实，谁不归仰。
　　其智深微，
　　不饮酒也。则思虑安静，入於深微。
　　处在清静，四大完坚，
　　既受此五报，行止所在，人所敬爱。常清静，不杂凡秽，四体也。外思不加，则内府无伤，表裹坚密，万病不生也。
　　故能修集众法，以成道真。
　　前明无戒，恶缘果报。此明奉法，见世受福，乃至成道，莫不由之。又明为道叉修集众善乃得成真，故以法明道，以真明人者也。
　　尹喜再拜日：敢问受持之法？
　　受，当为授。戒法既备，次问授持之仪也。更起谘端，故再拜而请。
　　老君曰：若男子女人闻法，生信归身三宝，
　　此直云男子女人者，总谓始发心也。法谓戒法也。三宝亦日三尊，亦曰三师，谓太上之法，太上之法传太上之法，是为三也。故太上为万法之主，传法者为众学之师，老君即此法之师，余法各随所出。
　　即时稽颗，
　　言有欲发心者，即时授与，不待依违，辩其由来。所以者何？戒本去恶，但令有心，何论往行。且人心多惑，自有善机暂起，回复退悔，故承机而奖，不待终日也。
　　归身大道，归神大道，归命大道。
　　此三归者，谓身有善恶，神有恐怖，命有寿夭，盖一切众生之叉有也。今以此三悉归於道者，谓受行法戒，一则生死常善，不堕恶缘；二则神明强正，不畏邪魔；三则见世长寿，不遭横夭。归虽有三，其实一也。向言归身三宝是法，此言大道是常，即前颂云玄虚之道。
　　男子女人，
　　称姓名以告誓。
　　舍世邪法，
　　拾，犹离。凡世问所为，悉是邪法。
　　奉持正戒，
　　如手持物，恒畏遗失。
　　尽身尽命，终不毁犯。
　　身，语其行。命，言其识。故尽犯二边而不毁慢及亏犯也。
　　於是赞诵，恭心而受。
　　赞诵五戒之事也，谓受之身。三归既竟於三宝前，稽颗自誓，一一受解，然后授之。恭心者，如对神也。
　　老君日；若复男子女人受正戒已，进求经法，
　　谓五千文者也。
　　先当受戒，
　　向言受戒已是受经之时，今复云先当受戒。前是受经之时，更复说戒，若经戒具受，故宜先受戒。
　　一一坚净，然后授与。
　　辩核已持戒者，若有漏失，许其自新，明知所以更授者也。
　　旦暮恭心，不息时节，
　　朝夕礼事，虽复饥寒，亦不阙废，此是奉经之法也。
　　月修十直，
　　月有十斋日也。
　　年用三斋，
　　一年用三月长斋也。
　　诵经万遍，白日登晨。
　　暗读曰诵。晨者，真仙之域也。用此斋直，诵经万过，则获飞仙。《西升经》云：罗缕妙言，内意不出，诵文万过，精诚思彻。此之义也。十直三斋，别自有经也。
　　若为人敷说宣通妙义，大利众生，乃拔三涂一切诸苦。
　　敷扬讲说，开导未悟，则功德广济，三涂救拔也。
　　以是功德，能断宿命，无量诸根，得升上清，无复退堕。
　　功圆德备，则生死根灭，上清之道，无复退转。此略明学道之所至也。始自持戒，终於无为，举大法之始终者也。
　　老君曰：清信男，清信女，在家出家，受持经法，愿乐神仙，日夜诵读，求诸妙义。
　　谓无为至理也。
　　去诸谊杂，调心制性。
　　谓即世学也。夫上士学道在市朝，下士远处山林。山林者，谓垢秽尚多，未能即谊为静，故远避人世，以自调伏耳。若即世而调伏者，则无待於山林者也。
　　柔颜善气，劝诸男女，
　　心粗则貌强，意犷则言恶。若和颜软语，则见者亲爱，不生忿心也。
　　远离五恶，受持五戒，供养三宝。
　　既知至妙之理，又能分别善恶，则以我所得为敷说，劝令拾离诸恶缘也。
　　取令成就，不择甘苦。
　　识有利钝，性有善恶，曲己顺彼，取令入道，不为身利，不辞屈辱，此为教也。
　　若具持大戒，苦行精葱，布施忍辱，舍身救物，
　　谓修行者也。大戒为百八十、太清．等戒。若四明科禁，众仙大忌，皆是学真之具法也。精进恋谓匪懈布施，几来求无不给与，不吝财贿，不问有无。忍辱谓受辱不言，乃至打马亦无啧恨。拾谓见诸危难次往救，不顾身命，若见冻饿，剔身给与，不待有求，是为拾也。
　　若复离世独往幽柄，专想至寂，众难不惊，
　　谓耽神者也。离世山柄，以避谊浊，独往无群，无复他念。专谓志一。想谓思神至之者也。寂谓定也，此专定心，智定内安，非复外难荣辱所惊也。
　　必至无为。
　　言修此等行，铃果无为之真也。
　　尹喜曰：奉经有犯乎？
　　持戒善恶既备於前，夫知奉经凌犯罪失。云何？此总问众经非止五千也。前颂云悉归太上经，此后又明破法及授受之难，推此故知也。斯乃尹喜相资发，故令出罪福之事耳。
　　老子曰：十有三者也。
　　经云：生之徒十有三，死之徒十有三。言奉经顺法，则获长生；违戒犯恶，则动之死地。既答所问罪失，故直云十三也。
　　尹喜曰：何谓也？
　　问十三之事也。
　　老子曰：尔谛听之。
　　既更有所明，故复戒。
　　十有三者，六尘六识，皆由於心。
　　六尘，谓六入也。以其所入能秽染正性，故言尘也。六识，即六入之根，能起分别，故云识也。心为其主，是为十三，下卷具解。凡致恶之由，因十三起，入善之由，因十三灭。入善为生，为恶而死。死生之谓，非止此身也。谓修善不已，以至成道，成道之日，岂得非生？故经云出也。为恶不息，遂沦地狱，岂非死乎？故经云入也。
　　是故淫贪疾志，
　　淫之所起，由於色取，故在十三之端。夫淫叉有贪，而贪者不叉皆淫。然贪之为病，非但在於富贵，乃至贪名贪世。不欲人在己先病者，妬嫉也，嫉彼而胜我也。恚谓真恚也。贪嫉既起，嗔恚自生者也。
　　欺盗妄诈，
　　违戒取物，是为欺盗，谓欺心者也。自诡要时，是为妄诈，是用权数苟得者也，所谓民之贼矣。
　　绮言两舌，
　　辞非而泽，谓之绮言。反覆是非，是为两舌。皆绿欺诈而有。
　　谄利持权，
　　口忌灾祟，明言祸福，卑辞高物，以要利人，是为诸也。凭恃时威，自我制物，是为权也。夫謟之甚者，乃至祈神祭鬼，以求曲佑也。
　　溷集破法，
　　男女无别为溷。破法者，谓有此等事也。始则食淫，终於混集，并皆相因而至之也。
　　非清信也。
　　如此皆之死地，尚非清信，况复奉经者乎！
　　天网不失，
　　引经明事也。夫天网虽疏，报对之理，铃无遗失也。
　　生死无地，
　　生谓见报，死谓考对，无地可逃也。答所间十三毕，此以下乃明罪报也。
　　如此等人，非其智分。
　　由无智识起诸罪业，故於法无分也。
　　染垮至法，毁废善根。
　　法法相传，如树有栽，生长不绝，是为善根。如此恶行，日相深渍，善根岂得不废？
　　不为善人，之所知识。
　　所行既恶，则恶恶相知，愚下之类自多党。善人，谓才识高明德胜者也。
　　备众生身。
　　皆由前绿，无有慧业，故令今生，得此愚痴。夫言愚痴者，谓造诸恶业也，非谓无所解矣。生既无善，死堕三涂，受众生身。众生万等，各随绿报而备得其身者。
　　种於侄欲，无所憎避。
　　众生所以繁多，由其种类娌欲故也。谓因法行侄而受此报，犹鸡犬等在於人中无所避就，得类便为，亦无憎爱，皆由前业之所行者也。
　　常怀怖畏。
　　因往贵取之报也。饿鬼之中，复有万品，虽云是饿，有时得足。此言无足者，便是未尝堑饱也。
　　若在地狱，五痛无间。
　　地狱受苦，有时而息。此言无间，是时无休息也。五痛犹五苦也，明三涂报应如此。
　　如此受身，备诸苦恶。
　　三涂报尽，出生人中，则形体不具，备诸残疾，或疮痒疥癞，可恶之极者也。
　　物所怀恶，
　　非但於人，乃至畜生，亦有憎恶。
　　无有救治，
　　疾既可恶，则人无治者，此是秽慢浮法之报应也。
　　生死输转，无闻无见，
　　无闻，谓不信法教。无见，谓不值善绿。此总明十三，破法之罪，生死所之也。
　　皆由一念中生至无数念，其对无穷。
　　夫为恶者始起。原缺文
　　太上老君戒经竟
　　＃１『洞』字上疑脱一『空』字。
　　＃２『之人』前疑有脱漏。
　　
