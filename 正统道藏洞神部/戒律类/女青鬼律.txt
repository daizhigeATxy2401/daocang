女青鬼律
　　经名：女青鬼律。撰人不祥，约出於魏晋南北期。原本八卷，现存六卷。底本出处：《正统道藏》洞神部戒律类。
　　女青鬼律卷之一
　　律曰：天地初生，元气施行，万神布气，无有丑逆祆邪不正之鬼，男孝女贞，君礼臣忠，六合如一，元有患害。自后天皇元年以来，转生百巧，不信大
　　道，五方逆杀，疫气渐兴，虎狼万兽，受气长大，百虫蛇魅，与日滋甚。天有六十日，日有一神。神直一日，日有千鬼飞行，不可禁止。大道不禁，天师不勑，放纵天下，凶凶相逐。唯任杀中民，死者千亿。太上大道不忍见之，二年七月七日日中时下此鬼律八卷，纪天下鬼神姓名吉凶之术，以勑天师张道陵，使勑鬼神，不得妄转东西南北。后有道男女生，见吾秘经，知鬼姓名皆吉，万鬼不干，千神宾伏。奉行如律，不得妄传非其人，传非其人，灾流七世，勿怨道咎。师纪姓名谱曰：
　　高天万丈鬼，百鬼，中皇姓，系天六方鬼之主，住在太山束南角道水中，诸死人所归。鬼亦上天，对问考罚，月一上。上古以来，已三万六千余年，如有三万六千神与鬼等数。南乡三老鬼，俗五道鬼，姓车名匿，主诸死人录籍，考计生人罪，皆向之。此鬼在太山西北角，亦有官属。太山有召一还。此鬼天煞，唯闻文书，上不着天，下不着地。
　　云中元头坏军死将逆恶大鬼，姓李名三可。
　　北斗三台招摇大鬼，姓伴名玩。
　　西斗三台鬼，姓车名球。
　　南斗三台鬼，姓溟名温夫。
　　中斗三台鬼，姓王名咸。
　　束斗三台鬼，姓角名车。
　　右五斗煞鬼名姓，主煞人。
　　东方凶神鬼，姓坚名角子。
　　南方凶神鬼，姓精名玉，又名后竹。
　　西方凶神鬼，姓天邪名古子。抑救切
　　北方凶神鬼，姓王名精。
　　中央凶神鬼，姓戴名应子。
　　右五方凶神鬼姓名，主煞人。
　　五方逆煞注鬼名勖。
　　五方直符注鬼名结，天考逆煞直符鬼
　　名天殃，一名越。
　　天一神长恶子孙鬼，名高睪子。
　　天一神长伤还子鬼，名谭契子。
　　天飞行长镮子鬼，名梁扶，一名汝夫。
　　天信义长鬼子，名太紫元。
　　右五鬼，三官帝常遣司察人罪。鬼恒在人问，不可得见。
　　天云中元名游行鬼，长三万六千丈。
　　天云中游行鬼，名瑷子，又名憘。音熙
　　天云中二十八宿直煞鬼，名域子。
　　右三鬼，天阴阳鬼，主煞生人。
　　东方青帝直符鬼，名伯神子，一名果子。
　　西方白帝直符鬼，名伯和子。
　　南方赤帝直符鬼，名泰伯子。
　　北方黑帝直符鬼，名忝衣子。
　　中央黄帝直符鬼，名伯溪，一名渊。
　　右五方直符鬼，常煞人六畜，主作光怪死鬼，先人所使。
　　东方青帝元名煞鬼，姓元名谷玄。从东方甲乙君使令，以甲乙日、辰日午时煞也
　　南方赤帝，姓变名乳。
　　西方白帝，姓名颜。之豉切
　　北方黑帝，姓遐名明。
　　右四方煞鬼，主煞天下逆恶不孝。
　　北斗主煞一人，上下乌衣，长七千丈，
　　姓昊名还临子。
　　斗纲加煞七人，长九丈，赤帻，主煞天下奸邪逆鬼。太一主煞无形无名鬼，长一丈六尺，赤帻赤衣服，天三五考煞鬼，名慧，长一丈七尺，白衣赤帻，持戟向人。
　　天帝常司过鬼，姓遐反，名班子，日暝人定时下听人口语，逆知心神，还启考煞。
　　五岳鬼，名进强。
　　右北斗等鬼，主煞奸邪，司听语默。
　　甲子日鬼，名元光。
　　乙丑日鬼，名邴彰。邴音丙
　　丙寅日鬼，名钊昌。钊音昭
　　丁卯日鬼，名子方。
　　戊辰日鬼，名生进。
　　己巳日鬼，名传弁。
　　庚午日鬼，名柴方。
　　辛未日鬼，名音父。五故切
　　壬申日鬼，名石松。
　　癸酉日鬼，名倚。音落
　　甲戌日鬼，名甲光。
　　乙亥日鬼，名进。遍五官切
　　丙子日鬼，名留遐。
　　丁丑日鬼，名王眸。
　　戊寅日鬼，名却心。
　　己卯日鬼，名遥子。
　　庚辰日鬼，名耳子。
　　辛巳日鬼，名元声。
　　壬午日鬼，名衔。
　　癸未日鬼，名历厨。
　　甲申日鬼，名琊光。琊以者切
　　乙酉日鬼，名聂下。
　　丙戌日鬼，名杂生。狼董切
　　丁亥日鬼，名石。之蛇切
　　戊子日鬼，名证方。
　　己丑日鬼，名旨都。
　　庚寅日鬼，名苓。音琴
　　辛卯日鬼，名。扶北切。一音馥，一音卜。
　　壬辰日鬼，名契，
　　癸巳日鬼，名辈方。
　　甲午日鬼，名麻子角。
　　乙未日鬼，名不扶响。
　　丙申日鬼，名右公。
　　丁酉日鬼，名进卿一集。
　　戊戌日鬼，名召厹高。
　　己亥日鬼，名珠夫子。
　　庚子日鬼，名季方。
　　辛丑日鬼，名。以是切
　　壬寅日鬼，名罗结。
　　癸卯日鬼，名健木。
　　甲辰日鬼，名索良。
　　乙巳日鬼，名畾元。
　　丙午日鬼，名挺浓。奴道切
　　丁未日鬼，名矣伍。
　　戊申日鬼，名却。
　　巳酉日鬼，名戴劫。
　　庚戌日鬼，名总夫。
　　辛亥日鬼，名安悬。
　　壬子日鬼，名道子。
　　癸丑日鬼，名唱适。
　　甲寅日鬼，名别状。
　　乙卯日鬼，名天暗。
　　丙辰日鬼，名天。他计切
　　丁巳日鬼，名天横。
　　戊午日鬼，名耳。音奔。
　　己未日鬼，名恶恶。
　　庚申日鬼，名义俚。
　　辛酉日鬼，名义呼。
　　壬戌日鬼，名道夫。音权
　　癸亥日鬼，名答高敌。
　　右甲子六十日直煞逆鬼六十人，人身元异，赤毛元衣，有耳元目，飞行千里，其身三。凶逆不孝，煞害天民。人随日忆知其名，鬼不敢近人。
　　甲子十日一旬，凶神姓玄名玉衡。
　　甲戌十日一旬，凶神姓恒名捧。
　　甲申十日一旬，凶神姓既名。音盈
　　甲午十日一旬，凶神姓本名满。
　　甲辰十日一旬，凶神姓恒名坚子。
　　甲寅十日一旬，凶神姓苏名造。
　　右六甲神逆恶主煞神君。
　　人生於世，元百年之生，朝不保暮，死多生少。逆煞之鬼，流布人间，诳作百病。五逆疾炁，寒热头痛，或腹内结坚，吐逆短炁，五内胀满，目视颠倒，口唵手足脔缩，不自知虑，命在日夕，凶鬼来守。天下男女，汝曹自可按吾图书视鬼等名，施吾太玄之下符，上三天生炁，三五七九之生，以与天民，天民死而更生。自见天下男女，从太始以来鬼黠，不信吾真，故隐秘斯经，而死者不可肚数。念之伤悼，今重下律令，天下鬼神姓名、衣服、彩色、长短。知律，至正一之炁，子可随日名，万鬼不敢干。子自不知，言吾元神，上怨大道，下咎於人。子反自中伤，可慎三五之年，子自当见天下不信真炁者，及笑还与鬼私通。念子自当分别，今日何可得生，子自三思，勿违犯，慎之。
　　律曰：天道以鬼助神施炁，人畏鬼，不畏神，诡托名於彼，自号其位。人闻鬼存元神，百其语言，故制阴阳，清身和心，元有邪淫，可以制鬼。御天下三万六千余神，皆为子使，令子身不正，反受其殃，念子昌乎。
　　北斗主煞，南斗注生，煞是天纲，生是三台，自如人身，上应天地，法之日月，道在不远，三五来返，超然其可贵也。
　　天下散民中有孝顺忠信者，可书六十日鬼名，着乌囊贮之，常以正月一日日中时以身诣师家受之，系着左右臂，以此行来，鬼不敢干。天下太平，送还本治。夜行恐逢恶，可服其鬼名，鬼不敢当，人不知鬼神自治，空身受灾，不达义方，通三六之年，子自灭亡。
　　女青鬼律卷之一竟
　　 
　　　
　　 
　　洞神部戒律类 
　　女青鬼律
　　经名：女青鬼律。撰人不祥，约出於魏晋南北期。原本八卷，现存六卷。底本出处：《正统道藏》洞神部戒律类。
　　女青鬼律卷之二
　　太清玄元上三天太上律勑天地水三官主者，皇天初生，唯神为尊。今世愦愦，邪乱纷纷，不见真神，唯鬼乱人。今当纪别鬼名，定立三五神以治鬼。重下第二卷山海鬼姓名，服之三年，万鬼不敢当。行来出入，制御邪魅。
　　道曰：千年之木成人，百岁之石为僮女，百兽之形皆有鬼形。子知其名，鬼复真形，勿传。
　　山精之鬼长一尺，名濯肉。
　　木精之鬼，名群夭。乌老切。一名式
　　石精之鬼，名肉子。环於巾切
　　虎精之鬼，名健庄子。
　　蛇精之鬼，名石圭。音戚
　　狩精之鬼，名大皛子。何乌切
　　猴精之鬼，名马痢子。侧毫切
　　狐精之鬼，名迨午。音代
　　树之鬼，名连不智。各勿切
　　五垮之鬼，名截逍子。洿音乌
　　大山之鬼，名弓强。
　　小山之鬼，名和邴。
　　大树之鬼，名方域。
　　小木之鬼，名转其。
　　山室之鬼，名启削。
　　石舀之鬼，名水连。舀口感切
　　土志之鬼，名客臾。音至
　　博石之鬼，名月遡。音诉
　　榕木之鬼，名汝远。槫徒砖切
　　木榴之鬼，名呜□。音震
　　百虫之鬼，名遐。莫号切
　　空流之鬼，名活。音朱
　　江之鬼，名逆鳞子。孙容切
　　漠明之鬼，名咸□。
　　昌利之鬼，名堪坋。音坟
　　山都之鬼，名天王。
　　盖山之鬼，名柱佳乩。古兮切
　　五色之鬼，名后向。
　　太玄之鬼，名居集。
　　男淫之鬼，名戴文。
　　女淫之鬼，名截交。
　　青熙温鬼，名高远。
　　白炁温鬼，名伯桑。
　　赤炁温鬼，名士玄。
　　黄炁温鬼，名君太。
　　黑炁温鬼，名文遐。
　　屋室之鬼，名摇子。
　　食器之鬼，名后服。
　　圊厕之鬼，名项天。
　　井鬼，名琼。
　　灶鬼，名干远。
　　床鬼，名赫子一扶。
　　伞盖鬼，名晏。
　　麾幢鬼，名托。
　　鼓音鬼，名乱。
　　笙篁鬼，名。
　　坩坑鬼，名父雉。一名罗元。
　　圩莒鬼，名赫子。一名入征。圩音区
　　戟之鬼，名耳禽。音棚
　　刀鬼，名剑子夫。
　　甲铠之鬼，名子贤。
　　元子车鬼，名如贤子又马车牛之鬼
　　千岁白骨鬼，名远世。
　　百岁白骨鬼，名音世。
　　五十年鬼，名。音忠音绛
　　天岳鬼，名瑾生子。
　　天鞭鬼，名客夫元。
　　地青土公鬼，名元。
　　地赤土公鬼，名赤赫元。
　　地黄土公鬼，名克元。
　　地白土公鬼，名述本。
　　地黑土公鬼，名士民。
　　河伯鬼，名达。
　　九江鬼，名活。
　　三河鬼，名建。
　　四渎鬼，名候。
　　犬马鬼，名赐。
　　车鬼，名恸。
　　朴榬之鬼，名天赐。一名兵车。
　　铁精之鬼，名医愿。
　　金精之鬼，名夷冲。
　　铜器鬼，名扬煞。
　　五岳之鬼，名耳。一名山夫。
　　乱之鬼，名趣。一名叹发。
　　柱木之鬼，名文罗，一名元罗
　　五斧之鬼，名兀生。
　　长男之鬼，名。一名子石。
　　衣服之鬼，名是。苦颊切
　　五彩之鬼，名提敬。
　　五味之鬼，名元。侧巾切
　　律曰：天下一生之中，自有千亿之鬼，去神更远，去鬼而近。天下凶凶，不可得知。此遭凶遇死者千万有人，而鬼不已。今记其真名，使人知之。一知鬼名，邪不敢前，三呼其鬼名，鬼炁即绝，天鬼来下，、地鬼并煞。凡鬼皆有姓名，子知三台鬼名，万鬼使令。
　　律曰：人身有疾病厄急，可令主者施符呼名鬼煞名，用制鬼法。人家有灾疾不止，可於中庭北向以符着日辰上，使左手揲天关，右手揲火行三咒言：天一女青煞鬼，万千太一九炁收邪神鬼，死神至道，求无极叱叱。便右回转向天门，闭炁二十四通。通息，还向地户三咒言：太一使我煞万鬼，鬼去神至。急急如此三通，百魅立到前后，诸神扶送天纲，催切诸鬼相考，无有漏脱。可以治身，勿妄以示俗人。
　　太和之鬼，无身有头，头长三尺，目大三寸，耳广七寸，眉广五寸，口广三寸，鼻大二寸，须长三尺，发长一丈，呼吸天炁，吐之成云。子行见者其名子碑，三呼之，形自见，终鬼从者皆自伏。子行勿以金钱着身，其有光炁，鬼逆见之避人。有钱在身不可，鬼知子解藏之。若水行见者，呼河纷，其亦作水鬼，易形为乌形，明如乌大。子煞之，勿告人。三年人行来，出入山海，永无所畏，大吉。
　　女青鬼律卷之二竟
　　制作单位 道教学术资讯网站 
　　制作 洪百坚 
　　资料来源 正统道藏 
　　赞助人 　 
　　女青鬼律卷之三
　　道律禁忌
　　天师曰：视天下男女，日用不忠，行善不报，灾害日兴。天考鬼贼，五毒流行，皆生於不信不念。守一行善，身招其祸，念子不得久世长生。吾受太上教勑严切，令以示天民，令知禁忌，不犯鬼神灵书《女青玄都鬼律》。令使汝曹，皆悉知闻，逆者还顺，恶者还善，改往修来，当依鬼律令。
　　一者，不得自东自西，自南自北，出入去来，去无所关，还无所白，任意从心，皆负律令，除算三十二。
　　二者，不得呼天无神，言道师旨，败刑乱政，自言己是道人，言非皆负鬼律，天夺算一十三。
　　三者，不得持真入伪，奸乱圣明，饮酒食肉，呼嗟无道，夺算千三百。
　　四者，不得传宣恶语，道说他人，妄作一法，不信天道，虚言元实，天夺算千二百。
　　五者，不得传虚两舌妄语，喜怒无常，专行逆煞，不慎阴阳，天夺算百三十二。
　　六者，不得轻慢老人，骂詈亲戚，夫妻咒诅，自相煞害，毒心造凶，不孝五逆，天夺算一百八十。
　　七者，不得受道不知轻慢，传非其人，贪财受利，取人自益，借物不还，以为私宝，天夺算一千八百。
　　八者，不得斗争言语，因醉淫色，假托大道，妄言鬼语，要结男女，饮酒食寅，天夺算三百。
　　九者，不得游行东西，周合男女，消灾不解，因成邪乱，天夺算万三千，死殃流七世。
　　十者，不得传道童女，因入生门，伤神犯气，逆恶无道，身死无后：不得反男为女，阴阳倒错，天夺算三百。
　　十一者，不得露合阴阳，触犯三光，因酒往还，承威相接，天夺三百。
　　十二者，不得一人气生，一人气死，逼犯真人，天夺算三十三。
　　十三者，不得一父子别居，室家离散，天夺算二十二。
　　十四者，不得嗜欲恶失，男女聚集，妄道邪言，天夺算百二十。
　　十五者，不得同法相，更相道说，不信三五，评论天气长短，天夺算八百二十三。
　　十六者，不得逃遁父母，游行四方，位立真气，自相收合，天夺算三百二十。
　　十七者，不得灭天所生，妄煞走兽，弹射飞乌，指南作北，任心所从，不依鬼律，天夺算三千。
　　十八者，不得干知人事，宣布他家，藏善出恶，奸人妇女，谋图人壻，逆戾三光，阴贼咒诅，不孝五逆，天夺算千二百二十。
　　十九者，不得行道之日，贪色淫心，行气有长，自解不已，私共约誓，因生不孝，奸心五内，无道之子，天夺算三万。
　　二十者，不得思神不报，因行生气，取降元炁，贪淫爱色，手足不离，弥日竟夕，如此无道，天夺算三百四十二。
　　二十一者，不得以赤炁妄传俗人，口手胸心，更相交接，委道自叛，师主无法，天夺算三百。
　　二十二者，不得妄以经书授与俗人，道父母名讳，泄漏真要诀语俗人，天夺算三百。
　　天师曰：吾受太上旨教，禁忌甚重，汝男女愦愦生来，至今不知禁制，自作一法，与天相违。考至主者，天夺子算讫，恐将可痛，不见太平。生者及祭酒道士，宣化有功，功过相赎，民若不用，故有宣化之心，可自改往修来，专一养性，可度天三灾九厄。子唯行恶逆，不行忠孝，恐子年命不自保，念子可伤，幸复重嘱丁宁甚也。
　　天师曰：天下男女，见善戒之文，不能从用，唯欲从其所欲，教人行非，走作口舌，专作鬼教。老小凶凶，天下一时之乐，千年之祸，伐身之斧，灭命之殳也。子已知道，及未知者，见吾鬼律，新故科文，皆可从用。三五七九之日，慎行生炁。子依吾图局，不犯三炁，如可仙，化民一千。不知道父母真名，故为俗人。道士虽知黄书契令，不知二十四神人，故为伪人。道极数讫，天有三五，子自不知，何得言道不神？子不知道，何得言炁不明？百闻不如一见，子何不自改心易肠，入吾生炁，得为真人，太平之日飞举上天。子只复不飞，寿终不死，便为地仙，得见太平。子日一日，愤闷愤闷，不信不忠，唯行无道，不见太平，念子自衰，吾当何苦。
　　天师曰：天下男女已知三五七九长生大道，子不依吾法，行恶淫乱，恐子死没恶人之先，幸复告想可勤之。
　　天师曰：制节行道，谨慎科文，目不妄视，口不妄言，心不妄念，足不妄游，亲善远恶，与体自然，故不重教，幸复可思之。
　　女青鬼律卷之三竟
　　女青鬼律卷之四
　　天师稽首，敢承先王之道，制民勑鬼，今当以盟威正一之气、女青鬼律役使天下邪魅妖□，助道兴化，勒鬼真名，主者明加切正，使天下道气宣布，邪逆宾伏，子知鬼名姓，鬼自趋走，不敢害人。子常念之，勿违犯矣。
　　道上将军名侯夫
　　道下将军名逸车
　　天上逆鬼名文延玄
　　地下逆鬼名精子
　　右四鬼主风雨时随之作害人，行来道路遭大风雨，呼四鬼名，恶气不敢加。
　　古凶鬼谨忠世
　　逆鬼弄耳孨子脔切
　　右二鬼是古死人败冢，或巫师、不正道士之鬼。鬼害人百行，子知其名，鬼自伏住，不敢动。
　　天正鬼迭卧迭大结切
　　地正鬼枔木枔音琴
　　右二鬼是宅中死煞守鬼，常住人堂屋梁上，夜主伤害人鸡犬六畜。子知其名，鬼伏住不敢动。此鬼不敢害人，宅中应有福德之家，此鬼主护人外客殃煞，不敢过宅中。
　　申久年　　后穆高
　　右二鬼，人家作屋，不契柱色鼻，朝成立见，星月有灵神，主煞人为邪。子知其名，鬼不害人。
　　令精华　　是补坐
　　右二鬼，人家宅中有铜金钱精，主作於此鬼，鬼或变化作人形，居宅不安，呼之即去。
　　已巴艮　　赦姑　　殷咎
　　右三鬼，是人屋中四壁角中鬼，主人夫妻无道，不顺阴阳。此鬼白直符，直符白奏事，除人生籍。子知名，鬼不敢动。并勑鬼着屋四壁角厌，用桃刺长尺二朱书，又悬门户上，勑法如左。
　　此符青龙主东，白虎主西，朱雀主南，玄武主北，中央黄驎，辟除鬼贼，急急如律令。
　　右符制百鬼
　　天载　　蔑向音恶注两切
　　右二鬼是门伯户丞，白日为神福室，暮作鬼。子知名，人定时於门户左右呼其名，三掌手，反首持两三过，此鬼即止，不敢作害。
　　斧金木　　和铠钾粗
　　右二鬼是人家宅上有树或竹林，为乌鸠止，白鹭、群乌所依，此皆有邪魅。子知其名，夕夕三呼之，鬼知人不可干，不过七日、九日，鬼自死。不煞鬼者，多暗中吹之，鬼伏住不害人。
　　紫肝方转。肝，喜俱切。转，陟脔切。
　　汰循上音大，下音娠。
　　尘发
　　右三鬼是世中癫痫煞人之鬼，其赤衣服，乌冠帻，主收人魂。子知其名，有疾即差，鬼不敢干。
　　桑华载　　辟气途付
　　右二鬼是女人月水之精，鬼常贪阴阳血味，女子月水来，日夕存之，呼名，鬼不敢害人。鬼长三尺，上下青衣。
　　语忌　　敬遭唯鼻切
　　右二鬼，女临产鬼。女子产生时，呼此鬼名，即不害人。鬼长三寸三分，上下乌衣。
　　勖精华
　　右一鬼，主害人田蚕，蚕女鬼。夫立春日平旦，可向天门三咒曰：
　　天之皇清明，长远上多神，阴不及与汝，马姑来我宅中，使蚕大得千万倍次田亩，汝收千亿斛，思天中上下，天地中上，止大道。勑华为我使叱咄，急杀百伤，小魅何狼粹。
　　金进百逍力追切
　　右一鬼是旦夕扫除鬼，令人失财。子知名，可日日平旦向天门三呼名，咒曰：
　　石未子，石未子，太一使汝为我使，何物逆鬼，令速出、速出。
　　道以令天下男女，各受道，思口诀真要，以持示子。子可以存念神明，以真除邪。八卷之中，有第四卷，至真，可以度世。子勿违犯，慎之。天师勑邪中是闻律，鬼莫不伏听。飞符连天，一元三灵，此天师自睨身中神鬼要法。远兵士，太王主元一九三气，丈人九气，父母太一，使我收煞，汝急出来。良久，俯三叱，叱二十四，暗暗。
　　右天师勑水大邪，鬼不敢害人。
　　女青鬼律卷之四竟
　　女青鬼律卷之五
　　道曰：天下愤愤，常如浮云。君图其臣，妇谋其夫。
　　荧惑太白变作人，专作苟语小儿边。走作邪伪相交连，扑子喉咽不得吞。
　　治进道路更相传，念子死亡不出年。一则大乐后相恐，天地运会故令然。
　　受任主者当令勤，尽当守一修长存。勿得任意唯捉心，不行三五唯邪淫。
　　言天大道而不禁，三官主者择种民。取合炁者万八千，从来至今有几人。
　　大限未足子勤身，改心易肠道真人。师受口诀以见贤，佩吾券契一为先。
　　得见太平神仙君，五帝主者传秘言。三五七九道炁尊，治在清微昆仑山。
　　近见三天入人身，解脱纲罗拜老君。安心定意行至仙，长短须已勿半身。
　　可至契令思元辰，七九之运别真人。
　　天下人民各顽愚，见世愤愤不知忧。寒鬼入来与子游，太白流横长六朱。
　　老公道上更相扶，饥饿搏颊辄叩头。米谷金贵不可求，灾兵大厄庚子年。
　　念子命运与此坚，方外故州胡夷人。交颈肿领恶逆民，化生风毒身奉天。
　　大小皆来至此间，余有胡鬼亿万千。食人血性逆毛迁，今来入国汝何缘。
　　兵马浩乱不可言，念子一旦与相连，入步不进屈辄申。子若不信庚子年，
　　自当思吾今日言。
　　日月冥冥恐无光，五谷不生逆鬼行。是庚子岁约不亡，若有余人如飞蜂。
　　大小更互道相从，三五相逐一合双。念子一旦不值逢，未至此年当死亡。
　　百不遗一柰何从，天日与月当更生。唯留下地太平中，种民在天见母亲。
　　不信大道念可言，非不慈孝道不存。一旦如此岂可言，何不少学得神仙。
　　大平过度为真人，日月列布如流星。三五七九道黑明，分布九州若父兄。
　　皆同一契心合并，义各如一道引经。黄赤大要守长生，上部太紫人数并。
　　万万之纪合神灵，托愚作痴不言声。以守三一从道经，千黑不失事见明。
　　天道荡荡信自有，日来暮去天地久。以日为夫月为妻，天气交接等何如。
　　神垄大山依神居，自见元化不安庐。束手真实不发舒，超王之教故可胥。
　　北斗中有太白星，三角浩浩象人形。游走天下化不平，有知者悟愚者惊。
　　谁正此道有姓名，木子三台常与并。约在大会天下平，五行列布金木生。
　　火水父母土为营，道出元炁从老经。合景内外神真形，罗缕紫机上天庭。
　　远望八极登太清，八八之数从一生。子心不解口语名，天地阴阳人为先。
　　五体骨节皆有神，乐人长生俱飞仙。除辟大厄却灾患，少知三五以治身。
　　长行七九真炁分，太平度世为种民。天下男女合如云，会於太一仙道人。
　　三日不摩徊复还，一心两口上应天。
　　子之长生出子心，三五七九一为亲。唯炁大正为种民，解脱罗网具身神。
　　白日高飞入天堂，千年出一丈六躯。五岳四渍出九州，合成海水不复流。
　　故出女青鬼律书，传行天下乐何如。有智自来谒真俦，元者自去太山居。
　　白骨纵横鬼暗恶，喻啊不止奈何余。仙童玉女依神居，望见斯辈当何如。
　　切切天下真欲弊，庚子之年其运至。千无一人可得脱，有心相遇世道清。
　　远恶从善不求荣，尘垢之衣以蔽形。心在太一咏诵经，白日修善暮守生。
　　被发而行在黄庭，上启太上道姓名。一出玄都入太清，口授异诀过灾殃。
　　念世愚子不知生，何当合会随邪灵。太一来下条姓名，恐子一身不久停。
　　发愿不死从吾经。
　　天师曰：大道垂律，女青所传，三五七九，长生之本，〔谨〕以奉行，世世相传。子有心分，来入吾炁，自当思行仁义，六合守忠，专一养性，以道为家，不得负违。太上真言，师老太一。今故以元年正月七日奉行，从者千人之中，有王长、赵升二人，可以道炁化度，令毕得长生大义。
　　不得犯男女神灵，
　　不得呼天引地，
　　不得祠祭故炁，
　　不得指鬼呼神，
　　不得淫色违慢，
　　不得言炁不明，
　　不得两心不正，
　　不得妄传鬼教，
　　不得犯五灵七政，
　　不得与鬼通同，
　　不得干乱神只，
　　不得入俗胜真，
　　不得行来出入。
　　以急有厄，呼嗟鬼神。
　　女青鬼律卷之五竟
　　女青鬼律卷之六
　　天师曰：自顷年以来，阴阳不调，水旱不适，灾变屡见者，皆由人事失理使其然也。人为中才，法地则天，动静以时，通而不争，利而无害，故能神仙。末世废道，急竞为身，不顺天地，伐逆师尊。尊卑不别，上下乖离。善恶不分，贤者隐匿。国无忠臣，亡义违仁。法令不行，更相欺诈。致使寇贼充斥，洿辱中华，万民流散，荼毒饥寒，被死者半，十有九伤，岂不痛哉！岂不痛哉！乱不可久，狼子宜除，道运应兴，太平期近。今当驱除，留善种人，男女祭酒，一切生民，急相核实，搜索忠贤，恭慕道德，按名列言，自然者寡，督厉宜勤。若能改过，即为勋人。人无尊卑，不遵贵贱。唯恶为真，不得私饰。所举参错，不直之人，此者坐之，无望久活。帝王牧守，长吏百僚，若信吾言，举善而教，不能则劝，流刑行仁，祭酒领录，条列上天，有劳显报，位登神仙。有不用心，惮劳回避，不肯着名，奉行善者，即还恶人，陷於驱除，直符疏记，毫分不差。百姓乐善，得为善人，时还本乡，以安国土。人人念善，天下太平，祸乱不作，灾害不生，岂不快乎，岂不快乎。今遣五主，各领万鬼，分布天下，诛除凶恶，被诛不得称狂，察之不得妄救。鬼若滥误，谬加善人，主者解释，佑而护之。鬼若不去，严加收治，赏善罚恶，明遵道科。
　　东方青炁鬼主姓刘，名元达。领万鬼，行恶风之病。
　　南方赤炁鬼主姓张，名元伯。领万鬼，行热毒之病。
　　西方白炁鬼主姓赵，名公明。领万鬼，行注炁之病。
　　北方炁炁鬼主姓钟，名士季。领万鬼，行恶毒霍乱心腹绞痛之病。
　　中央黄炁鬼主姓史，名文业。领万鬼，行恶疮瘫肿之病。
　　右五方鬼主，诸欲着名生录为种民者，按此文书，随病呼之，知领鬼姓名，病即差矣。人人各写一通，系身读之，令罹灾害皆消。
　　东方青温鬼名咎远。
　　南方赤温鬼名士言。
　　西方白温鬼名尧。
　　北方黑温鬼名天遐。
　　中央黄温鬼名太黄奴。
　　第六温鬼名诛女。
　　第七温鬼名伯陵。
　　祖父名梁州。
　　祖母名交成。
　　父名延年。
　　母名出中。
　　右五方温鬼，兄弟七人，合祖父母、父母十一，形能飞，随月行毒，以诛恶人。
　　一蛊鬼名释渠。
　　二蛊鬼名咎。
　　三蛊鬼名礼咎。
　　四蛊鬼名成晏。
　　五蛊鬼名不释。
　　六蛊鬼名乌悟。
　　七蛊鬼名绿支。
　　八蛊鬼名育夷。
　　九蛊鬼名石千。
　　右九蛊之鬼，行诸恶毒，妖媚蛊乱天下，与五温鬼太黄奴等，共行毒炁也。
　　正月温鬼名惟。
　　二月温鬼名肿。
　　三月温鬼名刘。
　　四月温鬼名存。
　　五月温鬼名垒。
　　六月温鬼名□。
　　七月温鬼名半。
　　八月温鬼名怀。
　　九月温鬼名农。
　　十月温鬼名卑。
　　十一月温鬼名赢。
　　十二月温鬼名坚。
　　右十二月温鬼，各随其月，放逸天下，伤害群生。
　　子日温鬼名根。
　　丑日温鬼名荡。
　　寅日温鬼名怡。
　　卯日温鬼名疑。
　　辰日温鬼名厄。
　　巳日温鬼名爱。
　　午日温鬼名悟。
　　未日温鬼名奴长。
　　申日温鬼名未。
　　酉日温鬼名石。
　　戌日温鬼名志。
　　亥日温鬼名忧。
　　右十二日温鬼，各各直其日。从十二时支干上来疾病民人，日月鬼蛊并顺刘元达等，毒害五方，不得道戒，皆受其殃。行善精恋，存道遵教，能知名，皆共降伏。法应去者，各自远迸，制应留者，却其凶党，更相约束，不犯善人。
　　昊时病人之鬼名文通。
　　金精鬼名因兑。
　　木精鬼名倚震。
　　火精鬼名附离。
　　水精鬼名托坎。
　　土精鬼名乘坤。
　　五精鬼名娇乾。
　　游噶鬼名获张。
　　血食鬼名刃方。
　　虎狼鬼名咳菊。
　　蛇龙鬼名甲子。
　　狐狸鬼名勾举。
　　鼋鼉鬼名地殃。
　　露死鬼名天殃。
　　伤死鬼名真果。
　　狱死鬼名史苏煁。
　　饿死鬼名伏藏。
　　客死鬼名逆千。
　　男伤鬼名悟千。
　　女伤鬼名艾赤丹。
　　冢讼鬼名害知。
　　丘丞鬼名地令。
　　墓伯鬼名土下侯。
　　冢下鬼名二千石。
　　右二十四鬼，放纵下罗截四方，充塞六合，擅算五行，更相署置。官府列阵，出入导从，兵马权强，杀害无辜，瓷意快心。寡福之人，悉逢其苦。志士学道，方术厌禳，符章禁断，乃保利贞。
　　斩死之鬼。
　　故死之鬼。
　　丧车之鬼。
　　□□之鬼。
　　天殃之鬼。
　　殃注之鬼。
　　雌雄之鬼。
　　寄死之鬼。
　　行客之鬼。
　　地殃之鬼。
　　天凶之鬼。
　　地凶之鬼。
　　天杀之鬼。
　　地杀之鬼。
　　日月玄符鬼。
　　三十六杀鬼。
　　百二十殃注鬼。
　　千殃万魅鬼。
　　魍魉精邪鬼。
　　迷惑不利鬼。
　　火逆恶注鬼。
　　逆道丑贼鬼。
　　大道邪精千炁之鬼。
　　千二百官逆之鬼。
　　地上千师万医鬼。
　　天地水三官转逆魅鬼。
　　着耳角之鬼。
　　自称皇天上帝土玉鬼。
　　狐狸老精自号之鬼。
　　宅中强□奸诈声之鬼。
　　宅中魔邪恐怖人之鬼。
　　宅中灵林古痉之鬼。
　　宅中光怪之鬼。
　　宅中虚耗之鬼。
　　宅中鄙辱离怨之鬼。
　　宅冢讼逮之鬼。
　　右三十六鬼，皆游行世间，乘人衰隙，伺侯有恶，助佐凶殃，造作祸害，敢形易象，随便陵人。学士知之，立功建德，启告太上，一切收治，年初章奏，列名断之，众鬼畏慑，悉自逃亡。不告者，一如律令。
　　女青鬼律卷之六竟
　　
