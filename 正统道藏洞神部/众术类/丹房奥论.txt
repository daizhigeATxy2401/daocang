丹房奥论
　　经名：丹房奥论。宋程了一撰。一卷。底本出处：《正统道藏》洞神部众街类。
　　丹房奥论序
　　窃谓金丹大药，上全阴阳升降，下顺物理迎逢。圣人所谓格物致知，大盘不过子母相生，夫妇配偶之理。须藉水火无私之力，结构铅汞二物之精。要得真土擒铅，真铅制汞，加以手法火候，故能超凡入圣，返老还童。后世学丹之士，不识真土真铅，不知手法火候，惟求世问罕有之草木，‘街惑於人，各述己私，妄施工巧，迷迷相指，白首无成，深可叹惜。某幼慕清高，乐闻至道，求师访友，未造玄机。后因天禧、戊午宦游金陵，遇仙师魏君颜真人第斗j得传太清六一紫虚九丹之妙，与夫造化口诀。遂回至湖湘，诣南岳，醮谢天真，依诀修持，一一可验信。知手法火候，不易传之於世，遂使后学莫窥端涯。某不敢私秘，敬将师授口诀，已试之效，集成一帐，目之曰《丹房奥论》。得之者不宜轻泄漏慢，自当珍藏宝惜。观此若能触类而长，实有益於同志矣。天禧四年庚申上元学仙子程了一书。
　　丹房奥论
　　学仙子程了一着
　　一论真土凡土
　　土为天地之中黑，功能钻＇簇五行，生育万物。金得土则生，木得土则＇旺，水得土则止，火得土则息。修炼者无土不可成丹，不死此硫黄芽。犹农家不耕田，而欲得禾，难矣。故先贤立真土之说，以悟后学，可不知之。夫八石察黑於天，成形於土，其性嗜阴而畏阳、，遇火则飞，莫知所向。若经草木煮炼，金石温养，留形住质，能与天地齐坚，日月共久。若以点化五金，制养诸药，皆可成宝，此名真土。如磁石、石中黄、阳起石之类，亦可作外匮养药。惟其形质顽嚣，志性愚浊，故其功不伴耳。
　　二论真铅凡铅
　　真人云：真铅不与世铅同，修炼全凭造化工。一鼎可藏龙与虎，方知宇宙在其中。此言真铅奥妙，世人不知是何物，拘泥黄丹韶粉。或者铅中取银，砂中取金，谓其元黑未散，认作真铅，去道远矣。真铅即水银一味，更无余物。须是不经母气，入真土匮，温养日久，遇火成质，铿鞘不折分耗，其功可以起死回生，返童还老，瓦砾遇之，立成至宝。此名真铅，乃五金之母，还丹之祖。黑铅再为药中之害，若用非其法，则诸药随成懦质，竟为弃物，尤难改制。修丹之士，深宜察焉。
　　三论真汞丹汞
　　按八石《本草》云：朱砂，乃阴中金液，与离宫所交之黑，下降入地，结汞而成，借南方为体。所以真人取砂中之汞，炼而为丹。其讶日：抽为砂中汞，还烧汞作砂。胎中受五彩，火裹现黄芽。此之谓也。夫大丹以真汞为先者，经云：万般修行，先要伏心。万般修炼，先要伏汞。盖汞者，水银也，即朱砂所出，仙经所谓真汞者。世人不究根源，妄求配合硫黄，虽可为灵砂，及其还返，则便疏虞。此葛真人所谓但能求赤髓之意，砂中汞是也。今修炼之家，又不能考究，朱砂受气之探浅。夫天地五行之黑，锺於山川秀发之地，为金为玉，为瑞草，为醴泉。朱砂之与水银，尤为天地精英之黑，结聚而成也。若以受年月日计之，则相去又远。经中真液与离宫之黑，千余年聚为水银。又壹千年，结为朱砂。如松脂入地，千年化为琥珀之类是也。若取凡汞为用，则何以到同体乎。盖凡之与真，相去千百年之远，则运几周，而可以足其黑数，以是言之，其差可知矣。
　　四论三砂
　　大凡制汞成宝，须要子母留恋，夫妇欢合，方能成丹，舍此而求不可。汞以硫为夫，金银为母，得硫则坚，得金银则实，夫妇子母之道存焉。子母尚义，时乎可离。夫妇尚情，理不可去。所以朱灵二砂，虽出处不同，俱是硫汞配合成体，得全夫妇之道。若经神草煮缎，纵无灵药制炼，但得盐矾、硝鹏及磁石、石中黄等顽石匮养，便能住火成汁，惟不能成宝耳。如受母黑，亦可到家。母砂乃母汞交结而成，经草木盐矾醋等煮之则坚，用梅核、石莲球缎，便可乘槌。若遇大火坏冷，则汞走而母仅存。盖因母体遇火先燥，逼汞逃去，非徒无益，而又害之。近世学丹之士，不知所自，但以母砂为捷径，理入玄微，诚难措论。夫水银成宝，则与糁制同功。故母砂须得真铅等灵匮制养，或作贴身煅炼真死，可过大冶不拆，谓之倚母糁制。虽得真死匮温养，若非至神至虚之药，一坏一拆，母子仍旧分离，亦复何用。今人或以草死朱砂及丹养二砂，二砂作母砂贴身，入梅核固毁，稍能住得半钱一铢，便谓之母砂成宝。殊不知所住者，二砂中之翻身汞耳，非母砂汞也。然感气砂，虽借母黑而成体。不为母所拘御，得以自如，见火未便飞走。若用草药煮坚，须入水火鼎养缎，令受得火力，再入灵匮温养，返易成功。机缄尽露，学丹者须践履而后知之。
　　五论三黄
　　凡修炼三黄，须当知药性火候。苟不究其一药性之缓急，火候之轻重，悉成灰烬，虽悔何及。硫内禀纯阳，火石精气而成质，其性通流，内含猛毒，见火易飞，最难擒制，药器中号为将军，谓其有削平治乱之功。若得神草煮制，大火缎之，立可真死。惟有猛毒之威，不易消灭。若便用养诸石，反见伤残。犹将军难制而易死，虽千载之下，凛乎英气，亦不可犯之。谓须是进火加养，直候脱去黑褐二色，随草变动，成真金色，或成朱砂色，或成雪白色，然后用之，大能去邪归正，返滞还情j 健立阳精，消化阴魄。雄黄则偏阳而无阴，雌黄则偏阴而无阳，丹家所谓孤阴寡阳。虽易制伏，惟难真死。先须用草煮过，然后缓缓进火加养。死者良然，非得炮胆、死汞等药，不可点化。非配合朱砂、硫黄，不可养物。故药品中，以雄黄为辅佐之官，虽能通灵，谓其初无全功，若不配以诸药，实难独用。直书以记，学者识之。
　　六论三白
　　经云：炮砂在五金为贼，五金皆畏之，附毗粉可通造化。又云：毗霜草伏真死，可以点铜为银。与粉霜最为相宜，得炮相附，可成至药。世人谓此不过点化丹阳而已，殊不知础炮真死，久养无毒。若得母黑郁蒸，亦能转制诸石。及用之匮养胆石雌雄，名日五灵神丹，转白为· 黄，其功尤大。粉霜独水银一味，借盐矾、硝石构炼为霜，丹经称为神雪。或云．j 佐以草死毗，同作丹头，入於神室，缓火养死，即是真铅。其功岂柢换骨耶。但其体本全阴，极难制伏，不易真死。若非伏火朱砂，不能住质。大抵亦须凭母黑而后成，去母离阳，万无一可。经云：粉霜以阴造阴，微阳，亦无非真死三黄。日神砂银等，非灵根不能成宝，非伏础不得软骨，非伏炮不得软润。愚因见此说，常以粉霜，以毗炮合胎，入四神匮，养经百余日，用之点化丹阳，适然俱成黄金。其神灵变化如此，岂易度哉。
　　七论用铅
　　仙经云：用铅不用铅，却向铅中作。及至用铅时，用铅还是错，盖尝至此而疑之日：用铅是错，则不可用。须向铅中作，何耶。此非神仙馒语，乃常人不知其用尔。苟得铅之法，何患乎丹之不成。学丹者先当明其理，而后用之。银由铅而生，铅银未分胎之前，神黑混成，用之匮养水银等药，则可成功。分形之后，元黑既散，则铅为铅，银为银矣，岂可舍银而求铅，遽□ 欲以铅而成宝者乎，天下宁有是理耶。法当铅三银四，同梼成末，再以灵草煮制，进火养炼日久，令其神黑归复，方可匮养朱灵二砂，或作铅砂，入母匮。母砂入铅匮，久养而能成宝。但非岁月久远，恐难成就。凡八石曾经母匮养过，真死无性，再入铅匮养炼月余，其功又倍於常矣。若见宝之药，亦入铅匮养毁，或用感铅气药作关逐销，庶无耗折之患。呜呼，龙居蛇腹，母隐子胎，物理迎送，造化之妙，非天下之至神，其孰能与於此。
　　八论用母
　　凡夺天地造化，修炼金丹，唯水银一味而已。须假祖熙，以全其质。犹婴儿在母胞胎中，神黑温养，方能成形，故喻金银汞为母子。汞性轻飞，随物感遇，不易制伏。必先养炼朱灵二砂为丹基，然后制汞，成生生变化之道。法当灵草煮制，火烧不动，大精作汁，胎色不移。次入金母，温养日久，可成大丹。如火上烧之，犹有光焰，盖是硫黑未死。若便用母养炼，则吞汞食母，互相吞啖，必致耗折母体。母身既亏，元黑羸弱，岂能长生。须要受母黑不吞，母为上。有母不灵，无母不成，即此义也。或谓硫不蚀金，辄便用金为母，养炼满，拟可成。岂知金至刚，汞至柔，二黑偏负情不相亲，徒费岁月，不能成宝。所以焦金不入丹砂。故朱灵二砂用母，必先银而后庚，名为金筋玉骨。若去银从金，不遇明师，岂能成就。愚得口诀云：硫信未伏，必先吞汞，而后食母。每银四两，入粉霜一两，同研和匀作匮，养炼二砂，则硫吞汞黑未竭，力已摧矣，何暇复母耶。此为添子援母，又为诧女抱婴儿。若以金养二砂之理言之，金汞虽刚柔不亲，久久相处，亦能情同。世之用金养砂者，盖不明金遇火则燥，汞见火则飞，金汞难以共久，精神不交，所以无成。每金四两，入粉二两，一处研细，用养二砂，则金欲燥而遽未能燥，汞欲飞而遽未能飞，得以久处，情相亲狎，何患丹不可成。愚悟其理，遂历试之，一一果验。但不可辄加大火，使汞易为飞走，不能成功。宜缓火温养为妙。如无粉霜，以母汞结砂为之亦得。还源出母之法，入地坑中埋一二日，去其火毒。金用青盥捺头，大火一缎，银四两，入水银一两，黑铅二两，夜明砂少许，同缎，后方入炉烟烬庶无屈折。
　　九轮假借
　　古云：家有死三黄，不用置田庄。又云：家有真死毗，金银烂如泥。此说固然不明，假借其理，幽微未易知也。世所修炼者纷然，其真死三黄毗中问，岂无一二，不能成丹。何哉，失其假借之道耳。燕雀不生凤，狐兔不乳马，若无真父母，所生俱是假。今人但得一药真死，便欲制汞成宝，久而无成？则归咎於草之不灵。非草之罪，盖不得母黑熏蒸，精神不全之故也。凡修炼雌雄硫毗，不要十分真死，须是存性。先用金母养成其形，后用银母足成其黑，然后用此转养朱砂、灵砂、粉霜、汞牙、无母之药，亦可成宝。前用母篇朱灵用母法，既言先银而后金，此却言先金而后银者，何。盖取其汞易相亲也。如硼砂硝炮等草伏住火，若用银母养缎，亦能制汞药。虽真死，不经母养，祇可转制诸石，若欲乾汞成宝，不可同日语矣。
　　十论制转
　　修炼者不患为母之为难，惟患转制之为难。若明转制之理，则一可成十，十可成百，生生变化，无有穷尽。所谓得其，一万事毕，岂易为事哉。今人不达斯理，恣意揣度，盲修瞎炼，至老无知，尤可哀悯。夫五金八石，虽有递相制伏之说，中有可制不可制之道，存乎其问。经云：硫养雄，道在同。雌养雄，各西束。又云：砂养砂，则砂折。砂浇汞，则砂活。若此之内，傥非师授→ 虽智适颜闵，不可得也。转制之法，妙在神水华池。经云：以铅入汞，名日华池。以汞入铅，名日神水。圣人喻真死之药为铅，未死之药为汞。以铅制汞，则汞形全。以汞滋铅，则铅气盛。彼此相益，庶能长生。真人云：以神养神，出幽入冥。以气补气，寿永天地。犹此理也。今人却以盐矾露水沐浴死药，为神水华池，诚为可笑。所以古圣秘藏，不可轻传於世。修炼之士，尤宜细详。凡八石真死，须是添得，方能通灵。谓其本体曾授药毒凌持火逼，形质枯槁，精神疲弊，故加入本类添养，复其神黑，全其形体，方可转制诸石。惟朱灵二砂，乃硫汞成体，势有偏枯，便难变化。须当知砂养砂，则砂折。砂浇汞，则砂活之妙。虽是二砂真死，若欲养砂浇汞，须再用硫黄炒过，更加草药煮制，进火加养，大缎成汁，方可匮养生砂，及作丹基。浇淋芽子，凡经三四次，必须又依前法，用硫制之，方能绵远，庶几不致崩塌。或云．．一黄死，众黄随。一黄不死，众黄飞。诚非确论。若硫黄真死，可以转制诸石。若雄黄真死，则可转制雌黄。未闻有雌养雄，雄能养硫之理。世人但知真死毗，可以养粉点骨。岂知以此养二黄点庚，尤更捷径。所以古有一不．家有死毗，金银如泥之言。粉霜真死，亦与真铅同功，不可拘泥於点骨。学者自宜消息，不必形於多言。
　　十－论浇淋
　　浇淋亦转制法耳，但八石伏火，皆可转制。惟有浇淋一法，须用朱灵二砂，草伏住火，入母养令真死，作汁，可以成宝。再加母力，久久养炼，使其精神充备，根本坚固，立为丹基。庶得母壮子灵，可以长生。倘制度之不合，温养之未成，或独善犹且未可，又安能兼善哉。今人不明此道，惟只计较糜费，柢夸母少为奇，殊不知所用各有法度。若屑屑如此，非惟无益，亦且徒枉前功。若欲二砂作丹基，须是多多换易新母，养过取出，添硫炒制，以不牯姚为度。再以元草汁煮过，仍用滴炒，入水火鼎内，大缎成汁。每丹基四．两，初次浇汞四两，或二两。其砂乾渴，汞不成芽。至七日或半月，启合，又浇汞二两，或三两，或一两，方成芽矣。如此浇至三次，或四次，看其形势如何。或如龙蟠虎踞，或如鸾飞凤舞，或如琼林玉树，如此形状，皆为吉兆。若见如冢墓之象，及油汞过多，则是丹基力竭矣。急抽去芽子，取丹基，再如前用硫制过。其芽子若有四两，抽砂中真汞一两，同研如粉，亦用硫黄煮过，更加些小母片，及生雌雄少许，依本法封固，再入炉养火，则汞又复起成灵芽。浇及七次与九次，须以生砂代汞入之，此名七返九还。如此积至一斤，取芽，又入砂中汞四两，及生雌雄少许，再以硫黄白水同煮，三五伏，以银二十四两作神室，纳芽於其中，入真土等匮，养炼三七日，或五七日，或七七日，芽俱成宝。取出分作五处，入水火鼎，大毁作陀，则又成五匮丹基。仍依前法浇汞，生生化化，其道无穷，古仙所谓子生孙，孙又生孙也。到此地步，脱胎在此矣，变化在此矣，糁制在此矣。世人不见亦不识，借问何时得到家。学者不可视为泛常，更宜加意於此。
　　十二论点化
　　刀圭入口，换骨成仙。锱铢入质，易贱为贵。非丹头之至灵，造化之至妙，何由竟灌溉於骨髓哉，此乃移神易气之道。犹世之染法，非透骨药及诸矾，不能成其妙用。然汞真死，皆可点铜为银。何故先贤惟以粉霜，为点铜之上药，盖其问曾受矾气故也。若以朱砂灵砂、母砂粉霜之类点铜，先须用点铜毗同砂一时。每一两丹头，用毗三钱，或用贰钱者。然后将丹头毗与铜珠相拌同，昆仑纸数重包袅，装在甘锅内，上面下药关实筑，须用湿炭顶火坏之熟，煽二三千辅，慎勿触动，常令顶火实。少歇，再煽一二千下，提出炉候玲，破锅取之，其物成一陀在锅底。如有黑色，再用铅煎，不可用硝提。如欲点银成金，非毗炮胆矾不能透骨，非雌雄二黄，非曾空二青，不能正色，非点圣银不能成。至道有此数理，若非真土真铅匮养成诸药，不可为也。举世皆知毗粉可以点骨，岂谓毗粉匮养雌雄胆炮、曾空二青，点庚尤妙。或点化凡银，须用药瘦其本体，然后结成丹砂，和丹头同乳成粉，入鼎装顿封固，逼去水银，加以大火一缎，取入炉鞘，冶成至宝矣。灵丹若就，虽瓦砾亦可成金。非苦酒苦醋金盐玉豉煮炼，不能成也。此理玄微，不传于世，学者亦当知之。
　　十三论灰霜
　　灰霜乃草木之精液，味咸，惟毒，残贼五金，丹鳌家所以多不敢用。若以煮炼八石，立能拒火，功力甚大。苟得手法，去尽咸味，加火久养，亦可变通。绿其毒黑能透金石。用之煮制，多是化药成水。若得如此，则药死矣，切不可弃怀。经云：不见其形，方为真死。盖谓此也。急用药水，倾入争器中，澄定十余日，候其上清下浊，逼取上清水，煎熬成霜，取下浊底，乃药也。熬乾，入合装制，以熬成霜，捺头，养火七日，或十四日，药真死矣。再用研细，用沸汤陶化搅匀，又入诤器中澄定。药若坠底，又逼去上清水不用，再换汤澄之。澄时须是缓性为之，不然．药随水去。直待去得咸味尽，大火久炼，此药方灵。用之转制诸石，可为至药齐功，不可以为灰霜而忽之。余试之有信乎。葛玄所言灰霜最为下法，诸药见为厌死。若得变转，亦成上法，非谬言也。惟硝硼炮矾，用此煮制者，切不可用。
　　十四论烟煤
　　烟煤乃草木之神黑，丹鳌家亦多用此。绿其精神不足制养诸石，未见全功。若用本草煮炼过，却以烟煤捺头，入炉温养，方能伏火。如独用此，不可成也。余亲试有验，书以记之。
　　十五论作羹
　　凡用草煮制诸石，皆以新草汁为良。安知一草制一药，若非有毒，其药不死。人视之虽不见其毒药，视之即有毒矣。先贤恐草毒伤残药性，不能通灵，故立作董之诀。法当用草绞自然汁，置净器中，用纸蒙盖，春秋三日，夏二日，冬五日。然后逼取上清水，煮药，庶几药性不受伤残，则有全功。试之可效。
　　十六论装制
　　大法为丹装制，手法最为要紧。倘不明此，须有真铅真土等匮，则子母混杂，新旧相参，孰是孰非，莫可考究。故转制之道，祖装制为先。且如八石匮养诸药，若础炮三黄等作汁之药，柢可筑在合底，用死匮药捺头，封固养火。若言铺底盖头我莲等名状，此特言养灵砂朱砂母砂之法也。凡养母砂，亦须用梅核石、莲橡斗药、葫芦等固定，方可入匮温养。倘非如此，终有所失。又如真土真铅养三砂，如硫匮须用生硫贴身，朱匮须用生朱贴身，惟四神三黄真铅等匮，须用粉霜贴身。各以其类贴之，中存类死之理。此虽是琐碎之语，苟不知蹊径，未可图也。
　　丹房奥论竟
　　
