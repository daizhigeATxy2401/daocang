悬解录并序
　　经名：悬解录。原不题撰人。据作者自序，当出朴唐大中九年。内容与《雁门介妙解录》大体相同，但多出春末齐百给字。底本出处：《正统道藏》洞神部众术类。参校：《云笈七签》卷六四。
　　悬解录并序
　　余少甚抱疾，专意修养，至於金石服饵，亦尝勤求。窃见时之好事考，不顾货财，大修炉鼎，谓河车立成，可变土石。谓金沙立化，可壮筋骸。然而往往有为药所恨者，医救莫及，何哉。岂根源不正欤，师法不明欤，奚终始不相副，如此之甚也。余因览道书，偶见九霄君告刘泓丹药要诀，乃谕俗徒，都未窥至道之毫末，而妄自夸街诳诱时人。凡所施为，无非自伐之捷径，能无悲乎。真仙之言，定不诬矣。余久怀滞惑，方困於是；今故采其要语，书之座隅，目之日《悬解录》。冀观览之时，疑挠尽释。虽未达金液守身之卫，当必免毒丹伤命之虞，亦天年之幸也。如有同我斯志者，固愿攻其未悟耳。大中九年乙亥岁五月十七日甲子也。
　　纂辩金石药并去毒诀
　　汉安帝时有刘泓者，久学至道，弃官入山。后至延光元年十一月，九霄君来降，为悯道士不知烧丹之正道，乃指陈至药之根谅，分别杂丹之门户，拜解金石毒守仙丸方，传付於泓，疏之如后。
　　九霄君谓刘泓日：夫学炼金液还丹，并服丹砂硫黄，兼诸乳石等药。世人苦求得之，将为便成至药，不知深浅，竞学服饵，皆觅长生不死者也。并不悟金丹并诸石药，各有本性，怀大毒在其中，道士服之，从羲轩已来，万不存一，未有不死者。
　　刘泓再拜稽首，问日：何也。九霄君日：世人所造金丹服饵，皆求长·生。愚者即竭力以资俗事，又欲将至药，求点化金银，荣其行尸，以养仆妾。但一起心，即是必死之兆，至药亦无因而见也。准教药无双能，功无二用。又不知药有至毒，造丹成后，世人只知余甘制河车磁石引针，硫黄乾水银，将谓制金丹了，便无毒矣．o假如先贤炼秋石，秋石以地霜结为石，能引生汞，亦能制金石毒，亦能壮金石毒。如有．服者，中路毒发，不可禁止，必见死矣。踪不死者，亦卒患恶疮，此为先兆也。秋石云解毒，且见朱砂及粉霜，并硫黄等，被秋石制伏，岂能解毒矣。先圣遗教，世人难知焉，知之者真仙也，不知者凡人也。
　　泓又问曰：变化铜铁之药，并不堪服，何也。君日：缘点化药法，多用诸矾石硝炮之类，共结成毒药，虽能乾制水银，及化铜铁，其用火时候，亦与至药不同，绿毒成结在其中，纵令千销万化，毒终不出。亦如人有毒心，毒在心内，必不从外入。亦如木中有火，火元在内。其点化之道本亦在内，各受其性色目，法作不同，气递相生，各怀毒性。雄雌硝炮杂类，相助其火候，不依天时地理之法，或近或远者，盖不禀天道而成。则知古往仙人，不服此药，明矣。绿有大毒，造化之力不足故也。
　　泓又问日：点化之药，为有杂石众毒，固不堪服。常闻换头紫粉，七返丹砂，更无矾炮所杂，可以服否。君曰：此二药世人千百中，无一人解作。纵能为之，亦不堪服，何也。且换头紫粉，是仙人所合粉，以为宫室之用，绿有硫黄在其中，水银入硫黄含大毒，岂可服哉。又七返丹砂，虽燠令伏火，本无四象五行，筋骨血肉，阴阳气不全，如服之，令人五脏血乾。凡人血少则病，血尽则死矣。泓曰：世人修服丹砂，颗块不破，颜色如故，大火烧之不动者，复如何。君曰｝．凡朱砂凝结之初，皆於沙石中成质，纵是光明者，飞之每斤只得十二两水银，其四两即是山泽滓滞之物，其滓怀大毒。道士若不解出滓，便相和服之，服者则涩人气脉，乾人血液，岂得有益乎。况从古已来道士，未经至仙之教，皆谓伏火丹砂是死水银，妄言金砂入五内，有不死之兆，甚错矣。世人岂不知从前服者，未有不死之人。唯硫黄独体，不入他药，犹能去人积玲，但不可多服，绿是纯阳气不全耳。其他小术，固所不论。
　　泓又问日：何药则堪服，可以延驻。君曰：我仙人所炼至药，例皆日魂月魄，四气为象，日魂不离日裹，月魄不离月中，假如至药亦不离，从木而生，何也。木带青，以象水银，内含其火，火为阳，以象朱砂。朱砂属离，离南方火之位，火为朱砂，亦同木中有火矣。配木入中宫之土，土能克水，火能生土，而乃道成。如人初生婴孩，及长大，还为人父母，递换相承，本处其一。至药根本，亦不处二道之无根。以心为根，道之无用。以四时受气发生，各得其所为用。道因气而生，因气而死。至药服之不死者，盖为不参杂诸味，无毒。销成汁为器，或方或圆，并皆赫然通彻，昼夜光明，然始堪服。去人昏沉，定人神思，除邪魅，耐寒暑，皮肤润泽，髭鬓不白，返老成少，千日可验，故服之不死。
　　泓又问曰：至药有几般。君曰：真正之门有三焉。一日神符上仙上丹，二日白雪中仙上丹，三曰九转下仙上丹。其三般丹，同出一门而异名，各有三一禁法，不可轻传於人。何谓不可轻传，假如神符，若无太一宫、天一宫成者，即名白液，终不成器。绿以天一宫球名，其三一不可传。白雪若不坚不成冰，不入调青，不受青气，亦共粉毒霜无别。亦如日无乌而不明，月无桂而无魄相似。绿以凝成坚冰，调青如磁石引针，其三一不可传。九转曾青，白雪成结，即入紫宫用，绿以凝四气，纳万象，而成质，其三一不可传。夫至药若不受四气混沌，岂能号日龙虎之丹。所以我仙人天地之玄化成，同日月之光，如神符白雪，修炼功毕，始有上升之路，九转即返老成少，颜如处子，寿同南山矣。其三一之诀，不许轻传，岂不慎哉。
　　泓日：三一之旨，玄矣秘矣，未知何人，即可传授。君曰：如吾者即可传授。夫三一者。造化之机关也，非独至药有之。凡人身中亦皆自备。人若能修身中三一者，即子母不相离，神气自相守，恰怡和煦，光照明白。子不见至阳之月，当昼之景乎，风云不生，纤埃不动，碧空澄彻，岂有障翳哉。人亦有之。若常能调三一，万虑不生者，与碧空之气相合，内外光明，虚元同体者，亦可升腾矣。世人或有窃闻此道者，云是服气，乃鼻吸口吐，鼓腮强咽，立可致其陨毙，亦犹药中错服毒丹，不可救矣。所以身中三一，与至药三一不殊。其身中三一，亦不可转传也。
　　泓又问曰：如有人先服丹砂，及乳石、硫黄、紫粉毒发者，如何救解之。君日：已服死者，不可言也。如有后服者，只可救之，递须相劝。道士急造守仙丸救之，可存性命。假如换头紫粉，缘不入凝白雪为骨，骨为阳，及无调青入者，即名大毒紫粉，人服不看多少远近，如吃杂物触犯，不问日月运晚，如发不在医疗限例，不出三日五日，无药可救。如硫黄紫粉伏火丹砂，及诸乳石，若发，守仙丸犹可救之，十有二三命在。若曾服诸石药，虽未发，能防备预服守仙丸，尤妙。
　　泓又问日：三大丹既延驻人命，无毒，如未毕功，可以服否。君日：神符、白雪、九转，未经太一官者，四象未全，不可服。如有人俟服者，忽觉发动不安，但急吃伏龙肝汁，并甘草汤、生蒙豆汁，乃立定，少见命终。何也，绿此三药并无杂类相挠，只空火毒，乃不至死。除此三般，其余丹砂之流，虽然一朝一夕强餐，亦能益色，如忽发动，命危之矣。
　　泓日：守仙丸法可得闻乎。君日：守仙五子丸，此法仙家所秘。然令择有道之士授之，以护其性命。今故一一教示尔，并粗举三丹大略。尔宜熟思流传，以救未悟者，无忘言，吾将往矣。泓乃雨泪稽颗再拜。九霄君举手告别，入云不见矣。
　　刘泓乃於山中，刻石书记。后有道士见之录出，遂传於世。至唐开元中，通玄先生张果，进上此方，明皇大喜，秘於禁中。通玄兼述三丹之功极备，但无修丹之法。今不书去繁也。
　　守仙五子丸方
　　余甘子　覆盆子　兔丝子　五味子　车前子
　　右已上五子，各五大两，别梼，如粉缅。取二三月枸杞嫩茎叶，梼取汁二大升，拌药末令尽，乾讫后。七八月采莲子草，取汁一大升，亦拌药末令乾。又取杏仁一大升，取好酒研，取汁五大升，於银器中煎，令杏仁无苦味。次下生地黄汁半大升，真酥五大两，鹿角胶五大两，炙铸末都入前汁中，略煎过。又下五子末，一时以柳篦急搅，看乾湿得所，众手丸之，如梧桐子大。每日酒下三十丸，如要加臧，以意斟之。忌猜肉、蒜芥、萝卜等。服之百日，先服金石药毒并尽，亦益金丹气通流，於五藏润泽，血肉万毒悉除，髭鬓如漆，返老成少，皆因制其丹，阴阳气两性，彼此相备矣。秘之。
　　通玄先生制五子守仙丸歌，以赞其妙。
　　歌曰：
　　反老成少是还丹，不得守仙亦大难。要见鬓斑令却黑，一日但服三十丸。
　　松竹本自无艳色，金液因从大制乾。五子可定千秋旨，百岁如同一万年。
　　阴真人论三品大丹之灵效，亦云五味守仙之草药，尚能守生相助。如不得上升，且为地仙，永不死矣。为其制一切丹砂，及解诸石毒，永不发动。又益灵丹之功，大行於荣卫也。央定无疑矣。阴君之意，言五子草药，尚能令人不死，即神丹之功可知矣。今以旁有助於守仙丸，故附之于后。
　　悬解录竟
　　
