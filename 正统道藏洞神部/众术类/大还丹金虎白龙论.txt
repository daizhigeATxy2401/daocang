原题苏门山隐士还阳子迷，出朴唐代。一卷。底本出处：《正统道藏》洞神部众衍类。
　　大还丹金虎白龙论
　　苏门山隐士还阳子述
　　夫烧丹炼药，须烹龙虎之阴阳；驻命存形，藉养神气之魂魄。龙痴凝虎，阴反成阳；虎暗晞龙，阳化成宝。神融驭气，魄反成魂；气泰神和，魂合而圣。龙虎相凝成液，神气交驭为真，神水便是华池，忘心即名抱一。朝天控鹤，须吞真魄之灵丹，出世长生，藉养精魂之灵。气此则金丹秘诀，神仙妙门，能以改换精神，变化筋骨，收卷形体，出入而可有可无，变现真灵，来去而能存能没。桑田变易，天地虚翻，升腾而紫府，玉清游历而碧霄金阙。此即神丹凭验，还返功灵，世人枉炼五金，调和八石，呼铅作虎，唤汞为龙，妄配阴阳，错排水火。夸三黄是圣，骋五矾为神，道理既乖，圣意全失，看经究义，寻本穷玄，乱立规绳，递生法则，不从师受，强说己能，斟酌药名，团量火候，炉泥八面，坛筑三层，呎祝神祇，祭醮天地，总是凭空造作，非理修持，不觉体败形枯，颜凋鬓白，虚劳岁月，枉役心神，而望还丹，万无成耳。余久耽云水，早弃浮华，栖止山林，精穷物象，修神炼气，反本还元，息虑澄真，忘思静一，考窍铅汞，杼轴丹经，彻视玄洞之金书，悟达三清之玉诀。然敢对持龙虎，驾驭阴阳，配金木以束西，定坎离而南北，陶镕日月，炼成五色之玄霜，孕育乾坤，化出流光之素雪，仙方岂谬，圣理昭然。一睹玄微，明其妙旨，遂着斯序，分列两篇，名《 金虎白龙论》 ，用彰鄙识，将表同人，傥有物外君子，幸留意焉！
　　识黄芽第－
　　夫黄芽者，乾坤感合，造化而成。阳含阴魄，阴抱阳魂，阳灵而血辉莹彻，阴真而玉彩通明。比月而素光争发，对日而红霞乱生，全身医鬣，遍体鳞铍，长於阳位，暗与阴亲。与五金之作主，统八石而为君，明之者顿冲於霄汉，昧之者长在於风尘，日用之而人不知，奔波而皓首无成。乾坤感合始成形，造化元居北户生，日月循环魂魄满，阴阳交媾龙虎成。分明本自从金长，谁悟偏能与水并？无限褊於尘世裹，时人日用不知名。
　　识铅汞第二
　　凡修大药，先明铅汞之真源；合炼神丹，须达坎离之正理。铅包阴髓是名虎，而坎方；汞产阳精故称龙，而离位坎。月离日会，来往之梯媒，离女坎男，合还返之纲纪。铅受辛育，故被褐而怀金，汞禀甲胎，自着诽而含木。铅非世锡，汞岂凡银？铅是天地之根基，汞是阴阳之灵气，铅含日魄，汞饮月魂，铅是真铅，汞非常汞，抽五行之筋髓，相结成金；合两象之精华，清凝成液。日亏月满，魂沉而自丧阴魂；月缺日盈，魂消而却终阳魄。阴阳感合，配成龙虎之夫妻；水火反交，锻出乾坤之丹药。阳能制魄，运行而自作金形；阴已成阳，反转而始成神质。阴阳满足，得为出世之砂；水火数终，便是腾云之液。红霜鼎上，吐吓吓之朝霞；素粉炉中，喷荧荧之瑞雪。澄澄血彩，晓日出於扶桑；湛湛冰辉，秋月浸於寒浦。晴峰俊鹤，孤栖桂树之芳华；明汉横霓，迥簇芙蓉之翠艳。梼研之际，散芬馥之馨香；到碾之时，流光辉之洞彻。变炼成宝，服食冲天，刀圭而顿便升腾，羽化而翱游凤阙。
　　世事忙忙无了程，百年如梦瞥然荣，不知道有云衢客，刚自争邀尘裹名。欲驻流年泛太清，须知灵药必长生，纯烧天地阴阳髓，全炼乾坤日月精。嫁娶阴阳成匹配，对持龙虎自相吞，伏得离宫赤帝精，感他坎户白龙液。黄芽柢此是根源，自外徒劳虚费力，若不曾逢真至人，如何得到幽玄术。火候须教终九转，丹成直待周千日，炉上烟生五彩光，鼎中药奋弘红君尘间颜还关殿换畔色。刀圭一粒冲天汉，逍遥顿蹑三清，驾鹤乘龙役鬼神，反笑桑田数回。自此长居碧落宫，永共群仙醉金殿。
　　日华兼月魄，戊己本为君，金木束西并，阴阳上下分。臧添依次序，进退合先文，十月怀胎满，翩翩泛白云。
　　师访
　　共拟丹霄万古存，出尘心事苦曾论，於今莫倦频相访，已似孤云鹤到门。
　　师勉
　　早向忙中认取闲，休将心力役机，花依时节重开得，水去束流定不。春色潜偷青鬓发，风光暗换少年。须知世事堪悲叹，尽在庄周一梦间。
　　师贻
　　我今一一诀真门，古圣皆因此出，昨日蓬莱仙会裹，长生籍上又添君。
　　师诲而饯之
　　松相坚且贞，涧水流复清，勿久尘寰问，是非污耳聆。
　　时光启二年冬首中旬，有七横峰先生永阳子杜希遁，字忘机，多事之秋，避祸汶郊，每抵郾中，只接大隐，南阳公公，颇奉道耽玄悟真，栖心闲雅，若夫发迹扬名，俟之知已。夫为交者，有名焉，有利焉，余与公交，非名与利，每一接，未尝不话道永日，除玄之又玄外，余无所云，故书先师药诀相赠，切希千万保惜，勿传下士。大几方外之事，岂使常人知之？常人知之，则自遭谴谪。仙师日：钦承者，纪名於玄录泄慢者，责身为下鬼。又日：殃庆逮於九祖，升沈止於一形。今以青山白云为誓，勿负斯言，千万千万！
　　大还丹金虎白龙论竟 
　　
