太清玉碑子
　　经名：太清玉砖子。撰人不详，约出矜唐宋间。假托葛洪与郑思远问答，官内外丹道。一卷。底本出处：《正统道藏》洞神部众术类。
　　太清玉碑子
　　葛稚川稽首郑思远曰：洪切闻之，权舆阴精阳精，阳精魂立，阴精魄成，两精相薄，而生神明。神以形用，形以神生。神之云逝，形亦斯毙。敢问先生，其神可全乎，其形可延乎。
　　曰：神以道全，形以术延。
　　又问：道术之旨何如。
　　曰：道隐无名，卫彰有实。术彰有实，其术可行。道隐无名，而道可成。道成而神自全，术行而形自延。
　　洪曰：道隐无名，始存乎象外。卫彰有实，末在乎壳中，唯愿先生少垂开奖。
　　曰：夫术俯仰屈伸，胎息漱津，御少女以还精，饵朱兄以存身，过此以往，非吾所闻。
　　洪曰：还精之卫，昔已闻命。存身之法，今愿发蒙。
　　郑君曰：取金之精，合石之液，结为夫妇，列为魂魄，一体混沌，两情感激，河车覆载，鼎喉私咽，洪炉烈火，炎焰煽赫，烟未及黑，焰不霞碧，如畜扶摇，若藏霹雳，诧女气索，婴儿声寂，透出两仪，丽乎四壁。时历几多J马驰一驿，宛其死矣，释然从革。恶黜善迁，情回性易。紫色内达，赤芒外射。照若火生，又疑血滴。号曰中还，可超大厄。退藏於密，服之无教。雾散五内，川流百脉。骨变金石，颜回玉泽。阳德乃敷，阴功私积。南宫度名，北帝落籍。为道之首，为仙之伯。勿授非人，恐招谴谪。
　　洪曰：天地至大，比身由小。制至精以成药，孰浅识之能了，夫何虑乎。气双乃和，气独则悄。和则增寿，悄则速夭。命之一绝，难为再绍。然则理以意求，意在言表。今试言之。夫一阴一阳之谓道，一金一石之谓丹。石则乘阳而热，金则乘阴而寒。其服食也，取表阳而伏阴。其征应也，俾魂散而魄婵。类水流而就湿，火动而赴乾，其势必然，其理可观。伏望先生，更容请益。
　　曰：吾子之言，精义可采。彼阳之终巳，此阴之极亥，分为四时，周行不殆，天地相感，日月相配，胡可阙诸，略举其大。且石液鬼隐，金精山在，皇孤阴之独化，一讽九幽之可待。曷若君子之好述，类淑女之良配，然后阴阳得中，魂魄无外。嗟世人之电光，指桑田之变海。尔言合於仙诀，吾道得之真宰。
　　洪曰：率臆之言，偶符真理。伏炼石液，其术奈何。
　　曰：有物有状，可大可久，采乎蚕食之前，用乎火化之后，盛汤自上以淋下，注釜虚中而见受，日月周旋，五伏伺候，崇钥疾鼓，金汁不走。水以沃之，则从有而入无。火以煽之，则自无而生有。素粉辉而雪暂，黄酥凝而金丑，转制不已，神趋鬼骤，提挈意气，反复衰朽，金欤石欤，天年地寿，勿着於文，诀之在口。
　　瑶瓶歌曰
　　瑶瓶圆固，瓷盖全光。上下相得，犬牙相当。三分之一，天地之常。径寸阔狭，一外之强。非论高纲，岂论原阳。勿弃纯元，外际是急。藉藤搅和，终令相入。固至再三，每尽内湿。审是铢两，销铄相得。乍紫乍黄，或白或黑。搅和浑沌，不辨南北。天地之常，圣人之则，立制唯火，蛎粉唯腻，但令坚牢。不必五二，际会欲固。应须引气，圣贤传法。消息在意，始定城郭。修竟武陈，先巡五节。后传六神，上下腾跃。赫然有文，形体消化。乃变灵真，灵真悟难。迷徒不易，失在抽添。得在受气，不死之道。非人须秘，余传天师。崆峒石记，从古历今。学者如麻，不得其妙。竭力倾家，欲知其要。须猛三花，浑沌昏黑。雾散烟霞，欲得灵通。七返乃妙，危夺电红。辉光迥照，棱角挺生。彻礼全耀，古贤秘传。神仙之要，寒泉沉伏。驱出太阳，温饭飞腾。辟除阴殇，研之唯细。药之非常，九如篆菽。不可令强，每旦三粒。甲子为始，至于千日。通灵彻视，容色红白。颜如童子，安神定息。千秋永祀。
　　太上诀付天师二首
　　五符三花并轴辖，兼之北方自相煞。更足一日成半月，黑金逐出白如雪。黄金满堂无断绝，奴婢相投赤如血。父子不得相传说，神道幽冥相谪罚，与汝缘探传口诀。
　　太清经口诀符
　　八水八火，二八成斤。日魂月华，渐自相因。不贵货财，莫遣家贫。后土有感，皇天无亲。犹恋世荣，不死老人。郁郁青青，长保阳春。
　　阴长生歌
　　天生牙，白丹砂，合其气，同一家。路不错，智无华，道在此，起云霞。汝死缘我命，我死缘汝生。金因黑白功，得我全五行。
　　五金歌及龙虎诀
　　夫修道者，求长生之理，若不得大还，终无成日。遇此诀者，多生积福，方值此诀，探宜秘之。若传非道之人，七祖受罪，殃及子孙。夫修事大药，不在药味多事，在法象合度，君臣相使，得神仙之要，合道之宗，大还之力也。久服延年，得神仙之功。不解消息，其石药终有毒，不可行，用之必伤，如何更得长生耳。君臣相使篇云：夫铅汞者，是大还之根，能与金为本。八石为主，无性而热。阴居其阴。有性而玲，肠居其阳。故云：阴肠相反。以阴即是君，阳即是臣。石浮金沉，君臣相得，浮沉合度，药物和会，即是神仙之要妙。若不知君臣，不悟和会，徒费千金，终无得成理。若知君臣，合乾坤，且以铅为君，能引五藏。汞为臣，能煞三贼。且曾为使，能存其神，而明其耳目。雄为将，能争四夷通于神明，光于四海。《参同契》云：用铅不用铅，五金出自铅。用铅不用铅，还丹出於铅。用铅不用铅，更向铅中作。用铅不用铅，金自出於铅。贤者审思之，方知道可成。用铅不用铅，铅是五金之筋髓，七宝之良媒，五金切忌锡，亦不得用之。大还丹二味，与天地毕。既五金切忌，而用何物所制。答曰：欲得制之，黄芽为根。黄芽是何药物，所制用何鼎器。
　　五金歌曰
　　鼎鼎元无鼎，药药元无药。黄芽不是铅，不离铅中作。胡歪子又问：黄芽不离铅，不离铅中作，是何物所制。又云：不用五金八，石，黄芽从何而生。魏公答曰：种禾当用粟，狐兔不乳马，帮雀不生凤，异类不知种，安能合本居。点金须用金，点银须使银。若也世人尽用五金八石，并不成矣。
　　大还丹歌曰
　　铅若是真，不失家臣。铅若不真，其汞难亲。青腰使者，赤血将军，白虎为脑，黄芽为根。若也世人直下用铅，举世不识汞及青腰使者。此云：是曾青空青，又云赤血将军者，黄丹也。绿世人愚迷，方尽患惑，用此黄药变换，无有得成。曰：夫大还丹本源，青腰使者是水，赤血将军是火，白虎为脑是汞，黄芽为根是铅。若说还丹本源，黄芽是一，汞是二，分两是三，水是四，火是五，此者是象五行。其合阴阳，十月满足，离母胞胎。汞属束方，铅属西方，水属北方，火属南方，黄芽属中方，此象金木水火土。黄白各居一边，能依此法，万不失一。其於口诀，吾欲书於竹帛，上恐泄天机，下恐沉劫罪，世人不合闻之。道本养贫济生，余有剩者，即布施供养。若以奢华分外漫用，即立有祸生。受道不着药主，立生祸患。夫大丹两物共成，不入杂药。若用五金八石，各别有用处。并不入大还丹。绿世人不会，错用合炼丹药，以充点化。此是小术，不得为大丹。良有所以，其硫黄是太阳之精，水银是太阴之精，一阴一阳，合为天地。硫黄者能制水银，内含赤气。硫黄一制，变成丹砂。为先从水银，却反丹砂，为之九转。绿是后硫黄是太阳之精，不得伏火，将阳制阳，阳乃渐衰，阴力即珏，得硫黄制之，便成丹砂。虽被制成丹元，未能伏火，事须易过九转，然可得伏火者，是水银也。每一转用硫黄，至九转用水银，分两不折，硫黄不见形影，何以水银长存。盖水银是阴，硫黄是阳，乃至九转，被阴伏尽，阳既衰败，其汞乃伏火矣。一名九转丹砂，二名小还丹。此药并不堪乾水银，只可点铁成金，点银成金，亦甚堪服食，更不堪诸用。
　　又金歌曰
　　丹砂丹砂，济命济家。养得诧女，嫁与黄芽。其丹砂安一粒在掌中，旷野之处，得百禽归奏，乌食成凤，蛇食成龙，人饵长生，与天地同毕。收人魂魄，反老归童，得姥女玉童来侍药，其中四十九种为丹田，内有一十四般，化为铜铁及金银等。此并不干大道之数，是以列之於后。一一用之，各有去处。绿世人不会，所以纂集，将来欲造还丹，若用此药，举世不成，皆定之本缘。
　　李真人与淮南王刘安受道曰：从太虚将来，此五金八石定本，知通灵合於神理，审详之方知定本。愚迷之者，切不得传之。神当减筹，殃及子孙。
　　《黄帝阴符》云：同师者受，闭在於金口金柜，千金勿传，万不失一。
　　五金歌曰
　　家有紫河车，黄金满我家。更有福相感，万世自荣华。
　　五金相类赞曰
　　硫黄堪点化，此药定不虚。不干还丹事，出在旧方书。又云：雄黄点化，亦不入大还丹之数。何以不入，乃别有用处。此雄黄变得九转之丹，勿以非之，即有术也。余有一百二十六般金石。
　　大还丹歌曰
　　白马牙，好丹砂，卯酉二八和一家。知上下，猛三花，一刀圭，定君夸。此道递相传受，一一慕至，感神晓会其义，方知大道难求。若会大道根元，即解掩闭其口，藏於金柜。嗟此世人愚迷，不见其义。此道非远，广览方书，及习古人糟粕，何以无成。谓之下流，错药草，不会其义，是以无成。何以知之，盖歌曰：不怕药不圣，只恐药不正。不怕药不神，只恐药不真。药若真正，的有神圣。晓会其义，此乃通灵之人，何愁大道不成。九霄君曰：南方之水，北方之金，阴以处阳，阳以处阴。往来不别，一浮一沉。年经岁往，共枕同袅。此金丹秘要言也。铅汞二阴，还丹之心，不遇道者，徒费千金。觉者思之，水土相临，有无相贯，仙圣相寻。留思精确，知道幽深。
　　轩辕於峨眉山授皇人三一法
　　心不妄兮神自安，魂魄伏兮鬼无绿。至药成兮道自玄，霜雪凝兮保万年。火日炎兮飞九天，不在灵符隐化全。千日伏兮老少颜，内守一兮心寸问。外景觅兮得命难，三品丹兮绝妙言。得一真兮无两般，受吾法兮天地圆。仙路成兮在目前，不染着兮离世间。应法势兮莫与言，论道长兮为定原。依至药兮道皆玄，阴阳交泰兮生连绵。胎息成兮象法牵，药至存兮心湛然。白液金兮不忌言，子若得兮同太玄。昼夜思兮保命全，如此福兮升九天。
　　杨真人歌
　　损神终日谈虚空，不如归於胎息中。绵绵不住道自通，七元三老皆从功。我真不西亦不东，但当修习意莫穷，常令体裹如微风。世人见一不识一，一回存想一神出。只知一心念一物，不知一日损一日。劝君修真须识真，人问道书多误人。开图醮录益乱神，此法不能留兆身。一及哉自有不自亲，明珠汨没放泥尘。
　　金液大还丹歌
　　北方正气为河车，东阳甲乙成金砂。两情含养本归一，朱雀调运生金花。金花生，天地宝，人会此言真至道。子称虎，卯为龙，龙虎相生自合同。龙居震位当其八，虎数元生在一宫。采有日，取有时，世人日用而不知。收取气候莫差错，万般功力徒劳施。至神圣，极容易，须向中宫求鼎器。温养火候审阴阳。安排炉室须择地。不得地，莫妄为。须隐密，牢护持。保守慎莫失天机，此药变化不思议。阳真砂，阴真汞，时人求之莫妄动。无质无生是还丹，凡汞凡砂不劳弄。若逢此诀会此言，炼之饵之成真仙。
　　天地生黄芽，水精结成砂。两物同一体，出世事如麻。西方升王气，得道在中华。若不会此言，千万徒一家。
　　太清玉碑子竟
　　
