太清金液神丹经
　　经名：太清金液神丹经。原题张道陵、阴长生、抱朴子等撰述。约出於东晋南期。官外丹黄白术，兼涉行气守一。三卷。底本出处：《正统道藏》洞神部众术类。
　　太清金液神丹经卷上
　　正一天师张道陵序
　　夫玄虚之号，既不知其名，而字之日道。道之为言，犹觉悟也。有一夕之寝者，则有一旦之觉矣。且论大梦，然后有大寤。觉梦之极，其可略言乎。
　　恋生谓之弱丧，欣死谓之乐无。乐无所乐，有不足有。有恋则甚惑，乐无亦未达，达观兼忘，同归於玄。既曰兼忘，又忘其所忘，心智泯於有无，神精太清金液神丹经卷上凝於重玄，此穷理尽性者之所体也。
　　犹陶涎之士，潜为不疾之涂，寂然以应万感之求，散迩以乘幽明之彻，故不可成之於一象，征之於一名也。皇王之号，已不一矣。道与尧孔，奚所疑哉。直教有内外，故理有深浅耳。求之形骸，则有鳞身四乳，重瞳彩眉之伐异。缙云生而能言，坐朝百灵，享国征，则乘云气而驱虎豹，厌世升遐，御飞龙而落六合。顾视赤县之内，让俯仰之事，扰扰乎，不犹婴儿戏於一争则林物位庭哉。复有悬枕空同之上无虑之客，顺风而从之，相与谈乎，营神之道，此大经世治乱之言，则有精粗。宾实之问，髻霏其户牖，未究其房奥矣。若夫神化之趣，要妙之言，无理之至理，不然之大然，已备载於玄宗，非一毫之所宣也。
　　老君者，亦复畅其玄虚，纪其道者也。其神德之状，感兴所由。所以制经设教，纪载异闻，弥纶道俗，剖判三极，先大明逆顺，然后荡以兼忘。盛称有德，然统之以无。待利用出入，旱生莫见其端。百姓日用常善，不知所由。此其所权，见於清明，而为万物津梁者也。其道经焉，其德经焉，推宗明本，穷玄极妙，总众枝以真根，摄万条於一要，缅然而不绝矣。光而不耀，既洞明於至道，又俯弘於世教。其为辞也。深而不淡，远而可味，磊落高宗，恢廓宏致，伟寂观三一之乐，标镜营六九之，闭气长息，以争三辰之年。胎养五，以要灵真之致。玲若惠风之叩琼，焕若辰景之哗宝肆。其叔事也，广大悉备，曲成无遗。初若森耸，终则希夷。陶群象於玄炉，领万殊於一归。其取类也，辩而不枝，博而不杂，若微而显，若乖而合，恢诡丧奇於大方，幽隔忘异而自纳。大哉妙唱，可谓神矣。言理之极，弗可尚也。
　　至於金丹之功，玄神洞高，冥体幽变，龙化灵二昭一。其哈枯绝者反生，抱生气者年辽，登景汉以棱迈，游云岭以逍遥，至乃面身玉光，生育奇毛，吐水漱火，无翮而飞，分形万变，恣意所为。塞江川不以覆健，破山梁不烦斧斤，叱叱则云雨翳冥，指麾则丛林可移，其神难纪，其妙叵遗，大哉灵要，不可具述。道陵后生不达，未接高会，漂浪无涯，遂迄千载，神师秉植，极我险津，越自困蒙，仰阅玄路坦然，无关而不可开。非不可开，弗能开矣。诸弟子密视玄根，揽枝其枪钥焉。
　　弟子赵升、王长，乃顾景抚心，慨愧交集，灵鉴罔极，乃遘渊人玄朗。内镜卓然，先拔钻研所通。殆则上圣之奥，侧闻其义，辄傍以为解。复变其管阀志诸所见。标较高旨，而斟酌之为注焉。
　　叙云：先大明逆顺，然后荡以兼忘者，为人摄生耳。违生则逆，养生则顺。得顺者则不安其逆，得逆者则不详其顺，是谓死生之途理异，得一之限，兼忘之忘，各忘其所忘，犹井鱼不乐为海鳞，林兽不愿为牛马，各受生而别，天禀异自隔也。
　　叙云：盛称有德，然后统以无待者，是老君行气导引，嘘吸太和之液也。盛称吸必得气，统虚微而吐纳，津涂滑利，无待无害，出玄入玄，呼吸无问，具有身神，不使去人也。
　　叙云：利用出入群生，莫见其端，百姓日用常善，不知所由，此其权见於清明，而为万物津梁也。夫利用者神气也。神气日为尸骸之用，而群生莫识神气之端。神气日为四体之用，而愚俗不知须神气而生。人不可须臾无气，而不可俯仰失神。失神则五藏溃坏，失气则巅蹙而亡。尸得气则生，骸得气则全。气之与神，相随而行。神之与气，常相宗为强。神去则气亡，气逝则身丧。百姓皆知畏死而乐生，而不知生活之功在於神气。是以数凶其心，而犯其气，屡淫其神，而凋其命，不爱其静，而不守其真者，固不免於廷残。既莫期年寿＇更为权见於清明。清明者、，日月之光也。既权睹日月而长流，而莫不生祸迹於万物。万物微其有得失之咎，而后生必有津梁之阂。其祸必兆，其对互生。明人不可以不惜精守气，以要久延之视。和爱育物，以为枝叶之福矣。
　　叙云：伟寂观三一之乐，标镜营六九之位。闭虚长息，以争三辰之年。胎养五物，以要灵真之致。夫三一者，脑心脐三处也。上一泥丸君在头中，中一绛官君在心中，下一丹田君在脐中，存之则伟灿於三府，忽之则幽寂於一身，好生者存之为乐，亡身者废之为欢，是故伟灿寂观三一之乐矣。按仙经云：子欲长生，三一当明。道正在於此。从夜半至日中为生气，日中至夜半为死气。常以生气时正偃卧，冥目，握固，闭气息於心中，数至二百，乃口吐之，日日增数。如此身神具，五藏安，能闭气数至二百五十，即绛宫神守，泥丸常满，丹田充盛。数至三百，华盖明，耳目聪，举身无病，邪气不复干，玉女来为使，令长生无极也，标镜营六九之位也。六谓吐纳御於六气，九者九丹之品号。太真王夫人已具记之焉。
　　老君云：从朝至暮，常习不息，即长生也。凡行气法者，内气有一，吐气有六也。云内气一者，谓吸也。吐气者，谓吹呵嘻陶嘘咽，皆出气也。凡人．之息，一呼一吸。夫欲为长，息宜长一也。息气之法，时寒可吹，时温可呼，一吹以去寒，呵以去热，嘻以去病，又以一去风，陶以去烦，又以下气，嘘以散滞，咽以解极。凡人极者，则多嘘咽。道一家行气不欲嘘咽，嘘咽者长息之忘。能适六气，位为天仙。营自然神气者，谓标抱九丹之位也，谓之镜。镜标在於丹经气存，年命遐而不坠矣。
　　叙云: 闭嘘长息，以争三辰之年者，此言皆行气也。夫行气之法，先安其身，去诸忿怒，写诸愁忧、而和其气，不与意争。若不和且止。须体和乃为之，常守勿倦。气至则形安，形安则和息，和息则清气来至，清气来至则自觉长息，形热则虚口闭中而自甘香，滋液既多，五藏长存，长存则寿与天地三光比年矣。胎养五物，以要灵真之致者，又是胎食导养也。胎食之法，平旦漱口中之水而咽，取饱而已，亦长生也。既饱而生，则五藏自灵，灵真之致，意在於此。仙经日：玉池清水灌灵根。太清金液神丹经卷上子能修之可长存。掖为清水美且鲜。也。口为玉池太和官，所谓饮食自然者夫养生者，唯气与丹。经叔婉妙幽而难论。昔闻师教，今述之焉。至於空同之辞叔，明道德玄真、且已陈之於既往，非须用之要，言固不烦，复一二注别其事，而劳费兼宣也，将来有道其营之矣。
　　治六一泥，用五月五日，七月七日，九月九日，至佳。
　　发丹火良日，甲申、乙巳、乙卯。凡作丹忌日，春戊辰，己巳，夏丁巳、戊申、壬辰、己未，秋戊戌、辛亥、庚子，冬戊寅、壬戌、己卯、癸酉，及月杀、反支干、孟仲季，月收闭丙戌、丁亥、壬戌、癸亥、辛已，月建诸晦朔，上朔八魁往亡日，皆凶不成。市丹神药，当於德地坐立，勿争贵贱，当以收执日。以子丑日沐浴，先斋洁七日，乃市具真物神丹，成以罗绣囊，或金筒盛之。合神药时，始当用甲子开除日，先斋三七日，乃为之合药，不过二人至三人，务当加精，勿入丧污家。欲飞药时，勿令愚人妇女小儿及丧污人见也，及疾妒多口之人。若不信道，勿使闻知见之，使药不成，精神飞去。欲得在山林石室、幽静避隐无人之地，不欲闻犬吠人声。又忌见死伤人血，慎之。既神药常当独居一室中，神仙玉女、侍官来往、必敬之。神丹常带肘后，唯每修身，谨戒为上。
　　合药时当用甲子，得开除日益佳。常烧香斋三七日，初斋一．七日，竟夜时当在。欲安釜闲作坛，祭太一高上真神，用清酒二斛，黄梁米、白梗米三斛，各取二斗炊之，大乾枣二斗，梨三斗，盐豉各五斗，香＋斤，甘橘诸饼果甚善，北方无甘橘不得者止也。挣席四枚，以施祭。洁盘九枚，杯子八十一枚，无杯者大形瓯子亦可用。用讫，通烧席及盘也。祭如祭天地神祇，蹲杓自副，罗列诸物，着安着合丹诸药荤耳。
　　主人新梡诤衣，束带，用香火九炉，令姻交合，九盘各安一香火也。自称下土大道民某甲九再拜再拜，辄自称如初，合十八拜也。毕请神，令声闻十步之闲，立日请九天真王、三天真皇、高皇太上君、高皇君、太上君、太帝君、九天三老君，三天三老君、太上真人、太上地真、灵真玉女、、九气丈人、九老仙都君、太清仙王、天真太一君、地真太一君、都官太一君、中官太一君、仙太一君、地仙太一君、太一玉童、一玉女、黄罗紫明二郎、黄罗紫明二夫人、华盖火光使君、九光丈人、丹朱祖宗南上之精君。并闲天门，乘云辈下临某甲座席，某甲九拜，九叩头，九自搏，长跪。乃更下声徐徐曰：以今某年岁月日，某郡县乡里号姓名字年若干，谨上请九天三天高上圣神於某山。
　　又小徐徐良久日：某实不知天地始有以来，不知某始祖姓生根本，又不知出何姓之后，不知生出禽兽泉鱼飞走之类，不知胡羌夷狄本鲜卑闲狄，亦不知某出何面而生，不知南八蛮西六戎北五狄束九夷，不知从何方面出互相习生传相养，而殃罪无数，谪罚无竟，至令七世七祖父母为罪，五祖三曾为罪，及祖父母父母为罪，乘先世无数之殃。或谪在地狱，负挞山石，赴诸河伯，天地水三官冶铜拔舌，校诸沧流，考负魂魄，啖棘烧头，铁砺其背，生死之过，谪罚罪殃，犯咎万端。
　　乞愿九天三天高皇太一诸君丈，为某除七世以来所犯殃谪，乞得解。下及某身历劫以来，无状之罪，万死之罪，万死之过，一切原除。乞见太平，得睹真圣之主。分别求哀，因起九叩头，九自搏。讫重上酒，又跪日：某少好长生，希慕灵仙，昔受先师某甲金液之方，今按良年吉月令时作合，未敢专，辄谨先施呈。
　　伏愿太上老君、太和君、天明神仙、玄女素女、青腰玉女，下共成之。诸太一君、诸太一玉女，临监共视黄紫盖之下。伏乞药无纵无横，无飞无扬。便随手变化，黄白悉成，飞腾紫宫，命长亿千，位为真人，和合神气华精、玄黄分天之气，太一身为扶将，玉女常为侍傍，诸君丈人削某死罪之录，度着命问。
　　又起九拜，九叩头，九自搏，又上酒益香。良久，又跪日：今在某山穴之中，合作神丹，愿得役使鬼神，驱御虎豹，乘驾虹龙，山精万邪，皆见敬畏，受其节度，尽见防护。令其所向摩灭，金石为开。并乞符五岳名山神君真人，通见防卫。令某分形展转，长生久视。
　　又礼九拜，九叩头，九自搏，所陈讫，其余复宜所陈，道私阴之罪，求乞哀宥乞除者，随意可否也。既言毕所，可小下蹲酒及好香果辈，自赐於真王之前，饮酒，皆九拜也。先谨请时，使合丹一二人，避祭所隐处三十步许，皆令蜡封其耳也。若弟子与师合丹，当对服者，亦令避之，兼不塞耳也。夫合丹自各受方，别作异祭，初不合同也。既某甲所言，及饮食之须，乃命一二人来受福。受福讫，良久复遣使还住处，乃当送神也。
　　若有佩五岳真形图者，别立一座着下面，并祭之，但口请之，不用文，无者止。又以所佩着祭席上。又先日亦当存五岳卫神，令各摄劫地灵，扫洒山川，不得有乳虎产兽污秽之虫，百邪之物，在今郊境。以待天真也。以所佩带图定意祝之，又呼一二人来受福，开其人耳，受福还去，亦勿又塞之。祭都讫，送神隐向欲晓也。更加初请时，但事事益言，枉屈某神真人。毕，又再九拜，九叩头，自搏也。其夕祭时，必有光景，山震之声，云雷之音，及玄云四合，或大雾弥林，是天地之灵降於大祭也，亦无不尔者。
　　然既已吉日斋合神丹，宜索大岩室足容部分处。若无岩室，及可於四山之内，丛林之中，无人迩处，作屋长四五丈，密障蔽施篱落，令峻避天雨，皆施祭於屋下。若发火之后遇雨者，可顶作行屋障蔽之，令易拆雨辄施之。年中自有多水雨之年，山高林深，又常余云，自少功力不办立雨屋，便都止於住岩屋下，亦好乃便，亦无视天之忧也。又欲得近水处，无水则难为汲挞。若常近山洞之所，祭神及炼丹处，常令本家子弟，广罗摭宣，喻彼山有行者，太清金液神丹经卷上勿得近所止，乃良。临用乃取坛内所须之物，此等预将入山居也。是斋七日，便各取其所须之物着坛中，以绛九尺覆着坛上。烧香再拜，向坛时加子初施祭，乃用其物，以绛安祭席后座处，其日主人助共办，自取名香而上之，祭食不得分佗，人唯同斋合丹者，可共以为挟粮祭果献，生熟多少，施安斟酌，唯随人意裁量取洁而已。若弟子共作丹，则撰合祭，至於座席杯盘，俱是同耳。
　　六一泥可共，当大作土釜，凡十斤丹砂，五斤雄黄，五斤雌黄，为一剂也。土釜中可容百斤合共，则人数如先不过三人，其祭僎必多。多撰又不消泄，可作乾粮与人，须丹成以出，令家中子弟辈斋三日，乃将食之也。泄者不须以出祭，明日日一又须斋。甲申日发火於釜下，弟子共合，则宜各斋。各斋中或宜出取祭物，还当解淹更浴，乃止其奴，使非合者，虽不、令同斋，亦宜禁忌出入。当得温吉良谨之人，还俱解淹矣。若无真形官属，祭日则使符录中神人吏兵，驱却乳虎秽兽之辈。无录使六甲直符，随先所领部也，常心使存之。歌日：
　　金液丹华是天经，泰清神仙谅分明。当立精诚乃可营，玩之不休必长生。
　　六一合和相须成，黄金鲜光入华池。名日金液生羽衣，千变万化无不宜。
　　云华龙膏有八威，却辟众精与魑勉。津入朱儿乃腾飞，所有奉祠丑未衰。
　　受我神言宜见迎，九老九黑相扶持。千年之乌水人亡，用汝求生又所禳。
　　太上景电必来降，玄气徘徊为我用。委帛檐檐相谴卷，使汝画一金玉断。
　　弗尊强趣命必陨，神言之教勿笑弄。受经佩身焉可放，乘云豁豁常如梦。
　　雄雌之黄养三官，泥丸真人自溢充。绛府赤子驾玄龙，丹田君侯常丰隆。
　　三神并悦身不穷，勿使霜华得上通。郁勃九色在釜中，玄黄流精隐幽林。
　　和合阴阳可飞沈，飞则九天沈芜深。丹华黄轻必成金，水银铅锡谓楚皇。
　　河上姥女御神龙，流珠之英能延年。华盖神水乃亿千，云液踊跃成雪霜。
　　抱而束拜存真王，陵为山称阳为丹。子含午精明斑涟，是用月气日中官。
　　明朗烛夜永长安，天地争期遂盘桓。传汝亲我无祸患，不相营济殃乃延。
　　冥都书罪自相言，生死父母何其冤。为子祸上考不全，祭书置废千明宣。
　　玄水玉液朱乌见，终日用之故不遍。山林石室身自炼，反汝白发童子咽。
　　太和自然不知老，天鼓叩呜响怀抱。天中之山似头脑，玉酒竞流可大饱。
　　但用抱焉仍寿老，千年一剂谓究竟。丹文玉盛务从敬，见我外旨已除病。
　　何况神经不延命，祸入泄门福入密。科有天禁不可抑，华精庵蔼化仙人。
　　连城大璧逾更坚，长生由是不用牵。子将不信命九渊，秘思要之飞青天。
　　此《 太清金液神丹经》 文，本上古书，不可解，阴君作汉字显出之，合有五百四字。
　　作六一泥法：矾石，戎盥，卤酽，誉石，四物分等，烧之二十日止。复取左顾牡蛎、赤石脂、滑石，凡七物分等，视土釜大小自在令足，以泥土釜耳，合治万杵。讫置铁器中，猛下火九日九夜，药正赤，复治万杵，下细筛，和以醇酽苦酒，令如泥，名曰六一泥。取两赤土釜，随人作多少，定其釜大小，以六一泥涂两土釜表裹，皆令厚三分，日中曝之十日，期令乾燥。复取水银九斤，铅一斤，置土釜中，猛其火，从旦至日下哺，水银铅精俱出如黄金，名日玄黄，一名飞轻，一名飞流。取好胡粉，铁器中火熬之如金色，与玄黄等分，和以左味，治万杵令如泥。复更以涂中上下两釜内外，各令厚三分，曝之十日期乾，无令燥拆，辄以泥随手护之。取越丹砂十斤，雄黄五斤，雌黄五斤，合治下筛作之，随人多少，下可五斤，上可百斤，纳土釜中，以六一泥密涂其际，令厚＝一分，曝之十日。又梼白瓦屑下细筛，又以苦酒、雄黄、牡蛎一斤，合梼二万杵，令如泥。更泥固济上，令厚三分，曝之十日，又燥入火便拆，拆半发者，神精去飞。若有细拆，更以六一泥涂之。密视之。先以釜置铁铙上，令安，便以马疾烧釜四边去五寸，然之九日九夜．无马展，稻米糠可用。又以火附九日九夜，当釜下九日九夜。又以火拥釜半腹，九日九夜。凡三十六日，药成也。寒之一日，发视丹砂当飞着上釜，如奔月坠星，云绣九色，霜流伟灿。又如凝霜积雪，剑芒翠光，玄华八畅，罗光纷纭，其气似紫华之见太阳，其色似青天之映景云，重楼腕艇，英彩繁宛。乃取三年赤雄鹦羽扫取之，名曰金液之华。若不成者，更烧如前法。又三十六日，合七十二日，无理不成也。要节通火令以时，不可玲热不均，则三十六日而成，不复重烧之也。釜坼则无神，服之无益。泥之小令出三分，乃佳。又觉猛其火，增损之以意度耳。
　　平旦澡浴熏衣，束向再拜，心存天真灵官诸君，因长跪服，如黍粟复渐小豆，上士七日登仙，下士七十日升仙，愚民无知，一年乃仙耳。若心至诚竭，斋盛理尽，其旦服如三刀圭匕，立飞仙矣。但道士恐惧，或虑不精，便敢自服三刀圭耳，即看神丹烈验。初服三刀圭，皆暂死半日许乃生，如眠觉状也。既生后，但复服如前粟米之法，知其贤愚之日限也。已死者未三日，以神丹如小豆一粒，发口含服，立活。
　　先以一铢神丹，投水银一斤，合火即成黄金，不可服。当急火之，以金打成筒盛丹。丹经以绣囊裹之。先净洁作苦酒令酽，不酽不可用也。既成清澄，令得一斛。更以器着清冻处，封泥密盖泥器四面，使通下半寸许，以古秤秤黄金九两，置苦酒百日，可发以和六一泥之用，名金液也。金在酝中过三七日，皆软如饵，屈伸随人，其精液皆入酝中，成神气也。百日欲出金，先取玲石三两梼为屑，以绞三斗玲水，徐徐出金，清之一宿，金复如故。初发器中取金，勿手挠之，则金软碎坏。若无金者，亦可借用。若土釜大则酝多，不限之一斛也。又随酝多少。或喊损金两数也。丹砂，雄黄，雌黄，先梼下重绢筛治令和合，且着密器中。又令器上口如火也。又取云母粉二十斤，梼下细筛，布於地令上见天，以穿中。桑叶太清金液神丹经卷上十斤，布着云母上，酉时以清水三斗，洒桑叶上。既毕，冥出丹砂，露器於桑叶上，发其盖隐，彰日欲出，还丹砂盖，内於室中。别以席覆桑叶於地。如此七日，从甲子斋日，如讫辛未日旦，於是黄龙云母液，尽入丹砂中，天雨屋下为之露丹砂、当每谨视护，或恐虫物秽犯之。夕夕反侧丹砂，令更见天日。讫，又治一万杵，闭铄。须甲申日俱内土釜中筒容令平正，勿手抑之令急，急则难飞。
　　祭受之法，用好清酒一斗八升，千年沈一斤，乃沈香也。水人三头，鸡头也。皆令如法者。若用之治，取米令净洁，其米或蒸或煮之，随意。用三盘，盘用三杯，余内别盘盛座，左右烧三炉香火，通共一座，令西北向，主人斋七日或三日。三日讫，施祭，祭在子时。着新洁衣服，三再拜，谨请九天真皇，九老仙都君，九气丈人，太上真人，虚元丈人真官，太丹玉女，天一君王，中黄夫人。
　　凡九皇真神，下降某郡乡里某甲室中，因又三再拜，三叩头，三自搏。日：今日吉辰斋志，奉迎太上诸君丈人，乞蒙停住华辇，憩驾须臾。因重上香酒，又三再拜。良久而跪，某以胎生肉人，枯骨子孙，久沦愚俗，积聚罪考，祸咎深重，愆过山岳。唯乞太上解脱三尸、令百厄除解。今奉属太上道君，永为臣民。常思清虚，以正秽身。恩遇因绿，得开玄路。即日受先师张某金液之经，披省妙祭，萧然反生。乃知天尊灵贵，非世尸所陈，岂某顽朴可得希闻。是不敢轻秘，故祀启天神至尊，一书委帛，以传之誓已备，如本法辄抱佩，永年无泄。唯愿太上大道诸君丈人，当扶某一身，使享寿延年，所向谐会，早得从心，神药速办，柄逃山林。别告祈高上诸皇，以合丹液之英，依传授之科，敬受师节度。
　　言毕矣，又九叩头，九自搏。令徐徐声才出，若不能讽诵本呎文，可执卷读之也。又重上香酒，毕送神，起立稽首，日：上烦九天真王。又一拜起曰：上烦三天真皇。又一拜起曰：上乘常数十万，城郭宫室与大秦相似，人形胡而绝洁白，被服礼仪，父慈子孝，法度恭卑，坐不蹲踞，如此天竺不及也。或有奉大道者。中分地亦方二万里，多寒饶霜雪，种姜不生，仰天竺姜耳。无蚕桑，皆织毛而为纱谷也。犬羊毛有长二三尺者，男女通续用之。
　　安息，在月支西八千里，国土风俗，尽与月支同，人马精勇，土方五千里，金玉如石，用为钱。国王死辄更铸钱，有犬马，有大爵。其国左有土地，百余王治，别住，不属月支也。
　　优钱，在天竺束南七千里，土地人民举止，并与天竺同。珍玩所出，奇璋之物，胜诸月支，如此乃知天地广大，不可意度。此诸国虽远，当后有表，但人莫知其限崖耳。其大秦、月支欲接昆仑，在日南海行之西南也。最是所闻见大国也。
　　众香杂类，各自有原。木之沈浮，出于日南。都梁青灵，出于典逊。鸡舌芬萝，生于杜薄。幽简茹来，出于无伦。青木天竺，郁金肘宾，苏合安息，熏陆大秦，咸自草木，各自所珍，或华或胶，或心或枝。唯夫甲香螺蚌之伦，生於歌营句稚之渊，萎萝月支，硫黄都昆，白附师汉，光鼻加陈，兰艾斯调，幽穆优钱，余各妙气，无及震檀也。
　　太清金液神丹经卷上竟
　　太清金液神丹经卷中
　　长生阴真人撰
　　金液还丹仙华流，高飞翱翔登天丘。黄赤之物成须臾，当得雌雄纷乱殊。可以腾变致行厨，灵人玉．女我为夫。出入无问天同符，其精凝霜善沈浮，汝其震敬必来游。
　　凡六十三字，本亦古书难了，阴君显之，作金液还丹之道。其方用大铜筒，开孔广二寸半，令筒厚四分，高九寸，用二枚。其以一枚为盖，盖高五寸也。治熟誉石一斤，铅丹半斤。夫誉石先以火烧二十日，梼万杵，又入铁器中，猛火九日九夜，复万杵下细筛，调之以淳苦酒，和之如泥，涂铜筒裹，令上下俱厚四分，是第一涂也。修之法即复，当以雄黄雌黄之精，以醇酝和复，涂两筒裹，令厚半分，此第二涂也。第三次雪霜也，其上筒盖，亦如下筒法涂之，内霜雪不满寸半，已内霜雪中，以上筒盖之，辄代赭瓦屑，如之以涂其会牢，涂之无令泄，泄则华洵飞去。已复涂之，宜於阴缟洁处，令其大乾，置於芦苇火马通火中央，作铁铙坚安之筒，令去地高三寸，糠火亦佳也。火前后左右去筒皆三寸，不可不审详精占之也。如是后至十日，更近左右前后各二寸。如是二十日，复更近火去筒一寸。如是至三十日，左右前后，火乃四面集之，至於筒下，令半筒复如此。至后五十日，名之日黄金。黄金者，此中神药，可以成黄金也。如是又火二十日，合七十日，药成名日赤金，所谓赤金者，此中神药可成赤金也。名曰金液还丹。即欲作黄金，取还丹一铢，置一斤铅中，即成真金矣。亦可先纳铅於器中，先火为水，乃纳刀圭赤药於其器中，临而观之，五色辉华紫云，乱映蓊郁，玄黄无定，若仰看景云之集也，名日紫金，道之妙矣。其盖上紫霜，名曰神丹。
　　服食以龙膏泽及枣膏和之，丸如大豆，平旦以井华水服之，日一丸。七十日，六丁六甲诸神仙玉女，皆来朝之侍左右，前后导引。服百日，恍惚往来无问，出入移时至矣。百五十日，玉女皆谒侍，日一夕为其侍，易形如真玉之色，得变化自在，常见按摩，致诸行厨之宝物也。金主为肌肉，还丹主为血
　　脉，主致神上下无极，出入无问，得与日月神相见。
　　又旦当漱华池玉浆，使常饱溢。琼浆口中液也。玉浆主为骨髓筋骨肉，益人精气上升，不劳不倦，长生久视。龙膏泽者，桑上露也。露着桑叶上，平旦绵拭取之，煮大乾枣、取上清汁合驾羊髓分等，煎以为枣膏。亦可长服，令人填满有美色。铜筒亦可大作。向者所作寸数，是其还丹之一剂耳，增损随宜也。作枣膏法，一剂用三斗大乾枣，六斗水煮之令枣烂，又纳三斗水，又煮沸，合用九斗水，绞去滓、清澄之，令得三斗，乃纳驾羊髓六斗投汁中，微火更煎，如饴状止。无鸳羊髓者，驾羊膏亦可用。
　　取雄黄雌黄精法
　　雄黄雌黄各一斤，细梼治万杵，一筛得所，用六一泥固土釜，以着其中，上下合之。即取新烧瓦屑，合并和泥釜固济，无令泄气。曝令燥坼，又泥之。次以苇薪火，三日三夕烧釜底及左右也。或精华上着如霜雪，即成矣。若筒大，亦可作取釜盖上精霜雪者用之。
　　作霜雪法
　　取曾青、誉石、石硫黄、戎盐、凝水石、代赭、水银，分等七物，合治万杵，不须筛也。以醇酝和之，令浥浥刚淳自适。即置土釜中，封泥皆如泥神丹土釜法。又以代赭，白瓦屑涂固济，不可令泄也，事事如封前者无异。以苇火炊其下及左右，四日四夜少猛之，神华霜雪上着，以三岁雄鹦羽扫之，名日霜雪。可加丹砂雄雌黄三种，并与前分等合为十种也，名日金华凝霜雪，如此还丹之道毕矣。还丹不先祭作不成，当斋三日，以清酒五斗，白脯一十斤，祠鳌神矣。铜筒用芦苇者，是天马极当用苇耳。要宜须马通火也，苇火自难将视。至於烧雄雌黄之精，及烧霜雪，自宜用苇火，不与铜筒火同也。金华凝精霜止可服，使人不死耳。非是霜雪，不中纳着铜筒中用也。霜雪所用曾青、戎盐、凝水石皆贵药，不可用交代，非真则药不成也。太清金液神丹，凡五百七十六字，句凡七字。金液凡五百四字，还丹凡六十三字。
　　郑君日：夫仙人飞沈灵验难论，实非几庸可得闯合。自丹经神化者，着在实验，是故天尊贵人隐秘此道。夫真谛二事不相离，愚人不反迷，故见示之高远。然达者亦奚不以方寸知之，故见秘其文，为不达者耳，其智岂论耶经。非有求仙之志，固不授也。是以太真夫人犹语马君云：与安期相随少久，其卫可得而传。如浅希近求，则房户闭坚，真人尚宝惜如此，岂是下流所宜豫哉。
　　阴君善书数通，封付五岳。若好道之人，能潜身山林，精仰至味，其能久於其道者，神仙自当开发石岌，显然而示之。自非从彼慕道次第，於是丹经秘要，便永藏峻岫矣。马、阴二君，何但仙人而已。至於观察纬度，知国存亡，审运命之盛衰，验未然之必然，覆生民之大慈，作群方以定物名，始接圣齐光，玄照万品，可谓朗矣，可谓神矣。
　　弟子昔闻得道真人传说，所言往往称叹。教其实炼，乃异人同辞，岂可令清真之音坠而不书乎。故书二君神光见世之言，自汉灵以来称说故事，附于丹经，纪载之焉。诸有道者，可揽以进志也。
　　弟子葛洪日：晋太兴元年岁在戊寅十月六日，前南海太守鲍说向洪日：其年八月二十二日，觎游於都，当暂还江，乘马见一人年可十六七许，好颜色，相逢於建康蒋山北道，俱行数里。说学道占观气候，兼通道术，多能者也。见此人步行徐徐，而实轻速。说乘马奔走才及，相追渐远，意怪在其迅速不凡。
　　因问曰；君欲何之，行甚疾也。相观步迟而实速。似有道者行乎。此人乃止，曰：吾所谓仙人阴长生者也。太上见使到赤城。君似有心，故得见我耳。说饱综道书，自知古有阴君得仙，此必是矣。即下马向拜，问讯寒温，未及他有所陈。
　　阴君曰：此处当复十年，必有交兵大乱，流血膏野。君亦何为於此问，索生活哉。言语移时，良久乃别。告鲍氏曰：君慕道虽久，而精之甚近，而年已耄矣。佳匠勖之，吾相看亦当得度世耳。夫仙法老得道者，尸解为上。上尸解用刀，下尸解用竹木。说请问曰：尸解用刀，刀自伤耶。阴君曰：不如君言。言刀尸解者，以刀代身为人，绿以着棺中，以饱子孙之情，断世俗之路也。以太上玄阴生符，书刀刃左右传之，以神丹为笔，须臾便自成人像，如所书者面目，死於床矣，其真身可於是返去，勿复还家。家人谓之刀为身其人也，一晨哭而葬埋之。其下尸解用竹木，皆神丹笔书符，如书刀法也。
　　以此符文授鲍氏，所言者讫，徘徊遂失阴君所在。於是仰望山泽之问，但见群鹤数只，於草中飞起，束南翔去，良久过山入云，不复见也。
　　又与鲍论晋盛衰之事，语鲍氏曰：今日甲申之后，乙酉、丙戌之年，二主将逝，贼填其问。逮乎坎方祸乱，殆致颠覆，得甲申万遗一人。若修式淮泗，先登胜地，据魏阳北海西，上应於斗度，下合乎地气，从今以去江南为始，可得六十六岁，甲戌之问，祚之终矣。要自艇连争阙，至於甲申。若凶修则促，福禳则延，至於斯息之竭，俱臻此年矣。从今到甲申，正当余七十六年矣。夫人帝之命矣，子称兵十世而终。夏之少康，殷之高宗，周之平王，汉之光武，即其效也。皆依天之度，计晋之度，当在十世，犹皆有胜，鬼上言之故也。今有称鬼讼乎，晋文帝流血连连，诉我天府。若太上理冤者，晋亦当不失世矣。若太上却鬼推，有所付受之者，即助晋室之命。则当武为始，省文革愍，亦为十世耳。今晋事在天曹，与昔赵简子时事相似也。鬼讼晋文帝，今尚未已。
　　昔日赵简子，梦隐公献公，简子随二公而行，乃到天帝所。二公於天帝前更相讼，而简子与二公争不胜，天帝即以简子付与二公，隐公持简子之头，献公弘剑刑之，简子头断於地，简子即自取其头而复不正。时有岑阳巫在天帝边，见简子自复其头不正，巫即助之正。
　　简子得此梦，心中不乐，出游於道，见一人牵一白狗行，正与简子相逢。此人避之道下柴棘中，狗绳绕棘，巫还解狗绳，而棘又着狗头不得去，还顾简子。简子见而识之，其衣服面形，如昨所梦人在天帝边者。因而问之日；吾如有识子处，吾於何地相见乎。此人日：吾岑阳巫，我昨在天帝所，见二公讼大王，大王与二公争不胜，帝以大王付与二公，隐公持头，献公引之，大王头断於地，王自取其头复之，复之不正，我即为大王正之。适昨相见，而今日便见忘乎。
　　简子日：有之．於事今如何，我故可为不。巫日：不可为也。大王命已断於上，不可复为也。简子日：君昨见助复我头。故当有可以助我者耶。今邂逅相遇，亦是我有可延之幸，愿君济度之。
　　巫且啸良久，日：然。今视天下背叛周天子者，齐为甚，天帝责齐亦甚矣。大王可表天子，请兵伐齐，天帝必喜，必延大王命，可得二十五年，今唯有此，可以延命尔。
　　简子得此语喜，便还表天子，请兵伐齐。天子既听，以兵与赵伐齐，简子出以天子命，命请诸侯同出兵，会於河而祭於河神。简子长跪，两手自搏，祝日：今天命某伐逆诛有罪J 而得志於齐，简子诣赵，奉事河神。伐果破齐，齐复奉礼天子，遂得延寿二十五年。所谓以功德续绝，正如此比也。
　　是阴君所言，了了如此。其后太宁二年岁在甲申，果有大将军王敦之变。到三年乙酉二月二十四日，元帝崩。四年丙戌，明帝崩。咸和三年，苏峻领群贼十万，北登蒋山。是阴君所行处，皆为贼营。计足十年矣。
　　鲍氏以洪希仰道味，慎密言语，而见向受此之言，旨令共识，使勿宣也。自其子弟他余，皆无其知者。亦自秘惜，而结舌矣。
　　阴君语鲍氏日：君为时所信，亦可令今主知世运之意，并使据屯地，可得全保，虽伤而未败也。此亦复是君臣之功益也。当自作。君怀占候灾祥而知之，勿言见我共论之矣。又当美德赞时，使事微而显令，理隐而较略，不可方直无忌，益人祸罪也。
　　是岁鲍氏乃表元帝，陈国祚始终之要，厌禳预防之势。其表言语牵引称说星纬，及古今之意，皆出於阴君所言。但其问机会增长，年世倍旷者，此自是鲍氏所润美，非阴君之本实也。表有别事，元帝秘之，然亦自知其年世殊阔，嫌鲍言之过多。曾窃以此表，问王司徒导。司徒云：此当是百而为千耳。君常恶近而乐远，讳短而美长，至於臣子之言，虽无隐佞，亦复不宜直冲胸心也。譬若药以愈病，皆先分服以救患。若顿一剂，以尽仓卒者，耳不能堪验，势无不伤其疾苦矣。元帝默然。洪曾一过见鲍氏表而不暇。得写其言，甚有征据。唯察微者，当能悟其趣韵之深浅耳。顷来更内外鹰细，寻求此书遂不得，亦由贼乱宫室，焚烧零失之耶。洪所欲重见此表者，非求其趣，欲知太平存亡之期矣，意贵阴君之遗言耳。阴君去世已久，中复见身於鲍氏。其辞旨微妙，玄识通镜，故复述焉。
　　后鲍氏死，权葬着石子冈。经贼抄有发冢者，唯见一口夫刀在棺中，而不见衣服骸骨所在。贼又闻冢左右有人马之声，恐怖而走去，遂不敢取刀者。其后家人更改葬，但葬其大刀耳。如此鲍氏必得阴君刀尸解之法也。将有求道，索其道经也。
　　太清金液神丹经卷中竟
　　太清金液神丹经卷下
　　抱朴子序述
　　葛洪曰：洪曾见人撰南方之异同，记外域之奇生。虽粗该近实，而所履盖浅，甚不足甄四遐之妖逸，铭殊方於内目哉。洪既因而敷之，使流分有测，彻其广视，书其名域，令南北审定，束西不惑。然混沌既分，两仪剖判，天之所覆，地之所载，四海之内，八荒之外，荡荡乎其远，不可得而究。阴阳所陶，日月所照，青生素质，蚊行蠕动，慢漫乎其众，不可得而详也。昔禹治洪水十有三年，跨历九州，征召荒要，然后辨方，考记异同。盖其足之所践，目之所睹者耳。然而玄黄所函，六合所包，犹未能得其百之一也。又《邹阳书》 曰：今之九州，非天下之州，所谓九之一耳。四极之中，复有其八。世之学者，盖以为虚。
　　余少欲学道，志游遐外。昔以少暇，因旅南行。初谓观交岭而已。有绿之便，遂到扶南。扶南者，地方千余里，众以亿计，包山带海，邈乎其畿。意亦以为南极之国，齐此而已。至於中夏之月，凯风时动，又有自南而来者，至若川流。问其地土，考其国俗。乃云自天竺、月支以来，名邦大国，若扶南者，十有几焉。且自大奈拂林地，各方三万里。其问细国往往而处者，不可称数也。名字处所既有本末，且观士女信各不同，乃知夫乾壤之问广矣。虽在圣贤游心远览，犹不能究，瓦乎俗儒而不有疑。至於邹子所云，阪而非实。但余所闻，自彼诸国已什九州，其余所传闻而未详者，岂可复量。浩汗荡漫，孰识其极，乃限其数，云有八哉。但古圣人以中国神州，以九州配八卦。上当辰极，下正地心，故九州在此耳。其余虽广，非此列云。及其山奇海异，怪类殊种，珍宝丽物，卓谲瑰璋，盈耳溢目，惊心愕意，既见而未闻者，诡哉不常，难可详而载也。此皆奢侈之外玩，非养生之所求矣。
　　奚自扶南、顿逊，逮于林邑、杜薄、无伦五国之中，朱砂、琉黄、曾青、石精之所出，诸导仙服食之药，长生所保之石实，无求不有，不能复缕，其slJ 名也。称丹砂如东偃之瓦石，履流丹若甄陶之灰壤，触地比目，不可称量。而此五国，不见服用之方，莫知长延之道，贵无用以填宇内，遗灵石而不钙。竞雕玩之货，贱流丹之药，炼饵不加，真质长亿耳，混杂无亲，妙物不显矣。昔经眼校，实已分明也。· 余今年已及西，虽复咀嚼草木，要须丹液之功，而荏苒止足。顾死将切近，小县之爵，岂贪荣耶。洪所以不辞者，欲结以民力，求其通路耳。将欲盘桓於丹砂之郊，而修於潜藏之事。此之宿情禄愿俱集，永辞坟桥，吾其去矣。
　　夫学道志生，类多贫士。富者鼎食自逸，心惑声色，方屈节抑欲，遣情割乐。，追师劳辱，志安辛苦，千无一也。且欲修神仙者，则非丹不升。家于扬州，贫来逐我，国贵八石，求之无方，不义而索，既非所闻，赁力期之。又体先赢弱，苟是不堪，则计关於心，纵其得州，永不备具。是以道常驸贫，富常追贵也。且世难未静，寒热缠心，不期运锺天降，祸乱方兴，顾胛四体，常虑刃及，战惕不胜，亦何暇索药，以养性命哉。，今虽抱此丹经，而无所措心。譬若献龙渊於屠肆，佩明珠於犬马者也。徒贵其质，而不知所以安其用，不亦悲哉。令将为弟子陈其旨实，其并听之焉。
　　夫人大渴者，长愿临长河。大饥者，思托农圃。欲学道者，何不抱灵方游其地，则何忧丹石之匮乏也。意力之不集耶，奚为止足于贵竞之土，安身於纷争之邦，共其枯竭哉。夫知我者希，则我者贵矣。固宜远人事而避闱阅，绝嚣扰而步丹丘。琴瑟奏于马属，安识其官商乎。彼不贵用丹之术，则不贵我所为之事。是以我得安其所营，而心无休惕，独贵所味，而无钻仰，岂不尽理於内，而如愚于外哉。
　　且南遐大境，名山相连，下洞潜霍，高齐青云，火州郁勃，香阵芳芬，岂唯杨楚之郊，专有福地耶。但南彻是四海之外，先贤作名山记者，记其域内，不书其外。又丹经所言，既成而服，有升天之验，如仙人所传八遐，将一家庭宇耳。但此五国，皆是人跋之所逮，奚足为渺渺哉。是以不嫌其遐，而欲之其邦，不辞其辽，而必到其乡。若天命不延，合服无成，拟之以分，分之矣修灵法。守而得理，使飞霜伟焕，玄云四起，亦供勤矣，天济之也。
　　夫生无贵贱，各当一死。洪消遣三尸，守精存气，拘魂养神，钻求灵味，求生不得，亦下聊不失一死也。譬众人寻纶弋钩，广津投饵求鱼，谁知其先。有如千犬逐兔，获者有人。是以期命之终，虽帝者所不能讳。今壹以分，准得失所期，灰身长衢，甘之如荠。正以抱道信诚，丹心内定，虽使苏、张更出，陈、郦复生，见喻以机，运之会，敦说以荣华为先，妙辞丰藻，蔚言连篇。洪将勃然作色，村于二子之肩，未复哂尔而笑，必折以一言。乃心盘石，非尔可转，志坚金刚，非尔可断，要言尽矣。
　　夫有情志如是庶几，万灵或愍洪若斯之志，脱得启於蝉蜕之变者。复百余年之后，将比顾以省，坟梓回颜，以示不信。但恐尔时不信者已成灰泥，无复与陈昔所归耳。此言亦可笑矣，未必可笑也。今撰生丹之国，纪识外邦，并申愚心，附於金液之后。常藏宝秘，则洪辞永全。是以狐狸穴王城不讨，野鼠附社墙莫掘，如蚊虫寄鸿鹭以翔玄岳。今以赢文结托真书，求自存录者也。诸弟子可以广视听也。卜莞之言，廊庙亦择。狂人之志，时有所合。军帅可夺，匹夫叵违。再拜朱门，与尔长辞。背放松坟中，心藏之俗人。
　　人既不能解於洪，洪亦复不能解於人。之面墙而不自知，鱼鳌之余，岂不哀哉。人视我如狂，洪陌彼如虫。期度之运，安所告乎。
　　将来君子各搜德业，不以管穴别意，有所导引也。行迈靡靡，泛舟洪川，发自象林，迎箕背辰，乘风因流，电迈星奔，宵明莫停，积日倍旬，乃及扶南，有王有君，厥国悠悠，万里为垠，北钦林邑，南函典逊，左牵杜薄，右接无伦，民物无数，其会如云，忽尔尚罔，界此无前，谓已天际，丹穴之问，逮于仲夏，月纪之宾，凯风北迈，南旅来臻，怪问无由，各有乡邻。我谓南极，攸号朔边，乃说邦国厥数，无原、句稚、歌营、林扬、加陈、师汉、扈犁、斯调、大秦、古奴、察牢、弃波、唇宾，天竺、月支、安息、优钱，大方累万，小规数千，过此以往，莫识其根。
　　象林，今日南县也。昔马援为汉开南境，立象林县，过日南四五百里，立两铜柱，为汉南界。后汉衰微，外夷内侵，没取象林国铜柱，所在海边，在林邑南，可三百里，今则别为西图国，国至多丹砂如土。出日南寿灵浦，由海正南行，故背辰星，而向箕星也。昼夜不住十余日，乃到扶南。
　　扶南，在林邑西南三千余里。自立为王，诸属国皆君。长王号炮到大国，次王者号为鄱叹小国，君长及王之左右大臣，皆号为昆仑也。扶南地多朱砂珍石，从扶南北至林邑三千里，其地丰饶，多朱丹、硫黄，典逊在扶南南四去五千里，本别为国。扶南先王范昙有勇略讨服之，今属扶南，其地土出铁。其南又有都昆、比嵩、句稚诸国，范昙时皆跨讨服，故曰名函典逊。典逊去日南二万里，扶南去林邑似不过三千七八百里也。何以知之，舶船发寿灵浦口，调风昼夜不解帆十五日，乃到典逊。一日一夕，帆行二千里。
　　问日：今长江舟船高墙广帆，因流顺风而下，日才行三百里耳。吾子今陈海行，昼夜三千里，岂不虚哉。答日：余昔数曾问之舶船，高张四帆，斯作云当得行之日，试投物于水，俯仰一息之顷，以过百步，推之而论，疾于逐鹿，其于走马，马有千里，以此知之，故由千里左右也。其国出丹砂、曾青、硫黄、紫白石英。
　　杜薄阁婆，国名也。在扶南东涨海中洲，从扶南船行直截海度，可数十日乃到。其土人民众多，稻田耕种，女子织作白迭花布，男女白色，皆着衣服，土地饶，金及锡铁丹砂如土，以金为钱货，出五色鹦鹉、豕鹿，豢水牛，大羊、鸡鸭，无犀象及虎豹，男女温谨，风俗似广州人也。
　　无伦国，在扶南西二千余里，有大，左右种桃榔及诸华果，白月行其，阴凉蔽热，十余里一亭，亭皆有井，食菱饭、蒲桃酒，木实如胶，若饮时以水沃之，其酒甘美，其地人多考寿，或有得二百年者。
　　句稚国，去典逊八百里，有江，日西南向，束北入，正束北行，大崎头出服海中，水浅而多慈石，外徽人乘舶船皆铁叶，至此崎头，阂慈石不得过，皆止句稚，货易而还也。
　　歌营国，在句稚南，可一月行乃到其国。又湾中有大山林迄海边，名日蒲罗。．中有殊民，尾长六寸，而好啖人。论体处类人兽之问，言纯为人则有尾且啖人，言纯为兽则载头而倚行，尾同於兽而行同于人。由形言之，则在人兽之间，末黑如漆，齿正白银，眼正赤，男女裸形无衣服，父子兄弟姊妹露身对面伺卧，此是歌营国夷人耳，别自有佳人也。
　　林杨，在扶南西二千余里，男女白易，多仁和，皆奉道，用金银为钱，多丹砂、硫黄、曾青、空青、紫石英，好用绛绢白珠，处地所服也。
　　加陈国，在歌营西南海边，国海水服浅，有诸国梁人常伺行人，劫掠财物，贾人当须辈旅乃敢行。
　　师汉国，在句稚西南，从句稚去船行，可十四五日乃到其国，国称王，皆奉大道，清洁修法度，汉家威仪，是以名之日师汉国。上有神仙人，及出明月珠，但行仁善，不忍杀生，土地平博，民万余家，多金玉硫黄之物。
　　扈犁国，古奴斯调西南，入大湾中七八百里，有大江源，出昆仑西北，流束南，注大海，自江口西行，距大秦国万余里，乘大舶载五六百人，张七帆时风一月，乃到大秦国。大道以中斯调国，海中洲名也。在歌营国束南，可三千里。其上有国王居民，专奉大道，似中国人言语，风俗亦然。治城郭市里街巷，土地沃美，人士济济，多出珍奇，金银、白珠、瑁璃、水精及马坷。又有火珠，大如鹅鸭子，视之如冰，着手中洞洞，如月光照人掌，夜视亦然。以火珠白日向日，以布艾属之承其下，须臾见光火从珠中直下，洒洒如屋溜下物，勃然姻发火乃然，犹阳燧之取火也。其向阴有水出者，名曰夜光珠。如阴合之，取水至於火珠、夜光，俱如一但，以其精所得水火而异其名耳。斯调洲土束南望夜视，常见有火光照天，如作大冶，冥夜望其火光之照也，云是炎洲所在也。有火山，冬夏有火光。
　　隐章国，去斯调当三四万里，希有至其处者。数十年中炎洲人，时乘舶船往斯调耳。一百火珠是此国之所卖有也，故斯调人买得之耳。又有丘陵水田、鱼肉果稼、集梁豆芋等。又有麻厨木，其木如松，煮其皮叶，取汁以作饵。煎而食之，其味甜香绝美，食之如饴，又使人养气，殆食物也。
　　大秦国，在古奴斯调西，可四万余里，地方三万里，最大国也。人士伟灿，角巾塞路，风俗如长安人。此国是大道之所出，谈虚说妙，唇理绝殊，非中国诸人辈，作一云妄语也。道士比肩，有上古之风，不畜奴婢，虽天王王妇犹躬耕籍田，亲自拘桑织经，以道使人，人以义观，不用刑辟刀刃戮罚，人民温睦，皆多寿考，水土清冻，不寒不热。士庶推让，国无凶人，斯道气所陶，君子之奥丘，显罪福之科教，令万品奉其化也，始於大秦。国人宗道以示八遐矣，亦如老君入流沙化胡也。从海济入大江七千余里，乃到其国。天下珍宝所出，家居皆以珊瑚为税棂，瑁璃为墙壁，水精为阶纪。昔中国人往扶南，复从扶南乘船，船入海，欲至古奴国，而风转不得达，乃他去。昼夜帆行不得息，经六十日乃到岸边，不知何处也。上岸索人而问之，云是大秦国。此商人本非所往处，甚惊恐，恐见执害，乃诈技南王使谐大秦王。王见之大惊日：尔海边极远，故复有人，子何国人乎来．何为扶南使者。答日：臣北海际扶南王使臣，来朝王庭阙，北面奉首矣。又闻王国有奇货珍宝，并欲请乞玄黄，以光鄙邑也。大秦王日：子是周国之边民耶，乃冒洪海二十万里朝王庭，良辛苦也。向见子至，恐观化我方，察风俗之厚薄，睹人事之流味耳。岂悟远贪难得之货，开争竞之门户哉。招玄黄以病耳目，长奸盗以益勤苦耶。何乃轻性命於洪，篾一身於大海乎。若夫周立政，但以轻贵为驰骋者，岂不贱也，岂不弊哉。吾遥睹其化，乱兆已表於六合，奸政已彰於八外矣。然故来请，乞复宜赐以往反。乃付紫金夜光，五色玄珠，珊瑚神璧，白和朴英，交颈神玉琼虎，金刚诸神珍物，以与使者，发遣便去。语之曰：我国固贵尚道德，而慢贱此物，重仁义而恶贪贼，爱贞贤而弃淫佚，尊神仙以求灵和，敬清虚以保四气，陌此辈物斑驳玄黄，如飞鸿之视虫妇。子后复以此货物来往者，将竞吾淳国，伤民耳目，奸争生於其治，风流由此而弊，当劝关吏，不令子得进也。言为心盟戒之，使者无言而退也。还四年，乃到扶南。使者先以船中所有彩绢千匹，奉献大王。王笑曰；夷狄彩绢，耳何六猥薄。物薄则人弊，谅不虚耳。非我国之所用，即还不取。因示使者玉帛之妙，八采之绮，流飞苍锦，玉缕结成之帛，金问孔文之碧，白则如雪，赤则如霞，青过翠羽，黑似飞乌，光精耀辉，五色纷敷，幅广四尺，无有好厅。而忽见使者凡弊．之躬，北地之帛，真可笑也。自云大秦国无所不有，皆好，中国物永无相比方理矣。至於宠炊，皆然熏陆木为焦，香芳郁积，国无秽臭，实盛国者也。使既归具说本末，如此自是以来，无敢往复至大秦者，商旅共相传如此，遂永绝也。洪谓唯当躬行仁义，守操澹泊，耽虚味道，内情无欲者，推此而游，夫大秦国必或得意耶。如其不尔，以交易相寻求者，实无理也。又大秦人白易、长大出一丈者，形仪严整，举以礼度，止则澄静，言气浚云，交游蔚挺。而忽见商旅之夫，言无异音，不知经纶进趣，唯贪货贿，大秦王是益贱之。尽言周国之人，皆当然也。昔老君以周衰将入化大秦，故号扶南，使者为周人矣。周时四海弥服，扶南皆宾，所．以越裳人抱白雉而献象牙於周也。今四夷皆呼中国作汉人，呼作晋人者，大秦去中国辽远，莫相往来，唯当是老君曾为周史，既入大秦，必称周国尔，乃号日周人，不知周国已经百代也矣。
　　古奴斯调国，去歌营可万许里，土地人民有万余家，皆多白哲易长大。民皆乘四轮车，车驾二马或四马，四会所集也。舶船常有百余艘，市会万余人，昼夜作市，船行皆婶号呜鼓吹角，人民衣服如中国无异，土地有金玉如瓦石，此国亦奉大道焉。
　　察牢国，在安息、大秦中问，大国也。去天竺五千余里，人民勇健，举一国人自称王种，国无常王，国人常选耆老有德望者立为王。三年一更，举国尊之。土地所出，与天竺同，尤多珍物，不可名字。察牢国人自慕其地土，生不出国远行，人民安乐。国无刑杀，唯修仁义福德为业，甚雍雍然也。
　　叶波国，去天竺三千里，人民土地有无，与天竺同。
　　虏宾国，在月支西北，大国也。土地平博，人民温和，有苜蓿草木、杂奇木、檀梓竹漆、郁金香，种五谷蒲萄诸果，治国园地多下湿，必种稻，人民多．巧，雕文刻镂织卫之绣，好玲饮酒食，有獗猴、孔雀、珠玑、琥珀、瑁璃，水精，其畜与中国。同也。苜蓿草木，神珍物也。云形如芋，人病盲两目空尽，云绞其根汁而服，火煮其茎叶为煎，傅空烂中，则七八日许乃更生珠瞳，而都愈矣。古人相传有一人病眼，卒被时主国王所召，当往到命，不展服药，神师令借其妇一目用之，乃听师言。师以刃刻妇目，借行经宿，乃反以还之。师初取目时，乃梼草根汁服并渍目，乃刻之，刻之不痛。着己眶中，亦用此汁和之，便立为其一体，上用以鉴照万物也。当还时人又用此汁，即复如初。此天纵灵草，神妙不可得而言也。故名日苜蓿草，由借目经宿也。余年少时，曾闻此语，虚妄不信之定。至南徽，问人士，有识者乃云：苜蓿草生在讨宾国别一山上，百余年一生，生如中国莒蒲华，难得也。非精进弗可见也。此山今名苜蓿山，山有众泉水青色，厨宾国人老少有病目者，辄相檐舆，诣此山泉澡洒之，无不愈也。水犹能差疾病之目，况百年一生神草，不以愈於空烂乎。如古来相传，验其山川，当有髻鬃也。外地人有石彦章者，久居扶南，数往来外国。云曾至唇宾，见苜蓿山，不能高大也。山不生他，唯杂奇木形如拓。伐其木，经十余年，破用作几橙车座屋宇，杂碎他物，后分别埋着土中，皆事事便生，如栽杨柳状，名日杂奇木。云还埋苜蓿山下土中，他地不生矣。洪按… 此山必是长生之丘阜也。何以言之，其草出用令烂目反明而成光，伐木则犹百年而后植，乃将山石之神，能续人之精。泉流所育，使乃朽木复生，谅可处身以养形骸，以随山气，以享无倾，岂彼国之久未之悟耶。
　　月支，在天竺北，可七千里，驰马珍物如天竺。土地高冻，皆乘四轮车驾，四五或六七轭之，在车无小，大车有容二十人。有国王称天子，都邑人乘常数十万，城郭宫室与大秦相似，人形胡而绝洁白，被服礼仪，父慈子孝，法度恭卑，坐不蹲踞，如此天竺不及也。或有奉大道者。中分地亦方二万里，多寒饶霜雪，种姜不生，仰天竺姜耳。无蚕桑，皆织毛而为纱谷也。犬羊毛有长二三尺者，男女通续用之。
　　安息，在月支西八千里，国土风俗，尽与月支同，人马精勇，土方五千里，金玉如石，用为钱。国王死辄更铸钱，有犬马，有大爵。其国左有土地，百余王治，别住，不属月支也。
　　优钱，在天竺束南七千里，土地人民举止，并与天竺同。珍玩所出，奇璋之物，胜诸月支，如此乃知天地广大，不可意度。此诸国虽远，当后有表，但人莫知其限崖耳。其大秦、月支欲接昆仑，在日南海行之西南也。最是所闻见大国也。
　　众香杂类，各自有原。木之沈浮，出于日南。都梁青灵，出于典逊。鸡舌芬萝，生于杜薄。幽简茹来，出于无伦。青木天竺，郁金肘宾，苏合安息，熏陆大秦，咸自草木，各自所珍，或华或胶，或心或枝。唯夫甲香螺蚌之伦，生於歌营句稚之渊，萎萝月支，硫黄都昆，白附师汉，光鼻加陈，兰艾斯调，幽穆优钱，余各妙气，无及震檀也。
　　太清金液神丹经卷下竟
　　
