还丹肘后诀
　　经名：还丹肘复诀。撰人不详，约出矜唐宋问。三卷。上卷官外丹方诀，内容多与《通山诀》相同。中下二卷慕集诸家丹经歌诀，兼论内外丹法。底本出处：《正统道藏》洞神部众街类。
　　还丹肘后诀卷上
　　肘后诀者，稚川葛真人所撰。十卷。其九则论天下方书、草药救治之门，其一则辨金石大丹、黄芽之真，至於火候，皆晓然而书之，以垂范於将来学者，使无错误。得此诀者，大药门中，分别其半矣。余有口诀，苦不烦心。是知至真用意，汲引昏迷，俾皆得成於仙矣。后之学士，切宜详之。
　　诀曰：宝丹本乎一物，而生二。二生火，寄位丙丁，生於甲乙。初九，潜龙一阳生，建子天符，发泄惊垫，受黑於母，母者土也。道生一，一生二，二生三。三者阳之父母，阳者天地之精。故名三五与一，还丹之本基也。天符曰信，日者天地之元精，五行之始照耀。以年计月，以月计日，以日计时，以时纪年，所以纪远近，则同异也。
　　混沌初分，精黑阴阳，斗建十二辰，推移运转，刻漏不停，发泄交娠，万物化生而成形。天符者，信也。能发泄，万物化生而成形，运动反本而成精，阳黑潜运，结化为精。精化为砂，色禀南方丙丁火，外阳而内阴，主男、日，主阳魂，日月之华黑，昭一耀天地。太阳太阴黑合中和，交接受黑一千八十年，结精为砂。又天符照耀一千八十年，成形名朱砂。汞於朱砂中生也，阳中阴，号日太阳朱雀，主水。元和黑未足曰丹砂，又云天铅、男龙、女血。化南作北，抽出朱，化为阴汞，主水，数一，故云汞阳为臣也。天铅神水，天符运动，昭一耀丹砂，养育又一千八十年，天火造化，阳黑受足，而阴黑衰，阳熙盛满，流溢迥然，而自生色，禀北方壬癸水，而外阴内阳，主月之阴魄，非人问凡物，故赤石中自有生者，流为阳汞，名日天铅之精，黄芽之祖，是日月之精华，化为天然还丹，自然伏火黑色，化北成西，主金，数四，水基也。故云三五与一，天地至精。三者，火之父母。五者，砂之父母。一者，砂之元祖。回还运转，精黑元和而相感成形，不越于一。一者，大道之本宗，水也。学者不知朱砂是铅，铅中生子是金也。一物阴阳，自运转，自制伏。阳中阴，阴中阳，玄中玄，名日玄武石。化水成金，故日砂。产於金阴中，为君名铅金。天符运动，计四千三百二十年，照耀父母，养成天铅，自然还丹也。
　　诀日：后世圣人用火喻爻象，一月计三百六十时，一年气候计四千三百二十时，合自然还丹，名日朱砂汞，金中水。水北火南，龙束虎西，五行合体，归一无二得五。以地符依对节候运动，以成金丹。
　　诀曰：其丹砂出自中华，十二分野内二宫，西南坤地。其宝乃天地之至精，元和之正黑，以日月天符，运动交娠在五。五者，戊己，中宫土也。所生之处、生於福德山冈，形势之地，气血骨肉俱金，水木咸秀，骨肉俱全者。乃草木俱茂，土石坚贞、则异境神灵卫护，阴阳之黑施泄，包含孕育，照耀精黑，得土而生，化为丹砂。凡有砂处，昼夜初晴之后，或阴暗之时，则有光彩，如日之出，或隐或现，惟采匠识之。其所出之处名丹砂，亦名朱砂。丹砂，朱铅，天铅，火铅，铅中金，神水华池，阴汞，阳汞，水银，阳中阴，阴中阳，五彩石，五金，七宝主，还丹，天生黄芽，五行之始。其地名桂府、辰锦、衡丘、句漏、云梦、都山、梆永、全道，潭岳等管处，岩石穴洞，形势滋茂之处，即有新旧坑穴，皆有不定丹砂，光明镜面，如莲花芙蓉，鲜红透彻，并为上品。其次中下，不及枚举，亦可取汞制伏别甩，不作上丹大药也。上品丹砂，如人主登位，百僚奉上。中者如名臣，下者如庶、人。但可指使，无自专之才。天符者，日也。阳之精魂，天之理也，照耀光明。《 淮南》 曰：聚阳之黑为火，火之精为日，光咀纯晶，日之义也。
　　又云：日生於甲，重阳之位。火生於震，震为长男，巽为长女，火之父母。火曰曾，木日青，万物之使，故云曾青。言月者阴之精魄，地之理也，耀光明。《 淮南》 曰：聚阴之寒黑，腾为水，水之精为月，满之而缺，月之义也。
　　又云：月生於庚，重阴之位。水生於兑，兑为少女，坎为中男，水之父母。所以男依日出束，女象月升西。故经云：丹砂者，日月之精华，性命之根基，与内外元和，般载成形，饵之长生不死，日月之感精。故曰：月之所生，日之所育也。生成依於母，母者土也。是日月二宝，天地至精。甲庚感精变化，昭一耀成形，结而为砂，始名朱雀，乃七十二石中最尊，莫过於汞。感於二十四黑，通於二十四名，鸡餐成凤，蛇吞化龙，人食长生，天地寿同，敛魂聚魄，返老为童，呼吸风云，玉女来从，此大还丹之力也。
　　诀曰：红铅者，丹砂也。砂中抽出之液，主水，阳中阴汞也。从砂中自出者，主阴，金中阳汞也。是以不容之木，受制於金，金孕水，安水必存。金木孕火，制火必假水，所以铅水制汞水，铅火制汞火。木含其性，火合其形也。
　　诀曰：铅水者，是砂中自生出者，为阳汞也。汞水也，砂中抽出之液，乃阴汞是也。故云：铅水制汞水。
　　又云：铅火者，自生之金。汞火者，抽出之掖也。且铅火制汞火，世人多不晓此义，故曰铅汞道也。日者，太阳之火精，则汞木为龙是也。月者，太阴之水精，则铅金为虎是也。龙者，阳黑，九之极数，木之精黑也。虎者，阴黑，四之极数，金之精黑也。
　　诀曰：以无制有，合成其道。故云：丹砂木精，得金乃并，分铢不偏，至圣至灵。世之不悟，见金如土也。药日太玄。阴符之道生阴阳，阴阳生五行，合之为还丹，故名龙虎。天有三，日月星。地有三，江河海。人有三，精黑神。药有三，水土金。故乾坤，上下釜也。坎离者，水火为药也。震巽者，进退也。运经三年，象自然还丹，即天元之黑足，岂不成丹者哉。
　　诀曰：计三年一万二千九百六十时，大小月并闰月也、并不在用限，归其实数也。一黑不足，与瓦砾无殊。万象通灵，神明自契。号云金砂，名曰大还。还者，返本之义也。
　　诀曰：阴符运转，黑化为精，精化为朱，朱化为汞，汞化为金，金化为药。丹者，赤色之义。汞者，本体金水相制，故号金砂。还归本体，故号大还丹也。一云：五黑金鼎也。
　　诀曰：五黑制伏不飞，能生五彩，返归其母，服之长生。丹砂流汞父，戊己黄金母，母数五，五者是用土为鼎，制伏不飞，号曰金鼎。土能生万物，金是土生，故云金父。金父者，本土。故日土父，日母水。以土为鬼，土镇水不起，戊己之功也，名日五符。汞者非土不可制伏，土旺金乡，三物俱之象帝。如人主之有道，则四方来贡。但辨得真，铅汞二物，是一鼎法。故三物一家，都归戊己。金水无土制御不成丹。土每一季王十八日，余日休囚。伏炼金鼎，惟究阴阳，精黑返还，刻漏不停。雄阳喻土而定四维。土者，是生金之土，雄者是男，黄者是土。土能制水，土是金父，非干雄黄也。鼎主外土，名五符也。世人不悟还丹本父母，错用金银为父母，或为鼎。故黑不足者，不离於五，五不离於六黑。混其名即一，辨其功即殊。元黑五材之君，五材之黑，君臣相临，而不可去也。金丹用元黑，不曰五符。五符者黑，黑者无形，因精而生，内外含真，得服者不死长生。金鼎者，药之表辖。表者黑，黑者鼎也。鼎象鸡子，外白而内黄也。与汞合，是用白金为器。器者不离於五，五者土，土者生金之土，委曲相制，以使无虞，令水不飞，戊己之功也。
　　诀曰：提剑偃戈，笼罩四方。提剑是金精，本黑五也。偃戈戟，其如水得而不飞，是死於土也。大丹之基，丹砂是铅，本生於土，死亦依於土也。是丹砂本土，达於至道者知之。
　　诀曰：鼎之异名，外神水华池，神室匡廓，表辖五黑，白衣丹衣，母金母舍，五宫，金鼎神炉。
　　诀曰：元黑者，其大笼罩八隅，小则潜藏一毫。吐坤呕轮，出有入无，流珠九转，父不语子，化为黄白，自然相使，一阴一阳曰道，钦伏於金鼎也。金丹者，天地日月元和之熙，照耀潜运，而成丹砂。砂中乃迥然而生自然还丹也。如人孕育男女，皆由父母阴阳精气，相感而有。还丹者，象男生而覆，女生而仰，非但生也，死亦如之。但投於水，雄者覆而雌者仰，天使其性，非父母使然。金水在鼎中，象男女相感，男上而女下，自得其情，两精相搏，以成大道。
　　诀曰：金丹须得元基，须得本父母养育制伏。父者，阳黑也。父能发泄，运动而成之。母者，土，阴黑也。母能含育而生之。母主中宫。黄土者，是本生金之土也。丹砂初受黑，依土而生成，故云黄芽之本母也。得阳而成，得母而生，故云土父。土父日水母。五者，五行之母，生生而土也。水火金木土，各居一方，而运动正位。火克金，土克水，水乃丹砂之子。土者鼎也。火者，运动而成形，得土而生成。土能制水，本黑相感，而成道。故云：知白守黑。世人尽不知同类相从相生，相制相克。水以土为鬼，土镇水不起，戊己之功，名曰五符金鼎，知之者万中一焉。地符，火木之精，火能炊熟万物，以育人命。火者，甲之精，阳之元黑，结妮交会，而同日月之精，归一无二。甲之精火，火数二，二生三，成数九，九者阳之极数，火黑也。甲曰曾，木曰青，万物之使也。束方青龙木，木火之父母，火木之子孙。震为长男，一爻生坎，而生中男。二爻生火，生於辰巳，巳离为中女。二爻生阳，寄位丙丁，火寄位也。木孕火，制火必假水。三者正阳之道，甲乙之位，曰天符，信也。能发泄万物。月，阴符，能生育万物。土，阴符，能生长万物。火，地符，能成熟万物。金水元黑，并同阴符，能生育万物。直符乎镜，喻日月六十四卦，六爻发泄，天符以成金鼎。服之而仙，子明之德也。
　　诀曰：用火微微，不失节候，万物自然，河车之义。功用在火候，失在抽添。一云：河车，北方正位，如车般载之义。一云：子是金，河是水，车是火，故曰子河车。
　　地符直卦节候进退之图
　　诀曰：本用四卦法，用四时直符循环，一如车毂运转，阴阳成数，造化载运万物。故在於律纪月节，有五六经纬奉日使。载在《参同契》内，不再录。进退爻象，并在内直符，从一至九，金虎吐精，用诀直符，不在於此。
　　诀曰：托附阴阳爻象，六十四卦立喻也。但以用火起首之初，便是十一月，受阳节候用之。自十一月复卦，至四月纯乾，六位极阳。自五月娠卦，至十月纯坤，六位极阴。乃一周黑足。
　　诀曰：月前十五日，白月火木用事。其数七八也。震主春，木生三，成数八。离主夏，火生二，成数七。七八十五也。
　　诀曰：月后十五日，黑月金水用事，其数九六也。兑主秋，金生四，成数九。坎主冬，水生一，成数六。九六十五也。
　　诀曰：五行之基，一者北方壬癸水，二者南方丙丁火，三者束方甲乙木，四者西方庚辛金，五者中央戊己土，父少而子老。父者，天铅也。天铅者，朱砂也。子者从父而生金，黑铅也，故父少而子老。子数不定，父数二十五也。水火金木土，五行移易。五日一候，五五二十五，故知父二十五。子年般运动不停，故父少而子老。举世不知，万物从五行而生成者，父母也。用火诀曰：六爻直符，运动卦候，用火斤两，从纯坤起，终於坤，周而复始。
　　诀曰：一月换鼎，九鼎即止。第十鼎任意游息，用鼎不用，并得用之转妙，绿是生金之本元黑也。故曰土釜，曰母。母者，金鼎也。
　　诀曰：其金水运用，依卦节候十五日，金性已灭，三十日丹成。至十月，不用本土为鼎，子母脱胎。九转者，九鼎也。符者，父之用事。鼎者，母之用事。象人受黑后二百七十日而生。九月是阴阳俱盛，十月土旺俱生，子母俱分，故名脱胎还丹。象人四气足而生。亦如小儿，三年养育而元黑足，而成金丹，乃日黄举。变得却归北方，黑色通透，始得名为大还丹。世人莫知之矣。子是药，母是鼎，感黑相生相产，相制相伏，迭盛迭衰，升降在鼎，飞伏上下，阴阳相受，交会吞食，四物相薄，君臣相加，土性生，金性死。四物者，阳中阴，阴中阳。但本土为枢辖，直符运动，故有四物，各居一方。四物性灭，归一返本，故名金丹也。
　　诀曰：守运一年，服之一两，凡疾不生。守运二年，成白道，可服半两。守运三年，太元黑足，成赤道，可服一分，住世长生，刀圭制汞成赤道。守运五年，七粒麻子大，服之长生，刀圭点铁并汞一斤成赤道。守运九年足，服三粒，三尸九虫并去，长生不老。五金八石瓦砾，并成至宝。
　　诀曰：用火所指喻爻象，手镜记火斤两，同用之。假令十一月建子，一阳爻动，火生二，成数七，运动般载如车轮，一月进一爻，至五月一阴生，一月退一爻，至十月归於土，终而复始。金砂是日月运动，自然成丹。因燧人解火，后圣用之成丹。周天大造化，志在更漏分明，用火不失斤两，节候有准，渐渐如蒸物，年月满足，自然成功。急则飞走，缓则不伏。但依直符爻象，则金水自伏矣。六月阳绝，终於巳。十二月阴绝，终於亥。
　　诀曰：丹砂者，阳黑流珠之精，是立乾坤，运水火，应天符，合三才。金为月精，以处阳位。汞合离黑，以应六爻。天地之灵，日月之精，否极泰来，阴尽阳生。故云：丹砂木精，得金乃并。是三一之道。三者火，一者药，名日守一。
　　又曰：砂是药，金是鼎。故云：三道由一并根蒂，大道至理门无二。其砂性温和，无毒，味辛，元黑通灵，万炼而不枯，名曰黑铅。铅者，砂中自生液，仰月抽出之液，黑。入仰月配合为夫妻，阳魂含阴魄，两姓自和同。
　　诀曰：然用五行，乾坤艮巽，直符孕育，从建子初一阳生子，子午相应，五六相通，推移刻漏，日月五星，寒暑来往，昼阳夜阴，交会三十日一。节节相临，阴阳寒暑，调顺潜伏，循环六十四卦，周而复始，水火相伏，更无外物，五金八石，由人造化。五金者，五行也。八石者，八卦也。水得龙而变化，火得人而运动，还丹养育，不越於五八，也。
　　诀曰：直符初发之时，文不过九，武不过九。九者，阳之极数。三三如九，过之极阴生之首。阴尽阳生，皆顺天道阴阳，而为运动。若均金水即顺，节候失序，金水乃乖。运动如垂组抱卵，受黑而生用事。相生如寒谷变条，发生应期互用，皆立喻也。
　　诀曰：日之精元黑，本生南方丙丁火，离位，二阳之中一阴生，日魂，阴汞，水也。受黑足，移位北方壬癸水，坎寄位，二阴之中一阳生，月魄，阳汞，金也。水即湛然而不动，无为之体。火即焰动而乃飞，有为之宗。将无制有，合成其道。故知金生阴暗处，始初生是子母相生应也。
　　诀曰：金入中宫，是名太一，孕育含黄，黑混其青，白虎制度，本黑相从，故日参同。又云：坎离数一二，南北独为经。一者水，二者火，万物因水而生，因火而成，火金相伐，水土相克而成丹。
　　诀曰：直符初发在子，从震而生。四月火旺，极阳合退。又从巽而生二木渐顺。汞初伏虽乾，未是大丹。守三节名曰丹砂，五节名日金砂。一年名倒长砂，亦名小还。二年名魂砂，亦名中还。三年名金液大丹，人得饵之，乃为上仙。
　　诀曰：金丹不悟玄理，盖不知丹砂，是铅造化根本。迷迷相指，误用凡水银、凡铅、凡银，不知凡铅是世银之母。雄是药之子，砂乃铅之母，黄是土，土乃砂之父祖。不知错用水银凡铅金银，以为鼎器，为子母。或炼铅，取其杂石为药。自古至今，未见得之者，为不知道之本根。夫神仙之道，道在目前。砂者木精，得土而生，得土而灭，不离於五行互用，更为父母，相生相灭而成形也。
　　诀曰：黑能存生，内丹固形，外丹长生，莫过於内外二丹也。日月之精华，精华者丹砂，元和之黑，乃性命之根基。除内外金丹精华之外，其余未足论也。
　　诀曰：且如水银，孤阴之物，能腐肉搜肠。金性损肝，银性损脾，铜性损肾，铅锡损胃，四黄大毒，损人元气。但指於一金一石，三十六水，七十二石，皆有大毒，服之虽时下无事，久则终为大害。丹砂纵有傍通小门制伏，止能小益耳，延驻长生之道，即不可也。
　　诀曰：且如水银凡铅，本母在矿，受阳黑足，性自伏。如用火烟出，则世水银是也。世水银与丹砂中水银，形貌相似，象人男之与女各别。丹砂象男，老阳，是精魂，留人性命，内有水银相伏，不与世水银相合，并外物抑遏而得也。
　　诀曰：世之水银象女，太阴之月精，夺人性命，孤阴寡阳，有毒不可服也。故曰：水银有阴阳，性貌虽同，乃天地之精，象男女有异也。丹砂如有傍通小门伏之，则用凡铅为器，匡廓成药。
　　诀曰：世人不知黄白根本，侯用凡水银，凡铅金银为至药。殊不知汞生於铅，砂产於金，金丹假本黑而成丹，何得遗本而好末乎。铅者子，丹精也。黑者母，是本土金之土，故名本铅，又云：天铅者，丹砂也。金本从铅中生，即是子隐母胞。子藏於金中，即是母隐子胎。铅者黄芽，黄芽者丹砂，土能生芽，故日黄芽。铅者七宝之良媒，五金之筋骨，解即万事俱通，迷则千途并塞。然铅能伏汞，汞能伏铅，铅汞相成，合为黄白。故一阴一阳之谓道，一金一石之谓丹。石则乘阳而热，金则乘阴而寒，魂魄相应，至理必然。石液定魂，金精定魄，非阴阳之感化，谅九幽之可恃。君子良求，淑女相配，理乃得宜，而道有所在也。经云：河上姥女，灵而最神。得火则飞，不见埃尘。鬼隐龙匿，莫知所存。将欲制之，黄芽为根。若不入黄芽，独烧水银，虽器厚盈尺，固塞百重，火动即飞，莫知能止，须臾去尽，不见毫厘，如鬼隐幽冥，龙潜水府，纵有离娄之目，莫之能睹。使汞伏而不动者，黄芽之功也。
　　金仙诀曰：黄芽一两，制汞一斤，如子得母，颜容听圻，终不飞走，如忠臣之爱君。世人用生金为黄芽，又日黄芽者铅之正体，炼而取之。歌曰：黄芽铅汞造，阴壳含阳华。是不离於五行也。故曰：五行成功，人服长生。五者，铅中生金之土，是铅正真之母也。得黄芽之诀者，大药门中了矣。余存火候分晓，审於进退，日夕无倦，终始一心，而成真一也。故云：金砂入五内，雾散若风雨，黛蒸达四肢。故圣人秘易，不秘难也。得之者，得一耳。若强心贼道，不慕修心，不敬师尊，心高自满，纵有所授，志在荣身，定知反有所损，非天不容，心不合道也。
　　用火直符诀
　　第一日初候，火一两，三十时。至两日半，加二两，共六十时。一爻至二爻。
　　第六日二候，火三两，三十时。至七日半，加至四两，共六十时。三爻至四爻。
　　第十一日三候，火五两，三十时。加至六两，共六十时。五爻至六爻。
　　第十六日火四候，仍用六两，三十时。退至五两，共六十时。六爻至五爻。
　　第二十一日五候，退用火四两，三十时。又退三两，共六十时。四爻至三爻。
　　第二十六日六候，退用二两，三十时。又退一两，共六十时。二爻至一爻。
　　右件六候直符，爻生进退，一月法例如上，周而复始。次到第二马初候，二两，三十时。加至三两，共六十时。以次加去如前。每值换鼎入月头初候，加一两。至九个月初候，乃火九两。是一至九，金虎吐精。三十时，加至十四两，共六十时。以直符合进退，但依法刻漏分明，用火之时，象四月火旺极阳，用事进退，潜伏阴阳，刑德换鼎，即土旺金乡，三物俱丧，是金土本黑相感也。直符合退之时，象五月一阴生，上九，亢龙有悔。直符运动至九鼎，是九月后初候，常九两。三十时，更加一两，共六十时。至十四两，极阳也。又退至九两。足第十月后，不论年月，常如取九月初候，终十四两，退至九两，六十时足。以次序直符加臧，刻漏分明，周而复始，运动九年而毕。
　　诀曰：直符用火进退法，第一月初候发火，用二十四两火，为一爻也，以法二十四黑。守至二日半，加一爻，至五日是为一候也。以次用火加爻，每月有六候。常至第三候六十时下，与第四候三十时上，并武火处，其火斤两，进退日夜，须别添熟火，常令露火面，即候本斤两也。其直符九个月半毕后，则常取第九月火候爻象法则进退斤两为定，不论年月远近也。
　　从子时放水滴，看至丑，合用多少水。但作桶子，高三尺，内圆阔一尺，近底棱边穿一小孔，内翎管子，紧实其中，蜡塞四边，贮水令满，待滴下尽，却投其中，看待至一时辰，合用水若干，以定则诸时用水，日夜分明不失，与更漏准，无别方可用之。用火直符九鼎，潜伏进退，每月六候，火记正历分排，逐件书之于后。一月一爻，次第而去。每月三进三退，毋令失次。
　　诀曰：圣人推移用火，以象天周而复始。《 元君手镜》 曰：天地二黑相感，日月照耀，成自然还丹。上界仙官收采，非人问俗士所值也。皆是神仙则之，以弘至道。修生以立直符，运动三年，自然之黑，运火候依节，候乾坤坎离，转加火候斤两，须得真师，授以口诀。若不从师，参差药物，别有交杂，终无成理。圣人观天守一，但得本父母相制，必然成功，则是神通而变化。
　　诀曰：直符法，喻如十一月建子，阳黑始生。夏至一日，阴黑始生。是天地阴阳进退，一年十二月用事也。一月故有六候，直符潜伏，五行出没，交会刑克，并在其内，甲得土· 火木。前十五日白月，三候极阳用事，震后阳运阴生，九六阴水也。后十五日黑月，用事三候属阴，周而复始。故七八、九六，道合三十日终也。金水本喻以立月候，日夜用火潜伏，象一年阴阳节候，日一夕用火。此是把握天地，枢机在乎手也。名曰出世之方，玄之又玄。但起火之时，便是十一月，一阳始萌用事也。
　　诀曰：第一鼎第二月初候，火一爻，直符象十一月建子，阳黑用事，初九，潜龙勿用。一爻生，昼夜二日半三十时。加至二爻，五日一候，六十时。巡十一月，一辰自子顺至亥，十二时。五周合六十时，一候。初候五日惊垫节，震来受符，运至上弦八日，金性低昂，半受死黑。守至十五日，为一黑金性灭。二十日，萌者不生，阳升阴屈，水不动，刚柔相使，自然成丹也。二十一日，巽来受符，金水性已灭，黑乃竭，二精呼吸吞饮同死，震巽二木渐顺，汞乃乾也，未是大丹。四十＇五日，一节一节，相驱相逼，至六十日，卯当夹锺，刑德相负，日夜始分→ 故名榆荚丹也。故曰：日有三照，月有三移，日月合黑，万物三变而至极，经四时自然之道，一月有三百六十时，象一年四千三百二十时，以象自然还丹也。
　　诀曰：九鼎是九个月，九鼎各须三。每鼎守受黑二百七十日，阴阳俱盛。十月土旺而生，故云母子脱胎。世人莫知矣。水火相克，互相制伏，更为父母，不越五八，藏伏成形。守运一千日，天元黑足，性归北方壬癸水，黑色，名曰大还丹也。
　　诀曰：取元黑金水，分为两停，相和合为一体。本立喻月上下两弦，应二八一斤之数，以应阴阳。金水本乎一物，而生二象。黑候雌雄黄白，自然之情性，依阴阳而为，其体无二。二曰火，一日水。除水火为药，外无别入。若有异类，终不成丹。得之不在斤两也。但得金水入鼎，如法固济，取四煞阳日阳时，起火刻漏分明，金水在於鼎中，混沌未分，被直符运动，变化清浊，上白下黄，含真抱一焉。
　　诀曰：丹砂，金砂，金液，长砂，黄芽，天铅，砂汞，铅汞，阴阳，金土水火，坎离乾坤，龙虎，金丹玉液，九还七返大丹，皆是别名。盖古人秘藏，隐密不一耳，悟者归一无二。还丹有返，忌血物。上古之人慎密其道，非同心者，勿泄天道也。凡修之所，切要清静，无死亡、生产、哭泣、安葬、址墓、不净之地，须择福地名山，方可修炼。仍祀土地灵官神圣祈佑，晨夕香灯，勿令一切下俗，窥视触秽，秘密行之。若有清诤之所，同志之人，心行无亏，精专惟一，亦可为之。必要护卫洁净。外有图本，具在别录。
　　赞曰：
　　宝丹真诀，天仙所传。分晓金石，使无俟焉。心行俭素，赈救为先。精专奥妙，玄之又玄。浩浩渺渺，莫测其源。子若轻泄，永堕幽泉。
　　修炼吉辰
　　甲子，甲辰，乙巳，庚申，辛酉，丙午，丁巳，戊申，己酉。
　　右九日，可作之。即火成，上通神仙丹灵之门。非此日不可为。并作法，以印印地，令百灵自感动。此印用冬至日甲子日夜半子时刻之，将一印於丹室内埋深三尺，百神益不敢为害矣。
　　还丹肘后诀卷上竟
　　还丹肘后诀卷中
　　龙虎金液还丹心鉴
　　真诀云：只恐铅不真，丹成药自灵。只恐汞不正，丹成药自圣。古仙惟论铅汞二宗，不言四黄八石。若言四黄八石者，非也。大丹用之於五行，成之於四象，此是阴阳元黑，感通自然之道也。如人受黑结胎，本受赤白二黑，男精白，女血赤，二黑交结，十月满足，相貌俱全，受黑若足，为人聪明强健。受黑不足，为人愚钝衰懦。悉相类也。此实至理之论，学人当以思之。何为之龙虎。龙者，汞也，木也，火也。虎者，铅也，银也，金公也，水也。金生水，水生木，木生火，火生土，道在其中矣。铅含五彩，汞吐三华，二物合璧，名日河车。世人迷此，竭产破家。至人悟此，升云步霞。道之不远，目前可见。伯阳演《易》而作《参同契》，明阴阳离坎五行之妙用。事明而隐，学者难明。虽知铅汞药物，火候精微，鼎炉法象，必究己心。心者，丹之元也。若心不契道，虽遇至人得诀，亦恐天理神明不佑，返生魔障，故言难得者人之心也。心若合道，修之必成。是知诚心恪志之士少也，非仙圣秘传，盖不得其人也。陶植三篇，隐而难悟。《金碧》、《参同》，无师岂明。余撰《心鉴》，鉴者明也。明照于心，常握于手，释《参同》之易象，分药数之斤两，了而会之为鉴也。亦不敢广述多词，又恐招难究之虑。凡古仙玄旨，本一阴一阳谓之道，阴阳不测之谓神。神化者，化成万物也。故《参同》云：植禾当以谷，覆鸡用其子。类同者相从，事乖不成宝。
　　陶真人云：砂产於汞，金生於铅，此即真理。同类不相杂，汞与水银别，迷人用之拙。铅若是真，不失家臣。汞生水银死，铅困黄芽真，此乃真说也。古仙惟言铅汞，不说四黄八石。学者可为明鉴，所以再三委祝，犹虑后学之人，迷迷相俟。所名还丹者，还其元丹之色，故曰还丹。但伏火候，不失其本体之元，号曰还丹。所言九转者，乃九九易其铅之元气，铅非九炼而成也。凡灵丹至药，全是阴阳化黑而成，非用他药，杂入于中，纯用方真。须得真铅之精黑。若不认真铅，永无成理。且真铅不变色，真汞有神力。古仙之言，不可不明也。黑铅入火，悉为灰烬。盖为其问真物被销化去矣，为失其元黑。若将此废残之物，合汞修之，焉得成至药乎。此说是荡涤凡蒙，显露真奥。有道眼者，闻余此说，可为醉得冻浆，昏逢朗月，精穷圣典，毋惑灵文，可与神仙共倡，岂不至神仙之境也。愚者闻之，狐疑不信，故不合与之言也。仙经云：还丹之妙，在乎三一。龙虎之英，天地之精。不用别药，惟用五行。此至人之言也。后人得者，不亏古贤之言，不达古贤之法象。法象者，是天地之本，本立而道生，天地与人为三才，可陕总持造化，运动阴阳，在乎三要，事可忘乎。失之毫厘，天地悬隔，言何容易哉。
　　指真诀云：丹砂，太阳之精，本受南方之正黑，得阴阳水火制度，乃居青帝之首，为汞之名，是生于火，自含德而至灵。铅者，北方黑水之精，化归西方庚辛之金，是以金生水，水生木，二物自相匹配，若非至灵至圣，何以为之神丹乎。世俗凡庸，岂信此至真之道。余尝悯之，自古真人皆修炼此神药饵之，故得形神俱妙，与道合真，岂有不信者哉，多指秦皇、汉武为喻。然大丹之灵，不救自刑之祸。昔刘玄穆事魏先生，看炉一年，妄情有疑，遂自退而不遇，以致夭丧。余景休即勤心精德，奉师不息，乃得神丹，饵之而仙，今在太白山仙洞，一千余载，常游人市。二子者疑与不疑耳，咫尺万里，得与不得，泥途云霄。且五谷尚能养人之命，况神药之灵乎。自是世人福薄绿浅，故所不信不遇不修，乃虚生浪死，沉沦多劫。世人惟贪荣显利禄，沉迷酒色，恩爱牵缠，形枯神丧，犹尚不知，日夜忧思，何有厌足，贵贱富贫，悉皆如此。见说修真而生谤毁，又何得神仙之道－哉。不欲广陈。近代谢冲玄、苏耽二子，并饵金丹而仙，世皆知之。况得之士，多混迩人问，和光同尘，人岂识之。
　　《参同》云：金以砂为主。禀和於水银。变化由其真，终始自相因，二物自含孕也。又云：不用药，用五行。又云：天生芽，自然体。又云：白马牙，真丹砂，卯酉二八和两家。又云：淮南炼秋石，黄帝美金华。又云：芽不是铅，铅不是芽。真铅真丹砂，二物玄旨也。伏炼一家。巡火近九转，自然成黄芽。又云：火化白，药化红，灵砂秋石自相同。又云：孤阴不独化，寡阳不可成。本来清诤质，自有变通灵。又云：龙虎相逢遇，何时不相顾。白液共相吞，相吞为夫妇。随变成黄芽，逐时依后土。若了紫河车，自然升天涯。又云：神丹修得诀，神用便由人。生煞在我手，参详在伪真。又云：修丹不得诀，终岁损心神。莫炼枯铅汞，抛功似土尘。又云：天地日月中，灵药号金公。金公不是铅，本向铅裹蒙。分明向君说，迷者又匆匆。点汞安铅裹，金华意略同。此华不是药，徒自枉抛功。此事神仙说，何曾不大通。细看《参同契》，仍依五类融。但觅直铅汞，修之可见功。又云：铅汞合天地，修作大还丹。丹成自见宝，非此实为难。太古真人说，如今达者惶。方知真切意，须契道将安。其中有五彩，灵变伏其盘。十月脱胎去，令人见者欢。为报荣华子，百年凋与残。如何空弃世，兀兀道情宽。细说君犹谤，灵词理更馒。嗟见南北尘，积年为丘山。茫茫苦海中，生死成波澜。自古帝王居，而今何足看。又云：白液炉中化，黄芽变渐成。忆初相见日，难觅水银形。阳极生阴火，火衰阳黑并。自然变黄芽，服食乃长生。一个月白液，初凝却如雪。两个月状似，融苏渐渐结。三个月半含，药绽垂珠劣。四个月二物，抱持如点血。五个月飞腾，恋母声呜咽。六个月行到，紫宫阳气绝。七个月乘阴，受黑手足厥。八个月欲成，脏腑含凝血。九个月点点，成珠长毛发。十个月母子，分离欲相别。此时母困子体全，已见肌容变白雪。铅脱胞后，铅白如雪。更看炉中温养之，兼为全体肌容悦，出儿毒黑当依诀。经云：此药如子在母胎精中，爽朗分肌骨，有次第，莫亏越，但知修得黄芽，成变转之功，无休绝，饵长生，换白发，有白银，济贫乏。仁者得之终不辍，与道契宿绿深。传若得人，须在心。非道者罪愆深，得亦为灾祸自侵。关造化不容易，不可取次轻相示。不见古人有诚词，妄有传之殃祖补。君须信，不在疑，贤者通明须得之。今日祝君千万意，历历设盟当戒之。阳起复阴起，娠炉寄中央戊己土鼎。上下互相，辏保守固之，勿令走消息。不失看节候。有龙有虎相奔骤，婴儿寂寂颜如幼。犹母养之，母体瘦子成，母困长相救。阳极乾，阴极坤，四象五行易之门，六十四卦遁中尊，龙虎相啖复相吞，立其定位此中存。水火为媒拘我魂，阴阳育我明晨昏。八节运移寒与温，看看渐变黄芽根。日月相催感母恩，因之结实立真门。千秋万岁生子孙，审藏神法慎勿言。此道玄微不可论，世人笑道浑浊昏。莫将神药示凡人，见之生谤言语喧。君切记，勿妄示，慎而藏之置金柜。长生之道传贤哲，自有天官录名字。
　　饵还丹应候歌
　　夫拟服还丹兮，澡心炼黑。清斋省躬兮，存真息念。司命灵兮，降鉴斜录。司药童子兮，察人虔恭。不可轻慢兮，毋生懈怠。宜须审细兮，方其灵感。或喉中温痒兮，热而欲闷绝。或口中腥臭兮，如腐肉之在中。是心府开兮，逐滞邪之黑。都被赴出兮，有此神功。热炙甘草兮，含津咽五日。五神自爽兮，真黑皆和融。或腰脐下兮，停滞恶物。或腹呜吼兮，泻下诸虫。或出血块兮，如紫葵汁。又如蚌蟆兮，或涎或脓。宿食在胃兮，时时郁闷。食引欲吐兮，心闷冲冲。呕吐宿水兮，饮食不进。并是宿疾兮，被神药而攻。待至苦肌兮，多煎甘草饮。至半碗兮，汤味须浓。四肢拘急兮，或多燥闷。欲发狂乱兮，或致昏蒙。忽然怕怖兮，精神恍惚。或心不安兮，情意憧憧。或梦坠堕兮，高山大石。或梦军阵兮，人马相逢。或梦恶人兮，名状论诉。或梦逢见兮，虎豹蛇虫。或梦亲爱兮，死亡离别。或梦恶人兮，擒捉追踪。或梦哭泣兮，冤家伤害。并是尸鬼兮，欲离身中。觉有此候兮，切须消息。宜节喜怒兮，勿恣心胸。三尸若去兮，少人我思虑。举动纯和兮，体貌温恭。心意安稳兮，世情疏薄。嗜欲自断兮，德合上穹。或喉额问兮，微有少痛。咽物闷涩兮，热痒重重。或小便兮，青黄紫汁。或痢泄兮，脓血死虫。并是远年兮，风劳之气。百疾消除兮，方见神功。或生疮痉兮，齿根出血。此是攻去兮，皮骨之风。觉四肢劳困兮，是药力之所及。四肢滑腻兮，乃药气之内融。但有宿疾兮，并皆发散。积聚毒黑兮，痕瘢黑红。此乃毒黑兮，分明散去。黑蒸肌骨兮，目明耳聪。目开耳动兮，血腥在口。为换毂齿兮，药力方隆。毛发生长兮，体轻身健。肌骨清和兮，改变凡容。服食一年兮，万黑齐旺。服经二年兮，血脉大通。服经三载兮，筋骨坚壮。髓实朱筋兮，颜似婴童。大小二便兮，都无秽气。手足轻举兮，肠化如筋。寒暑不侵兮，兵刃不害。入水不溺兮，入火如空。齿落重生兮，发白再黑。身似欲飞兮，行步如风。不饥不渴兮，五谷自断。不寒不暑兮，透出凡笼。千邪百怪兮，皆不敢近。山川鬼神兮，朝礼敬恭。五十以下兮，服经一岁。二十七八兮，稚子春容。五十以上兮，服经二载。如六十七八兮，朱颜再红。出九阴之表兮，为纯阳之质。长生久视兮，天地齐同。若欲升举兮，一年断谷。服满一剂兮，便获飞空。未欲上升兮，且作地仙。而隐清斋一日兮，饵剂之功。可以畜妻子兮，住世居官。任意无所禁兮，和光同尘。后欲上升兮，清斋更服半剂。驾云乘鹤兮，白日登空。欲点五金兮，并化为宝。鸡餐成凤兮，犬饵成龙。
　　指真秘诀
　　阴真君云：金丹之道百数，其要在神水华池，河车伏汞。达者得之，飞丹炼石，千百余方，大丹之要，不出乎《金碧》、《参同》二书。但能精修铅汞，伏火成丹，便是大还，至妙无可加矣。．只要认得真铅汞，即伏得丹砂也。若非真种，类万无可成。学者必须广寻师指，不耻下问，方希觊。如或心高气强，自执一方，至老无成。古歌云：白汞生丹砂，黑铅化黄芽。其终数九九，变化在三华。修到紫阳宫，黄金无处夸。但得金公合，修成金液砂。如未至此之至妙，但得伏火成丹，便是长生至药。又云：然自用铅，不得令铅居汞内，须礼尽其铅。去尽祖然后可修事服食，此是妙用，为黄芽之道也。且草药黄精，尚能延驻年命，野葛多食，必致杀人。岂不目击，何不信有长生之道耶，只是世人福绿浅薄也。经云：龙虎相投，还丹可求。神仙之道，不示凡流。乃知大丹之妙，不离于真铅真汞，神符白雪也。
　　还丹肘徒诀卷中竟
　　还丹肘后诀卷下
　　玄迪秘奥
　　凡炼金液神丹者，须要洞晓阴阳，深达造化，明五行相克之幽微，识金水相生之妙理，采先天之一，用作丹基，会乾坤为鼎器，以坎离为药材。夫坎离者J 日月也。日象者，阳含阴也。日中有乌，卦主於离，外阳而内阴也。砂中有木之一，青龙之位也。五行颠倒术，龙从火里出，父之精也。月象者，阴含阳也。月中有兔，卦主．於坎，外阴而内阳也。铅中有金之一，白虎之位也。五行不顺行，虎向水中生，母之血也。父精是真汞，母血是真铅，真铅生在黑铅中，真汞产於朱砂内，二物为真阴真阳也。真阴乃离中汞，真阳乃坎中铅。故云：日精若与月华合，自有真铅出世来。若得真铅，是为丹之祖也。真铅便是丹之祖，何必区区炼铅母。炼铅非炼石中铅，自有天铅波里取。铅为芽母，芽为铅子。若得金花，舍铅不使。转转自相因，一子别一子。若能转制汞，万变与千通，世问无比类。学人多以五金八石，草木灰霜，皆为俟用也。夫五金八石，乃天地之后生，有质之物，不与水银同体。夫水银者，天元之秀，日月之精华，不与世之五金八石，草木灰霜同体。故云：有质不堪为伴倡，无质生质是还丹。又云；水银一味仙家禄，自古流传伏火难。若遇河车成紫粉，紫粉一时化金丹。夫金丹者，央炼鼎器，非五金八石磁土为之。夫鼎者，乃以鼎其鼎。夫药者，乃以药其药。鼎药者，本一也。故云：鼎鼎元无鼎，药药元无药。黄芽不是铅，不离铅中作。又用铅不得用凡铅，用了真铅也弃捐。若舍其铅，如弃父母，而求子也。若用其铅，离铅万里。不用其铅，从何而起。既得金华入腹中，还是舍铅终不使。红铅黑铅大丹头，将红入黑是真修。红取精兮黑取髓，便是还丹真妙理。红铅离卦，黑铅坎卦，若把坎离二卦撮於鼎中，采一日之火候，夺造化之千年，都来片饷工夫，永得真铅至宝。水银死者为铅，活者为汞，此自相制伏也。若杂以他药，终不能成。汞与铅合，砂与金亲，阴为汞，阳为铅，是为真男真女，真阴真阳也。若将真土为金鼎，养育庚辛，历岁寒年，终月满，离母腹，点汞何愁不肯乾。此丹一年运火，十月开炉。开炉则紫粉成金，启鼎而黄芽耀彩。包含五彩，聚集万神。用之则化汞为金，饵之则长生不老，形神俱妙，升为上仙矣。望江南云：十月满，开鼎一团红，几片晓霜含五彩，解胎神水响玲珑，馥异香浓。
　　证道歌
　　何言金木水火土，留神保身是龙虎。学者不识五行精，强认他人为父母。
　　血象水兮肉象土，气象木兮骨象虎。不死之道在离宫，会得五行身有主。
　　五行仍是水银亲，殊质不堪为伴倡。水银有类是金公，及见金公不认祖。
　　不得至人传此言，苦己劳形馒辛苦。
　　黄芽歌
　　黄芽铅汞造，阴壳含阳花。世人炼至药，错认铅黄花。
　　黄花是死物，那得到仙家。黄芽非外药，内象最精华。
　　若到黄芽地，黄金徒众夸。问道有何言，分明向君说。
　　莫认杂花铅，金公太难别。铅本是金公，金公得铅发。
　　学者夸金公，金公却成拙。流珠为姥女，见火自然飞。
　　忽见金公到，相怜一处归。同行又同坐，终日掩双扉。
　　又被阴阳化，随君变所依。二性皆归土，三花气不为。
　　行到紫阳宫，共变黄华袭。立月看应易，年终色紫辉。
　　化尽黄芽了，仙人见者稀。此汞名真汞，焉能返解飞。
　　堪笑大还丹，世问为妙微。不得真师诀，千金徒尔为。
　　金丹铅汞歌
　　古今学道制还丹，误认黄芽汞与铅。例向水银征至药，岂知平地不生莲。
　　由来异类难相感，须向根求始得绿。一阴一阳坎离主，日魂月魄分龙虎。
　　世上咸闻着此名，谁向其中辨藏否。左旋来卯见木精，自巽抵乾至阴土。
　　朱砂水银俱是阴，二女同处非瑟琴。刚柔情性诅为匹，燕雀鸾凤非同林。
　　金银作鼎非山泽，又须金银竟谁识。火之居木水处金，铅汞分明是此得。
　　汞非水银铅非黑，太阴在南太阳北。含阳之汞受金，然后为砂审方位。
　　处阴之铅结金体，乃能生汞彰其白。阴中有阳水生金，阳中有阴砂汞是。
　　天资二物相配成，真汞真铅真水名。互为母子更含孕，修持须得两弦平。
　　经说三乘本从一，人体三田亦还一。为金於西肇生坎，为火於南亦藏坎。
　　为木於束产在北，金火未分变由此。水一金四谓之戊，火二木三谓之己。
　　戊己合成处正中，阴阳数足方具美。可怜三五并与一，黄白紫光交横出。
　　九旬俱胜号还丹，便可长生驻容质。若使十月脱胞胎，神伏鬼惊万事毕。
　　出世虽独指蓬壶，升天可以当白日。河车华池莫外求，八石四黄难可俦。
　　豺狼宁伏驿馏阜，荆棘奚同松桂秋。鼎中更有虚无号，非世金银自然造。
　　达士如修此鼎成，丹霄紫府不难到。君臣夫妇皆相承，三人同志终得朋。
　　众流毕竟朝沧海，暗室须资点慧灯。春风一夜开桃李，宝马香车携绿蛆。
　　轻肥绣骑乐繁华，岂信炉中有神水。韶华美景留不得，百岁为访能有几。
　　青鬓成丝瞬息问，朱颜落日平生已。和娇爱钱不肯用，王戎钻李畏人共。
　　何似淮南真药成，鸡犬相随入仙洞。世人皆为刀锥长，炼雌点铜为丹阳。
　　那知神药回天力，一丸高步朝玉皇。莫迷莫俟穷恍惚，灵丹不用人问物。
　　金水能全造化功，永寿蟾乌递明没。玄元括象甚分明，自是迷人心兀兀。
　　若能顿悟一真宗，悟了潜修莫怆悴。还丹还丹归本元，不归本元非还丹。
　　迭石无因能敖浪，积水何曾作得山。求鱼不结截江网，安得红腮满玉盘。
　　为劝岩栖并市隐，莫抛甘美味辛酸。此一篇妙尽玄征，但不言火候耳。
　　快活丸歌
　　快活丸，天木地金惟两般。
　　左手使，右手寻，两手到时把药擒。入赤臼，恣意捣，和就一丸如意宝。
　　采得药，小如钱，因何捣得大如拳。但寻思，堪失笑，连捣至捣哮吼叫。
　　六丁里，实求觅，一红一黑不可失。白似雪，玉不如，恰似一颗夜明珠。
　　时中讨，那里要，莫教走了药不妙。元成粒，炉中烧，烧时故使水银浇。
　　开炉看，霞光迸，入臼再捣枯又硬。渐渐长，臼中溢，杵臼连忙如霹雳。
　　十个月，三十辰，依爻火练自然成。合有法、元有数，元元尽合周天度。
　　谁肯合，谁肯服，会合能服天地福。知者秘，怕人闻，此药可驻千万春。
　　元合时，最怕风，自古从今药一同。药不远，是人有，往往迷徒八方走。
　　休多说，静悄悄，勿使人知怕人笑。元成粒，日影看，始愚终圣无生乱。
　　投入壶，莫乱倾，依时按节补天真。一元子，十六两，三百六十四爻养。
　　地雷复，应阳爻，怠时将药向口抛。真水送，咽九咽，切忌莫教俗人见。
　　过重楼，达五内，散入经络天人卫。治已疾，除未病，谁肯夺真补自命。
　　从一爻，至六位，此药便是日月义。可却老，再少年，命归药力不由天。
　　药下，锁玄关，莫教药力外边钻。药力转，神清，玄珠随变流星。
　　日月照，腹中呜，照见世事尽不平。按月法，六个节，一节付节莫教缺。
　　基脚动，基动服药不做用。
　　服此药，有所忌，除烦除恼除萦击。密固室，守空房，一岁不若体如钢。
　　黑变白，白变红，志在心坚炼在功。快活丸，色如雪，药味易寻难求诀。
　　不因我为立纪纲，药味归身走八血。药相随，传百脉，三载变化内日月，
　　快活丸，不漏珠，腾空登天从此去。依爻养就大还丹，父子君臣不可泄。
　　金晶歌
　　欲取金晶，须用功程。金鼎居地，复求本身。
　　火飞水发，辨验浮沉。鼎口沸出，复用收吞。
　　今方诀破，此是真晶。莫生爱念，害及其身。
　　父母为本，铅汞为根。此非秽浊，返化仙真。
　　如子事父，如臣事君。依天依地，人方生人。
　　阴灵空性，何能生人。父母生身，方有此灵。
　　此身一坏，此灵归空。若得金精，保命生根。
　　千朝功毕，永劫长存。
　　诗
　　玄玄，先地先天，恍惚里，自绵绵，大道之祖，阴阳之源。古仙传此法，贤士达深渊。学人若明此理，留形住世长年。直候金丹成九转，方知换骨化神仙。
　　丹丹，难会难言，龙之髓，虎之肝，阴阳造化，日月两问，要采中秋月，温时冬后寒。得服能归紫府，进火全借机关。后学若能依此诀，功成必定驾翔鸾。
　　药药，勤用勤作，长琼楼，生凤阁，上穿玉兔，下连日脚。采来入鼎烹，和合莫教错。缎炼抽添，运用沐浴，全在匡廓。任时功行满三千，仙童诏我归碧落。
　　铅铅，水乡真源，庚辛产，位属乾，常居坎位，隐在北边。得遇离宫汞，烹成玉一团。永守神炉密固，使人性命牢坚。直待玉皇符到日，稳骑鸾凤上青天。
　　汞汞，愚人窃弄，隐砂中，藏石缝，顺则成人，逆为丹用。有火炼成丹，无火空劳动。与铅一处调和，更用黄婆相送。九还七返入中宫，群仙命我乘鸾凤。
　　炉炉，本出虚无，堪炼养，有玄珠，上关天象，八卦中铺。下接地理处，周回四象居。运火周天度数，修丹切莫差殊。直候中宫足日，蕾买生足下别贤愚。
　　剑剑，至灵至验，飞太空，走雷电，斫断三峰，劈开海面。辟尽阴魔魂，魔鬼心胆战。半夜夺得明珠，神光往来出现。他时保我命长生，携锋直上三清殿。
　　火火，工夫最大，待时刻，莫蹉过，志士之机，愚人之祸。炼药凭巽风，主客分位坐。朝昏爻接阴阳，进退抽添在我。直待工夫用到头，男女跳出尘劳锁。
　　鼎鼎，难逢易省，玄元立，黄帝名，阴阳制造，潜於凡圣。渺渺难寻源，水中看日影。位应庚辛坤地，宝藏三峰尖顶。仗剑劈开三姓门，观身跳出真仙境。
　　黑金变白金，白金变黄金，黄金成至药，尽之矣。玄中有玄是我命，命中有命是我形。
　　唐件达灵真人记
　　余自知命之年，从銮舆西幸。当天宝丁亥十一月，遇青城丈人，授以真元丹诀，旨意百不能晓。属驻跸行，在掌命颇烦。及肃宗至德丁酉岁，嘴命里于嵩岳，复遇丈人，始授神水黄芽之要。洎毕，请告回觐宸宸，乞骸归田。会南曹郎张公去非，左史程公太虚，皆以故庐，共制神室，皇天下，卷丹鼎，融光服之浃辰，肌容发爽，凌空不慑，意愈通神，意至药之灵，人不知其灵。或曰人之延龄，至有还精补气，运息张机，出入之问，归清出浊，此诚内出外入也。精之所还，何出而何入也。或以吐、纳为精华，何有败腰之玲。或以出入为真气，何有伤肤之劳。凡壮室之年，诚为败真之本。精华一失，神魂四离，此何以还之。其或幼全真，常习运动，长其年龄者，抑亦下品也，且无凌空之效。若外炼火龙，内运金精，直证高真，上仙也。余自得饵灵丹，自至德丁酉，迄于今上乾符甲午，历春秋励一百一十二载，更十二朝。余自念宦身功行虽勤，及得返童复元，比张程二公相去十二载，意方通神。今天子蒙尘，奸臣窃位，余西迈，又值锺离公得偕行同宿，超越三乘，感迷惑之徒，执往不回，良可悲哉。余志辞者，关下鬼之迷途，开上仙之真境。乾符乙未岁丙子日记。
　　吕闷真人写真自赞
　　道包天地，不可宥以边。撼八极，孰能写其形。出纤毫一时之挥洒，炳人问千古之丹青。跨海方蓬，飞入眉宇。横秋雕鸦，翻作精神。晚烟忽闻梅花月，束风俄遍六阳春。彷象兮，仅可一二。变化兮，莫穷涯津。皎然悟物动人处，海上其谁步玉尘。
　　还丹肘后诀卷下竟
　　
