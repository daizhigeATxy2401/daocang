铅汞甲庚至宝集成
　　经名：铅汞甲庚至宝集成。未着撰人，约出於宋代。五卷。底本出处：《正统道藏》洞神部众术类。
　　铅汞甲庚至宝集成卷之一
　　涌泉匮法丹序
　　夫天地原於阴阳，铅汞本乎水土。水土长生在申，乃阳生於亥子。子乃天一，生水之旺方。火生於寅，阴生於巳午，午乃地二，生火之旺位也。万物无阴阳无水火，则不能成物也，丹炉亦宗於此。水注於地，夫何能致雨於天。火运乎天，夫何能致热於地。盖天地之气，升降交合。如此交合，而四时成，万物备。天气自上而下降於地，地气自下而上升於天，所以生物成物，二气抱负，凝神聚气，而成形质也。各从其类，分玉石草木，禽虫鳞介，走兽之类，惟玉．石金银为贵，皆天地气化自然之宝也，世所贵之。原夫金银，原於丹砂，人之所以取而缎炼，分其黄白之色。丹砂之中缎出精液，名曰汞，汞曰水银也。名曰水银，未尝能湿物，不见其水湿润於物，但含其水於中，流坠於地珠散，就下收聚之不可得，遇之於火，随之烟焰轻飞，茫然视之不可得。物之有能制伏者。《本草》玉石部中有硫黄乾汞，所以作灵砂者。以二八为阴，三九为阳。古之以水银八两，硫黄二两，为一鼎，水火既济而抽之。其有以硫黄三两，水银九两，为阳而抽之，以治病也。
　　昔上古以来，轩辕黄帝入罗霍山，遇黄盖童子，授金银方六十首，自兹流传于世，已千百年矣。历代宝之，去世久远，俱不得其明人之名。自大唐宝应中《类编本草》，世人皆见《丹房镜源》，刊具药物之灵异，有仙圣之术，详戴《本草》玉石部中金银诸石条下，明载其详注说。世有术士，能乾汞母砂，而成真银。自古至今，所有丹士隐秘，不传於世，罕有之矣。能此术者，亦几希矣。
　　予平昔自贫而怜贫，得义而重义，某得遇丹师，仙传乾汞之术名，灵砂浇淋，涌泉长生，匮药灵法妙径，截然不繁，指日而成，百千万两，皆出於此，母多则子多，田多则禾多也。丹经云：如鸡抱卵，无中生有也。经云：欲得水银乾，须是乾水银。欲得水银死，无过死水银。丹经云：五金逢类死，八石遇硝亡。俗谚云：种禾得禾，种豆得豆也。此法比之，为田收禾，且无水旱之灾，水银至难死之物，且谓烧为银朱，银朱复烧为水银，可谓难死也。死得水银，可谓仙矣。见宝之后，不复再活，任便成器。丹经云：九转大还金丹成。还丹金紫金粉成，糁制乾汞，成黄成白也。法度多门，乾汞则一。
　　世有黄芽大丹，乃伏火四神，而成金宝。剪其黄芽，点银成庚。又纪丹养火十二年，岁丹养火一年。有独体朱砂，独体硫黄，独体雄黄，四熟养匮，六甲飞雄，太一中丹，有琥珀砒白朱砂，白灵砂，金灵砂，太一神精砂。有单制母砂，粉霜，铅白霜，见宝朱砂法，神符白雪，黑灵砂，金鼎砒，白虎匮，黑虎匮，硝匮，砒匮。有朱灵共匮浇淋砂，见宝九转灵砂，见宝九真灵砂，名乌团。乌团转养灵砂，为乌团养火成宝，至百千万两。又有一法，公领孙就浇淋匮中，带养一七日，色青黑，炬火聚下，过明炉，作涌泉匮。乌团一两，寄养一钱，每涌泉匮丹头十两，浇汞二两半，乃四两养一两汞也。此小养法也。以十两丹头为率，养煮灵砂二两半，出炉即名乌团。二十两为率，则养五两也。只以涌泉匮丹头四十两，养汞一十两，只一七日养火。丹头百两，则养火一七日。乾汞二十五两，则收多矣。大炉小炉，只依此法。又有一法，三七母砂，寄涌泉匮，养火合中，名琼花拥雪，可谓利益无穷矣。与夫梅核银，皆微末之法。药中有八般龙芽草，及十六般奇草，皆有其名。万法多门，乾汞则一。为妙成宝之后，所乾之汞砂，过明炉一烟镕成汁，有关药数般，有硫璃关，有铁砂关，脱壳见白，乃九真之法也。有富贵关，乃银叶子包乾汞砂，三七为数，过明炉一坏成汁，有铅黄关。此二者乃灵砂见宝之关药也，万无失一。
　　此乾汞之法，富贵而荣身，济人而利物，诚不虚语，万金不传之仙术。一时轻付与高人，得之者保之，有义气者而得之，有道心者而得之，前生有绿者今生而得之，秘而不传，何以济人利物，术不流世匿天宝。启丹之初，出自西蜀张富壶、杨九鼎丹师一者，乃吾父之师练，炼师乃吾之师，皆宝玄近名。吾师得传，宝之罕有矣。今之得吾与传，视之等闲，得贵重恩。所以传不背师，不昧心，为久长享富贵，宜济贫救苦，当保而秘之，幸勿轻泄。是云。岁次丙辰迎富日，知一子赵耐庵书。
　　见宝灵砂浇淋长生涌泉匮
　　一、透明生硫黄二两如鹅脂块子不夹石。水银八两不拖龟尾者。先以硫黄研细，下水银同研半日许，直候不见星子，谓之阴交媾。次以新铁跳下青金头，文武火炒半日，慢火频上频下炒，不要烟起，青色成砂为度。
　　二、以水火鼎一付，可容十五两者，各先用水於内，经一宿试之。试之无渗漏了，烘乾，用生姜擂自然汁，涂焙数褊，火鼎外以铁线穿耳。
　　三、固济，用好黄土细绢筛过，每乾土六两，以盥一两，名六一泥同纸筋作一处，捣打千百下，方以固济鼎，一指厚，阴乾，或慢火烘乾。
　　四、以鸡子清磨好京墨，涂火鼎之内，并水鼎之下，烘乾。名昆仑墨然后将青金头再研细，入於鼎之内，筑实，却以好米醋稠调，赤石脂末及牡蛎，用泥曩毁过为末等分，涂火鼎口下、水鼎背定，铁线紧扎鼎口，周匝再涂固药放厚，阴乾，有龟坼再涂之。此法但凡缎诸丹，皆只用此法。
　　五、砖砌四方炉一个，深六寸，内阔一尺，四面着底，留风门各一寸。按地风井卦。炉内钉三台丁，各长五寸，钉二寸入地，留三寸高，阁鼎子。先以水鼎量水七鼎，备坚炭十斤。先以火烧炉内，无湿气，鼎上挂救命钩索一条，挂鼎。
　　六、用炭一十斤，分三进红炭。第一进三斤，至鼎之底，候火将伏，再第二进火三斤，至火鼎之半。第三进火四斤，可分作两进，至火鼎盘下。次将瓦片盖火，伏火焰以宠中麸炭未带湿盖。直候火消伏，次早开鼎。
　　凡进水法未固济，先以水鼎量水七鼎，本六鼎四分正。以瓶盛水，常温忌冷。每进水之时，只进五分，不可十分满。如水沸急，以铅探或瓦片入内。又一法，用烧残油灯草於内，即定沸。恐滚涌水出，湿了口缝，走失灵砂。凡遇鼎罐及口缝开拆，走出青烟，急以笔蘸固口药涂之。不然，先安灰缸一只在畔，急提鼎於灰内，却将药固，此件最紧。子时下火，至午时住火，卯时下火，至酉时住火。
　　七、开鼎，将所出灵砂，用薄刀子劈开，作四方块，如大拇指大。用厚生绢夹袋，盛了灵砂块子，用瓮罐一个，约盛水五升者。将好米醋三升，每升约二酒。白梅二十一个，白友、白嵚作块各半两，荷叶灰半两，同醋入罐中，将前灵砂悬胎，入於醋中，煮一伏时。即一昼夜，如醋乾再添醋煮，慢火煮之，勿交溢了。取出沐浴，用甘草煎汤，阴阳汤。洗过焙乾。次以黄丹半两，韶粉半两，米醋调稠，名贴身。以一半涂所煮灵砂块子，周褊焙乾。若涂厚了，则药气不相感。若薄了，则走药气。但尽此药一半涂之，留下一半别用。
　　八、用好银四十两山泽银、出山银是也，元宝亦好。镕作汁。用水缸一只，倾于扫第上，流下入水内，作珠子如鸡头大。或将银打成四方块子，如小指大，亦可。将前留下贴身药，涂银珠子周褊，焙乾，以养火合子一个，处州者。内用硼砂水刷过，焙乾。用烧熟铁线作耳，扣定，用六一泥固一指厚，阴乾，或微火焙乾，亦得。勿令龟坼。以银铺，养火合底。内次下灵砂块，於合中心，四围皆用银朱填壅令满，尽用银盖头令实，用昆仑纸剪盖盖定，以鸡子清磨京墨，厚涂纸晒乾，名昆仑纸，以合口用。固口药醋，调赤石脂牡蛎末，涂口缝，合定以养火。合上铁线耳扣定，好生固缝，勿令分毫漏泄。更以六一泥外固，微火逼乾，勿令龟坼，方入灰池。灰池以小缸一只诤者，要刷洗乾燥，以纸钱灰约浅缸许，先筛冷炒乾q 别用火盆，以炭烧红用之。日久有炭灰在内沉重，可换灰一番。竹叶、茅草、桑叶灰皆可用。以铁三脚架子，安於缸底，可以阁养火合子。先截羊经坚炭，每块长五寸，各重二两六块。名六合火。俱烧红了，以热灰平架子下，中心先插红炭一块，安养火合子於上，再以热灰平至养火合子之上，上再用一铁架子一个，阁在合子上，按子午卯酉方，插火各一块。离合三指。再以热灰平满合子一掌高，顶架上约离合三指，将炭火横安，合子四边火各远三指，周时添火炭。第一日下子午卯酉方火，第二日下辰戌丑未方火，第三日下寅申巳亥方火，如此周复，下火七昼夜足，开炉开合子，取出银珠子，皂角汤濯洗诤了，乌梅汤煮白，收下拣出所养灵砂块子，拍开内外俱青黑色一般，方是养倒了。如内有红色，谓之养火未倒，再入合内，如前法封固，再养。如灵砂红得浅，少养一日。红得深，多养一日，必须要内外青黑色一般了，方入明炉，镕作汁，倾入销银槽内成锭。如镕太紧，在此一节，才候灵砂将镕，便倾之，若多时作烟去了。灵砂拒火作汁了，截作块子，如大拇指大，用甘草汤浴过，焙乾，此灵砂已成涌泉匮。
　　九、将养火合子内，用硼砂水刷过，焙乾了，亦依前用铁线作耳了，外用六一泥固济，蝠乾了。下前涌泉匮头，安在合内中心。每匮头四两水银，下一两为率。如匮头十两，下汞二两半亦可。昆仑纸盖上，用合盖盖定，固口缝，更以六一泥外固了，蝠乾。以火水未济卦养火。将灰缸之底，安一小罐子，盛水八分，勿令满。周匝以湿土筑之，平水罐口上，以砖一片，当心钻一小孔，筋头大，盖罐口。然后将养火合子，安於砖孔上，以养火炭五块，每块长五寸，重二两，名五方火。远离合子三指，插火炭盖当合顶，安架子离三指，横安红炭二两，四围插四块，如前按方位插，火七日足，取出开合，所浇水银俱乾，拒齿硬，可灶成宝。如有油汞，则火力少，再养二日。
　　十、关药，每取乾汞砂子一两，用好银叶子三钱重，包砂子，於明炉烟之成宝，任意打造，此名富贵关。
　　又一法，建康好黄丹半斤，用生姜自然汁，大盏稠调，乾入销银锅内，用瓦片盖之，火缎通红作汁，覆倾石上作探铅，在四围及底下，铅黄花在中心。候冷，研细，以水飞黄花作关药，每砂子一两，用黄花一两，盖於砂子上，烟之作汁，倾油槽内，关药包定分胎，冷打开，成至宝。其关药可以再用，此名铅黄关，又名金华关，大妙。
　　匮法补遗
　　匮头名曰长生，养之力竭，不能乾汞。上有蜂窝酥碎，又当资助丹头之力。有大救法、小救法，有领孙法，有真死硫再同匮头灶法，有乌团养乌团法，有琼花涌雪法，则如此浇淋水银，而无休息，可谓长生无穷尽期。
　　大救法，用银朱四十两，煮过灵砂一十两，依前火候日足，同坏作锭，截块下汞养。
　　公领孙法，每常匮头十两，可用前煮药煮过灵砂一两，作块沐浴过，以贴身挨埋匮中，浇汞在上，依本法养七昼夜，火足切添养灵砂块，看内红为养末足，再於后次，依前七昼夜无妨，愈坚愈好，亦烟镕截作匮头，长生日多，则如周岁匮头更多也，浇汞数如前。
　　真死法，以灵砂块八钱，添入死硫二钱，同匮头镕作汁，倾锭截作匮头浇养。
　　乌团养乌团法，又名大救法。以匮头四两，下药煮灵砂一两为率，若匮头二十两，或养五两，七昼夜火足，寒炉开看色青黑，火力足，可入明炉，成汁成锭，截块作匮，不浇汞，再转养成匮。
　　琼花涌雪法，用绿矾一两，汞一两，以新姚子一个，以水半盏，煮汞矾。不结砂子，再添水煮，直候成砂子，方住。如结十两，以大新铁跳煮之，矾亦用十两，水不以多少，添煮以成砂为度。却用盐梅汤洗去绿矾，厚纸衬焙乾，更桑柴灰淋汁煮砂子，可以拒火，入涌泉匮中，养火七日。寒炉开合，已成宝了。可用关灶，又可作母，养灵砂作匮。如不用丹头，如煎银法入灰池，用铅煎成元宝。前项浇淋砂子，可入此分三钱，造器作十分足色。
　　黑灵砂砒八钱，明诤者，用五焙子四两，生姜大蒜各半斤，草麻去壳四十九粒，俱梼碎。用河水瓦瓶盛之药并水，却以绢袋盛砒悬胎，文武火煮三伏时。取砒焙乾，入汞二两，或四两，乳细｀不见星，入鼎内固济，以炭十斤，如灵砂法煅伏火。开鼎取药，又悬胎，以羊蹄根煮一伏时，每赤一两，以药一钱半点化，入银二钱，成器。
　　第一池，将赤缎红浸於人中黄内，七日，愈多愈好。
　　第二池，用半夏、南星、当归麻黄、乳香、没药为末，白酒脚浸之，将前赤物镕作汁，倾於内，候冷取过第三池。
　　第三池，用鹑鸰粪、束瓜汁、盥蒜醋，加韭过之。再加池，用淘鹤油，如收即以鹤素收过之。蜻油，红鹅油、石脑油，皆可用。又方，赤一两，人言半钱，用米醋煮，芦三钱，炮三分，并为末。赤如水，伍次下，点之成锭了。用矾末烧五次了，用矾水煮三时，再烧微黑，方用单梅水煮三时，先下母三钱，重任用。
　　天呈万丈速降临，河魁金刚速降临。天也速运转，地也速运转，日月山川俱运转。人也转，鬼也转，树木寒林皆变转，万物闻之疾速转。啭瞇啭呢嗑咤嗤喂呜瞇随脐伴畔婆诃。
　　圣鼎长生涌泉匮法
　　辰锦朱砂一斤，舶上硫黄二两，二味成颗和匀，用马尾罗底缝袋盛贮，用桑柴灰汁二斗许，入锅内悬胎，煮三七日，勿令着锅底。如乾旋添热汁，火不可大紧，常鱼沫微沸煮，至日数足，取药一粒，火上烧红试之，如无烟焰，为之伏火，方可入匮养之。养法用铁合或磁合一个，可容半升大者，将合子火炙热，用生姜自然汁裹外擦炙。再用盐醋擦，炙乾用。
　　柜法
　　用山泽银一斤，错为末，或走作珠子一半，铺合底。将前朱砂排在银末上。次用良无头末四两，盖之，上用昆仑纸一层隔之，上用润黄土填实令满，用盖盖之。以醋蜜调赤石脂，固口缝，令衔蜜，用铁线十字拴定，通身用盥泥固济，匀厚半寸，炙晒乾，方入炉养之。
　　炉法
　　炉法於诤地上掘坑，可深一尺五寸，径一尺四寸许，用火烧乾，以净桑柴灰铺底於内，可厚四指许。
　　合下火法
　　常以四两火，於合盖上铺之。又用热灰盖之，不令死灭。以草心试之，如火灭，再又添火。用卯酉二时加火二日一次换之。如此养火七日，后加火半斤，养之二七日。后加火一斤，三七日。火满加火一斤，半日满，将灰净去，用炭一十斤缎之顶火烧。候冷开合取之，将砂与母银末各自分拣出，其死汞形如黑铁之状，又似炭滓，上有燥烈纹，为之成熟也。如有红紫色者，末伏火也。再入匮，用一斤火，养五日或七日。然后将砂一粒，於紧火上试之，令红如成汁者为好。若有些小烟焰，为之不伏火，依然入匮，养火五七日，直至伏火则止。却将伏火砂子，装入甘锅中，於风炉中镕为汁，不分胎少者，倾入合子内，作一探子，用水银浇淋。如砂多者，可铸为鼎。另用山泽银打盖，每一斤重鼎，入汞半斤，通身用盥泥固济，不必令厚，坐於炉上，鼎下用半斤熟火，养三伏时，如常用半斤火，日数足开鼎，取出乾汞，於火上烧试之，如无烟焰为妙。再入风炉内，浇为锭子任用。如难作鼎者，依前作探子，入合内固济，养之如前法。如将砂银点庚，必分去其胎色。
　　分胎法
　　将砂入甘锅内，销为汁，入草麻子去壳五枚，一次投金汁内，再投硝石半两，如此相间，投之五七次，其金汁如镜面方好，点化为黄。若要浇淋，不必分胎火。
　　神仙养道术
　　丹砂丹砂，自然不死。若以气衰血散，体竭骨枯，入石之功，稍能添益。若欲长生久视，保命安神，须饵丹砂。且入石见火，悉成灰烬。丹砂伏火，化为黄银，能重能轻，能灵能神，能黑能白，能暗能明，一斛人擎，力难升举。万斤遇火，轻速上腾。鬼神寻求，莫知所在。
　　马牙硝、硝石、若草伏，而斤两不折，软一切金银铜铁，硬物立软。
　　空青久服，轻身不老，令人不忘，志高神化，能化铜铁铅锡作金，生益州山谷及越隽山有铜处，铜精重则生空青，其腹中空，三月中旬采无时。
　　曾青久服，身轻不老，能化金铜，生蜀中山谷及越隽，采无时。
　　又日：凡使勿夹及铜青，若修事一两，要紫背天葵、甘草、青芝草，三件乾湿各一镒，并细到，放於一甍锅内，将曾青於中，以束流水二镒并诸药等，缓缓煮之五昼夜，勿令水火失时，足取出，以束流水浴过，却入乳钵中，研为粉而用之。
　　又日：曾青结汞制丹砂，金气之所生。
　　又日：曾青若住火成膏，膏者可立制汞成银，转得八石。
　　雄黄得铜，可作金。一名金石食，或云雄黄金之苗也。
　　又日：雄黄若以草药伏住者，熟炼成汁，胎色不移。若将制诸药成汁添得者，正可服食，只可点铜成银，不可变银成金。
　　雌黄伏住火，胎色不移，鞘镕成汁，点银成金，点铜成银。
　　信人言若草伏住火，胎色不变，鞘镕成汁添得者，点铜成银，若见质枯者，不堪用。
　　铅黑铅草伏得成宝，可点铜为银，并铸作鼎，养朱砂住得火，养水银住火，缎粉霜住火。
　　金屑凡金有二十件，雄黄金，雌黄金，曾青金，硫黄金，水中金，生铁金，熟铁金，生铜金，输石金，碌砂子金，母砂子金，白锡金，黑铅金，朱砂金，上十五件。惟柢有还丹金，水中金，子金，青麸金，草砂金，等五件是真金，余外并皆是假也。
　　炮砂若草伏住火，不碎可转制得诸石药炮砂，为五金贼也。若石药并灰霜伏得者，不堪用也。又日：北庭白黄者，诀日为之金贼，能制合群药，中之使自制雄雌黄。又日：及为焊药，硼砂及焊金银用。
　　矾石能使铁为铜，及黑黄者，名鸡屎矾，不入药，惟堪镀作，以合熟铜，投苦酒中，涂铁皆作铜色，外虽有铜色，内质不变。
　　蜻油能软一切铜铁。
　　石胆炼而服之，不老，久服增寿神仙。能化铜成金银。一名毕石，一名黑石，一名铜勒，一名暮石。
　　石硫黄能化金银铜铁奇物，可煎炼成汁，以模泻作器，亦鹅子黄色。仙方为黄炮砂能坏五金，亦能造作金色。凡使勿用青赤，及半白半青、半赤半黑瓜已金镒也者。自有黄色，内莹诤似物命者，贵。凡用四两，先以龙尾蒿自然汁一，束流水二镒，紫背天葵汁一镒，续遂子生茎汁，四件A 口之，搅令均一怕埚中，六一泥固济，底下恃硫黄碎之，入於锅中，以前件药汁，旋旋添火，用火煮之，汁尽为度了。再以百部末十两，柳蚌末二斤，一簇草二斤，细判之。以束流水并药等，同煮硫末，一伏时日满，去诸药，取出，用熟甘草汤洗之了，入钵中研二万遍，方用此硫黄。见五金而黑，得水银而赤。又日硫黄，号为将军，功能破邪。
　　水银煞金银铜锡毒，化还复为丹，久服神仙不死。一名汞，能消化金银，使成泥，人以镀物是也。还复为丹。
　　又曰：先以紫背天葵，并夜交藤自然汁，二味同煮一伏时，伏其毒自退。若修十两，用前二味汁各七镒，和令足为度。又日：得铅则凝，得硫黄则结，并枣肉研之则散。别法毁为腻粉，粉霜唾研死虱，铜得之则明，灌尸中则尸弗腐，以金银铜铁置其上则浮，得紫河车则伏。
　　点毛秘诀
　　凡赤毛七钱，用人言三钱半，镕开，徐徐点药，尽倾入油槽，取出打碎，茶头红。前药少，再下前药一钱或半钱，再入火开搅匀，仍倾入槽，取出打碎，茶头青为妙。如蜂窠泡。是药多用新砖打碎，放入锅内，或三五块十块，取出药气味来，还倾出槽中，打碎看得所，入银三钱或四钱，搅匀入槽，入梅水内煮，多多为好。如要急，用灵二钱，白矾一钱，研碎水调匀，搽在物上，用火烧红，取出，用炭灰擦洗净，仍入梅锅煮白，再用前矾搽再烧，多多为妙。
　　一法：梅烧底银，明矾三钱，食灵七钱，研烂水调如糊搽上，大火烧上三次，后入梅。．又换淡梅三次水，未上药，先要梅白，方上药烧之，后入梅，凡三次。
　　凡用赤毛一两，用锤打或方或圆，用底银子半钱，剪碎。用飞过硼砂二分，搅匀搽在毛上，用火烧底银，混入毛上相着，用锤打光了，再搽前物，仍依前法烧药，尽为度了，却入梅锅内煮白，多多为妙。
　　凡金子一两，用白矾二分，皂矾一分，焰硝一钱二分，盐二分。把金梅净搽於金上，放在火上，烧的色发起黑色，取出入水中，复入火炕，热用刷闪尽，多多亦好。
　　凡金子一分，水银一分，放於手心内，将金於水银中研开成泥，搽在蝓石上，用火烧红取出，锤打方圆。如泥有，再搽再烧，入梅煮。
　　悟真洞阳子日：以上四法，乃神仙戏术耳。凡有不得已处，可济急而用之，不可专执为事，误人损善念也。得者思之。
　　煮胶法：鹿角不以多少，先用瓦缸盛水，浸三日洒出，用江中沙子揩洗要见黄色。然后用铅二寸长一块，别换江水，入缸浸三日，用一大瓦钵有盖者。用盥泥和陈壁土，作泥固济。随钵大小，作一鳌。用第二次所浸水，入钵内，和鹿角煮。常以铁瓶烧水，在鳌门前。如钵内水耗一寸，又添一寸，断不可添冷水，须用纯砾炭。凡三日三夜，不可断火，以煮尽为度。第四日旦洒出，用乘热修去皮，修去皮便成鹿角霜。钵内所余汁，须要熬取十分稠枯，却竹筒溜出，挂在阴冻处，隔宿即凝结。破开竹筒，用铅成饼子，收顿。
　　又煮胶法：鹿角，不用自死者，不以多少，三寸许。截断，去赢皮，将角河水内浸七日，其每日一易，候日足洗争，入锅内煮。每角五斤，用桑白皮半斤，楮实子一斤，舶上硫黄二两，朱砂二两，同煮之。如水尽旋添汤，及一伏时，自然已软。或火不相断，未软，再煮一伏时。如软，放冷取出，於当风处挂起，便可入药用。煮鹿角水，滤去诸药，慢火再熬，便可为胶。
　　丸药法：蜜剂每药一斤，用蜜一斤，面糊济。每药末一斤，用药四两，米粉一如之。
　　又煮法；须用两锅，常要温汤，准备添用。
　　铅汞甲庾至宝集成卷之一竟 
　　铅汞甲庚至宝集成卷之二
　　虚源九转大丹朱砂银法
　　第一转
　　用朱砂一两半，细末。汞一两，同研极相着。用绵子曩，悬胎石灰汁，并羌花末一两，同煮一伏时。取去，蜜调羌花、草乌、天南星、嫩地榆叶，如指厚。又用白友、白蔽，用椒末？以鸡子清调，又包一重。入合，用白虎末铺盖，用油调蚌粉固缝，入瓦瓷中，养火七日。初一日二日，火一两。至三日四日，火四两。五日六日，火六两。七日一斤，火毁一日，候冷取出，是为第一转。
　　第二转
　　用汞二两，依前结砂煮药，同前煮了，入合内，养二七日。一日二日，火一两。三日四日，火四两。五日六日，火六两。七日八日，火八两。九日十日，火十两。十一日十二日，火十二两。十三十四日，火三十两。
　　第三转
　　汞二两，同前结砂子煮，又封固入火养三七日。初一日初二日，火一两。三日四日，火四两。五日六日，火六两。七日八日，火八两。九日十日，火十两。十一十二日，火十二两。十三十四日，火三十两，养至日足。
　　第四转
　　取元砂子，秤看折多少，秤汞等分，依前法煮结，入火养三七日，取出。用新砂合子一个，用砂子铺盖光明砂十两在内，用蜜调紫□□□□□□末贴合子，身外用鸡子清，调细墨贴身，又用前药封白虎，铺盖前药，为固济砂禁法也。火合子内铺盖了，用油调蚌粉固缝，入火缸内，用三斤火，养四十九日足。
　　第五转
　　取明窗尘五两，乃纳朱砂也。依前朱砂法铺盖了，用硫黄五两，七日取出，硫可制汞。
　　第六转
　　取五两药，铺盖雌黄，封固，养七日，制汞成庚。
　　第七转
　　取六转丹砂末，铺盖雄黄，封固，依前养七七日，可点铁成庚。
　　第八转
　　取七转丹砂末，楮汁丸如粟米大，每一粒水吞下，可延年益寿，与天地同也。
　　第九转
　　取七转丹砂，铺盖砒十两，养七日，可点五金，皆成至宝。
　　太上圣祖金丹秘诀
　　修炼金丹变化金石
　　太上圣祖金硫匮头，变化金宝，滋养无穷之法。说三品金丹，第一品金丹，服之飞升金阙，名曰天仙。第二品还丹，服之住世长年。第三品神丹，变化五金八石，立成大宝，济世利身名日人仙。得此术者名曰王公。然不可传於下士，受之人并授之人，大殃，药亦不成。可传授者，必须济人利物，所用有节。枉费至药，永为下鬼。得法遇人不传。名隐天宝。传得人者，同志可也。若传非人，名曰泄天机。此皆不可，亦招阴累。修炼之士，宜慎焉。
　　修炼秘诀
　　用生麸金一两二钱，舶上硫黄二两。
　　右将金镕成汁，铸成锭子，判研成末，研极细。取金末七钱，加硫二钱，同研如粉缅。用小磁合一个，可盛得药尽者。先将合子，以生姜磨墨涂三次。炙乾，将金硫入合，以匙捺半实，用余金末半两，盖头令实。上用醋墨纸盖七重，上用白矾末盖头，与合口平，赤石脂固封。外以针砂磁石碾未，鸡子清调为膏，固济白合子了。又用外匮一个，以伏火盐泥末，栽小合子在内，外匮合子内白合上面末，只可厚一指。又将外匮合子，以赤石脂固口缝了，盐泥固济。日乾，入灰缸内，养火三两，火养三日。六两，火养六日。如灰烬，即换去泥，开外匮取出小白合子，亦去却药皮，并口缝摩，取出白矾末，并吹去黑纸灰，揩拭合子四方令诤。后用快刀取金硫，一如蜜陀僧色。秤时依旧，一两四钱。又将金硫入乳钵内研，秤出半两金硫盖头，将九钱金硫末，又将生硫二钱，准前法入合，将余半两盖头，依前次序，入外匮固济，再入灰池，其法火候依前分两日数。开合研细，秤时依旧一两六钱，其硫已大段伏火。又用金硫末再研，入生硫二钱入合，以余金硫六钱盖头，依前固济，准前火候法温养日足。但加绝硫二两，尽为度。如合小换大合，依法养，共三两二钱，伏火圣祖匮。
　　次用养宝法
　　右将小块朱砂，如豆大者。先以无油跳子一个，将匮末在跳内，用朱砂一两，慢火炒紫色止。放冷匮末，入在合内，以砂如我莲子成匀，固济，合三两火，养三日。六两火，养七日。开合，其砂如紫金色。与前匮末同研，入汞二两，研无星，再入合，四两火，养七日。开合取出，撇研此汞，为长生匮。如糁制之功，用朱砂三两，如哉莲成匮内，上用匮末，更我朱砂一重，上更用匮末盖一重，依法固济，入灰池中，四两火，养七日。开合子，朱砂三两，颗颗如金色，上槌可打如片。但准此一法，养就二十两足。将十两用七宝锅手，脱出真朱砂金八两，打作一金合子。将砂十两研细，生硫一两同研匀，合了固了，入灰池中，依前养七日。开合研细，此药可白，制汞成真金。如旧将金合入匮末，不损匮末。拨开中心作坑，倾汞四两在内，上以匮末盖，赤石脂固，入灰池，四两火，养一伏时，成金一锅。此法须详，更有口诀，方可成药。仍须有福德之人，修之必然成也。无福德者，不可修炼。
　　次入金池法
　　衫子软金有方。碧矾、黄矾各一钱，紫矾、绛矾各一两，四味并以火伏研末，醋一升，煮金鱼目沸，取金器烧赤，投入华池内，文火烧金似赤，於醋槽中，乘热便入华池中，能令赤色正定，黄紫光眩目。每褊须皆以乌梅汤，以故毡毛揩拭。
　　次入润金华池法
　　清油一升，黄牛脂、堵脂各一斤，白硝石八两，小便四升。右先煮油热，下牛脂消耗六分，下小便，更四十余沸，即下硝石、朴硝二味，候成汁，以金入池内，即润泽奇妙。前匮内用药体法，在次篇中。如后法，凡入匮之物，皆阴制阳，伏方成至宝。所为诸丹，皆阴制结胎，而后阳伏成形。其诸灭晕之药，若丹阳伏成形，则无色也。见火多燥。若只阴制成形，其色多暗。大凡制伏金硫八石药，皆先须阴伏，后入阳炉，此法通妙也。如用金曩朱砂，入匮便成金。若银箔曩朱砂，入匮则成银。焙不用母，自然成宝也。如入少母，生焙亦妙矣。
　　伏火矾法
　　硫二两硝二两马兜铃三钱半。右为末，拌匀，掘坑，入药於罐，内与地平。将熟火一块弹子大，下放裹面，烟渐起，以湿纸四五重盖，用方砖两片，捺以土冢之。候冷取出，其硫黄住。每白矾三两，入伏火硫黄二两为末，大甘锅一个，以药在内，扇成汁，倾石器中，其色如玉也。
　　伏青盐法
　　青盐一斤，入甘锅内，用桑嫖峭二两许，调之自然成汁。
　　进七宝锅子法
　　白蔽、白友、糯米、枣肉、桑火灰、白垩子、赤石脂，右为细末，水和成锅子了，乾用。
　　口传秘诀
　　《修炼金丹变化金石下篇》曰：太上说此金石之法者，盖欲济世利人，使人知道可修，如术之有验矣。非正令无情金石，变成至宝。傥人修炼服之，则延寿长年，庾矣。何其后人遇之者全少，不遇者殊多。居当贵则贪好荣华嗜欲，处贫贱则矜於欺罔奸诈，如斯之人，虽遇此法，皆不能修养。设使修制，亦不能成，盖无福德之助也。故此太上圣祖匮法，实太上之所说者，秘之金匮玉函，世人无有知者。
　　余授此法於有道之士，令传受太上之法，利身利世，养生修炼。至真之士遂拜受之后，初养不成，亦无物不损。再於师前，乃受口诀，火候上数言而已。余遂又依法及口诀，养之便成匮。余今不避，轻泄天机。依传口诀及经验，养药过度，并内外匮中合子用要，伏火之药饵，尽心口传秘诀，重编刊之于后。庶使得遇之人，同志修炼，诀所就矣。
　　凡欲修炼，先须选择名山大川，或观宇，或净室，方可安药。若所居处，在昔屠坊囚狱、坟墓产室，及有伏尸鬼魅，人足常到处，虚用心力，不可安炉。次有魔也。凡安炉，须先严净斋洁净室，三日或七日。先祭醮所在神只，供养太上真容，若此则鬼魅亦来护助。仍须逐日持念经呎，无缺香火，此乃养药之先要，不可不知法也。夫法用黄者，盖方出山泽之麸金，其受天地之灵气尚在，固养之可以变化。设或熟金之类，皆是触恶之物，不可入大药。然而法中不用他药为匮，而独用金硫者，盖子母可以产化之灵也。
　　凡销金汁及用匮合之类，皆须以新未曾用者。及将经用器物，并以乳香水浴过，安神圣前，洁净处安炉，下药时大忌鸡犬妇人见。及深密，毋使闲人知之，亦须戒慎。其法内说分两，须是仔细，切忌分两不匀。若失之毫厘，药飞坏也。夫金硫惟抚细如缅为上，若粗，进火两日不一日难透。
　　凡固济，须是依法仔细。先阴得匮乾，然后日乾。若有风裂缺损，并不可用。须择吉日，方可入炉。
　　凡云三两火，养三日者，即是每一伏时，以火三两。余准此。但每将匮合，先入灰池内，其灰池须柴火灰、纸灰相拌，四面以匙将灰捺实。即以火筋校合子一寸来阔，灰令彻底虚后，将称到熟火，褊簇合上，以灰盖覆，毋令透风，及不缺火。其火自得，多时不化。近合子灰，切不可紧，紧则火力不行，火外面。灰四向却须是紧实。若犯之一切触污，及用火失度，亦走失损也。如增匮头，走却硫黄，但据所走者锱铢，依法别进，再依前来日数养，候日数足，开称如不折，便次更增硫黄，候数足臧增之。
　　凡进朱砂，须先入净室，器量多少入水，用土、马鬃、硼砂、炮砂各少许，文武火煮一伏时取出，后再依法制入匮。
　　凡糁制之法难为，此法甚奇捷，但毋终久，无尽其匮，至此以为验。但更依法入汞，每一伏时，取物四两也，决有准矣。其物初出，莫便见猛风。仍先乌梅、包金，土虎、耳草各半许，同物於石器，水煮一伏时，复入锅子，灶三次，方可用。今恐遗此并匮头口诀，尽录藏之，永为家宝，非人勿示焉。
　　大唐元和三年戊申甲子月壬申日，金华洞清虚子撰。
　　九转出尘糁制大丹
　　第一转
　　诗曰：
　　三黄二子及猜牙，苍木还同蔺麦花。
　　大火炼成通体黑，丹砂从此是根芽。
　　右法缎朱草，以大黄、黄苓、黄药子、次明子、褚牙皂角、苍木、冬麦花，七味为末，入建盏，铺盖辰砂五两，捺实，小盏覆盖，铁线十字结，固济，令乾。灰抱定合实，二斤火一焕。冷开取出草灰，其辰砂黑色。如此四次，共暖二十两。方入后段，每铅二两，对砒一两。以铅先入甘锅内，镕成汁子，却将枇块投入铅汁中，候火烟尽提退冷，打破枇铅分胎，枇在上，铅在下，用砒不用铅。砒如琥珀色，通红。暖得枇二十两，与丹砂二十两，同研匀，入甘锅，瓦陀盖口，入炉暖红提出，放坐温灰中冷，打破其丹成宝，如一块生银可爱。其枇无颜色，不用。此丹砂成宝，号日青金头。要用硬石好炭排布炉内，煽红火猛，却入甘锅了，以元瓦盖上，再用熟火盖之，用煽候作声，朱成宝，却提起。
　　第二转煮出铅黑
　　诗日：
　　磕破青金更莫疑，玄胎煮炼两三时。
　　药神逼去黄芽气，功效如神神可奇。
　　右以草乌、川椒、白矾、龙骨、五倍子、甘草、磁石、狼毒、南星针、砂十味药，入米醋中，将青金头打作片子，入生绢袋中，悬胎煮三日夜，又以沸煮一日，三次淘洗，要去铅气，方培为匮。
　　第三转青金匮朱砂成宝
　　诗曰：
　　伏火朱砂甚足夸，将来为匮养神砂。
　　褊铺合内哉莲样，五日功成更可嘉。
　　右将煮了青金砂为末，作匮，顶火四两，子午卯酉换虚，养五日足，铅气已断，却通灵也。
　　暖信硼作母砂贴身法：
　　右将白芍药、知母、石斛，烧烟需甘锅令黑，烧红，以硼信等分，入甘锅成汁，倾出如玉色也。明净朱砂，以米醋润过，以三七母砂逐块袅，更裒蜜，以椒末贴身，入前宝匮内，如前火候，固养七日足。取出砂铁色，可垒至一斤作长生丹阳匮，养灵砂。若不作匮，铅煎成宝得八分。
　　第四转丹阳匮灵砂见宝
　　诗日：
　　养出丹砂能换骨，切言造化脱灵砂。
　　入炉七日成仙体，若遇铅池号雪花。
　　右丹阳三斤，灵砂四两，重以醋润银末，贴身入匮，子午卯酉火四两，养七日，一斤火就缎。冷开垒作匮，或见宝体，皆可爱。
　　第五转超凡入圣养母砂成宝
　　诗曰：
　　火力相资入大钧，丹阳为匮愈通神。
　　超凡入圣趁真境，五日陶成出世珍。
　　暖硼信法见三转内，又取丹阳匮中，养黄灶成银，结成三七母砂。五钱一九，白矾盐汤煮一伏时，硬了，蜜润贴身，入前丹阳匮内，子午卯酉四两火，养五日足，二斤火缎。此匮经火五次养母砂后，方入第六转。
　　第六转养七宝成大药匮
　　诗曰：
　　朱砂体性合雌雄，更和硫黄至圣功。
　　三七母砂包曩定，丸成灵宝入其中。
　　右以前五次积火养成丹阳匮末二两，入生朱砂，与三黄各一两。汞一两，研细不见星。以芸香草二两，入姚化汁。次下众药末炒之，慢火即成膏，刀刮九如弹子大，乾如铁。次用圣银结三七母砂，贴身，入前五积火大匮内，如前火养七日，二斤火暖。次开如金弹子，号日大药也。积得三十两，作匮养后段。
　　第七转朱砂糁制
　　诗曰：
　　七宝源流养大还，朱砂受气共成丹。
　　一朝造化参真宰，乾汞成金顷刻问。
　　右将三十两七宝药为匮，生硫三两，生朱砂七两，用楮汁九如弹子大，入宝匮，如前火候固济，养七日，不缎。冷开，朱硫弹子紫金色，精神沉重，光泽夺目。为末，每三钱糁汞一两成宝。
　　第八转出尘糁制
　　诗曰：
　　神仙大药超生死，点化凡躯试有情。
　　岂特水银能立死，谁知凡骨可飞升。
　　右以新铁姚，百花蜜润过，入汞十两，糁朱砂末一两，建盖盖，醋赤石脂固缝，下熟火四两，侯内作车声，即乾也。朱硫依旧不动，扫入匮中养，再糁足日出尘糁，养之一年，只一粒糁一两。
　　第九转号日紫霞大丹
　　诗曰：
　　须信人人有洞天，志诚修炼自昭然。
　　紫霞丹就蓬莱近，修合成时度有绿。
　　右以前积七宝匮三十两为末，作匮。通明辰砂七两，为末，楮汁九，不贴身，入匮内，固济，四两火，子午卯酉养四十九日。寒炉，焚香，拜谢三清上帝。开之有光射人，为末，枣肉九为梧桐子大，绛纱袋，入井中，离一尺水许，七日足出火毒，号紫霞大丹。一粒糁汞一两，成十分庚。服之蝉蜕升仙，超几入圣。
　　铅汞甲庚至宝集成卷之二竟
　　铅汞甲庚至宝集成卷之三
　　子午灵砂法
　　灵砂，其桑灰要三四淋，浓汁煮方下，不侵母。此灵砂打时，不要十分碎。
　　第一煅
　　灵砂不以多少，研作小骰子块，以桑灰汁，煮二伏时，取出。每一两煮了，取灵砂，用六钱银末，一两二钱汞，同入铁跳，结成一两半母砂。厚曩法，用盥一斤，知母四两，研细和炒令烟，待知母烟尽，去知母，以盐安合子内，将暑了灵砂，如我莲状，哉褊合子内，上用砂盥盖之，合定，以赤石脂固济，可厚半寸，日乾，埋於灰缸内。第日二日夜，顶火四两。三日四日夜，合顶火五两。五日六日夜，顶火六两。七日，顶火七两，至夜顶火半斤。第· 八日早，去余火。伺合子十分冷，去泥开取灵砂，不得去曩者母砂。次用菠棱子、苦贾子、搭水花、田字草、金灯草根，五味为末，以紫葛自然汁搜逐一球，定其灵砂，入鼎内。如三才法，七八斤火缎之，火消自至成汁，出灵炒去母砂。次方入铅池煎，．以一两灵砂，用铅一两煎之。
　　第二煅
　　以煎煮银错为末，结母砂，煮养火缎之。
　　第三煅
　　汞八两，石停脂二两，雄黄一两，用制研为末，匀倾入跳内，炒青金头，打灵砂，煮毁如前法。若不变转，只依匮子煮养时，只依第三缎，缎了灵砂为末，每四两末，可汞一两。和研不见星为度。且率以二十两为匮合，抚五两汞，即以十两灵砂末，五两汞同研不见星。外有十两，分五两入甍合底，次同汞抚者十五两，安在中心，又以无汞者五两末盖面，以合合之，赤石脂泥固济缝，通身以纸筋泥固济，入灰池内，七日至半斤火足。寒炉，轻轻以铁匙，挑取面上五两无汞末，次取中十五两有汞者，又取合底五两无汞者。将此上下无汞者十两，作一处。又用汞七两同研，不见粉星。即以前来先捻养有汞者，分为两处，将一半先入合底，即将近和汞末在中问，又以前来一半末盖面，固济如前法，入灰缸，增火养。并亦如前法。七日取出，一处抚匀，仍汞八两同研，固济养火复如前，二十两灵砂，共成四十两匮。此谓之喂谈登对法。此可养母砂及粉霜，冬之后见火多，而愈有力，而无黄土头之义。若觉十数养取物，其匮有枯色。四十两匮，可研一十两汞入内，合白养其匮，取出养物又滋润。才觉枯色，又四两研一两汞，喂之精增不竭，斤愈灵。
　　第四煅
　　以汞八两，雌雄各一两。先将硫汞交媾了，方得将雌雄同打作灵砂，煮养火了，不用母砂，但於第三匮内，养七日，其火候亦如第三煅喂谈登对了，方可作匮，而养庚砂，七七日而成匮。养若觉枯，喂谈如前法。
　　第五煅
　　用三黄灵砂煮了，入第四匮，养出灵砂，喂谈登对，更入盥匮。及不用母砂，包草药此匮，宜养金砂更灵。以七钱点一两赤肉，渐有脚靴皮之虫。
　　第六
　　用三黄灵砂，不用煮，只於第五灵砂匮内，养火七日，取出看意下，要取多少两数。此第六毁灵砂，可以七钱点一两赤肉，成真丹阳换骨，乃正脚黑□二法也。此方可入死龙蟠，亦曰白雪，又日明窗尘也。
　　第七死龙蟠法
　　用鼎法
　　几以第六转灵砂一两，对汞一两，细研不见星为度，法正三十三两。三十两灵砂，同三十两汞，合研成六十两，入鼎，朝升暮降，打作白雪。
　　上下鼎身周十二寸，以应十二月。身长八寸，以应八节。上鼎身阔，倍下鼎一倍，乃按二十四气。上鼎为天，下鼎为地，上升为阳，下降为阴，阴气欲升，阳气欲降，此应阴阳之陶冶也。尺寸阔狭，不可大，不可小。大则气散不聚，小则逼溢，故不能遂升降之匀和。盖在於鼎，乃鼎中之包密，内调升降，外禀阴阳，以成天地造化之机矣。上鼎围阔二十四寸，下作三级，与鼎唇口三级相合。下鼎长八寸，身围十二寸，唇三级，与上鼎覆下三级相合，不得差殊。此鼎不用足。别打铁围令厚，以三钉钉作三足钉，可以大姆指厚，高二寸半。次作阴阳二炉。阴炉凿地作坑，埋一瓶，瓶口如大鼎，复大埋在地，与瓶口平。次作余土．筑四边，如无地相似。一阳炉，只平地迭成。及以六十两药，入在鼎内，用赤石脂调稀泥，涂上下鼎三级方捺合，以铁线贯耳，固济。如打灵砂法，用四时火，七昼夜，成其大功。水火药三者，应天地人三才也。四时火者，春火欲暖，夏火欲烈，秋火欲温，冬火欲微。此法择子日子时，安鼎，安三足之上。乃入阳炉， 鼎复底迭，至鼎身三分，用缓文火，用火使其内相交媾，一时半。乃便暴火，簇炭至半鼎，一时辰半。乃使烈火炭令盛上，增鼎身五分之三，一时辰半。乃渐渐退火，用微火，令鼎内温温气定，一时辰半。至午时，攘鼎起入阴炉，乃坐鼎腹，於小罐口上，用灰埋鼎身五分之三，乃以布渗去上鼎水乾，方可上鼎盘内，安火一斤，内春火也。令鼎内之汞，徐徐而降投下，一时辰半方可。自灰之上，迭炭簇火，渐暴一时半。乃有盛簇火，自上鼎盘至灰上，皆生盛火烈，一时辰半方渐。次去上鼎火，次徐徐而去下火，用微火令鼎内药定，温温一时辰半。至半夜子时，复拨鼎入阳炉，依前一升一降，既济未济，七昼夜火功成矣。破鼎，取出白雪少许，入气炉坏成汁，不折不耗，能事毕矣。如或少许损折不色，别又使一鼎，如前法打升降七昼夜后，取出白雪汞，为大宝。丹诗漏泄，取此死龙蟠如静，铁臼内研之如粉，使一薄铁合子，常常安白雪三分，之三以插长孔，注汞於内满，如此周插，如哉莲之状。毕乃以如一分盖面，以合盖之定，固济合缝。安入灰池合子上，常欲一寸半灰，灰上安四两火起头，增至十两火，昼夜。第八日去余火，候冷开合子，采白琼条。每一钱可点赤肉一两，为真换骨丹阳。如以三二钱点作一两，愈妙。不然独烹为银，亦可。凡如此七次取物，至第八次，乃六日取物。六日毕，次五日。又四个四日，又三个三日，又二个二日，方至朝种暮收白雪，至此一钱，可糁汞三黄四初之妙，至此无不灵也。
　　日华子口诀
　　黄芽白雪金精第一黄芽捣碎，水飞淘。随水过者，鼎器养为大药。不随水过者，白砂销为宝，不可为药。
　　黄芽添汞产尘第二
　　用先内金分黄芽五两，入华池，添汞五两半，在火上结成砂子。再挑量入鼎，封固二文武火养一日一夜。再取出，浇汞五两，依前火候养之，取出皆成至宝。
　　黄芽修转玉田采宝第三
　　黄芽半斤，汞半斤，银末半斤，梼和如泥。三味共入华池中，淬五十褊，取出，入炉鼎中，固济，养火，依前火候养之，取销成宝。青霞子日：黄芽一两，可点赤杖子一两为至宝。或将芽子五斤为母，五日一浇，五两采摘。入生取熟，永不竭也。
　　明窗尘转修朱汞本源第四
　　明窗尘二两，入神室中，用颗块朱砂好者一两，入合子内，明窗尘上下铺盖，浇汞一两，同固济，入灰池养中，养四十九日。取出开看，皆成紫金粉，灶之成宝，上色真金明窗尘，是紫粉不变药者是也。若人服食，取研如粉，枣肉丸如蒙豆大，空心，井花水下一粒，安魂定魄，去病延年。有卒经一七不坏者，用朱砂半钱，冷水倾入死人口内，片时自活。其明窗尘，用楮汁丸如麻豆大，空心，下一粒，至二粒，延年，极有神效焉。
　　明窗尘修二气法第五
　　明窗尘二两，入鼎内。生硫黄一两，汞一两，二味一处细研，入鼎中，明窗尘铺盖上下，固济，入炉，养火五日。取看皆紫金色，然后一处细研，每入生硫黄五钱，一处研之，楮汁丸如蒙豆大，一丸可糁汞一斤成宝。
　　明窗尘修河车第六
　　明窗尘五两，入神室中，乃大神室也。为用汞五两，如莲子哉尘内，固济，入炉，依前火养七日。开看皆作其芽，飞於鼎上，紫河车粉，芽子销之成真宝。
　　紫河车变金液第七
　　紫河车五两重为末，子醋和成膏，捏作合子，候乾，将汞在内，入神室内，固济，养火七日。开看皆成丹砂汞，销之成真宝。
　　紫河车修黄举第八
　　紫河车一两，辰砂一两，细研如粉，入神室中，固济，灰池，养火四十九日。取出细研，楮汁丸如胡麻子大，空心，用无灰酒下一粒。此丹能返魂起死，服之十日，三尸自离。青虚子曰：人卒亡经七日不坏，用此丹半钱，冷水调入口内，随时自活回生。
　　黄举伏雄黄变质第九
　　黄举一两，辰砂一两，汞一两，雄黄五钱，一处同研细，入神室中，养火七日足。取出细研，枣肉丸如蒙豆大，每日空心，井花水下一粒。如阳衰气绝，精神恍惚，服之固阳生力，刚强倍加，返老还童，回生起死。内臣服之，再童颜，功难比。汞一斤入跳内，丹二粒糁之成宝。
　　雄黄点化第十
　　将前黄举丸子，入神室内。再用黄举末一两，上下铺盖固济，依前火候，养百日足，取出丹一丸，可点铁一斤作真金。神验不可议论，至此通灵变化也。
　　紫河车糁汞成宝第十一
　　将黄举并芽一处，入辰砂四两，神室中铺盖固济，依前火养三十五日足，取出。．将朱砂为末，楮汁为丸，如蒙豆大，每一粒糁汞十两，成至宝。
　　黄举修成紫河车第十二
　　将粉霜一两，铺盖入炉，养三七日取出。每粒糁汞十两为宝，将此物别有变化。
　　紫金丹修制五金第十三
　　河车粉一两，入神室中，依前固济，养火一年，其火力与大．药伺。楮汁丸如蒙豆大，一粒点五金为至宝。
　　紫金神化法第十四
　　将前紫河车粉，再入神室固济，养一年取。枣肉丸如麻豆大，入神室固济，四十九日取出。用物包袅，束流水浸四十九日，取出。斋戒沐浴，空心，无灰酒下一粒，别有灵验。
　　变紫金丹第十五
　　将此金河车四两，或半斤，入金神室中。将成芽子一两，用紫河车上下铺盖封固，养一年取出，方分五丹。
　　至宝遇金丹第十六
　　依前匮养火一年，开炉，斋戒沐浴，醮谢天地，方开鼎收取诸丹。若见鼎上凝结，如真红色者，名曰龙虎大还丹。服之百日，冲升长生不死，云游紫府，鸡犬服之，化为龙凤。其合内四面金花，如鱼鳞片相似，名日神符白雪丹。如四畔淡红色者，名日紫极丹。紫色不变诸色，又名日紫金丹。如鼎畔皆花，金色光灿，名金液小还丹。已上诸丹，楮汁丸如麻子大，候乾以物包，以东流水浸百日。取井花水，下一粒，服丹四两，为一剂。此丹仍精心详密，自觉神验。服千日，骨体五脏皆金色。世上金石草木丹皆不清，此丹无毒，入水入火，皆不能近，诸邪远离，亦为地仙也。
　　又十六变
　　黄芽见宝第一
　　黄芽令碎，水淘之，浮者养之为药，水内砂子销为宝，号曰白金。
　　黄芽抽添产药第二
　　取水－内砂子五两，添汞华池，结成垒，入铁合子固济，养三日，常用火一两，又日五两，至一斤。入神室，养九转。点五金服之，长生，号赤石丹。
　　赤石丹种玉田第三
　　此名入仙玉本，又名大涌泉。
　　取赤石丹砂一两，养汞十两，醋为末，水银十两，同搅为泥，然后入华池，淬十褊。更以汞十两，却入铁合中，上用砂石盖之，固济。常用火五两，灰池中养七日满。再入汞三两，养七日，生白笑，取三两，入三两。入生取咽，灶为宝，永不尽，金壳之术固也。
　　转为四神丹又取明窗尘第四
　　四神丹一两，舶上硫黄半两，汞三两，同研为粉，入湖南瓶子，内灰池，养三七日，半两至十两，即住。二十一日取出，研二千褊。养至一年，渐化轻尘，水不能溺，火不能焚。日当午，抛少许於虚空，化为白云，渐渐升天，莫测高深也。
　　明窗尘转修汞第五
　　明窗尘五两，米醋和为膏，乾入汞合中固济，文武火养一伏时，出为宝，可作器，辨诸毒。
　　明窗伏不夺元色伏朱砂法第六
　　取明窗尘，上下铺盖朱砂，文武火养一伏时，成。枣肉丸，服之安魂定魄。人卒死经七日，用伏火朱砂半钱，冷水调，入口即活，能返魂。其明窗尘伏火朱砂，养之一年，变化与大丹同，但不能升腾。
　　明窗尘点铜化银第七
　　取砒为粉，明清园之，用明窗尘上下铺盖，养一伏时，每两点杖子一斤为宝矣。
　　修黄举第八又名紫河车
　　黄举一十两，或一斤，修如大药法，养十月，如紫金粉也。
　　紫河车添汞第九
　　紫河车一两，汞一斤，入华池，淬三褊，汞自为白霜。入合固济，养七日，即为黄金。取出，添汞，依此法，是人种金，乃壳子术也。
　　紫河车雄黄木第十
　　河车粉要成块，雄黄不拘多少，用粉於合子中，上下盖之固济，灰池养七日，成伏火雄黄。每一两为粉，生龙脑一钱，楮汁丸为篆豆大，空心，无灰酒下三粒。
　　伏火雄黄乾汞第十一
　　汞十两，伏火雄黄末半两，姚内糁汞上，湿纸茶盏盖之令恰好，以文武火一伏时，渐烧跳子通红，即成宝也。
　　紫河车修紫丹第十二
　　紫河车四两，汞八两，雄黄四两，入铁合子中固济，灰池养火四十九日，如养一年，如紫磨黄金色。楮汁丸如麻豆大，每粒制汞一斤为至宝。
　　紫金还丹乾汞成金第十三
　　汞一斤，丹一丸，同入跳子内盖之，灰池中慢火养一伏时，偶成黄色，灶之为宝。
　　紫金还丹变铁成金第十四
　　生铁一斤，烟为水紫金。还丹一粒，入锅点之，成上色金也。
　　紫金还丹点铜成金第十五
　　铜一斤，烟为水。丹一丸，入锅中点之，成上色金也。
　　服紫金还丹第十六、
　　每日空心，清酒下三丸。服至千粒，一切毒蛇猛兽，精魅邪神，皆不能害。非世上金石草木之比。服之千日，五脏骨髓皆金色，长生不死，陆地神仙，升腾紫府。
　　太微帝君长生保命丹
　　九还七返寒林第一
　　制真铅法：用山泽银，入甘锅内，缎成汁，作粟米珠。养朱砂法，用透明朱砂一两半，悬胎煮一伏时，煮药用硼砂、胆矾、白矾各二钱，青盐半两。右同用为末，苦酒内煮了沐浴。沐浴用羌花、远志、川椒各三钱，水煮半日取出，火上焙乾，浓研松煤墨於盏内，滚之令黑。却用贴身药，用炼过蜜滚上贴身矾石末，入合时，先用野苎根、羌花、远志、盐四味，调捣成膏，涂合内，然后下铅末，如我莲状，重重盖之，以荷叶隔定，缎过盐末盖头，固济，入灰池，养火。三两火养三日，三两半火养三日，四两火养一日。取出，火上试之成汁。如尚有未伏，再养之候伏。却取出，再以朱砂一两半入匮养，并依前法火候，亦如七日取出，共得砂三两。就将此砂三两为匮，再用生朱砂二两半，依前法煮炼，入头转三两伏火。朱砂匮内养之，不用野苎根护匮，但用砂盖头填实封固也。入灰池，养火。二两火养二日，三两火养三日，取出三斤，熟火毁之，候冷取出，其色赤白，细研，亦添入匮，养第三转用。
　　第三转增砂成宝质法
　　将此前五两砂，研细为匮。再以朱砂三两，并依前法制度贴身，亦如火候。如第二转火候出，其色白而不改。此第三转同前，共得八两作匮，又加药养通灵，为九转之法。
　　第四转除胎气不增添法
　　将前八两朱砂，同研入合，以云母石片盖之，滑石末填实固济，入灰缸中养火，以三两火养三日，取出去滑石。
　　第五转还土体变黄色能生物
　　将第四转朱砂，再入合，亦用云母石片盖了。以好雄黄二两，研为细末，又盖。依前火三两养三日，色反黄如土色也。其雄黄收起别用。
　　第六转不用盖头仙基之法
　　五转之中见接上
　　土体但以草药固之，六九者还质也。以阳火缎之，而作灰也。将前砂入合，不以云母石盖之，但用养麦秆灰拌盖之，以火三两养三日。
　　第七转称七返
　　朱砂至七转，色返红，复为母砂，故日还丹。至此灵变出也。初产时色碧，像母也。不用铅，则五黄三白变化之中，须候同药。及至七返九还之数，却以元产之铅为外固，此乃返本还元之道也。凡万物返归本元，乃长生变化也。自此还元质，可以死汞为七转也。七转将前朱砂，再研入合，盖之。却以第一转铅盖之，以火三两养三日，取出，其色返红，能变化黄白六两。母到不用七返，既定八转，可以生物。将此七返朱砂为匮，养三七母砂二两，分作四块固济，养之，以二两火养三日，四两养一日。如此养三次了，再用养二分母砂，火候如前，再养九一。母砂并养三次，坏之成宝。却将七返朱砂匮末二停为底，入砂合子，於内作坑子四个，每个入汞半两，上却以一停匮末盖之，下火二两，养三日，取出。再作坑子，依前众汞二两，并依前法。右如此浇三十次之后，浇二两汞倒下，二两火养之一宿，到此方通灵也，方入八转之妙。
　　第八转离母造化入合浇汞玄中也用生朱砂四两，金箔袅之，入丹合内，用火养之，此一转通在第一变内说。
　　第九转亦名九还丹
　　取出所养朱砂，别用一合浇养之，此通十六变内说其详细。
　　铅汞甲庚至宝集成卷之三竟
　　铅汞甲庚至宝集成卷之四
　　丹房制炼药材
　　赵仲明先生用验六法
　　死盥：每盛十两，以羊蹄根叶汁一大碗，将盥於药汁内洗滤过，煎乾，以皂角末二两，铺和入砂锅内，大火一缎通红，取烟尽为度。
　　死明矾：以五方草灰汁烧半日，乾，大火缎红为度。苍耳汁亦可。
　　死硝：先以姜汁荡锅子数次，再下姜汁，同硝煮三时辰，候姜汁乾，上火盖通缎略数，次取出，真死。此乃入粉霜内用之。若毁硝作用，相枝、皂角汤煮半日，一缎，此为真死，为匮。
　　死硫：先以黄粟稍草烧灰，淋煮一日，到晚取在地上，冷一夜，次早用菠菜擂自然汁二三盆，用铁跳烧红，镕开硫黄，倾入冷菠菜汁内，如此三四次，烧试无烟为度。如有烟，再如此镕入汁三两度，直要无烟方住。入跳之时，先将所淋过稍草灰租，及用浓灰汁和为烂泥，伺候，如见硫有大烟，急以灰盖住火，大妙。
　　死雄：苍木、当归取汁，同雄末入罐内，煮一日，候乾，用所煮药滓盖头，入明炉火缎略红，急取出，候冷碎罐，雄结为一陀在底。
　　死朋：以好川牛膝吹咀，生牡蛎为庞末，去细末不用，却以川牛膝煎汤，煮朋牡蛎一日，入砂锅，却将牛膝祖盖，用大火一煅，取出候冷，其牡蛎与朋自然分胎。六法用验全。
　　固鼎口药
　　针砂，蛤粉，盛醋调搽。一法：白善土，蛤粉，盥醋调搽。一法：以灰祖醋调搽。一法：六一泥内所用之盥，先以火缎过，然后用度。
　　金二十种论《本草金石论》云
　　雄黄金　雌黄金　曾青金　硫黄金　土中金　生铁金　蝓石金　砂子金　土录砂子金　金母砂子金　白锡金　黑铅金　朱砂金　熟铁金　生铜金。
　　已上十五件，唯只有还丹金、水中金、瓜子金、青麸金、草砂金等五件是真金，余外并是假。
　　伏火四神丹：朱、硫、雄、雌。
　　磁石丹：朱砂、磁石。
　　养正丹：硫、铅、汞、朱。
　　沉附黑锡丹：沉香、黑铅、附子、补骨脂、金铃子、硫黄、木香、肉桂、阳起石、胡芦巴、豆麓、茴香。
　　八宝震灵丹：朱砂、代赭、灵脂、紫英、没药、滴乳、赤石、余粮。
　　丹房镜源
　　云母粉制汞伏丹砂，亦可食之。芹花立起贫，形如芍药花，色赤青，可长三尺已来，叶上黄班，色味苦混，堪用煮雌黄，立住火。雷公云：雌得芹花，立便成庚。补天石，又名修天石，伏铅立拒火。紫背天葵，背紫面青，能坚铅形，反死铅。宗心草，今呼石竹花，能留砒住鼎。青须草，今呼虎须草，煮炮砂即住火，立便成庚，炮遇赤须玉，末可养丹砂。芒硝可伏雌黄，石锺乳可为匮养丹砂，可制炮砂，紫矾石可制汞，滑石可制雌雄二黄为外匮。石胆出蒲州余乡县，如鸡卵大，为上击之，纵横解皆成迭，文色青，见风久则．绿，其中亦青也。今信州铅山县有苦泉，流以为涧，抱其水熬之，则成胆矾，即成铜。煮胆矾铁釜，久久亦化为铜矣。曾青，蔚州者真，勿用夹石，及铜青者。若修事一两，要用紫背天葵、甘草、青芝草三件，乾湿各一钵，并诸药等分，慢慢煮之，五昼夜勿令水火失度，时足取出，束流水浴过，却入乳钵内研如粉，用曾青结汞制丹砂，金气之所生。又云：曾青若住火成膏者，可立制汞成银。转入八石，空青亦如法，出蔚州者佳。雄黄千年化为黄金，雄黄似鹧鸪肝色者，用甘草、天葵、地胆、碧棱花四件，并细到，每件各五两。雄三两，下束流水，入於埚内，煮三伏时，洒出捣如粉，水飞澄去黑者→哄乾再研用。内有劫铁石者，不可入盥硝作汁，住火力。石硫黄可乾汞。语日：此硫见五金而黑，得水银而赤。又曰：黄芽硫黄色莹者，方用。硫黄四两，龙尾蒿自然汁一钵，束流水三钵，紫背天葵一钵，续遂子茎汁四件合之，搅令匀，入甘锅内，用六一固济，底下将硫黄碎之，入於锅内，煎药汁旋旋添入，火煮之，汁尽为度。再以百倍末十两，柳蚌末二斤，一簇草二斤，细到之，以东流水，并药等同煮二伏时，日满去诸药，取出，用熟甘草煮过，入钵研万万匝，用叶子雌黄，可转硫黄，伏粉霜，记之不可侯使。雌四两，用天碧枝、和阳草、续遂草各五两，三件乾湿加一倍，用瓮埚子煮三伏时，其色如金汁。一探在下，用东流水猛投於中、如此淘三度，去水，取出，拭乾捣筛如尘可用。大忌触秽。即黑雌伏住火，胎色不移，成汁点宝。石膏桂州者，可结汞倾砂中生者。先以天葵、夜交藤自然汁，二味同煮一伏时，其毒自退。十两用药，各钵合煮足为度，倾粉即缎烟也。磁石四两，协物上者，伏丹砂养汞，去铜晕。软硬汞坚顽之物，磁石一斤，用五花皮一钵，地榆一钵，故绵十五两，三件并细到，以锤於石上碎作小块，於甍器中下草药，以东流水煮三日夜，洒出拭乾，布袅，向石上槌钿，入钵研细如尘，用凝水石，可作油衣，可食。制丹砂为匮，伏玄晶肠起石，可为外匮。不灰木可煮汞，游州者妙。伏龙肝、或经十年者，釜下掘深一尺下，直片紫甍色者，可伏砂缩贺妙石灰，伏硫黄，去锡晕，制雄黄，制炮砂，可用之。又可为匮，名日白虎匮。红皮矾石，能伏丹砂，养汞砒霜，化铜乾汞。用草伏住火，胎色在成汁。得气者可点实枯拆，不用代赭石，出金色炮砂，珑制雄雌黄，草伏住火不碎。可制诸石黑铅，以草伏得成宝。可铜为银，并铸作鼎，养朱砂住得火，养水银住得火，缎粉霜住火。
　　造丹法
　　凡造丹，用铅一斤，硫二两，硝一两，先镕成汁，下醋点之，滚沸时下硫一小块，续下硝少许，沸定再点醋，依前下少许硝黄，沸尽黄亦尽，炒为末，成黄丹胡粉，可制硫黄，亦可作外匮，即今化铅所作胡粉也。武昌铜作丹，打之不裂。化戎盐纯制赤黑二色，累卵乾汞制丹砂，卤盥纯制四黄作焊药，握雪矾乾汞制汞，并丹砂、矾石甍瓶盛中，於火中毁令内外通赤，用钳揭起盖，旋安石蜂窠於赤瓶中，烧蜂窠尽为度。将钳夹出，放冷敲碎，入钵研如粉。於屋下掘一坑，可深五六寸，以纸袅留坑中，一宿取出，再研。每修事十两，用蜂窠六两。又方研如粉，甍瓶中可盛三升者，以六一泥泥於火畔，炙之令乾，置研了矾於内，用五角草，天葵二味自然汁，各一钵，旋旋添矾於中，下火逼令药汁乾，用盏子盖瓶口，更以泥，上下用火，火毁从巳至未。去火取冷，细研如轻粉。用者硝研如粉，以瓶，於五斤火中缎令通赤。用鸡肠叶、相子仁和作一处，分丸如小帝珠大，投赤瓶中，加硝四两，用鸡肠、相子仁缎珠子，尽为度，硝石草伏住不折。一切物砂，先以香水浴过，拭乾碎捣，白钵中研之三伏时。取瓮锅子，着砂子於内，用甘草、天葵、五方草各到之，着砂子上下，以东流水淘净晒乾，又研如粉，用小甍瓶子盛之。青芝草、山须草半两盖之，下十斤火缎，从巳至子方歇。候冷，再研如粉用。如五两砂，用甘草二两，天葵一钵，五方草汁一钵，束流取足云母光莹者如水一斤，用小地胆草、紫背天葵、生甘草、地黄汁各一钵，乾者细到，湿者取汁，於甍锅内安石并诸药，下天池水三钵，煮七日夜，水火不可失度，石自然成碧，玉浆在下。却以天池水猛投其中，搅之，浮如蜗涎者去之。如此三度淘诤，取沉香汤三升已来，分为三度，再淘浆水了，嘿乾任用，朱砂草伏住火，胎色在成汁，可点宝。水银逢硫则结，得铅则凝。死，水银，用紫河车。水银要死，用紫背天葵、夜合交藤自然汁，二味同煮一伏时，加藕节，煮阿魏，死铜紫河车，白铜汞不退。益母草可制硫黄，郁金灰可结砂子，楮汁没药砂子，乳香哑铜软铜，桑灰结汞，拖子柔金，五倍子佐铅，杨柳胶结砂子，马脂柔五金，粪养一切药力，牛屎抽铜晕，羊脂柔银软铜，段羊角缩贺，白狗粪煮锡，蜻皮脂伏雄黄软铜，乌贼鱼骨淡盥，胡麻巨胜，黄丹砂粟，草灰抽锡晕，祷麦灰煮粉霜，苦瓠煮汞，糠火力要信常，董菜灰制朱砂、硫黄，马齿灰煮丹砂结汞，五色苋煮砂子，冬瓜蔓灰煮汞及丹砂，碎铜锡。
　　白雪圣石经
　　白垩石二升　白石二十两
　　右用水三升，於鼎内相和，用炭火煎，至水少更添，须臾水波没，即便石花出。次以柳木匙捺取花於纸上，候乾入罐内，以泥固济，烧作火色一日夜，候冷破罐取之，已作团白雪，名日第一炼圣石。
　　右将此石细研，准入前白石四两，同水煎取花，候乾入瓶内实筑，后用白蜜大合倾药上，后用火三四斤，周回围药瓶子，烩后蜜乾，渐进火烧，候瓶红一食久，退火冷，破瓶取出。又准前入白石二两同煎，取花候乾，入合固济，烧作火色一伏时，候冷破瓶取之，其石转青色，名第二变戎盐，能软鸡子。
　　右法伏雌黄、滑石等，名为玉法。用滑石末半斤，取此石五两同研，米醋和匀，以瓶盛重汤，煮三伏时，成上色真霜白玉。又法：如此用此药半斤，雄黄半斤，依煎法作，即成红琉璃。又将此石，入白石二两，准前煎取花，候乾，入浆水、米糊醋、乌驴乳共半斤，均搅此药，以瓶重汤煮，候乳乾，名为第三变琉璃，吸砂石，能伏汞。
　　用法汞一斤，此石三两，同研半日，后入锅中，以火三四斤，周回烩，渐渐退火，其汞涌沸定，作一元伏火真宝矣。右将此石钿研，入白石三两，准前煮取花，用蜜和作饼子，入瓶中，生绢封口，后坐鼎中，重汤煮一伏后取瓶，渐渐进火，烧作火色半日，候冷破瓶取之，名第四变青砂石。
　　又将此石细研，入瓶中，以米醋均和，重汤煮五日夜，名第五变黑便神石，湛色，曩铅汞锡，烧成金。如服食法，
　　用黑神石五两，同汞一斤，和匀，半日后以泥曩，入新粪中埋，却以糠火和马粪烧作火色，三日夜，冷取出，作一圆伏火，光明辉赫五彩，如红琉璃色。其形或作龙形，虽无升天之功，服之永为长生。
　　又将此石四两细研，白石二两，准先煮取花，入器中烧作火色，一日夜，候冷破瓶取之。名第六变紫衣砂石，能伏汞。
　　法用汞一斤，此石一大两，研匀后入锅，以火烧，其汞涌沸定，即成赤金一斤，柔软炬火，扇鞘方镕。又将此石四两细研，入白石二两，准前煎取花，入器中烧作火色，一伏时，候冷破瓶取之，名为第七变道玻璃。
　　法用此石一两，用汞一斤，和匀入火烧沸定，即成紫磨金一斤。以汞度作一两，倍胜常金五两。又法：此石四两细研，入白石二两，准前煎取花，入器中烧作火色一伏时，候冷破瓶取之，名为第八变潜龙碧波石，能伏黑锡为金。
　　法用黑锡十斤，打作薄片，以碧波石四两入鼎内，次下米醋煮，次旋旋添醋煮，一日夜即成赤黄金十斤，倍胜诸金。又将此石二两，白石二两，依前煎取花，候乾入器内，烧作火色一伏时，后入锅中，镕作蜓红色，名为第九变红石，可伏汞。
　　法用汞一斤，此石四石，同研入锅，火周回烧，汞沸定，即成赤金十斤o 又将此石四两，白石二石，准前煎取花，入器烧作火色一伏时，锅中镕为蜓，名为第十变青帝河车，又为黄石，能伏一切硬物，皆为玉，能作铜铁铅锡汞，皆为赤金。
　　诸石花一斤，入黄石末一两，投入搅之，即成金。如各将此石服之，亦得长生。诸玉石如要作器物，每物各一斤为末，与黄石一两，和匀研后，入无皮青竹筒中盛，重汤煮化为水，欲得器物，以滑石末和膘胶和没，合作模样，泻出水於模中，随模成物器，通透表裹，光明可爱。造化水晶亦然。
　　又将黄石四两，白石二两，伺前煎取花，候乾入瓶，烧作火色一伏时，锅中镕为蜓，候冷破瓶取之，名为第十一变宝光明砂耀石，又名烟石宝。
　　法甩黑锡十斤到末，以砂泽石四两，和米醋煮一伏时，后用糠火、牛马粪，烧作火色一日夜，成蕨萝紫金十斤。到为末服，长生不死。又将砂泽石四两，白石二两，依前煎取花，候乾入器中，烧作火色一伏时，候冷破瓶取镕为艇，名为第十二变瑟瑟碧玉光石。
　　法用炼过铅十斤，打成饼子，以瑟瑟石五两，和醋煮一伏时，即成紫磨光色黄金十斤。如熟铜十斤，镕为汁，以此金一两投搅，即成黄金十斤。又将此石四两，白石二两，水五斤，同煎取花，入器中烧作火色一伏时，后冷锅中，镕作锭，名为第十三变赤石。
　　法用炼过铅十斤，拍作薄片，取赤石四两为末，入米醋调作稀糊，涂铅片上，嘿乾，上用牛粪涂厚半寸，候乾於平底锅中安排，后用糠火、马粪烧作火色三日夜，其铅成熟金十斤。一两信胜常金五两。又将此石四两，白石二两，水五升，同煎取花，入器烧作火色一伏时，候冷锅中镕成锭子，名为第十四变日月光华，又名五色石。
　　法用蚌头，去庞皮，细研如粉，每斤粉用五色石一两，和研均，以瓶盛安鼎中，重汤煮半日，没得如糊药，即众手丸为珠子，以针穿孔，安石灰中，良久便硬，即成珍珠。以鹅吞食，再宿粪内，取洗光明非常。欲要光明满亢者，蚌粉加水晶末等分，依前法作，即成夜明珠。又将此石四两，白石二两。张秀诀只至五变即通，神渠须到二十一变。
　　法用上件石三两，和汞一斤，同研半日，用火三斤，烧作火色一伏时，候冷成金。到为末，以硝二两和研，后入无皮竹筒，重汤煮三日夜，便化成水，见风便硬。每日空心，服一豆许大，服至三日，永得长生。服至百日，即有升天之功，立见神，朝拜即为真人矣。石乃太阳之精，汞乃太阴之精，但依上件炼法，银即为金，昆此入火无不成金也。石五味为主，汞金为主，铅是石之精，汞是金之气。但炼二十一变，即大通神圣也。幸蒙上真大圣流传，虑恐一失圣道，万劫不复。既然得闻圣贤开炼石之法，元君传世，故不教隐蔽也。炼石号八石，神水华池圣无知诸帝佑味胡药泼施云坑根，已上是八石，是八石异名。世人不知圣意，妄说方八书。古歌云：号之紫游丹。《龙虎经》云：若得紫游丹，不死亦不难。岁萝从此出，此药生万般。亦曰紫河车，黄金满我家。赤乳还黑母，一物混三华。第一变善下二斗，用嵯二升。云即如此，若至精好嵯斤数，则善下即不定。其嵯隐於善下中，销镕成汁，重重澄泸，以净为好。所以《参同契》云：恍恍惚惚，其中有物。周者褊褊十字乃玄，玄是水之数。故《龙虎经》云：水伦生万物，人独知之。此乃龙虎丹之机也。付於有道，勿示非人。包君歌云：白雪法，女伴刘郎。二八相逢药下死，更须火缎又归阳，日晒色如霜。
　　母朱砂
　　同煎取花，入器中，烧作火色一伏时，锅中镕为锭子，名为第十五变保生丹，又名玻璃石。法用雌雄、空青、石碌、水银、朱硫砂，此七种石，皆得成宝。以上诸石各一斤，别捣为末，以玻璃一两和研，见风便硬，表裹光明，火烧不热，即是上等美玉，服之固命长生。若以汞一斤，此石和研半日，入锅烧沸定，须臾成赤金一斤。其诸石为粉，各一斤，玻璃石一两，和研，以米醋一升和，安无皮竹筒中，重汤煮一伏时，其玉如没了缅相似，任意捻作器物。以蚌头研令光白滑，后安石灰中，良久硬为玉，光通透表裹非常。至於车砾、玛瑙、瑟瑟七宝，并得成矣。世人不晓此理，将为有别术异方。此石烧至五变，即为白虎，十变为青帝河车，二十一变为玄天紫河车，与大还丹同功。至四十九变，点汞成金。此石炼二三百变，亦可况二十一变乎，一切变化，皆由此一法也。
　　炼铅法
　　以前二石分等，入石灰中，牛粪中、柴灰中、冷水中、猜脂中、醋糟中，各炼十褊后，打薄片子，然后使用，成金也。此法并依上方世界法，烧至二十一变，神圣炼至戎盐，即能软柔，便堪生铅汞，烧三日夜，成金矣。如急造' 物，即用炼石五两为末，生汞一两，黑铅二两，和捣了，此名石末。覆籍锭子，泥固，烧三日夜，候冷取出，镕去滓，只得一两镕汁，入新牛粪汁三次，即成庚也。如得五炼石豆大，和汞一两，於口中含之，良久吐入火中烧，便不飞走，即成金也。
　　试问金公若半斤，扑於新瓦去埃尘。五星铛内烹成汁，汞两炮钱会有神。
　　铅探平铺四两砂，化亭一分两矾加。瓮钵井花煎一伏，熟时紫雾映丹霞。
　　半两明矾一分炮，硫珠二字最风骚。两奁满贮轻英粉，缠定丹砂意气豪。
　　银屑由来八两赊，一层银裹一层砂。醋调白善来封口，七日熏陶事可嘉。
　　一一二二火星中，四一二至半须红。六七四朝加半两，六星铅裹有奇功。
　　当取此朱砂银为匮，再养朱砂，是云真铅真汞，此以是头缎也。
　　铅汞甲庾至宝集成卷之四竟
　　黄芽大丹秘旨
　　造丹砂识真铅服元气秘法
　　出山真铅，要极软嫩者，元气足，经火成汁，投以雪白砒，要轻嫩者，不用黄硬及红炁者。此等皆是铅炁重，不中用b 每十两真铅，要· 投二两小块子砒，用瓦钱盖面，锅中微有烟出不妨，四面少着火，只要毁得成汁，便倾於砂器内，候冷轻轻打取，砒淡黄色不妨，最为上也。、不要深黄色并红色，虽好看，折砒多，最第一病。折少，其砒色嫩黄，是铅体在内少，元炁多，其砒大灵。故仙经云：此传炁之道，不用其质，即用其炁。如此则妙用通神，最为玄妙，可不深究。既云此法天下人皆做得，向后不成功何也。诀云：盖不得灵铅真炁故也。
　　三家相见死朱砂法
　　金鼎砒一十两为细末，辰砂十两，二物相和，入水火鼎内，封固口缝，铁线扎定，上水下火，惭慢至紧，令水蟹眼沸为准，不得加火，其火亦不得灭，常令如水鼎，只添沸汤，常令八分满火，如常汤不沸，是水鼎下面药厚也。只不得添火。常常要依前火，一般直打六个时辰，退火，经宿取开，割下鼎内药，碾令细末，依前入鼎，打第二次。毕，再打至第五次‘，坠鼎真死。取辰砂，与金鼎砒同死，共二十两，取出研细，入甘锅，灶成汁，坐锅候冷，打开已分胎也。
　　分胎出辰砂法
　　如辰砂打得一十两净者，研细作匮，养生砂四两，依常法，七日火候，日足取出，便可点物为宝也。
　　用分胎出砒去铅通灵法
　　如辰砂内分出砒，净者一十两，打作小块子，用花银十两，灶成汁，逐块投入银汁，慢慢成汁，以尽为度。大火灶成汁，坐锅打开，其银炁色，铅在银内也。收砒，别用花银。每次用银十两，将础如此过於银汁内四五次，分胎破锅取出，银雪白不黑。时铅炁方尽，其砒通灵。或作匮子，或点化顽物，或养丹砂，或养粉芽，或作□药，其灵无比。
　　第一转
　　块子朱砂五两，用米醋拌湿，於分胎出辰砂末内滚过，放在真死砒匮中，封合，顶火三两，养七日，加火半斤，就灰毁尽。冷取朱五两汞不动，可为长生匮子。只取其中养出者生朱，粒粒铁色，已伏火真死，可烹炼成汁，入槽成锭，自然分胎点化。
　　第二转点铁分胎
　　每生铁一两，入甘锅中，大火烹炼成汁清。次用养出砂子七分，只作粒子，投之铁汁内，便用红炭搅之一两时。次取出锅子，坐於灰上，冷打开，其铁已成一两。已上之色蜂窠好银在下，七钱砂子依旧粒粒不动，浮於面上，精神不损，分两不耗，是为分胎，见宝药也。
　　右件分两过度如前，五金铜锡输铁铅，皆为好银也。此丹砂如经用一次，若再将点物力已慢，须再入前匮养过七日，依旧可用。或不欲再养，却将经用丹砂细研为末，蜜和饼，依后。
　　第三转红荔枝银法每三七砂子，入朱砂生者一粒在内，如皂子大，用砂袅朱，次用皂绢二层包袅，线扎定，悬胎於磁罐子内，以水同白矾末少许，同煮半时，取出。次用经使分胎砂末，蜜调成饼子袅定，煮出母砂子，厚成球子，令乾，坐於平地上，用醋湿灰两碗抱帽形。先以四两火团定，发顶火三斤，然后旋添至七斤一。候冷去灰，先三斤，后三斤，又一斤，火候耗三分通赤，中心生砂，皆成至宝，是为红荔枝。所袅丹砂，仍旧不动。又留可聚八两，或十两，入生汞四两研，入合固济令乾，顶火四两养七日足，加火一，冷取汞并砂，伏火依旧作匮，养母砂法也。
　　第四转养三七母砂匮法
　　将再聚丹砂二十两为末，先铺十二两在合底，次三七母砂五两，以白矾水煮过，哉在合内，次以八两盖头，如法固济，顶火四两，养七日足，加火三斤，冷开母砂已伏火，其匮日久愈灵。但是七日，入生取熟，养至二十次，渐臧母加汞去矣。
　　第五转变养汞法
　　先以前母砂一十二两入合，以匙按实，心中作一窝子。次浇入汞，与药等分，已下尤佳。次用八两匮盖头，固济，候乾，顶火四两，养七日足，加火三斤毁，冷开汞成宝。但七日一次，取熟入生，久而愈灵，至二十次，可糁制也。
　　第六转糁制
　　将前匮研末，每汞一两，入在跳内，上用匮末一钱糁盖了，次用炁盏一只盖却，用醋湿纸条糊缝，将跳於三斤火上，候跳内作声定，姚底红多时，移於冷灰上，冷开汞已伏火，其匮药依时不动。或且浇汞，且糁制二十度，其色渐渐变黄，可入庚匮矣。
　　第七转养庚母砂
　　以前匮头末二十两，入雄雌黄各二两，胆、黄柳、三矾各半两，揭绿二分，已上六味一同研，细生绢袋盛之，悬胎银磁罐内。别用前六味各一分，入皂矾、青盐各一分，同研细，入醋，同煮前袋子半日。然后取袋子内丹砂，却入合子，如法固济，令乾，放平地上，发顶火三四斤，一火尽，冷取出，再研细，吹去轻灰，乃成丹砂庚匮也。
　　第八转初养重头庚母砂法
　　前毁出匮十分，先铺七分在合内，然后结六庚四汞砂子二两半，用绢曩二重，悬胎，於前煮匮药醋中煮二时，取出，入在匮内我莲却用余上匮药三分盖头，固合口缝，外固如法，通令乾，顶火五两，养七日，加熟火三斤，尽冷取其母砂，已成上色庚，其匮永为长生庚匮。但七日一次，取熟入生，至二十次，即减母加汞也。
　　第九转臧母加汞法
　　汞六庚四，结成砂子，如前法药汁内煮过，入匮，并依前法火候，取之数度，匮老已有庚体，方可养庚砂及丹砂。
　　第十转养轻头庚砂法
　　庚三汞七，如前法结砂，煮养加，并依前法，及数次更臧母加汞，然后至九汞一母，又数次毕，养并依前法o 
　　第十一转变养庚朱砂法
　　大颗朱砂，入前药醋，煮法如前，一日毕取出浴诤，却将倒九一庚砂子研细，以蜜炼曩丹砂，逐块包袅，令厚实不露体。跳内枯令蜜乾硬，如此贴了朱末四两，以前细匮入合，上下铺盖，如前，养火候，并依前法。冷开，其朱砂皆粒粒透骨成庚，可作大丹，是为金丹矣。或要打庚，可投母砂同□镕，搅匀取出，即成上等神庚砂也，汞为世宝。
　　第十二转再述造丹头分胎
　　其黄芽如前法造，恐费耗。只将诤金足色者一十六两，镕搅成粉。次用如前法铅鼎造过黄芽砒一十两，过一次银鼎烹之。次与金末同碾匀，入水火鼎封固，自文至武，用火一秤，打一昼夜，来日取出，再同金末研匀，逐旋投红母锅中，渐渐下之，瓦钱盖口，不可入灰。尽止火出，安冷灰中坐锅，候冷打开，自然分胎，去金不用，只取此黄芽砒十两，变养大丹。
　　第十三转变养庚砂
　　明诤无灰石，朱砂四两，用前煮庚砂药醋内煮过了，以金箔子包之，将前十两黄芽末铺盖了，入合内封固，令乾，入灰池中，三两火贴顶，养七日。四两火贴顶，养七日。加火二斤一。寒炉取出，再与匮同碾匀，水火鼎封固，打一伏时，取出研细同匀。再辅甘锅通红了，旋旋投成金汁，坐锅取之，冷自然分胎，去黄芽砒，只用朱砂四两。
　　第十四转养庚芽
　　将前朱四两，为末入合，二八庚砂一两，同前煮。煮过我莲，入朱匮内封固，水火鼎下，底火二两，插火二两，养九日。加火半斤，周围簇转，火尽取出，其芽已成宝色。如此浇杏数次，与朱同庚，重八两为度，后二两九一庚砂也。
　　第十五转混胎法变金汞
　　将朱与砂子同研匀，虚养半月取出，与黄芽砒十两同研匀，入水火鼎封固，令乾，大火打一昼夜，来日取出为末，同再据成汁，坐锅冷，取自然分胎朱与砂子，成大丹庚药也。去砒，只用庚朱匮，便可乾汞。
　　第十六转
　　雌雄、胆硵各二两，研匀，炼蜜和成饼子，却入黄芽砒匮中，封养四十九日，取出真死。却与前朱八两同研匀，水火鼎打一昼夜，取出再为末，将一十二两入药醋煮过，硫黄三两，我莲封固，养火三七日，加火半斤，出总成末，此丹大药也。
　　第十七转糁汞成庚
　　辰砂四两，用药醋煮过，以匮药一斤，戳孔入汞，封养七日或九日，取出尽成庚宝也。
　　第十八转糁点法
　　却将死汞四两，黄芽砒捺头，灶成汁，去砒，以汞宝打成合子一斤，如混沌形，入辰砂一两在内，外用黄芽砒我入混沌铺盖，无令露体，厚二指，固令乾，入灰池中，养火四十九日，出真死。点化五金，糁制世汞，不可具述。
　　金丹法
　　只用死汞金一味，入朱朱一两，入混沌合中，外匮我籍封固，周天火候，进退抽添沐浴，法象一年，成大丹矣，故号曰金丹。一两分为三百六十粒，每粒乾汞十两，即成上色紫磨至· 宝矣。
　　石中青取紫庚法
　　石青一斤，胆碌石四两，石硫黄半两，代赭石二两，右件为末，甘锅内，大火镕成汁，倾出成庚也。
　　冷黄结神砂
　　右以雌二两，硵半两，牡蛎一两，先以雌入合，蛎粉盖头固缝，盥泥通固，候乾，四两火养一伏时，研细，以汤淋去蛎灰，焙乾，再入姚炒，雌硵成汁，候冷取出。研，蜡丸如茨藷大，每丸点诤黑铅一两，色佳。
　　真死硼
　　右以硼一两，用横纹草、防风各一两，重熏锅子煅通红，入硼在内，瓦盘盖之，一成汁。
　　死硝
　　右以巴豆、皂角熏锅，留些子同硝研，令得所烧锅红，倾硝入锅，扇成汁。
　　又冷黄
　　以黑铅半斤，镕汁，青盛、西朋、硵砂各半两，砒三钱，炒紫色为度，取丹头，每钱点铅十分，赤色。
　　造丹头法
　　右雌一两，硵二钱半，研细，绢球定，外用海嫖峭紧，磁石末蜜调球定，辣寥梼膏为匮，养十日，早晚火二两。日足取出，点物妙。硵砂半钱，胆矾二钱半，白矾六钱，代赭半两，包金土半两，焰硝半两，青矾四钱半，青盐半钱。
　　右件为细末，盐卤少许煮乾，如茶褐色，铺底盖头了，更以食盐捺头，熟炭十数块，毁红通赤，以火尽为度。
　　伏法别方
　　硵一钱半，海嫖峭白矾一钱，青盐焰硝天竺黄三十分两。又用青矾一钱，胆矾一钱半，盐精石一钱，右为细末，每物一钱，以药一钱，上下铺盖，食盐捺头，大火缎成汁，妙。
　　又印方
　　黑锡一斤，以鹑鸰粪一斗，水内搅滤去砂土。将铅於跳内镕成汁，投入鸰粪汁内，取白为度，打作片。以雄黄一分，雌黄一分，合研。以珀合一个，用猜鼻孔草汁油合子内，乾着雄雌黄末向内，又以草药四五片盖，固济口缝，候乾，於灰池内，三两火养三日。取出研细，於合子内，以铅片一重，入雌雄末一重，如此入满，筑令实，泥固合缝，五斤火一缎。取出黑铅镕成黄色，任自打曩家事，好看之甚。
　　又法：雌半两，硵砒各一分，先将雌研，次砒硵二味单研如粉。取鸡子一枚，开窍一个，去黄留清，将砒硵一半铺在鸡子底，次入雌在中心，却以砒硵一半盖定。取鸡子壳小半盖口，以绿矾水调涂，封闭鸡子。取黄丹一斤，铁鼎子一个，下黄丹一半鼎内安，中安鸡子药，又以黄丹盖尽，微压，石灰填满，固济。用炭半斤，灰池内养，取出已成也。每一两白锡，用小豆大，先镕成汁，下药点之，泻出候冷，即便是金色也。
　　硫柜养铅成瑶
　　硫不以多少，用鱼腥草、酸浆草二味，梼汁，煮碾细硫滴，煮三日，乾，入合，用火蒜十个，梼烂捺头。卤调蛤粉固缝，铁线扎，盐泥封固。入灰池，养火七日。一日二日，用火二两，作二块插，四两。三日四日五日，三两。六日顶二两，插二两。七日顶四两，插四两。
　　死铅
　　以胡孙头，取自然汁，滴炒令死了为末，入硫柜铺盖，封固，四两火养五日，取出擘脆为度。如未脆断，后点时有病，须再养令脆。取出再灶作汁，用后丹头，点铅一两，点化换骨，拒火就用后母砂点成瑶。每铅五两，用母砂一两充之，母亦得。
　　养母砂法
　　三七母砂结了，用藕梼碎铺盖，入油缸内，不盖铅。缎之，藕□尽绝，取起。次用五倍子、老桑叶、呵子醋调，盖铺入缸内，如前毁，烟尽取出母砂，入硫柜养，昆仑纸包四两，养子一七日，各二两插火。
　　丹头点前铅法
　　如金鼎砒一两，乳香三钱，同研细，用大蒜五个梼烂，水浸取青汁一碗，去滓，滴煮砒乳，乾为度。入水火鼎，打三盏水乾。打时以大蒜捺头，打用生砒则可。打金鼎砒打不得了。雌雄各半两，用卤水一瓶，煮一日方出，去得铅气。如无卤水，以盥水清煮，取出，以沸汤洗去黑水，焙乾。次方用大叶艾煮雌一日，用生地黄煮一日，焙乾。
　　死硵
　　用铁塔草煎汁，建盏滴煮半日，用铁塔草末铺盖，入甘锅，瓦盘盖，固济，入灰养缎成汁，顶火五两，火过冷取，去草灰。
　　死硝
　　以皂角熏锅，撒硝作汁，以甘草投之，倾槽，每死硝半两，入死硵半两，木律一两。如无，以水杨柳树上木鹅代之。为末，建盏内湖水滴煮一日，取出候乾，入木律末半两，研匀入鼎，轻慢火打一盏水乾。右以五物合胎作丹头，点前铅成瑶。
　　又法：茅七钱，锡七钱，入砒半钱，矾五钱，银朱五钱，甘锅内，初入茅，次入锡，次入砒矾末，后入银朱，镕成汁，入油槽成瑶。
　　铅汞甲庾至宝集成卷之五竟
　　
