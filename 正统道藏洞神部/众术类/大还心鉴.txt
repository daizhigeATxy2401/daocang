大还心鉴
　　经名：大还心鉴。寒山子撰，当出朴晚唐五代。一卷。底本出处：《正统道藏》洞神部众术类。
　　大还心鉴
　　《寒山子至诀》云：但悟铅真，药必自神，但记汞正药，必自圣。修之合圣，天地同庆，得因师传，为道之径。所以古之圣人，不直而言之，愚者容易，托之《周易》，寄之五行，合之符契，合真之妙者，莫若大丹之神欤！．大凡愚人闻之大丹，疑恨万端，有智者了解，用之一神，所以秘易成难，贵道不可轻也。昔三圣遗言，着之金简，名日《参同契》世皆传写，悟无一二。得其理者，未敢造次，明其事者，犹豫因循，疑来倏忽而迈，荣华闪目，金玉萦心，财色介怀，百年空弃。长生之道，罕有留心，不知世色劳神，光阴侵岁，以此之故，递有多疑。或至人述以近远之丹，愚者便说秦皇、汉武，秦皇口是心非，贪情欲海；汉武虽慕玄境，心在色情，何得而长生不死？何不言黄帝与上古人乎？黄帝传玄女还丹之卫，言补金汞於丹田，后人不诀真宗，恨入御女之道。且太山仙女，必无对偶说淫色之心，愚者惑之於万古。其歌诀书，在金丹论中，得者可明矣！．余早年慕道，幸得传真，克奉仙师，亲承旨教，只论铅汞龙虎之妙，真人去四黄之大非，损八石之参杂。且铅汞合天地之元纪，包日月之精华，上冠於乾，下顺於坤，总七十二石，统天地精光，修炼成丹，服之延驻，可不信乎？且五谷既能救命，岂可不奉神丹，黄精犹服长生，钩吻服之必死，目击可见，真圣奉之。然神丹为万法之尊，是皆夙契道妙，久却留心，非一朝一夕耳。然还丹之灵，不救自刑之祸，圣法慈愍，不救夙业之殃。此亦在人弘心道旨，又不可轻信狂言，非惑於神术乎！．今以大还心鉴，着明心域，心明丹为至药，不惑他物，物非其类，丹必不灵，心非其道，虽成必祸。此深可诚，而省己修进也。论大丹唯一阴一阳之道，即合天地机也，一金一石谓之丹，亦天地合也。一金，真铅，白虎是也；二为汞者，丹砂中水银是也。陶坛真人云：若用世问汞，水银化白烟。此至言也。神符白雪之妙，马真人日：汞与水银别，迷人用之拙。即知此言，从凡化圣，圣不离凡，因凡入圣。凡中有圣，圣中出凡，即知水银本在丹砂，命合铅汞，汞成至宝，色还本丹，丹更不成，却归水银，即真汞矣，既至真汞，即从凡入圣，可以统领万灵，即马真人云汞与水银别也。自后之学者寡昧，不能至此矣！．陶真人若言非世问水银，又云砂产於金也，汞生於铅也，此非世问，可不审察妙旨矣！．自古真人，皆从凡入圣，与大丹同契，以至上升。而迷者多惑，如丹唯一阴一阳，龙虎二物，铅是水一之名，北方河车，金生於水，金数四，水数一，共为五也。汞青龙，束方木，木数三，木生火，丹砂者，本火之精，二之与三，共为五也。五土也，土无定位，四季立名，水与金共五，木与火共五，故曰三五道还丹，道之玄也，丹之妙，罕有玄解知之。知之者，圣人乎？可谓造化在乎手，变转自由耳。不知真诀，假如念诵真歌，不遇师承，终无妙理。余忆昔年迷谬，徒历山川，一事不为，虚弃财贷，忽然省悟，如醉醒焉！．目前可致，烟霄足知，大道不远。盖人秘易为难，恐愚者得之容易，即天官臧算，神道夺寿。故《真人诚经》云：世皆延年，为人薄命，渐被阴境侵之，已至阴阳死也。至阳生之神卫乎？春不修行益生，损人侵物，何长生乎？虽遇至人，道不相契，固不传其非人乎！《科仪》云：希长生还丹，取成大丹，不可不知炉鼎也；知炉鼎又不明火候，又不可知心也，知心又虑多难，与夙殃也。万一自知，’又不可妄传授於人也。道不传即废，传非人即殃。故知万妙，不离其心也，心为出世之宗，丹为延年之药。服之归阳官，即阴司落名，已后纵往，亦神解上仙。此真圣之言，不惑矣！．余览古贤真旨，至《参同契》、《金碧经》、《古文龙虎》，传三圣遗文，众真歌诀，不离真妙之铅汞乎1．恐后之有疑未决者，更序之於心镜，必欲明其大道，照曜真元，涤学者疑滞，使之皆晓。愚者惑狂夫之说，悟而见受，可谓青云可致，朗月常明，序而说之，知不惑者众矣！.
　　大还心鉴竟
　　
