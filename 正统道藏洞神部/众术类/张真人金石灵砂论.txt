张真人金石灵砂论
　　经名：张真人金石灵砂论。唐账九垓撰。一春。底本出处：《正统道藏》洞神部众街类。
　　张真人金石灵砂论
　　蒙山张隐居撰
　　黄金篇
　　黄金者，日之精也，为君。服之，通神轻身，能利五藏，逐邪气，杀鬼魅。久服者皮肤金色。金生山石中，积太阳之气，熏蒸而成性，大热，有大毒，傍蒸数尺石，皆尽黄化为金色，况缎炼服之者乎。近金生者，名日金英。次而生者，名曰金华。远而生者，名日金贼。百步而生者，名日金芽。若以此金作粉屑，服之销人骨髓，焦缩而死也。黄金者，太阳之正气，日之魂，象三魂也。白汞者，太阴之正气，月之魄，象七魄也。合而服之，即不死。黄金是西方庚辛金，白汞是北方壬癸水，水乃金之子也。古人日：食金如金，食玉如玉，金之性坚。煮之不烂，埋之不腐，烧之不焦，所以能生人。药金服之，肌肤不坏，毛发不焦，而阴阳不易，鬼神不侵，故寿无穷也。上金有老聪流星金，黄帝楼鼎金，马君红金，阴君马蹄金，狐刚子河车金，安期先生赤黄金，金娄先生还丹金，刘安马蹄金，茅君紫铅金，束园公上田青龙金，李少君煎泥金，范蠡紫丹金，徐君点化金，皆神仙药化，与大造争功，洞神明之旨，契黄白之妙，不可轻用，而有谴责。外有生於山川溪涧者，是下金也。
　　白金诀
　　银者，白金也。少阳之精，而生於阴，为臣。服之通神不死，坚筋骨，微热，有小毒，即铅中所产也。位属西方，太白之精。《龙虎经》日：高女为日，坎男为月。九霄君曰：南方之水，北方之火，阴以处阳，阳以处阴。往来有则，一浮一沉。为夫为妇，并意齐心。年终性毁，共枕同袅。是子午之位，龙虎列居者也，不可单服，《龙虎经》日：白虎为敖枢，青龙与之俱。黄金为君，白银为臣，曾青为使，雄黄为将军，合炼成金丹。经云，金丹入五内，雾散若风雨。熏蒸达四肢，却老返婴孩。又曰：玉液黑发，金丹驻颜。但白金成黄金，成赤金，是还丹之大义也。
　　黑铅篇
　　铅者黑，金也，水也，属北方，成数一，为臣。服之通神。治三关，黑髭发，少颜色，调血脉，治疮瘫，杀九虫，利五藏，而生於阳。白银是其母，性微玲，有毒，可作黄丹胡粉蜜陀僧也。《九都丹经》云：修炼九光神丹，将铅抽作，千变万化，不失常性，唯铅与汞。《龙虎经》曰：九还七返，八归六居，男白女赤，金火相俱。男白者，铅也。抽取铅精九数，象九黑，阳数极九也。女赤者，水银也。作七返，象七黑，阴数七，阴极於七者也，o炼取铅精，合炼成药金，其色甚黄，服之不死。
　　雄黄篇
　　雄黄为君，服之通神。向阳生日雄，背阳生曰雌，一体同产，故夹错而生山石中。至热，有毒，乃少阳之精，作丹服，补泥丸，实脑户，养三宫。用雄雌各二两，和汞一斤，铅精四两，火伏之成黄金，作液，服之能冲天。《龙虎经》日：出武都者佳，诸石不可用。唯雄黄能辟众邪，故名之为将军。
　　朱砂篇
　　光明砂，紫砂。昔贤服之者甚众，而求度世长生者，未之有也。余明其理。夫光明砂紫砂，以火服之，逐邪气，治热病，未能童颜钳发，何者。光明砂一斤，飞淘得汞十二两，火炼得黑灰一抄。黑灰者，朱砂。本质入炉，飞精英为汞，饵之延年。不可以黑灰为药，服之得度世。故知服光明紫砂者，未经法度制炼，则灰质犹存，所以不能长生者也。老君昔为周柱史，知周室微弱，西游度关，恐金丹道绝，乃以丹砂法付尹喜。后世人得之，因兹伪谬，以炼成灵砂，名之为丹，亦日光明砂，配合饵之，方得度世不死，点化黄金。一名药砂，一名丹砂，一名灵砂，一名还丹。世人若纯服光明砂紫砂，别无配合制度，以求不死，去道弥远。灵砂九转，父不传子，化为黄白，自然相使。夫光明砂紫砂，服之不得度世，何也。还丹者，取阴阳之精，法天地造化之功，水火相济，自无入有，以成其形，岂若砂汞独阴为体，无阳配生，不能合四象，运五行，所以孤阴不育，寡阳不生，阴肠配合，方成还丹。余自开元问二十余年，专心金鼎，颇悟幽微，窃见世人以此二砂服饵，以为七返灵丹，服之无不夭横者也。
　　真汞篇
　　水银者，月之精也。生於阳，为臣。服之轻身不死，辟精魅，通神明，杀三尸，清五藏，除九虫，断邪气，而生於丹砂。丹砂属南方火，火是木之子，而生水银。水银是青龙之孙，水之母也。性玲，微有毒，而生於土石，是丹砂魂魄也。垩代赭及九铅，畏榆甘。妇人生服之，伤胎。丈夫生服之，阳销。《龙虎经》曰：丹砂木精，得金乃并。真人云：不贵黄白，而重还丹。所以度世不死，必基於汞，合炼黄白，飞伏成丹，神仙变化，皆犹砂汞，添贯三金，傍通四石者矣。《潜通诀》曰：水银生万物，圣人独知之。水德最尊，汞是水之母，而在天为雾露，在地为泉源，方圆随形，不与物竞，善治万品，而生群类也。夫水性至静，而不匀物竞。是以汞者，水银之异名也。亦日太阳流珠，亦日长子，亦曰河上诧女，今人飞成轻粉，亦作熟珠用之。
　　础黄篇
　　毗黄生於山石问，服之通神。少阳之精，至热，有大毒。世人流飞之作丸，疗玲病。甚武烈，忌热钙。若人服一丸，或二丸，霜气透出，而面肿身虚。流俗不晓，以为丹，兹乃大恨。亦名曰霜，以其色白，故曰霜也。作黄白术者用之。
　　成金篇
　　汞一斤，白虎八两，雄雌白雪八两，火伏六十日，成丹，服之必不死，以此金作液。服之，身如金色。用瓶盛藏於土二百日后，以火温百日，成液，服之，上升太清。阴君讶曰：金液还丹生羽衣，千变万化无不宜。一阴一阳日道，圣人法阴阳，夺造化。故阳药有七，金二石五，黄金、白银、雄雌、毗黄、曾青、石硫黄，皆属阳药也。阴药有七，金三石四，水银、黑铅、硝石、朴硝，皆属阴药也。阴阳之药，各禀其性，而服之，所以有度世之期，不死之理者也。
　　释紫粉篇
　　水银、硫黄，烧成小还丹，伏火名紫粉小还丹。服之，止虚热，压惊痒。未得度世，不堪点化。夫水银、雄黄，烧之即飞，故言无也。黄金、白银，烧之质在，乃日有焉。譬犹人身三魂七魄。神明往来，不见其形，应之以五气形骸九窍，则日有矣。故有无所以相生，而立乎身。真经日：音声相和，物类相感，有无综贯，阴阳负抱，而道在其中矣。故黄金成而为赤金，赤金就而为紫粉，则阴阳和合，二气相生，而成金丹。金丹者以有制无，以无生有。故《潜通论》曰：两无宗一有，灵化妙难窥。此之谓也。
　　释还丹篇
　　言还丹者，朱砂生汞，汞返成砂，砂返出汞。又曰白金黄石，合而成金，金成赤色，还如真金，故名还丹。《龙虎经》日：金来返本初，乃得称还丹。汞匀金石相贯，而成赤金，是曰还丹之正名，从黄金而转之成紫金，名日紫金还丹，其道毕矣。石流相注，成金色正赤，亦名金液还丹。亦有散屑，鼓之名曰金丹。错之为屑，研成粉，名日金粉。经日：金粉相投，黄白可求。世人不了还丹之理，或论谓一粒点成十斤，或说一铢化成百两，虚张分数，未了端倪，广施门户，谄诈相扶。但嫌黄白道微，阔演大丹，荡漾其意，眩惑旱公，危脆之词，何益之有，指空作实，麾假成真，而弃黄白正宗，不知大丹从何而有。古评云：黄金成，世可度。黄金不成，徒自误。此黄白者，乃还丹之骨髓，大药之真宗。若不了黄白，徒劳勤苦。有聚财同造，按本看方，节度非时，铢两不定，固兹差舛，所作难成，是以圣人秘密，不能正论，多有隐语，从此经方伪谬，互相嗤眩，又不思其真理，荒芜其法。古人所以或隐名於形象，或托附於阴阳，潜说人间秘言，微妙有此难晓，草惑自生。故谣日：紫云顶上生，白虎含真气。自外闲文书，不及《参同契》。又讶日：白虎含赤龙，一飞还一伏。一物贯五彩，永作仙人禄。《龟甲经》日：我命在我，不在天地。天地有金，我能作之。二黄一赤，立成不疑。真人曰：还中复有金，金中复有还。故云：见金视之如土石也。一名天持龙虎，一名太一阴符。《龙虎经》曰：恐泄天一之符。《潜通》日：三光六沉。三光即水土金也。三五者，道生阴，阴生阳，阴阳生五行，伏炼还丹，成其一也。还丹三尊，水土金也。天有三尊，日月星也。地有三尊，山海河也。人有三尊，君父师也。身有三尊，三丹田也。真人张道陵·日：汝身有黄赤之道，阴阳三五七九之法。子得不死，可受之。三者，三魂，而属左。七者，七魄，而属右。青虹者，天之魂，而见於束。白虹者，天之魄，而见於西。头有九宫，明堂有一，思见之则神仙也。人象天地，乃言三五七九之法。《龙虎经》日：三五与一，天地至精。水土金三物，由变化飞腾伏炼，成大还丹。除三物之外，傍助药物，不是正用，故不足论也。
　　释金液篇
　　若修金液，先炼黄白。黄白得成，乃达金石之理。黄白若不成，何修金液乎。石金性坚而热，有毒，作液而难成。忽有成者，如钙糊，亦不堪服食，销人骨髓。药金若成，乃作金液，黄赤如水，服之冲天。如人饮酒，注身体散如风雨。此皆诸药之精。聚而为之。所以神液就而金石化。如服金液，以甲子日，鹤坐，向日，心念天真，服之，其身金色，羽节龙车蟠蜿而下，迎之上升，白日轻举也。
　　释阴阳篇
　　大道冲融，而包天地，驱策阴阳，成乎宇宙。天形阳而左旋，地质阴而右转。日为阳精而昼行，月为阴灵而夜流，日月垂曜，而人生乎其中，抱阳而负阴。圣人法象天地，辩别阴阳，外合造化，以成还丹。内养精气，以固形体。然后使肠无滓，开闭九窍，习而静也。不纳五味，五藏清也。不听五音，神能化也。庞裘素带而练身也，孤居独处而闭精也。是以气变为血，血为阴也。血变为精，精为阳也。精者，守骨之灵神，精竭则骨枯，骨枯则神悲，神悲而后死矣。炼神守精，长生之理矣。长生诚日：劝子学道事须贞，先断五谷离六情。服食元气充五形，逍遥自在随风行。《内景经》日：学仙至慎房中急，何为死作令神泣。神为阳而形为阴，生人为阳，而鬼为阴，阳尽不见，阳耀而阴藏，所以大药度世，而呼阴召阳，青腰侍卫，役使鬼神。寒思太阳而热，热思太阴而寒，啸吃风云，涉海外山，坐在立亡，而出入阴阳，不有而有，不无而无者也。
　　张真人金石灵砂论竟
　　
