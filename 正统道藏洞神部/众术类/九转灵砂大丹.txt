九转灵砂大丹
　　经名：九转灵砂大丹。未着撰人，似出唐代。一卷。底本出处：《正统道藏》洞神部众街类。
　　九转灵砂大丹
　　炒灵砂法
　　用水银一斤　硫黄四两
　　右用新铁锅一口，用水洗净。火盆一个，放小砖三块，架起铁锅。锅底用少炭火逼热，先用黄蜡擦令锅润。铁铲亦烘热，用蜡擦润。先下硫黄，熔成汁。次下水银，两人对坐，钳住锅边，用铁铲不住手炒，如有黄姻起时，即用米醋洒之，姻止再炒。如结成取下，用柳木槌擂碎，或入碾碾细。再台上锅炒，令青砖色为度。约炒三个时辰，炒得熟时，升砂坚固。如此铲‘出，入碾细罗过起，名青金头末。
　　造炉法
　　先择阳日，用土砖十余个，砌炉一座，高二尺，上圆下方，着底用木板。炉中约盛炭五斤为准，炉内高一尺五寸，下用铁条七根作隔眼，隔下高五寸，作风门，泥之，候乾方用。
　　铸鼎法
　　用生铁造水火鼎一付，通高一尺二寸。火鼎高八寸，内子口径过五寸，边连子口阔一尺。火鼎底厚五分，水鼎高四寸，水鼎底厚二分。用大治炉中铁汁，铸造水火鼎，子口缝要合得。
　　升砂法
　　先用大锅，内入黄泥并水，就放水火鼎在锅内，煮滚约三个时辰，取出。再以水洗净，烘乾，用米醋磨墨，以笔蘸墨，涂火鼎内并水鼎底。再用石斛并艾叶，烧炯熏之，隔铁气，候玲放稳，却将前青金头末，以匙轻挑入火鼎中，令虚不可满，约离水鼎底三指为准。醋调赤石脂，封子口，坐上水鼎，按实，用铁线串水火鼎上下眼，紧札定。外子口再用六乙盐泥固济，一寸厚。用康铁线条作钩，长一尺五寸，火鼎边眼内钩起。上用麻索一条击定，悬挂於炉上。炉内先以成块硬炭五斤，排砌於内，下用引火四两，择日早辰起火，以扇去风门口绷之，先文后武。如炭软加一二斤，水鼎内先下温汤八分，滚时常以玲水抽添，不要滚出。渐渐放鼎近火，看炉内火尽为度，约有半日。隔一夜寒炉，取出，铲去土，凿开，其灵砂升於水鼎底，取出包起。
　　煮砂法
　　将灵砂一斤，或二斤，凿成大黄豆块。以净细麻布，缝一长袋。将碗砂倾入袋中，线札住袋口，不要动，用大磁瓶一个，约盛五升汤者，将桑柴不问多少，於诤处烧灰，放玲，量灰一斗。箩底先用夏布一层，放上灰，先用滚汤浇湿。每灰一斗。用冷水二斗。旋倾入箩内淋之，宁水少些，汁稠为妙。取汁倾入瓶中，放在火盆内，用炭火煨滚。却将前袋中砂，悬挂在瓶内居中，谓之悬胎。用慢火煨如蟹眼滚，煮七伏时日足。再滚二三滚，取出晒乾。谓之困法。
　　做银珠子法
　　约用花银二十两，再用黑铅灰池煎过，十分净彻。入甘锅内，化成汁。用新竹梢一把，连叶札成篇，横放在大磁缸内，将银汁细倾於篇上，急摆动，其银成粟米细珠。如大者，再化再倾，拣取细珠用更好。
　　一转初真丹法
　　右用生铁铸盒子一个，或熟铁打盒子亦可。一盒约盛银珠二十两。先用白善土、米醋，调涂盒子内，一分厚。日乾，却将前珠子一斤，并煮过灵砂四两。每用四一之数，如栽莲子法。层问满合，以昆仑纸盖定。盒顶不满，用乾碎黄土填实。用醋调赤石脂，封子口盖住，用铁线十字札定。合子外用纸筋、灵泥通固，约半指厚。日乾，入灰缸内养火。又用小口缸一个，约盛灰九斗者。用黄土先铺缸底三寸厚，用三脚小铁架一个，高五寸。三脚仰放向上，将丹合放於三脚上顶住，不要侧动，以纸钱灰埋之。再用大铁架，罩定其架，圈上以铁线串成隔眼，其隔离丹合一指，隔上放火，再用五寸灰盖火。卯酉抽添，二七伏时，二三四五六七八，皆是两数。候日足，冷定取出开合，其砂如新铁色。将一块用刀劈开，中间无红色，其丹熟。如有些红色，是换火不匀，不可动。再固济，依前养三伏时，其火比前火加些，无不成矣。拣出银珠分开。如要此砂见宝，用砂一两，黑铅一两，入灰池对煎过，每两砂得真银八钱。惜之，留转大药。
　　二转正阳丹法
　　右用初真丹一十六两，作匮。依前用桑汁煮过灵砂一斤，先用四两，同丹匮，依前入合，如种莲子法。四一之数，层问满盒，依前固济。日乾，入灰缸内三脚上，依前罩定，依前下火，卯酉抽添，一七伏时，二三四五六七八，皆用两数。日足候玲，取出其新砂，与丹匮一般拣出新砂，包起。再用煮砂四两，依前入匮中，依前封固，入缸内养之。如此四次，共得一斤新砂。如要试丹成熟，依前用黑铅煎之。每两砂得银八钱。如不煎用，留作丹匮，转丹药旧匮，任意用之。
　　三转绝真丹法
　　右用正阳丹一十六两，作匮。用不曾煮的灵砂一十二两，同透明辰砂四两，共入麻布袋中，入桑灰汁瓶内，依前煮七伏时。候日足。一滚取出，日乾，同入研细罗过，用玉女浆，即楮树汁也，为剂。按实，晒乾，凿成大黄豆块。先用胆矾四钱，硫黄一钱，研细同入姚内，炒令紫色，研为细末，却将凿成块砂四两，逐块用熟米醋蘸过去，胆矾、硫黄末中滚之，名贴身药。与丹匮，依前四一之数，层问满盒，固济，入灰缸内三脚上，依前罩定，依前下火，卯酉抽添，二七伏时，二三四五六七八皆两数。日足候玲取出，开合，其砂亦如新铁色。母子一般拣出，如此四次，共收得新砂一斤。如见宝，依前试之旧母，任意用之。
　　四转妙灵丹法
　　右用绝真丹一十六两，槌碎。用磁合一个，揩净。将碎砂铺於合内，用闭口川椒一两，诤水三碗。於磁器中煮至二碗。去祖乾净，却倾入水银四两，煮滚约一时候，取下急倾去椒汁令乾。将水银乘热，倾入合内砂中。醋调赤石脂，封子口，铁线扎定，合外以纸筋、煦泥通固。日乾，合底下用水汤瓶一个，约盛水五升，瓶口与合底一般恰好。瓶中先盛滚汤七分，坐上丹，合盐泥固济口缝。不用三脚。入缸内，灰埋之罩定，养三伏时，卯酉抽添，五六两数。日足，寒炉取出，开合看其水银不见。秤砂有斤两。不要动再依前煮水银四两，依前浇入合内砂中，封子口扎定，依前固济。日乾，水瓶内添滚汤七分。坐上丹合固口缝，入缸内，依前下火，依前抽添，三伏时。候玲取出开合，微见些峰角，秤砂亦有斤两。如此四次共浇水银一斤，且住休动，固法如前，水瓶内汤添满坐上合，依前封固子口不浇水银，虚养五伏时，卯酉抽添，四五六七八两数，日足，玲取出，开合，其丹涌起，如琼林玉树，方可采摘白芽子，如此浇采无穷也。
　　五转水仙丹法
　　右用妙灵丹内采丹芽一斤，要净，不可犯杂。铺於净磁合内，好珠汞半斤，就倾入合内芽中。依前封固子口，扎定，合下用汤瓶，依前封固，入灰缸内，不用罩，其火四方，插养五伏时，四五六七八两数，日足，候玲取出，开合，其丹峰峦涌起，休动，依前再浇水银，依前固养，如满合用剪下分开。如要成宝，以河水并乳香少许，煮一伏时，入甘锅内，熔成至宝，任用之。至此不用铅煎，自体成宝矣。
　　六转通玄丹法
　　右用水仙丹，取四两。依前用河水并乳香，煮过，熔成宝，打造室，合三两做底，一两做盖。口缝弥密，恰好盛叶，雌透雄倭，黄紫炮各一两，皆用精妙者，同研细，装於合内，醋调赤石脂，封子口，放於前磁合内居中。却将水仙丹芽子铺盖，再固磁合子口，扎定，不用外固。入灰缸内三脚上，灰埋罩定，隔上放火，卯酉抽添，三七伏时，二三四五六七八皆两数。日足，候冷取出，开合去铺，盖其室合，与三黄一等紫红。将黄一小块，试银成庚，通赤为度。如上面赤下淡，其丹未熟。如透底赤，方可点化，留转丹药。
　　七转宝神丹法
　　右用不煮灵砂六两，生雄黄二两。用前养过三黄四两，留一两盖面，余一处研匀，入磁合内，留丹一两，亦研细盖面。以醋调赤石脂，固子口，铁线十字扎定合外再以纸筋、灵泥通固。日乾，入灰缸内三脚上，灰埋之罩定，隔上放火，五七伏时，卯酉抽添，二三四五六七八两数，候日足，再加火三斤四方插缎。候冷取出试之，将汞五两入建盏内，以丹末一钱掺之，下用小火逼汞，将却好盏盖定，醋纸封子口，候作声声绝去盏。其汞成一块紫庚，再入甘锅内，化成金宝。留转大药，旧匮任用之。
　　八转神宝丹法
　　右用宝神丹七两，留二两涂头。用硫黄汞对升的灵砂五两，雌雄硫珠各一两，并研细入合，留丹二两，亦研细，盖於面上。固济，日乾，入灰缸内三脚上，卯酉抽添，七七伏时，二三四五六七八两数。日足，候玲开，合成一块，紫色射目，光彩可爱。可种金芽，变转任用，留转大药。
　　九转登真丹法
　　右用神宝丹六十两，二八灵砂三十两，一处研匀，用乌驴乳汁和为剂。却摘取金芽二斤，熔成宝，打造金神室合。恰好盛众丹药在内，令满。醋调赤石脂，封子口。复铸一铜合一个，比度大小，恰好入室合居中，四边各宽一指。右用铅丹、矾石，各另用器盛之，五斤炭火缎过，同研细末，杀埋芽合铺盖要匀。次固济铜合，不用外固，入灰池。右择卜坛场，按方位，择日时下火，卯酉抽添，七七伏时，依前火数，日足就，加火三斤，四方插毁。候玲尽，取合子，去铜合，以黄芽丹合，盛大丹，於坛上掘地，深五尺，埋五十日，取出。用油纸袅三五重，再以布帛包三五层，诤麻索携坠於井中，五十日至底。取出为细末，以黄精自然汁，或玉女汁，亦可丸如鸡头子大。候乾，再入金室合内，封子口，灰缸内三脚上，下火一七伏时，卯酉抽添，二三四五六七八两数，日足。候玲取出，合试丹一粒，投入玲水中，其水随丹滚如汤。以汞一斤，入建盏内，投丹一粒，恰好盏盖定，醋纸搭口缝，以小火逼汞，如秋蝉之声声绝，去盏，汞以成上色紫宝，熔之紫晕烁人，乃丹成也。
　　将丹数供，具奏上帝，候有报应，取丹，井中水吞三粒。先置水缸，遂入水缸中，烦丹友外护，候水温热即出。再入第二缸水中，复三缸，便觉身轻神变。次日准前。如是三次，九缸水，共吞九粒。自然身有光明，将见云车下迎，如接侍云升霞车矣。
　　又浇淋法
　　用恰好磁合一个，将初真丹一斤，先用长流水於磁器内，慢火煮浴一时，微滚取出，日乾。铺於盒内，却用川椒一两，多拣闭口者好。以磁瓶内用诤水三碗，煎至二碗，去租。却倾入水银四两，再煮一时，急去椒汤，用纸拭乾。将诤水银乘热，倾入盒内丹中，用昆仑纸盖定。又用土块填满，依前固济，日乾。合下用水汤瓶一个，瓶口与合底恰好。其瓶盛水三升者。瓶内先下滚汤七分。瓶口用盥泥一条圈住，将盒坐在盥泥上，涂固口缝。入灰缸内，不用下三脚，只罩定。用顶火养三伏时，卯酉抽添，四五六两数。日足，候玲取出，开盒看时，不见其水银，尽入砂中，秤斤两方有，不要动。依前再浇固济。如此四次。每次添汤瓶七分为准，乘热坐上盒子为妙。四次后，用虚养一次。虚养时，水瓶内添汤，满其盒，依前封固，坐在汤瓶上，不用罩，四边插火，养五伏时，卯酉抽添，四五六七八两数。日足，候玲，取出开盒看，方可摘些芽，放炭火上试熔，看玲成珠，不折方好。有走折，再虚养一次。如要成宝，不用铅煎，用甘锅化成宝。如要转浇，盒满分之，依前四一之数浇养。每四次，用一虚养。试看成宝，方可再浇，如芽嫩切不可浇淋。依前再虚养，务要成珠，方可转浇去。
　　九转灵砂大丹竟
　　
