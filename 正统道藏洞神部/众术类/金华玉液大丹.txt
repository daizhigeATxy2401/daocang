洞神部众术类 
　　金华玉液大丹
　　经名：金华玉液大丹。未着撰人，似出宋代。一卷。底本出处：《正统遭藏》洞神部众术类。
　　金华玉液大丹
　　朱砂一斤，十分光明者用　三友木二月收　新荷叶四月收　马鞭草八月收
　　右各烧灰斗许，取淋下十分浓汁，煮朱一月，共三百六十跻朱俱成雪白色，名曰玉英，服之可治百病。
　　煮法
　　入前朱於小瓶内，三草灰汁八分侵满，梼碎生姜，用布包塞瓶口，重汤煮之，日足取出朱，用皂角煮一日，乳细，以长流水淘五七次。
　　养法
　　用阳起石、磁石、禹余根、石代赭石、紫石英、誉石，已上六石，醋淬梼碎。又以硝石并太阴玄精二味，同毁成汁，一处俱乳细，作外匮。仍用银十二两作神室，置前朱於中，纳入外置砂合，封固如法一灰池顶火养一月，火候二至四两。日足取出，名曰玉液，可以点铜成银，坚铅成宝。
　　用前玉液，以金十二两作神室，纳其中，外以前匮固之，入砂合，封固如法，灰池顶火养一月，火候四至六两，日足取出，其状绿褐色，如明窗尘，名日紫粉。每用半铢，可乾汞一两，成至宝银也。
　　用前紫粉，以汉椒、防己煎汤，沐浴少时。又用银十二两作内神室，雌三雄四，一处和研，入内神室中。又用金十六两，作外神室，纳紫粉於其中，内神室入外神室，外神室入前八石匮中，沙合封固，养火一月，火候二至六两，日足开合，银室紫粉俱成黄色金，名日金华。每用半铢，可乾汞一两成庚。到此去八石不用，但以前金华，并内养出牡牝，一处和研，作外匮。又以金十六两作神室，纳生朱十两於其中，置在金华匮内，砂合封固，如法灰池，六阳火养四十九日足，开合，’金华成紫金色，可作长生匮。朱砂如胆矾色，此名紫霞丹。每用养出朱砂半铢，楮汁为丸，糁汞五两，成黄金。亦能化五金，俱可成宝，生生变化无穷。
　　银精丹
　　朱砂四两　粉霜六两　三友霜半斤。如炼霜以夹布袋盛朱，悬胎煮为妙
　　右取桑柴烧灰一，淋取浓汁，以软火炼之，锅内着一握稻草，其汁自结霜在上。以清水汹之，再熬乾成霜。先铺霜底，四面及中间铺粉霜，入朱砂在内，仍以粉霜盖之。次用桑灰霜盖瓦片，封口，六一泥固灰池，阳火养七日，火候九两。养之日足，火煅通红，取出灰池，候玲取砂，其色雪白如银屑，妙甚。金曾以此代金华大丹头，其功与之并驾，今书此以记之。
　　四圣丹
　　毗八两　粉六两　雄三两　雌三两
　　毗用募苏汁二槐，旱莲汁三槐，煮尽洗净。又用募苏汁半槐，炒尽为度。粉以寻苏三斤许，浓煎汁煮尽。雄以鸭舌草二斤，上下米浴水侵煮尽。雌以紫苏草二斤许，米糠醋煎汁煮尽。粉六两，用山泽银六两，搅为末。四两和粉末在火鼎底，上用二两银末捺头，入水火鼎，如法通身固济。汞每粉一两，加了脚半两，同缎，如用汤煮过用之。固药用无名异蚁粉、纸筋、盐泥，同梼千万下。灰平筑鼎，倒露出水鼎，及受缎处。先下火一斤，缎二时提起。用瓦陀坛起半寸许，再下火簇缎一个时。又如前法，添尽四个瓦陀子，各过一时、提起，添好炭一二块在底，令药受毁，火有三斤。，用瓦围了，添火一斤。此是全料，火候到此，消详用之。却用灰盖寒炉，冷取粉母分胎。
　　右用粉细研，同毗等研匀入鼎。留二两毗，醋搜捺头固济，养火三七日。一七火候，初日二两，二日二两半，三日至七日四两。日足，寒炉取之，通研细，再入鼎，如前法一缎，取出研细入合，再养，此缎不必用母。二七火候，初日二两，二日二两半，三日三两，四日二两半，五日四两，六日早四两，晚四两，七日早五两，晚六两，顶二两，四围四两。首尾三斤，取出研细入鼎，如前法一缎研细，又入鼎再养，换新炭。三七火候，初日二两，二日三两，三日四两，四日五两，五日五两。六日五两。七日就缎，末香三斤，炭团二个，同梼细放在四边，熟火六两。按五方安之，以瓦四片盖了，顶上出烟，三日后寒炉，方取。可以作匮养雌雄粉。
　　一转变化
　　每粉一两，先用荷灰汁煮一日。仍用水调白友末，颗颗包了，同莒蒲末同炒一日许，取出，去白友，以粉研细，加入赤了脚半两，共为末，和银粉一两，依前缎粉法缎之。取粉再入银室中，以前匮覆籍，养火七七日，每粉一钱可点骨一两，为十分彻糁，不过铅池。
　　二转变化
　　辰汞成粉霜如本法，亦如前用荷灰汁煮银母，缎银室，养死。每养死辰汞一两，入雄四钱，雌二钱，同研匀，用庚母作神室，纳雌雄於其中，养火。以前四圣丹作外匮，火候四两，二十一日早晚换火，日足，寒炉，取雌雄粉，每一钱可点银一两，成上色矣。
　　三转乾汞
　　以养死雌雄粉，纳入金室中。大光明颗块砂，先用胆炮硫桑汁，内煮三伏时，取出控乾，金箔包了，栽在雌雄粉内，以四圣丹作外匮，封固养火七七日，火候二至六两，日足，取朱一钱，可乾汞四两，成上等金。
　　六神匮
　　毗用马苋菜、柳叶同梼汁，煮五日就，用草球缎。炮每两用半夏、草乌二两，铺盖，二斤火缎。乳入葱管内，装入藕窍中，泥固两头，二斤火毁。硼一两用白酒脚一盏，煮尽粉，山栀子、细辛、雷亢、瓜篓煮五七日，用川狼毒、石榴皮、鬼旧、五倍子、石韦包缎。
　　右取粉四两，对各物一两，同乳成粉，装入合。加蜻油一盏，养火七日，火候二两。取出，又入蜻油一盏，再养七日，火候三两。取出，又入蜻油一盏，养火七日，火候四两。如此养三七日了，其药作匮养物。以粉七两，对汞七两，入母二两，结成砂。和粉研细，负阴窟暖取出，分开作颗块，用赤了脚贴身，入前匮栽莲法，养法二十一日，火候二至三，取粉半钱，点骨一两为丹阳。
　　独础匮变化
　　用川狼毒煮毗半斤，两个时候。用梧桐律半斤，对毗同乳捡成汁，作碧玉色，取研细入炉，养火七日，其色雪白，方可变化，作匮养物。
　　－点金
　　蒲矾二两　黄矾五两　桐律二两　炮一两　青盥一两　解盐一两　雌黄二两　石油半两
　　右件仙人草裹之，一暖成汁，打开光明可爱。用楮汁研如弹子大，金泊裹了，入前匮内养一日，或三日。取之细研为末，黄腊丸如鸡头大。每用物四钱，或五钱，对丹一九，点透骨十二分真色，若三七勾之，尤妙。
　　庵法
　　牙硝、白矾、石盥、鳝粉各等分，用盐卤调发烧之，其色便出。
　　又法
　　仙人草、巴豆、五倍、百部、骨补、川乌、草乌、半夏、南星。
　　养粉
　　每粉八钱，真汞二钱，母二钱，结成砂，伺研为泥，楮汁丸为龙眼大。更用母箔包裹，入匮养七七日，可一钱点化丹阳一两。
　　养朱
　　每生朱一两，生毗一表作贴身，用二八母砂二两，包裹令密，入前匮养火三七日，可成宝。亦可一钱，点骨一两。
　　养炮胆
　　每炮二钱，胆八钱，对养出粉霜一两，同研纳在合底，用金箔问隔，以前匮捺头，养火二七日，或一七日，可二钱点庚道一两。
　　养雌雄
　　每雌四钱，雄六钱，研为末，用蜜丸如圆眼大，金箔包了。次用前养出朱一两，研细包裹，入匮养三七日，可一钱点一两，转白为黄。
　　朱砂浇芽四神匮芽养朱为糁制
　　朱砂四两，用大鱼腥草、何首乌，同煮三日，一缎，入母养一月成宝。火候常存四两。用朱冷作陀，浇汞二两，养火一月，火候一六日11 两，二六日三两，三六日四两，四六日五两，五六日六两，火共计百二十两。又浇汞一两，又如法养一月，并是上火下水养之。如此浇至五两足，换水火鼎内，又浇一两，又如前养一月。如此浇至七日。次· 入朱砂一两，又如前养火一月。至九次。又入朱砂，又养火一月。已上并上水下火养之，共浇九次，得黄芽十两。九月数足，十月脱胎，入四神匮养之。
　　四神匮法
　　雄黄用艾一毁八分死了，再养令真死。入野薄苛煮了，雌同缎，又养死。入即踯躅花未惊草煮了硫，养死？又入前草煮了朱砂、同养死。然后以前芽子，入真汞二两，用母付斤，作室置。芽子入四神匮，养之一月，一至十五，十五复归，元之数日足，取芽子作匮，以金箔包朱砂入内，养火七七日，火候四至八朱，可糁制矣。
　　硫黄汞为匮养雄点金
　　死硫十两，用厚金泊三两，重重铺盖，养火七日，硫真死。再入生硫，同养死，取为匮。另养三七母砂成芽，火候一日二两，三日四两，五日三两，六七日四两，或六两。取芽子，用硫黄盖头，养二七日，一缎其芽真死。方与硫黄对停，合胎为匮，养四六庚砂一两。其庚砂以朱炮胆为末作贴身，入梅核内，养火七日，火候依前。取对雄两，其雄先用胆白水煮一日，青矾煮半日，取出与死庚砂同研，入炮少许，蜜为丸。养火二七日，火候一二日二两，三四五日三两，六七八九十日四两，十一十二日五两，十三十四日六两。取出，以二钱点圣银一两，为黄矣。
　　圣银法
　　以硫黄养灵砂为银。
　　捡炮转庚道
　　炮不以多少，用车前草汁煮一分，炒乾。以贝母、知母黑锅，仍用二草末撒在锅内，待烟起据下炮，大抡三五十扇，作汁真死，可养雌雄石胆，转制庚砂。雌雄以腆脂菜，煮三伏时。石胆用鹅不食草，煮一日，同乳成粉，蜜丸如黄子大，入前匮养火三七日，其药俱死匮中。与炮合胎名为元阳匮，可养庚砂四药，各四两为匮。朱砂以川红寥，煮七十日，外用金箔包令密，入前匮内，养火七日。取朱二钱，可点世银一两，为足色金。须用三七勾为上朱一两，用母箔二钱。
　　鸳鸯庚母砂法
　　凡养庚母砂，不问三七四六，须抽砂中真汞，先与银母对停，结成砂。入鼎虚养一七日，再逼出汞。用龙胆草、莽草川、郁金、赤松香右为末，先铺在锅底一半，下庚浇汞，次一半盖头，用皮纸糊锅口，用火煨，时时煽动，过日取砂子，方用贴身入匮。
　　庚道变化
　　摘取牙子，依元法虚养烟气十分少，然后如常煮令坚老。方用银室，纳芽其中，死铅作外匮，养火七七日，取芽出。每八两加真汞二两，同乳成粉，再用庚十二两作神室，纳芽其中，用硫黄作外匮，养火七七日。取芽乳细，再入真汞二两。如此入金室养火，积至一斤，名日龙虎大丹。可以作匮，养朱砂四神。朱砂四两大光明者，先入桑汁内，煮三伏时。次用米醋胆炮同煮，令断焰。方用金箔颗颗包裹了，外用胆炮贴身，入前龙虎匮覆盖，养火三七日，朱砂真死作汁。可转制三黄，作四神丹。三黄各二两，以桑汁内，煮五伏时。入前朱砂四两，同乳匀。再用新庚十二两作室，纳四神於其中，外用龙虎丹作匮，入金室在内，封固，养火一月，火候四两，日足，用火三斤一缎。寒炉取出，四神俱成紫色，住火。每一钱乾汞一两，成上色紫磨金。养火三月，一钱可乾汞四两。养火一期，一钱可乾汞四十两。或以前龙虎匮养胆矾，住火，可点世银成上等金。
　　胎息法
　　第一次，七日一浇。丹基四两，浇真汞一两，封固，养火七日。一二日二两，三日两半，四日二两，五六七日一两，顶二两，插七日。又浇一两，火候同前。如此浇三次，系二十一日。第二次，五日一浇。火候一日一两，二日二两，三日两半，四日二两，五日丑顶二两，插七日。又浇一两，火候同前。如此浇三次，系二十一日。第三次，五日一浇。火候】 日一两，二日二两，三日两半，四日二两，五日丑顶二两插。如此十次。计五十日，共前七十一日。第四次，三日．一浇。火候一日二两，卯酉下。二日三两，子午下。三日三两，寅申下。如此浇二十次，计六十日，共前一百三十一日。已后用一日一浇，名日朝种暮收。火候渐加微盛。
　　硫黄断灵砂成金
　　灵草死硫黄，用金久久养过一七日，大火一鼎。如此养七七鼎，七次遍遍换金，其硫黄金色。每灵砂一两，用硫二钱，代赭石少许，同乳用硝盥捺头，大火一抡，可得赤金七钱重，成至宝。
　　盒金法
　　又用足色金子五钱，足色银子五钱，同镕作汁，打成片子，或成块。却将瓦片，打如物长短大小。先铺药厚一分；上安物，再用药厚一分多盖面，仍用瓦盖面，四围用泥作墙，入火炉内，下用数块火，捺令平，却安瓦物上，以红火数块排盖令遍，用扇扇令瓦微红便住，扇以热灰盖，约七八个时辰，取出水洗，用剥法。花喊一两，气胆矾一两。先将花臧，用水半盏淘去砂脚，以小风炉，以瓦盏缓缓熬令喊，水热了，逐旋下矾，熬令乾。取之研碎，用剥法。盐、矾、硝、石胆、青矾、黄矾，研细，瓦器醋调如稠糊，以鸡翎刷上，火上炙，撇水中三四次。
　　贴身朱砂法
　　右用白蜜，与水锺半调开，火上瓦器，熬令交娠。先滴点蜜在白器内，却下朱打拌，令遍体皆有蜜。又倾过白器，软纸徐徐揩盏，看朱砂身上微遍有蜜水。先用纸册，以熟纸一片在上，却以尖头筋逐颗劫朱，匀匀排在纸上，却以贴身药上之。再用熟纸，再上贴身草药。了却以手排动贴身药都匀，烘乾，以纸包候冷，便入合母作五分，下用二分，上用三分。火候同青金法，煮朱用淮椒橘叶。
　　青金法
　　右用母五钱重，汞二钱重，入甘锅内，油盖面，缓火结砂令母，化。或一二钱重，却取起母，刮下汞砂，去母定有三钱半足。却将汞砂用好纸纽过，取半两已煮汞於内，止要母半钱重，其余通留下。四钱半重母，此母已后，再可节次煮汞二十余两，每次只是二两半为则。却将前半两汞朱，入瓜锅物一钱半重？炒成青金。次入金苗半钱重，雌妇半钱重，草伏朱砂半钱重，一处炒令交娠，通乳再炒霎时，却用篾转成，当四钱大圈子。其药用饭饮汤洒令润，入圈内，下用皮纸，上用乳槌，捺令紧嘿乾。却甩好山泽一两半重，搅为陆续末子，下用二停铺纸，上用三停盖面封合，约令四分高下，火。一二三日，一两二钱火。四五六日，一两三钱火。七八九日，一两四钱火。十日十一十二日，一两五钱火。十三十四日，一两六钱火。右足取出，就青金凿下一粒，如米大，火上吹看无焰作珠子，便离母。将青金入合，虚养十日，又吹看无焰为度。如有焰，再将虚养，却将此七钱已死丹头，再用元煮母汞，依前法炒一两半了，入已死丹头，通乳又炒片时，分作两饼，用山泽七两作两合。火候一两四钱，至二两住。十四日了取出，吹看成白银朱。再虚养十日，却将二两已死青金，炒元煮母汞八两，依前炒了，分作五饼，作五合养。每合用山泽六两，养火一两六钱，起至二两二钱住。如此十四日取出，作两合，虚养半月，至此方可试药。
　　用足气法
　　记取制母方灶，元煮母汞。
　　灶母法
　　右将母纸纽令乾，入五十两甘锅内，上用纸封口，以火逼出汞。却将母盥纸包两三层，外用黄泥球厚三四分，入缓火内煨一夜。次日去泥，入风炉连盛烟坐锅取。
　　支笔涯朱砂转庚梅核
　　朱砂八两，以三角酸两大担，取自然汁二斗，乌梅三斤，煎汁斗余。悬胎煮朱三伏时，取出控乾。用石脑油或炮砂水，一表磁石末贴身，十分坚者。然后以赤金六两，汞十两，浓煎椒汁结成砂。以枸杞苗汁煮一日，取砂子再入，研研令润。每朱一两，以母砂二两包之令密，置争处一夜令坚。以代赭石八两，十分乳细，醋浸七八分满，就磁器内煮，用杖搅匀，以火蝴蝶四两，即铁花好真正胆矾二两，悬胎煮之，旋旋添热，醋煮半日。去火蝴蝶不用，止取代赭胆矾冻乾。用山莆一个，即养火合子，姜汁制了。次用鸡清调墨，涂莆十余层，约米粒厚。又用雄胆曾代四味，鸡清调涂十余层，以前石并矾入莆中作匮，次将母砂包了朱，如栽莲状，铺盖如法，封固，入灰池，养火一月，火候一至十五，十五复至一。此应周天，百四十两火候。俱用未济法养之。日足取朱，剥去母砂，可见宝矣。
　　二转黄芽
　　用前见宝朱，以金星草即管仲苗浓煎汁，沐浴一时。然后取莆子，亦用姜汁、鸡清调墨，及用阳雄胆曾代五味醋，调制莆子。制朱於莆中，如浇淋法。浇汞四两，子午卯酉，当存四两火养之。亦用未济。三日开看，切不可动，芽嫩故也。次又浇三两，至五日或七日，又浇之。凡三五次，浇至十二两，开合取芽，置净室中。
　　三转紫河车
　　明雄五两不损动者，以醋浓煎皂角，悬胎煮三伏时，洗净控乾，用鸡子清，调阳胆曾代涂之，石脑油炙透。或加炮砂亦得。以金箔包裹令密，又用鸡子清调墨，涂十余层了。方用前芽子，入砂中真汞二两，同研为粉。用剥下母砂，添赤金五两，余同灶成汁，打作神室，如鸡子状，亦如制砂莆法制之。方入芽子，一半在下，纳雄於中。又用一半芽子在上，盖之。依法铁线缠扎，用泥封固毕，以瑁璃药蘸之。次用赤盐四两，硝二两，研细旋旋添入大甘锅中，灶成汁，倾入磁器、石器中，研细，入沙莆中，以金室内其中，封固毕，入灰池，未济火养之。火候一日一两，至六日六两，第七日以六阳火养之。四十九日足，取莆悬於铅中，同煎半日，然后开莆取药，合研细。每一两分作四百丸，以楮汁蜡剂为丸。每用梅核一个，当头成实处开一小孔。去仁，入汞八九分，入药一丸在内，以柳木塞窍子。次用包金土、代赭、石胆、矾、伏硝、白友津调涂纸，裹梅核四五重，盐泥固了，入甘锅中，黄泥筑实，大火缎良久通红，刺水中汞成金矣。
　　法泥
　　蚯蚓土半斤赤石脂四两黄丹二两
　　右用兔毫盏末二两，同捣细，用白友汁调匀，杵千万下，方用内室外合。
　　瑁璃药
　　用铅黄花半斤，加硝二两，硼二两，大抡作汁，入神室蘸之，使其封固得密。若养糁制，必然如此，使气不出外，裹面造化自全矣。
　　金华玉液大丹竟
　　
