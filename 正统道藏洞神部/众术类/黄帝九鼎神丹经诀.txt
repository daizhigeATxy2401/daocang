黄帝九鼎神丹经诀
　　经名：黄帝九鼎神丹经诀。撰人不详。凡二十卷。其卷一为《九鼎神丹经》 本文，出於汉末。徒十九卷为注诀，约出於魏晋至隋唐。详官外丹炼制及服用方法，征引广博，是研究汉唐炼丹术之重要史料。底本出处：《正统道藏》洞神部众术类。
　　目录
　　卷一
　　黄帝九鼎神丹经
　　卷二
　　明神丹之由致取人贵法
　　卷三
　　明择师受诀不籍真人法
　　卷四
　　明防辟恶邪魅守神保身知
　　卷五
　　明朱成神丹必藉资道之绿明道家三皇文五岳真形图明符致神验
　　卷六
　　明神丹功能求皆有益之道
　　卷七
　　明守一避邪及釜鼎丹屋
　　卷八
　　明化石为水并硝石法
　　卷九
　　明用金银善恶服炼方法
　　卷十
　　明炼药禁慎阴阳制伏
　　卷十一
　　明水银长生及调炼去毒之术
　　卷十二
　　合九丹铅法铅力功能
　　卷十三
　　明丹砂功力能入长生之道用工
　　卷十四
　　明炼雄黄法
　　卷十五
　　明诸石药之精灵
　　卷十六
　　明炼诸石由致皆有长生之用
　　卷十七
　　明事药先后醉及华池由致
　　卷十八
　　明钟乳等石及诸铜铁由致皆有长生之用
　　卷十九
　　明炼铜铁输石等毒入用和合事防辟法
　　卷二十
　　明合丹忌讳败畏诀　九鼎丹隐文诀
　　黄帝九鼎神丹经诀卷之一
　　黄帝受还丹至道於玄女。玄女者，天女也。黄帝合而服之，遂以登仙。玄女告黄帝日：凡欲长生，而不得神丹金液，徒自苦耳。虽呼吸导引，吐故纳新，及服草木之药，可得延年，不兔於死也，服神丹令人神仙度世，与天地相毕，与日月同光，坐见万里，役使鬼神，举家升虚，无翼而飞，乘云驾龙，上下太清，漏刻之问，周游八极，不拘江河，不畏百毒。
　　黄帝以传玄子，诚之曰：此道至重，必以授贤者。苟非其人，虽积金如山，地方万里，亦勿以此道泄之也。得一足仙，不必九也。传受之法，具以金人一枚重九两，金鱼一枚重三两，投东流水为誓，金人及鱼皆出於受道者也。先斋沐浴，设一玄女座，於水上无人之地，烧香上白，欲以长生之道，用传某甲，及以丹经着案上，置座在此，今欲夹道。向北伏一时之中，若天晴无风，可受之。受之共饮白鹦血为盟，并传口诀合丹之要，及投金人金鱼於水。万兆无神仙骨之者，终不得见此道也。
　　黄帝日：欲合神丹，当於深山大泽，若穷里旷野无人之处，若於人中作之，必於高墙厚壁，令中外不见亦可也，结伴不过二三人耳。先斋七日，沐浴五香，置加精洁，勿经秽污、丧死、嫁女之家相往来。
　　黄帝日：欲市其神药，必先斋七日，以子丑日沐浴，以执日市之，当於月德地坐，勿与人争贵贱。玄女日：作药以五月五日大良，次用七月七日。始以甲子、丁巳、开除之日为善，甲申、乙巳、乙卯次之。作药忌日：春戊辰、己巳，夏丁巳、戊申、壬辰、己未，秋戊戌、辛亥、庚子，冬戊寅、己未、癸卯、癸酉，及月杀及支天季、四孟仲季、月收、壬午、丙戌、癸亥、辛巳，月建、诸朔望皆凶，不可用以起火合神药。慎不得与俗问愚人交通，勿令嫉拓多口舌人、不信道者，闻知之也，神药不成。神药成，便为真人，上天入渊，变化恍惚，可以举家皆仙，何但一身。俗人惜财，不合丹药，及信草木之药。且草木药埋之即朽，煮之即烂，烧之即焦，不能自生，焉能生人。可以疗病益气，又不免死也。还丹至道之要，非凡所闻。
　　黄帝曰：起火时，当於釜边施祭，以好白酒五升，牛羊脯各三斤，黄粱米饭二升，大枣三升，梨一斗，熟鸡子三十枚，鲤鱼三头各重三斤，凡用皆三案，案皆用二杯，烧香，再拜。祝曰：小兆臣某，共诚惟大道君、老君、太和君。一辰小兆臣某贪生乐道，某令药不飞不亡，皆使伏火。药已好善，随手变化，黄白悉伏，服药飞仙，朝於紫宫，命长无极，得至真人。行酒起，再拜毕，诸赤果木橘柚皆上之讫，然放火如法。
　　黄帝曰：欲作神丹，皆先作玄黄。玄黄法：取水银十斤，铅二十斤，纳铁器中，猛其下火，铅与水银吐其精华，华紫色，或如黄金色。以铁匙接取，名日玄黄。一名黄精，一名黄芽，一名黄轻。当纳药於竹筒中，百蒸之，当以雄黄、丹砂水和飞之。雄黄丹砂水，在《三十六水中》。
　　黄帝曰：又当作六一泥。泥法：用矾石、戎盐 卤咸、誉石四物，先烧，烧之二十日命东海左顾牡蛎、赤石脂、滑石。凡七物分等。多少自在，合捣万杵，令如粉。於铁器中合裹，火之九日九夜。猛其下火，药正赤如火色。可复捣万杵，下绢筛，和百日华池以为泥。当开。以泥赤土釜，土釜令可受八九升，大者一斗。涂之令内外各厚三分。毕之於日中，十日，令乾燥。乃取胡粉烧之。令如金色。复取前玄黄各等分，和以百日华池，令土釜内外各三分，暴之十日。令大乾燥。乃可用飞丹华矣。又法：作药釜及六一泥讫之时，着瓮内盖口阴乾，瓮去地三四尺，勿令湿。
　　第－神丹名曰丹华
　　作之法用真砂－斤。亦可二斤。亦可十斤。多少自在，随人富贫。纳釜中。云以卤咸覆，捣之。以六泥涂釜口际会，无令泄也。谨候视之，勿令有拆如发，则药皆飞失其精华，但服其糟滓，无益也。涂讫；乾之卡余日，乃可用。不乾燥。不可火之也。先以马通糠火。去釜五寸，温之九日九夜，推火附之，又九日九夜。以火囊釜半腹，又九日九夜。凡三十六日，可止火一日寒之，药皆飞着上董，如五彩琅玕。或如奔星。或如霜雪，或正赤如丹，或青或紫。以朋扫取，一斤减四两耳。若药不伏火者，当复飞之，和以玄水液、龙膏泽，拌令浥浥。复置玄黄赤土釜中，封其际如始法，猛火飞之。三十六日药成。凡七十二日毕矣。欲服药，斋戒沐浴五七日，焚香。乃以平旦，东向礼拜长跪，服之如大黍粟，亦可如小豆。上士服之，七日乃升天。中士服之，七十日得仙。愚人服之，以一年得仙成。以其丹华，釜飞第二之丹，及九丹、一切神丹，大善也。玄女曰：作丹华成，当试以作金。金成者药成也．金不成者药不成。药未伏火，而不可服也。或涂釜不密，或是犯禁所致。云更准前飞之试之。龙膏丸之如小豆者。致猛火上，鼓囊吹之食顷，即成贫金。又以二十四铢丹华，点粉汞一斤，亦成黄金。黄金成，以作筒盛药；又以一铢丹华，投汞一斤，若铅一斤，用武火渐令猛吹之，皆成黄金也。斤与铢慎勿多，多则金刚，少则金柔，皆不中槌也。又云：金若成。世可度。金不成，命难固。徒自损
　　费，何所收护也。
　　第二神丹名曰神符也
　　取无毒水银。多少自纳在六一泥釜中，封之乾讫，一如调治丹华夫也。飞之九，上下寒发，扫取和以鲤鱼胆。复封涂如初，复飞之九。上下寒发，扫取和以龙膏。名曰神符。取铅黄华十斤，量器中，以炭火之，即又取水银七斤，投铅中，猛火之须臾，精华俱上出，状如黄金，又似流星。紫赤流珠。五色玄黄。即以铁匙接取之。得十斤，即化九转。名曰丹华之黄。一名玄黄之液，一名天地之符。即捣治汞，化为丹，名曰还丹。圣人秘之。非凡俗道士之所知见也，非殊达者不能知也。火名子明。汞亦名子明。一者，铅精也。一名太阴。一名金公，一名河车，一名姹女，一名立制石。下愚治调，直用山中立制石，实非也。真人曰：石胆皆出铅中。凡人愚昧，治调神药，反用羌里石胆，非也，去道万里，为药故不成也○ 真人曰：以丹砂精化为流珠霜雪，铅精化为还丹，黄白乃成，服之神仙矣。不用此二物调治，药虽得丹，服之犹候死矣。太阴者铅也，太阳者丹也。取汞九斤，铅一斤，合置赤土釜中，猛火上从平日一至日午上哺。一云：日下时水银与铅精俱出，如黄金色，名曰黄精。一名黄芽。一名黄轻，一名黄华。以井华水火之，名曰黄华池。一名黄龙，一名黄服，一名立制石。取玄黄和以玄水液，合如封泥，丸之，纳赤、上、釜中，以六一泥内，伏之令各厚三分，令乾十日，无令泄。以马通若糠火，火之八十日，当成金药。取玄黄一刀圭，纳猛火，以鼓囊吹之食顷，皆消成黄金。黄金若不成，药仍生，未可用也。当更纳赤土釜中，如前封泥，火之八十日，药乃可用服矣。玄黄一名伏丹，一名紫粉。欲服之，当以甲子日平旦，向束再拜，服如小豆，吞一丸，日一，百日神仙，万病皆愈，大癫大癞并愈，无所不疟。即服以百日华池，和玄黄令如泥，以置直两赤土釜中，内外各厚三分，纳水银一斤，亦可十斤。作药多少任意，三斤可以仙一人耳。可得玄黄精十两，取汞三斤，纳土釜中，复以玄黄覆其上，厚二寸许，以一土釜合之，封以六一泥，外内固济，无令泄。置日中暴令大乾，乃火之。湿者不可，得火即坼破。如调丹华法，以马通若糠火，火之九日夜，寒一日，发之药皆飞着上釜，状如霜雪，紫红朱绿五色光华，厚二分寸余，以羽扫取之，和以黄狗大胆，亦可以河伯余鱼者。诀云：是鲤鱼胆和之。一云：以此玄黄，令如封泥。注云：其所丸之物，诀云是水泉也。复丸纳土釜中，已下同。丸纳土釜中，复以玄黄覆之，令厚一寸。一云：釜合盖之，以六一泥封之，如初法暴十日令大燥，乃火之，湿者不可也，得热釜即拆也。复火九日夜，可止，一日寒之，发开，以羽扫取着上釜精飞，若但紫名日神符还丹，和以龙膏，丸如小豆。常以甲子平旦，束向再拜长跪，服之，百日与仙人相见，玉女来至，於是从诸神方而飞行矣。欲渡大水，和神符以龙膏，若河伯，余以涂足下，行水上足不．没溺也。欲入火，服一丸即不热也。服药百日，三尸九虫皆自败坏，长生不死也。
　　第三神丹名曰神丹也
　　先以六一泥，泥两赤土釜内外，令厚各三分。又取牡蛎、赤石脂、磁石，法无磁石，存本不改。凡三物分等，调治之万杵，令如粉。和以百日华池，令浥。一云：以直釜中，涂釜内服，又以玄黄华，着此直上，令厚一寸许。乃取帝男二斤，雄黄也帝女一斤雌黄也先以百日华池，小沽之濡之，乃即上不敢飞。乃铁臼中调梼之万杵，令如粉。上釜中，复盖以黄粉，令厚一寸许，以一釜合之，封以六一泥，勿令泄气，乾之十日。乃以马通糠火，火之九日夜，火去釜边五寸也。以推火拥之，九日夜也。推火至釜一日，猛火九日夜，以大壅至釜半腹，火之九日夜，止。凡三十六日。一日寒之。以羽扫飞精上着者，和以龙膏，通纳釜中也。复泥封之，乾之，复火之三十六日。一云：二十七日。止，一日寒发之，以羽扫取之，名日飞精，治之者曰神丹。上士服之一刀圭，日一，五十日神仙。中士服之百日，愚人服之一年，乃神仙矣。凡夫男女小儿奴婢六畜，以与服之，皆仙而不死矣。辟五兵，带系之，夫神多所卫护，辟兵。服丹百日，诸神仙来迎之，即玉男，即玉女，即玉童。山卿泽尉皆来侍从，见形如人。度代无种，事在人耳。
　　第四神丹名曰还丹
　　取矾石、誉石、代赭、戎盐、牡蛎、赤石脂、土龙矢、云母、滑石，凡九物。皆烧之一日一夜，猛其火，皆合治梼，令如粉。和以左味，令如泥。以直一釜中，纳汞一斤。次以帝男，次以曾青，次以矾石，亭脂，次以卤咸，次以太一禹余粮，次以矾石。誉石在上，而水银独在下也。凡七物，各异器调梼之，令如粉。以水银一斤．’独在下，余先乃以次纳之。以一釜合上，以左味和六一泥，泥之封令密，暴之十日。置铁弋三柱上，令高九寸，以马通糠火，火之，去釜底五寸，候其火九日夜没。增火至釜半腹，九日夜。常以湿布加釜上，令药不飞。视布乾，取复濡湿之。凡八十一日止，寒之一日，发之药皆飞着上釜，釜出五色，飞法一同，药之要也。以鹦羽扫取之，合以百草花，以井华水一服之，一百日朱雀凤凰翔覆其上，神人玉女至。二百日登天入地，仙人来侍。一年，太一以云车龙马迎之矣。服此丹令人不饥不渴，百岁。辄饮石泉，食枣栗二十枚，牛羊脯五寸。又以还丹涂钱，用市物，钱即日皆自还。至以还丹书人目匡郭上，百鬼皆走避去。又以药一刀圭，粉水银一斤，火之立成黄金。一法以龙膏和药，火之九日夜，乃成真金也。
　　第五神丹名曰饵丹
　　取汞一斤，置六一釜中。又取帝男一斤，梼之如粉，加汞上，禹余粮一斤，梼之如粉，加帝男上。以六一釜合之，封其际，以六一泥泥之，令乾。加马通糠火，火之九日夜止。更以炭火烧之，九日夜乃止。火寒之一日，发之药皆飞着上釜，如霜雪。以羽扫取之，和以龙膏、少室天雄分等，乃鹦子服。一云鹦子血。一刀圭，三十日羽飞仙矣，万神来侍卫，玉女皆可役，神仙迎之，上升天矣。百鬼社稷神，风伯雨师，皆来迎之，可使役。
　　第六丹名曰炼丹
　　取八石而成之。八石者，取巴越丹砂、帝男、帝女飞之，曾青、矾石、誉石、石胆、磁石，凡八物等分，多少在意，异梼令如粉，和以土龙膏。乃取土龙矢二升，以黄犬肝胆，合为釜。牡蛎、赤石脂各三斤，梼令如粉。以左味和为泥，涂釜内外，各厚三分，乾之。一法八味多少自在，以土龙膏、土龙矢一升，以和黄狗胆，合土龙矢二升，牡蛎、赤石脂末之如粉，和以为泥，涂釜内外，各厚三．分，乾之。八石各异末之如粉者，乃纳丹砂在下，次以帝男，次以帝女，次以曾青，次以矾石，次以誉石，次以石胆，次以磁石，磁石独在上。以六一釜合之，以六一泥封其会际，乾之如上法。乃以马通糠火，．火之三十六日止。寒之一日，发之药皆飞上着如霜雪。羽扫取之，和以龙膏，丸如小豆。食后服一丸，日一，十日仙矣。鬼神来侍卫之，役使。亦可以作服黄金。非但男子，女人亦得飞仙。若欲辟谷，常绝房事，但饮水，勿交接也。此丹下滓，可疗百病。一法铅合之成黄金，以炼丹，刀圭合水银一斤，火之成黄金也。一云柔丹与炼饵丹相似，滑泽易食之。
　　第七丹名曰柔丹
　　用汞三斤，以左味和玄黄合如泥，以涂土釜内外，各厚三分。乃纳汞合以一釜，用六一泥涂其际会，乾之十日。乃火之，如太丹华法，三十六日止。寒之一日，发之，以羽扫取上着釜者，和以龙膏，服如小豆，日三，令人神仙不死。以敌瓷汁和之，九十岁老翁服之，更二十日，白头黑，益阳精阴气，虽交则生子无数。以柔丹画梧桐，为人也。以柔丹书字，奴婢终不逃走。八十妇人服之，皆有子。长吏服之，得迁。与铅合火成金银，一名黄金。
　　第八丹名曰伏丹
　　其色颇黑紫，如有五色之彩。取汞一斤，亦可多之。以玄黄华直其土釜，令内外各厚三分。复梼曾青、磁石，令如粉，以着玄黄华，及曾青、磁石末，覆汞，上以一｀釜合，以六一泥涂其会际，乾之十日。乃以马通糠火，火之九日夜，转以上釜为下釜，复火之九日夜。又复以下釜为上釜，火之九日夜。如是九上九下乃止。寒之一日，发之，以羽扫之，取其飞着上者。和以龙膏，后还纳釜中，更火之一旬，乃止。寒一日，发之，以羽扫取飞上着者，梼之如粉，盛以金银筒，若生竹筒中。常平旦，面束向日，再拜长跪，以井华水服一刀圭，便为神仙也。以如枣核大，着手中而行，百鬼销灭。以此柔丹书门户，百邪众精，魑魅魍魉不敢前。又辟盗贼，乃至虎狼皆避之。若妇人独守、责持如大豆者，百鬼盗贼远避不敢来。
　　第九丹名曰寒丹
　　法用赤土釜，以六一泥泥其内外，令各厚三分，乾之如治丹华法。取帝男、帝女、曾青、誉石、磁石各一斤，异梼之如粉。先以玄黄，直以六一釜，如丹华法。乃内流珠一斤於釜中，次以帝男加流珠上，次以帝女，次以曾青，次以誉石，次以磁石，磁石最上。以一釜合之，以六一泥涂其会际，令厚三分。复以土龙矢、黄土各半斤，令为泥。一云：以牡蛎、赤石脂涂其上，厚三分。又以土龙矢涂，厚三分。暴之十日令乾。乃微火，先文后武，九日夜。寒一日，发之，以羽扫取着上者。和以龙膏、黄犬胆，丸如小豆许。平旦，以井华水，向日再拜，吞一丸，令人身轻，百日百病除愈，玉女来侍，司命消除死籍，名着仙录，飞行上下，出入无问，不可拘制，坐在立亡，轻举乘云，升于天矣。
　　黄帝九鼎神丹经诀卷之一竟
　　黄帝九鼎神丹经诀卷之二
　　明神丹之由致取人贵法
　　臣按还丹之九法也，盖九天元道君九方之上经。上古真人王乔、赤松子、黄帝，受之於玄女。玄女者，天女也。第一道明真人之道，素女真人者，神仙之主也。天地之师，位日真人，则神仙皆师焉。真人先天而生，后地而死，水不能漂，火不能烧，毒不能伤，兵不能害，神通变化，任己由心，役使众仙，靡不成就，晓鉴灵药，通于神明，故经曰真人焉。服丹者身则神仙，为真人矣，能召风伯使雨师也。仙人者位升百鬼，身压万精，所谓服食小丹，云母八石草芝药所致也。青腰玉女者，风伯之女也。殊卑於玄女、素女也。玉女者，凡人之女也。学得道号为玉女，并神仙之妻妾仪使也。此《九丹经》，本是王乔、赤松子、黄帝受於玄女，非余小仙之所传受也。
　　臣按葛洪云：按《 黄帝九鼎神丹经》 日：黄帝服之，遂以升天。若以呼吸导引，及服草木之药，可延年，终不免於死也。若服神丹，令人寿无穷也，与天齐毕，乘云驾龙，上下太清。故黄帝以传玄子，诚玄子曰：此道至重，必以授贤者，苟非其人，虽积金如山，勿传之也。受之者以金人金鱼，投於流水，以为盟誓，敌血为盟。若无神仙之骨者，亦不可得闻见也。得闻见者，有此道之分矣。夫合丹者，求於名山之中，无人之地，结伴不过三人，先斋百日，沐浴五香，致加精洁，勿经秽污，及俗人往来，不信道者勿令知之，此人谤毁神药，药即不成。成即举家皆仙，不但一身。俗人不合神丹，及只信草木之药。且草木药埋之即腐，煮之即烂，烧之即焦，停之即朽，不能自生，何能生人。不能自坚，何能坚人乎。此九丹者，长生之要也。非凡人之所闻见之矣。
　　第一丹名曰华丹。经云：此丹服之，七日得仙。以玄膏丸，置猛火上，须臾成黄金。又以此丹二百四十铢，合水银百斤，火之赤即成黄金，金成者药成也。金不成，更封其药，而火之，日数足。经云：元不成也。
　　第二丹名曰神符丹。经云：服之百日，仙也。行大水，以此丹涂足下，即可步行水上不没溺。服去三尸九虫，皆即自消亡，百病自愈也。
　　第三丹名曰神丹。经云：服一刀圭，百日仙也。以六畜吞，亦终不老不死。又辟五兵。服之百日，得仙人玉女，山川鬼神视之，皆如人形也。
　　第四丹名日还丹。经云：服一刀圭，百日仙也。朱雀凤凰翔覆其上，玉女来侍。以一刀圭，取水银一斤，火之立成黄金。以此丹涂钱物，用之即日却还。以此丹书凡人目上，百鬼皆走避之矣。
　　第五丹名曰饵丹。经云：服之四十日神仙，鬼神侍，玉女至也。
　　第六丹名日炼丹。经云：服之十五日仙也。又合汞火之，成黄金也。
　　第七丹名日柔丹。经云：服一刀圭，百日仙也。以秋覆盆汁和服，九十岁翁皆有子。与铅合之火，即成黄金也。
　　第八丹名日伏丹。经云：服之即日仙也。以丹如枣核者带之，百鬼避走。以此丹书门，邪精不敢前，又辟盗贼虎狼也。
　　第九丹名日寒丹。经云．．一刀圭服，百日仙人，玉女来侍，飞行轻举。经云：凡此九丹，得合一丹，便仙矣。不在悉作之，在人所好耳。凡欲服九丹，欲升天则亦随心，如欲且止人问亦任意，便能出入无问，不可害矣。
　　臣按金液还丹法合成者，依经服一两便升仙。若未欲去代，且住世为地仙者，斋一百日，服半两，则长生不死，万害百毒不能伤，可以畜妻子。若居官秩，在意所欲无所禁。若后欲升天者，乃斋更服九丹满一两，便即飞仙矣。凡欲升天，皆先断谷过一年，方服之也。
　　臣又按《 真人九升经》 云：凡服九丹欲升天者，如正经上法所服日数也。若欲地仙者，可如上之半者，以数臧之，虽臧亦长生无问，不可得害。后若欲升天者，更服上药。臣按此说，凡服神丹大药，依经日数，即轻举升天。臧半服之，即长生不死，即是地仙，无疑也。
　　臣闻学道不成，所由有八。一者偶知一事，便言已足，劬劳鼎火，皓首无成。二者虽奇方，谓非实法，求之不已，遂至盖棺。三者真伪不分，无师取诀，意无一定j 消弃光阴。四者恃所聪明，忽略知法，自言已得，不尽师心。五者真方秘诀，非易见逢，谓在名山，历险损命。六者家无担石，饥寒切逼，得如不得，知如不知。七者性不专精，复无蓄积，明师已诀，疑而不行。八者所遇之师，师素狭劣，惜其浅短，不尽教之，云道不多，娇生宝秘，谓以为实，遂至守株也。
　　夫道不在多，莫谓小法者，即是大丹之中，莫过九鼎之道，出自真人。真人以传玄女，玄女以传黄帝，帝得之以传玄子，自时厥后，得法为真人。不闻真人更亲指授，得至者则为可尚。后代贵耳贱目，弃近遂远。则秦皇睹安期而失道，汉武求少君而不尽，别寻方丈，远涉沧波，卒可成功，虚摩爵赏。善求者不在任用，巧取者不劳蹴迫。轩辕之临天下，广成不与焉，德政不以为损也。唐尧之有四海，而巢由不佐焉，后德不乏也。四皓凤戢於商洛，而不妨大汉之多士也。周党鳞诗於林薮，而无亏於孝文之刑措也。
　　宠贵不能动其操，心安静默，性恶谊哗，以纵逸为惧，以荣任为滞；萧索舰缕，茹草操耜，以芳林为台榭，以峻岫为大厦，以翠兰为茵褥，以绿叶为帷喔，荷裳以代衰服，葵蕾以当嘉膳，匪躬耕不以充肠，匪妻织不以蔽身，守常待终，骯其三乐，不惮速死，不营苟生，辞千金之重聘，忽卿相之贵位，荡然自纵，无所修为，咸为当时称尚高逸。此辈上不能益国，下无以利人。良史之谈，犹称人物，瓦有求长生之上道。
　　盖学神丹之大法，不肯役身於俗，唯以药物自助，使外患不及，内疾不生，旧身改容，久视不死，精心不息，校练众方，得其效验，审其优劣，必有以后，骯其尘壤，以声为朝露，八极之内，将诅几人，其志远矣，其益大矣。攻务要藉，不此一二三人，若逼迫之则不成矣。夫景风起而裘炉息，王化隆而、奇士退。今宇内宁谧，休牛放马，烽燧臧影，干戈载戢，繁弱既韬，卢散停废，子房出玄帷而返问巷，信布释甲冑而修鱼钓。死宇宙之内，笃好兹道而能者，万无一也。
　　昔黄帝垂衣裳而理天下，飞流珠而化霜雪，升平致政，百一十年道成，服饵白日仙去。盖因广成、玄女之力，非自然而得之者也。昔昊王伐石以营宫室，而於合石之中得紫文金简之书，不能读之，使者以问仲尼，日：昊王闲居，有赤雀嘴书，以置殿前，不知其义，故远咨呈。仲尼观之，日：此是灵宝之方，长生之法，禹之所服，年齐天地。禹将先化，封之名山石函之中。今乃云赤雀嘴之，始天授也。
　　是知自古帝王锐思於长生者，未有行年不永者也。纵求而不得，犹愈於不求者，亦有之矣。不患心之无道，但患不勤，勤而不已，必有所得。又人之求道，如忧居家之贫，如愁处位之卑者，道岂有不得耶。但患志之不笃，务近忘远，闻之则悦以前席，未久则忽然若遗。毫厘之益未周，丘山之失已及，安得穷至言微妙，成思极之后匮乎。然虽志勤苦，不遭明师，亦无由成也。
　　夫长生学者在药，药之大者在诀，诀在神丹。道同德合，誓以俱取，可以义获，难以抑求。昔夏禹不迫伯成子高，尊其长也。仲尼不假盖於子夏，护其短也。丰草浅水，广野探泽，狐鹿所游，穷岩绝岫，幽径茅楝，仙士所居也。若以华堂豢狐鹿，是其槛穿矣。若以荣秩罢仙士，是所榣役矣。故览正经者，如对真人。受真诀者，如得其身。假使有毒竞来，安期争至而言异，经诀不可信也，必有小同异者。伏愿圣主，详择从之。臣闻凡草春剪，芝莫不秀，倾巢覆卵，鸾凤不集耳。
　　黄帝九鼎神丹经诀卷之二竟
　　黄帝九鼎神丹经诀卷之三
　　明择．师受诀不藉真人法
　　臣闻师无常师，主善而师之。三人同行，必以善者。孔子之道，一以贯之。黄帝省方，无求不往，若以真人道诀，非真人不传；元君之经，非元君不授，何异胃子侍宣尼以讲习，虞政俟皋陶以弼谐，消失光阴，永无成日。所以九鼎之道，长生之方，若此营之，与取死无异也。生可恋也，死可惧也。日失一日，比速逝川，晨露夕光，吁嗟易尽。今但遇知方之人，指摘其意，求而不已，复自参验，结以良伴，同契不移，此自能成之，固有之矣，则必无真人玄女借助之也。药成之后，清肠服饵，即玉女来侍，或青龙将迎。未成之前，不闻有感。故元君日：慎无以神丹告人，令之笑道谤真。传丹经不得其人，必受其殃。若有笃信者，可得合丹药分人，莫以经云传与。此之真人。实以秘惜，与亲传口诀无异也。若言获见真人，及知方士不尔，而得道也。昔殷家之遇彭祖，周室之逢老子，秦皇之睹安期，汉武之任少君，不闻皆得道。
　　夫学道之人，尤恶谊哗，不欲人杂言，不欲见俗人，固易路而行，异处而坐，慢贻毁辱，味道独居。所好不同，必招诽谤，恨不绝迩轨以逃遁，隔千里以嫌疑。又彼真人，何求以至。夫真人者，蹈炎飕而不灼，蹑玄波而不倾，鼓翮清虚，云轩风驷，仰凌紫极，俯柄昆仑，假令或游人问，匿真隐异，比肩接武，外若庸流俗人，何以察之，安能觉也。自有子晋躬御白鹤，黄帝亲惊赤龙，或鳞身蛇躯，或金车羽服，非洞视不能观其事，非彻听不能闻其声，俗不见闻，则多疵毁，所以真人嫉之，益潜遁也。常人之所爱，上士之所僧。常人之所贱，至人之所贵。英儒伟器，犹不愿杂风尘。玄女真人，何急遽参人事。俗人怪之，不尔乎谬。凡人目察百步，不能了了，而欲以己所见为有，己所不见为无，则天下之不见者实亦多矣。犹如蠡测海而云水尽，惑之甚也。真人自不见，不得谓之无也。不得以有之）而可求。知法人不可要待真人也。一知法者皆知口诀而受。
　　臣开丘明之传《春秋》，寻经者知褒贬在於一字。仲尼之翼训《周易》，观卦者知吉凶存乎一象。儒书尚非法不明，仙道神丹，岂按经能尽。故黄帝登崆峒，访自然之道，涉王屋，求说丹之经，录在方吝，传之口诀、诀随口灭，方不逐经。所以求者似牛毛，获者如麟角。虽曰难得，代不绝人。法既有人得之，身岂非人者矣。上圣念将来之可教易驾信者，故使思而得之，脱死亡之祸患。凡俗不信，谓为虚文，此之真人，诽议先圣。故欲合神丹，必不使不信者知之，知之药即不成。此之一忌，非小禁也。皆由不得真诀，变化不成，作既无成，谤从此起。由如田家，或水旱不收，谓不可种也。水旱以诗，谷稼收矣。经诀若真，神丹成矣。夫诀法有二也。一者文诀，可以文传者，纸墨能传。口诀者，非口不宣。故《易》云：书不尽言，言不尽意。立身行道，可以尽传也。阴阳变化，不可言诠。朱砂本赤，烧之变成水银。水银至白，烧之又成丹色。凡情浅识，自不得知之。亦如烧胡粉以如金，白铅而类火。言无此道，曾不修求者足，皆不及俗人哉。俗人乃防傥其不得，为凡人之所笑。不知傥至有得，为智者之所嗤心皆曰不得真经正诀，之所致也。传不得人，复贻咎累。所以法之隐没，而不可闻也。故葛洪云．．一代之中，不过二三人得之。又云：八极之内，将诅几人见知，秘诀难闻，得之者少，必立盟誓，方事相传。长生神仙之药，千方万术，所不得此诀，终不能成也。神秘至重，万金不传。若有传者，依本经一二口授，不得顿以传之。法依于盟经，用黄金八两，黄布四十尺，白银八两，白绢四十尺，为信，限百年内得传一人，敌血为盟。若后为识传至人，违负漏泄，天帝谪谴，永谢玄路，太玄仙都使盟者心迷意乱，所倾败死。即仙君使精神昏浊，所学不成，太一司录，三天司命，臧算伐年，所作不成，受罚於太玄都。此太清诸丹等，张天师诀文。
　　狐刚子日：吾昔慕长生之道，数十年中，饥苦寒冻，莫问远近，曾无一得，心恒不变，学志转深。太极感吾之心，遂以此诀就未央谷授吾，得之依按合作，无不成者，吾道从此起。吾常秘之玉函，藏之名山。若俗中有人得吾此诀，不问贤愚，但精专按而合作，无不成，必得道也。
　　葛洪曰：余虽生於末代，颇慕古风，考集仙经八十余岁，虽闻此诀，目未曾睹，求亦不已，余师郑君也，始授余此诀。余自得之，精思清斋，斋满百日，依按合作，无不成者。吾始转清气息，服饵之五神泉，即得住命法后，敢凭验者，方道术自在。若后有人同余得此诀者，必须心知口默，不得辄授人，及告不是心腹之人，即反受其殃，众神不护，作者不成。余今所以誓告后生，必无妄传。此是领带之中，历代神要秘密之道，贵在质，不能广说，使俗人知也。其传授法在粉诀中，此是玄珠诀文也。
　　狐刚子曰：五金神粉，非独服饵长生。用以摩身，俗疾不能干，众灾莫由害也。此法本出玉皇秘藏隐文，非俗所有。自非禀其仙线者，终不能见。吾本故诀隐文，以开后圣。若得此诀者，必须依传授法受之，不得轻吾告，授非其人也。非所受作不成，亦万劫学仙道，絮不得成也。粉图云：授法不得轻告。传法日取王相日，结斋立坛，师与弟子并在坛前，日夜恒烧宝香，奏帝析请，所愿长生弃录名目，称某少好长生上道，万劫以来，常蒙道福。今得奉思一圣允，蒙师慈念，许受诀文。某今不敢许纳，一一· 奏请皇君师，言弟子某求道，日夜无怠，某今欲授某诀文，不敢自许，一一奏请皇君，如此谨心，满七日夜，然香登坛，饮血为盟，分金环投於束流水中，请师传授诸神金丹，及口诀图线，皆同此法传授。若不依传法，诸受师与弟子，所造不成。是粉图中诀文也。
　　狐丘先生授葛仙公日：命属仙星，名录继我。今故授汝万金诀等，及修仙法，汝依而用之。汝若传之，自非庾志山岩，不规俗利者，敌血分环，立坛为誓，终不得妄传。传非其人，名削福薄，殃及累代，慎之勿妄传也。此是万金诀也。
　　臣按：五金三汞，九铅八石，皆有毒。若不得古人旧诀，假有新知方者，口传三数十句，终无成理。故狐子云：五金尽火毒，若不调炼其毒作粉，假令变化，得成神丹大药，其毒未尽去者，久事服饵，少违诚禁，即返杀人。是故具诀图录炼煞，并作粉法，以示将来。
　　狐子万金诀，
　　五金粉图诀，
　　伏玄珠诀，
　　张天师口诀。
　　臣按：上件四诀，皆是先贤宝重，流俗有真能见之，假令或逢一卷，亦终不知其初终之意。其文错乱，问厕诸法，假令俗人悉得，莫知用处，所以万劫诚传授之。
　　受口诀仪法：先敷仪，置坐讫，以白绢四尺五寸为籍，清酒一斗，鹿脯若牛羊脯七胸，胸方三寸，酒杯七枚，置盘案上，脯各置杯后，以信物置酒杯左
　　边。烧香长跪曰：
　　谨请太清玉陛下太上大道君，太微天帝君，太玄仙都九老仙君，太一司录司命神君。下降某郡某里人某甲，就坐尚飨。尚飨一作尝香某虽凡愚，宿有道绿，遇蒙先师受大诀，，秘之在心，未曾发泄。虽知天禁至重，又不可使神道永秘。今有某甲，虽处世俗，心慕道门，不贵金玉，不尚荣华，仰希玄路，志登紫云。故臧削自身，以备信物。诣臣某请受大诀，某不敢自专，辄敢启白，唯愿照知11 石照明为之讫，乃再拜，上香酒三。上香酒讫，乃曰：劳屈玄尊，来临下土，枉蒙降顾，心喜意悦，当听某所陈，慈恩相欲，君以醉饱。持其酒食，请收余福，见物永书。讫，乃再还，取酒脯，共所受人饮食之，勿与他人食。
　　黄帝九鼎神丹经诀卷之三竟
　　黄帝九鼎神丹经诀卷之四
　　明防辟恶邪魅守神保身
　　臣按：凡学长生，须事神丹。若不得金丹大药，而但能饵草木之药者，可以赊死，不得仙也。或但服药，而不得房中之要，则终无久生之理矣。或晓带神符行禁，加思神守真一，则止可内疾不起，风湿不犯。若卒有恶鬼强邪，山精水毒害之，则便死也。或不得入山，令山神为之作祸，则妖魅试人，猛兽伤之，蛇蝗螫之矣。
　　臣按：房中阴阳之道，高可以愈小疾，次可以免虚损。必不能移灾解罪，去祸召福，安身全神，长生久视者也。人问谓黄帝以千二百女升仙，便以黄帝单以此事长生也。而不知黄帝於荆山之下，鼎湖之上，飞九鼎神丹成，乃乘龙登天也。黄帝自可有千二百女耳，而非得仙之所由也。凡养性之保命者，虽服千味之药，三牲之膳，而不知房中之要者，亦无所益。若纵情肆欲，不知能节宣，则伐命本也。是玄素喻之水火，水火杀人，又能生人，在於用也。明自古合作神丹，必依名山。
　　臣按：昔者黄帝受丹经於王屋，访至道於崆峒，然后於刑山之下，鼎湖之上，飞化九转。道成仙去。又昔之左元放，於天柱山中，精思而感神人，授之以金丹仙经。会汉末大乱，不遑合作，而避地江束，志造名山，以修此道。乃以《 九鼎神丹经》 等，授弟子葛仙公。又以其法，授弟子郑君。郑君家贫，无以买药。而葛洪者，郑君之弟子，亲事勤苦矣。郑君乃於马迩山中立坛，盟授洪丹经，并具诸口诀，诀不书也。洪得此道二十余年，资无担石，无以为之始。郑君谓洪日：吾承先师左君之诫曰：诸小山中，不可居作金及神丹也。且小山之中，无有正神，皆是木之精，千岁老物，血食之鬼，此辈皆是邪气，不念为人修道作福，但欲於祸人也。夫斋洁之士，虽以术数辟身，而鬼魅或能坏人药也。今合医家佳药好膏，皆尚不欲令鹦犬，及妇人小儿等见之。如药被见者，用便不验。又染彩物者，遇恶目见之，皆失其色也。配神仙长生之大药乎。以古之道士，合作神药，必入名山无人之地，终不止於小小凡山中，正为此也。又按仙经，可以精思，合於仙药山者，有华山，泰山，霍山，恒山，嵩高山，少室，太白，终南等山。此中皆有正神，其中有地仙，又生芝草，可以辟大难大水，不但堪合药也。若有道者登之，则此山神必助之为福也，至药必成。
　　臣按：天地之情状，阴阳之吉凶，实难详也，不可谓之必无。是以黄帝、太史，皆所信伏也。又经传有政历，明时刚柔之日，吉日惟成，有自来矣。所以王者立太史官，封置拜立，有事宗庙，郊祀天地，皆择良辰。而有贤才庸夫，自许脱俗，举动所居，耻简善日，不亦偏见者也。凡登山不择时日，校有其验，不可轻入也。夫山大小，皆有神灵，山大则神大，山小则神小，无防避之道，必有思害也。或被疾病，或遭惊怖，或患伤刺，或闻异声，或逢变异，或见光景，或大木不风而摧折，或岩石无辜而自堕，或令人迷乱狂走坠落坑谷，或猛兽毒蛇犯伤人，故不可轻入也。凡入山，当择四时王相，支干相生之日，吉也。又依遁甲良时，佳也。又当择其月中吉日佳时也。若至急不得徐待吉日，要须此月者，但少选日时，束岳岁月忌，不可以甲乙、寅卯之岁，正月、二月入也。南岳岁月忌，不可以丙丁、己午之岁，四月、五月入也。中岳岁月忌，不可以戊巳、辰戌、丑未之岁，四季之月入也。西岳岁月忌，不可以庚辛、申酉之岁，七月、八月入也。北岳岁月忌，不可以壬癸、亥子之岁，十月、十一月入也。右不必五岳忌此岁月。但所之此山，属其岳之者，方面皆悉禁此岁月也。《 灵宝经》 云：入山当以保日，及义日、专日，大吉。若以制日、伐日，必死也。保日者，谓支干上生下之日，若甲午、乙巳是。甲者木，午者火，乙者木，巳者火，火生於木故遣法文，兼符数道，最验。故以符法后卷次之。
　　黄帝九鼎神丹经诀卷之四竟
　　黄帝九鼎神丹经诀卷之五
　　明朱成神丹必藉资道之绿
　　臣闻欲求长生久视，与天地相毕，若未得其至要之大者，则小者不可不知，盖道之共成长生也。大而喻之，犹人主之治国焉，文武相代，无一不可也。小而喻之，亦如为车焉，辕轴辋辖，莫可亏一也。所谓道者，内修形神，使延年疾愈，外攘邪恶，使祸害不干。比之琴瑟，不可以一弦求音也。方之甲冑，不可以一扎待锋也。养生者欲令多闻而贵要，博见而择善，编修一事，不足必赖也。又患好事之徒，各从所长。言玄素之术者，必曰唯房中可以度世也。明吐纳之道者，必日唯行气可以延年矣。知屈伸之法者，必曰导引可以难老矣。知草木之方者，必曰其药可以无穷矣。学道之不成者，皆由偏恃之。若此大丹一就，则一切无复用也。未就之问，则无不须也。譬如田家作事家业者，事不俟用多物者，谓有金银珠玉在于怀抱之中，自量足以供累代之费，故自安之。苟至无此，何可不广播百谷，多储菜蔬。是以断谷辟兵，厌克鬼魅，集御百毒，救病疗疾，入山则使猛兽不犯，涉水则令蛟龙不害，蛇不能螫，疫不能加，此皆小事，而摄生者不可不知，倪过此者乎。神丹者，长生之大事，可缓之哉。昔黄帝涉王屋而授丹经，登崆峒而问广成子，求道养生，则闻玄素之说。窍穷神怪，则记以白泽之词。故穷尽道真，毕该秘奥，飞伏九转於荆山之下，变化流珠於鼎湖之上，服神丹之力，久视之功，遂勒升龙高跻，与天地乎罔极。道成之后，始无所为。未成之前，无不为者。自古莫不由多识博达，至勤而成者也。
　　明道家三皇文五岳真形图
　　臣闻按上入山合丹，求道洁静，《 三皇文》 及五岳真形图，所召山神，及按鬼录，召里社及山卿泽尉问之，则知木石之怪，山川之精，不敢来试人也。亦如释法中有《 般若经》 所置之处，当知此则为是塔，凡诸邪物自然远匿。道士有此文，专主摄效，故云道书之至重者，不辄授也。受之者四十年乃一传之。传者敌血为盟，委质为誓。名山五岳皆有此书，但藏于石室幽隐之地。应得道者，入山精诚，则山精自开出令见之。若有此书，当置之处。凡有所为，必先知如奉君父焉。其经日：家有《 三皇文》 ，辟一切邪恶鬼，毒疫瘟气，横殃飞祸，若有困病垂死而令信道者，至心以此书责之，即活也。夫道士欲求仙，责此书入山，辟虎山精，五毒百邪皆不敢近人。可以涉江海，却蛟龙风波。其法可以变化起功，不问宜便，元咎殃也。有此文而求验者，当洁斋百日，乃可依法召诸神司命，太岁、日游、五岳、四渍、社稷之神，皆见形如人。可得问吉凶安危，及病者祸出尔之所由也。道士之中，如有得之者，若不能仁义慈心而不清正者，虽得之必速祸其身，不可轻也。故昔黄帝束到青丘，过风山见紫符先生，受《 三皇内文》 ，以劲召万神，即此书也。
　　明符致神验
　　臣按：入山合丹，欲辟山川庙社百神鬼之法，最以符为切要。神丹大药，亦资符力而辟卫也。符法者，于老子皆天文也，老子于神人授之者也。令人用之而少验者，由出于不历文传写多误，又信心不笃，徒施用之。且俗经文同字，识春秋之错，杜预非之，以五门。《 史记》 之谬，则子夏正之为巳亥。故谚曰：书三写，鱼成鲁，帝成虎七。学士但以音相涉，长短之问，辄致舛也。况符上点画非字，错不可识，误不可觉，故莫知其定与不定也。然凡求长生，制之在药，不由符力，而能致之仙也。然不可废者，藉其却鬼辟邪，以丹之渐。
　　入名山责召高山君符
　　此符斋十日，召高山君使，除虎狼之害。其符以丹书缯上一尺二寸，长亦如之。若书时不得中息而语也。书毕，烧香，夜於静室之中，随月建立，着新衣服而召之，其字向下。凡用符，以大字着左右心前，恒正思慕其象之宜，旁在六甲直符，并玉女名字，责所召之书，仰视面想，思八方之外，存神长五尺，衣服如《 六甲经》 。
　　此登山符，仙人陈安世入山，甲寅日书白素上，夜向北斗，祭以酒脯，自说姓名，以着衣领中，辟邪精百鬼，老物虎狼毒虫，带之，置案上，面向北斗。
　　此符一本书点画如此，用法如前同。只点画大同小异，与前不别，其功效一种，故两存之。
　　此符以丹书绢书，各异之，带着肘后，男左女右，亦可以书白素带之，可以着所住处，四方各四枚。若移徙，当先令人拔取。此符大神，勿妄传之。
　　此符亦是登山，功效不异。是老君黄庭三十九真秘符，辟百鬼，合仙药。和合之处住，必须名山极探之处，无人畜行迹，仍有束流水，大石岩室之中。若无岩石室，可於探林之中无人迩处作室，怛须近水。非其处，勿措意合作神药。大山无束流水，西流亦得。
　　此符居山住处安，以丹书相板上，大文书令弥满其板上，着门上四方四隅，及所行道之处安之，并五十步，辟诸精也。
　　此符是去虎狼之符，与前同移徙板，将辟山精，道侧用。
　　臣按：为道者多在山林之问，乃是虎狼毒蛇、精怪魍魉之窟穴也。不深防辟，损害药也。昔者圆丘多大蛇，又生好药。黄帝将登山而求好药，是蛇为毒。广成子教黄帝佩雄黄，而众蛇皆去。故入山之士欲合大药，不知入山之法，多虞患害。谚曰：太华之下，白骨狼籍者，以其偏知一事，不能博备。虽欲求生，而反速趋死也。而道士徒知大方，不晓入山辟禁之法，亦非小事也。蛇虽种类至多，唯蝗蛇及
　　青蛞二蛇中人，最为至急，一日不救则杀人。救者以刀割去其所伤处疮肉，投之於地，状如火炭，须臾焦尽，人得活也。然此二蛇至秋是毒盛之月，不得物啮，乃以其牙吸咬其大竹木，即皆焦枯，此是自欲泄毒，故所以上入山，惧蛇可畏，必预止家中，先学禁法。思存日月及朱乌、玄武，青龙、白虎，以卫其身。乃到山草中，左取三气而闭之。以次山草，而意思令屯气赤色，如云雾弥满数十里中。若同伴从人，无限三五人，皆令罗列，皆令以气吹之，则虽践蛇，蛇不能动。又亦略不逢见。又令带雄黄五两，已上入山，亦不畏蛇。若中人，以雄黄末涂之即愈。又带乾雄黄、附子於肘后，或烧牛羊鹿角以专，或以野堵耳中垢，及麝香丸之於足爪中着，皆有效也。
　　辟百蛇印及能却虎狼不犯符
　　此二神印，取枣心克之，方之二毕，设祭再拜，请佩带之，甚有效。
　　此黄首朱宫玉女简房教导之印，而却虎狼不敢前。此亦可为符，朱书，吞之、入山辟虎狼。亦可为印。出《 玉胎经》 也。
　　此符却鬼，合药时悬安四面，制诸鬼，大神验。
　　一本中心有七曲，余并同，不知误者
　　此山居符，书之於相板上，安门四角，虎狼不至。
　　已上三符并朱书。
　　此符有一本，下如此 
　　此开山符，以千岁蒙为之，长尺二寸，以丹书此符，以印大石名山，山门即开，宝书出。亦金玉皆见我之。千岁蒙者，天慈也，如鼠耳，却鬼制魅也。
　　右於深山静处作丹屋，四角悬铃子，并作却鬼药、却鬼符，安四面，然后可合药。若不然者，鬼神吸其药精华，尽或变却。是以须作符厌禳之。却鬼药法，以光明砂、雄黄、雌黄、麝香、附子、白木、鬼臼、鬼箭，各二等，蜜九之带。
　　黄帝玉台篇图符
　　臣按：昔黄帝到峨媚山，见皇人於玉堂，请问真道，又求长生。故皇人，昔黄帝之师也。皇人日：凡道士求仙，欲造大药，镕铸五石，要秘居山，无容得在俗间秽污之处。若违者，所合之药，终不可成。又不得吾玉台秘一符者，纵使有他法，一切不成。皇人一曰：凡道士求仙，得吾此文者，不久获一道。
　　凡欲入山求仙学道，合丹起火，造长生药，皆斋一百五十日，乃然后以王相日、五合日，日辰不相克，以之香汤、井华水，白粮粉一斗二升，朱砂一两，白蜜一斗，桑薪灰一斗。先取五香汤一斗，然后以粉朱砂蜜灰，并合之以牡荆杖子，长三寸，顺杨杖搅之三七遍，然后置之静室。取台符，以静解明者，随方座新笔画之，置汤盆边，当相方面。又取铜器一枚，以中央符悬汤上，去水三尺置之讫，调息出户，作禹步，闭气，还入室中，至汤盆徐徐放气，调一息使定，闭目，合掌，正立端身，先向东方符礼七拜，次南方符礼二七拜，次西方符礼三七拜，次北方符礼五七拜，正向户并足立面，向汤盆上符礼七七拜，然后以汤水，从头至足沐浴，令内外香洁。向汤使尽，然后便着新衣，取束方
　　符左臂佩之，西方符置右臂上，南方符心前着，北方符背上，中央符吞之。然更洁斋七日，安身静室，必五云神威降光照室，遍耀内外，慎勿惊恐，守一不移，神人见形，必有逼迫，须臾影没，此为上验。或随人语问道诀，直尔光明为证。但有此征，必便合得道。从此已后，任意皆成。
　　凡欲求长生度世，变炼五石，服奇异药，还年却老，飞腾羽化者，不依符法，一切所作，必不得成。徒丧其功，万无一就。於是诽谤反生，谓无仙法。虽种种别术杂法，或用禁呎，或欲单符，或服诸药，不得此法，一切不得成，无有疑也。又所造之药，不求道养真，欲俗利荣华，而造黄白，亦无成理。致使灵只不佑，鬼神忽患，众横加多，以致不祥。非但徒弃药物，更置贫穷，何足为益，夭枉伤年，探宜慎之。诸道士不得妄传非人，亦不得谈说向人也。非同志者，不得轻出泄之也。
　　此第一皇老玉台神符，主南方。用绊为地，白华为文。
　　第二皇老玉台神符，主西方，素为地，黄华为文。有一本中心下父字，作此欠，余并同。
　　第三皇老玉台神符，主北方，皂为地，青华为文。
　　第四皇老玉台神符，主中央，以黄为地，黑华为文。＃１
　　第五皇老玉台神符，主束方，以青为地，朱华为文。
　　皇人曰：凡道士欲事此符，以五色为座，随方置之，各须解洁。唯中央神丹置铜汤盆，以黄为座，悬之汤盆上，去水三尺，一云七尺。凡座法各令方圆一，复面等随座为囊之带如上法。中央一方并座烧之为灰，和水服之。皇人曰：山中合丹及修炉火，要须得吾此符，求道即成。山中置炉鳌者，以王相支干不相克日，去炉四面，各三尺，入地五寸埋之，又取中央符埋之炉下，入地七尺，然后於上置炉处，兼中央符吞之。然后带随身符，则灵仙佑助，秘之。诸大名山皆有神芝灵草、神仙妙药。如无秘法，取之难得。设使见之，亦须臾变化。道士求仙此药者。当斋戒沐浴香汤，带此玉台五色神符，所逢神芝，随意所欲，诸神芝灵草，皆有虎狼龙蛇，大蟒百毒护之，道士出入，皆须带。则一切山神百灵，皆悉隐没，转视其人，亦增加卫护。
　　黄帝九鼎神丹经诀卷之五竟
　　黄帝九鼎神丹经诀卷之六
　　明神丹功能求皆有益之道
　　臣闻肖形天壤，人最为贵。限以速老则死，善养则生。生可惜也，死可畏也。是以道家至秘而重也，莫过此长生之方也。若长生之药方法，莫过此神丹之道也。若此道修而不长生，则古无长生矣。夫生之在己，其利实大。论至贵贱，虽爵为公候，不足以论。比其轻重，虽赏有封畿，不足以易。百年之寿，三万余日，幼弱则未有所知，衰迈则欢乐无味，童豪昏耄，除数十年，平和喜笑，八九千日，台飞电激，顾盼以尽，今百年者，万中一焉，假或终之。一及忧迫扰，所以上士之务，先营长生事定，可以任意，不祈羽化，取乐人问，同彭祖之享年，比少君之遐寿，可以畜妻子，可以居官秩，无亏上下之节，不失人理之欢，实盛事矣。然长生之道，必资於药，药之上者，诀在神丹，百不易之法，黄帝所云。而学者错学，求者妄求。谓道在文字之方，丹在生飞之药，率心按造，百无一成。此由神无方，非神药患，道之不成，要道不书。
　　故刘向不成於汉朝，陶明靡验於梁代。自非聪明大智，才堪赞务，累历勤苦，积之艰危，内解修身，外善调炼，有始有卒，不倾不邪，不朝为夕待其成，不坐而立望其效，不废败於谗嫉，不厌怠於时长，受至苦於初劳，成久视於终逸。譬如人君理国，戎将待敌，外以武略克定，内以谟猷经纬。故一人之身，一国之象，胸腹犹宫室也，四支之列犹百官也，神犹君也，血犹臣也，气犹人也。修身之道，犹理国也。爱其人所以保其国，固其气所以全其神。全其神者，不可使气竭。保其国者，不可使人散。人气难养而易危，难清而易浊也。故审威德以保社稷，割嗜欲以固血气，乃能有克终义。成长生之功，百害却焉，年寿长焉。
　　故欲与长生，务内养之，失理不免丧生。比夫木仅杨柳，易生之物，倒之所生，横之所生，生之易者，莫过斯木。然埋之既浅，栽未得久，乍克乍剥，或摇或拔，虽壅以膏壤，浸以春泽，而不兔枯。以其根朽，不暇吐其萌芽，津液
　　不得结其生气也。人之为体，易伤难养。方之二物，不及远矣。攻毁之者非一条，过克剥剧乎摇拔，精灵固於憔扰，荣卫消於数用，，煎熬形器，克削平和，饮食失宜，荣逸过度，当风卧湿，变起膏育，方托命於草木之医，或投诚於祭祀之助，犹渴穿井於高阜，若饥起耕於石田。草木之药，何所补之。神鬼之力，曷能济之。若命可以草木延，病可以祭祀除，则医人悉长生，巫师永不病。故经云：不在祭杞事鬼神，不在誓愿多语言，长生之道，唯在神丹。知之不易，行之实难。而学道之人，少进多退。竞知者众，克终者鲜，如井不达，泉犹不进。
　　故非长生难闻，道行之为难，非行之难，终之难也。非至明不能察也，非勤至不能学也。若易得，则汉武遇少君已得之矣。易明，则刘向按枕中已明之矣。故黄帝登崆峒访道，夏禹封金简於玉函，或功就而上升，或道成而仙去，事昭故实，法茂前修者。长生之法，唯有神丹，以丹为金，以金为器，以器为贮，服食资身，渐溃肠胃，沾溉荣卫，籍至坚贞，以驻年寿。然金之为物，虽称上宝，优劣之品，损益、不同。一者金带毒，生成必伤人也。二者铆金之本性刚毒，亦损人也。三者丹金神化妙，力致延年。但上品诸石，多含毒气，成物必致伤人。譬如渴饮鸠浆，饥餐毒脯，欲益反损，为害实径。今时多士，异人问出，容成宦炎之日，彭祖司主药之年，所见不同，或未尽善，有金而不知去毒，而不解成金。纵其有成，成亦无用。若不精加详择，一切无益。时不可失，不俟终日。生前之一切，唯有长生可重。伏愿圣聪营之，与天地相毕。九丹目开列如后。
　　第一名丹华，第二名神符，第三名神丹，第四名还丹，第五名饵丹，第六名炼丹，第七名柔丹，第八名伏丹，第九名寒丹。
　　右九丹，此略录名，其义解释，并在后卷耳。
　　黄帝九鼎神丹经诀卷之六竟
　　黄帝九鼎神丹经诀卷之七
　　明守一闭邪及釜鼎丹屋
　　臣按：昔黄帝受丹经於玄女，访真一於皇人。故云长生仙方，则唯有金丹。守形却恶，独有真一。以古人尤重焉。仙经日：九转金丹经、守一诀，皆在昆仑五城之内，藏以玉函，刻以金札，封以紫芝，印以中章，此盖上圣宝秘之法也。夫人所以死者，其害有六也。一者损也，二者老也，三者百病所加，四者毒恶所中，五者邪气所伤，六者风玲所犯。今凡欲却恶之者，导引行气，还精补脑，食饮有度，兴居有节，欲服药物，思神守一，带佩符印，不触禁忌，此可以去邪恶而杜木祥，必不能延寿而消万疾也。若遇暴鬼狂恶，横夭，疫毒之流行，大药未成，则非此以却之矣。譬除甲冑积蓑笠者，为兵为雨也。若时无攻战，天不阴沉，则有之与无正同也。若矢石雾合，锋刃姻交，则如赤体者之同。若洪尔倾注，素雪弥天，则知露立者之冻也。身疾未愈，神丹未就，年命未定，众邪未遣，守一之道，不可不知也。入山守一，则百毒不敢近人。不须诸法，百邪自去。
　　其法如后，为其法在皇人三一法卷中，故不抄录。
　　飞丹作屋法
　　先择得深山临水悬岩静处，人畜绝逊。施带符印，清心洁斋，除去地上旧土三尺，更纳好土，筑之令平。又更起基，高三尺半，勿於故丘墟之问也。屋长三丈，广一丈六尺，洁修护，以好草覆之，泥壁内外，皆令坚密。室正束、正南开门二户，户广四尺，暮闭之。视火光及主人止。室中以其鳌安屋中心央，密障蔽施，篱落令峻也。舍若不峻不辟，天大雨，篱落亦然。
　　此皆旧法，今意不然。若脸绝悬崖，流水胜地，既是深山，不可多得人功，恐只除其朽坏，实以好土，当釜下埋符讫，坚筑令实，即后充得。又丹经云：欲合神丹，当於深山大泽。若穷里广野无人之处，若人中作，必须作高墙厚壁，令中外不相见闻。其问亦可结倡，不过二人至三人耳。先斋七日，沐浴五香，致加精洁，勿经秽污丧葬之家往来耳。
　　居山辟邪鬼恶贼虫兽法
　　凡住山居止，怖惧邪鬼，当以左手，取青龙上物，折半置蓬星下，历明堂，入阴中，禹步步毕，祝日：诺皋太阴将军，独开曾孙某甲，勿开外人。使见甲者，以为束薪。不见甲者，以为非人。即折所将草物置地，於是左手取土，以传人中，右手持草自蔽，左手着心前，禹步而行，到六癸丁立，闭气而住，令鬼不能见。六甲为青龙，六乙为蓬星，六丙为明堂，六丁为阴中。
　　凡合仙药，用四时王相日，日辰不相克，见天晴，日月精明，气色静，可起手。
　　凡服丹药时，勿以天阴、雪寒、风雨、大露五日，服药须在静处，得力大速。服药须慎口味，五辛荤臭，房中污秽，临丧视孝，并大禁也。此是狐刚子造大药禁慎符室法。庭前其室方十二步，高二丈四尺。南门着扉门前，使有束流水。束日西月。表裹香泥泥之，四方各作主丹符也。於室中立五岳、三台，西方壁下别立层坛，置诸药草及神丹经诀目录，并布於上。即有生药使者护之，万邪不能干也。
　　作鳌法
　　屋下中央作鳌，口令向束，以好博石缮修之，以苦酒及束流水捣和细白土，并蒲台泥泥之。鳌内安铁三脚，其脚器以生铁为之，佳。以药釜置三脚上，讫使釜置在鳌中央，勿倾邪也。四边去鳌壁各主寸半，令鳌出釜上二寸，绕釜四边，宜恒下糠续火增之，恐火之强弱不均也。
　　五岳三台法
　　先立五岳形，当中别三台。以瓦器石垒之，以香泥泥之。诸经亦有作法。若令炼丹，不能立五岳三台，即须符室。符室中立鳌，四周广七尺，以瓦石垒之，黄丹为泥，泥表裹也。
　　铁铙武法
　　量釜大小周圆一等，着三脚，高一尺六寸。
　　土釜法
　　臣按：飞药合丹神器，以土为釜，不用铁者，古岂不知，摸立图样，一铸便成。特以五金有毒，不可辄用。故丹大法，未有一处用铁器者。又以土为釜，其法最难，毛发参差，药总奔泄。自古施功积累年岁，终老而不成者，莫不由此物也。古人重之不传授。然作土釜，用六一泥者，六与一合为七也。圣人秘之，故云六一。
　　六一泥法
　　矾石、誉石、戎盐、卤咸，先烧之二十日。又取束海左顾牡蛎、赤石脂、滑石。凡七物，或多少者自在，捣一万杵，细筛下之，以百日苦酒和为泥丸。诸丹用者，皆云六一，亦有不皆七种，各自有法，唯有取牢密耳。以左元放所授狐刚子七宝未央丸，其泥釜药，乃用紫石英、白石、赤石脂、牡蛎粉、白滑石，各二十斤为泥，捣波法亦妙，录付于六一数内，唯用三味。
　　且六一之目，虽充泥用，论其功力，堪助年焘．o 矾石乃轻身坚骨，增年不老。誉石则明目下气，益肝止渴。戎盐则能去毒虫，使坚肌肉。卤咸则去藏中留热，除呕喘满。赤石脂则益圣智，不饥，轻身延年。白滑石则轻身年长，耐饥止渴。以此为釜，直取釜气之药，已有长生之功力焉，故古人用之，不元意全赖作釜，先成赤土釜为骨体，次以六一泥重涂之，又以玄黄华傅之。故编之，其次第相类如后。
　　作赤土釜法
　　取鹦肝赤土黄色者，细捣绢筛蒸之，从日一至日中下之，取薄酒和之为泥，捣令极熟，以作土釜三合六枚者，正用数也。又别作三合六枚者，旁试乾与不乾之作也。随药多少，任意作之。通令厚五分许，阴乾三十日，小者容八九升，大者容一斗半。亦云厚三分，晒烧极令大乾。次用懈树白皮三十斤，细判，以水三石煮之一日，去滓煎取一升，其色赤黑，名曰懈漆。釜数若多，随数若多少，加增涂土釜表裹，即坚劲不破，入火不裂，此是神丹土釜秘诀。
　　造丹炉六一泥法
　　取东海左顾牡蛎三百斤，剥取肉，于大铁臼中捣，绢筛于盆中，水浇如白饮状，搅数百遍，停一宿，去下滓，先倾却水也，接取细徒曝乾。其下鹰者，更捣筛，如前法纳铁器中，加露鳌上，木柴猛火烧之二十日，常与火同色。寒之一日，更以绢筛之，以百日药池和之为泥，以羊须笔染取，以涂土釜表裹。次取特生誉石、矾石、滑石、赤石脂、戎盥、卤咸各分等，合捣不筛，亦烧之二十日。乃分取向牡蛎粉合七种，醋和为泥，以涂釜表裹。牡蛎粉可一百斤，此七种各用二斤耳。
　　中黄密固泥法
　　取好黄土如脂腊者，曝乾捣筛水汰，如作牡蛎粉法。曝乾，破之如梅李大，猛火烧之三日，令通赤如丹。毕寒之，更捣筛三斤，纳黄丹一斤，纸一斤，渍令烂，以酒和煮阿胶五斤汁足，以纸土为泥，捣三千杵，於瓷器中蒸之半日，以涂六一泥上也。
　　泥丹釜法
　　取赤土釜，先以牡蛎泥，泥其两赤土釜表裹，表厚五分，裹厚三分，阴乾十日令极燥。又次以六一泥涂之，厚二分，表裹各厚五分也。据此则是六一泥涂裹，不涂表也。
　　涂釜法
　　当稍涂十日中，令厚五分耳。涂讫，更阴乾十日，乃曝之十日，此内外各厚五分，於例亦薄，只二十日耳。
　　涂牡蛎法
　　亦当一涂六一之日数也
　　丹炉固济法
　　纳药讫，先以六一泥涂两釜口，乃合之。乃以六一泥涂外际，以渐增之。乾燥复涂之，令厚寸余，务令坚密也。又以中黄神泥通涂，上厚六七分，乃佳。封令釜形如覆盆，此形当正鹅卵形也。此谓密固法。若不为此，黝六一泥得火力，其精皆散则裂疏，疏财丹精奔泄也。昔安期师广成丈人三十余年，虽得丹经，及注说众诀，而未传此要，九炼不成，重更请乞，乃赐此神泥之要，一合便成，上升太清也。
　　臣按：此说有理，常疑诸丹用马羊毛为泥，毛得火便焦，焦则其处空虚，虚则泥不密，药气泄出也。更详之所涂，须泥极乾，乃可起火。若犹小湿，得热即坼。亦可以屯泥别涂他物，如釜节度时作，复剥其别试之釜，视之看其彻裹燥与不．燥，亦可诗试烧之，以为釜候也。此法最要，前阴乾后，须更曝之十日。已烧之者，诀须如是。瓦物虽经阴乾数百日后，得火及必带柔润，今泥中有醋弥，是润物必须涂小釜，数烧试之。
　　行泥法
　　先涂裹，乃泥外，别作栏格安处之，并为尺度模样，知其厚薄。若作圆规之取泥令调，当於欲乾未乾之时，恒以手摩，将令就手乾，不得一直放乾，宜停置，停即拆开。若天雨阴於屋中，然火使暖，日数既有准限，不得待其自乾，则失期候。
　　和泥法
　　当令潭悼，以羊须为笔，取泥涂之，当以灰沐洗净须，安管作数枚用之。
　　用和泥醉法
　　和六一等泥，直用好淳醉，不须华池。若作金沙，当依诸经作之，此不须也。经云：百日者，不可不满日也。若得多日多年者，弥佳。
　　捣药法
　　凡捣药之细筛者，好绢筛为佳，不须研也。
　　狐刚子仙釜法
　　取南方赤黄土澄沙，恶物令尽，调理使熟，刚柔得所。先作釜，令深七寸，广一尺二寸，勿令际会不均，四周不等，厚一寸，上下一等。自余丹釜，亦准此作。大小随所药多少，并一时作。讫着阴中乾一月，然后作陶炉，釜着中，先文后武候也。稍微罢火，出之，置净室不得秽矣。其釜不烧，时将息稍难也。
　　狐刚子和釜泥法
　　紫石英、白石脂、牡蛎粉、白滑石各．一斤，此是仙丹大药釜也。各异捣下筛，然后和阴兽玄精汁为泥，各团之如鹦子，暴乾，然垒炉烧之十日夜，火尽更盖十日罢矣。玲便团，更纳铁臼中，各异捣令粉细，以戎盐下卤咸，以水和令浥浥，复和华池煎为泥，泥釜乾更上之，每上率以一分为度，三遍即罢也。土釜裹玄黄泥泥之，每泥一遍，厚只一分，最是神妙。常看视泥上，勿令有毛发开裂，谨固使密为要耳。
　　作仙釜中玄黄药法
　　狐刚子用玄银十斤，铋白一斤，三转铅黄华五斤，藉覆升置土釜中，猛火从日一至日没，铅精俱出，如黄金，名曰玄黄。一名飞轻，一名飞流。取胡粉，亦铁器中熬之如金色，与玄黄分等，捣万杵，和以左味，捣令成泥也。
　　右此仙釜泥药等法，非九丹正诀所用。臣以各试是至妙，故存之。一切别法，莫过此最上耳。
　　黄帝九鼎神丹经诀卷之七竟
　　黄帝九鼎神丹经诀卷之八
　　明化石为水并硝石法
　　明化石序
　　臣闻凡合大丹，未有不资化石神水之力也。此水之法，虽自黄帝，至於周备，则是八公三十六水之道也。八公者，汉淮南王安之师。刘安者，汉高祖之亲孙，其父厉王也。於时天下贵人，莫不以都邑畋猎犬马为事也。王独爱仙道，偏崇秘卫，论仙之道。闻有变化道术之士，虽遥千里，卑辞厚币请致之，莫不集之，如云数千人也。所撰《内书》二十一篇，《中篇》八卷，《鸿宝方》三卷。而又布远近，遂降八公，感之愿为之师也。初门吏不纳八公，八公现以老少之质，门人以闻之，王足不暇履，肘步而前，延公登思仙之台，设锦绮之帐，进金玉之机，执弟子之礼，请长生之诀。八公曰：修学仙道，先作神丹，乃可长生不死耳。我能煎泥成金，凝汞成银，水渍八石，飞腾流珠，转化五金，凝变．七宝。服之者能乘云龙，浮游太清，出入紫阙，宴寝玄都矣，此是云腾羽化之妙事也。王宜修之。安重叩头流涕，乞长生之诀。公遂哀
　　矜，授《五灵神丹上经》，及三十六水法与安。安即登坛立盟，亩血跪金，以受神丹方，起炉火也。遂获药成。安为五利所潜於帝，帝怒，乃遣宗正执节收安。八公难曰：阿安今可去矣。夫有神仙之籍者，谋之者死，犯之者灭门。其五利未几，是八公言也。谓安日：天遣如此，王足为恨。公乃与安登山大祭，即日升天。所践大石人马之迩，千古见存焉，是以鸡呜天上，犬吠云问矣。
　　昔太极真人以此神经，及水石法，授束海青童君，君授金楼先生，先生授八公，八公授淮南王刘安，安升天之日，授左昊。左昊者，安所念也。临去告左昊日：欲求长生，当作神丹。神丹若成，恣意所为也。然此诸仙传神丹，乃是五灵神丹也。合之谨慎，拣药石亦与九鼎相似，至於功用，乃劣於黄帝九鼎神丹力。但化石水法出自八公，故具列由致如后。
　　黄矾石水法
　　造九鼎神丹，所用水银，皆须去毒。去毒之法，不得矾石水，其毒不尽。今作按诸法，皆以五十日成。存古依旧，日数不辄加也。取矾石一斤，无以马齿者，盛於青竹筒中，薄削其筒表，以硝石四两覆荐上下，系漆固其口，纳华池中，四十日成水，以华池和涂铁铁铜色。诸法皆用，每十筒得斗许水，计药数作之，加石胆三两者。
　　又法：矾石三斤，置生竹筒中，薄削其表，以细约筒口，埋之湿地，五日成水。
　　又法：先以淳醉搜矾，令浥浥，乃盛之，以硝石二两漆固口，埋地中深三尺，十五日成水。
　　玄珠法
　　矾石一斤，石胆三两，荐覆上下纳筒中，以漆固口，纳华池中，五十日成水。三法同用玄珠一之。
　　三精六液法
　　白矾石一斤，纳青竹筒中，薄削其表，以硝石二两，覆荐上下，漆固口，纳华池中，四十日成水矣。
　　又造九鼎神丹。第一之丹丹华之法，先作玄黄讫，即须雄黄水、丹砂水，和玄黄竹筒中，薄削其表。
　　为百蒸九飞法
　　雄黄一斤，纳竹筒中，即加硝石四两，漆固如法，纳华池中，四十日成水。
　　又法：用硝石二两，塘悌盛苦酒筒内，中塞盖，埋中庭，入土三尺，二十日成水。其水甘美，其色黄浊也。
　　作丹砂水法
　　丹砂一斤，纳生竹筒中，加石胆、硝石各二两，塘悌盛苦酒筒内，中覆盖，埋中庭，入地三尺，二十日成水，其水甘美，其色黄浊也。
　　又法：丹砂一斤，纳生竹筒中，加石胆二两，硝石四两，漆固如上，入华池中，三十日成水。
　　又法：加石胆、硝石各二两，塘悌盛埋，如上法，三十日成水，其味苦，其色赤。
　　臣按：矾石、雄黄、丹砂，化之为水，一依八公三十六水正经。其法皆用硝石，乃成之。又化丹砂，即须石胆。诸大丹中有戎盐，当今四海清通，诸药皆足。唯硝石一药，不能得之。俗人乃有不假硝石成水者，亦有假以别药，合成硝石，仍云变化成者，其力乃神。
　　臣窃寻究其方，必恐不及真者，故疏出，假以别药，合成如左。
　　假别药作矾石水法
　　矾石三斤，捣末，以桑薪木盘一面，取炭烧争地，可盘面经宿烧之，以苦酒洒热地上，布矾石末，可盘下合之，着地四边，以白灰拥之，待地热尽去四边灰，开盘取着上者，出羽扫之，纳三斗苦酒中，率一斤华料，一斗苦酒，渍之七日，急用火好，待一百日，始大佳也。作法斤两与苦酒如前，临时任人。
　　作朴硝硝石法
　　假别药成，此谓芒硝石也。非硝石也，取朴硝、硝石，无用梼筛赢研，以暖汤淋朴硝，取汁清澄者，煮之多少，恒令臧半。出置挣小盆中，以玲水渍盆中，经宿即成状，如白石英大小，皆有楞角。起作之，勿令污。若杂人临视，则损精气，变化不成。唯换玲水，渍水盆中，成即疾也。不得使不玲，此变化诸水立效。
　　假别药作戎盥法
　　用明净石盥多少，安在铁器中，复镕使沸，投於白矾石末中，复镕投着卤咸中，复镕投着乾盥末中，覆之，如是三炼，成戎盥也。变化与真同不异也。此盥众药之主。若作五色神盐，五帝精，投之即成。
　　假别药作石胆法
　　青矾石二斤，黄矾一斤，白山脂一斤，大铁器销铄使沸，即下真曾青末二斤，急投搅泻出作蜓，成好石胆。看矾石等刚镕不尽，即投曾青末，和苦水使相得，泻着矾石中消镕，泻出作艇，亦得也。
　　假别药作硝石法
　　石脾一斤，朴硝一斤，芒硝一斤，三物各捣研作末，取苦水三斗，於铜铛中煎十沸，即下三物末，煮之半在，澄取清，缓火煎之，文园起即罢，泻着瓷器，着玲水中，渍经一宿，即成硝石如霜雪，成如冻凌，以水投之，立即为水。复以火煎之，文园起还泻瓷器中，还以玲水渍之，即作硝石。如此之转炼之，其力即微。不得秽处作，又勿使风日触之。其石脾者，阴阳结气，五盐之精，因矾而长，托石而生。峨媚山中有之，俗人无一识者，所处小人亦不见。唯有求道之士，时须要用也。古人以四方分隔觅不可得，使作代用，乃胜真者。
　　假别药作石脾法
　　真白矾石一斤，戎盐一斤，二物各捣未，取苦水二升，着铜铛中，煎四五沸，即下二物，煎令半在，以物除却滓后，煎令尽，即铛中沸沸起，石脾色白如雪。用此作硝石，无不效，神验之道毕矣。
　　彭君日：其硝石、戎盐、石胆、芒硝真者，虽有阴阳正质作者，变化功效乃神。若有求仙，不得此道，徒损万金，终无一就。其石脾一种，流俗莫能辩识，所造之代用，并出其性，庶以济事。葛洪长生之神药，功效变化，道极宝重者，莫先此诀也。洪今撰录，示之后同志。非其人乃至父子，万金不传耳。
　　太一日：余闻三十六水，患在硝石。黄白之中，碍乎戎盥。今具得之，道无以妄传之。后学共宝守，勿示非人。
　　假别药作束野硝石法
　　此药入河车，用不关丹所用也。恐合炼之际见现，俱别药成，谓便通用。今故别疏出，唯入河车。若作河车，此硝石其药无力。今作之法，取卤咸末五斗，取三年不食井水七斗半，煮之十沸，洒取清三斗，加芒硝十两，煎至一斗，再以朴硝二斤末之，投此汁中，朴硝皆消。乃下火，澄去滓，取上用此合河车，乃诸药皆有效验耳。
　　诀日：言束野者，束野咸味所出，河束之地也。河车法中言晋硝者，是此束野物也。此东野法，亦是太一於元君边，闻八种硝石法中一法也。行各偶对，不得错以河车之药，误者是神丹之硝石也。
　　速成水法
　　狐刚子注《珠经》末云：其神泉亦中。
　　诸水法
　　自有正本三十六水方，更无别作。若欲令神泉速成，即须着华池瓮炊宠上铁圈，承底以马通火若糠火，去瓮底七寸，置筒於瓮中，温之七十日，但令才温，好谨伺候。若作诸金石之水，尽着中同作无妨。合此药人，不过二三，必着新净衣，不得血食在旁，即触药精，服之不得道矣。切须秘慎之。神泉就变化难识，此谓上圣之功力。
　　作三转酒法
　　用赤黍米一石，酿如酒法，待熟插取，用渍够二斤，经三日许后，炊一石黍米，令至烂，更和乾够末，一时纳着瓮中，封口，三七日成两转。复取其牡荆根茎，合其中，微火煎之，令可五斗许，即去滓。更用七月七日神够末，和之一时，入瓮中，封口，还三七日，成
　　也。可炼诸毒，能令刚者亦变为柔，此名三转酒。
　　又三转牡荆酒，大丹所要能柔，又能去银毒，与黄矾相资成因也。好弱不毕备，金与水银等毒，不可辄尽。所以凡作九转九鼎大丹，必须先觅三年淳酝大醉，其味验重，谓之左味。投药和酿，转作硝石华池水。又别须作金药华池。金药华池以验五石之精，令精不扬。又须别作三转黄白左味，煮泊水银。仍须转此转，更投五栽华池，若不得五栽华池，煮伏水银，余并非正法。但牡刻三转好酒，及诸华池，并诸石水。有一或阙，无以成煮炼之功也。煮炼不了，毒则未尽，急事炉鼎，其丹食毒，不堪服也。然此其毒诸物，不得硝石，必无成理。故先须得真好硝石，与朴硝相似，奇难别识。若得者，必须试作雄黄、雌黄、丹砂、矾石等水者，是硝石也。
　　按硝石味苦辛，实无毒，其五脏积热，腹中止、热，止烦满，消渴，利小便，久服轻身，天地至神之石。一名芒硝。出益州山谷，及武都、陇西、西羌，采无时节。
　　陶隐居云：主疗与朴硝相似，经多用此硝化诸石，竟无正别。识者顷来寻访，犹云与朴硝同山，所以朴硝、硝石名朴硝也。如此则非一种也。先时有人得一种石，其色理与朴硝大同小异，脑脑如握盐雪不殊，烧之紫青姻起，仍成灰不停沸，如朴硝者，云真硝石也。一名芒硝。今芒硝乃是炼朴硝作之，与皇甫说，并亦未得。穷研其验效，当文证记耳。
　　化硝石法三十六水方
　　陇西属秦州，在长安西羌中，今巩昌以北，山有咸土处，皆有之。皇甫士安说方无朴硝，可以硝石替之。硝石生山之阴，盐之胆也。取石脾与芒硝，以水煮之，一斛得一二斗，正白如雪，以水投中，即硝石。其味苦，无毒。三月采於赤山，朴硝亦得水即消。主疗与硝石小异。按此说即是芒硝煮成真硝石，但不知石脾复是何物。皇甫既是安定人，又明医药，或当详炼之。今益州人乃炼矾石作硝石，虽服柔白而味，犹是矾石也。
　　《孔氏解散方》又云：熬炼硝石，令汁尽沸定，如此硝石，犹是有汁也。今仙家所用硝石，须能化石为用，於理未尽。又朴硝生於益州，故庾山郡西川蚕陵二县界山崖之中，色多青白，亦杂异斑，时人择取白软者，当硝石用之，烧汁沸出，状如矾石也。仙经数云，硝石能化他石。今此又云能化石，必尔。可各试之。此朴硝经云，化七十二种石，炼之如白银，服之轻身神仙。已有寒热涩滑辛苦咸酸八种，又更能化石，即此朴硝之功，何异於硝石也。诀日：硝石难得好者，不好则不能化雄黄、丹砂为水也。若得真物，少先出数两硝石，试化雄黄及他石，视之成与不成，若不能化石者，不可用，非真物也。形极似朴硝小虚软，当先以一片子置火炭上，有紫姻出，仍成灰者为上，若沸良久者，由是朴硝也。难得其真，亦宜必须先作雄黄、丹砂水试之，不然不可定也。
　　黄帝九鼎神丹经诀卷之八竟
　　黄帝九鼎神丹经诀卷之九
　　明用金银善恶服炼方法
　　臣闻金银二宝，能镇心腑。所以狐刚子服玄珠法，以之为钩留也。然金之善恶，不可不择。若银杂则其色青黄，若金杂则其色紫赤，烧之有黑熏在肌上，并不可用也。若好金者，其色黄赤，百炼不耗。求虽得之，犹应打为薄，依俗问法，以盐土炮之一日夜，又出之，更镕更打炮，烧取不耗乃止。是知金以欲用，不可以市得之物，即任服食也。．古者狐刚子作七转炼金粉法，皆甩铆金。今合神丹，亦宜铆金，新出者为上。
　　凡服金银，金银多毒，必须炼毒尽，乃可服之。是以狐刚子立五金尽有毒，若不炼令毒尽，作粉，假令变化，得成神丹大药，其毒若未去，久事服饵，小违禁戒，即反杀人。是故狐刚子其有出金铆图录，今取其要者，列之如左。
　　凡金铆，或在水中，或在山上水中者，其如麸片、暮子、枣豆、黍粟等状，入沙石土下＝一寸，或七寸，此为水南北流金，在东畔。入沙石土下五寸或九寸，此谓水东西流金，在南畔生，皆是第一上金也。山中者，其形皆圆，根脉向阳，入地九尺，或九十尺，杂沙夹石土而生，赤黄色，细腻滑重，折之不散破，以火消镕，色白如银，以药搅和，合入八风淘石炼成之，此谓山东西者金。在北阴中，带水杂沙挟石出而生，深浅如上也？入杂沙挟土下，根脉向阳，或七尺，形质如上，此谓山南北者金。在西阴中生也，此谓第二金也。变白搅和，入八风炉淘石炼如上。其金铆若在水中，或在山上，浮露出形，非束西南北阴阳质处而生，大小皆有棱角，青黄色者，尽是铁性之铆，其似金，不堪鼓用。
　　出水金铆法
　　用甘土作锅，火熏使乾，用松木炭置锅炉中，即下金铆埚中，即排囊火炊之使，即下盐末合搅，看镕尽，以荆杖掠去恶物，更下盥末更搅。掠去恶物，尽泻脂膜中，出入打看，若散裂，即以铁醋滤为屑，和牛粪灰盐未等分，还用牛粪火中，养之还沙，取更镕打，看若柔软，即打使薄。用黄矾石、胡同律等分，和镕和泥，涂金薄上，炭火烧之赤，即罢。更烧，如此四五遍，即成上赤金。以余药投之。别作方法者，而皆是不实，故淫人耳。若欲作金薄金泥涂饰物者，即更镕金一斤，与石硫黄、曾青等分一两，入埚中合搅，即柔软随意打用之。若一遍入牛粪灰食炼犹不好者，重食炼，即恶物无不尽。
　　后灰逐食锡金法
　　黄矾、胡同律、盐等分！和醋煎为泥。今此无盐及醋，直言镕之出山石。
　　金铆法
　　金精、石胆、朱砂、雄黄、石硫黄、朴硝、炮砂、白矾、骇鳞竭等各二两，唯麒鳞竭研作末，瓷器中以醋浸之，着糠火中，勿令沸即烂，从辰至未，出用蜜陀僧、紫石英、已上各五两，盐一斤。
　　凡十二物药，各梼为末。别用水银八两，於小铜铛中，以醋沃水银，铛下小猛火。别铁器中镕锡，泻着水银中，即合相得。看醋欲尽，更添一斗，如此尽二斗罢矣。即取诸药，着瓷器中，并水银一时与药合研，半日成药也。即取细腻铆打令使碎，如黍豆等。十斤铆与药二两，与黄矾石末十两，相合入八风沃炉中，用程柳木炭。刚柔兼好装铆，勿使不均，即火不彻，尽＇火力止。若铆熟即停，如不熟更一遍入炉，即无有不熟者，. o 用沙盆中精沙，取熟金如麸片，或如细沙糖屎，自与金别。沙托取牛屎灰一斗，盐末半升，与二两熟金沙，一时和搅，以玄精水和，团如鸡子，熏乾，还入牛屎火，食之若好，一遍即罢。未好＇更一．遍，入食。沙取埚中消之，泻脂膜中，打薄，用胡同律、黄矾石等分，醋和涂薄蜓，烧出色一如水铆金法，即成上金。若作薄泥涂饰物者，还依前法，一斤金，黄矾、曾青等分一两，埚中令镕搅，即柔软随意打用矣。若铆‘金称无楞角者，十斤铆加前药一两，黄矾石末加前十两，元不得者。若铆非真体物，强鼓造徒费功也。药力得星化气消即为铁，悔终无铢两，真物可得。其药分中麒鳞竭不可得者，以紫铆代用，亦得矣。
　　次作八风沃炉形样
　　作炼锡灰逐炉法
　　先以甘埚中，炼铅锡二十遍，用三斤炼锡，着熟铁锅中，镕使赤沸，即纳金锡碎者一斤合相得，掠去糖屎，泻出。别炼杀熟炭。以土坠垒作方炉，其中安炼灰作坏模，以金锡着灰逐中，上安铁缭，上布刚炭火，于炉上用一孔，于炉前开一小孔，候之须臾，锡与金杂物相利，取其金，状似银，即以熟雌黄和好酒，铜器中煮之杀之，还复本性。若不彻好者，即打薄炼食出色，一同上法。真锡炼讫，着铁缭上，以胡同律、黄矾石、盐等分，和醋煎为泥，涂金锡蜓上，用牛粪火四周垒之，于锡蜓上用牛屎火，四周食锡尽，唯有金在，取着熟铜铛中，以黄矾石和盥，煮之半日许，出镕作蜓。错炉屑食炼用药斤两，一同上法也。
　　此是炼金灰逐形样
　　＠
　　锡投牛脂、赤土中，又投蒲挑汁芥子中，又投梨茗灰汁中，又投黑盥岩白酒中，又投浪岩子胡酒中，各七遍，即好。
　　作赤盐法
　　黄矾石一斤，石盐八两，并俦作末，铁器中消镕，看色赤足，即停下成赤盥，研为末用。狐子曰：其药分中金精、曾青、朱砂、雄黄，若不炼杀，用之者徒费千金，元闰金之分毫也。石胆亦须炼取精华用之。金精、曾青二物，一种于瓷器中，以三转左味渍之，二百日出，暴乾研捣甚可用。朱砂、雄黄二物，瓷器中，以好春酒渍一百日，出暴乾，研令细，甚可用。　　炼石胆取精华法
　　以土堑垒，作两个方头炉，相去二尺，各表裹精泥，其间旁开一孔，亦泥表裹使精，熏使乾。一炉中着铜盘，使定即密泥之。一炉中以炭烧石胆使作姻，以物扇之，其精华尽入铜盘炉中，却火待玲，开取任用入万药，药皆神。狐刚子金炉之法，都有六种，随铆性，随多少，用一炉即得，不须尽作，虚费人功矣。今以二法最胜，具图如前。
　　出铆银法
　　有银若好白，即以白矾、石炮末火烧出之。若未好白，即恶银一斤，和熟铅一斤，又灰滤之，为上白银。
　　作灰逐火屋中，以土堑作土增，高三尺，长短任人，其中作模，皆得逐中细炼灰，使满其中，以水和柔使熟，不湿不乾？用之小抑灰使实，以刀铍作逐形，灰上薄布盐末，当逐内铆，各以黄土炼覆，上装炭使讫，还以堑盖炉上，当逐上各开一孔，使大气通出，周泥之。逐前各别开一孔，看时时瞻候以铁钩，钩断糖屎使出。须臾火彻锡铆，沸动旋回，与银分离，锡尽银不复动，紫绿白艳起。艳起以杖击少许布水湿沾之，其银得玲，即起龙头，以铁匙按取，名日龙头白银。
　　作土炉灰逐形样
　　作漏锡灰坏炉法
　　先打铁坏，大小在人，其问参差开孔，孔容箭等，孔多唯甚怕差土增，土增中如似鳌形，铁坏中薄布炼灰，极抑之，以刀铍使高下均平，还布盐末覆缭，装灰、钩炉屎、瞻候节度，一同前法。唯铁坏下多着猛火，使锡分离下过速疾耳。
　　次作漏锡灰炉法
　　狐刚子云：出银铆炉，凡有三法。看铆多少，作一炉用，即不须尽费功力。今取要者二法，立样如前。
　　却收灰逐中锡法
　　取银讫，急以油脂和石硫黄末，从出银孔中泻脂，令入灰逐中，看焰火起，即以铁条从铆下孔刻之，急搅灰中，锡还出流下为团矣。
　　蒸炼食银灰坏中灰法
　　其出银灰，必须蒸淋去滑汗，锤打使令甚熟，得银倍多。灰炼不熟，得银倍少。中道裂破，锡还倒土，漫却银也。会须精打甚熟，烧桑灰之好炭灰，亦得。
　　作银铆药法
　　生雄黄　白石英　炮砂　戎盥石胆　白矾　已上各一两　青矾十两
　　诀日：出银药，特云用生雄黄。若依出金铆中所有雄黄，即同炼丹砂法炼之。明知雄黄即无定性，生用发银色也，熟用发金色也。凡此七种药各末，取水银四两，锡二两，小铛中，以醋沃水银，铛下猛火，别铁器中镕锡，泻水银中相合，煮二斗醋，尽罢矣，出着瓷器中。取前七种药，一时合研，令相得。看灰逐中锡不动，文园起，即以此药如枣等散着中，锡须爽动，文园不起，得锡甚疾。
　　金银用炭法
　　金用种柳木炭、松梧石炭、土堰木炭、乾牛粪等，逐坚濡性，以火出之。唯有柴木似种乾之，直用烧金铆，金即流出，用功甚少，得金最多。银铜铁一种，用刚木炭。锡用松木烧之亦得，刚炭出亦得。
　　作出银色药法
　　取蜀地白梅子、乌梅子，梼之使熟，铜器中，以水一斗，梅二升，醋一升，盐末一升，一时煮使极熟。取银先打薄者，着炭火烧赤，以木杖压着梅浆中，承赤入桨也。更煮之，更烧更入，可半日，莫问好银，表裹尽白矣。火烧不异，复有一种出色法，直尔取挣者，用炮砂和水烧银着中，银即白色矣。
　　柔前所出上金法
　　消铄上金，悴於荆酒中十，上下因渍酿其荆酒中，一日即柔润。若以作金液者，先应柔之为上矣。
　　炼金法
　　取未经用者，甘埚消，投好清酒中三百遍，即不沸，握之堪指问出，名日炼金。但能精心炼饵者，亦升太清。炼银亦同。以此柔质，打为薄，作金液，用弥良。
　　炼金银法
　　消新出铆金银，投清酒中，淳酝中，若真蜜中，二百度，皆得柔润，握之亦出指间。直渍之多日，亦堪服饵尔。消投猜脂中二百遍，亦得成柔金。打为薄，细剪下，投无毒水银为泥。率金一两，配水银六两，加麦饭半盏许，合水於铁臼中梼千杵，候细好倾着盆中，以水沙去石，详审存意，勿令金随石去。以帛两重绞去半汞－’取残汞泥，置瓷器中，以白盐末，少少渐着，研令碎，着盐可至一盏许，即止研讫，筛厅物更研令细J 忽置土釜中，覆荐以盐末。飞之半日许，飞去汞讫，沙去盐即自然成粉。以此金粉一两，和炼丹砂五两。丹砂取光明映彻者。以上醋，微火煮之，数添勿令醋竭。宜用铁器，三十六日成也。炼讫，仍梼研以水烹取细者，和枣膏为丸。
　　造枣膏法
　　大乾枣三升，以水六升，煮之令枣烂。又纳三升水，更煮和用九升，绞去滓，清澄之，令得三升。乃纳好羊髓六小合，微火更煎如饴，乃此膏。亦可长服，令人填满，有美色。可分为三，许九日服一九。亦云以此膏合前药，丸如小豆，日三服，经三十日，无复寒暑，役使神灵。金柔元毒，虽加少多畏也。银亦伺金法。其劣金，取壮荆根煮汁，酿赤黍为酒，以渍金，金亦消化。其金屑入渍，以雄黄纳此酒中，亦消也。何但宜柔金。
　　又法：取好磁石能引铁者，碎之，淳醋渍之出之，又渍卒出之，更好梼筛，取金屑元毒成炼，陈着手中，磨之立消。石水服一药汁，油至再，不饥不渴，长生久视。
　　臣按：金粉金水方，服之五两· 以上，虽亦寿同天地，然尤禁房室，又忌食肉。精心炼行，· 贵在山林。此匹夫之所尚，非万乘所重。岂比太一金液之药。
　　黄帝九鼎之丹，须升即升，须住即住，元妨妻子，不废官荣者也。
　　黄帝九鼎神丹经诀卷之九竟
　　黄帝九鼎神丹经诀卷之十
　　明炼药禁慎阴阳制伏
　　臣按：彭君日：古之圣人，皆以丹药保骨长生。后之学者，以丹药朽骨害命。所谓今古不同也。此由古人淳朴殊深，末代浇浮，不得真诀。虽有好生之始，而无久固之终。不自调炼其心，焉能调其药性也。假有古注经法，据而合作，虽似丹药，其毒不去，服之即死，故云害命。
　　臣又按彭君日：但耳中虽闻金石等药，若不先飞伏火药，即有姻散失无定，滓在精华去，验何所凭，是以皆须先伏火也。
　　臣今诀之，夫神丹者，上品石药粹也。至如朱砂打破，其光洞彻曜目，是其精也。譬道之杳杳冥冥，其中有精。悦悦惚惚，其中有物。不可急取，难以缓求。似有而无，似无而有。欲速必不达，取之自有法也。喻以牛食水草，得成於乳，因乳成酪成酥，展转而熟酥成酝酬，初虽因乳，非酪非酥，亦无酝酬，不可以无谓之不有，不可以有谓之不无，巧取之则不无，拙取之则不有。巧拙之义，取类驱鹦，缓之则不行，急之则四散。鹦散有后呼之法，药失无却收之理。故云唯有康滓，无复精微。精微既无，以何变化，成神丹也。
　　炼药使不散法
　　凡炼诸石，破之如豆，或如暮子，或作麻米，以绢袋纳铁铛中，以醉浸之，才令役药，使人谨守伺候，灭即着火，而去离铛底五寸，其火勿偏，遍底平，拟药气上抽，微抽端直，火猛则气奔乱，火弱则其气停，使醉温和，勿令洋溢，常如人体玲暖即调。故经云：一切飞炼，皆当温热，不甚汤人手，药即白雪，是养法之谓。譬如春阳之月，万物发生，皆因和暖，萌芽甲拆，若清明以度，雨水以时，百，卉滋荣，潜增青翠。不可以因水，而长浸之以寒池。不可以因暖，而生熏之以烈火。不以树条不直，掘而复栽。不可以根芽不净，洗而还种，则津洵断绝其生理，浸润先适于时和，如钻火之人，将乘热而顿息。厌寒之士，投沸汤而取暖。俱失生遂之节，咸乖炼养之道，诀以斯道尽矣。
　　臣闻彭君之法，各依阴阳自制煞诸药，使讫，即合诸药，诀即合丹，不问大小，皆即成就，服之皆仙。诸求大道大药，不得此诀，终自勤苦，徒费万金，白骨狼藉者。
　　臣按：《 易》 云：二女同居日革，乾坤交会曰泰，故天地氤氲，万物化淳，男女媾精，万物化生。阴阳不测之谓神，一阴一阳之谓道。故能陶铸万品，涎坛生灵。此并造化之神功，阴阳之妙力。神丹秘要，亦同此义。太阴者铅也，太阳者丹砂也。二物相生，成其大药。九鼎之法，长生之道，原始要终，莫不皆以丹铅二物为主也。
　　故《 真人歌》 九鼎第一，定外丹之华曰：
　　父在神山母在河，本在南越亦在巴。出于武陵会长沙，先祖昆弟豫章家。
　　道士将我游五华，子明配铅与赤蠡。变化生彼玄黄多、流珠照耀内怀河。
　　合彼雄水及丹砂，转相会合成一家。牡蛎赤石使不邪，霜雪紫色忽若华。
　　后若相感两性和，日暮复动否臧佳。嬉戏光彩色勿华，阴阳令会系不过。
　　二气生子加积沙，鹦羽扫取土龙和。一铢一斤元少多，食以黍粟飞相过。
　　坐观天地远见遐，忽然万里渡江河。以龙为马云为车，光同日月所欲何。
　　诸天贤圣相对罗，灵龟骈辎转暇暮。伯牙鼓琴玉女歌，青腰起舞悲相和。
　　由身服食食丹华，邪气不生疾不过，即得久视吉无他。此真人之至言也。
　　又《狐子歌》云:草得阴阳，精气常青。石得阴阳，精气常形。天得阴阳，精气常生。故化万物者，莫不以阴阳为父母也。阳气为天，阴精为地，天气为灵，地精为宝，二物成丹，服之长生。又五石者，丹砂太肠之精也，磁石太阴之精也，曾青少阳之精也，雄黄石上之精也。感阴阳之正气，配五方之正位，能相制伏，无所发动，调炼去毒，故能令人不死者也。
　　又伏炼水银，要用阳月阳日阳时。假得余法，失此是即毒亦不尽。但问三阳，虽失小法，其毒亦尽。铅汞者一，阴阳精也。若不得此三阳时，日月阴气之精，不可制也。黄白者，太阳之精气也。左味者，朝阳之津洵也。金贼者，夕阳之筋髓也。用三阳之气味，以制铅汞，万无不尽。俗不解此耳，和合服即煞人，不可不慎。直用醉煮之，去道愈远矣。此并阴阳相制之义也。
　　炼药禁忌法
　　凡炼一切药石，经云皆斋戒，忌妇人、六畜、丧孝、产乳。
　　臣按：真人飞丹，忌愚人、女人、小儿、嫉拓、多口舌人。其不信道者，知之见之，神药不成。勿令妇人、朋友、宾客，在药边过。欲得家静隐僻无人声无人处，深山石室之中，神药一成，举家仙矣。
　　臣按：黄帝一千二百女，又未升仙之时，於荆山之下，鼎湖之上，炼九丹成，乘龙登天，于时鼎火之问，事资人力，侍执事者，岂非女人近臣乎。
　　又按：昔汉黄门侍郎程伟，好黄白术，娶妻，妻乃知方之妙也。伟方扇炭烧火，莆中有水银。伟按披中鸿宝，作金不成。妻日：吾欲试作之一两，乃出其囊中药，少少投之，食顷发之成银。伟大惊日：道近汝处也。而不早告我何哉。妻日：得之须有命者。伟设百计逼之，欲取其法。妻曰：告伟言道而合传，虽道路相逢付之。若非其人，口是心非者，虽寸断支解，犹不出也。伟复威胁不已，妻乃发狂裸走，以泥自涂，遂卒死以化去。由是言之，丈夫成道，不能在妇人之先也。故玄女、素女、青腰女、西王母等，皆妇人之仙者也。
　　又天上真人，以玉女为仪使也。故日玉女者，凡人之女，服药而得仙。是以黄帝九鼎神丹真人诀云：凡合神丹法，欲得真素，姿容好，发色调，心腹唯信道者，与师共传丹，祭之曰玄女也。欲得不死，与师一志。欲得度世，与师同契。欲得升天，二十四贤。共同金经，未得仙路。
　　又经云：合丹不过三人，今煮炼之功，未入神鼎，故不即拘严禁也。消息火作，值须调适。若非直心颛性，细意小眼，口元择言，身元择行，不躁不拓，不谓不邪，不可预于此役也。若刑余之人，六根不具，耳聋眼瞎，痛疗虺残，虽有景行，亦不堪也。
　　市药法
　　常于福德地坐立，勿与人争贵贱，勿买凶服者物。当以收执日，仍以子丑日沐浴，先斋七日，乃推天德法，正月起未，二月起申，以顺行十二辰也。推日福德法，甲日德在申，乙日德在庚，余仿此市药。
　　黄帝九鼎神丹经诀卷第十竟
　　黄帝九鼎神丹经诀卷之十一
　　明水银长生及调炼去毒之术
　　臣按；昔葛洪晚充郑君门人也，他弟子皆亲杂役，而洪廷赢不堪劳苦，无以自效，常亲扫拭尘墨执烛，及为缮写故书而已。郑君谓洪日：读书卷卷而有佳事，但当校其精赢，择而施行，不在尽谙诵之，以妨日月，而劳意思。若金丹一成，则此辈一切不用也。然丹之要者，水银是也。
　　臣按：凡水银，得涪陵字是符陵自在流沙水中青白色者，最佳。此水银似锡，甚柔软，气中蒸之亦消。此物不可得，化柔金银，唯此为良。然以朱砂化为水银，亦不恶也。天生者代绝也。臣又按：丹砂、水银二物，等分作之，任人多少，铁器中，或甘埚中，於炭上煎之，候日光长一尺五寸许，水银即出，投着玲水盆中，然后以纸收取之。
　　臣又按：以生竹筒盛丹砂，若朱砂埋着地中，以云母覆口，与地平，筒上仅可三四寸土覆之，以糠灰烧之，再宿三日，成水银也。若未成，更烧之，再宿三日，成水银也。若未成，更烧之，再宿三日，成水银也。若未成，更烧之，以成为限。此法一斤砂，还得一斤水银。若银折上喊二三两，市中之物，恐杂。如此等色物，长生之所出者，复须以药成之，故非自作不堪。
　　臣按：《 本草》 水银味辛寒，有毒，主去疮疥痪，堕胎，辟虱，杀金银铜锡，转镕化，还复为砂。久服神仙不死。一名汞。生符陵平土，出於丹砂，畏磁石。今水银有生有熟。此云生符陵平土者，是出朱砂腹中，亦别出砂地，皆青白色，最□ 胜。出於丹砂者，是今烧厅末朱砂所得，色白浊，不及生者。其能消化金银，使成泥，人以度物是也。为还丹事，出仙经。酒和日暴，服之长生。烧时飞着釜上灰，名朱粉，俗为水银灰，最去虱也。
　　臣按：狐刚子云：凡出水银，有三种法。一名雄汞，二名雌汞，三名神飞汞。用各有别，作亦不同。神飞一汞，偏易伏火，雄雌二汞，伏火稍难。若欲升天腾虚，长生久视，当用雄汞。或欲作水液，召鬼神，当用雌汞。、若欲变化铜铁，回换五金，用神飞汞。各有所用，不宜舛杂。俗人不知错乱，所作不成，违圣人方书，无效。审而用之，所作无差。此之一药，道卫之本，慎勿轻传，乃至万金，亦所保矣。此法俗无解者，见粉图者少知意。况故此法真人所保，秘而不传。黄金百石，明珠万筐，亦不传此法也。若得此法，视宝如土，何用百石万筐。唯宝饭长生，爱慕仙卫者，敌血分环，重，立信誓，乃可略而出之。
　　雄汞长生法
　　取朱砂十斤，酥一合，作铁釜，圆一尺，深寸半，平满，勿令高下不等，错之使平，以为釜宠，亦令平正。然后取青养口，与釜口相当者，四枚，以酥涂釜，安朱砂於中。其朱梼筛，令於釜中薄，而使酥气，然后以瓷合之，以羊毛稀泥，泥际口，勿令泄气。先然腐草，可经食顷。乃以软木柴然之，所为段木、杨柳木不虫不腐者也。绵淹水数数渍之，备其燥不坼难乾也。放火之后，不得在旁打地大行顿足，汞下入火矣。－从辰至午，当下之待玲，或待经宿，以破毛袋取着新盆中，以软苇皮，裹新绵三四两许，好急坚缚，如研米槌状，於养中破之，安稳泻取尽罢矣。其粉别裹，掌之为六一泥，最秘。其烧汞之人，多食猜肉及酒。若不食者，汞气入人腹中五脏塞，不能饮食，久久伤人，慎之。好朱一斤，可得十二两。中朱十两，下朱八两，此法可宝，不可传。初用腐草，可十束。
　　炼雌汞法
　　臣按；若作此汞，用猜脂一升，和朱砂十斤为泥，以泥釜中。若作神飞汞，用朱砂末十斤，昊黄矾一斤，栀子四十枚，石盐一斤，郁金根一斤，胡同律一斤，各异梼下筛，以牛粪汁和之为泥，泥釜厚一寸，盖固际柴草烧已收，拭一如上法。唯牛粪汁，宜以十二月预收贮之，临时用以暖水浸溃，摄演取用。若以春月牛粪，草青力薄也。方言阴兽玄精汁者，牛粪汁也。方言圣无知者，即赤石盥也。方言屈原素者，是胡同律也。方言黑膏孙肥者，即猜脂也。臣今法拟供奉，所以不旧录也。他皆准此。
　　净水银方
　　水银一斤，以帛两重，绞去滓，以白盐三升和之，轻手梼之，令汞白可住。以铁器熬令姻出，即休，入煮所为，接候姻出，以三年大醋三升中煮之，微火煮之，尽一石，满七日，观候其验。若加药物，拟入大丹，亦皆此净法也。以醋和盐下有证，用油蜜醋和之义是也。
　　择时用药制水银法
　　臣按：水银有毒，铅配太阴，终不独行，行必为偶。若无制伏，二毒难消。所以择三阳之时，用三阳之药，以制铅汞，万无不尽。俗人不解，鹰心率意，只尔和合，服即杀人。直用醋煮，去道逾远。故三阳时，奇日奇时也。即谓方家尤重五月五日、七月七日之义是也。三阳药者，即谓太阳之精气，黄白是也。朝阳之津液，左味也。夕阳之筋髓，金贼是也。差此药味，失彼时节，虽万法治炼，犹毒不尽。故伏火水银方云：用三年大醋，纳秾沙末，百日煮之。
　　又方云：用黄秾沙，流黄是也；白秾砂，二物等分，醋中煮汞，三七日观试者，伺候力强弱。＇
　　又方云：用油蜜醋和盐，微加硝石煮汞，又加少胡粉，汞即白如银雪，堪铸作饼。欲入诸大丹，药屑末，入飞加也。
　　又方云：以铁器中，以上醋，微火煮之，数添勿令竭，三十六日不凝，更煮满百日已来，凝下之。
　　又方云：取上汞纳铁器中，以淳苦酒泊汞上，微火煮之，其苦酒消更添之，恒令不竭，三十六日以汞凝乾，可用。不尔徒自苦也。
　　又方云：一切调炼，皆当恒令媪热，不甚汤人手，药即白雪。比等诸法，并隐黄白左味之言，其将养节候，亦有可采，故不弃之。仍引正诀如后。
　　狐刚子伏水银法
　　水银二斤水银玄珠，以金屑、银屑药醋煮之云黄白左味也，三十日，三十夜，好伺候，勿使汁尽，即凝白如雪。若欲为丹，各依三十六石水煮炼，所用其毒未尽，去毒，入釜，立为丹。若不凝，更煮，以凝白如雪为限。所造神丹节｀度，各依其七十二丹诀中方法。
　　金玄珠法
　　玄珠一斤，金二两半，凡五十炼，铅精五两半。其金屑一时着铛中，黄白左味煮之，十五日，十五夜，谨候无令汁尽，凝白如银。其毒未尽，欲入诸丹，用煮还依三十六石，水，煮炼去毒入飞。如可入其金粉。散丸膏用黄乾伏之矣。
　　银玄珠法．
　　玄珠一斤，银一两半，五十炼、铅精六两半。银屑一时着铛中，黄白左味煮之，九日九夜，谨候如上，表裹彻净，凝白光明。若欲作白，即用誉石水煮半日许，白矾石水煮半日许，然后乾，伏作白，能成。若欲入诸粉、，用须去毒，亦可入飞。
　　九丹铅精玄珠法
　　玄珠二斤，九丹铅精十二两，黄白左味中煮之，七日七夜，凝白彻净，然后乾伏去毒。合诸药，即成河车。八种之法，丹铅从一至九，任取其用，覆籍诸丹，无有不成者，随意入铜铁，变化自在。七十二丹神器，皆用此作，诸各随华应转，深浅任量。
　　煮伏水银诀
　　水银四两，银一两，作银汞泥饼，着铁函，桑灰必须细筛白诤。
　　臣按：上件诸法，日数皆少，人率依方，勘验不成则止。或醋多火急，或汁尽汞乾，或药味差违，或华池失法之所致也。今作之者，铛厚五分，磨裹使极平滑，铛中元布案，桑灰可厚七分，以醋拌灰，怛使浥浥，无置高下，四布平停。亦不坚捺，恐有拆莹，欲气．均赓，熏润水银。作一木桩，以绢为底，於其绢上平布水银诸药，所谓石流黄白、确砂、石盐、磁石、卤咸、胡粉，六味各一两，和桑灰六两，梼筛，令均布水银上，可厚二分，醉泊之，恒使如粥，不使乾竭令过多，恒令其气调直，乱冲即是火急。其灰及药，日一易之铛。盖一纸特忌尘秽，所添左味，例不玲投。
　　留之物一如上法，要满百日，其汞必成。煮之既了，研碎可乾服。
　　乾服玄珠法
　　用熟铁锅重八斤，其锅初为两片，片重四斤，中心大小，可如鸡子，绕四边幅三遍，焊之，都厚半寸，车窠展绿上钻孔，大如箭竿。孔处偏厚，务欲钉牢。投汞入讫，以钉焊之，勘可旁量，必须牢密。以锤细药，渐传甘泥四遍，涂可厚半寸，暴五六日矣，使极乾。然后入炭火，排囊渐吹使赤，彻一食时，却彼排之后，从火自灭，经停一宿，待玲出之。从辰至巳，消息可了，去土摇铁如瓦砾声，秤铁复本是不耗。或失声即本耗。如足，凿破出之，乾伏即了，诀须去毒。
　　去玄珠毒法
　　先作黄矾石水一斗，着铜铛中，煮伏火玄珠，上可五斤，下可二斤，令矾石水尽。更别烧牛粪，烧不灰木作灰，取磁石破如小豆，汤中煮使极沸，用汤淋二灰，取汁着铛中，煮玄珠一日夜，即别用三转左味，更煮经一宿一日。煮后别用三转好酒，和蜜经一宿一日。别取真酥，更煮之三夜。出取之置铜器中，还以铜器为盖，着黍米中，蒸之三日三夜，出其毒皆尽，可以入万药，服饵神仙。作黄白入火飞，此是道之至极毕矣。此言三转好酒者，即是牡荆酒也。言三转左味者，即黄白左味也。以矾石水煮汞，其器及镕。如不消者，可作铛饼子。若不得碎，亦可梼碎而煮之，蒸法亦然。五斤铛可受二斗细理者，诸玄珠去毒，皆归此之也。更无别异。唯有太玄君诀云：莫问乾，服玄珠。湿服玄珠，欲去其毒，但斤内一两甜黄，即玄珠精不能散去。一名玄黄土，出西方胡国也。磁石亦以为畏，蜜陀僧为臣将也。若用黄丹胡粉，拘留玄珠精者，是俗间杂用，非正本诀。或用黄秾沙、石盐之类，亦非正本口诀。
　　别伏水银法
　　水银一斤，磁石二两，末之如粉，加曲兽汁即驰尿也煮之，唯缓火也。不过七日一候，凝与不凝。此盖丹砂恶磁石、畏卤咸水义也。水银出丹砂，岂不畏恶，与亦同也。故玄珠磁石，亦以为畏。明彼甜黄，亦是水银之所畏者。一种有畏，何必外国之物，胜於中华乎。欲人不审磁石之可必用，故奇说化物，欲令志诚者思而以取意焉。其蜜陀僧出於金铆药中，又持参水银等用之，令为磁石，臣将不亦宜乎。煮伏之道，不可弃也。
　　湿伏玄珠法以钩铅
　　先取好细理铁铛，受三二升许者，泥如鳌法，长开口，及突融先伏，及欲合药，为河车者。玄珠作饼，着铛中，用银粉为覆藉，以银为粉，法在第九巳具。若无银粉，可用丹铅粉覆藉，亦得。即下油脂五升，蜜一升，合搅煮玄珠饼。一云三十日夜止，三日夜罢。立变铜铁也前去毒煮法，用一日夜。今湿伏法，乃用油脂。明长生之法，与变铜铁所用，几微不同矣。亦如出长生水银，用酥一合，涂釜，水液水银，乃以堵脂和朱为泥之义也。又前去毒法，以酒和蜜。今湿伏法，以油脂和蜜，是之
　　别矣。此名日湿伏之功，立变铜铁也。以此湿伏之汞，和以余伏火药成，如此法之丹方能变矣。若以调伏玄珠，用药搅合成者，即是河车之法，非是真伏玄珠矣。
　　臣按：欲以水银作玄黄，及拟大丹者，即须空煮取拟。若不拟者，乍可以九丹铅精为，必可以五十炼铅精及金银，为拘留也。
　　黄帝九鼎神丹经诀卷之十一竟
　　黄帝九鼎神丹经诀卷之十二
　　合九丹铅法铅力功能
　　臣按：狐刚子云：夫合丹药，以铅为本。铅若不真，药无成者。故云：铅者，阴阳之筋髓，七宝之良媒，解则万事可成，迷则千途竞塞。故曰：铅绝河车空，所作必无功。功断河车绝，万计无所出。又云：莫破我车，废我还家。莫坏我铅，我命得全。车者即河车也。八河车法，未有不因铅而成者。丹之覆荐之药，即所谓河车者。故云，不得八种河车，丹无依伏是也。又按太阴者铅，太阳者丹也。二物成药，服之神仙。丹铅之精，能出流珠白雪。又加二水，凡百蒸之，取以一斤，分为九分，转变不已，即化神丹。其功既探，其力亦大。九上九下，覆荐水银，化汞为丹，三作九转。故圣人秘之，非凡俗道士所知见也。所以铅精一名铅，一名太阴，一名金公，一名河车，一名河上姥女，一名立制石。下愚之人合药，乃用山中立制石。又真人以玄黄华，变化成立制石。胆本出铅中，下愚调药及用羌里石胆，非也。所以丹铅秘目三十六名，今列如后。故方云：汞之与铅，终不独行，行必为偶，二物相得，成兹妙药焉。
　　丹铅秘目三十六名
　　一名玄黄花，二名黄轻，三名龙鳞，四名伏丹，五名河车，六名丹液，七名驿丹，八名制丹，九名炼丹，十名黄芽，十一石胆，十二阴阳父母，十三飞轻，十四黄精，十五黄龙符，十六河上妮女，十七制石，十八名汞，十九黄花，二十成已丹，二十一紫粉，一一十二红粉，二十三流珠液，二十四紫明，二十五玄丹，二十六黄龙，二十七金火符，二十八阴阳之精髓，二十九天地母，三十液神符，三十一金花，三十二飞丹，三十三黄华，三十四太阴，三十五金公，三十六河上游女。
　　臣按：成此三十六名妙药，皆是铅精之力。故黄帝九鼎神丹第一之法，名曰丹华。复有一名，号曰流珠九转，即是以铅合汞成之。凡俗不知，乃以市锡为铅也。可谓日暮途远，却行求进，不亦难矣。今作之法，皆须精专，转至九方用之也。
　　狐刚子作九转铅丹法
　　铅十斤，铁杯中销铄，令作青沙，铁盆中，铁锤研腾，取黄汁新瓦上暴，取粉黄和玄精汁，为团如鸡子，阴乾，缭炉中销取铅精，铁杯中猛火还销铄，一伏时即铅丹，如此九转为丹，名曰九转铅。其转数用药次第，在黄老九飞丹节度中。
　　九丹铅玄珠法
　　玄珠三斤，九丹铅精十二两，黄白左味中煮之七日夜，凝白彻挣，然后乾，伏去毒，合诸药，即成河车。八河之车，丹铅从一至九，任取其用，藉覆诸丹，无有不成者。随意入铜铁，变化自在。七十二丹神器，皆用此作，各随药转，深浅任量。此法虽於玄珠卷中已有，然用铅之道虽重发扬，览按兹文，即知河车所用之铅，必须以黄白左味煮凝，乾伏并备，方可入用。
　　又云：丹铅从一至九，任取。俗人不知，乃以任字作去声读之，当以平声为义是也。任，堪也。其铅非至九转，不堪取也。故云：丹铅从一至九，任取矣。以九转丹铅作河车，及用覆藉诸丹，无有不成，所云七十二丹神器，皆用此造。即是以铅黄花，和胡粉为泥，泥六一泥上者○ 非九转丹铅，不堪作玄黄也。
　　又云：随意入铜铁，变化自在者，试药点黄白之道，亦非此九转丹铅成者，皆不任用也。
　　出长生铅法
　　臣按：丹铅之道，虽法皆九转。按其用处，三种不同。若欲长生久视，羽化升天，当作雄铅。若欲辟召鬼神，化液作水，当用雌铅。若欲变化黄白，回换五金，当用神飞铅。俗人谓一乃混而无二，用之错乱，所作不成，遂怨咎圣人方书无效。若审而用之，万不失一。此法俗无有解者，自非见五粉图，乃能略知少配。故真人宝秘而不传。此之一药，道术之本，慎勿轻传，万金不泄。假使黄金百石，明珠万筐，亦不传也。若得此法，七宝视之如土，何用百石万筐乎。唯宝骯长生，爱慕仙道，敌血分环，重立信誓，乃可略而出之。此言并是汞方之所具载。然以三铅三汞，一而已矣。故方云：功用别能，与汞无异。汞之与铅，终不独行，行必为偶，审而用之，万不失一。俗人多以锡为铅，去道远矣。又云雄雌神飞三种，各须三转，用方有效。转之法用，不异於前，铅至九转，体为神药。用入余药，无不效矣。故言此法惟见粉图者，知少意深。自余仙圣，皆秘此方。故今所作，多败少成矣。
　　出雄雌铅法
　　取真丹百斤，青白阳起石十斤，又梼阳起石细筛之，以玄精汁搜之作团，暴之令燥。纳铁锅中，以炉鼓之，待为汁消尽，泻於暖灰中，待玲打择，取之为丹覆，最佳。言丹覆者，谓入神丹玄黄之药也。
　　出雌铅法
　　取真丹百斤，真粉十五斤，昊青矾一斤，石灰一斤，各别梼。其矾石细筛。四物合和，以玄精汁丸之，阴乾出之，法与前不异也。
　　出神飞铅法
　　取真丹百斤，昊黄矾五斤，赤石盐一斤，郁金根二斤，黄炮砂五两。此五味异梼下筛，以酒合丹搜之。勿令相着。暴之令燥，更梼筛之。然后取玄精汁，没之为团，阴乾之，出法一如前诀者。方云圣无知者，赤石盐也。方云玄精汁者，牛粪汁也。方云黄山脂者，昊矾也。方云黄金贼者，石流黄也。凡以药和丹一法，先黄矾，次赤灵，次郁金根，次石硫黄，次黄丹。讫，方以好酒润和之，勿使相着。率黄丹五十斤，可用清酒五大升，於高架苇箔，上铺厚纸，糊鱼鳞，相压两重，暴可一日许，然用牛粪汁没之为团，於架箔上阴乾十日。
　　又法：先秤丹知斤两，又别秤药知斤两，即以药对丹，多少相配，以赢罗筛，布一重丹，一重药，重重相次并尽，然后以酒搜之。
　　鼓出铅诀第一转
　　以所用味之药，各异梼下筛，以酒如上法合没，勿令相着，摊暴令乾，更梼下筛，以牛粪汁和搜为团。其牛粪以腊月收贮，以燸水浸独，取之团如鸡子黄，若更大者难乾。二七日阴乾之，纳铁锅中，其锅底厚六分半，以下五分，以上四分，长七寸，明问三寸半，排炉出看尽消为汁，方泻着暖灰中。其灰唯细筛白者，布於净平上，厚三四分，四畔以乾泥卷绕灰，不使铅汁流溢四散，以手摸铅，待玲打择取之，所用之酒，率百斤，可用一斗酒。若玄精汁，二斗即可，团得百斤丹。
　　鼓出铅诀第二转
　　取上件铅，於铁杯中炒之，其杯底长三尺，厚一寸，深一尺，两头得稍绰。所以上长三尺五寸，阔一尺二寸，如槽之形也。摩裹令滑极净，勿使嘶莹。以长钝剑铁篦搅之，炒令并作沙尽，从旦至午，看成细末，续续掠出，置冷器中，其器是厚铁盆擭也。着清水，以长铁篦搅之，使两三人更互搅，勿令住手，使成汁也。然於铁杯中炒铅，亦得换人，不得住手。若有问断，其沙（复镕。铁杯之下然以柴火，火玲不得沙成，大热恐镕不止。临事看火，勿令缓急也。接取坩徒黄汁，置瓷子中，着水钻腹作孔，候徒澄清，倾孔去水，以滑铁篦匀率出澄徒，置新瓦上。预於瓦上铺两重纸，以瓦凡平布烈日之中，暴之一日，丹在瓦上硬裂乾定，收取梼筛，纳铁杯中。还以铁篦搅炒令赤，三日夜，不得猛火，丹赤即成，不拘日数也。
　　鼓出铅诀第三转凡以酒搜药，及以玄精汁拌丹，皆於直口深铜盆中，盆须滑净，不得辄用瓦器，及绰口者。恐药飞散，消耗酒汁，致失准则，余法如前。其用药随丹增损，以为多少衰降臧之也。凡绞演牛粪取汁，必须稠如粥状。故俗问炼铅令色白法，以好酒任多少，纳白炮砂於酒中，缓使炮砂镕尽，以此炮砂酒拌粪汁，如稀粥状，以厅路重布，绞取粪汁，即此汁拌其药丹，和令浥浥，团如鸡子，不团亦得。日暴令乾，入锅镕之，须臾铅出，泻牛胆中。如是炼之五遍，可白。若以白蜜没丹，如强泥，准
　　前暴之，亦得前力。若丹硬不出，当去炮砂。此虽色白，乃非正法。若九转丹铅之精，不悦人目，其色青黑，其质亦柔，神化之力，不知所以然而然者也。
　　太极真人九转丹
　　第一转：
　　取胡粉五百斤，以石盐二十斤，置於一石水中，取牛粪汁一石和之，丸如鸡子，阴乾。然后置炉中，鼓之须臾，铅出，此名粉铅，号地之精也。取黄丹五斤，以牛粪汁和之，丸如鸡子，阴乾之置炉锅中，鼓之须臾，铅出，此名丹铅，号天之精也。
　　第二转：
　　取前天地之精，合炒为水色青沙。然后以石盥三十斤明诤者，和汤八斗，日咸水。咸水盆中，研之为土色黄沙，铸为末，置铛器中，烧之三日三夜，变为火色赤沙，与好丹色同，罢矣。
　　第三转：
　　取前丹，以首男乳一斗。若首男乳难得，取黄牛乳亦得。取牛粪汁一石，取石盐明诤者三十斤，为汤八斗，相和没之，丸如鸡子，阴乾，鼓之如法，余如前为之。
　　第四转：
　　取前三转天地之精成丹者，以朱砂好色光明洞彻者二十斤，以酒煮之三七日，臼中梼之，和药，复以地强汁即牛粪汁也和之，丸如鸡子，阴乾之置炉中，鼓之作法用，皆与九转同法，但用药有异。
　　第五转：
　　取雄黄色如鸡冠者五斤，以真牛酥煮之七日，然后暴之，与药相和。然后以酒一石，牛粪汁一石，合丸如鸡子，阴乾，鼓之法如前，余亦如前。
　　第六转：
　　取雌黄二十斤，吴黄矾石五斤，合之牛乳麻子汁，煮之三日夜，阴乾，梼筛，上和药，以牛粪汁丸之如鸡子，阴乾，鼓之如前法。
　　第七转：
　　取石曾青五斤，香附、白附各百枚，新实者良，余法同上。
　　第八转：
　　取戎盐三斤，朴硝、芒硝各三斤，梼筛同药，以牛粪汁和之，丸如鸡子，阴乾，鼓之如前也。
　　第九转：
　　取前八转丹，依法置其人生命上，及王相上，依丹经立坛醮祭，洁清斋戒，置灵宝五符於五方，十二神印符於辰上，八灵符置八方，掩天门，闭地户，历华盖，入阴中，取白玉五斤为粉，金一斤为屑，药以青羊心肝各一具，和泥泥炉，以牛粪和之如鸡子，置生命上，阴乾，取天心日天心时，置九宫合药者，在中宫侍炉。先问曰：奇合寻出宫为妙。三日夜，丹成，丸以白蜜，日服二丸，如黍米粒，可为真人矣。秘之勿传。
　　臣按：此方用药，虽具至於九转，即加隐秘。铅至九转，体为神药。及乃更料白玉五斤为粉，黄金一斤为屑，以二物奇宝，和而泥炉，青羊心肝复极难得，首男乳汁动料十升，虚张色数，明不可得，令取其可得之药，成其九转
　　之功，以此丹铅，充九鼎之用，其道逾妙，其力逾大，所以具说功能，亦不须烦杂而录之耳。
　　黄帝九鼎神丹经诀卷之十二竟
　　黄帝九鼎神丹经诀卷之十三
　　明丹砂功力能人长生之道用
　　臣按：草木之药，可以攻疗疾病，不可以致长生也。金石之药，可以必获延年，而亦兼能除百邪也。夫草药之为物也，虚脆危软，不堪而久，煮之即烂，埋之则腐，烧之则灰，停之则朽，
　　不能自坚，岂能坚人乎。不能自生，岂能生人乎。若丹砂之为物也，是称奇石，最为上药。细理红润，其质贞固坚秘，积转逾久，变化逾妙。能飞为粉，能精为雪，能为真汞，能为还丹，能拒火，能化水，消之可以不耗，埋之可以不坏，灵异奇秘，我难以称然，而得要则全生，失法则伤寿。人见《本草》丹砂无毒，谓不伤人。不知水银出於丹砂，而有大毒。故《本草》云：水银是丹砂之魂，因丹而出。末既有毒，本岂无毒。浅识狭观，不思远大，性命之功，蹉跌不追。所以古人深惧，除恶务本，必先煮炼，方入大丹。殊途同归，皆令伏火。不拘日数，莫限人功，事资於养，不宜急速。人见丹砂是石，乃言诸石烧之为灰，其丹砂何得独尔不化。殊不知丹砂色赤，而能生水银之白物，变化之理，颇亦为证，土得水而成。泥涎之山下有金，其上多有丹砂，变转不已，还复成金。归本之质，无可怪也。故昔汉朝有李少君者，乃数百岁人也。不闻有他能，唯以丹砂合诸丹药为金，以金为器，以器盛食，以食资身，渐渍肠胃，沾洽营卫，藉其坚贞以注寿，事汉武帝尽情实。乃以祠鳌左道之事奏进，不以丹金正诀之义闻征，卒以化去。武帝思之。故知唯有黄帝九鼎之道，太一丹金之妙，令人不老不死，可大善乎。若去毒不尽，带毒成金，虽有所成，亦无用。壁曰以饥餐毒脯，渴饮鸩浆，为患必深，欲益反损。今再具调炼性味等法，列之如后。
　　丹砂性味主疗
　　臣按：《本草》丹砂味甘微寒，无毒，主疗身体五藏百病，养精神，安魂魄，益气明目，通血脉，止烦懑消渴，益精，悦泽人面，煞精邪恶鬼，除中恶肠痛，毒气疥瘦诸疮，久服通神明，不老轻身神仙。能化为汞，调作末，名真珠，光色如云母，可拆者良。生符陵山谷，采元时。恶磁石，畏咸水。按此化为汞，及名真珠，即是金沙也。符陵是涪陵，接巴郡南，今元复采者。
　　丹砂出处
　　臣按：《本草》云：符陵也。但以巴郡之南都，谓之巴沙。今元复采。及出武陵、西川诸蛮戎。昔通巴地，故谓之巴沙。仙经亦用越沙，即出广州临邓者。此二处并好，唯须光明映彻为佳。又如云母片者，谓云母沙。如紫石，其大形，谓马齿砂也。并好，俱任用入药。然非堪炼之上物也。如大豆及作大块圆滑者，谓豆沙也。细末碎者，末沙也。此之二种庞，不入药。可磨作朱也。采沙皆凿坎入数丈许，虽同出一郡县中，亦有好恶。拣饵之法备载，长生之宝，非《本草》之所详究也。然丹砂虽出巴楚二地，今之有出处，最不及辰州麻阳县者为上，打破亦明色焰焰然，有精似火星，向日看之，如动摇光明沙。若其体细，重破之白光昱昱然。又片版庞大如马牙，或如小卷，晃晃昱昱，光明晖彻，其质坚秘，白光曜目者，号日丹砂。红明者上，紫者次，赤浊者下。天生已伏火者，徒闻其语，不见其物，纵使得之，亦须煮伏。兴州有紧实坚重，其色亦赤，状类丹砂，破之似铁，烧之还赤，停之有黑，火之无姻，此之丹砂之正质也。
　　丹砂调炼法
　　取丹砂上者末之，於铁器中，以上上醋，微火煮之，数添勿令竭，三十六日已上，烧试无姻为成也。若不伏火，即以百日为限。以好春酒一斗，纳瓷缸中，以帛袋盛丹砂十两，纳酒缸中，勿令到底，十日一易，满百日，暴乾，入长生用之。
　　又法：取光明好色朱砂洞彻者，以酒煮三七日已上，以火烧试之，伏火。
　　又法：碎丹砂如大豆，和酒纳竹筒中，又纳釜汤中，煮之，火试伏火欲休半日，添水煮之。
　　又法：取丹砂上者，於铁器中，微火煎之其砂末，令渐渐益醋，以物耗搅，勿令着底。每朱一斤，料醋一斗，
　　候醋消尽出朱，暴乾，纳甘埚中，炉火
　　烧之，不飞即成。若飞，更煮三日，一
　　试，以成为限。
　　又方：取丹砂上者，打破如豆，以
　　好大醋，於铜器中，微火煎之，渐渐益
　　醋，以物．搅之，勿令着底，熬醋醋尽，日
　　暴令乾，烧之不飞即成。
　　又方：取丹砂光明映彻者，细末，
　　纳新瓦瓶中，塞其口，釜汤中煮之百
　　日，无毒。如此炼者，入长生。瓶中着
　　酒，亦得。以酒拌之，使润入瓶釜中，
　　着酒义不合水。
　　又法：取好明彻朱砂，细末，用好
　　醋煮之百日，烧之不然姻，名日伏火。
　　此入变化用，不云入长生。
　　臣诀者按：炼丹砂虽有多方，然
　　不出於伏火为候。古人深虑火性缓
　　急，故以重汤煮之。又虑人心躁迫，故
　　以百日限之。入长生药，必须美酒煮之。若变化用，必须大醋煮之。铁器中煮酒数搅，若纳瓶中，须密塞之，熬醋用尽，出而暴之，凝之，未伏火试之。新瓶法，长生用之。铜铁之器，变化顷之。如此消息，万无一失。
　　服丹砂别法
　　丹砂二斤，梼为末，重绢筛之，盛着铜盆中，以淳苦酒沃之，令如泥状。置高燥处使乾。复沃之如前法。一斤丹砂尽三斗苦酒，如此暴三十日，当如紫色，药乃成，把之不污人手，引之如饴，乃可矣。丸如麻子，以井华水日服三丸，常以平旦吞之，服之一日，腹中三虫下。服之六日，身中一切诸病尽皆除愈。服之六十日，则有所见，能令白发更黑，齿落更生。凡服此药，当先斋戒三十日，沐浴以五种香汤，乃可服之。
　　服丹砂法
　　丹砂一斤，梼为末，下筛，以淳漆二升，好苦酒三升，三物和合相得，微火上煎之，令可丸服，如麻子，日三服之。十日百病尽皆除愈，三尸下。亦云：百日服肤强，服之三年延年。
　　臣按：丹砂一味，单服日久，尚获如上之利。瓦去毒伏火，以合大丹，其置福为益大矣。今按前件丹砂一味，及和漆二法，并同淳醋，不言用酒，以此验恐或疑不用酒。又泸於瓦瓶中，不须用醋而渍者。今据别漆丹法，以真丹一斤，清酒一斗，白蜜一斤，淳漆一升，日暴酒蜜，数淹数暴，可丸即止。又方：以清酒和丹砂，纳竹筒，蒸之日数，亦如暴渍丹法，白蜜丸之。又方：以桑根汁和丹砂，纳瓶中，入釜汤中，煮之二日夜，以淳酒和，复纳白蜜丸之。以上和合之法，先以酒和丹砂，令至调适，然后纳漆火之极微，堪丸而止。又以上服法，丸如麻子，初服二丸，日再服，四十日三尸去，久服延年神仙，日中影不见也。是知凡炼丹砂去毒上法，莫过美酒也。或以新瓦瓶盛，或竹筒盛之。亦须先以清酒和丹也。蒸之亦得，暴之亦得。但以蒸则百日火不断绝，竹筒恐烂。暴则百日，看手乾湿难均，岂若置之於新瓦瓶中。酒气淹清，瓶透润，恒自浥浥，不劳开口，一煮便成也。　　
　　臣按：诸石之中，唯有丹砂、雄黄为上。调炼之法，兼复不难，先并营之，以护身命，此亦度世要药之基址也。虽未及大丹，其余服饵，皆不能出此也。又丹砂之魂名水银，以水银消石等分合梼，相得纳铜器中，蒸之经日夜出之，加炭上为水，如是当紫赤色，蜜丸吞如豆，百日其力，亦与丹砂相似也。
　　黄帝九鼎神丹经诀卷之十三竟 
　　黄帝九鼎神丹经诀卷之十四
　　明炼雄黄法
　　其雄黄之功，能致长生之用。
　　臣按：雄黄者，与雌黄同山，雌黄之所化也。天地大药，谓之雌黄。经八千岁，化为雄黄，一名帝男精。又经千岁，化为黄金，一名真人饭，此乃至神之石也。但求齿不落，发不白，续筋坚骨，轻身目明者，莫过此药也。又能辟虎狼百毒，不使近人，入水不畏蛟龙，一切毒虫妖魅不能加也。又辟五兵，甚有威武。耳目聪明，役使百灵，乃神变之独纪，长生之上药，攻病之要味，还年之功，物无所不入也。故昔圆丘多大蛇，又生好药。黄帝将登焉，广成子教之带雄黄，而众蛇皆去。明其力用大矣。又仙经之大药，乃以雄黄为一味者也。
　　雄黄主疗
　　臣按：《 本草》 ：雄黄味苦而甘平寒，有毒，主治寒热，鼠痪，疽疮痔，死肌，疥虫，匿疮，目痛，鼻中息肉，绝筋破骨，百节中大风积聚，癖气中恶腹f 痛，鬼注杀，精物恶鬼，邪气百虫毒，胜五兵杀，诸蛇虺毒，悦泽人面，炼食之轻身神仙，饵服之皆飞入脑中，胜鬼神，延年益寿，保中不饥，一名黄食石
　　也。
　　雄黄出处
　　臣按：雄黄生武都山谷，炖煌山阳，采无时，好者作鸡冠色，不臭而坚实也。若黯黑及虚者，不好也。炖煌在冻州西数千里摊古以为药最要，奇难得也。昔与赤金同价。今圣朝一统寰宇，九域无虞，地不藏珍，山不秘宝。武都崇岫，一日一山崩，雄黄曜日，令驮运而至京者，不得雇脚之直，瓦石同价。此盖时明主圣，契道全真，福祥大药，不求而自至。其色浊赤者不佳。唯赤彻者为上。
　　雄黄调炼去毒法
　　臣按：雄黄虽是长生上药，然有大毒，去不尽，不可入大丹。夫石药之毒，得火弥烈，纵百飞之伏火，毒仍未除。凡人不妙究其理，乃谓代火之物，是无毒也，失之远矣。是故必先煮炼，然后伏之。此与伏汞耿筑相似，夫伏雄黄有醋煮者，有油煮者。若有所为，用处不同，列如左。
　　雄黄用酒渍浮汤上炼法
　　取雄黄上者十斤，打去石脉，梼如小暮子大，或末之如沙，或碎之如粉。若以油煮，即如暮子。若以酒煮，梼之令碎，以好酒於铜器中拌渍之，伺尽更添，尽二石止。更以油煮，去油梼碎，入大丹，用苦酒煮讫。欲单服者，末之如粉，纳竹筒，加石盥一斤，为之覆荐，密其口，沙中蒸之七日夜，出之有水，泻取别用也，取其不为水者，以绢袋盛，纳蜜瓶中，封固勿泄，埋马粪下七日满，药成，名紫宫飞丹。以白蜜丸之如豆，服久久延年。
　　雄黄醋炼法
　　雄黄以醋炼，取好雄黄一斤，梼之如粉，以好苦酒和之，於铜器中相和，微火煎之，不得急火，尽一石止，如胶成药。
　　诀日：此苦酒者，非是醋也。煮讫，梼为末，纳竹筒中，蒸之一日夜。欲熟时气当青赤，出置水中，引之如绵，丸如梧子，先食服一丸，日三，神仙。若以雄黄和漆服之者，亦以好清酒，缓火煎之，令如胶卒。雄黄一斤，料漆二斤，其漆必须青，煮绞去滓，合着铜器中，搅令相和，药成矣。丸如黍米，日三。若丸如小豆，日一。常先食服之，咽去汁，二七日，百病皆愈。二十日，身浮死肌脱，此是药力。夜行如昼，行如飞龙，时寒则热，时热则寒，百日肠中坚厚，皮肤血脉盛强，骨节耳目聪明。三百日渐可加至吞如黍粟，三丸为常。此方神秘，不妄传泄。虽日小丹，绝胜余石及诸上草木也。大丹未成，必须先以此药豫填骨髓，自支持也。若以此炼入大丹者，则宜煮满百日，不得如胶为度也。
　　雄黄炼入长生药法
　　凡渍讫出之，皆暴乾，皆抽研作用，取赤光映彻者，细末，新瓦瓶中，渍之以酒，密塞口，重汤煮百日，以酒着釜中，煮瓶最佳。此入长生，合丹药用也。直以好春酒一升，纳瓷缸中，以白袋盛雄黄十两，纳酒缸渍之，十日一易，百日止。
　　雄黄炼入变化铜铁
　　取好鸡冠色者，於铜器中，以好淳醋，煮之百日，试以伏火无姻，成，名日伏火。可变化立成。
　　雄黄油煮重炼去处法
　　取好鸡冠上色者，打择精，去石脉，碎之如小暮子许大，油铛中煮之。皆须先以酒炼日足，然入油煮之，满九日夜，无懈，谨伺候缓急，可即脂焰必发，缓即毒气不消。以瓦器盖铛，怛令汤手为候。日数满足极热，倾油用意沥，当使油并尽，玲即凝住不下，必须极热倾之，沥尽正铛以均率，取以绢袋，可容二斤，五袋十斤，各长九寸。又作土鳌，高可一尺，其口八寸，向上。鳌上四面各坚一壑，状如土瓯，於上着沙，沙上布其药袋，使袋隙问相去一寸，填沙布满。上亦一寸，下着柴火，可限七束，看袋有脂，沙吸自然渐尽矣。
　　迁伏雄黄法
　　取上砂蒸炼讫，雄黄以新瓦器盛之，瓦瓶以甘土泥裹之，厚半寸，炙令乾。且以争物盖口，权置一处，先以黄泥捏作一形，如瓶缸是状。此泥形口厚如侧掌，高若坚拳，填以白沙，捺使满实，统炉使乾。然以瓶口倒覆形上，瓶口塞以乱发，沙上铺纸一重，以小铁钉横口碍发，务欲油气下泄，药不乱坠也。安置瓶讫，伺乾，以马粪实捺了，从上放火，火从上热向下烧，瓶油气滴沙被，逐俱尽。经一日夜，待玲，取之。承热以钳夹瓶使正，摘其瓶口，穿一孔子，药在瓶中，状如浊水，铸之作器，任所方圆，此谓无姻，辟邪之物。泻若不尽，打破收之，油去药存，毒气绝矣。直尔服之，即得者当梼筛入飞，取三转雪，蒸之三日，以白蜜丸之，然服如弹丸。日三服，稍臧之，去三虫，长生。以炼松脂和之，亦佳。此可多作而服也。
　　炼松脂法
　　若桑灰，若石灰汁，煮之多遍，复以水煮之，令苦尽止。
　　炼雌黄法
　　臣按：炼雌黄法，与雄黄不殊。然据《 本草》 云：主疗则与雄黄有异，若合大丹，特须此味，故列．如左。雌黄味甘辛而平，有毒，疗恶疮、头秃、癣疥，杀毒虫虱，身痒，邪气诸毒，食鼻中息肉，下部暨疮，身面白驳散，皮肤死肌，及恍惚邪气，煞蜂蛇毒。炼之服轻身，增年不老，令人脑满。
　　雌黄出处
　　雌黄与雄黄同山，俱生武都山谷，其阴也。山有金，金精熏则生雌黄。采无时。出於武都仇池，黄也，其色小赤。若出扶南林邑者，谓为真昆仑，黄也，色如金，而似云母错，而为画家所重。但丹家合化，多共雄黄同飞，既有雌雄之名，即是阴阳之义。复与雄黄同山用者，必宜以武都为上也。擘破中有白坚文者，最佳也。
　　黄帝九鼎神丹经诀卷之十四竟
　　#1『 列〕 字据文义补。
　　黄帝九鼎神丹经诀卷之十五
　　明诸石药之精灵
　　明石流黄功力
　　臣按：石流黄能化金银铜铁器物，仙经颇用之。烧有紫姻，而黄白以为切物，故车法中之所要也。伏水银者，乃号此药为黄秾沙也。得硝石能化为水。此法出於三十六水中经也。又取石流黄梼末，纳竹筒中，削其表令薄。埋马粪中，二十日化为水。以此水渍丹，谓之流黄液也。
　　作法取上上光明砂，酒渍炼讫，末之，以流黄掖於铜器中渍丹，微火煎之，重汤煮之，最佳。七八日色变，十日如泥，丸如梧桐子，日服三丸，渐渐加至四‘十丸。久而轻举，亦可升仙。此乃流黄之功力也。
　　石流黄主疗
　　臣按：石流黄味酸而温，有毒，主治妇人阴虫，疽痔恶血，坚筋头秃，心腹积聚，邪气玲癖，并饮逆上气，‘脚玲疼弱无力，及鼻钮恶疮，下部暨疮，疗疮止血，煞疥虫。俗方用之，偏疗脚弱及症玲，惟良。
　　臣又按：石流丹者，石之赤精，盖石流黄之类也，非石流黄也。皆浸溢於崖岸之问，。其濡湿者，可丸服，其已坚者，散服。此一色石，是百二十种石芝之数，虽有其名记，不睹其目，亦仙药之上也。五岳有，而箕山为多。其方言、许由就服之而长生，故不复以富贵累意。不受尧禅。
　　石流黄出处
　　臣按：石流黄生於束海牧阳山谷中，及泰山，及河西山。矾石液也。束海属徐州，而箕山亦有。今第一出扶南林邑，如鹦子初出壳，名昆仑黄，色深而佳也。此色尤为俗方疗脚弱疝玲所要。若以入大丹，此林邑者必不及徐州及箕山者。且南方无矾石，不知何以称为矾石液也。
　　炼石流黄入长生药法
　　臣按：九霄君作九转铅丹，炼石流黄入长生药法，四味大药，虽各别炼，皆同用酒汤上煎之。其法朱砂、雄黄、雌黄、流黄四味之药，皆令作末，各一铜器，好酒沃之，即於浮汤上煎之。率酒五升，可渍五两，恒使浥浥，勿使顿添之，方可入用，此入长生之药。又方：碎如大豆，并醋纳竹筒中，三日夜煮之，欲休半日，加水也。此入变化用之不如酒煮也。
　　明曾青入长生药油致功力
　　臣按：曾青亦仙药方上品也，久服令人轻身不老。化铜铁铅作金也。
　　曾青主疗
　　臣按：曾青味酸，小寒，无毒，主疗目痛，止泪出，风痹，利关节九窍，破症坚积聚，养肝胆，除寒热，煞白虫，疗头风脑寒，止烦满，补不足阴气。
　　明曾青出处
　　臣按：曾青出蜀山谷，及越隽，采无时。畏虫丝，主疗与空青亦相似。今同官，便无曾青。惟出始兴，今出蔚州、鄂州也。然蔚州者，胜於鄂州也，余州皆恶。其形如蚯蚓粪，又如黄连者，佳。滑者好。色理小胜空青。难得而贵。仙经用之亦要，而陶隐居乃言少也。化金之法，事同空青也。
　　炼曾青法
　　臣按：曾青以好酒渍之，置铜器中，以纸盖镇，於日中暴。若夏日，待七日亦得，唯多日益有力矣。若无日，以火暖之，调暴乾讫。以瓷器玉槌研之，令极碎。酽醋拌使，乾湿得所任用。又以绢厚密者为袋。盛曾青，置瓷缸中，率曾青十两，用醋一升，悬其药袋於醋缸中，十日一易，醋尽，一百日用醋一斗，而止也。其悬绢袋不得到底。又法：曾青与金精炼一种，皆以瓷器，各别渍之，梼药为末，以三转左味渍之，二百日出，暴乾，以瓷盆玉槌研之极甚。又法：炼法与石流黄同，碎如大豆，并醋纳竹筒中，水煮三日三夜，欲休半日，又添火煮之。此法非不知之，但是迫急小道，不足据也。又法：碎之为末，三转左味煮之，一斤曾青，微火尽醋五斗，止。暴乾研讫，堪入药用矣。
　　炼磁石法
　　亦同曾青，此是九霄君九转铅丹法，虽有典据，亦不如狐子上件炼金精曾青之上法也。
　　明空青功力
　　臣按：空青久服轻身，延年不老，老人不忘，志高神仙。又以合丹，成则化铅为金矣。神农云：化铜铁铅作金也。其主疗亦同曾青相似，大同小异，今录如左。
　　空青主疗
　　臣按：空青味甘酸，大寒，无毒，主疗青盲耳聋，明目，利九窍，通血脉，养神，益肝气，疗目赤痛肤医，止泪出，利水道；下乳汁，通关节，破坚积矣。
　　空青出处
　　臣按：空青生益州山谷，及越隽，今出同官者色最鲜深，出始兴者不如益州也。冻州西平有空青山亦甚多，但并圆实如铁珠，无空腹者，皆并凿於土石中取之，采无时。今圣德多感，物无不至。故蔚州、简州、宣州、梓州皆出。然宣州者最上。其蔚州者无孔，块大色深也。
　　炼空青入长生药法
　　臣按：空青梼为末，同曾青法，以酒渍满一百日，讫出暴，更梼以醋拌，暴十遍止。大都消息，与曾青同也。若炼绛矾者，直尔同其空青一遍，持暴之法则不烦，以酒渍之也。
　　炼石碌法
　　臣按：今合大丹，不须此物。但以太一神精小丹方云：若无曾青，以昆仑石碌，研沙取用。又按《 本草》 ：石碌出空青中，相带而生。本法谓之碌青，其味酸寒，无毒，主益气，治肝鼻，止泄利，生山阴空中，色青白。此则用画绿色，画工呼为碧青，而唤空青为绿青矣。欲替曾青而入用者，当水飞。取精粹十两，可得三两。然以其精炼之，同空青法。此於小丹则可，若入大丹，必不得代以他物也。
　　黄帝九鼎神丹经诀卷之十五竟
　　黄帝九鼎神丹经诀卷十六
　　明炼诸石由致皆有长生之用
　　明磁石功力
　　臣按：磁石入五石之数，太阴之精，其味辛咸寒，无毒，煞铁毒，为朱砂水银之所畏恶，仙丹方黄白多用之。
　　磁石主疗
　　臣按：磁石主治风痹风湿，百节中痛，不可持物，洗之酸疼，除大热烦满，及耳聋，养肾藏，强胃气，益精，除烦，通关节，消瘫疽鼠瘦，项强喉痛，小儿惊痫，炼水饮之，人有子。一名玄石，一名处石，柴胡为之使，恶牡丹、莽草，畏黄石脂也。
　　磁石出处
　　臣按：磁石生泰山川谷中，及磁山山阴有铁者，则生其阳。采无时。其好者能悬吸针，虚连三四为佳，今最生相州也。
　　炼磁石入长生药法
　　磁石一斤，入长生用，梼为末，以左味煮之，微火尽五升止，出暴，余不堪用。
　　方炼法
　　宜与曾青者，即尽五升醋也。非关须渍之。一法云：以磁石作粗末，以苦酒煮之，三日夜可用。
　　明礜石功力
　　臣按：礜石少阴之精，入五石之数，炼而服之。令人不老不死。丹经及黄白，皆多用此善能。柔金生礜石内水中，水不冰。一名青介石，一名立制石，一名固羊石，一名白礜石，一名太白石，一名泽乳，一名石盐。
　　礜石主疗
　　臣按：礜石味辛甘，大热，有毒，主疗寒热，鼠蚀疮，死肌，风脾，腹中坚，邪气，除热，明目，下气，除膈中热，止消渴，益肝气，破积聚，酒痼，冷腹痛，去鼻中息肉，久服令人筋，得火良，畏水，恶毒公，细辛、虎掌为之使。
　　矾石出处
　　臣按：礜石生汉中山谷，及少室，采无时。蜀汉亦有。而好者出南野，及彭城界中，洛阳南垣。墼其少室，生矾石最热。若用者似黄泥色，厚半寸，炭火烧之一日夜，解破，可用疗冷结，不堪入大丹也。丹家所用，谓此白礜石，非特生礜石也。
　　礜石炼入长生药法
　　臣按：礜石有毒，复大热得火良。故《 本草》 云：须火炼百日，生服刀圭，煞人及百兽。若化为水，偏有伏水银之功。炼法取好者，细末，纸裹为颗，然以作瓦家黄土泥，泥厚半寸，作筒炉，垒以炭火，火之二七日，中入药用，药用满百日，弥佳，堪入黄白。
　　一法：以堵脂煮七日夜，出暴乾，梼为末，以苦酒溲之，作团，猛火鼓之，得铜。然后梼为末。和凝水银末，依方使用。
　　九霄君九转铅丹炼礜石法
　　梼为末，牛粪汁和团，入炉火之，一日夜出。置臼中更梼研之，即得入代。以水二斗，煎臧五升，出寒一宿，当微凝以出之。以三年苦酒一斗，煮三沸，密器贮之，泥头，二七日开，看上作棱厚二分。以此朴硝浆之精，覆太一招魂丹，凝水银之上，以炼精入长生用，必胜於不炼者也。
　　明芒硝功力
　　臣按：芒硝者，炼朴硝作之。故《神农本经》无芒硝，正有硝石，芒硝耳。然有变化之能。故彭君曰：其硝石、戎盐、石胆、芒硝真者，虽有阴阳正质作者，变化功效乃神。若有求仙，不得此道，徒损万金，终无一二。就明是仙家之功味也。其主疗与硝石正同，疑此即是硝石。故《神农本草》无别芒硝也。其正质者，旧出宁州，白，粒大，味极辛苦。若医家煮炼作者，色绝白而粒细，而味不甚烈也。依此生於朴硝，而作者亦好也。又按春嘐华池法：取七转春嘐，三石色正黑者，中用五山脂三斗，所谓五色山脂一解，即云昊黄矾是也，非别五种之物也，芒硝、朴硝各五斤。今按二硝，即有各字，五脂惟云三斗，盖明五山脂是一物也。华池方云：各异梼，纳春嘐中，封三七日成矣。诸有变炼黄白，改易五金，皆用此华池。最秘万金不传。但芒硝是炼朴硝所作，此方用其二物，成彼神化之力，其明芒硝之力，其功大也。
　　芒硝主疗
　　臣按：芒硝味辛苦，大寒，主五脏积聚，人热胃闭，除背气碎留血，腹中痰实结聚，通经脉，利大小便，及月水五淋，推陈致新。石苇为之使，畏麦句、姜。若以芒硝煮成硝石，煮疗热腹中饱胀，养胃消谷，去邪气，亦得水而消，其主疗与真硝石同，炼法在硝石法中已具。
　　芒硝出处
　　臣按：芒硝生於朴硝，生益州山谷。硝石，又云与朴硝同山，明三物功力及出处略同也。又朴硝，硝石朴也。虽非一物，大同小异。脑脑如握盐雪，不冰强，又烧之紫青姻焰起l，仍成灰，不沸无汁者，是硝石也。若沸而有汁者，即是朴硝也。若重据色理，则不可造次而分辨也。生山之阴地，有盥咸苦之水，则朴硝生其阳也。出宁州者，云是正质也。
　　炼芒硝法
　　臣按：芒硝虽有阴阳正质，其变化功效造者乃神。既是朴硝而成者，已是经炼之物，更不可以成炼之物又炼之也。今以朴硝炼作芒硝法者，朴硝多少无在，梼筛厅研，以暖汤淋朴硝取汁，澄清，煮之多少，恒令臧半。出置挣木盆，以玲水渍盆，经宿即成，状如白石英大小，皆有八楞。起作之，勿令污秽。特忌杂人临视，即坏精气，变化不成。惟换玲水渍木盆，成即疾也。不得使不玲，此变化诸水尽效也。#1
　　臣按：此是造八种硝石所须。又八种硝石之中，有石脾、硝石。拟化三十六水，石脾亦是造物，然犹不能独成，必须得此炼朴硝。云芒硝相助，方可成其变化诸水，尽效之功也。今人见芒硝方下，有此尽功效之语，乃谓芒即能成水，惑之甚矣。石脾一味，无人识者。不得此物，硝石水无成理。能造得之者，功用乃神。所以其方之用，此作硝石，无有不效验，神道毕矣。其芒硝方又云，此变化作诸外水，尽效也。
　　造石脾消法
　　造石脾消，又须戎盐。戎灵方又变炼，与真不异，共成硝石，以化诸水。虽并备於硝石法中，今因芒硝，重以注显。
　　作石脾法
　　真白矾石一斤，戎盐一斤，二物各别梼作末，取苦水二升，着铛中，煮四五沸，即下二物，煎令半在。以物滤却滓，复煎令尽。即着铛中沸起，成石脾，色白如雪。用此作硝石，无有不验，神极毕矣。
　　作戎盐法
　　用明净石盐多少，无在铁器中镕，使沸，投着白矾石末中，复镕卤水中，复镕投着乾灵末中，盥覆之，如是三炼，成戎盥也。变炼与真无异。
　　五色神盐
　　彭君日：此盛众药之主，若作此五色神盐。以五帝精作之，即成五色神盥也。
　　东野芒硝法
　　咸精多少无在，以苦水着土釜中，煮咸精十沸许，洒出澄清，纳若骨草咸汁中，渍经二日，即取若骨草汁着铜釜中，煎令汁尽，即凝白成芒硝。若欲令作楞起，勿使汁尽，盛瓷中玲，阴地着经三日有楞起，成作大垒也。谓芒硝。与真无异，亦能玲利人也。
　　诀曰：苦骨草者，苦参也。其苦入骨，故以为目。其草极玲，又苦。芒硝味又辛苦，以之为成，故言亦能玲利也。然可以入主疗之用，不可以之变化也。或疑苦水是醋，所以必须。若欲变化者，非炼朴硝，而成元正质者，不堪也。胜用真物也。作石脾硝石法，此中苦水，又不合是法，合药偏宜玲水，醋既大热，不合交叉也。
　　石脾硝法
　　石脾一斤，芒硝一斤，朴硝一斤。臣於硝石诀中，虽已备载此法，然於失下更录者，彼卷辩明真伪，并杂诸法，按而取一，或失指归。今芒硝、戎盥、石脾，俱是合成。彭君又言变化功效，不劣正质。又令求仙之人，须依此法。故硝石之法，即附於后。物各梼研作末，取苦水三斗，铜铛中煎十沸，即下三物末，煎之半在，去滓澄清，煎之文园起，即泻着瓷器中，以瓷器玲水中，渍经一日，即成硝石，如霜雪成，如冻棱。以水投之，立即为水。复以火煎之，文圆起，泻瓷器中，还玲水渍之，即作硝石。如此三转。炼其方有征。不得秽处作，勿使风日触之。其脾者，阴阳结气，五盥之精，因矾而长，托石而生，峨崛山多有之。俗人无一识者，用处少，人不觅，惟求道术士须用也。往以四方分隔，莫能得者，所以古人作代用，乃胜真物也。石脾者，阴阳之结气也。苦水极玲，矾性又寒，二物同煎，因火结聚。五盥之精者，因戎灵堪作五色盐，主者成也。因矾而长，托石而生，即白矾石。而成就者也。
　　黄帝九鼎神丹经诀卷之十六竟
　　＃１按此句彼，疑缺标题『明石脾消功力』。
　　黄帝九鼎神丹经诀卷之十七
　　明事药先彼醉及华他由致
　　臣闻九鼎神丹，未有一丹，不以玄黄及土釜为先也。所以第一之丹，名丹华者。先作淳醋重酿，及华池者。次作雄黄水、丹砂水。次调铸烧筛，矾石、誉石、戎盐、卤咸、牡蛎、赤石脂、滑石，七味之药，及胡粉等，各且先事三五十斤，为六一泥。又当先作赤土釜也。土釜之法，已列前卷，玄黄等诀，备条如后。
　　玄黄法
　　玄黄者锡投水银成之。锡本出於黄丹，不明锡质非精，则不堪入长生用。
　　作黄丹法
　　凡黄丹自作者，佳市得者，恐有黄土色间也。若得真者，师不自作也。自作之丹，色乃红赤，晖晖然，鲜明可爱，不如此者，即非真也。
　　造法
　　铅二斤，多少任人净洗，以铁杯中炒之作沙，用清水淘之，置铁擭中，遍淘拣使极大诤，去水留滓，暴乾十日，锤打作未，以绢筛之，然后置铁杯中，二宿三日，炒令赤，乃止，即是好丹也。
　　出铅法
　　狐刚子曰：凡合丹药，以铅为本。铅若不真，药无成者。出铅之法，以丹玄精汁，加少金贼，搏如鹦子，阴乾七八日，铁锅中鼓之，名日丹铅，以此作玄黄也。其煮汞之铅，自有别法，加遍数，在伏汞水银法。
　　作玄黄法
　　水银一斤，煮之三十六日，或凝者铅二十斤。炼五遍，令净。二味纳铁器中，猛其火，铅与水银，吐其精华，紫色而黄精，以铁匙接取。一名黄芽，一名龙轻飞精也。
　　诀日：取锡纳铁器中，加炭火火之，令沸。渐使火微，投水银着中，生湿柳木搅之，五色出见，取铁匙掠近一畔，然后接取，停使出，复接取。讫成候火，若热花色即黄，火玲即花色青紫，兼带气。其火若调，即花色红紫，仍似金色也。然烧之共火同色，酷似金状。出之离火，还依本质。欲作丹釜，先作玄黄。又九鼎覆荐，皆用此物。若不预作多营之，临事必阙。所以早煮水银，及出铅也。依太清覆荐之法，亦有须用玄白为丹之荐，今即作之如左。
　　玄白法
　　九鼎第八服丹法诀，以玄黄若玄白一斤，布釜底，以水银置其上，故须作也。取铅泻为挺作板依，水银一斤，铅三斤，真金六两，消铅金。乃内汞，鼓以为银板，悬华池中，七日一发。未发当密覆华池瓷口，发之取其流白者，纳青竹筒中，漆固其口，注华池中，三十日成水。又法：铅一斤，金一斤，两鼓之为板，薄锻如缣。置木盘中，以布幕其下，纳左味中，三十日皆为玄白在盘，乃可用。玄白有金者，即可用，无金者不可用。太清丹即以玄白为荐金，九鼎法唯用玄黄也。
　　臣按：造合神丹，先作诸水，及炼一切石毒，没六一泥，煮伏水银，凡所措手，皆凭醋内过百日者，谓之淳酝，三年已上，谓苦酒，投之以药，即日华池。古人秘之，号之左味，欲求大道。好慕长生不老，若不营之，百无一就，故调次第如后。
　　作醋法、
　　赤黍米一石，净簸淘，取坩三石，烂炊作饭，及治依前三石之数，一时下着瓷中，钿祷筛讫，以够末黍饭及坩，依前三石之数，一时下着养中，搅之使均，以纸七重，盖其瓷口，每经七汨，卸却一重，四十九日，去纸尽也。初以纸盖，重重Zl ］系。凡七七日，其醋即熟。别以好帛幕其瓷口，待满始堪投药。欲取投药，接取醋清。若末须用糟密贮，勿开之也。其作醋水，以五月雨水作之，最神。百石千石分料，放此醋瓷之底，必须着博。二· 不欲数移一即健坏抱率率物，宜用讫瓢，时以枯棘，洒去毛发也。
　　太清中经上篇作华池法
　　华池者，一日溺水，么曰四海水母，一曰玄池。天上自有之，在北极。今人作之法，用淳左味五石，三分之取f 州分，纳蜜一，斤，谷五斗，以水没令生芽，乃暴令乾，梼筛，纳华池中，合梼万过。乃以米络裹矾石三十斤，浸其中，封之三日成，其味苦而甘酸。复纳硝石十斤、，都合料理也。以水金玉五石、金银珠铅亡二十日、百日，皆化为水。承天雨水作左味，尤佳。用古秤。
　　天师太清华池口诀，
　　按本经作华池。如本经说，唯以五斗，以水渍之令生芽，乃暴令乾，梼筛，以纳华他中，合诸物搅之，乃得成。若不生毂蘗，则池不成，此大道之大要也。以华池水金玉五石铅等，皆化为经。在三十六水经，皆须华池而成水也。
　　作三转黄白左味法
　　取三年苦酒重酿者，六石上清。更用春酒糟付石，熟搅投中。更取上黍米一石，溺水极烂，纳中待消尽，更压取清。更纳黄衣八斗。五栽各三斗，纳中三七日压出，安大瓷养中，纳金屑银屑各一斤，次纳青矾石二斤，黄矾石十斤，五十炼铅白屑三斤，布裹悬其中，经七十日，铅精消入药也。成黄白左味，一名华池，天上自有之。五栽者，谓谷豆黍麦稻篑用水没之生芽，七八日成床也，名约五栽。若欲合储丹，及金液炼储水，杀八石，天地众方，先须预作十瓮二十瓮，瓮瓷作，不可临时始作，药即无力，变化不成。
　　诀曰：青矾石者，昊白矾中，择取青黄者，是《本草》谓之鹦矢矾也。黄衣者，不破麦黄蒸也，以不破麦作之者是也。
　　按《狐子玄珠经》、但伏玄珠，皆公黄向左味者，即此之华池是也。一切他法，不过此也。
　　黄帝九鼎神丹华池方
　　合丹作金华池，以验五石之精，令不飞散方。小麦五斗，渍之，令择，蒸之使熟。够五斗，青白石大如．栗者五斗，铅七斤，熬作屑。丹砂五斤，细末之。赤黍米主斗，炊作饭。先以石子置瓷底，次以丹砂，次够，次麦，次黍饭，次以水一石五斗淋之，密覆之。夏七十日，冬百四十日，成。作之于盛室之中，王相之地，勿令鹦犬妇人六畜见之，使神功不成矣。
　　玉烛万金诀伏汞华池方
　　取黄白左味三石，昊青矾一斤，五栽各一斤。取左味三转之，然后细梼。青山脂，纳七日后，开封。纳五栽，更封固勿泄，三七日成也。按单华池末云，若欲伏汞，一要用五栽华池之方。若用余方，则不能伏。俗人不知，直用醋煮，或＝一凡三夜，或十日十夜，徒用功力，必无伏理。不得五栽华他，设经千日，终无成者，此之谓也。
　　诀日：此五栽华池之法，乃以黄白左味作之，明非转之醋也。又按玄珠，凡所砟，皆言是黄白左味。今复以此玄珠之金屑，银屑，铅白等，青黄二攀之大华池，更以庚辛卯之日，重投五栽及青矾等．物，四七日，以之伏汞，无不有效。法之舛互，乍莫知之、所以的无错失。似此玉烛五栽华池方，取左味三转之，即此之谓也。何者前三转黄白左味法，取三年苦酒重酿者，六石，此一转之义也。言重酿者，即淳醉之别名，以其味不薄耳。固非俗问求利之味也。
　　又云：取重酿者六石之上清，更用春酒糟一石，熟搅投中，更取上黍米一石，弱炊极烂，纳中待消尽者，此是二转之义也。
　　又云：取此二转，更压取清，更纳黄衣八斗，五栽各三斗，纳中三七日，压出，安大瓷瓷中，纳金屑、银屑各一斤，次纳青矾石二斤，黄矾石十斤，五十炼铅白屑三斤，布裹悬中，经七十日，铅精消入药中，成黄白左味，此三转之义也。今复以三转黄白左味，候铅精消尽，七十日之成者。更以一石之上清，投昊青矾细梼一斤，纳之七日，复开封。方纳五栽各1斤於中，更封固勿泄，三七日乃成。此所谓再着青矾，重投五栽者，取其至验也。是以单华他末凡不视不六荆齐设纠千日，终不成者是也。又玉烛五栽之目，即号华池玄珠。伏汞之方，唯称左味，明至五栽四转，方是真法。
　　又据太一金液还丹注释云：凡不成者，莫不以硝石非真，华池失法，是也。又据五转霜粉法之华池，若不如法，假至十日、二十日、纵加钩留，亦不成饼者之类也。若和泥用苦酒者，亦可依金液左味为佳也。但称苦酒，皆不厌久。云日百者，必不可臧百也，得三年者弥隹。
　　作太一金液还丹华池法
　　以五月天雨水三石六斗，作苦酒，用米够如常封泥，二十一日内，大麦蘗末络一斗八升。复经七日，或三七日，清澄别纳大瓷中，名日左味。又作三斗林米络，先梼矾石十斤，令如米豆大，以络裹之，作三十许，饼纳左味中，百日成，名太一华池。华池成，便可渍金液，饵八石也。
　　八石华池法
　　取三转左味两石一斗，紫石英一斤，真钟乳一斤，特生誉石一斤，磁石一斤，青阳石五斤，石膏一斤四两，石亭脂八两，五栽三斗。凡九味，异梼下筛，择寅日，瓷器中合纳之，封固勿令泄气，七日成矣。以金屑、银屑、黄衣投此八石华池中，依方日满足，成黄白左味。此黄白八石华池也以此左味，煮水银及和丹，入飞成丹，可长生。
　　青山脂华池法
　　取三转左味二一石，色如琥珀者，中用昊青山脂五十斤，一云三十斤梼筛青山脂，纳左味中，封固勿泄，四十九日，作八石七宝水。入七宝栽五斗，更封三七日，纳药无件，不为水矣。秘之勿传。加土件黄白等屑，化水化液有验也。
　　春嘐华池
　　取七转春嘐三石，色正黑者，中用五山脂三斗，芒硝朴硝各五斤，各异梼，纳春嘐中，封三七日，成矣。诸有变炼黄白，改易五金。皆用此华池，最秘，万金不传。上上一种华池，用作百七水，悉用之。凡伏水银，皆用黄白左味，明须以金屑、银屑等物，投此春酿华池之中，以炼神飞铅汞之水银也。
　　凡用作三十六水，诸硝炼变化者，即取太一金液华池，及太清中经神丹，溺水华池亦是也。若煮长生水银，即以八石五栽黄白三转左味华池用之。若欲和没金泥，即取三年及百日苦酒用之。其合丹金华华池，拟九鼎神丹，和合触涂通用，其有别华池法，与此不相涉入者，不具载也。
　　黄帝九鼎神丹经诀卷之十七竟
　　黄帝九鼎神丹经诀卷之十八
　　明锺乳等石及诸铜铁由致皆有长生之用
　　明炼钟乳功力
　　臣按：钟乳虽非药之上，乃是八石华池之所要味也。故陶隐居服之，亦延年益寿，好颜色不老也。
　　钟乳主疗
　　臣按：钟乳味甘温，无毒，主疗饮逆上气，明目益精，安五脏，通百节，利九窍J 下乳汁，益气补虚损，疗脚弱疼玲，下宜伤竭，强阳，令人有子。不炼食之令人淋。蛇床为使，恶牡丹、玄石，杜荣，畏紫石、蓑草。
　　钟乳出处
　　臣按：钟乳生少室山谷，及太山。采无时。一名孔乳，一名卢石，一名夏石，生少室，犹连嵩高山也。出始兴，而江陵及东境名山石洞，亦皆有。惟通中轻薄如鹅管，碎之如爪甲，中无有雁齿，光明者为善。长挺乃有一尺二尺者，色黄者，以苦酒洗刷则白。仙经用之少。俗方所重，亦甚贵也。
　　钟乳炼入长生华池法
　　取钟乳，无问多少厚薄，但令水洗已光明者，即得入炼。惟黄赤二色，不堪入用。炼时取钟乳。安金银器中。若无上件瓷器，亦得於大铛中。令投煮之，怛令调如鱼眼，即得水喊即添。其乳薄者，用三日夜。若鸦翅及厚管者，七日夜。候乳色黄，其乳即熟。若疑生，即须十日夜沸之，其沸乳之水，一铛尽黄也。其独水皆须弃之脱尔。误饮此水，便穿人咽喉令人头痛。多服即痢j 食猪肉可止。弃此黄水，竟不安。清水复纳乳於铛中，煎之半日许，看其水色清不变，即止。作炼不精而服者，令发背疮，是以必须精炼也。
　　炼讫研法
　　取乳安瓷钵中，用玉锤研之令碎，着少许水研之，水尽更添，恒令水如稀钳状，其研乳细者皆浮在上，厅者下沉，绕锤研之虽易碎，要须满五六日，以昼继夜。如此细研，如人乳汁。可满十日，其乳色放白光，非常可爱。试取少许，自涂臂上，泯泯如白鱼脂在纸上，而有白光，水洗不落为候也。如此之乳，方可堪服。熟以澄取，暴乾更好，熟研，乃可入丸散，任所别用。又法：欲用好乳，绢筛，以清酒渍之，一日夜，去上浮者，即取沉者，暴乾，方研之炼之，法如法。其炼乳研炼讫，细末之如粉，置三石米下，蒸之佳。又法：其钟乳研炼讫，以金银盆盛之，率乳一斤，用硝石二两，和之，密盖勿泄气，蒸之。
　　紫石英
　　臣按：紫石英者，是石之精末，服之长生，常含之不饥渴也。紫石英者，八石华法之要味也，久服轻身延年，味甘辛温，无毒。生太山山谷。采无时。所以太山之石，其色黑明彻。其下有根，故谓之最上也。余有绵石，色亦黑而不明彻。又有材邑石，腹裹别有一物如眼。昊兴石，四边有紫色，而无光泽。会稽石，形色如石榴子。此四色石，先并医人杂用。今若精采择，总不如太山有根者为上。可入华池用也。
　　代赭石斗
　　臣按：代赭特是丹方之要，并与' , 戎盥、卤咸，皆欲急须。故黄帝之丹，亦所切要味也。而好者红赤色，如鸡冠，有泽，染爪甲不偷者良。俗出齐国山谷，采无时。一名须丸，出姑幕者，名须丸力出代郡者，名代赭。此为俗用，乃疏。其味苦甘寒，无毒。
　　卤咸
　　臣按：卤咸、戎盥？最为丹家之用也。亦是黄帝九鼎丹中要味。其味苦咸寒，无毒。生河束盐池。云是煎盐釜下凝滓，又云是河束大灵，形如结冰，圆强。又黑盥疑是卤咸，柔盥疑是戎盐。又云有赤｀盐，驳臭盐，马齿盐。四种并不入食，马齿盥即大盥也。
　　戎盐
　　臣按：戎盥，虏中甚有，从冻州来酋疑此草下下着丙。酋河南使，及胡客从炖煌来，亦得将来。其形作块片，或如鸡鸭卵，或如凌片，其色紫白，味不堪咸，口尝气息，正如段鸡子者，言是真也。又河南灵池泥中，自有凝盐，如石片，打破皆方，青色，善疗马脊疮，又疑此是也。大都既目之为戎，可取胡将来者为上．
　　右紫石代赭卤咸、戎盐，并是无毒之物，而为丹家所用。至如卤咸火炼，已具泥法，自余不炼，用亦无忧矣。
　　铅丹
　　臣按：铅丹者生於铅，即合熬铅，所作黄丹尽用者。俗者亦希用，唯仙经丹釜所须，调化还成九光者，当为九光丹。以此作釜，无别变炼。一名铅华。其味辛微寒，久服通神也。
　　胡粉
　　臣按：胡粉者，乃真人九转铅丹之首物也。又黄帝九鼎神丹釜法，先明此物，合玄黄花为泥矣。非不至要。然《 本草》 乃云：粉锡一名解粉○ 仍释云：此是金化铅，所作胡粉也。其味辛寒，无毒，有金色者，弥良也。
　　杀铅毒法
　　一转至九，皆一也？用好春华池一斗，赤盥一两，朱砂一两，搅没相得，其铅精熟炒，使赤，泻着春华池药中，如此九编：其毒皆尽。一斗看华他．二两赤盐，未可杀一斤铅精，令毒尽也。
　　去铜恶物法
　　先打为叶，温胶汁如薄畅，越宠中烧使赤，封灵厚三分，即纳越鳌中烧赤，彻出之，打洗更纳，如是二十遍。若百度过，即恶物俱尽矣，其铜惭柔而净也。
　　去输石及铁恶物法
　　又去输、铁二物恶秽，亦与铜法不殊。输、铜欲打为叶，先须预小炼三遍，其体益诤，其水必须诤，而且暖，不得全投，恐致散失。所为铄者，阔寸，长六七寸，厚可二分刁烧讫，玲拍胶盛使尽，若热即折，不终百遍之功，烧十两秽铜，可得五两以下挣体．亦准此作。
　　炼石盐
　　石盥十斤，诤淘，以沸扬煮之，令消出，停经一宿，澄之取清，煎之水欲尽，洒之，置木器中，沥却水，暴乾，勿令尘土污之。作之者，石盥上好者，梼为末三斗，冷簸入水中，急淘出之，缓淘即消耗矣。又以水才可俺着，只候消尽出之，停一宿，澄之取清，徒在下俟？以清煎之水，欲尽洒取盐花，置木器中，侧其水器，沥却水化暴乾即好。
　　炼白蜡法
　　取好昆仑白蜡，甘土锅消一投醋中，三百遍成。和合煮药，服立断谷，亦可作长生骨体，炼铜等用同。
　　服白蜡法
　　狭斗三斤，胡一麻二升，人参二两，硫黄三两？凡四物j 各梼冷蜜丸。；后食口嚼白蜡呃枣大，乃加此药，如黍咀嚼，须臾成水，乃咽之。日中三过。三十日，一内外通和，肌色悦泽。百日为之怪、一年伏尸自去，病皆愈，还为少童也。
　　炼锡法
　　亦伺上练白蜡法同，儿叻力略同也。一炼锡法，每消着盐末一把，以湿柳搅使姻尽，倾着砟中，遍数如前，若直取净者，倾着湿地，若净十遍得诤，仍须着盐和之。
　　炼狭苓法
　　取好狭苓白细腻者，以桑灰汁煮之，即散投玲水中，即凝坚斗用之佳。
　　炼土扶
　　取好黄土如脂蜡者，暴乾梼筛，水淘如甘饮状，搅数百遍，停一宿，去上清水，。接取细一泥，暴乾。其下厅者，更梼淘如前。破之如梅李大，猛火烧之一二日，通赤如丹。毕寒之，更梼 绢筛三斤加一斤黄丹，即是泥。又法：取黄土一斤，· 坚实细理者，涛绢筛，沸汤煮之三日。此泥一拟黄帝九鼎丹中第俗之丹流珠丹用。一．' , , 
　　辟神虫皇法
　　收得五月雨水，着在瓷中，床及得用时复温热，必有虫出臭。宜预辟之者，取诤黄软土＇三二斗，．投饶中，即辟也．盖头，勿使有客尘入也。
　　取葱涕法
　　梼葱，以痲布盛之，压取计，名曰涕也。
　　炼枣膏法
　　大乾枣仕一斗一以一水六斗，煮之令枣烂。又纳三斗水，更煮沸，合取用九斗励水，绞去滓，澄净之－，令得＇三斗一乃纳庆羊体六升，投「汁．中微一更煎。如饴乃止。无庆羊，羯羊髓亦得。分等，以为枣膏。‘如此膏可长服，令人填满，有美色。庆羊者，雄羊也。此出金液枣膏和丹用法。
　　黄帝九鼎神丹经诀卷之十八竟
　　黄帝九鼎神丹经诀卷之十九
　　明炼铜铁钟石等毒人用和合事防辟法
　　臣按：铜铁蝓石，皆有大毒。毒若不尽，假令丹变化成物，必不堪服食也。故上圣杀丹毒法，今列如后。
　　杀丹阳铜毒法
　　依上卷，用盐胶百遍，炮铜令诤。讫炉此铜精为屑，用硝石水一斗，煮令尽。又用青矾石水一斗，煮令尽。又用戎盥水一斗，煮令尽。又用真稣一斗，胡椒末，更煮之令尽。又用赤黍米一石，布裹屑，和胡椒末调均，甘蔗水汁合，蒸之三日夜出取，其毒皆尽。如此用药，得杀十斤丹阳铜，然以铜入粉，及变化用。
　　杀输石毒法
　　取真波斯马舌色上输，依此上卷，以盐胶百炼石令诤。讫炉之为屑，其用煮蒸方法，一与丹阳铜杀法无异也。
　　杀铁锋精毒法
　　亦依上卷，盐胶诤讫，必加百遍，恶气方尽。炉此铁精十斤，都并为屑，用左味煮之三日夜。又用雌黄水三斗，煮之令尽。复用戎盥，必作戎盥水也，水煮之一日夜。又用磁石水，铁铎一斤，着净铛中，布令平均，上加末盥。坚抑之，铛下猛火】 日，玲却盐取华精。又用磁石水，煮一日夜，其毒皆尽矣。以此无毒铁精，方可入粉，及变化等用。三十六水经中有盐水法、戎盐水法，故知铁用盐水，铜用戎盐水也。
　　硝石水法
　　取硝石梼筛，盐水渍之令浥浥，纳竹筒中，密固口，埋地中，入土四寸，五日成水。疑是入土四尺四寸，临事两试之。
　　青矾石水法
　　取昊矾中择取青色者，一斤，先以淳醉搜令浥浥，乃盛之。用硝石二两，漆固，埋之地中三尺，十五日成水也。
　　石硫黄水法
　　取石硫黄一斤，八月桑上露一升，硝石二两，纳筒中，漆固，纳华池中，三十日成水。其取露法，以清旦，令细心童子洗手，以诤绵浥纹取之。
　　淳咸水法
　　此是盐水也。调理好盥，下筛，以水搜之，令浥浥。薄削其表竹筒，如缣重密其口，埋地中，入土四尺四寸，以其上四日成水。
　　右件四水，是炼丹阳铜及蝓用。
　　雌黄水法
　　雌黄一斤，纳竹筒中，加硝石四两，漆固口，纳华池中，三十日成水。一方加矾石、硝石各二两，以塘瓶盛，埋地中，二十日成水。其味甘，色黄。盐水即上淳盥咸水法是也，但异名而法同。
　　磁石水法
　　取磁石一斤，雄黄一两，石胆一两，合梼，纳竹筒中，漆固口，纳华池中，三十日取磁石水用。凡言漆固，皆加灰布阴乾。
　　右件三水，是炼铁华精，去毒法用。
　　凡欲以神丹变化，试作黄白者，一切水土以上，皆须精炼，况铜铁物乎。又作金银，经中言须赤白铜。铜者皆消炼以成之，非是山中自然有也。欲以神丹，变化铜鍮，为黄白者。以伏火者去毒，雄黄变铜色已，然后试丹。若以神丹变化，铜鍮为白。先以上卷无毒白蜡，食铜令白，然后试丹，事无独成，即是神药矣。
　　合和防辟法
　　凡欲合丹，於山中安堵讫，乃召山神，请问可否，方得安稳施行，万无不成。其法如左。
　　斋十日，丹书黄素一尺，於山草间石中岳君主，欲作神丹，先召问其节度，以符字。
　　老子合神丹之日，以朱书白素八寸，盛以绛囊，击心前。欲服丹者，当逆七日服之，即便通灵，役使鬼神。此名太一八寸素符。
　　此符合丹人服之，令心开，勿污辱之。
　　《太清神丹宝经》咒云：
　　凝炼八石，五耀七明。玄宫宝镇，检御火灵。九转成华，长升太清。
　　祝毕，以青锦囊盛符，击於头上。此符检制石精，令不飞亡，使烟霜满，神华结凝。
　　却害符，以丹书白纸上，广三寸，长四寸，以投灶中，即伏精，思常见神光加精，诸神来至，仙人玉女来见也。即神丹成，天地间鬼邪不能害也。
　　法曰：夫欲为神丹五石变化，出五金之法，皆当谒天上皇道君，受五神符。则五石五金随意而化，争出其精。
　　青帝符法，甲乙日，白茅为藉，长三尺，青缯长一丈二尺，布藉上，酒二杯，脯二胸，以缯为地，墨书符，广二寸，长七寸，置藉上。祝曰：
　　吉日良时，小兆臣某再拜。谨受上皇道君青帝神符。因再拜，烧符服之。此应一个符图，写校参差，须审详之。
　　赤帝符法，以丙丁日，白茅为藉，长三尺，绛缯长一丈三尺，布藉上，酒二杯，脯二胊，以丹书符，广二寸，长七寸，投符藉上。祝曰：
　　吉日良时，小兆臣某再拜。受上皇道君白帝神符。因再拜，烧符服之也。
　　黄帝符法，以戊己日，白茅为藉，长三尺，黄缯长丈二尺，布席上，酒二杯，脯二胊，朱为地，以紫书符，广三寸，长七寸，投席上。祝曰：
　　吉日良时，小兆臣某再拜。受上皇道君黄帝神符。因再拜，烧服之。右已上大寥落不相附近，计是一符，复用审之。
　　白帝符法，以庚辛日一，白茅为藉，长三尺，白素长一丈三尺，布藉上，酒二杯，脯二朐，绿为地，以丹书符，广二寸，长七寸，投藉上。祝曰：
　　吉日良时，小兆臣某再拜。受上皇道君白帝神符。因再拜，烧符服之也。
　　黑帝符法，以壬癸日，白茅为藉长三尺，皂缯长一丈二尺，布藉上，酒二杯，脯二朐，黑为地，以丹书符，广二寸，长七寸，投藉上。祝曰：
　　吉日良时，小兆臣某再拜。受上皇道君黑帝神符。因再拜，烧符服之。
　　右按前五帝神符，复四符，及仙公葛玄所受。并书两通，一通烧服之，一通头上带之。弥为变化家用於欲合丹前，十日作之。
　　黄帝九鼎神一丹经诀卷之十九竟
　　黄帝九鼎神丹经诀卷之二十
　　明合丹忌讳败畏诀
　　所明者，谓合丹忌讳败畏。九鼎九丹不尽诀，开釜试药诀，服饵真护诀。
　　臣按：夫大丹者，则金石之华精，真人之所珍。是故服之者，神仙变化，长生久视，役使百灵，上升太清者也。俗人徒知其丹经之篇目，而不知合丹之忌讳，虽得其方，而无成者。夫神丹欲合者，有五忌、三讳、四败、六畏也。若犯之者，丹精飞散，灵华堕落，神光沉遁，霜烟损失，服之无益，不可不慎也。所以真人请问其目。玄师答曰：五忌，一者合药及发火时，无用五石死日也，谓春壬辰，夏癸未，秋丙戌，冬丁丑。以其日造神丹，起炉火，则石精伏结，飞花不起，霜烟合毒，服之无益也。二者忌市具神药，及论说丹事，无用五邪生日。所谓春九转，云斋起日，先投清酒五斗，於所止之流水中。若地无流水，当作好井，亦投酒於井中，以清地气，令斋者饮此水。投酒虽无礼祝之辞，亦是投献之义。上丹高绝，故假设有馔之祭，醮请之礼，下法所须。是以元君云：不在祭祝事鬼神也。明矣。药未合成，不可不志诚也，故祭者正愿药成耳。若合之以竟，而更祭者，事理一则非允也。夫祭者，或太一下临之，或遣玉女下冀，神气所加，令药有验，使人得仙而延年也。合丹在深山静处，东流水侧，立坛屋，百事土釜，讫。药精炼毕，炭物并足，以开除日斋百日，同志契誓，不过三人，试釜知密，方可举火。临欲合药，更斋七日，以甲子开除之日，釜边祭之。其祭法用清酒、白酒各五升，羊脯、鹿脯各三斤，黄粮米饭二斗，大枣二升，熟鸡子二十枚，鲤鱼主头重三斤，用三案，案三杯，烧熏陆香，再拜，祝曰：小兆臣某甲，调药合黄帝九鼎神丹，惟神明仙玉女、玄女素女、青腰玉女，共成之。惟大道君、太和君、太上君，今小兆臣某甲，贪生乐神仙，合神仙药愿成。行酒起再拜，九拜毕，咒曰：惟大道君、玄女，欲合神丹，不飞不亡，皆悉伏火，药色佳好，随手变化，黄白悉成，服之命长生无极，得至真人。因上药实枣橘等，皆上之讫，然火如法。
　　太一圣座，用新床方三尺六寸，高二尺八寸，敷以新席，西向，以三尺绛缯安席上，以起火日设祭文。
　　九丹祭法，於合丹之所，黄土为坛，方九尺，四面藩之，中方四尺，四面开门，炉在坛西，去坛六尺，於坛所设席，祭以白茅。为席长一尺，坛上五藉，藉别一片，脯酒一杯。东座九藉，藉两片，脯酒二杯，用黄米二升为饭，用牛羊脯各三斤，或五斤，用鲤鱼三头重三斤，蒸之。用煮鸡子二十枚，大枣三升，用梨一头。若有橘柚及诸赤色木果，烧香，酌酒，拜座，以上法发火讫。收炉旁祭，更以新别酒脯，常安三案，各三杯酒，三斤脯。自此以后，常施三处酒脯，昼夜勿收。每三日一易脯，一日三易酒。酒辄当拜如常，自始立祭，便就烧香，昼夜勿绝，务加洁肃
　　恭敬，勿怠。至药成，当复祭如初，唯加猜肉三斤，在坛东一座，加白米一升为饭，雄鸡一头蒸之，乾鱼鲜等。祝云：神药已成，今请开釜，随意所言。祭毕，及开釜耳。
　　凡合神丹之始，皆必礼酒河源，故以镇地气。又应大祭神明，以赛八石。若得九老玉券，以检万气，辟却凶魔，欀诸弒贼，神明扶护，火灵自伏，不复须陈礼醮，而成功也。
　　按此《九老玉券》云：以始斋日，先朱书碧素。此素一名八素真箓，一名太清上符，方九寸，二枚。毕，东向咒曰：八素真符，九老玉券。天神检地，上护丹精。九源镇塞，八河宝盈。杀贼伏灭，琳华曜明。金醴玉霜，八石之灵。七化五变，九转十成。祝毕，取一枚盛青锦囊中，以击背心前。以一枚当井剪破，以一半投所居水中，一半埋六一灶中，当药釜下投流水中，可以石击沉之，埋釜下者，可深三寸。
　　按此玄镇，是妙州宝镇符。一名仙伯太一检，一名八寸素书。当日以始斋日，若甲子、甲寅之日中时，面向东，青笔书六一釜上。又以白素方八寸，书此一枚。书毕，咒曰：上化春壬寅，夏癸巳，秋壬申，冬癸亥。以其日入山合神药，皆无所成，神灵不佑，鬼邪败人。三者忌造合神丹入名山，忌五岳伤绝日。谓春庚寅，夏癸未，秋丙申，冬丁丑。以其日入山合药，及采芝草，神灵录人魂魄，丹药则坏，身伤病。四者忌合神丹炉釜，及封泥神药，无用天开地破日。春丙戌、丙辰，夏辛未、辛丑，秋壬辰、壬戌，冬癸未、癸丑。以此日合神丹，灶炉釜则室自开，丹精散泄，五石飞扬，霜华皆败。五忌者，合丹男忌七月三日，及七月甲寅日，女合
　　丹忌正月七日，及正月庚申日。此四日是石精交战合鬼之日，以其日执事起火，则丹精不发，神灵不感。邪鬼来入，皆为凶败。此所谓五忌。言三讳者，一者讳合丹之时，泣泪悲恶也。二者讳犯丹弒贼名字也。三者讳凶衰殗秽，死产乳也。
　　臣按：犯此三讳，则石精难结，五华不曜，其丹必毒，入口杀人。凡八石至忌忧戚泣泪，及临尸凶殗之人，皆不可厕预飞炼霜雪，造炉火等之事也。此是神丹，尤所禁忌。又丹有弒贼恶鬼，谓所名石葱子，字混泥洗，合丹始火之日，慎呼此名字也。若再犯之者，则烟霜堕落，鬼兵来入，神炉破碎，精华散出。
　　四败，一者合丹之处，地多震动，谓之车马行处。二者见嫉妬之人，谓恶眼人也，见神药则致鬼殃也。三者雷不釜震，丹精堕落，精华不飞。四者五辛臭物，及烧鸡犬毛也。
　　臣按：此四败者，八石之所大忌，不可犯。犯则精华不飞，作丹不成。
　　若合丹日数未足，闻雷霆之时，急当以
　　濡布覆於釜上，令药伏精，飞烟不起。
　　六畏者，一初封药之日，及始火之时，畏遇风雨雷霆也。二者合丹之日，畏闻唤魂魄声。元本脱三四也五者合丹，畏闻悲哭声也。六者畏见一切血腥污秽之事也。
　　臣按：此六畏者，皆神丹之所禁忌，有闻而犯之，则飞精惊扰，华烟损也。
　　九鼎丹隐文诀
　　夫真人经诀，即九鼎丹之诀也。第一之丹名丹华。此一丹中有二名，一名流珠九转，二名丹华。
　　第一之丹作流珠九转法
　　依本经，先作玄黄讫。取雄黄、丹砂水各一斤，和之。
　　臣按：此诀虽料二各一斤，不尽玄黄多少，又不言和没稀稠之法，致使或得诀，作亦不成。今按第二丹名神符法，中乃有四法。其第二法云：作玄黄讫，以上流珠九转玄黄水，和之令赤，但与火蒸法虽殊，如泥之状，固无二也。又三十六水法中，实有玄黄水法。然丹华与九转流珠，曾不用之。既言已上流珠九转玄黄水者，正是玄黄所用，丹砂、雄黄二水和之，百蒸之物也。纳青竹筒中，薄削其表，内中蒸之，克白木塞筒中，覆以黄沙细沙也。若厅者气易泄，所出细者，杂土而黄色者。是令没同蒸之，食顷成水。即下凝，复上为水，如是百上百下。又以雄黄、丹砂二水，各一斤，以搜玄黄j 纳釜密封飞之，如此九遍飞之，玄黄精下，讫出之。取此玄黄一斤，分为九分，而分之也。复取一分，又分为二分。又当先作二釜，一如太清丹白雪土釜法，备在上秩第六卷释讫。此不重载。次以牡蛎二十斤，合赤石脂七十斤，梼之如粉，以百日酝和为泥，复梼三千杵，涂土釜讫，乃取水银二斤，纳土釜中，以玄黄二分，覆荐上下。复以牡蛎、赤石脂泥，泥两釜绿上，乃合之令密，阴乾十日。立铁锅上，脚高九寸，以马粪火若和稻等糠火，火之三日夜，寒之一日。寒讫，发取飞精，去其滓。其滓烧试有姻，是药气未尽。当更如上法，飞取令尽。以后则以意消息，增日飞之令尽也。复取玄黄一分，分为二分，覆荐上下土釜，飞之封闭如前。如是九遍飞讫，发取飞精。次取土龙七枚。臣诀日：经中或单言龙膏，或言土龙膏。无二义也，皆是白项曲蚁也。於器中以盐涂覆之，皆消为水。以没飞精，复飞之。如上法三日夜，寒之一日，发扫取之，五色霜雪，名曰流珠九转。
　　臣窃谓曲蚁微虫，亦沾动植。残彼微躯之命，成已驻年之寿。仁者侧隐，义所不为。又合丹三十六水之中，不欲闻伤杀六畜之声，悲哀哭泣之音。又三讳之中，复讳忧戚。故含蠢之类，咸惜其生。刀仗所加，孰不忧怖。必不得已，以大义有灭亲之道。如可安全四网，有开三之义。
　　余按第二之丹，名曰神符之丹。四中经其第一法，以玄液和之如泥，用此为替可也。又按第一之丹名丹华法，药若不伏，以玄水液龙膏泽，和之令湿浥浥，更飞之，如此三十六日伏矣。明此二物，不藉於曲蚁汁也。且西龙膏者，桑上露也。以、曲缮之虫汁，皆秋晨之露，绞汁优劣，不可比方，存古之法，不敢删改，以替代临事商量，其玄水液自具诀如后。
　　服第一之丹，流珠九转，及丹华二丹功能者，以甲子日平旦，向日再拜，长跪，服之如黍粟，即时神仙，上升九天。服半黍粟，即为地仙，入水不湿，入火不烧，万恶不中，兵刀不伤，变化自在，出入无问，役使鬼神，寿同天地。若欲去代，更有半黍粟，即时升天。欲度俗人，服如小豆，即日升仙。服半小豆，即为地仙。及六畜令服如大豆，即时升天。故日：乌得之为凤，兽得之为麟，蛇得之为龙，鬼得之为神，女得之为玉女，男得之为仙也。以蛇脂和为四丸，如弹丸许，埋所居宅处四角，即变为赤龙。举宅升天，去地七千尺，变为金玉，任情所适。埋一丸如鸡子黄，随所近远，方圆千里，下彻九泉，其中所有江河山林，皆悉升天矣。取黄土坚实细理者一斤，细梼筛，沸汤煮之三沸，以一铢投中，熟搅合和，煎令水尽，变成金。
　　臣按此诀曰：乍闻法，诚不可信也。圣人所说义，或难诬。昔八公谓淮南王曰：我能一煎泥成金，凝汞成银，固即此丹之力也。然以公之只授淮南王以五灵之法，殊不与九鼎之事也。是以刘安叩头，竟不得之故。知之道难闻见者也。但赤铜黑铁，加之以丹力，鼓以成糖，自然与常质不同，实不可悬非之矣。又以铅，若锡，若水银，若铜铁一斤消之，投以一铢，皆成黄金也。此张天师至禁，故本经不具载也。
　　第二之丹丹华法
　　其丹华唯作土釜，一如白雪法，内药封涂，立三铁锅上火之，一如本经第二之丹神符，丹诀中有四法。
　　第一法以上经，用丹华之釜，飞二神符，具大善也。此神之丹一固，九上九下而不开也。以水银纳釜中，以牡蛎、赤石脂泥，泥两土釜口，乃合之。阴乾之，立三铁锅上，去地九寸，以糠火火之一日夜，以下釜为上，不须开之，复一日夜。如是九上九下，乃寒之一日，开取之飞精，和以鲤鱼胆，令湿浥浥，复纳土釜中，封涂以六一泥，如封丹华之釜法，令乾，火之如前法，一日夜。凡九上九下讫，和西龙膏。西龙膏者，桑上露也。令浥浥。又别取铅黄华，合水银火之，如经、法，以作流珠五色玄黄。讫得十斤，分为九分。取一分复为二分。先作土釜三合六枚，讫乃取前九飞水银，纳土釜中，以五色玄黄二分，覆荐上下，以釜盖之。封涂合际，以六一泥，令厚三分，阴乾十日。乃以糠火火之九日夜，寒一日，取上飞精，复纳故土釜中。复取五色玄黄一分，分为二分，覆荐上下，封涂火之，一如前法。如是九转。其第三转辄易二新土釜，如太清丹九鼎极曜土釜法。九转合用三合六枚。故本经云：三作九转，即此是也。药力节度，与流珠九转同等。此神符丹，亦可变化汞为丹。其法取汞一斤，铁器中火之，乃取神符丹一铢，投其中，搅之即化为神丹。名日还丹。故其经云：即治汞化为丹者是也。服之如丹华法也。
　　又第二法神符，别作玄黄，一如本经，作玄黄讫。此玄黄者，谓水银九斤，铅一斤之玄黄，非如此华法中三玄黄也。乃取上流珠九转玄黄水。
　　臣按：张天师《玄黄水本经》云：丹华明是第一华，为水也。审细详之，非丹砂、雄黄之水。其玄黄水法，三十六水中无正法。其水是蒸之水、不疑也。和之令如泥，以铁器中火之令赤，乃和以玄水液。玄水液者，一名玄水泽，即是磁石水也。作之法磁石一斤，雄黄一两，石胆精一两，合梼纳竹筒中，漆固如上，纳华池中，三十日成水也。本方削竹如谦，戎盐着中，埋之并中，不至水三尺，二十日成水。复纳硝石，二十日水成矣。纳云母，二十日成水。常迟若不化者，更纳埋之。言赤龙血，以丹砂纳中。言青龙血，以曾青纳中。言玄水液，以磁石纳中。此法皆以井中埋之，临事两法，试取好者也。令如泥，纳土釜中，封闭火之，一如经法。
　　又第三法神符，取上流珠九转中玄黄，和华池为泥，涂土釜讫，令乾。乃纳水银其中，以一釜盖之，封涂以六一怩，阴乾十日。立三铁锅上，火之九日夜，寒之一日。发取服之，如丹华法。此之水银，皆是成去毒九飞之水银也。自余皆不堪用。
　　又第四法所用玄黄，亦是流珠九转中玄黄也。下讫九丹所用土釜，皆如太清白雪土釜诀法，无异也。
　　第三之丹神丹诀
　　梼调雄黄、雌黄，一如本经。当先以玄黄，和酦为泥，以涂两土釜内，令r 瞥□ 厚三分，阴乾十日。纳雄雌二黄於其' 中，复以玄黄泥涂其两土釜口，乃合之封涂，六州泥於合际上下釜外，通令厚＇革－三分，令乾。立三铁锅上，火之如前法。
　　第四之丹还丹诀
　　先以誉石、矾石，合九物等，烧之於炭火中。讫合梼饰，纳土釜中，以玄黄一斤，布其上一水银一斤，置玄黄上。次以雄黄一斤，梼千杵，布水银一斤，置七物各一斤，梼之布上，一如经说。封涂火之，亦如经法：勿失节度。
　　第五之丹饵丹诀
　　先以玄黄泥涂两土釜裹，厚三分，令乾，乃纳诸药封涂。讫立三铁锅上，高九寸，火之如经法。
　　第六之丹炼丹诀
　　以土龙膏、土龙矢，合黄狗胆、牡蛎、赤石脂为泥，涂釜讫。以玄黄布釜底，厚半寸，乃纳诸药封闭，火之一如上法。余说如经。土龙膏者，蚯蚓汁也。
　　第七之丹柔丹诀
　　法如经，以水银纳釜中讫，以玄黄泥涂两土釜绿上，乃合令密封，以六一泥，泥厚三分。立三铁锅上，火之如法。
　　第八之丹伏丹诀
　　如经法，以六一泥泥涂釜讫，以玄黄若铅白一斤，布釜内底。以水银内置玄黄上。以曾青磁石各一斤，别梼细筛。先以曾青布水银上，次以磁石布曾青上，又以玄黄一斤布磁石上，其玄黄当先以龙膏搜令浥浥，乃覆荐。上下封闭，火之如法。法如经说也。又飞之九上九下，讫复搜龙膏，令浥浥，复飞之，
　　第九之丹寒丹诀
　　如经法，先以玄黄一斤，布釜底，乃纳诸药，如次第也。封闭如法。又云子明者，火也。
　　上第二神丹中，作玄黄是别法，余丹皆同流珠九转玄黄法也。
　　开釜法
　　臣按鼎釜坚密，号曰神室。两釜之际，固以中黄，得火弥坚，其泥甚厚。理不宜槌凿扣振，正应作利锯两三枚，递用截之，亦可断赢砺石之状，如刀口以磨之。须至釜质，方可以铁物渐渐值开。仍作空格，仍仰上釜，着上釜，拂取飞精也。方用雄鸡羽，鸡是酉禽，意谓用白羽为宜。先预置觅白雌雄鸡，养生卵伏出，纯取其白雄鹤两三头，孤养於他处，至二年可用。当拔取两翅头料风毛，各三枚，勿水洗拭之，以扫飞霜华也。以丹纳金筒中，密塞口，以锦囊盛之。方云：带肘后者，正是。宝贵不欲离身，亦恐未服之问，脱能神化去故也。
　　试药法
　　臣按丹经云：药当先试造金，金成即丹成也。金若不成，丹亦未成。更须飞之，以成金为候。分两虽有正诀，临试须以余法详验。按九转法，铅十斤，着铁器中，猛火炊之三沸，九转之华一铢，投铅中搅之，须臾成黄金九斤。又取锡七斤，着铁器中，猛火火之三沸，投九转之华一铢，於中搅之，须臾成白银。所得之华，先秤之。若千人服之有余，便可试金。不可一法望风轻卖也。其浓丹滓，乃将作银，亦可。依此以滓试之矣。临时节度，自依本经。
　　服饵将护法
　　臣按：诸丹成而服者，乃多格人。以三品言，上中下。上士服之，七日登真。下士服之，七十日得仙。愚人服之，一年乃仙。若还志诚，便敢顿服刀圭者，皆暂死半日许，乃生如眠觉状。此乃险之至矣，必须依方，以半黍粟为度。
　　臣按：凡服疗病之药，以食前服之。若服养性之药，以食后服之。是知以药攻病者，宜及未食内虚，令毒气未行。若行后服之，则药但攻谷力而尽矣。若欲食养性，而食前则药力未，谷驱之以下去矣。不得除上，无益。神丹虽有大益，当依正经节度，不拘常涂小禁也。
　　臣按：人之年命各有所属，若命属土者，不宜服青色药。他皆放此。并以拘忌克顺之小禁。若丹金大药，神化奇妙，不复论宜与不宜也。
　　黄帝九鼎神丹经诀卷之二十竟
　　
