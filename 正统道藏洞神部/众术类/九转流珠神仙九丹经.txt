九转流珠神仙九丹经
　　经名：九转流珠神仙九丹经。原题太清真人述，当系南北朝或隋唐道士假托。唐初《道典论》卷四已引述此书。其内容亦与《黄帝九鼎神丹经诀》卷一所载九转丹诀类同。《通志·艺文略》着录此书三卷，现残存二卷。底本出处：《正统道藏》洞神部众术类。
　　九转流珠神仙九丹经卷上
　　太清真人述
　　前阙
　　丹砂所出，非一郡县也。故言婚亲多也。道士持戒，游五都。五都者，五岳也，欲作神药也。其子四千者，市水银也。金银加者，铅与水银合，故言金银加也。子明炊妇与赤炉者，水银与玄黄，合在土釜中也。故言与赤炉者，土釜名也。水银者，釜也。言水银与铅合，大怒欲飞赤，故言口牙。用口牙如黄真多者，言铅与水银合，变化生玄黄也。蒸覆柔莆中如巴者，言飞精玄黄，当百蒸之也。故曰蒸覆柔莆头。中如已柔莆者，谓生竹莆也。子明惶悸，内怀河车。子明者，水银，水银得火，逃铅中也。铅一名河车，故言内怀河也。邻里雄黄，及丹砂转相和解，谢其家者。言当以雄黄水、丹砂水，和飞精也，故言谢其家也。牡蛎、赤石脂，使不邪者。当以牡蛎、赤石脂泥，封涂两土釜表裹内外，令各厚三分也。使不邪者，使神药诸飞精，不敢逃飞去也，故言使不邪也。言取牡蛎二十斤，合赤石脂治之，令如粉和，以百日酝和如泥，以涂土釜表裹，厚各三分，封涂之，令阴乾十日，乃飞水银与玄黄，合火之九上九下，如雪霜紫色，色若葱华，后乃相听两性和。两性和者，言药不敢飞亡，与玄黄合也，故言两性和也。日暮肠动应感加者，两药和合也，故言肠动应感加也。夫妻共戏色忽华，阴阳以会乐不过。乐不过者，神药成，室家大喜，故言不过也。即日生子如积沙者，言水银与玄黄俱飞，着上土釜，如积沙也。铜羽次药土龙和者，言铜羽者，三岁雄鸡羽也。言欲、扫药，当以雄鸡羽扫之，取上飞精也。土龙和者，当以白颈蚯蚓汁，和丹华也，和以复飞之，故言土龙和也。可化金银者，言丹华用一刀圭粉，铅汞一斤，居猛火上，须臾立成黄金也，故言可化金银也。水，黄牙也。一斤与一铢者，言取九飞丹华一铢，以粉水银一斤，若粉铅锡一斤，皆成黄金也。故言斤与一铢慎无多也。多者，金刚不中推。少者，金弱不中推。故言斤与一铢慎无多也。食如黍粟飞相过者，飞上天也。坐知天地者，言服丹华，须臾飞上，尽见天上诸神也。远见他者，言目大明视万里也，故言远见他。忽然万里渡江河者，言服丹华一日一夜，忽飞万里，不拘江河也，行不用船梁，乘云气也，故言忽然万里渡江河也。以龙为马，士买为车者，言飞入青云，从太一真人也。时入天门见大家者，言上天见天上真人之居也，故言时入天门见大家也。身比日月在欲何者，言服丹华，身得不死，与日月同光，恣心所欲，不拘天地，不拘王法，故言身比日月在所欲。何也尽见贤圣相对罗者，言见真人太一诸神仙，相对坐也，故曰尽见贤圣相对罗也。灵龟骈鹅神虾暮者，天上神龟虾暮，亦皆得仙。伯牙鼓琴，玉女齐歌，青腰起舞悲相和。悲相和者，太一真人从酒作倡也。念我父母悲痛早死，不知道也。但独烦冤当奈何，我父母眷属皆已早死，痛不得药也。身遂服食神丹华，邪气不害疾不过也。言服丹华，百病皆愈，故言疾不加也。幸得度世吉无他，吉无他，身寿万世，从真人也，幸得度世万余年也，子好学之可得仙也。
　　解日：治丹华法，取矾石、戎盐、卤咸、誉石四物，先烧之二十日。束海牡蛎取左顾者，赤石、脂滑石几七物，分等多少自在，合治万杵，令如粉，於铁器中，火之九日九夜，猛其火，药正赤如火。可复治之万杵，下鲜支筛和，以善百日酦，以和诸药，名日六一泥。以涂两赤土釜内外，各厚三分，曝之日中十余日，令乾燥。以取胡粉烧之，令如金色。可复取玄黄分各等，和以百日华池，令如泥，治之万杵，以涂两赤土釜裹，厚三分。复涂其外，厚三分。曝之十日，令大乾燥。因内朱儿二斤，去土釜中，作药多少自在，下用朱儿一斤，上至十斤，若百斤作药，无常多少自在，贫人少作，富人多作。土釜令受八九升大者，受一斗半土釜，荣阳河南洛阳及颖川郡者，大多一枚直十四五钱耳。皆先调涂，以六一泥涂其内外，各厚三分，曝十日，令乾燥，乃可用也。因内朱儿土釜中封，涂之令乾燥，十余日，及釜口际会，无令泄泄者。朱兄飞去，先以通卿媪火，以壅土釜边，火去土釜五寸许，通卿者，马通也。无马屎，用糠火。俎之九日九夜，推火附之九日九夜，釜着火上，复九日九夜，火壅釜半，复九日九夜。几火之四九三十六日，可。复一日寒，发之朱兄皆飞着上釜，以雄鸡羽扫取之，色紫赤，五彩琅吁，或如奔星鸿赤，或如霜雪，或正赤如丹，一斤喊四两耳。药伏火不起，名日丹华，和以龙膏，九之大如小豆，置猛火上，以鼓囊吹之，饭顷成黄金。不飞药成粉汞一斤，以二十四铢火之，即成黄金矣。以作金银莆，以盛药。欲服药，大如小豆，向日再拜服之。药不伏火者，当复飞之。和以玄水汹龙膏泽，令湿浥浥，复置玄黄赤土釜中，封际如法，猛火飞之，复三十六日，药成。几七十二日，毕矣。
　　凡欲作药时，始以甲子开除日大吉。合药，先斋戒三日，乃为之。合药不过二人至三人，二人同心，其tlJ 断金。致加精，勿入污秽家。欲飞药时，釜边施祭，以清酒香饼等，黄粱米饭一斗，大枣三斗，梨一斗。凡用三案，案用三杯，绕香起，再拜，祝日：小兆臣某甲，今日治药九丹，唯神明神仙，玄女素女，青腰玉女，共成之。唯大道君，老君，太和君，今小兆臣某甲，贪生药，神仙行酒。起，再拜，九拜毕。词曰：唯道君玄女，愿令药不飞亡，皆令伏火药色好善，随手变化，黄白悉成，服药飞腾，朝於紫宫，命长无极，位至真人。因上酒。凡上酒毕，诸赤木实、橘实皆上之。欲作神药，勿令愚人、妇女、小儿、丧家、污人见之，及拓嫉多口之人。若不好道，勿使见知也，使药不成。慎勿令宾客妇女在药傍。何者，作药欲得寂然无声响，神药乃成。愚人不信道疑道，谓无神药，故不使见也。使药不成，谨候视之，无令釜有坼穿缺伤者，有如发穿蚁鼻者，药皆飞去，亡其精神，失其魂魄，但得其石，又失其重宝，即药不良，服之无益於人。神药一铢，投水银一斤，火之即成黄金。不成黄金，药不可服也。故玄女曰：金可作，世可度，金不可作但自误。即以丹一铢，粉铅锡水银各一斤，粉之皆成金银。故言斤斤与一铢，慎无多也。常以平旦日出时，束向再拜，长跪服之，如禾粟。上士服之，七日得仙升九皇。下士服之，七十日乃得仙。愚人服之，一年乃得仙。欲作神药，服药时皆先斋戒，沐浴五香，不如法，药不成也。以丹华釜飞神符，大善。子无贪财，但飞神药，可得神仙，勿得妄传。
　　真人日：第二之丹名神符，本生太阳河伯余。本生太阳者，言水银本生太阳也。太阳者，丹砂也，生於丙丁。丙丁者，火精，上为荧惑星，下为丹砂也，故言生於丙丁。丙丁居南方，为太阳，故易营虚日，南方为太阳。太阳者，丹砂生於日，日生於火，火日之子。北方壬癸为太阴，太阴者水也。故易营虚月，北方生磁石。磁石者，铅也。其精上为北辰星，生坎。坎位在北方，离位在南方。河伯余者，水银也。J 取水银多少自在，置赤土釜中，飞之九上九下，和以鲤鱼胆，复取水银多少自在，复封涂闭固如法，丹华法复九上九下，和以龙膏，名日神符。其子四千相与俱者，谓曾青、矾石、戎盐、硫黄也，故言相与俱也。
　　河上妮女诚独妹，娥眉白易如明珠。长沙好砂色由由，少小贞信不用夫。束西南北父母俱，身不沾污清若珠。好待贤士相待须，勇悍敢语言若书。安心怀能才有余，不校人女妄吹嘘。河上诧女者，铅黄华也。子明媒之，使共居也。贤士者，水银。子明媒之使共居者，言取铅黄华一斤，置铁器中，以炭火之，即复取水银七斤，投铅中，猛火媪之，须央精华俱上出现，状若黄金紫赤，状若流星似流珠，五色玄黄，即以铁匕接以取之，得九一之斤，即三化九转，名曰丹黄之华，一名玄黄之洵，一名天地之符。即以治汞化为丹，名曰还丹，乃名日仙药神丹。
　　圣人秘之，非凡俗道人所当见知，自非贤圣开通导达，殊人乃能知之。故书不尽言，言不尽意也。故经日：丹精生日精，光明也。日子者，火也，故火名子明也。水银亦名子朋，故易营虚日。丹精生日，太阴生月，位在北方坎，其数一，故能知一万事毕。一者，铅也。铅精生月，铅精名太阴石。一名金公，一名河车，一名河上姥女，一名立制石。
　　凡愚之人治药，反用山中立制石，非也。去道万里。真人自以铅黄华变化，立制石胆，皆出铅中。凡愚民方士好事者治药，反用羌里石胆，非也，去道万里，治药由不成也。真人自以丹砂精，化为流珠雪，霜铅精俱化为还丹，黄白乃成，服之神仙矣。不用此二物治药，虽得丹服之，由复死矣。
　　太阴者，铅也。太阳者，丹砂也。太阴者坎位，在子。太阳为离位，在午。故坎生月，离生日也。日为夫，月为妇也。日为雄，月为雌也。磁石铅属太阴，位在子，其数一。丹砂属阳，位在午，其数九。雄黄属土，其数五，故曰一五九，凡十五，故真人名为三五。知三五横行天下。能知三五，以治药为还丹，服之耳得长生不死，故曰横行天下。故真人日：能知三奇六仪，何用余为。丹砂为雄，铅为雌。故传日：父三奇，母六仪，审知此道，何用封侯，为此之谓也。
　　子明媒之使共居者，言取水银九斤，铅一斤，合置赤土釜中，猛火上，从平旦至日落下时，水银与铅精皆俱出，如黄金色，名日玄黄精，一名黄芽，一名黄轻。以丹华水之，名日黄池，一名黄华，一名黄龙，一名玄制石。取玄黄和以玄水，令如封泥丸之，内赤土釜中，封以六一泥，内外厚三分，令乾十日，无令泄，以马通若糠火，火之八十一日，当庚辛。庚辛者，黄金之名也。真人秘之，不言黄金，故字金为庚辛。取玄黄一刀圭，纳猛火中，以夹囊鼓炊之，饭顷皆消成庚辛。不成庚辛，火之飞去药，生不可服也。当纳赤土釜中，火之如前，封涂之，九九八十一日，药乃可用也。
　　玄黄一名伏丹，一名紫粉。欲服之，常以甲子日平旦，束向日，再拜，服如小豆，日吞一丸，百日百病皆愈。玄黄药治大癫大癞，百日皆愈，无所不治。
　　子明媒之使共居，与不相听欲上书，后复会面神丈夫。欲上书者，水银未与铅和合也。复会面神丈夫者，水银也。子明迫之者，用火也。子明迫用赤釜者，赤土釜也。子明者，火也。后竟相听色由由，言铅与水银合飞之，为玄黄也。色由由者，药色殊好也。夫从外来，妇从内来，鱼水相得，乃食行相须。
　　四时生子若神庐，五色光颜厚寸余，言雌雄相得，不复飞去也。即复取玄黄，和以百日华池，令如泥，以直两赤釜裹及外，内厚三分，因纳水银三斤於其中，亦可纳十斤水银，作药多少自在，飞三斤水银，可以飞一人耳，令一人得道仙去，其药少故也。飞一斤可得十两。
　　飞玄黄耳，言取一斤水银，纳赤土釜中，覆以玄黄，其上厚二寸，所以一土釜合之，封涂以六一泥，如治丹华法，以马通糠火，火之九日九夜，水银皆飞上着釜裹，状如雪霜，紫赤鸿生五色也，故言五色光颜厚寸余，以毛羽扫取之，和以黄戍，若复如初也。黄戍者，黄狗胆也。若和以河伯余者，鲤鱼胆也。即取鲤鱼胆，和飞雪霜者，水银飞精合如封书，泥丸之，复纳赤土釜中，复以玄黄精覆之，厚一寸，以一赤土釜合盖之，以六一泥封涂釜口际会，无令泄，置日中曝之十日，大乾燥，乃可塭之。塭者，不可烧也。稍热釜坼也，失大药也。复火之九日九夜，可止。后一日寒，发之，以羽毛扫取上飞精鸿紫，名日神符还丹。
　　和以龙膏，丸如小豆，常以平旦束向日，再拜长跪，服之百日，与诸神仙玉女相随，从诸神行如飞也。欲渡江河海，以神符丹和以龙胆膏，若鲤鱼胆，涂两足下，以渡江海河淮渭济，以行水上，足不濡者，不溺没，故言足不濡。得道度世，百病除身，得不死，无百病也。服药百日，腹中三虫三尸，皆自坏败死下也。土龙鱼胆，皆阴精也。水银者，阳精也。故阴能制阳，为药伏不敢起也。真人神人仙人秘不得传。
　　真人日：第三之丹名神丹，五色参差诚可观。本自正阳武都闲者，言真雄黄、雌黄，皆出正阳武都。武阳亦有雄黄，洁诤白，面又大。神者言八石之中，雄黄、雌黄辟五兵，治百病，尤大神良。洁净白面者，取鲜好者也。常得贤士两万钱者，言能飞雄雌，得其飞精一刀圭，价直万钱。面色较好目墦者，言飞雄雌药，生五色好也。晨昏夜暮出游止名山者，言以火飞精在上釜，故言止名山。
　　方士劫之不敢焉，言道人以赤土釜二枚合飞之，不敢者，不令其飞精去。取下土石也，取其飞精也。言法取雄黄二斤，雌黄一斤，凡三斤，小以华池传药，乃不敢散飞去华池者。百日酝取雄雌，合纳铁臼中，治之万杵，合和如粉，纳赤土釜中，盖以玄黄粉，上下左右各厚一寸，以六一泥封涂，无令泄，曝乾之十日，乃可以马通火，飞之九日九夜，火去釜边五寸，以火壅之九日九夜，推火至釜下，猛其火九日九夜，以火壅之，至釜半火之，复九日九夜，可四九三十六日。后一日寒发，以鸡羽毛扫取飞，和以龙膏，复飞之如前治丹华法，火之三九二十七日止。后一日寒之发，以鸡羽毛扫取之，名日飞精，即治以为药，名日神丹。道士服之，即神仙，亦不过百日仙矣，下愚服之，一年乃仙去。非有鬼神药使然。凡人男女俗人小儿，服药皆神仙，服之击之皆大神。
　　子明合会使相亲，子明者，火使相亲也。雄雌合得火飞精，善涂其际致令坚。以六一泥涂土釜内外上下，各厚三分。先以玄黄和以华池，令如泥，以涂两赤土釜裹，无令泄，故言致令坚。牡蛎、赤石脂、磁石凡三物，分各等，治之万杵，令如粉，和以左味。先以华池平均其中，令不津不泄，取上飞雄雌黄精，和以龙膏物相因，言治九丹神药飞精，不得龙膏药不神。故言和以龙膏物相因，食之不死寿万年也。
　　坐使诸神，言服神丹百日，诸仙下迎，真人玉女玉童，素女青腰，诸百鬼山卿泽尉，皆来侍从道人度世，无种事在人耳，奴婢鸡狗，皆可得仙，凡人服药亦皆然。居必僻处，言欲服神丹，当居深山石室中，大泽中，近水涯谷空宅也。
　　慎无与俗问愚人通语，言作药无令拓嫉人，多口人，不好道人知也。无与葬埋、娶妇、嫁女家通。常独卧一室中，神仙玉女必来降。敬畏神者，言服神丹，天神仙人玉女来下，人必恭敬事之，深思天道，无敢懈息，常居石室，依名山者，欲合药服药，当深里大泽无人之处，亦非俗人所当见知也。必居深山岩石问，能得神丹，皆升天。神丹既成，举家仙矣。百官鸡犬青云问，世皆历盛去甚难，言世人贪财，不肯合神药，反服草药导引，因复死不寿矣，故言去甚难。夫草药可以治人百病，不能使人长生久寿。何以言之，夫草药埋之即腐，煮之即焦，故草不能自生，何能使人长生乎。
　　真人曰：第四之丹名还丹，男子兄弟通九人。九人者，言药凡有九物，以为土釜，以为直也。取誉石、矾石、代赭、戎盐、牡蛎、赤石脂、土龙疾、云母、滑石，凡九物。皆烧之一日一夜，猛其火，皆梼治令如粉，和以酝，令如泥，以用直涂土釜裹内外，各厚五分，令阴乾十日。即纳水银土釜中，以雄黄覆其上，次以曾青，次以矾石，次以硫黄，次以卤咸，次以太一禹余粮，次以誉石，誉石独在上。凡七物各异治之，令如粉。水银一斤，独在下，余次第之，釜合上。即以六一泥和善酝，封涂其际，勿令泄，曝乾之十日。
　　即置铁五柱上，令高九寸，以马通或糠火媪，去土釜底五寸，微其火，九日九夜。复增火至金半，复九日九夜。常以濡布加覆釜上，令药不飞亡。布乾辄复濡之。如治丹华法，凡九九八十一日，药成皆飞上着，生五色，即以鸡羽扫取之，合以百草华，以井华水，服一刀圭，卧石室中，令人不饥渴，百岁。渴饮石泉，饥则少食枣栗二十枚，静处思神药。日一服，服药百日，朱雀凤凰翔其上，玉女至。服药二百日，仙人与俱游。服之一年，太一迎之。以还丹涂钱用市物，钱皆自还。丹书目眶卧，恶鬼皆走去。一刀圭粉，水银一斤，火之立成黄金。当用龙膏和之，九日九夜，乃成真黄金矣。
　　九转流珠神仙九丹经卷上竟
　　九转流珠神仙九丹经卷下
　　太清真人述
　　真人神水法
　　真人日：第五之丹名日饵丹，自长沙武陵士，太一旬石朱氏子。氏子者，水银也。武陵士者，雄黄也。太一旬石者，禹余根也。法取水银一斤，雄黄一斤，治之如粉，加水银上。禹余根一斤，治之如粉，加雄黄上。纳土釜中，以一釜合之口际，封以六一泥，令乾燥，以马通或糠火之，九日九夜，更以炭火之，九日九夜，药皆飞着土釜上。子明媒之与贤士者，子明火也，贤士者黄金。俱与水银，合入天雄，和以龙膏、少室人雄分各等。神爵子者，鸡子也。服一刀圭，忽然万里仙去，渡江海也。服之不久三旬者，三十日能飞矣。诸神往来卫左右者，万神侍从皆事己，玉女青腰皆可使，乘自然之车，上升天也。从玉女，天下之神皆事己，百神墟里社稷，风伯雨师诸神，皆来事己。故名第五之丹母，一名饵丹也。
　　真人曰：第六之丹名炼丹，所出微妙诸神仙。乃出蛮夷巴越问者，言越砂出巴郡越乡。目如珠光口如丹者，取其鲜明者也。贤者不取人民问者，取土龙膏，飞流八石。三旬问者，飞石三十日。八石者，巴砂、越砂、雄黄、雌黄、曾青、矾石、磁石、石胆，凡八物分等作药，多少自在，和以龙膏、土龙侯一斗，以和黄犬胆，合土龙侯二斗，以为釜。牡蛎、赤石脂各三斤，以左味涎牡蛎、赤石脂治如粉。左味者，大米酦也。和为泥，涂土釜内外，厚三分。子明和调，令可丸，小火以泥涂釜际，无令泄。
　　八石当飞，上着如雪霜，言其精色如雪霜，言和以龙膏，物相因者，丸如小豆，亦可服食。黄白成，言药成可作金银，诸神敬诺听己言也，百鬼神皆可使，服之后饭者十日也。非独男子，女子亦然。女子服之，亦飞仙。辟谷不食者，绝五谷，但饮水绝念。若与妇女交通，道必不成。作药不食糖苦捐，如身涂污，去之难治。八石各异治之如粉，巴砂、越砂在下，次以雄黄，次以雌黄，次以曾青，次以矾石，次以石胆，次以磁石，磁石在上，以一土釜合之，以六一泥封合两釜，牡蛎赤石脂涂合际，飞之以马通或糠火，火之如治丹华法，飞之三旬，取飞精，和以龙膏，丸如小豆，食后服之下滓，可以治百病，神验也。
　　真人曰：第七之丹名柔丹，与饵丹相似，滑泽又易食。水银三斤，先以玄黄和左味令如泥，以涂釜内外，厚三分。纳水银其中，封以六一泥，无令泄。乾十日，飞之如丹华法，二十日止。取上飞精，和以龙膏，则欲求子，和以缺盆。九十老公服之，阳气大强，可复生子。以柔丹尽神木为人神，木者梧桐也。以柔丹字奴婢，不敢逃亡。八十老母服之，即复生子。长吏服之，即时升迁。
　　治药法，飞之如丹华法，圣人斋戒成大神。理人者，真人也。不斋戒，药不神。当求河女以为婚姻，当得名铅。河女水银，与铅合精，可作金银，转相成就，生子孙者，药无不成，生无不化，令人不死，又可神仙矣。
　　真人曰：第八之丹名曰伏丹，其色颇黑紫，且姻五彩色集，可拘鬼却奸人。以丹书门户，杀恶鬼，辟盗贼。作之法，以赤土釜，若龙疾釜一枚，直以玄黄华，若铅釜中外，厚三分，封以六一泥，无令泄。内水银釜中，封之令乾，以马通或糠火之，九日九夜。以上釜为下釜，复飞之九日九夜。复以下釜为上釜，如是九上九下，药成发取上飞精，和以龙膏，复飞之一旬。上飞者治之如粉，盛以金银莆中，若生竹莆中。常用平旦束向，再拜长跪，以井华水，服一刀圭，可神仙。如枣核大者，着手巾中，百鬼消灭，不敢近人，魂魄坚强，独处石室，坐致神仙，虎狼自避。妇人独守，持如大豆者，百鬼皆去，盗贼不敢来。
　　作药法，以水银一斤，多少自在，封闭如丹法，以六一泥涂，以两土釜亦可，用玄黄釜，亦可用洛阳赤土釜，胡粉釜，大小自在。和以龙膏，飞之三日，取上着者，色如雪。复以龙膏和久一旬，一旬者十日。药成，如治丹华法，四子共养一母，曾青、磁石、誉石、玄黄为直，覆头上也。
　　真人曰：第九之丹名曰寒丹，法以金银为主，用金银为金。五药集者，五石分等。五石者，水银外雄黄、雌黄、曾青、誉石、磁石。凡五神各一斤，水银二斤，异治，五神合粉之。先纳水银釜中。先直以玄黄，乃纳流珠釜中，次以雄黄布水银上，次以雌黄，次以曾青，次以誉石，次以磁石，磁石最在上。以一土釜合之，封以六一泥，无令泄。龙展黄土各半升，合为泥，去其土，先以牡砺、赤石脂泥涂釜际，厚三分合。复以龙侯黄土，涂其上，厚三分。令乾十日，以子明调之，微其火，神药当上着，正如锺乳。火之九日九夜，寒发取上药，用雄鸡羽扫，和以龙膏若黄狗胆。服之轻身，百日病悉愈。青腰常侍使，玉女司命，着籍仙人渊府，言服还丹百日，削去生人死籍，名着仙录，出入无问，不可拘制，坐在立亡，能轻举飞上天，一时万里乘浮云，弃捐妻子，不复还焉。
　　第九丹法，如治丹华法也。土釜皆同，封闭皆同，泥涂火皆同法，火常先文后武者。先微其火，九日后小猛之，釜涂欲极乾燥，久久益善。火之釜有坼如发者，药飞去。治诸泥药，皆欲熟令如粉，下细筛。如欲调左味者善。大米醉，一名华池。常以五月五日，七月七日，不如五月五日，独取最良。龙膏液及龙膏泽，桑上露。欲取之时，以绵拭之，绞取汁。
　　九鼎者，九丹也。八十一首由一丹，能得之者升太清。因火变化药自然，物类相使转相因。水火之道最甚神，曾祖九族水为先。金木合符夫妻身，日月星辰托阴阳。谓精集会火为王，姓为陵阳字子明。攻击胡虏诛豪强，延及巴越侵豫章。四夷来降合中央，三阴相制柔胜强。青龙白虎束西翔，凤凰朱雀赫瞳瞳。黄金之楼十二重，中有玄武神龟倡。五彩为帷覆玉房，真人御之升九皇。游遨太清及明堂，精华踊跃如雪霜，能知此药为仙王。
　　真人曰：华盖者，铅黄华也。雄黄入者，可覆雄仙药也。铅为华盖，谓神水也，故言铅黄华。夫造铅水之时，从黄华起，故连名名言本耳。又言雄黄黄华者，谓飞铅为霜雪铅者连，故言名本耳。又言雄黄黄华者，谓飞故言雄也，所以言解也，所以言入者，铅太阳也，得阴则入，与黄华合，故言入耳。所以言可覆雄仙药也，谓此二华混沌合为，包怀流珠，使精神不去。故言可覆雄者，言阴抱阳包者覆也。故言可覆雄者，铅也。所以云为仙药者，言铅化为丹，不死药饵。
　　雄黄方好者一斤，以黄土釜二枚，以雄黄纳中，以一釜盖之，以白狗毛为泥，涂其会，令厚三分，亦可用赤石脂及牡砺若石垩灰为泥，涂其会，无令泄，阴乾七日，若数十日为佳。炊以苇薪，临烧时视釜有细拆者，当更泥之。临烧当作三头泥雀，先以一雀着釜上，雀燥下去，复一枚，燥复下去。复上一枚，三雀尽燥，药成下釜玲之，问其火，无使大猛，亦勿令赢，药当上着釜，其色飘飘，或如霜雪白色，锺乳相连。若烧之不熟，更与火如前法，亦当更泥釜如前。成者，以取三岁白鸡羽左翼毛七枚，便扫下之，着铜器中。
　　若盘上讫已，取二百斤堵肠，熟洗之讫，以布拭肠令净洁讫，以药着中，紧结两头，着蒸箄中，以饭安上，以粟米一斛五斗若二斛，无者一石亦可，蒸之。若肠烂，复以一肠加其上，一宿许，复加一肠着其上，蒸之三日三夜，用肠三枚，药成可丸。
　　丸如弹丸，服之三日，三虫尽死。十日，伏尸下，夜视有光。更臧其药，丸如麻子，常以平旦束向，再拜服之，天阴以日出所在服之，百日，冬衣单不寒，青腰玉女至，慎无以妻束西，常养玉女以求道。百五十日，玉女去，更有玉女来，衣簪鼻上有玉，大如黍粟，是真玉女，慎无妻。可即自谦寡昧腥躁臭处，圣人何肯，乃肯屈临之乎。玉女曰：见子食神药，精光见乎天上，故令吾来，为子妻者。慎无以妻，因谓之言寡昧闻玉英玉酒，五帝华池阳，未曾饮之，唯圣人为取之。玉女即为取之，得而饮之，已俱徘徊六合之内，转上天关，与圣人相见，夜下天关，与真人共处清微之中，安用不死为名，辟沦陆沉，出无问，入无孔。命曰：当斯之时，谨斋戒一纪。所谓玉女者，天帝之女也。常养者，白帝之女也。青腰者，风伯之女。欲还游以渡江海，恣意万世，为常一。
　　一方云：武都雄黄成，当如银。若燥，以蜜和之。道士常斋戒。一云：勿以衣物履屦借人。
　　真人神水法诸法附
　　真人作神水法，取好漆一斗，宿蟹大者十八枚，纳漆中，三日化成水，药成名曰神水。能成神水，出入无问，役使百鬼。服之法，以清酒一杯，神水半合，而饮之，外清静处，一日腹中三虫皆尽出去。於是美食，复十五日，乃复饮神水一小杯，清酒一杯，二日当见三尺人出在前。曰贤哉，慎无久语，与语事不成。於是美食，复十五日，复饮神水一杯半，清酒一杯，三日行驷马不能及。於是十五日，乃复饮神水二杯，清酒一杯，志意高，视听聪明。於是十五日，乃复饮神水二杯半，清酒一杯，白发复黑，齿落更生。於是十五日，乃复饮神水三杯。清酒一杯，老人成童，甲子甲戌神至。於是十五日，乃复饮神水三杯半，清酒一杯。於是十五日，乃复饮神水四杯，清酒一杯，甲申甲午神至，海图见，出无孔，入无问。於是十五日，乃复饮神水五杯，清酒一杯，甲辰甲寅神至，日月图见。於是十五日，乃复饮神水六杯，清酒一杯，不睡不卧，天地图至，五华皆至，立无影，呼无响，恍惚无形，与天地沉浮矣。秘勿妄传。
　　合药用仙人凤纲法。常以正月一日，取水一斗，诸生草木华置其中。二月二日，取水一斗，诸生草木华置其中。三月三日，取水一斗，诸生草木华置其中。四月四日，取水一斗，诸生草木华置其中。五月五日，取水一斗，诸生草木华置其中。封涂之，月月取水华讫，便封之，勿令泄，置阴冻处。自六月、七月、八月，有华之物辄纳水中，不复增水也，以纳前水中。到九月九日，复取水一斗，诸生草木华置其中，更盛以白壶中，更封勿令泄，着好冻处已，更埋着户内，入地三尺，百日皆消。以王日，微火束向煎之，以陈芦松相生竹炊之，令可丸为得成。此药可起死人，变形易体，可得飞仙，人已死绝气，以此药着其口中，复起生。若日月足而诸药不消化者，去滓，以狭苓作枣膏和之，顿服三丸，大如大豆，日一服暮不日以。
　　仙人吕恭，字文敬，所受起死方。传云：恭去家二百余年，子孙皆死。还乃掘出诸死人，以药涂之，皆更生肉成人，言语了了，无错谬者，百余死人皆生也。其方以正月一日，取竹根五斤。二月二日，取松根五斤。三月三日，取梧根五斤。四月四日，取忍冬根五斤。五月五日，取麦门冬根五斤。六月六日，取天门冬根五斤。同桂三种者一两，雄黄五两，人参三两，取诸根皆好，洗之阴乾，已到梼屑之下细筛，投置白瓮中，封勿令泄。百日开封，更以王相日斋戒别室，勿令人见，合梼五万杵，出着油囊中，素为裹，每令密服方寸匕，日五服，常以平旦、日中，日入、人定、鸡呜时服，用清酒。毕食枣五枚，清斋静志，百日便知得道也。若欲变化，恣意所作，当得五月束行青蛇足。不得此药，不能变化。此药起人白骨更肉，道人服食延年，令头不白，齿不落，面光泽，精满骨益，绝谷不饮食，不饥渴，毒不加，情常悦，所召即至，麾之即退，来风雨，使霹雳，投水中不沉没，入火中坚不消，刺不入，斫不伤，乘云行，行无迩，除万病，致行厨，召万鬼，知其情立可使。但当得法，得法天下之事无不可耳。
　　死人在地，以刀拨开口，内五匕药於死人口中，须臾生也。欲变化，取五月五日生兄衣，胞衣也。合药多，可得二人也。
　　芝有菌芝，有草芝，有木芝，有肉芝，非一种也。芝常生高山之此，大木之下，泉水之侧。菌芝有五色，其赤者如真丹，黑者如上漆，白者如霜雪，黄者如紫金，绿者如雄鸭头毛，紫者如新染上紫，红者如桃华也。欲知是真芝非芝，当取阴乾之，百日色不变者，是真芝也。凡欲入名山采芝草，当先斋戒，勿往入丧家乳产家，勿食荤辛，衣白衣以入山，抱白鸡，持白监一斗，或可牵白犬，必见芝。芝有再重，三重，四重者，五重者，极九重也。皆可服，令人长生不死，飞行彻视，役使鬼神、也。
　　采芝之法，春正月、二月、三月，勿以寅卯、甲乙之日入山也。夏四月、五月．、六月，勿以巳午、丙丁之日入山也。秋七月、八月、九月，勿以申酉、庚辛之日入山也。冬十月、十一月、十二月，勿以亥子、壬癸之日入山也。
　　采青芝，当以甲乙平旦日出时，从束方往，以木刀刺取之，以青缯九尺盛以去。采赤芝，当以丙丁日禺中、日中时，从南方往，以鱼刀刺取之，以绛缯八尺盛之以去。采黄芝，当以戊己日黄昏时，从西北往，以金刀刺取之，以黄缯一尺盛之以去。采黑芝，当以壬癸日夜半时，从北方往，以骨刀刺取之，以皂缯五。尺盛之以去。采白芝，当以庚辛日日入时，从西方往，以木刀刺取之，以白绢六尺盛之以去。
　　肉芝者，千岁蝙蝠也，千岁灵龟也，千岁燕也，千岁鹄也。皆可服，令人不死。千岁蝙蝠色正白，集便倒悬也。生食之，不死。千岁灵龟头生角，甲生光，有五色火，炙甲梼下筛，服方寸匕，日三，不死。千岁燕，户北向炙，食之不死。千岁鹄，昼夜十二时，一时辄一呜，其形小於掌鹄也。．取其骨炙，梼下筛，服方寸匕，日三，不死。
　　《 淮南神仙方》 因物类自然，为石别为锺乳者，松别为松萝者，着桑别为桑寄生者。因物类所着生，自然之道。故服之合以六律，上应七星。故地黄实者，恍惚之精也。着桑者寄生，阳之精也。菊华者，阴之精也。狭苓者，木之精也。车前实者，雷电之精也。地肤实者，列星之精也。竹实者，天华太乙之精也。凡七物，上应北辰七星，日月五行具在此中矣。即服之分等如度数，斋戒九日，以四时王日和之，以三指撮井华水，日一束向日服之，阳日一饮，阴日再饮之，四十九日，忽然去矣。
　　天凤元年中，南阳陈永伯兄子，悉服此药，二十八日忽然不知所在。永伯服之，二十八日复亡，不知所之。永伯子男名增秩，年七十八，伯父及诸昆弟，复令试服之，共系之以索，闭之二十八日，复不知所在。本方服之四十九日，乃去。不知其期，是以后无敢复服者也。狭苓生西岳华山松树下，当形若鳌鳌是也。竹实、桑寄生出蓝田，生地黄出渭城，四月采之。竹实状似稻米，地肤当去皮，即可用。其阳日甲丙戊庚壬也，阴日乙丁己辛癸也。
　　九转流珠神仙九丹经卷下竟
　　
