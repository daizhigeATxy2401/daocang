洞神部众术类 
　　九转灵砂大丹资圣玄经
　　经名：九转灵砂大丹资圣玄经。未着撰人。底本出处：《正统道藏》洞神部众街类。
　　九转灵砂大丹资圣玄经
　　尔时，太极真人在西那玉国郁察大川浮罗之岳骞木林中，与三千大千数众，俱坐七宝琼台，烧百和妙香。是时高仙妙真，天魔异道，三万六千人，并与斯集。尔时宝积真人而作是念：我从昔来修习炼度，今得成道。我今复悯众生煅炼，后学修真志士，飞丹转石，充饵金白，雪素霜华，四药八景，九转成丹，造化至宝，尸解等药，皆未成就，而作是念。尔时宝积真人即从座起，严整衣冠，安详雅步，至於宝座，稽首扣头，而白太极真人言：弟子何修，得与斯集。我从昔来习炼大丹，今得成道。弟子悯念一切众生后学之士，遇下元末劫，烧丹炼宝，造化五金，终无成就。惟愿真人大慈大悲，广开法印，以何因绿，得成造化，而得成就，金丹大药，如何转制。真人告曰：善哉，善哉，所问因绿，汝当静听。今当为汝，略启身心，开明道要，说此《资圣玄经》，通玄至理，皆能成道。夫炼丹之法，鼎有三足，以应三才。上下二合，以像二仪。足高四寸，以应四时。炉深八寸，以配八节，下开八门，以通八风，炭分二十四斤，以生二十四气。阴阳颠倒，水火交争，上水应天之清气，下火取地之浊气，天气下降，地气上腾，天地相接，交感氤氲，相媾合成二气。二气既合，混而为一，乃名二气大丹，妙用尽在於此。十二时中，夺千年造化，此乃为初丹之道也。
　　灵砂大丹真父母篇第一
　　凡造化灵砂，须择灵药一母。欲安置炉鼎，先居山林，拣其静处上旺之方，安炉吉地。於四煞日取白上阳精四两，太阳宫液一十六两，相和炒成青金，乃束方甲乙木，为之青黑也。於臼中，以柳杵研之为末，入鼎中，上水下火。其火候在后篇。自寅时起火，至一伏时，可夺千年之造化。出炉红色，属南方丙丁火也，为之赤黑。判成块子，如莲子样，入稀布袋中，悬胎虚煮鼎内，用桑柴灰汁，入硼砂、炮砂、青盥、晋矾各三两，煮一伏时，取出浴净，日中晒乾。再用石脑油，煮二时辰，取出浴净，令乾。用白沙蜜逐块，於枯硼内滚过，贴身。次取铋白霜贴身。又用铋黄华贴身，为黄色，乃属中央戊己土，为之黄气也。将父母末一斤，取乌梅、瞿麦、麻黄、远志四味等分，药为末，同炒令黄色，好苦酒拌匀，如莲子，栽养母父母一斤，配合灵砂四两，如法固济，令乾。入炉，以万钱灰覆藉於合子上，灰高二寸，养火七日，足矣。其火候在后篇。炉冷取出，拒火黑色，乃属北方壬癸水，为之黑气也。将灵砂於大锅中镕成汁，用知母、巴豆、草麻、焰硝、海盐等分为末，用纸包之，投於汁内。如此七遍后，用焰硝，不住手抛之，则成清汁，其色皓然，乃属西方庚辛金之白气也。此为大丹会聚，五行之首。始为一转。为依母水银，银也。
　　灵砂大丹圣胎产生篇第二
　　将前养下依母汞银一斤，急用刚到为末，用紧磁石摄去铁末，择光明者镜面辰砂四两，用银合子一只。先铺依母汞银末二两，於合内栽砂一重，又铺汞银末一重，又栽一重，如此毕，将依母汞银末四两盖头，以赤石脂固济缝，再用昆仑纸二指阔糊口缝一重，上用盥泥一指厚，令乾。入灰池中，用铁三脚坐上合子，以万钱灰覆藉於合子上面，灰高二指许，以火养之，令火通红，以香匙拥四边灰盖脚火，当中心以筋留一窍子，令通火黑，上以物盖之，亦留一窍子。如前养莲子火候，用文火二七日后，玲轻手取出，以刀劈开合子，逐块丹砂尽成至宝。拒火不折，去母汞银末不用，只将丹砂入一铁合子中，内浇汞二两，依前固济口缝毕，入灰池内，如法依前火候养七日足，玲一宿，取出其汞自乾也。如此七日一浇汞，浇至合满，只得下火五两，不可以上。如至合满，以物打砂合子，取出物来，用刀子截下上面乾汞，或三五十两为末，或槌碎入合子内，一依前法固济口缝，令乾，入灰空养火七日后，冷取出。先炼真父母一两而成汁，次徐下乾汞，亦和成清汁，倾入槽内，此方名为真水银银也。欲要水银死，先须死水银。银也。或将初取下乾汞砂二十两，内取一斤，与粉霜拌金脚信毗砂二两，同研极细，入一合子内，上用余汞砂二两盖头，如法依固济口缝，令乾，养火二七日后，炉取出。先将赤银八两成汁，下焰硝半两，撮去晕令挣，再销成汁。取前养下粉霜三两，作四次下，用炭杖搅匀，倾入槽内，成上等换骨丹阳也。每赤银八两，入父母一两二钱，为定法也。其余诸茅法，自有还性。此法最妙，永不还性。其真水银银与茅相亲。视其成功，不可具述。
　　灵砂大丹瑶池皓莲篇第三
　　将前取下者丹砂，及乾汞共十两，入一合子，依前七日，浇汞三两。如此浇至合满，取出乾汞，依前法，又空养七日。投母灶缎成至宝，取出上面丹砂，及乾汞共十两，浇汞，汞为长生匮也。此第三转止，为长生增转数矣。如增数则将有光明镜面砂四两，真金一斤，为末。栽前辰砂四两，将真金末铺盖毕，上以瑶池皓莲砂四两为末，用昆仑纸隔了，次后盖头也。如前法固济口缝毕，入灰池养火三七日，其火候在后篇。炉冷一宿，取出丹砂块，块尽成金也。将净合子取出金丹砂，入一合子内，依前七日，一浇汞二两，浇至合满，取出面上乾汞，用药别养投母，将皓莲砂灶，煅成宝，名曰换骨丹阳砂，其功甚大，此方名为金谷种也。
　　灵砂大丹仙掌月明池篇第四
　　将金谷种砂，入在合子内，浇汞三两，如法依前固济口缝毕，入灰池中，养火七日。一浇汞，浇至合满，取上面乾汞淡黄色，下面丹砂及乾汞，共十两为母浇汞，汞为长生金匮也。将淡金汞为末，入一净合子中，用胆矾、青盐、代赭石等分为末，铺底盖头，依前固济口缝，养火三七日足，赤上色，紫磨黄金也。如将金谷种砂为末，浇汞，可朝种暮收，则成庚也。转制则增成紫府金莲，其功甚佳。可生金白二笑，方可点化用也。
　　灵砂大丹紫府金莲篇第五
　　将金谷种十两，入一合子内，如要金笑，用胆矾煮汞浇之，即成金等也。如要玉笑，以晋矾煮汞浇之，乃成玉笑也。如不煮汞，浇之七日，成淡金，气未足耳。浇之满合，取出依前栽上乾汞金末，养成投母灶，销成上色黄金，乃为出世之宝。取紫府金莲子砂十两为母，再浇造化气足，则浇汞如涌泉矣。
　　灵砂大丹紫府涌泉篇第六
　　将紫府金莲砂十两，入合子中，浇汞三两，朝养暮收也。又浇至满合，取出将乾汞金不养，便可炼制，及可造化五金，尽归真矣。将下面砂汞十两，增及七返，则为七返金液，通玄至妙幽微也。非宿有仙骨，不遇至人点化，则不能至此矣。
　　灵砂大丹七返金液还丹篇第七
　　将涌泉金砂四两，不用汞浇之，只用丹砂为细末，入一挣合中，如法固济，养火七七日，后玲取出，於井中出火毒，七日，研为细末。以此枣肉和圆。若人已死未出三日者，开口投丹一粒，即活。服之不死。点化五金，皆成至宝也。
　　灵砂大丹归元灵液金丹篇第八
　　将金液还丹为末，入一净合子内，如法固养八八日，炉玲，取出，入地七尺埋之，出火毒也。七日毕，取出细研为末，以枣肉为圆，如蒙豆大。久服延年长生久视。若以点化，则点丹成黄金，为至宝也。
　　灵砂大丹九转金丹篇第九
　　将灵液还丹为末，入一净合子内，如法固济，养火九九日数足。炉冷取出，入地一丈，出火毒，二七日，取出为末，枣肉为丸，如蒙豆大。服一粒延年，二粒长生久视，三粒五粒换骨轻身，服之百粒，则白日飞升，纯阳羽化矣。若将黑铋十斤，於锅内猛火煎销三沸，投九转之华一铢，须臾立成白银九斤。将汞十斤．，於铁锅中煎之，下胆矾十两，以火煎之数沸，下九转之华五铢，须臾立成黄庚九斤。此九转灵砂之验也。服之白日飞升，上朝金阙，入侍帝真。今为汝说，尔当密行，轻妄传之，殃及九祖。
　　太上老君尝曰：遇人不传，名日秘天宝。非人乱传，名日泄天机，犯此二者，罪莫大焉。尔时宝积真人闻说是已，欢喜踊跃，稽首真人，大会众真，瞻仰三礼，赞叹称善，而说愒曰：
　　大药良无头，金丹釜无耳，造化不用药，圣胎即须制。会合真父母，方应天地理。后学宜结详，一一审斯义。
　　金化金兮，高真秘诀。银化银兮，神仙显说。造化功成，秘之勿泄．
　　尔时宝积真人作是赞已，诸天仙众各从座起，左达七匝，而作是言，我与众等，普愿受持。济度众生，稽首真人，作礼而退，依教奉行。
　　灵砂大丹二熙武火之候
　　凡作二熙砂，从寅时下火四两，卯时六两，辰时半斤，如此续续一斤、二斤、三斤。用去皮净炭二十四斤，即止加火添汤，至申酉之问，其砂自结。后养火三时辰，炭绝水住，令火自消，提瓶出炉，候玲取坚硬者为妙，如灶慢，以青金再煅之。此乃造二黑砂，武火之候也。别有一说。凡炼丹砂，用四煞日，大吉也。
　　灵砂大丹父母文火之候
　　凡养灵砂火候者，第一日顶火二两，第二日顶火三两，第三日顶火四两，第四日顶火五两，边火四两，共计七两。五日顶火四两，边火各一两，共计下火半斤。不可以上加之，恐伤母也。六日、七日同子午卯酉时下火，一得用半斤，添新退旧，此乃真父母，文火之候也。
　　凡养灵砂火候者，第一日顶火一两，第二日亦一两，第三日加边火一两半，通得火二两半。将一两半熟火分作四条，约离合子三指许，插於四边，用虚草灰隔了其傍火。勿令灰都盖了。若盖了，恐其火死。其火死，则急用铃子提出，仍依元分两，便换之。第四日加傍火三两。分作八条，亦离合子三指许插，又用虚草灰盖隔了，合子顶上以灰高三指许，下熟火八钱，以灰盖之一寸厚，中心留火眼一窍，取其不死。勿令太速。如火太速，则伤其母也。第五日得傍火五两，其炭分作十二条，周围簇遍插，离合子约两指半，依前用虚草灰隔了，用顶火一两，共得六两火，如灰炉无火，合子顶上无炭，急用铁匙打起灰，以手试之，如灰池泥皮火热，略待之，添火依前分两，再添之。至六日七日，合得火半斤，同子午卯酉四时，添新退旧火也。已上七日，及真父母，文火之候也。
　　累砂阴制硫黄法
　　硫黄半斤　左昧半斤　桑灰汁一升
　　右将硫黄研细，倾入竹筒内，醋灰汁煮三个时辰。
　　阴制水银法
　　水银一斤　醋一升　桑灰汁二升　硼炮各二两　白矾、绿矾、黄矾鸡粪矾、柳絮矾已上各二钱　信一钱
　　右将上药研细，同入砂锅内，用醋灰汁，煮五个时辰。却将硫黄与水银，各自控乾，方炒青金，仍将药汁，熬成膏子。
　　妙青金法
　　先将硫黄研细铁跳内，镕成汁，后入水银一处，同铁匙搅之，如有鬼焰，洒投上所熬者醋膏子，搅之微转，於好纸上曩之五层，纸上用生绢曩，於湿土内埋之，两三个时辰，玲如铁硬。又捣碎，入鼎，上水下火，从慢至紧打八个时辰，为二气碎砂，下木炭二十四斤。
　　阴制二气砂法
　　黄矾二钱　白矾二钱　青盐二钱　川椒二钱　地榆二钱　细辛二钱　巴豆二钱　炮砂二钱　明信一钱　乌头二钱　莒蒲二钱　硼砂二钱　桑灰汁三升　醋一升
　　右将上药捣研细，入砂锅内，二气莲子入绢袋，悬胎煮一伏时为度，后入匮养。
　　九转灵砂大丹资圣玄经竟
　　
