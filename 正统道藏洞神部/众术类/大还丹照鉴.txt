大还丹照鉴
　　经名：大还丹照鉴。一卷，出於五代宋初。底本出处：《正统道藏》 洞神部众术类。
　　大还丹照鉴
　　夫大还丹者，虚无之系，造化之包一气以为先，辟二仪以垂象，则所谓天兹显瑞，物禀含灵；总四象以成形，区五行以定体！窈冥之内，斯道莫可穷；恍惚之中，唯情不能度。适自厦古，迄至於今，广演繁文，细敷舆论，致后学罔明其旨，顾前贤毕了之机，俱隐玄言，曷探秘法？余生居梓郡，世本皇都，只自童稚之年，便慕神仙之道。心专弃官，不务荣名，知死事之毕期，遂求生之延驻，想世间多种，唯人最灵，万法登真，莫不由己。遂游胜境，或步嚣尘，访志友以讨论，冀明师以传授。洎乎天不辜愿，果值奇人，指示龙虎之形，方明龟蛇大体，乃更褊寻仙诀，广阅丹书，将明可久之元，用证返淳之理。迁凡易圣，非积行以难俦，转魄归阳，在虔诚而自偶。何况大丹者，光凝日月，玲浸云霞，澄兔窟之精辉，混龙胎之流影。灵踪罕露，尘迹宁谙，究此者悠哉，信死者倍矣· 。其有贪财逐利，厚己薄人，纵妻妾以满堂，谁能代死？假使金玉以盈屋，岂续长生？万种千般，荒郊堆土，何曾百岁？唯恣既娌。奉道者无非欲贪，苟学者刚言深会，以至鬓销党色，容臧童颜，始叹隙影难留，仍嗟逝波不返。如此流辈，岂不伤哉！．或有近学之徒，恨执先师之作，论还丹则阴阳莫晓，言赋命则动息伤神。错认汞铅，妄求赤白，或云内化五脏，外化五金，点金须得庚，化银须用艮。或云金化金兮银化银，自此更无别神圣。此大谬，认上仙之说焉，得妄将草石，欲造金银，实为天地悬殊，可谓谬矣！予尝念愚昧，不知阳中有阴，阴中有阳，伏汞即汞结河车，吸铁者须明磁石，乃合夫妇之道，自然法度周旋，但明性情，克无不就。若世别有黄白之妙，则神仙之道全非。古今一门，更无二议。偶因闲暇，采摭仙经，重删先圣格言，留为后人轨范，名曰《照鉴登仙集》 。总成一卷，分作三十三篇，实谓鉴彼痕疵，厥号登仙，令妍丑便分，遣精微易会，悉是灵文秘旨，丹诀玄机。俾尽显於前贤，庶普明於后学。伏愿仙真鉴佑，上帝垂慈，洞化回匡护之心，太清资拔升之道，以贻同志，用涤弘襟。略览者似玩珠珍，得卷者如怀异宝，傥依经诀，必契超凡。若以自意修治，定是耗财罄产，非人勿示，轻泄阴诛。时广政壬戌二十五年寅月上元集序。
　　北方歌曰
　　北方玄武身本黑，家乡体住昆仑国，寻常定志有长生，方圆任性可生得。随流信运长为客，谁识我身性无白？不独含着五行精，就中偏感阴阳魄，调和兑震为夫妇，四象排来在高处。分明指似后人言，莫使昏迷错天路。
　　真水异号
　　曰白金曰灵珠，曰真身舍利，曰流汞曰流砂。曰玄珠曰众生，曰活宝，曰九转金丹，曰摩尼珠。曰丹砂曰夜光珠，曰太阴真水，曰窈冥华池。曰乌金矾曰昆仑矾，曰黑金曰圣石。曰金公，曰玄武乌驴乳，曰波斯矾。
　　西方歌曰
　　西方白虎本属阴，为男为女亦为金，长立子宫胎产午，成形兑体坎同心。娇姿玉貌欺冰雪，素质含光洒轻血，则知唤作白琅讦，怎识我身是明月。无媒自嫁得黄芽，生死须归戊己家，炎烈下时寒国上，阴阳催促总成砂。若人会得吾此语，目前便是三清路，驾鹤冲天日有期，定知永劫抛尘土。
　　真金异号
　　曰白虎曰白金，曰太白曰太玄，曰太真曰太素，曰真水银。曰水精曰秋石，曰石液曰玉液，曰真铅曰乾精，曰美金花。曰雄金曰河车，曰柔银曰真金，曰坎男曰玄液，曰水中金。曰神符白雪，曰圣无知，曰锡怯脂，曰白马牙，曰好丹砂。
　　南方歌曰
　　南方朱雀，其身赤猛烈，雄强势难敌，性共乾坤，造化齐体，并阴阳难消息。水妻土母木家子，白帝金形胎受此。四象皆因我气生，万类须由我气死，性连甲乙气偏通，媾扇金娘嫁木翁，归投戊己到中宫，看看变转总交红。此歌不悟殷勤说，句句从头细分雪，莫言积学但阴功，始解消详吾志诀。
　　真火异号
　　曰太阳曰恍惚，曰赤石曰赤盥，曰朱雀曰朱儿，曰红铅曰火铅，曰真火曰红石英。
　　东方歌曰
　　东方有木本名砂，为男为女亦为芽，受气午成须立子，含精育质长金家。自从成长多年月，朝朝各自向天涯，莫欺形貌黑皴皱，浑身总是日精华。忽若遇着阴家子，不假良媒自相曰许，迎归宝帐到中宫，阴阳气合情意与。特地为胎重造化，运动坎离巡八卦，十月怀胎母子分，定知霄汉胶鸾驾。
　　真木异号
　　曰青龙曰曾青，曰木精曰火精，曰玄女曰金液，曰姥女曰流汞。曰流珠曰明当，曰金津曰赤髓，曰离女曰雌金，曰坤精。
　　中方歌曰
　　中央戊己属句陈，体合虚无与道邻，纯抱元和精粹气，陶身万炼总成真。木妻火子水家鬼，水土相镇不能起，还教却产西方金，递代相承壮精髓。虽然我身无正形，志事限凭四象生，四象不因连我气，水金木火岂能成？褊通金木恩情熟，留向胎中亲养育，两物相和气总并，须凭丙火来煎蹙。丙火元来是我命，节候轮排依法令，自合天人造功机，谁见仙家真径路？
　　真土异号
　　曰黄土曰真土，曰紫土曰菊花，曰太易曰真黄芽，曰真龙虎，曰二气灵砂，曰大还丹。
　　论二气产黄芽第一
　　夫黄芽者，乾坤感合，造化成形，阴抱阳魂，阳抱阴魄。阳灵而血辉莹彻，阴真而玉彩通明，夺月而素光争发，斗日而红霞乱起。金身医鬣遍，体生皮，长於阳位，暗共阴精。与五金之作媒，统一石而为主，明之者顿冲於霄汉，昧之者长处於风尘。日用而皆不识，波波而成皓首。
　　歌曰
　　乾坤感应始为形，造化元因北户成，日月周旋魂魄合，阴阳交媾结为精。分明一气从金长，认取黄芽自水生，无限虚於尘世裹，时人日用不知名。
　　识铅汞第二
　　夫修大药，先明铅汞之真元；合炼成丹，须达坎离之正理。铅包阴髓，是为虎而坎方；汞产阳精，故称龙而离位。坎月离日，会来往之梯媒；离女坎男，应返还之纲纪。铅受辛育，故大还丹照鉴被褐而怀金；汞察甲胎，自着诽而含木。铅非世锡，汞岂凡银？铅是天地之根基，汞是阴阳之灵气。铅含曰魄，汞饮月魂，铅是真铅，汞非常汞。抽五行之筋髓，相结成金；合两象之精华，变凝成液。日亏月满，魄沉而自丧；阳魂月缺，日。盈魂消，而却终阴魄。阴阳感合，配成龙虎之夫妻；水火返交，断出乾坤之丹药。阳能制魄，运行而自作金；形阴以拔阳，返转而始为神质。阴阳满足，待成出世之丹砂；水火数终，便是腾霞之流液。红霜鼎上，忽赫赫之朝霞；素粉炉中，夺荧荧之瑞雪。澄澄血彩，晓日吐於扶桑；湛湛水辉，秋月浸於寒渚。青峰迅鹤，孤楼桂树之花；芳霄汉横，霓迥族芙蓉之翠艳。捣研之际，散芬馥之馨香；九捻之时，流光辉之微动。变炼成宝，服食回颜，刀圭而顿得冲虚，羽化而翱翔天地。
　　广成子口诀第三
　　世上忙忙没了程，百年如梦瞥然荣，不知道有云衢客，刚自争超尘裹名。若欲留年从太一，须吞灵药便长生，纯烧天地阴阳髓，炼取乾坤日月精。
　　传付二味
　　要伏离宫亦等闲，搜求坎户取精研，但比夫妇成交感，孕出黄芽见本源。若不亲传师指受，此外徒劳虚费钱，火候仍修终九九，丹成直待是三年。
　　杨真人口诀第四
　　淮王炼秋石，黄帝美金花，世人不悟莫咨嗟，神仙之药遍中华。不用铅不用砂，迷愚之者亦如麻，修取铅炼取砂，顷刻之问见黄芽。得黄芽，莫馒夸，将此黄芽配女家，夫妻和合岁月赊，身披紫服驾云霞，验之刀圭是河车。
　　再歌
　　阴中有阳，阳中有阴，既识砂中汞，须求铅裹金。二味实天地之大宝，日月之至精，炼得此者，下鬼不欺。
　　梁丘子口诀第五
　　水中铅，火裹铅，水火二铅同一原，不知咫尺是神仙，敬将朱砂酒醋煎，千千万万化为烟。假如伏火只成顽，欲得人问作地仙，炼取五行四象全，阴功济世真上天。
　　彭真君口诀第六
　　阴阳造化不须传，只用水银是黑铅，不伤汞不伤铅，此物道中玄复玄。世人识得真龙虎，成道只在片时问。
　　程先生口诀第七
　　白虎者，是铅中之精华，青龙者，是砂中之元气，精气交媾而变黄芽，铅得汞而相亲，从无而入有；汞得铅而轮体，从有而入无。二气相生，得归真一，变转四象，不失五行，内外坎离，阴阳出没，精研戊己，秀光迫然，聚为碧峰，散还紫府。金水相配，数立卦爻，天地开而混沌交，日月合而三才足。鼎器非异，胎息难分，心在腹而千智生，药居鼎而万种化。屯从子数，蒙至午修，炉上霞飞，辉光夺日，饵之延寿，寒暑不侵，点化五金，永为世宝。
　　罗浮先生口诀第八
　　世上喧喧车马人，红颜绿鬓不长春，药术相传万甲子，学者茫茫寻不真。寻不真，莫生慎，盖为黄芽不得真。铅是铅，汞是汞，世上之人总错用。草黄芽，木黄芽，世上闻说也乱夸，自古口传不形纸，烧者徒劳尽破家。堪分付，递相传，固济元来此道门，妄传非人遭殃祸。父子庞疏不合言，黑服硫黄烧不烟，饵之中寿几千年，更加金室乾坤内，脱世浮空得飞仙。
　　阴长生口诀第九
　　金作骨兮铅作身，阴阳定配龙虎亲，红颜二八三才合，八卦分张斗建寅。从子午不须移，七十二候莫参差，姥女因媒归太一，紫微宫内生雄雌。铅中宝砂中珍，此物含弘象五神，七月怀胎分六甲，终岁人转乃成真。淮南法炼秋石，黄帝金花烧琥珀，白酒杯添九酝香，晶辉甘甜号龙液。一人有一人无，三姓同家二子俱，狐兔非群不乳马，异类天然种性殊。冥复冥玄复玄，此法非人不可传，世人不知世上药，知我还命不由天。
　　淳于叔通口诀第十
　　夫太阳之精，名曰青龙，青龙属木，木色乃青。青中又返藏其火，火色赤，归南方则丹砂也。木是火母，配居东方，所得青龙之号，非人问凡木矣！青龙即汞也，妮女也，经云：河上诧女，灵而最神，得火则飞，不染垢尘。鬼隐龙匿，莫知所存，将欲制之，黄芽为根。诀曰：黄芽即铅也，黑也，色禀北方，是太阴之精，好伏不动，善能制阳，阳性好飞，能被阴伏。且砂属火，阳也，内怀奇灵；铅属水，阴也，以性制灵，水能灭火，岂不明矣！论曰：木性能直而被金之所伤，水性能柔而被土之所克，土德虽厚而被木之所害，金性坚刚而被火之所镕，此五行之相克，大道之常义也。故世人阴阳不晓，铅汞幽深，误用相和，而为丹药，服之则毒冲五脏，盖为未测浮沉。如斯饵者之人，岂见善终夭寿？皆至少死，实可愍伤。世人少其所识，多其所惑，而自误矣！
　　玄黄子口诀第十一
　　求仙觅黄芽，须得真铅花，并是自成者，乃可作金砂。重飞服一粒，腾空入碧霞，周游天地外，处处是仙家。
　　尹喜真人口诀第十二
　　至药须用铅j 杯向黑中聚，若欲识黄芽，先应问阴土。真铅配坎男，戊己来相顾，只此号黄矾，便是还丹祖。
　　陶植真人口诀第十三
　　真汞非水银，还向此中得，若要真水银，须求坎裹力。又诀曰舛一中有一真为阳，是水之子，属在西方。
　　玄光先生口诀第十四
　　夫养生之术，非难亦非易，世人也用铅，不得修铅志。才与脱黑衫，便即露素质，灰池炎火上，刀圭依法律。铅百还同此，抽时莫教失，持入赤色门，点时坚如石○ 药用真水精，八数为第一，妙精亦八两，阳人身上出。两般相合和，饭山须秘密，凡曲乌龙上，数满经一两真龙脑，还要肥苏腻，白色真龙脑，苍色亦不是。用在临时，二物合为体，大还丹照鉴别有方法制，取须使真金器。世人会此语，地仙只这是，若将非处用，映祸一肩立至。十年暗障日，五载不见明，若点一粟粒，须臾即抵圣。
　　歌曰，《 参同》 、《 金碧》 尽藏情，赖有阴君序节明，学人更遇清霞诀，龙虎从兹识本形。
　　天生元气本虚无，红颜长者体如酥，火裹变身还火裹，仙人得意号玄珠O 世人识柔不识刚，便道黄芽色带黄，学来若到杯铅境，始信黄芽色不黄。
　　尔朱翱真人口诀第十五
　　置天立地混沌分，造化含花处处焚，一阴一阳乃成道，秋石苍苍浪子孙。玄武朱雀明前路，涌泉真汞守乾坤，鼎鼎制铅成宝物，姥女藏头不肯出。十二葫中紫河车，四十二气烈仙窟。颜如玉貌如霜，，枣叶雄朱修修毕，手搏日月入炉中，炎炎赫赫魂不失。非济凡问饥冻疾，不如学道急须出。水煮冥冥白虎身，兽炉上下两莫测，大象不游於兔穴，大悟不拘於小节。迷者心差皆总失，非传下界盲瞽人，灭族亡身不可出。六评六讶，尔翱己去往蓬莱，白日霞仙今古密。鹤叫前程洞庭湖，礼我圣祖为留术。去元声甘如蜜，一七二七七万毕，开炉忽见火一团，光彩炎炎赫赫奕，虽济凡问饥冻疾，不如访道栖金室。
　　冲虚子口诀第十六
　　叹羡巨江月影沈，金之主起见铅心，须当努力求仙诀，莫使蹉跎岁月深。
　　又歌曰
　　九炼铅精大道成，我家何虑不长生，朝寻弄玉过仙府，暮谒麻姑入太清？神照本来自灵气，汉武荣知有俗情，万事只今空寂寞，一生飘荡落浮名。
　　董大仙口诀第十七
　　日魂月魄无形状，采得天然太新样，契合神仙实难论，云霄起在黄芽上。龙腾虎状变金田，始末须得出世铅，为家为屋自然居，配俪之时顷刻问。认得离胎争欲言，不在文书口诀传。
　　元阳子口诀第十八
　　《 还丹篇》 、《 还丹篇》 ，欲得黄芽先炬铅，阳壬不去火中走，阴丙如何得作？ 鸡抱卵兮日数足，母生子兮十月，但得坤来为屋宅，坤至何愁不作？伏吾此法在目前，违吾此法饶万。八石须向火中走，莫弄水饱费君，还丹不是世难学，自是时人志不。若明魏君讶十首，千回海水变桑。
　　罗公远真人口诀第十九
　　世人不知丹有神，试吃狼毒必害人，将知世上有善恶，何不将身近善邻。女娲炼得五常气，变化成形补天地，三十六筹世问知，七十二石列具位。天得一而能长，地得一而方久，金得火而转精，木成炭而不朽。故知唯炼唯精，大还如何不有？凝我神定我心，志精可以成黄金，河车本向铅中取，姥女还须汞裹寻。傍思之物馒周彰，太一出水入公量，淮南调鼎彭祖山市变牢性记去香盐密尝，得道同归不死乡。文一武莫疏失，釜下唯铺绿海，炉中少用搏桑日。赫奕鱼鳞透目光，须同魏伯云中莫学姐娥月裹藏。邓都落名天府地下阴官大怖畏，兵刃水火不能，何但虫蛇兼虎兕。亭亭金骨皆坚，郁郁绿身褊绿毛，曾观东海几回，数度曾偷王母桃，驱策雷公使神鬼千年少别辽东水。固济精研须缄紫烟碧焰喷人。乘龙驾鹤倾城，七日应归维氏道是易亦大难，青龙白虎自相盘，阴车湿阳车乾，夫妻相对卦中安，四方末住沾颜色，五个王侯尽罢官。
　　抱朴子口诀第二十
　　朱砂水银入华池，收得黄芽人不知，本是仙人留口诀，世上喧喧乱言说。七十年中付一人，分付还须有仙骨，一一事须手眼传，采取只在片时问。河车覆在丹田裹，制伏只在黄芽边。
　　质毂子口诀第二十－
　　铅若是真，不失家臣，铅若不真，其汞难亲。
　　杨玄－口诀第二十二
　　世上人人尽好药，个个元来寻不着，也道用铅不用铅，及至用铅还是错。用铅不用铅，不用得长年，用铅须用铅，用铅住丹田。无铅不成丹，还丹生在铅。金公能住水。黑铅有黄芽，黄芽入汞家，覆载以河车。
　　歌曰
　　铅向铅中出，铅同色不同，若能分皂白，日日是仙翁。
　　僧若讷口诀第二十三
　　黄芽砂汞造，阴壳含阳花，不得黄芽理，还丹应路赊。世人炼至药，尽认铅黄花，黄花是死物，那得到仙家。黄芽非外药，内象取精华，若到黄芽地，金银徒尔夸。
　　歌曰
　　芽若是铅，去铅万里，芽若非铅，从铅而始。铅为芽母，芽为铅子，既得金花，舍铅不使。
　　张华真人歌铅汞第二十四
　　赤龙化为粉，白虎利如霜，其中投石液，还要帝流浆。调神清五脏，欲得炼三光，专守坚冰性，如何阴使阳。
　　二味口诀
　　虎伏龙亦藏，龙潜先伏虎，但毕河车功，不用堤防虑。黄老学飞仙，狂迷不得路，回首指牝鹦，不测阴阳数。却坐太一宫，参商方始遇，左右得近神，四相皆扶护。乾坤法象成，自有仙人顾。
　　剑州张司马口诀第二十五
　　九九之中乾体开，华池金液自徘徊，阴阳鼎上先光彩，铅花炉裹考三才。即知造化由人手，术正药真神自来，到此修时应出世，四时不用苦相催。
　　评曰
　　其色光辉耀日月，无穷改变不思议，但住铅砂成宝后，歇头一任丙丁吹。
　　函谷关老君铅汞歌第二十六
　　红铅黑铅大丹头，红铅黑铅体同，黑金取精赤取髓，解用赤黑药无用赤入黑保长生，用黑入赤天仙大还丹照鉴矣。颠倒两法总称铅，黑能变化赤天仙。至道之人莫容易，贪财好色不须传，函谷关头梁石山，老君镌石留此言。
　　岑真人口诀第二十七
　　天生太素，地产灵津，能伏能飞，变化如神。阴阳宗祖，道契君臣，圣人秘宝，非者不闻。且太素为君，灵津为臣，合和两性，呼吸相吞。为夫为妇，男女姻亲，变化钩牵，恩爱传真。
　　歌曰
　　东方青龙，丙丁甲乙，西方白虎，壬癸凝液。二气含真，世人难觅，机持此宝，一水一石。灰池焰烁，名除死籍。
　　传付心诀再歌
　　水神投金碧，乾坤日月精，坎离为既济，三才显其名。阳数居阴杀，阴数归阳刑，欲知颠倒术，相克是相生。若修诸八石，千万无一成，欲觅真道者，壬癸上寻庚。
　　崔玄真岷山子口诀第二十八
　　岷山宝室九仙居，日月萦回洞底虚，为有真人常镇此，玉留盘结气长舒。曾游海娇昆丘客，远控龙骈亦探迹，炼得华九转成，中有白银相报积。月中玉兔坎中阳，外柔形容内有刚，二象雄雌同一体，还如金向水中藏。金水相合是魂魄，三才变异诚难测，倏然龙虎两交并，化得龙儿在杳冥。状似凝酥黄芽雪，亦如玄圃玉华结，本非世上起机心，元是真人留秘诀。留秘诀不参差，晃山石室有丹砂，至道之人依此法，飞取青龙作一家。季魂周天成气质，重与水银相固密，似子还婚小女儿，苏张下说情难失。相传此物是黄芽，重重金鼎贮金华，制成雄黄偃药砂，六一缄封须秘密，莫教神室有纤瑕。火候初从一阳起，乾坤两卦成终始，文经武纬启灵机，一法先王传秘旨。蟾蛛天上尽还生，丹鼎开时见道情，每度恢奇别起象，璘编红紫状难名。却取金合雄作匮，世光流尽赤龙飞，烧金学道岷山子，亲得真人受玄旨。玄旨唯论汞与铅，修得黄芽身不死，炼丹炼志兼炼神，不营名利显清芬。逃名远去尘埃外，栖托空闲契上。莫学人寰嚣薄士，役役终身爱名，虽然有意慕桩年，未免将身在朝市。
　　窦真君七返砂歌第二十九
　　金公年六十，六十金公老，妮女年六十，六十姥女少。金公年三十，姥女还渐少，老翁得少妻，枯杨自生筱。夫妻同一处，成道和合了。根本是黄芽，金公元一家，姥女入铅室，须臾地变荼。覆月合仰月，仰月急须赊，固济重固济，固济似丹家。丙丁张下诐，混沌自甜葩，七八阳数极，九六更须加。四壳阳既满，五色似朝霞。去阳除覆月，上上好黄芽，黄即黄金色，白即白马牙，变化成运载，故号曰河车。玄明与滨伏，夫妇同一家，本是王阳术，黄帝美金花。智者．能隐秘，愚者向人夸，若达此道者，鹤控白云涯。
　　汉祖天师口诀第三十
　　铅抽髓髓抽精，精髓相合丹必成，一斤水银十七两，一两变化是铅精。将此铅精作大丹，老子九转入生研，一两水银特牛力，服之令人貌若仙。貌若仙兮筋骨坚，筋骨坚强返枯槁，截舌人问不须道，未能隐显出没藏。切须慎口莫颠狂，若教上界天神怒，恐遭非横及刀光。
　　果州谢自然口诀第三十－
　　白女正当年十六，自夸弱质颜如玉，常嗟岁月无良媒，昼夜孤单唯独宿。爷娘不审他心意，馒说张三并李四，几度为话总不成，教人羞天复愧地。忽遇黄婆来扣门，说道金公体性温，遂将二命问君平，君平断言此好婚。不偏不曲合乾坤，审此因绿甚宜良，至今子孙满帝乡。昔时不因黄婆力，如何得契合阴阳。
　　曹真人口诀第三十二
　　捉取东青龙，配与西白虎，更将南朱雀，会偶北玄武。四者穷其根，本来同宗祖。世人不知探，众石多错侯，不解演阴阳，配合为夫妇。阴阳气本双，始得俱相聚，就中最妙者，须得中央土。泥炉不假法，运火心须苦，一日两卦候，进退依节度，细穷日月盈，莫遣失风雨。十月还丹成，身除贫病苦，沧海与桑田，变时君始睹。谁人得吾道，不得轻取与，容易泄天机，谪罚殃七祖。
　　太白山隐士韩蕴中口诀第三十三
　　夫大道弘远，阴阳难穷，造化发生，世人莫测。妄谈虚而白首千万，耗财比延命，而驻颜返伤残而短寿。古今好者，计丧如麻，盖目乖师，不明宗旨。水银称阴，阳是四黄，顽铅相投，采花为土，草木立号，为虎为龙，凡世金银，配在子母，修丹服饵，自取无常。满目如斯，妖讹大谬。余往昔究，皆历如然，岂知精术有妙法，特显至真。夫水即铅也，汞也，坎中之男，德居壬癸，炼阴销铄，九转沉浮，数足成乾，配金西位，世人亦用，不得其元。龙虎有形，刚柔自别，金公灭火，白雪须真，五运化生，自然伏火，此为真也。夫汞即居离中，得女离即火也，朱砂也，得壬癸丙丁，还气东方青阳，白藏出於中央，只在目前，难睹其容，窈冥恍惚，实谓朦胧。
　　严君平口诀第三十四
　　铅是铅汞是汞，只这两般是铅汞，龙是龙虎是虎，只这两个同宗祖。若能识此坎离宫，离官之下出黄土。黄土出黄芽，黄芽之下金花成，金花成，金花之下结紫精，紫精成，紫精之下出白金。白金沉黄金浮，世人采沉作丹头，搜取赤髓相和种。种有时采有日，换筋骨添寿历，天仙地仙不思议，点铅铁兼瓦砾。一二三四五，水火木金土。但知明此诀，便是长生路。
　　大还丹照鉴竟
　　
