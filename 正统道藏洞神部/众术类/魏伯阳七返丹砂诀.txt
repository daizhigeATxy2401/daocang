魏伯阳七返丹砂诀
　　经名：魏伯阳七返丹砂诀。原题黄童君。狂解。宋《崇文总目》及《通志·艺文略》均着录《七返灵砂歌》一卷，题徒汉魏伯阳撰，黄君注。当即此书。约出朴隋唐之际。唐人陈少微《七返灵砂论》，与此书内容大致相同。一卷。底本出处：《正统道藏》洞神部众街类。
　　魏伯阳七返丹砂诀
　　黄童君注解
　　天生玄女，
　　玄女，水银，位居太阴，故日玄女。
　　地出黄男，
　　黄男者，硫黄也。太阳之精，故谓之黄男也。
　　皆受性太和，感灵妙之气。
　　言此二物，皆禀冲和灵妙之气。
　　以阳守阴，借位而居。
　　汞本丹砂，化为水银，即居其阴，是借位也。
　　以阴返阳，还归本性。
　　炼汞成砂，还归本性
　　张翼飞虚危，此乃一变。
　　张翼者，南方之宿。虚危者，北方之宿。丹砂化汞，汞反成砂，南北往来，易其形貌，此一变者也。
　　受生七返，变化神灵。
　　炼变七转，乃神灵也。
　　太阳白汞，本含赤水。
　　汞本出於丹砂之中，故云含赤水也。
　　反我丹液，是交归也。
　　汞本丹砂之精液，来往变化，为交成丹，为归也。
　　元气恍惚，变化成形。
　　纯元太一之气，恍惚杳冥无形，内结灵精，而化生丹砂之形。
　　形体既彰，转生阴质。
　　从虚无而生丹砂，丹砂居阳，而转生阴，即化为水银者也。
　　魂魄分布，反而相拘。
　　阴阳分布，反而拘归，此乃变化无穷之象。
　　既定阴阳之体，升腾归於上宫。
　　上官为南方，既定阴阳之体，升腾变化，归於南方本官也。
　　既元气虚无，任於万物矣。
　　丹砂本元气，虚无而生变，至于水银。今既不迷，而归本官，是知道源，即任万物变化者也。
　　且二性合和，为夫为妇，为子为母，为君为臣。
　　二性合和，不可拾一。
　　今得节符，而制御之，如水灭火，即形体自然，归於后土也。
　　歌十首
　　窖瓶圆固，瓷盏全光。
　　瓷缸子一，盏子为盖，通静圆固也。上下相得，犬牙相当。上下合，隐密相当也。
　　三分之一，天地之常。
　　缸药分数三分之一，合天地之常法。
　　径寸阔狭，一升之强。
　　器可受一升半，即受二十四两药也。
　　非限高岗岂论原阳。勿弃纯元，外际是急。
　　外际之泥，不限高下，务元土为之也。
　　藉藤搅和，务令相入。
　　以藤纸为筋，务令相入也。
　　固至于再，每尽内湿。
　　再泥缸子，每褊待乾。
　　审定铢两，销铄相得。
　　定其斤两，入火销镕，倏忽之问，自然相得。
　　乍紫乍黄，或白或黑。
　　销铄之次，色将变动不定。
　　搅和浑沌，不变南北。
　　须突之问，二体和合，不可分别，令相离也。
　　天地自然，圣贤之则。
　　天地自然变化而圣贤则之，通太虚之妙，造运动而为法则。
　　立制唯火，蛎粉唯腻。
　　立制名得火乃良，蛎粉润腻为妙。
　　但令坚密，不必五二。
　　古用七味六一之泥，此不用古法也。
　　际会欲固，应须引气。
　　固闭之，次须引内气令尽，则固之。
　　圣贤传法，消息在意。
　　前贤虽得其法，即亦在临时，看其变化，意而审之也。
　　始定城郭，终竟武陈。先巡五节，后转六神。
　　先以五节文火，以定气之城郭。后以六时武火，成其本体也。
　　上下腾曜，赫然有文。形体销化，乃变灵真。
　　文火相迫，上下不定，销铄变化，而成灵砂。
　　悟者非难，迷徒不易。失在抽添，得在受气。
　　差之分铢，与道永隔。有却抽归汞，或每褊添硫黄者，非也。皆是失道，迷惑之要，而不知受气之真源也。
　　不死之术，非道须秘。余传天师，崆峒石记。
　　从古历今，学者如麻，不得其妙，竭力倾家。欲知其要，须猛三花。
　　三花，火也。其要在节候消息在意，不得此要，徒竭其力。
　　浑沌昏默，务散丹霞。
　　次转返浑沌昏默，忽如霞散，而成丹霞也。
　　欲得灵通，七返乃妙。
　　欲反驻长生灵通，在七转而成丹砂，此上古神仙之卫。
　　色夺殷红，辉连日照。
　　辉通太阳之照，色过殷红，此乃七返灵砂之妙者也。
　　楞角挺生，彻体金耀，古贤秘传，神仙之要。
　　药之成形，颗粒楞角可喜。此神仙之衍，不可妄传，受非道学。
　　寒泉沉伏，驱去太阳，温饭飞腾，辟除阴伤。
　　药成，沉於寒泉中七日，去火毒，出之，又蒸三日，去其阴毒，乃可服食也。
　　研之唯微，药法之常。丸如蒙菽，不可令强。
　　研之务细，丸如菜豆，不可加喊。
　　每旦三粒，甲子为始。
　　服此药以甲子日为首，平旦，面南，安心定坐，酒· 下三粒，想药成赤霞，从天而降入五藏，赤霞散流入四支，闭气三十六息，叩齿三十六通，须突药入四支，耳目聪明，是药之功效也。
　　至于千日，通灵彻视。
　　准法服之，日足，乃目视无昼夜，鬼无藏形，日诵万言。
　　肤色红白，颜如童子。
　　却反童颜，容貌如处子，此神仙之貌也。
　　安神定息。千秋不死。
　　若安神静虑，入於九室，长生不死，其道毕矣。
　　魏伯阳七返丹砂诀竟
　　
