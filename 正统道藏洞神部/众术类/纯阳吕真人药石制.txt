纯阳吕真人药石制
　　天宝龙芽　赤芹
　　草中第一最为先，点假成真遇有绿。
　　伏制五金并八石，会点顽铜软似绵。
　　宝砂龙芽　桑叶
　　青叶白华在野田，农人栽种也为先。
　　凡流不解神仙果，亦点顽铜软似绵。
　　对节龙芽　益母
　　青叶白华长野田，烧炼成霜大有贤。
　　伏制五金并八石，鸦餐尚自得延年。
　　味棠龙芽　杜梨儿
　　不栽不种在高坡，成时米醋莫轻他。
　　伏制水银成顽定，卫人用意自消磨。
　　二气龙芽　山荷叶
　　水火造化结成砂，水山背后我出家。
　　硫黄水银伏成宝，卫人会得玉无瑕。
　　五凤龙芽　管仲
　　五凤多生探涧中，意生高长一丛丛。
　　只在五月中秋采，恰似凤凰翅尾同。
　　天刃龙芽　莒蒲
　　初生时与剑伺形，根白遍地叶青浓。
　　但於四月中问采，雄黄一点胜金容。
　　地锦龙芽　衣斑
　　红华长深山，叶赤圆似钱。
　　伏制雄为药，服之得延年。
　　锦铄龙芽　续断
　　凡流仗艺轻轻手，岂料神天入药方。
　　能制焰硝为宝用，点铜成宝最为良。
　　甘露龙芽　甘草
　　独科几叶最神通，黄帝封为国老名。
　　采得根苗为大药，伏毗如霜就如银。
　　金美龙芽　羊蹄
　　根红叶紫似三棱，正湿临津夏便成。
　　只候仲冬收取叶，粉霜伏住点铜银。
　　觅乌龙芽　樱桃
　　如龙树挂脸崖遮，叶似初生猛麓村。
　　采取害乾大者药，硼砂点就玉琼莹。
　　金丝龙芽　兔丝
　　状如金线挂枝梢，七月收之用水熬。
　　伏住硫黄成妙宝，人服百日胜飞遥。
　　无忧龙芽　置草
　　一般草药号无忧，宅中栏槛长台头。
　　凡流不识神仙法，抚字蓬莱逐几秋。
　　碎焰龙芽　护宅
　　盆池小院种偏多，智者如真理若何。
　　能制炮砂白铜炼，人服咳嗽立消磨。
　　白雪龙芽　秃疮花
　　华如白雪叶如蓝，伏制雄黄本性坚。
　　神仙每欲思荒草，服饵飞升入洞天。
　　无心龙芽　半夏
　　卷叶偏宜长叶圆，义宾分便长新芽。
　　三叶堪与成大药，丹阳伏住化银砂。
　　金丝龙芽　兔丝
　　野田净外熬金色，识者方知品性高。
　　能制水银发便定，神仙部内最偏饶。
　　鹿茸龙芽　蓝草
　　陆地种偏宜，经年长叶肥。
　　作霜依法用，伏住朱砂毗。
　　玉瓶龙芽　萝卜
　　头大根圆似玉瓶，朱砂逢遇自然能。
　　取根作窍朱砂裹，此圣神妙自得成。
　　玉英龙芽　柳絮
　　末春三月远华堤，近傍亭台处处飞。
　　收取正伏方制法，神仙夸好得便宜。
　　悬豆龙芽　皂角
　　如刀似剑挂悬空，术士知之有大功。
　　能伏炮砂令拒火，功成便点硬顽铜。
　　金精龙芽　大戟
　　金叶初生倚树鲜，根长黄泉不记年。
　　二月仲春神黑足，采时汞伏舍中安。
　　五叶龙芽　马齿
　　皮红子黑叶青春，骨白华黄按五方。
　　丹砂制伏成金色，丹田养命寿延长。
　　水浮龙芽　浮萍
　　无根水上长青钱，五月池塘嫩叶圆。
　　采得害乾成大药，伏制炮砂神妙全。
　　通顶龙芽　谷精草
　　如雪荒田不种多，丛丛簇簇若池荷。
　　贤士见时如珍宝，朱砂一点色如鹅。
　　地骨龙芽　枸杞
　　子若丹砂叶似云，冬根春夏叶华成。
　　秋时采取红娘子，制服丹砂色似银。
　　地丁龙芽　车前子
　　地丁长叶不生根，住处偏宜独一茎。
　　伏制水银成至宝，丹人岂识立神通。
　　木耳龙芽　佛耳草
　　木上生时状耳同，人看不识岂无功。
　　能变八石为大药，雄黄一点色金容。
　　地盘龙芽　荷叶
　　粉霜变化点成银，团团浮水色青青。
　　为见常人不止住，伏制毗霜有大灵。
　　万丈龙芽　松萝
　　数条万丈挂高松，张蔓开花交淡浓。
　　伏制丹砂成大药，鸡鸦化作凤凰形。
　　紫华龙芽　刺蓟
　　紫华青干长荒田，根叶全收不记年。
　　仲夏采时申晒暴，伏成毗汞不还元。
　　香木龙芽　情木
　　深苑密院长春枝，根叶收时孟夏宜。
　　伏制毗霜成白雪，点铜化铁不思议。
　　金药龙芽　菊华
　　奇异根株别样华，直至重阳开好葩。
　　伏制硫黄真似宝，人服玲病去根芽。
　　乌登龙芽　黑蓝
　　高山脸岭长春苗，识者方知枝叶高。 
　　伏制朱砂明似镜，俨然胎色不移毫。
　　圆叶龙芽　仙灵脾
　　团团细叶长青山，夏问恰用可害乾。
　　伏住雄黄如金色，九转成时作大丹。
　　香附龙芽　莎草
　　根名青附长香科，华侧溪边则甚多。
　　须信解伏毗作汁，服之性命化仙河。
　　慈砂龙芽　天南星
　　穗似葱华先肉红，根叶人收有大功。
　　伏得雄黄为大药，变移死铁化顽铜。
　　异华龙芽　芍药
　　季春谷雨欲开华，华叶同根采入家。
　　粉霜化粉作银汁，何愁点化一殊差。
　　龙宝龙芽　牡丹
　　亦逐谷雨长红苞，混色倾城艳最高。
　　解制粉霜光耀色，术人会得诣仙曹。
　　永青龙芽　松
　　青山高险有此枝，叶青鸾凤尾相齐。、
　　伏制水银能点化，千贤万古永无时。
　　侧相龙芽　相
　　阴山溪子有万朵，万叶之中有大名。
　　不老为绿心结实，能伏毗霜变白银。
　　金华龙芽　葵
　　春日融融长是芳，才逢长就便华黄。
　　功成大药神通圣，仙家所在是良方。
　　紫金龙芽　章柳
　　紫根白叶树边生，达士安排上圣方。
　　能制飞走金石住，硫黄一点便伏藏。
　　地胆龙芽　兔丝子
　　紫花青叶长田生，能伏础粉入硫神。
　　（原缺文）
　　帖索龙芽　羊角苗
　　（原缺文）
　　诤土龙芽　独第草
　　不栽不种自然生，舍中宅畔倚长亭。
　　能交日月为大药，伏住朱砂独有灵。
　　道生龙芽　地编竹
　　叶钿华红长道边，行人岂认药中仙。
　　能制毗霜化为汁，一点顽铜软似绵。
　　仙衣龙芽　松萝
　　高挂松萝分外长，卫人深山采得将。
　　能伏飞走金石药，水银伏住死硫黄。
　　赤爪龙芽　波菜
　　能当大热拒严霜，却被风流烈此伤。
　　毗霜伏住如同玉，神仙采取入丹房。
　　仙掌龙芽　苍蓬　金勾　酸枣
　　长在寒池出洞傍，孟夏肥浓采作霜。
　　伏住硫黄人不会，服之发黑改衰苍。
　　银发龙芽　葱
　　根生似蒜鬓发长，伏毗一点不飞扬。
　　人间不会神仙药，伏制毗霜死粉霜。
　　仙力龙芽　韭
　　伏得丹阳状若银，通神仙骨贵相逢。
　　劝君莫向人问说，叶成偏医骨瘦人。
　　长生龙芽　奈冻
　　四时不华旺草华，绿水池边长嫩芽。
　　伏住硫黄真似玉，点铜化铁贵堪夸。
　　三黄龙芽　地黄
　　溪边野地立中身，识破三黄妙通神。
　　伏住硫黄精英在，拒火不能欲药灵。
　　缠树龙芽　凌霄
　　龙芽凌霄有宿根，远树张萝夏方成。
　　七月采得为药宝，汞精一点变白银。
　　舍生龙芽　瓦松
　　不在地上不居山，长在屋舍瓦珑问。
　　术人采得炉中用，水银一点自然乾。
　　耐冻龙芽　夏枯草
　　稠叶节节紫白华，春生荣旺夏枯查。
　　收得作汁通神妙，汞精一点变乾砂。
　　桑笑龙芽　桑叶并条
　　初春科斫尽成灰，淋汁熬霜立望基。
　　硫黄大通红焰起，一点低头汞不飞。
　　中央龙芽　黄草
　　龙芽为末桑问希，甘埚烧红裹烬之。
　　合在平地黑制过，水银滚沸汞不飞。
　　玄球龙芽　茄子
　　华间成结状如球，伏住硫黄甚更幽。
　　点化顽铜如白雪，万年不可与凡流。
　　香炉龙芽　紫苏
　　黄华绿叶长陂池，伏住硫黄八石痿。
　　神仙留下此般法，凡人难会卒难医。
　　青龙龙芽　葛根蔓
　　春生引蔓长龙头，曲曲盘盘到处游。
　　解使八石为大药，亦能伴汞自然稠。
　　地参龙芽　知母
　　知母贝母与南星，捣罗为末醋拌匀。
　　草母团砂金鼎内，三斤火毁化为银。
　　紫背龙芽　油点叶
　　蛇麻紫叶人间少，李瘦华红叶带班。
　　朱砂见时皆自死，水银伏了便枯乾。
　　天焰龙芽　莲华
　　长生根叶在水中，华如火焰叶背红。
　　六月采时堪供养，更能伏汞变成银。
　　存性歌
　　凡烧龙芽制其姻，姻去精华力便坚。
　　慢火五斤难擒制，却道仙家法不玄。
　　辩真
　　收采龙芽要及时，真是依法永不亏。
　　根叶茎实各使用，使用差错有疏危。
　　有绿
　　七十二般龙芽草，依时采折为家宝。
　　解将假物变成真，天赐衣禄济贫道。
　　纯阳吕真人药石制竟 
　　
