抱朴子神仙金汋经
　　经名：抱朴子神仙金汋经。撰人不详，似出隋唐。三卷。上卷言金汹还丹之作法及功效。中下二卷抄录《抱朴子·金丹篇》。底本出处：《正统道藏》洞神部众术类。
　　抱朴子神仙金汋经卷上
　　金汋还丹，太一所服而神仙，白日升天者也。求仙而不得此道，徒自苦也。其方列之如后：上黄金十二两，水银十二两，取金炉作屑，投水银中令和合。
　　恐炉屑难锻，铁质锻金成薄如绢，铰刀万之，令如韭叶许，以投水银中，此是世问以涂仗法。金得水银，须臾皆化为泥。其金白，不复黄也。可瓦器为之。
　　乃以清水洗之十过也。
　　以生青竹筒盛之，多少令得所，勿令长大。
　　加雄黄、硝石，各二两。
　　古者秤重，今所谓吴秤者是晋秤。殊不知起魏，武帝作之，以赏赐军功，金银半斤耳。今秤此药，宜用古秤计之。雄黄、硝石亦然。雄黄须武都，色如鸡冠者，无夹石者。今码门始兴郡雄黄似，黄土色不赤，又多夹石，恐不消化，其气又薄，不能杀金毒也。硝石难得好者，不好则不能化雄黄。以少许先试之，化雄黄为水，即佳。若不化，则不可用也。硝石化诸石方，在三十六水方中。雄黄、硝石二物，梼之千杵，如粉乃秤之。
　　漆其口板，固之帛际，须令际会，内左味中百日，勿令少日也。日足即药成，日数少即不能化也。却如此置之，令药成也，筒不能颠倒也。
　　又当板盖，覆器物上，五十日水银伏火不起。是为五十日，则金水为汞水，别不复合，可知也。圣人以审其动验之候矣。药不伏，须五十日烧水银也。几开，如前际之令牢密，不尔即亡失药物，虚费功夫矣。
　　百日皆化为水。
　　皆化者，即是金及雄黄、硝石，化为水也。
　　以金水煮水银二斤，以淳苦酒汨渍其上，苦酒与水银自别不合。
　　自更取水银煮之，非谓用筒中水银也。金在竹筒中久，则与水银各别成水，其色理亦不相似也。何以知之。方下p云：取金水汞水，各一两服之。故知此二物在筒中别也。但不知雄黄水当复不别耳。若别者，其色当有异。若不见有雄黄水者，是雄黄水入金中去也。金中有毒，故内雄黄以杀金毒，又内硝石，正欲以化雄黄也。
　　猛火中煅之三十日，水银皆紫色。
　　须水银出紫色，乃止。
　　水银以黄土瓯盛之。出此煮水银，内黄土瓯中也。方不具疏。黄土瓯者，意是土釜也。出在广州及长沙、豫章、临川、鄱阳者，皆可用之，又此诸郡皆作黄土垫，亦可用之，皆耐火不破。他处出者，如似瓦器，不堪用，得火便破也。南方黄土器者，亦可。马毛若江篱，合黄土捣之千杵，以作瓯器，阴乾使佳，乃烧令坚。用之，先六一泥泥瓯中，乃内水银，此方实也。
　　以六一泥。
　　六与一合为七，圣人秘之，故云六一。
　　作六一泥法，以矾石、戎盐、卤咸、誉石四物，先烧二十日，取束海左顾牡蛎、赤石脂等分，多少自在，合捣万杵，细罗下，和百日苦酒，令如泥。乃可用泥黄土瓯裹，令厚三分，可至五分，曝之於日，极燥乃用。
　　此正尔露瓯，上不复以器合覆，如九丹法。
　　从旦至暮，皆化为丹，所谓之还丹也。
　　水银本丹，烧成水银，今烧水银，复成还丹。丹复本体，故日还丹也。
　　刀圭粉提，黄白成焉。
　　凡服丹，皆先试作金银。金银成，即可服。今此方作还丹，而不即服之，而先言刀圭粉提黄白成焉者也。此是复先试之，以作金银。黄者金也，白者银也。仙人秘之，不指其名，故言黄白也。然道刀圭，而不别道何所粉提。秘之，口口相传，不尽书之。今依《九丹经》，试作金银法。小试之耳，九丹一铢丹华，投水银一斤，即成金也。人以丹华投铅一斤，亦成。依此为例。其法当取水银若铅，内铁器中烧，使水银若铅，大沸良久，乃以药投中，以铁耗之，须臾下地凝成也。
　　黄土瓯中所缎作还丹，可服饵也。吞如小豆，白日升天，神明奉迎，龙虎烦冤。
　　此还丹先以金水煮之，令得金水之气味。今又烧之，还丹成，不与常水银同，故能使人得仙也。仙官下降，所在山川土地之神，悉为下官，故云奉迎。神人皆左青龙，右白虎，烦冤恳也。凡服仙药，皆推四时王相之日，甲子开除平旦，向日，日始出时服之。此方不道日数，似是一服便仙也。然丹经有一品，上士服之即日升天，中士服之十日而仙，下士服之一年乃仙。今若服此丹一丸，而无异者，可旦旦服之，有异为度。但服此丹，便是仙也，不复须服金水也。汞水在人意所欲服，服此丹久无益，可服金水及汞水也。
　　金水汞水，极用不耗，但渍苦酒耳。
　　上言金水煮水银，似是别取筒中金水，不用汞水也。此言金水汞水极用，汞不是耗，应兼用二水，以煮水银，作还丹也。
　　此二物水，可煮万斤。
　　此一句论之，多是兼用二水煮之，金多可作两剂，各自试之，恐金少不定也。
　　神丹道毕矣。
　　万斤，谓煮他汞，非筒中水银水也。又金水汞水煮他汞，辄成还丹。此二水不耗，苦酒乾即益之，故言可煮万斤成一辈。药毕后，故丁复煮汞也。
　　取丹一斤，置猛火上。
　　取所焕他汞水，以成还丹也。正尔烧之不，复以瓯炉也。恐药散，可以苦酒纸五六重，以裹丹，炭火烧之，可下地作小沟子，以注小陷中也。
　　极扇精之，神丹为金下也。
　　囊鼓鞘扇之，如锻金银工小皮翰，筐作管以吹火，神丹销合流下，如烧铅锡之流也。
　　其色正赤，名日丹金，以涂刀坛，辟兵万里。
　　用之涂刀剑也，如涂物，可用新烧未凝时涂之。
　　以丹金作盘碗，饮食其中，长生不死。
　　可作土形范，以火销丹金而铸器仗，大小在人意也。饮食其中者，为常人不服立仙之药者，以器饮食，但不得神仙，可以久寿耳，得仙者与天地相毕也。
　　与天地相毕。
　　天地元穷，故言相毕。以证长生，犹非仙人，但不复死也。
　　以此盘承日月，当得神光醴。
　　亦如方诸承月，得水在其中也。
　　男女异器食之，立升天也。
　　此器已神，复加以日月神光熙入其中，故能令人升仙也。
　　又取金水汞水各一两。
　　五十日伏火，不越百日，皆化为水。古人隐之，使不相次，使有智者自求之也。
　　向日饮之，立为金人。
　　日初出时，向日服也。昔韩众服之，身立金色。又经云：服之面皆黄色，此盖得道之证，作此色也，非为身内坚刚如金人。
　　身则光明，羽翼即生，上为中黄太一，
　　承叔元精。
　　昔上辅仙官者，皆隶属中黄丈人，及太一君。此二君者，仙人之主也。服金汐还丹，升天则为此天神，调和阴阳也。承犹奉也，叔犹行也，元精者天气也，言此上仙，便成天神，助天奉行四时之气，皆得次叔也。
　　金水各饮半两。
　　古之半两，今之一两也。
　　长生无穷。
　　半两力不足以升天，但长生不死而已o 
　　又以金水汞和黄土，猛火锻之一日，尽化黄金。烧之二日，皆化成丹。
　　但和黄土烧之，着炭在底，恐烧此黄上，成金作还丹。丹成当散。上恐以金着黄土瓯中烧之，如上作还丹时方法也。
　　名曰辟仙，服之如小豆，可以入名山大水，而为仙也。
　　辟仙者，辟死。说云但辟谷长生，不升天。故入名山大水而仙也。地仙作山川之神，如束海小童、五岳君之属也。入大水者，非入水中去也，但以大水为其封，譬如南海太守之类也。
　　抱朴子神仙金汋经卷上竟
　　抱朴子神仙金汋经卷中
　　神仙论金丹
　　抱朴子日：余考览养性之书，鸠集久视之方，曾所披涉篇卷，以千计矣，莫不以还丹金液为大要焉。然此二事，盖仙道之极也。服此不仙，则古无仙矣。往者国土丧乱，莫不奔播四出。余周旋徐豫荆湘江广数州之问，阅见流移道士数百人矣。或有素闻其名，乃在云日之表者，然率相似如一，其所知见深浅有无，不足以相倾也。各各有数十卷经书，亦未必能悉解之也，为写畜之耳。时有知行气断谷，服诸草木药法，所有方书，略为同文，无一人不有《道机经》，唯以此为至秘，乃云是尹喜所撰。余告之日：此是近世魏军督王图所撰耳，非古人也。图了不知大药，正欲行气入室求仙，此道机为道，毕於此，此复是误人之甚。余问诸道士以神丹金液之事，及《三皇内文》，召天地神祇之法，了无一人知之。其夸诞自誉，及欺人云：已久寿，及言曾与仙人共游者，将太半矣。足学尽微者甚缈。或有颇闻有金丹，而不谓今世复有得之者，皆言唯上古已度仙人，乃当晓之。或有得丹方外说，不得其真经。或得杂碎丹方，便谓丹法尽於此矣。
　　昔左元放於天柱山中精思，而神人受之以金丹仙经。会汉末大乱，不遑合作，避地来江束，志欲投之於名山，以修斯道。余从祖仙公，又从元放受之。凡受《太清丹经》三卷，及《九鼎丹经》一卷，《金液丹经》一卷。余师郑君，余从祖仙公之弟子也。又於从祖受之，而家贫无用置药。余亲事之，洒扫积久，乃於马边山中，立坛盟受之，并口诀不书者。江束先无此书，此书出左元放授余从祖，从祖以授郑君，郑君授余。故他道士了无知者。
　　然余受已二十余年矣。资无饭石，无以为之，但有长叹耳。有积金盈柜，聚钱若山者，复不知有此不死之法。就令问之，亦万无一言。如何。夫饮玉粕则知浆蒋之薄味，睹昆仑则觉丘埋之至卑。既览金丹之道，则使人不欲复视小小之方。然大药卒难得办为当，且御小者，以自支持耳。然服他药百斛，为能小小益，而终不能使人长生也。故《老君口诀》云：子不得还丹金液，虚自苦耳。夫五谷犹能活人，得之则生，绝之则死，又死於上品之神药，其益人岂不万倍於五谷耶。夫金丹之为物，烧之愈久，变化愈妙。黄金入火，百炼不销，埋之毕天不朽。服此二药，炼人身体，故能令人不老不死。此盖假借外物，以自坚固。有如脂之养火，而可以不灭耳。铜青涂脚，入水不腐。此是借铜之劲，以抒其肉也。金丹入身中，沾洽荣卫，非但铜青之外传矣。世问多不信至道者，则悠悠者皆是耳。然万一时偶有好事者，而复不见此法，不值明师，无由闻天下之有斯妙事也。
　　余今略抄金丹之都较，以示后人同志者，勤求之，不可守浅近之方，而谓之足，以办度世也。遂不遇之者，直当息意於无穷之冀耳，想见其说，必如出演污而浮沧海，背萤磷而向日月，闻雷霆而觉布鼓之陋，见巨鲸而知寸纱之细也，其喽喽无所先入。欲以弊药，必规升腾者，何异策赛驴而欲寻迅风，棹舰舟而欲济大川乎。又诸小饵丹方甚多，然法有深浅，力势不同，其优劣转不相及，犹一酸之酒，不可以方九酝之醇耳。然小丹之下者，犹自远胜草木之上者也。凡草木之物，烧即糜烂。而丹砂烧之，则成水银，积变又还成丹，其去凡药亦远矣。故能令人长生，而神人独见此理矣。其去俗人，一何缅邈之无垠乎。世人少所识，多所怪。或不知水银出於丹砂，告之终不肯信。云丹砂本赤物，从何得成此白物。又云丹砂是石耳，今烧诸石皆成灰，而丹砂何得独尔。此近易之事，犹不可喻。其闻神仙之道而大笑之，不亦宜乎。上古真人，愍念将来之可教者，为作方法委曲，欲使其免死亡之祸，可谓至矣。然而俗民不肯信，谓为虚文。若是虚文者，焉得九转九变，日数所成，皆如方耶。真人所以知此者，诚不可以庸夫近思求也。
　　余好方术，负涉请问，不惮睑远，每有异闻，则以为喜。虽见毁笑，不以为恶。焉知来者不如今，是以着此，以示识者，岂苟尚奇怪，而崇饰空言。欲令书行於世，信结流俗哉。盛阳不能荣枯朽，上．智不能移下愚。书为信者传，事为识者贵。农夫得彤弓以驱乌，南夷得一表衣以负薪。夫不知者，复何可强哉。世人饱食终日，复未必能勤儒墨之业，治进德之务。但其逍遥游遨，以尽年月。其所营也，非荣则利。或飞苍走黄，或流连梧觞，或以美女荒沈丝竹，或耽沦绮执，或控弦以疲筋骨，或博弈以弃功夫。闻至道之言而如醉，睹道论而昼睡，有身不恪，动之死地，不肯求问养生之法，自欲割削之，一烈熬之，憔悴之，洒吃之。而有道者自宝，秘其所知，无求於人，亦安肯强行语之乎。世人常言，咸以长生，若可求得者，古之圣人以之富贵者，当得之，而无得者，是无此道也。而不知古之富贵者，亦今之富贵，正同耳。俱不信不求，而皆以目前之所欲者为急，亦安能得之耶。假令不能次意信命之，可延仙之可得，亦何惜於试之。试之小效，但得二三百岁不已，愈於凡人之多乎。天下之事万端，而道术尤难明於他事，何可以中才之心，而断世问必无长生之道哉。若正以世人皆不信之，便谓无，则世人之智者又何太多乎。今若有识道意，而独修求之者，诅必便是至愚，而皆不及世人耶。又或虑於求长生，傥其不得，恐人笑之，以为间惑。若已心所断，万有一失，而天下果自有不死之道者，不亦当复为得之者所笑乎。日月有所，不能周照人心，以安足孤信哉。
　　余案《黄帝九鼎神丹经》曰：黄帝服之遂升仙。又云：虽呼嗡导引，及服草木之药，可得延年，不免於死也。服神丹令人寿无穷，与天地相毕，乘云驾鹤，上下太清。黄帝以传涓子，戒之日：此道至重，必以授贤。苟非其人，虽积金如山，勿以此道告也。受之者，以金鱼投之於东流水中，以为约，欢血为盟，无神仙之骨者，亦不得闻见此道也。合丹当於名山中，无人之地，结伴不过三人。先斋百日，沐浴五香，致加精洁，勿经秽污，及与人往来，又勿令不信道者知之，谤毁神药，药则不成。可以举家皆仙，不但一身。世人不合神丹，反信草木之药。草木之药，埋之则腐，煮之则烂，烧之则焦，不能自全，何能生人乎。九丹者，长生之要，非凡人所能见闻也。万兆蠢蠢，唯知贪富贵而已，岂非行尸者乎。合之，又当祭。祭有图法一卷，在《太清经》末卷内具载。所有下卷神丹法，第一丹名丹华，当先作玄黄，用雄黄等细法，标列之下卷耳。
　　抱朴子神仙金汋经卷中竟
　　抱朴子神仙金汋经卷下
　　神仙论诸仙金丹
　　第一之丹名丹华。当先作玄黄，用雄黄水、矾石、汞、戎盥、卤咸、誉石、牡蛎、赤石脂、滑石、胡粉，各数十斤．'以为六一泥，泥火之三十六日成，服之七日仙。又以玄膏丸此丹，置猛火中，须臾成黄金。又以二百二十铢，合水银百斤，火亦三十六日，成黄金。金成者，药成也。金不成，更封药而火之，日数如前，无不成也。
　　第二之丹名神符，服之百日仙也。行大水，以此丹涂足下，即步行水上。服之三刀圭，三尸九虫皆即消坏，百病皆愈也。
　　第三之丹名神丹，服一刀圭，百日仙也。畜吞之口亦终木死也户又辟五兵。服之百日，仙人玉女，山川鬼神，皆来侍之，见形如人也。
　　第四之丹名还丹，服一刀圭，百日仙也。朱乌凤凰翔覆其上，玉女至傍。以一刀圭，合水银一斤，火之立成黄金。以此丹涂钱物上，用之即日自还。以此丹书凡人目上，百鬼皆走避之。
　　第五之丹名饵丹，服之三十日仙也。鬼神来侍，玉女至前。
　　第六之丹名炼丹，服之十日仙也。又合汞火之，成黄金。
　　第七之丹名柔丹，服一刀圭，百日仙也。以缺盆汗和服之，九十老翕皆有子。与铅合火之，即成黄金。
　　第八之丹名伏丹，服之百日仙也。以此丹如枣核许，持之行，百鬼避之。以丹书门户，万邪众精不敢近前，又辟盗贼及虎狼也。
　　第九之丹名寒丹，服一刀圭，百日仙也。仙童玉女来侍，飞行轻举，不用羽翼。
　　凡此九丹，但得一丹便仙，不在悉作之。作之在人所好者耳。凡服九丹，欲升天则去，欲且止人问，亦任意，皆能出入元间，不可得害也。复有太清宫神丹，其法出元君。元君者，老君之师也。《太清上经》有九篇云：其上三篇，不可教授。其中三篇，世无足传，当沉之於三泉之下。下三篇者，正是丹经上中下三篇也。
　　元君者，大神仙人也。能调和阴阳，役使鬼神，风雨胶驾，九龙十二白虎，天下众仙皆隶之也。犹自言本亦学道，服丹之所致也，非自然也，死凡人乎。其经曰：上士得道，升为天官。中士得道，柄集昆仑。下士得道，长生世问。愚民不信，谓之虚言，从朝至暮，但作求死之事了，不求生天，岂能强生之乎。凡人唯知美食好衣，声色富贵而已，恣心尽欲，奄忽终殁之徒，慎无以神丹告之，令笑道谤真。传丹经不得其人，身必不吉。若有笃信者，可将合药以分之，莫轻以其方传之也。知此道者，何用侯王为乎。
　　神丹既成，不但长生，又可以作金。金成取百斤，先设大醮，自有法一卷，不与九鼎祭同也。祭当别称金，各检署之祭祀。天二十斤，日月五斤，北斗八斤，太一八斤，井五斤，鳌五斤，河伯十二斤，社五斤，门户问鬼靖君各五斤，凡八十斤余。二十斤以苇囊盛之，良日於都市盛时，默然放弃之於多人之处，径去无复顾。凡用百斤，乃得自恣用之耳。若不先以金祭祀诸神，必被殃咎。又曰长生之道，不在祭祀事鬼神也，亦不在导引与屈伸也，升仙之道要，在神丹也。知之不易，为之实难也。子能作之，可长生也。
　　近代汉末新野阴君，合此太清丹得仙。其人本儒生，有才思，着诗及丹经赞并序，述初学道随师本末，列所知识之得仙者三十余人，甚明也。作此太清丹小为，难合於九鼎丹，然是白日升天之上法。合之当先作华池溺水，金公黄华，赤盐艮雪，玄白飞符，三五神水，乃可起火耳。一转之丹，服之三年得仙。二转之丹，服之二年得仙。三转之丹，服之一年得仙。四转之丹，服之半年得仙。五转之丹，服之百日得仙。六转之丹，服之三十日得仙。七转之丹，服之二十日得仙。八转之· 丹，服之十日得仙。九转之丹，服之一日得仙。若取九转之丹，内神鼎中，夏至之后，暴之鼎热，内朱儿一斤於盖下，伏伺之，候日精照之，须臾翕然俱起，煌煌辉辉，神光五色，即化为还丹。取而服之一刀圭，即白日升天。
　　又九转之丹者，封涂内之於土釜中，糠火火之，先文后武。其一转至九转，迟速各有日数多少，以此知之耳。其转数少，则用日少，其药力未足，故服之用日多，得仙迟也。其转数多，其药盛也，故服之用了少，而得仙速也。
　　又有九光丹，与九转异，法大都相似耳。作之法，当先以诸药合，火之转五石。五石者，丹砂，雄黄，白誉，曾青，磁石。一石辄五转，而各成五色，五石合为二十五色，色各一两，而异器盛之。欲起死人未满三日者，取青丹一刀圭和之，以水浴死人之身，又以一刀圭发其口内之，而死人立生也。欲致行厨，取黑丹和水涂左手，其所求如口所道，皆自至，可致天下万物也。欲隐形，及先知未然方来之事，及住年不老，服黄华丹一刀圭，即便长生不复老。坐见千里之外，吉凶皆可知，如在目前，人生宿命，盛衰寿夭，富贵贫贱，皆知之矣。其法．俱在《太清》中卷。其次有《五灵丹经》一卷，有五法。用丹砂、雄黄、雌黄、石硫黄、曾青、誉石、磁石、戎盐、太一禹余根，亦用六一泥及神室，祭醮合之，火三十六日成。又用五帝符，以五色画之，亦令人不死，但不及太清与九鼎丹耳。又有岷山丹法，道士张盍蹋精思於岷山石室中，得此方也。其法鼓冷黄铜，以作方诸，以承取月水，以水银覆之，致日精火中，长服之不死。
　　又取丹，置雄黄铜燧中，覆以汞，暴之二十日，发而治之，以井华水服小豆许，百日盲者能视，百病即愈，发白还黑，齿落更生。
　　又有务成子丹夫，用巴砂求置八寸铜盘中，以土炉盛炭，倚三隅堑，以枝盘，以石硫黄水灌之，常令如泥，百日服之不死。
　　又有羡门子丹法，以酒和丹砂一斤，三斗酒渍暴之三十日。服之一日，三虫百病立去。服之三年，仙道乃成，必有玉女二人来侍之，可役使，立致行厨。此丹又可厌百鬼，及四方死人殃痉，害人舍宅，及起造土功妨人家者，悬向之，即无恙也。
　　又立成丹亦有九首，似九鼎而不及也。其要取雄黄烧下其中铜铸为器，以覆三岁淳苦酒上，百日，此器皆生赤乳，长数分，或有五色琅圩，取治之而服之，亦令人长生也。
　　又说和兔丝初生之根，其形似兔，掘取刻其汁，以和此丹，服之立变化，在意所作也。
　　又和以朱草，一服之，能乘虚而行云。朱草状似小桑枣我也，长三四尺，枝叶皆赤，茎如珊瑚，生名山岩石之下，刻之取汁流如血也。以玉及八石、金银投其中，立可丸之如泥，久则成水也。以金投中，则名为金浆。以玉石投之，则名玉醴。服之长生。
　　又有取伏丹法，云天下诸水有名丹者，若南阳之丹水之属也。其中皆有丹鱼，常赤。以夏至十日夜伺之，丹鱼必浮於水侧，赤光生，上照赫如火也，网而取之可得。得之虽多，勿尽取也。割取其血，以涂足下，则可步行水上，长居渊中。
　　又有赤松子丹法，取之千岁蒙汁，及樊桃汁搔丹，着不津之器中，缣密盖其口，埋入地二尺，百日，绞梓木赤实取汁，和而服之j令人面目须发，皆赤长也。昔中黄仙人有赤须子者，岂非服此药乎。
　　又白石生丹法，取峻岩之上。千岁松叶，金菊花，狭苓，狭神，成散，华池水服之，能致神灵。
　　又以相叶阴乾百日，炼蜜丸散，服久得寿身轻。
　　又取乌毂之未生毛羽者，以真丹和牛肉，以吞之，至长，其毛羽皆赤。乃杀之，阴乾百日，并毛羽梼，服一刀圭，百日，得寿五百岁。
　　又康风子丹法，用羊乌鹳血，合少室天雄汁，和丹内鹄卵中，漆之，内云母水中，百日化为赤水，服一合辄益寿百岁，服一升寿千岁。
　　又崔文子丹法，内丹惊卵腹中蒸之，服延年，长服亦不死。
　　又刘子丹法，以丹内玄水液中百日，紫色，握之不污手。又和之以云母水，内管中漆之，投井中，百日化为赤水。服一合得百岁，久服长生。
　　又乐子长丹法，以曾青、铅丹合汞及丹砂，着铜莆中，用瓦滑石封之，白沙中蒸之，八十日。服如小豆子，三年内仙矣。
　　又李文丹法，以白素裹丹，以竹汁煮之，名曰红泉，乃浮汤上蒸之，合以玄水服之，一合一年仙也。
　　又尹子丹法，以云母水和丹，密封，置金华池中，一年出，服一刀圭，尽一斤，得五百岁。
　　又太一召魂丹法，所用用五石，及封之以六一泥，似九丹也。长於起卒、死，三日以还者，拆齿内一丸，与硫黄，俱以水送之，令入喉中，即活。活者皆见使者持节召之也。
　　又采女丹法，以兔血和丹，与蜜蒸之百日，服之如梧子者一丸，日三至百一日，有神女江人来侍之，乃可役使也。
　　又稷丘子丹法，以清酒、麻油、百华醴、龙膏和，封以六一泥，糠火媪之十日成。服如小豆，乃尽剂，得五百岁。
　　又墨子丹法，用汞及五色石之液，於铜器中火熬之，以铁匕搅之，十日还为丹。服之一刀圭，万病去身，长服不死。
　　又张子和丹法，用铅汞砂、曾青水合封之，蒸之於赤黍米中，八十日成。以枣膏和丸之，服如大豆，百日寿五百岁。
　　又绮里季丹法，先飞取五石玉尘，合以丹砂汞，内大铜管中，煮之百日，五色。服之仙飞。以铅百斤，以药百刀圭，合火之成白银。以雄黄水和而火之，百日成黄金。金或太刚者，以楮汁煮之，或太柔者，以白梅煮之，尽一剂得长生。
　　又王桂丹法一，以华池和丹，以曾青、吭黄末覆盖之，内莆中，以回於之五十日，服百日，玉女六甲六丁神女来侍之，可使，知天下之事。
　　又肘后丹法，以金华和丹，以莆盛之，乾瓦封之，蒸八十日，取如小豆，置盘中，向日和之，其光上与日连。服如小豆，长生矣。以投丹阳铜中，火之成金。
　　又一法，以柚汁和丹，服之百日，长生。
　　又李公丹法，用真丹及五石之水，各一升，和令如泥，釜中火之三十六日，出和以石硫黄液，服之十年，与天地相毕。
　　又刘生丹法，用白菊花汁、莲花汁、地血汁、地楮汁、棂汁和丹，蒸之三十日，研令服之一年，得五百岁，老筑服更少不可识，少服亦不老。
　　又王君丹法，用巴砂及汞，内鸡子中，漆合之，令鸡伏之三枚，以王相日服之，在．年不老。小儿不可服，不复长矣。与新生鸡犬食之，皆不复大，乌兽皆如此验。
　　又陈生丹法，用白蜜和丹，内铜器中，封之，沈井中。一期服之，经年不饥，尽一斤，寿百岁。
　　又韩众丹法，用漆蜜和合丹煎之，可延年久视。服之千日，日中无影。过此以往，尚数十法，不足论也。
　　抱朴子日：金液，太一所服而仙者，不喊九丹矣。合之用古秤黄金一斤，并玄明、龙膏骨、太一旬首中石水紫游女玄水液金化石丹砂，封之成水。其真经云：金液入口，身皆金色。老君受之於元君，日此道至重，百世一出，藏之石室，合之皆须斋戒，不与俗人相来往，於名山之侧，束流水上，立起精室，百日成，服一两便升仙。若未欲去世，且作地仙之士者，但斋百日耳。若欲升天，皆先断谷一年，乃服也。若半两，则长生不死，万害百毒不能复伤之，可以畜妻子，致家居官秩，在意所欲，元所禁也。若后欲升天者，乃斋戒，更服一两，便飞仙矣。
　　又金液为威喜巨胜之法，取金液及水银左味，合煮之三十日，出黄土瓯盛，封以六一泥，置之猛火上，炊之卒时，化为丹。服如小豆大，便仙。以此丹一刀圭，粉水银一斤，即成银。又取此丹一斤，置猛火扇之，即化为赤金而流，名曰丹金。以涂刀剑，辟五兵万里。以此丹金为盘碗，饮食其中，令人长生。以引承日月，当得神液，如方诸之得水也，饮之不死。以金液和黄土，内六一泥瓯中，猛火炊之，尽成黄金，中用、也。复以火炊之，皆化为丹。服之如小豆，可以入名山大水，为地“仙。以一刀圭粉水银，立成银。以银一两，和铅一斤，皆变成银。《金液经》云：投金八两，於东流水，饮血为誓，乃告口诀。不知本法，盗其方而作之，终不得成也。凡人有至信者，可以药与之。不可轻传其书，必两受其殃。天监人甚近，而人不知耳。
　　抱朴子日：九丹诚为仙药之上法，然令作之，所用杂药极多，若四方清通者，市之可具。若九域分隔，则物不可得也。
　　又当起火时，当昼夜数，十伺候火力，不可令失其适，勤苦至难，故不及合金液之易也。合金液唯金为难。得古秤秤一斤，於今二斤，率不过直二十余万钱。其所用杂药差易，又不起火，但以置华池中，日数足便成耳。都合之所用三十万，而得一剂，可足令八人仙也。然不中稍少合者，其气力不足以相化成，如酿数升米酒无成也。
　　抱朴子日：其次则有饵黄金，虽不及金液然亦足，远不比於他药也。或陕淤觅＂革眸及齐舞之＂，一蜘既佩皮口治之，或刻酒磁石消之，或可引如布，或立成水服之，或有禁忌不及金液也，或以雄黄雌黄等合饵之，可以引之张之如皮也，皆地仙法耳。银及蚌中大珠，皆可化为水服之，然须长服不可供，故不及金液。
　　抱朴子曰：金此金液及九丹，既当用钱，又宜入山绝人事，故能为之者少。且千万人中，时当有一人得其经，者一，故谓作道书者，略无说金丹者也。第一禁勿令俗人不信道者，谤讪毁之，必不成也q郑君言：所以尔者，合作此大药裁、皆、当祭。祭则太一元君、九丹老君，玉女皆来监省。作药者若不绝入幽僻之地，令俗闻恶人亦得经过闻见，则诸神责作药者，不遵承经戒，致令恶人有言毁之，则不复佑助之，而邪黑得进，药必不成。必入名山之中，斋戒百日，不食五辛生鱼，不与俗人相见尔，乃可作大药。须成乃常斋，不但初作药时斋也。
　　郑君言左君告之云：诸小小山，皆不可於其中，作金液神丹也。凡小山皆无正神为主，多是千岁老物、血食之鬼。此辈皆邪气，令合药不成，不为人作福，但能作祸，善试道士。道士虽当作卫以辟身，及弟子然，亦或能坏人药也。今之医家，每合好药好膏，皆不欲鸡犬、妇人、小儿见之。若被诸物犯之，便用之不验。又染彩者恶，恶目者见之皆失色。况神丹大药乎。是以古人道士合作神仙大药，必入名山，不止凡山之中，正为此也。
　　又按仙经，可以精思合作仙药者，有华山、泰山、霍山、恒山、嵩高山、少室山、昊山、终南山、王屋山、女几山、地肺山、抱犊山、安丘山、潜山、青城山、绥山、云台山、罗浮山、阳驾山、黄金山、鳌祖山、天台山、四望山、盖竹山，此皆是正神在其中，其中或有地仙之人，上皆生芝草，可以避大兵大水，不但於中以合药也，若有道者登之，则此山神必助之为福也，其药必成。若不得登此诸山者，海中大岛屿亦可合药。若会稽之束翁洲，纷屿及徐州之羊莒洲，黍洲光洲、郁洲皆其次也。今中国名山不可得至，江东名山可往之者，唯霍山，在晋安长沙。太山、太白山，在束阳。四望山、天台山、盖竹山、括苍山，悉在会稽。
　　抱朴子曰：余忝大臣之子孙，虽才不足以经国治物，然俦类之好进趣之业，而所知不能远余者，多挥翮云汉，耀景辰霄者矣。余所以绝庆吊於乡党，弃当世荣华，必欲速登名山，成所着子书。次则合神药，以规长生。故俗人莫不怪余之委桑梓，背清涂，而躬耕林薮，手足胼胝，谓余有狂惑之疾也。然道与世反，事不并兴。若不废人问之务，何得修如此之志乎。见之诚了，执之必定者，亦何惮於毁誉，岂移於沮劝哉。聊书其心，亦示将来之同志者。云想后之断金之徒，所有指弃者J 亦与余不异耳。
　　小神丹方，用真丹三斤，白蜜六斤，搅合，日暴，煎之，令可丸。日一服如麻子许，十丸，未一年，白须更黑，齿落更生，身体润泽。长服之，老翁成年少，长生不死。
　　小饵丹法，丹一斤梼下筛，淳苦酒三升，淳漆三升，凡三物相得，微火上煎令可丸。服如麻子，三丸，日再服，三十日，腹中百病愈，三尸去。服之百日，肌骨强坚。服千日，司命削去死籍，与天地相保，日月相望，改形易容，变化无常，日中无影，乃别有光也。
　　小饵黄金法，消金内清酒中，约二百过，出入即沸，握之出指问，令如泥。若不沸，及泥之不出指问，即消之，内清酒中无数也。成，服之如弹子丸一枚，亦可一丸分为小丸，服之三十日，无寒温，神人玉女事之。银亦得可饵，与金同法服。此二物能居名山石室中者，一年轻举矣。止人问亦地仙，勿妄传。
　　两仪子饵黄金法，堵负革脂三斤，淳苦酒一升，取黄金五两，置器中煎之，土炉，以金置脂中，百入百出者，苦酒亦然。餐一斤金，寿蔽天地，食半斤金，寿三千岁。食五两金，一千二百岁。金无多少，便可饵之，当以王相日服之作之，神良。勿传非人。传示非人，令药不成不神。欲去当服丹砂。
　　抱朴子神仙金汋经卷下竟
　　
