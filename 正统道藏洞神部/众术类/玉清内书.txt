玉清内书
　　经名：玉清内书。撰人不详，出於唐代。内容与《通幽诀》、《红锯入黑锯诀》、《还丹肘徒诀》等书类同。《通志·艺文略》着录此书二卷，今残存一卷。底本出处：《正统道藏》洞神部众术类。
　　玉清内书
　　（前阙）
　　元君诀曰：黄芽者，五行甲子是也。甲属木，木是阳之父母。母属北方之气，冬至后一阳生冲，其曰一阳生，萌芽受气於母，故名甲。甲依於土，吐甲以生芽。芽依於母，母曰坤，即是癸之黄芽，六甲之位，囚死休废，同其一甲，在癸而绝位。立五谷五果草木花卉，长养万类，胎卵药物人民，皆从黄芽所生，阳气氤氲运动，地为胎，息为气，万物以春夏发泄为黄芽，秋冬收敛同成熟。各归其色，反本味，不改旧容尽，名曰还丹之义，反本也。夫人改常即死，物改色即坏。乃知一物经火运动，阳气般载，不改旧容，与天地同造化，还丹受气反本也。阳气照耀，凝结自然之道，故曰黄芽。世人莫知天地三光，清浊初分，人民万物，皆从黄芽所长，不越五行而生。黄芽者，萌芽伸屈始初也。因阳而结，因阴而生，阴阳交接，当受气之时，初为混沌，清浊分后，始有黄芽。在甲曰黄，在句曰萌，在伸曰芽，名曰黄芽，乃元和之气，不离五行。五行，水火金木土。水润下，火炎上，金从革，木曲直，土稼穑。
　　诀曰：天地大道，万物久长，元和之气，长生者莫过於日月星辰。阴阳五行，昼夜依土而生，终归於土，随四时更变，然有限期。亦是自然之道。假今松脂含受太阳气，一千年化狭苓，照耀复一千年为狭神，更一千年为琥珀，更一千年为水晶，皆是日月之华气，照耀成精。假令蟾蜍弄月，蚌蛤有珠，并是采弄含受太阳月华之气，成胎为珠。是月之阴魄所结，二味并堪服食，偏治肺气、惊邪、健忘。以木蜜为丸，麻子大，食后津液下三丸。蚌蛤亦能制汞。夫人内修道德，元和之气冲融，修养合道，结精为珠，自然长生。珠居於赤水之中，赤水者血也。假令禽兽蝼蚁，解蛰伏藏者，皆得元和之气，所托存生，非关父母教令而得之。悟怡悟怡，自固其志，音声相和，物类相感，有无相贯，阴阳相抱而全其道，二气和合，有无相制，无有相成，成其道也。河车者，五金之主，亦是北方之位。水能渡车，般载万物，输环不住，是阳居阴位，阴含阳精，金汞相得，故曰河车。是元和之祖，立天地，调阴阳，四时行焉，万物生焉，受气曰命，最灵曰人。福莫大於生，祸莫大於死。既恶其死，复欲其生，是体大道也。且余所注，类异诸家，义合正经，理归大道。论卦象则火候为先，释药物则阴阳为正。参者杂也，水土金三物同为一家，如符若契，契其一理，故曰参同。
　　诀曰：万物非日月不生，金水非火土不成。金水即变化之元，火土乃阴阳之道。天地混沌之时，天地默默，虽未变化之初，终为万物之根。金白水炁，相会气中，状如鸡子。阳燧以取火，非日不生光，犬戎以火镜乘艾化之，须臾即生，象还丹阴阳。今大唐国内时时有之，书不尽言，言不尽意。然则圣人之意，其不可见乎。若用凡水银为丹者，妄人也。言朱砂未得理能驻貌者，不知道也。即去真日远矣。或曰：用凡铅为水银者，而为之元灵。盖不悟水银真铅之正体，唯赞凡铅之功效，不说水银之精妙，必以二事而成。何得不兼，而美之乎。若用凡铅为药，即去道乖远。若安水银为金丹，即不是真法。若悟正法，须悟水铅火铅为主。但得铅本气，遇五而成丹，不遗本也。若悟元化一施，妙用元极。若以外物为情，则性不可合。以水银代汞，则铅不可亲，情性不可依，三宫其何固乎。铅不可亲，八石岂能妙矣。金重如本初，金不失其重，日月形如常，汞不失斤两，是日与金本重。我命在铅不在天，还丹成金亿万年。铅汞本一体，元二也。故曰天铅莫坏我铅，令我命全。莫破我车，载我还家。铅者，砂中自生曰铅。车者，砂中抽出之液曰车。金得火运动曰还丹，金精黄牙制水不流溢。金精之力，玄水也。金精黄牙，同名自生铅也。水者，是砂中抽出之液也。用铅不用铅，不用得长年。用铅者，朱砂自有铅相制。不用铅者，世银之母凡铅也。铅若不真，其汞难亲。铅若是真，不失家臣。铅若不真，凡铅也。铅若是真，朱铅也。宁修铅中金，是丹砂中自生者曰金。不修金中宝，是水银也。圣人明喻，以示后学。鼎鼎是何鼎，用丹砂本土为鼎也。药药是何药，用丹砂中自然流出汞是药也。
　　辩男女三一说黑白大易参同
　　火铅是丹砂，被日月运动，自生出汞，为火铅也。水银，汞之异名，是丹砂阳气未足，抽出为水银。水银在丹砂中，舍甲精气足，回然自生曰男。男女相配，阴阳自然，其情更元异类。金丹本乎一物，而元二物。入阳气运动，故名三一之道。白者金精，黑者水基，归一元二。圣人托喻於《周易》爻象，运动成丹。制伏皆由父母，运动岂越五行。顺其阴阳，不失其时。逆而用之，即魂魄丧亡，如日月交蚀失位，不相宾伏。圣人秘惜，不能正论，多有隐秘之言。从此经诀差互，多作不成。金鼎之诀，宜慎守之。胡药合和，固不然矣。天道难泄，或隐玄象，或托附阴阳，潜说人问，言微妙理，群惑自迷。暨乎羲皇已来，好道求长生者甚众，遇而得之者寡矣，担率留臆而不鉴乎。不求师授口诀，只按古文立喻，求出世之方，虚自勤劳名山五岳，深谷幽溪，朽败腐儒，自古迄今，不死者未见得之。食五谷，纵六情，生人在阳，而鬼在阴。阳耀阴藏，更相朦昧。复不能驱使鬼神，策役阴阳，未得出世之方例，皆而死归汨没於世。寒举绵裘而内暖，热即单衣而饮水。生於阴阳之界，五行所管，况食土所生之物，死归於土，返本也。若不遇日月之华气，运转精液，三一还丹，焉能度行尸比肩。若坠石投川，而不能返，沦段而化，亦可嗟乎。若遇内外金丹，饵之，运形躯，驻貌异常，然可出阴阳之界，五行不管，死籍不录，鬼神侍卫。
　　诀曰：道有仙传秘录丹经《龙虎》、《上清》、《五金相类》、《周易参同契》歌诀。古人之意，至於前圣后圣，并得此道。今之世人，迷愚不‘悟，为是修行得道之人，次遇之不显名，得者隐之不一。先后指诀，密术秘录，歌诀爻象，皆露枝条苗裔，不肯具载而指径门。自古迄今，遇者皆烦师受口诀，而身之有分，即非学矣。传得肘后方者，密心自秘，天道不可转露，泄之养虎自啮。付不道之人，殃罚七代，谪身为下鬼。世人知之有数，非有分而遇之传授，并须探迹。内行不二有分者，乃可虔志誓言，启百灵，对日月星辰，分符受券，方可传之。修行不二，至药元双，天人合道，理契自然，不可仓卒，渔猎而得之。遇师悟者，一言大药只有一门，而有三物，水土金，非世闲水土金凡物也。得之魂魄所归，但行不二之心，道师必当自至金砂内外丹得门，饵之不死，与天地齐毕，叔长生肘后方，以示后学不悟者矣。
　　右造鼎入金，及直符用卦刻漏，不载於此o
　　金丹服食变化五金制汞
　　诀曰：金丹守运十五日，金性死，一两点汞一斤，成白道。守运三十日，堪服，可二两。守运四十五日，或九十日，或经四时足，半两点汞一斤，为白道，服食可一两半。守运二年，一分点汞一斤，为白道，服食可三分。守运三年，大元之气足，刀圭制汞一斤，为白道，服食可一分。守运五年，刀圭点铁及汞五金诸色瓦砾等各一斤，并随本色各成宝，服食可一铢，长生住世。非止於人，鸡犬禽畜与服不死。金重二十四铢为一两，刀圭一分也。
　　诀曰：随其守运上下，日月年岁，用药多少，制汞斤两为金银，复将转点铜输石为大银。每斤用药银二两。其汞银但守运一年，用三两制汞一斤，为白道。还将守运至二年，用二两制汞一斤。守运三年，用一两制汞一斤，为白道。还将守运至一年、二年、三年，依法分两制汞为白道。还将守运，转为药将头制头，种类不绝。是金丹元化一施，子母妙用元极。欲得神通变化，须用本土为鼎，及火候并依潜伏，周而复始，可为世珍仙禄也。
　　诀曰：但取本色天铅，与世水银，分两停止，可配合至一斤。入匮讫，用本色为外鼎，固济，作炉圈埋灰中，向上，灰可厚五寸，长上头运用火。初五两，一伏时加至半斤，一伏时加至十三两，一伏时又加至一斤。只依此斤两，昼夜都至三十日，取二两，点汞一斤为白道。其银二两，还将转点铜一斤，为大银。
　　诀曰：其汞还将入匮守运。但作卫诀，用火斤两，昼夜日数，还将制汞，子母相随，永元断绝。
　　诀曰：若将点铁五金诸石了者，并用得成珍。何也，绿是将头制头，不是本受元气之药。况不得本父母，为气神通有异，只化得下术为白道。服即不在议限，绿有毒也。
　　作外鼎制汞法
　　诀曰：若急速用药，取本土捻为鼎子外鼎，固济如法。深浅还依前法，入金鼎固济讫。还埋灰中，上头用火。初五两，一伏时加七两，一伏时加十二两，一伏时加至一斤，复八伏时。即於鼎四面，用武火逼通赤，半日许，开取之，一两点汞一斤。其药换鼎子，还用火一斤，昼夜至一年，即半两点汞一斤，为白道。
　　诀曰：复换鼎，用火一斤，守二年，一分半点汞一斤，为白道。复换鼎，守至三年，一分点汞一斤。其鼎得逐年换，制化与上同，依年月用药，分两点化，并成珍。服食即不可，为不得元气，直符刻漏守运也。
　　诀曰：制汞用药之时，但取汞，用药和研，便投於锅子中。还以些些药盖之，上以甍器盖，四面湿纸缠，却坐於虚灰中。以火约半斤，遥逼一盘饭久，渐加火，半日已来，烧通赤。须臾结硬作团，伏火，取鼓之始，镕成质为宝。
　　诀曰：大丹守运三年，气足取之，以木蜜为丸，麻子大，依分两逐年服食。取生成捧药，跪坐，向日念：天真饵之。其丹系一两於左臂，后出入往来，奏表上书，登· 坛拜谒，人皆钦仰。或有不意之心，向人者自散。入山及旷野，昼夜逢恶兽鬼魅恶人，皆自伏藏，不敢为害。系於战敌之处，周匝侍护五百人，不遭箭矢锋刃所伤。若所行之处，土地灵祇侍卫。若有药书符录，作法尸解，召集五岳天仙，龙神万灵，立至驱策自由。世人有疾病，将丹书字，吞之立愈。
　　金鼎铭
　　后土金鼎，生死长七。神室明三，圆五深二。混沌徘徊，天地四星。阴阳两头，象如鸡子。形容莫差，黄白在裹。厚薄须匀，六一固济。好守午门，参同自契。
　　诀曰：造鼎及入金诀，但取所生朱砂下土，或如黄蜡腻，或青黑色，取一二合研淘，有石砂子，或如油麻粒大小不等，或黄黑色者，研破有朱砂者，此土力大。梼筛讫，但以和作泥，熟为妙，便固作鼎，形如鸡子，长七寸，圆五寸，趁润截两断，造丸所曝乾，镞中心各阔三寸，渐渐底尖，各深二寸。神室明裹与外，并如鸡子形。两扇唇口，并圾作雌雄，不得参差，将金水安在器中，但分两停，不勒斤两数入。讫如法固济，任意临时泥炉安置，用直符，长去鼎子底一寸。盖覆运动。常以草灰掩蔽坚埋，直符用事，并依六候历。
　　用火直符六候进退诀
　　第一月一日初候，发火一两，三十时。至二日半，加二两，至六十时。第六日第二候，初三两，三十时。加至四两，满六十时。第十一日第三候，初五两，三十时。加至六两，六十时。第十六日第四候。初还用六两，三十时。退至五两，六十时。第二十一日第五候，退用四两，三十时。复退至三两，六十时。第二十六日第六候，退用二两，三十时。复退一两，六十时。
　　右六候直符爻象生进退一月法例，周而复始。
　　第二月初候，二两，三十时。加至三两。以次每遇换鼎入月头初候，加至一两用事。至九个月初候，用九两。是从一至九，金虎吐精，三十时。加至十两，六十时。以次直符合进合退，但依法刻漏，分明用火。火盛之时，象四月大王，极阳用事，进退港伏，阴阳刑刻，过换鼎，即土王金乡，三物俱丧，是金土本气相感也。直符合退之时，象五月阴气用事，一阴生上九，亢龙有悔，直符运动，至九鼎。是第九月后初候，常九两，三十时。加一两，六十时。至第三候终，用十四两，阳极。第五候阴生，却退十二两，三十时。复退至十一两。至第六候退守十两，三十时。复退至九两，六十时足。第十月后，不论年月，常如取九月初候，还甩九两，三十时。加一两，六十时。至第三候，用十四两，退至六候九两，六十时足。以次序直符加喊，刻漏分明，周而复始，昼夜运动，九杷而毕法。
　　诀曰：从第一月初候发火，用二十四铢火，为一爻生也。象计二十四气。守至二日半，加一爻，至五日为一候也。以次用火加爻，每月有六候。常至第三候六十时下，与第四候三十时上，并用武火处也。其火斤两进退昼夜，即须别添熟炭。常应露火面，则候为本斤两数也。其直符九个月半，毕后即须常取第九月火候爻象法则，进退斤两为定，不论年月也。
　　复诀曰：惟火候最难，巡历名山，上格有共论之，皆有所悟。惟土惟火，世之不传。余之肘后，真诀其源。
　　直符更漏进退图
　　诀曰：直符合加喊时节，须取刻漏，分明合进退，依法用之，更漏合加喊定时，候盈缩有径门而已。但取昼夜长短，刻十二辰子丑寅卯辰巳午未申酉戍亥等。从子时初，於水滴看日，照至丑时，合用多少水。但作桶子，高三尺，内圆阔一尺，近底棱边钻一小孔子，内乌翅翎管紧安其中，蜡塞四面，即盛水令满、任於滴下，尽即却投在内，任滴，看至一辰位，合用水几桶子，即知诸时用水桶数。昼夜分十二辰位，约定桶子多少，与秤之更漏元别。如滴水有多有少，即昼夜长短，但用意消息，万不失一。
　　用火进退直符火记正历
　　一月火候诀六＋时是五日也
　　第一初候，一爻三十时，加至二爻六十时。第二初候，三爻三十时，加至四爻六十时。第三初候，五爻三十时，加至六爻六十时。第四初候，还用六爻三十时，退用五爻六十时。第五初候，退用四爻三十时，复退至二爻六十时。第六初候，退用二爻三十时，复退至一爻六十时。
　　二月火候诀
　　第一初候，二爻三十时，加至三爻六十时。第二初候，四爻三十时，加至五爻六十时。第三初候，六爻三十时，加至七爻六十时。第四初候，还用七爻三十时，退至六爻六十时。第五初候，退用五爻三十时，退至四爻六十时。第六初候，退用三爻三十时，复退至二爻六十时。
　　三月火候诀
　　第一初候，三爻三十时，加至四爻六十时。第二初候，五爻三十时，加至六爻六十时。第三初候，七爻三十时，加至八爻六十时。第四初候，还用八爻三十时，退至七爻六十时。第五初候，退至六爻三十时，复退至五爻六十时。第六初候，退用四爻三十时，复退至三爻六十时。
　　四月火候诀
　　第一初候，四爻三十时，加至五爻六十时。第二初候，六爻三十时，加至七爻六十时。第三初候，八爻三十时，加至九爻六十时。第四初候，还用九爻三十时，退用八爻六十时。第五初候，退用七爻三十时，复退至六爻六十时。第六初候，退用五爻三十时，复退至四爻六十时。
　　五月火候诀
　　第一初候，五爻三十时，加至六爻六十时。第二初候，七爻三十时，加至八爻六十时。第三初候，九爻三十时，加至十爻六十时。第四初候，还用十爻三十时，退用九爻六十时。第五初候，退用八爻三十时。复退至七爻六十时。第六初候。退用六爻三十时，复退至五爻六十时。
　　六月火候诀
　　第一初候，六爻三十时，加至七爻六十时。第二初候，八爻三十时。加至九爻六十时。第三初候，十爻三十时，加至十一爻六十时。第四初候，还用十一爻三十时，退至十爻六十时。第五初候，退用九爻三十时，复退至八爻六十时。第六初候，退用七爻三十时，复退至六爻六十时。
　　七月火候诀
　　第一初候，七爻三十时，加至八爻六十时。第二初候，九爻三十时，加至十爻六十时。第三初候，十一爻三十时，加至十二爻六十时。第四初候，还用十二爻三十时，退至十一爻六十时。第五初候，退用十爻三十时，复退至九爻六十时。第六初候，退用八爻三十时。复退至七爻六十时。
　　八月火候诀
　　第一初候，八爻三十时，加至九爻六十时。第二初候，十爻三十时，加至十一爻六十时。第三初候，十二爻三十时，加至十三爻六十时。第四初候，还用十三爻三十时，退至十二爻六十时。第五初候，退用十一爻三十时。复退至十爻六十时。第六初候，退用九爻三十时，复退至八爻六十时。
　　九月火候诀
　　第一初候，九爻三十时，加至十爻六十时。第二初候，十一爻三十时，加至十二爻六十时。第三初候，十三爻三十时，加至十四爻六十时。第四初候，还用十四爻三十时，退至十三爻六十时。第五初候，退用十二爻三十时，复退至十一爻六十时。第六初候，十爻三十时，复退至九爻六十时。
　　元君潜运手镜诀
　　诀曰：天地二气相感，日月迭照，成自然还丹。上界仙官，守护收采。非俗士之所遇，皆仙人则而取之。三皇以敬至道修生，以直符运动三年，象自然之气运，火候依节，符乾坤坎离，运动火候斤两，须得真经师受口诀。凡言不载，若不从师受参差，药物交杂，终元得理。圣人观天符之门守一，但得本父母相制，必成大丹。则阴阳变化之道，神通自在，返归其色。
　　诀曰：直符法喻，假令十，一月建子，阳气始生法象，夏至前一日夜鸡呜时一阴生，阴气用事，是天地阴阳进退，一年十二月，生成用事也。故月有六候直符，生成潜伏，五行出没，交会形刻，并在内申。故云火木前十五日，白月三候，极阳用事。证后阳退阴生，九六阴水也，后十五日，黑月三候，极阴用事。周而复始，故七八九六道自合，三十终金水。本喻立月候昼夜，用火港伏，象一年阴阳节候，用直符昼夜，此是天地枢机在乎手，名曰出世之方，神通变化，玄之又玄。但发火之时，便是十一月，受阳用事也。
　　诀曰：第一鼎第一月初候，火一爻生，直符象十一月建子，阳气用事。初九，潜龙勿用。一爻生昼夜，二日半三十时。加至二爻，至五日一候六十时，巡十一日一辰。子丑寅卯辰巳午未申酉戌亥，五周各六十时，为一候。初候五日，惊垫震来受符，运至上弦八日，金性低昂半受死，守至十五日为一气，金性全灭。二十日，萌者不生，阳伸阴屈，水不动，刚柔相使，自然丹耳。二十一日，巽来受符，金水性己灭竭亡，二精呼吸，吞饮同死。震巽二木渐顺，汞虽得乾，未是大丹。三十日，道穷返归乎坤元，受符成丹，三物同没於土。四十五日，为一节，一节相呕相通运至。六十日，卯当夹锺，夹到卯门，榆荚坠落，还归其根。二月，榆死魁刚卯，刑德相负，昼夜始分，故云榆荚丹。
　　诀曰：日有三照，月有三移。日月合气，故万物三变而至极，经四时自然之道。月有三百六十时，时计象一年十二月，得四千三百二十时，一时当一年，计四千三百二十年，象自然之还丹，阴阳交媾，寒暑而成象。
　　诀曰：港伏阳伸阴屈，余并依节候卦象，直符气候，法是九鼎。九鼎九个月。
　　诀曰：九鼎各须三分者，每鼎各守三十日，受气二百七十日足，阴阳俱盛，十月土王而生，故云子母脱胎，世人莫知之矣。水火相克。互相制伏，更为父母，不越五行，藏伏成形，守运一千日，大元气足，性归北方癸水，黑色，始得名曰大还丹也。
　　诀曰：取元气金水，但分两停相和，合其体本，立喻上下弦数二八斤之数，应阴阳二金，本乎一物，而生二象气候，雌雄黄白，自然情性相依，阴阳合为一体元二。二曰火，一曰水，除水火为药，元别入分。若有异类，终不成丹。得之不在斤两数耳。
　　诀曰：但将金水入鼎，如法固济，取四杀刑克。阳日阳时发火，自置更漏，节候分明，知加臧不失金水，在於鼎中，混沌未分，被直符运动，阴阳交腾，吞饮变化，元气清浊，上下玄黄，金水成形，象鸡子，元气在壳中，受阳气，含其真而抱一也。
　　诀曰：丹砂金砂，金液倒长砂，黄牙天铅，砂汞铅汞，真阴真阳，金土水火，乾坤坎离，化生龙虎黑虎，西灵金丹，玉液九转，还返大还，尽是还丹之异名。皆是古人藏机之隐秘，不一悟者。若遇《肘后诀》、《参同契》，其理归一元二，故曰还丹。还丹有返，忌覆盆血。覆盆血者，不吉之人。慎勿与同心泄天道也。及合金入鼎，直符用事，炼丹之所，守慎清净不秽，元生死哭泣安尸灵屋宇不道之地。须择福德形胜安争之处，方可结坛，焚香，虔志祭祀土地灵祇，水陆等，方可安即，百灵助佑，天道和合，诸仙来护，但心行不二，若於常常之处修炼，亦须谨诤触秽，不可容易炉样，及指药所在图本，祭醮法则并在别诀中。
　　火瓶直符定节刻诀
　　假令五月十七日子时起，至二十日巳时过。一五。
　　二十日午起，至二十二日亥过。二五。
　　二十二日子起，至二十五日巳过。三五。
　　二十五日午起，至二十七日亥过。四五。
　　二十七日子起，至三十日巳过。五五。
　　三十日午起，至六月二日亥过。六五。
　　六月二日子起，至五日巳过。退六五。
　　五日午起，至七亥过。退五五。
　　七日子起，至十日巳过。退四五。
　　十日午起，至十二日亥过。退三五。
　　十二日子起，至十五日巳过。退二五。
　　十五日午起，至十七日亥过。退一五。
　　玉清内书竟
　　
