大丹篇
　　经名：大丹篇。撰人不详，约出朴五代宋初。系辑录唐末五代诸家丹经歌诀，略加注解而成。一卷。底本出处：《正统道藏》洞神部众街类。
　　大丹篇
　　元阳子日：金虎者，还丹之根本。金虎非二物之名，盖述於铅汞也。铅黑属北方水，数一，是子能知一万事毕。《契》云：铅含五色属五方。又云：三黄一黑，求死不得。三黄一黑，灵丹之名。能修三一，飞仙必得。一水也，三木。铅砂之汞为青也。
　　又曰：金丹得就后，须出火毒。如不出火毒，服令人口鼻中生疮，时常冲口乾颊似火烧，须出之。先取楮汁，丸如麻子大。次用枣禳丸了，以生绢袋子贮。掘地坑子，可深一尺五寸，更迭好纸裹衬，却湿土培拥一七日。开取悬入井，去水三五尺，三日。呼入寒泉去毒。取之於合中，於至夜晴露七夜。呼天河出毒，如丹发动，以甘草煎浓去滓，令日夜渐渐呷之，即解火毒也。
　　太一阴君曰：金液华丹生羽衣，千变万化无所疑。此上仙之要道。
　　又《龙虎上、经》日：丹砂木精，得金乃并。若求长生汞须死，汞若不死徒自苦。丹木之子金刻之，水为母土堰之。飞仙之道不待时，还丹之功毕在兹。若识大道之理，候锺律二气，黄白必就。
　　黄牛山《金碧歌》日：水火独相配，徘徊生景云。七反砂也。汞者阴之正气，而能生长万物，故阳躁而阴静，静则不死之道也。经曰：天玄地黄，得而服之，不死之方。经曰：白虎含赤龙，一飞还一伏。一物贯五彩，永作仙人禄。金石之门而多隐秘，绿世人无智，不明此道，故不显铅汞大丹之妙。所以庸昧者多，贪毒者众，就功者少，不可轻泄天道隐文，好道君子，求贤真士，更加思焉。丹砂之母汞，是月之精，而生於阳，应天而为臣，助人身而能不死。．丹砂属南方火。火，木之子，水之孙，土之母也。故土石是丹砂魂魄。阳药有七金，二石五黄，白雄雌、毗黄曾青，阴药七金，三石四水，金银铅锡、硝石朴硝之类。
　　龙虎三伏兼通幽微火候黄芽歌日：
　　黑龙变兮赤龙生，黄神胶裹水泓澄。
　　仙人名为立制石，百炼始得归蛇形。
　　阴功光晶耀鲜色，击触幽幽作磬声。
　　金光鼎内观乾象，水土相拘混甲庚。
　　龙藏虎制不敢伏，二气悠悠在丙丁。
　　三阳甲子体乃成，千淘万炼流黄轻。
　　刘真人歌
　　三山鼎上九重关，女子披颜表裹看。玄武若能擒白虎，三宵五夜自凝还。神水煮归，还本色也。
　　又歌日：能用水火，子母对坐。六十卦就，黄金满驮。古人不要一驮金，即要丹服之可也。
　　九霄真君大丹歌七首
　　天地玄黄，铅白为匡。神室上下，不离本乡，悟之者道，失之者狂。
　　鼎鼎是甚鼎，药药是物药。为当四象成，为复五神作。异类不同宗，子母相假托。黄芽不用铅，不离铅中作。智者审思之，安知道可学。不得黄芽砂，纵是亦须错。
　　金公作筋髓，七宝上良媒。姥女勾砂入，玄黄定魄回。何劳询道者，自得往蓬莱。
　　日月自相交，乾坤合两爻。中宫为覆藉，白液重相包，金汞为夫妇，水火两相邀。若变阴阳性，先文后武调。但能知固一，控鹤入云霄。
　　玄冥之精天所育，白石欲治去沙蹙。冥精苦炼紫光生，白石投砂又经宿。二分水入母为基，能汞室中人莫掬。丙丁施北月上宿，一百五十余三六。三六更除药更灵，黄芽感之为金精。若将此物同河车，还与河车俱在北。仙药至妙妙难得，万病能除发却黑。忌堵鱼鳖食不得，唯与覆盆最相克。
　　流珠得火自然飞，唯有黄芽能制之。金入猛火色不变，自然之道常有期。朱儿皇皇多朴质，志在铅花同一室。阴阳之道要在一，子谛思之莫使失。先入水兮复入火，玄黄之液化为丹。身生羽翼为九仙，五色光曜化千般，当此之时当自欢。
　　黄龙黑铅三十斤，得火不飞石最神。北方白石极求匀，可以化之无垢尘，河上姥女必须真，见火不走如君臣。未能大器为小人，九十一日吠黄银。雄黄伏火，黑水自然为金矣。
　　荆南李真君大丹金液诀李君讳托，是剑南司马真君弟子。张君，名陶，性好玄文，自小慕道，在世四百余年，后升化去。
　　真君曰：良无头，釜有底，两物相逢自合体。良无头，是艮也，象山即山就也，山就之物也。釜有底，金也。金未离母，是真铅也。铅含五彩，属北方水中金。金是阳防也，久炼铅自金也。两物相逢自合体。就银字，此银是北方水银之银，非西方金银之也。西方银是炼出之银，是白虎位，亦名市上烂银。
　　《潜通诀》中不许用银也。唯堪作器物，不堪任用。取山中天生银，就之生用之，乃大丹之田也。故《潜通诀》云：昔者古人不灶於银，取矿中者生用之。言其中有真铅，真铅者银是也。又云：真铅是红银朱结就，可为丹头用之，化阴为阳。不炼於汞，将朱铅二物入鼎，牛粪火销炼之，自就於内，作还丹也。
　　《参同契》云：赤黑达表裹，是第一法也。意云：但取山洞中生银，用为火药种，是正真之法，天生牙是也。
　　歌曰：莫破我车，废我还家。若烟却铅名坏车。坏却车体，不住药也。又失北方坎男义不成。但取银用之，即是真一水数也。亦是月之精，地之魂矣。亦名衔铅银之银，银之属水也，自然砺石之赢者，日砺即朱砂是也，亦是天生自然之物，为七十二石之长，长生药之君主。亦名之日精，变化生成也。南方属火，火数二，中含一阴为女。取辰锦州朱砂为上等，生用之。日月天地宝，神仙羽化根本，志人依凭，必不悟道也。
　　歌曰：莫坏我，命得全。
　　又歌曰：日月自相催，朱铅合铅灶。日月即坎离也。药之正体，阴阳相催自合朱，是木之子，汞水在其内。转向束南方为龙也，震卦是也。不用药，直下制。水火是药，不安别药，故云不用药，直下制。制者是阴制阳，阴在上，阳在下，奔水火，是坎离日月之精灵魂。自相求者，水火之候也。水火作媒相配隶，阴用水为媒，阳用火为媒。即汞成阳，流珠备，须谨防。若运於火，周流六虚，用六卦。三日震动震卦，三五成德，乾体乃成，三阳足美。十六转成巽卦，一阴生也。二十三下弦二阴，生成艮卦。三十日终坤，三阴生成，归土。还丹始终二体合，束北丧朋，西南得朋，配合阴阳始终矣。修到紫宫人出世。紫宫，南方九宫也。汞从南方来，至北方紫色。西方水银修炼运火，却归西方本位。经紫色谓之还丹，服之冲天，故云人出世也。
　　《潜通诀》云：金粉雄，朱汞水，入银壶，中数转是也。不识火铅与水，纵解万般元所济。火济者，火衔水银者，水隐其宝。人不识铅汞水火，丹虽多，皆不为身之宝。金克木生火，火克金生水，水生金。大丹修炼，相生相克，运用五行。
　　《金石灵台诀》云：此乃天地自然为道。且阴阳坎离，日月刚柔，昼夜情性。魂魄对持，而相制伏。然以权衡法度，刚柔相代，阴阳相生，变化元穷，乃合於天上为日月星，下为水火金。故圣人应天符，达变通之道理，以万物生焉。如恳於道探诚好术者，可以观此金石之性。学浅管见心垢之徒，不可求之。
　　《彭真君歌》曰：水流润下，火性炎上。水火夫妇，有衰有王。若似参商，一俯一仰，不立堤防，久觉难养。
　　《术中经》云：夫汞者，姥女之别名。砂者，铅中之至珍。为砂汞者，此真诀也。铅之有砂汞，有人有情性也。汞於人非外物也。砂汞为铅，非杂类也。三一之道，修情合性，然后可以归真复卦矣。金液之术，以金养水，而后可以返本还元也。若别物为之，则情性不可合。故《参同契》云：名者以定情，字者绿性言。金来归本初，乃得称还丹。
　　又曰：情主治内，立置鄞鄂。性主营外，怛筑城郭。是知汞。汞者铅之情性也，元气者人之根本也。金主营外，故为之性。汞主治内，故谓之情。以金制汞，推情合性之义。含精养神，修性合真之道也。
　　又曰：龙呼於虎吸其精，两相饮食俱相荣。乃谓束方甲乙木，日青龙也。西方庚辛金，曰白虎也。龙为情，虎为性，情性相依，还反之义。
　　又歌曰：束身敛魂充虎饥，虎来瞰食生体髓。脂脉也。则呼吸之义明矣。
　　又歌曰：太阳流珠，常欲去人。卒得金花，转而相因，化为白液，凝而正坚。金花先唱，有顷之问。散解为水，马牙阑干。阳乃往顺，情性自然。是知立乾坤，运水火，应天符，合三才，然后为之丹砂。妙言至远，大道至简。银为牙母，为铅脚。但子知宗枝，用之即不错。朱砂为金，水汞为银，立可制成，成即为真。修丹不悟三五一，悟者还从坎裹出。一生男女并相依，变转青公为金质，更无关锁及堤防，内外自家为神室。服者长生兼救贫，通灵不过於千日。
　　又歌曰：白马牙，好丹砂，配二八，和两家，知上下，猛三花，万生定不死，君莫夸。
　　鬼谷先生《九转金液大还丹歌》曰：仙人炼丹不用药，唯有神室是金作。世人寻道不知源，枉损金银作城郭。为世人不知丹诀，青霞子曰：莫破货财，莫使家贫，若不得真口诀，炼丹不得就。金银就是他乾死，死了却能变生药。造化不离水银中，精魄结就金花药。药换不离造化原，还丹须是阴阳作。四两一斤共合体，一阴一阳相配隶。七十二日一周天，熟了却从甲乙起，服之永岁保长年，真仙妙诀斯至已。
　　又歌曰：我家有五物，三种少人知。本来为一体，分作五乡离。束方甲乙青龙兄，西方庚辛金女娉为妃。南方丙丁火，双生合二仪。北方壬癸水，得一自坚持。中央戊己土，修城种宝基。用火火一，莫令人知。水火不相壅，圆败总由伊。一转两转安魂魄，三转四转定半期，五转六转神光泰，七转八转上仙追，九转通灵升天汉，造化功探勿二疑。
　　裴相公大丹歌
　　大道留丹鳌，清心慕烟霞。阴阳成造化，水火结河车。铅汞须归戊，炉开紫金花。华池再修养，神水各为家。志士得之须保惜，定我性命育神室。下士闻之多暗笑，真人见说安魂魄。焚香礼之万事毕，皆感天地作仙质。容先生曰：若遇玄文秘诀至药，不得轻传。轻传则殃及七祖，各慎之矣。
　　大丹篇竟
　　
