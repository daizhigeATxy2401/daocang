三十六水法
　　经名：三十六水法。撰人不详，约出朴魏晋南北朝。一卷。底本出处：《正统道藏》洞神部众街类。
　　三十六水法
　　矾石水
　　取矾石一斤，无胆而马齿者，纳青竹筒中，薄削筒表，以硝石四两，覆荐上下，深固其口，纳华池中，三十日成水。以华池和涂铁，铁即如铜，取白治铁精，内中成水。
　　又法
　　取矾石三斤，置生竹筒中，薄削其表，以细绵缠筒口，埋之湿地，四五日成水。
　　又法
　　先以淳醋浸矾石浥浥，乃盛之，用硝石二两，漆固口，埋地中深三尺，十五日成水。
　　雄黄水
　　取雄黄一斤，纳生竹筒中，硝石四两，漆固口如上，纳华池中，三十日成水。
　　又法
　　用硝石二两，以庞瓶瓶盛苦酒，纳筒中，密盖，埋中庭，入土三尺，二十日成水，其味甘美，色黄浊也。
　　雌黄水
　　取雌黄一斤，纳生竹筒中，加硝石四两，漆固口如上，纳华池中，三十日成水。
　　又法
　　加矾石、硝石各二两，以庞瓶瓶盛，埋地中，二十日成水，其味甘色黄。
　　丹砂水
　　以丹砂一斤，纳生竹筒中，加石胆二两，硝石四两，漆固口如上，纳华池中，三十日成水。
　　又法
　　石胆、硝石各二两，庞瓶瓶盛，埋如上，三十日成水，味苦色赤。
　　曾青水
　　取曾青一斤，纳生竹筒中，加硝石四两，汞二两，漆固口如上，纳华池中，三十日成水。
　　又法
　　用硝石二两，饭瓶瓶盛，埋如上，三十日成水。
　　白青水
　　取白青一斤，兔血一合，并安竹筒中，纳苦酒中，五十日成水。
　　又法
　　加硝石二两，庞瓶瓶盛，埋如上法，三十日成水，其味酸而色青。
　　矾石水
　　取矾石一斤，丹砂二斤，硝石一斤，纳竹筒中，漆固口如上，纳华池中，百日成水。
　　又法
　　以云英水搔令浥浥，加硝石二两，以庞瓶瓶盛，埋如上，三十日成水，味辛苦，其色青黑。
　　磁石水
　　取磁石一斤，雄黄一两，石胆一两，合梼纳竹筒中，漆固口如上，纳华池中，三十日成水。
　　硫黄水
　　取硫黄一斤，八月桑上露一升，硝石二两，纳竹筒中，漆固口如上，纳华池中，三十日成水。
　　又法
　　先以淳醋搔硫黄，搜令浥浥，纳竹筒中，加硝石二两，如上法，埋地中，十五日成水，名曰包天之拘。
　　硝石水
　　取硝石梼筛，盐渍浥浥，纳竹筒中，密固口埋地中四尺四寸，五日成水。
　　又法
　　硝石三斤，纳生竹筒中，薄削竹，缠约口，埋湿地四尺，五日成水。
　　又法
　　治硝石以土龙血搔之，令浥浥，纳竹筒中，漆固口，埋地中三尺，十五日成水，味苦，名阳洵。
　　白石英水
　　取白石英一斤，鹤子血一升，硝石四两，合纳筒中，漆固口，纳华池中，三十日成水。
　　紫石英水
　　取紫石英一斤，纳竹个中，加硝石四两，漆固口，如上法，纳华池中，四十
　　日成水。
　　赤石脂水
　　取赤石脂一斤，乌犬血一升，和之。加硝石四两，纳筒中，漆固口，如上法，纳华池中，三十日成水。
　　玄石脂水
　　取玄石脂一斤，硝石四两，合纳筒中，漆固口如上，埋入地五尺，三十日成水。
　　绿石英水
　　取绿石英一斤，曾青一两，丹砂二两，合纳竹筒中，纳华池中，百日成水。
　　石桂英水
　　取石桂英一斤，生姜汁一升，合纳竹筒中，讫纳华池中，十日成水。
　　石硫丹水
　　取石硫丹一斤，磁石一斤，合铸，纳竹筒中，埋之，十日十夜成水。
　　紫贺石水
　　以紫贺石一斤，麻汁一升，合搔纳铜器中，十日成水。
　　华石水
　　取华石一斤，丹砂二两，合纳竹筒中，埋入地一丈，十日成水。
　　寒水石水
　　以寒水石一斤，石胆一两，合纳竹筒中煮之，一日成水也。
　　凝水石水
　　以凝水石一斤，青亮血一合，梼纳竹筒中，埋湿地入三尺，十日成水。
　　玲石水
　　以玲石一斤，伏翼矢一升，合梼纳竹筒中，埋之，百日成水。
　　滑石水
　　以滑石一斤，云母一升，戎盐一升，合纳竹筒中，埋之，十日成水。
　　黄耳石水
　　以黄耳石一斤，八月百草上露一升，合纳竹筒中，渍苦酒中，百日成水。
　　九子石水
　　以九子石一斤，楼汁一升，合梼纳铜器中，停之，十日成水。
　　理石水
　　以理石一斤，竹沥一升，合纳竹筒中，漆固口，埋入地五尺，三十日成水。
　　又法
　　治理石，以淳醋搔令浥浥，土金盛炭火，熬三日而赤，治之纳竹筒中，率一斤，加硝石二两，漆固口，埋地中深三尺，二十日成水。
　　石脑水
　　石脑一斤，硫黄一斤，合梼纳竹筒中，埋之，十日成水。
　　云母水
　　取熟授云母粉一斤，盥水二两，石水一两，搅搔令浥浥，纳竹筒中，入地五尺，二十日成水。
　　又法
　　治云母粉，以桂水、戎盥、水分等搔令浥浥，纳竹筒中，率加硝石二两，漆固口，如上法，埋地中深三尺，并空井元水者盖之，二十五日成水。盛以铜器，置湿地，名曰云英液，以凝化石九英。
　　黄金水
　　以金一斤，绿矾二斤，纳生竹筒中，漆固口，纳华池中，五十日成水。
　　白银水
　　以白银一斤，麦酱清二升，淳酒二升，赤黍牡刻酒一升，合纳竹筒中，漆固口，如法纳华池中，三十日成水。
　　铅锡水
　　削铅二斤，相和硝石四两，合纳筒中，漆固口，如法纳华池中，百日成水。
　　玉粉水
　　玉粉一斤，芍药灰一升，白犬血一升，脐蟾十枚，梼绞取汁合梼，纳竹筒中，漆固口，如法纳华池中，三十日成水．
　　又法
　　取白玉如堵肪者，以蟾蛉汁涂之，即消润如饵，即粉解治之，以棠梨实屑粉蟾蛛，一日一夜化为水。
　　取土龙汁，和云母水，以搔玉粉令浥浥，铜跳盛之，一宿化成水，名日玉浆。
　　漆水
　　漆一升，大宿蟹十八枚，覆之，五十日成水。
　　又水
　　取淳漆一斤，置铜器中，以大宿蟹十八枚，纳漆中，一宿化成水。复以云母粉一斤，纳漆中，一宿化成水。复取白玉屑粉三斤，纳漆中，三日化成水。名日神浆。以药汁即彻视神明，光于四海，元所不通。
　　桂水
　　粉桂一斤，葱涕三升，合纳竹筒中，蒸之，三日三夜成水。
　　又法
　　治桂屑，以白葱汁搔浥浥，复以山中露水，若雨雪及千里流水皆可，以搔云母桂令温，置生竹筒中，率一斤加硝石二两，塞饭中，蒸之，三日三夜即化为水，名日木石得。
　　盐水法
　　治下筛盐，以水搔之令浥浥，薄削筒令盛之，重密塞其口，埋入地四尺四寸，以水湿其上，四日成水。
　　右三十六水法，古本省要，易可遵用，而诸石中亦有非世所识，丹药不尽须之者。其朱点头十五种，是后荐之限。石名既同，所以合此也。
　　石胆水
　　治石胆一斤，搔以淳醋浥浥，纳竹筒中，硝石二两覆荐之，漆固其口，以饭瓶瓶盛醋，纳竹筒於中，埋入地深三尺，十五日成水，名日云梁石洵。
　　铜青水
　　治铜青，搔以五洵水，没令浥浥，纳竹筒中，一斤加硝石二两，漆固口，埋之如上法，十五日成水，取蒸消之，名华龙汐，状若青碧，一名云英洵。
　　戎盐水
　　治戎盐一斤，搔以土龙汁泛浥，纳竹筒中，一斤加硝石三两，漆固口，埋地中探三尺，十五日成水。
　　卤咸水
　　治卤咸，搔以淳酒令浥浥，纳铁器中，炭火上熬之，三日三夜赤出，治之。纳竹筒中，一斤加硝石二两，漆固口，埋地中入三尺，十五日成水，名日金溜液。
　　铁华水
　　取铁华，治之以云英盐水，搔令浥浥，纳竹筒中，一斤加硝石二两，漆固口，纳献瓶瓶醋中，埋入地三尺，四十五日成水，名日玄灵金慈汐水，可以仙。
　　铅釭水
　　以五勺辈霜雪，以合金翁华粉，搔以云英盐水，令浥浥，纳竹筒中，一斤硝石二两，漆固口，置庞瓶瓶醋中，埋入地三尺，以马通火塭之，三十日成水。
　　釭水
　　治积雪，搔以黄轻水银，令浥浥，率一斤釭粉，用水银三两，纳竹筒中，漆固口，置献瓶瓶醋中，埋入地三尺，马通火媪，三十日成水，名日流静。深邃处按此方合，万元不成也。
　　高起日：当先投渍酒五石，於所止流水之中，若地无流水，当作井。如上投酒於井中，以镇地气，令学者皆饮食此水也，发火赢火也。顿火之者，令糠火至际一寸也－。传授神经，皆约斋盟，用金鱼一两，玉龙银锻，以代剪发欢血之誓。今世无此物，又不可虚涉乖仪令。谨抚青布四十尺，以准金鱼之信。帛绢四十尺，以承银环玉龙之约。并奉有经之师，师当将散施山柄之客，不得自割以为身用。所以明天约也，永无私矣。违盟则四极有法也。作丹忌日
　　春戊辰，夏丁巳、戊申、己巳、丑未辰，秋戊戌、己亥、辛亥、庚子，冬戊寅、己卯、癸酉、未戌。及壬丙、戊丁、亥土、戊癸、辛巳、日建、日杀、反支、元季、孟仲、季月、收闭、晦朔、上朔、八魁、往亡、留后日，皆凶，作药不成矣。作六一泥，亦须择日，即吉。
　　三十六水法竟
　　
