金华冲碧丹经秘旨传
　　经名：金华坤碧丹经秘旨传。南宋孟煎编集。底本出处：《正统道藏》洞神部众术类。
　　金华冲碧丹经秘旨传
　　余之家世西蜀，孟君三世孙也。寓居峨媚之西峰，生平酷嗜行持，而遍参云水，游谒江湖，足迹半天下。偶於嘉定戊寅问，游於福之三山，参访鹤林彭真士，所论行持叔话问，深有所喜。一日彭君拥出玉蟾白真人所授传法书＇数阶，阅之皆神灵秘典。於内忽挟带出一书，急收之。余再拜请观。彭云：子有仙缘，令吾挟出。展读之，即号《金华冲碧丹经》。内外皆出尘事业，二事皆同。余下拜扣求玄旨，蒙彭君一诺而授，当以焚香誓告，状盟天帝尊师，而得其传。后至己卯月，吾归川一所，阅前项所得丹经。虽得其传，未尝下手亲作，乍信乍疑。平昔亦不曾举拈此事，於是不敢下手，恐虚费功力。
　　次嘉定庚辰年问，复游至白鹤洞天，游山至顶，遂极晚，见林峦幽古，萝藤错杂，鹤唳猿啼，於山岭深处，似有草庐数问，肩户无人。煦遂扣其门，有一小山童一人而出。曰：谁氏至此。某答曰：西蜀人氏孟煦，闲游访道参玄，而来至此，略求少歇，未审可乎。小童入而复出，曰：师尊请入相见。乃得进入，拜见仙颜。先生容貌奇古，声若婴儿？某方展威仪，灶香下拜，告问尊师先生仙号。先生曰：兰为姓，乃号元白老人者，此也。先生少留一宿，当夜得斋，但出山酵、茎果、白芋、黄精而已。一餐顿觉五脏清冻，四肢和悦，非比寻常。某自知其夤缘在此，有遇奇真矣。
　　但先生请坐，所问某平日课何为道。答曰：弟子行持为功，内炼为道。先生笑曰：行持与内炼，皆非至道。某遂下拜告曰：先生之付度弟子流脉修持，未审师旨，如何可得闻乎。先生云：汝得诚信不怠，次志修之，吾当授汝。先生曰：内以玉铅玉汞，外以金液金膏，一般调制，火候两途。某且惊且异，再告先生曰：某曩游三山，有彭鹤林真官所传白玉蟾仙师丹法，却符合此理。先生云：汝既得所传否。某曰：见有斯文於此，取出与先生看之。求教良久，先生视过，曰：此书玉蟾子为彭君内学不明，以平叔外丹之旨印可，仿言真铅一二。是书於探铅结胎，分明法象，并火符缺欠。斯明彭君缘分浅，故以致不完者矣。先生云：圣人传药不传火者，果如是乎。
　　复曰：此书上古丹经，自轩辕氏投广成子，於崆峒山，传授九炼金碧大还丹法，扶天济世，超脱尘寰之书，即金碧古文龙虎上经正文。外有九还七返，金液神丹隐旨，皆广成君所传於世。自后神仙隐士炼丹，皆从此道，白日冲举者，不可胜数。隐而不明者，亦多矣·。知名者，汉天师、魏伯阳、唐叶靖能、继长生、马明生、杜光明等。得此书则形神俱妙。晋有吴许二君、葛金果，皆得斯旨，合家大小，咸得长生，改形度世。惟淮南刘安王，神人指授，皆自太极中铅汞，炼成白雪灵丹。独魏伯阳，昊之太守，弃官入山，与张李二子，同心修炼大药，完成不肯泄漏天机，隐去丹经隐旨，则作《参同契》，补完於龙虎丹经正文之末。托大易而言火候，而法象，而药物，皆遗作词，深古难令晓会，至今无传。先生云：吾得是道於奇仙古，隐知其本源，修炼已毕。汝今有缘，而能至此，可以敌血盟，誓告天，流传秘要，隐书法象，九转神丹。
　　某依师训教，百拜誓盟，而得其传。阅诵之问，大盘皆与彭君相类，运水火法象全殊。是夕已晚，早问拜谢先生，回山出岭，顿觉心下未释悬悬，便欲再回所隐，重求玄奥。但见白云遮岭，林木依稀，恍惚若梦，人边俱无，草庐并隐，惊异惶然，如痴如醉。少顷日高，山下有一道人过岭，询问其故。其道人云：昔此山有高隐仙人，在此修丹之地。某遂闻知思之，号元白老人者，即玉蟾之化也。又见白云覆岭，正显师化。古仙兰公之姓耶，得遇祖师，夙绿有幸，再与重传玄奥。吾即派嗣玉蟾仙师，不敢自怠，本末继於仙踵，即号兰元、白者二师，并其十一也。归蜀，隐於峨媚之西峰，告天筑坛，建室复立，名日金华冲碧丹室，亦依彭君之靖名也。
　　予得此书，斋戒沐浴，邀请至士三人，一志修炼，周岁而成，时嘉定辛巳年也。予得合闲受福，老幼二十五人，皆男女亲属不等，悉沾天恩，俱服换质神丹，一载问改形度世。蜀守臣吴晞叛乱，不能为吾之害也。余思之奇文秘旨，元白先生云：遇奇人勿隐，见非人莫张。今将缣素编成，来历书于宝匣，藏隐名山石譬之中，遇有绿得之，天所传也。吾所知后，获斯文者，仙家之子也。或再炼毕，隐於名山，后复藏是书，吾之愿也。时宝庆改元乙酉，纯阳月圆之乙巳日，西蜀孟煦盟。
　　
