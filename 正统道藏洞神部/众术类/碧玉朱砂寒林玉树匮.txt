碧玉朱砂寒林玉树匮
　　经名：碧玉朱砂寒林玉树匮。宋陈大师撰。一卷。底本出处：《正统道藏》洞神部众术类。
　　碧玉朱砂寒林玉树匮
　　西蜀陈大师述
　　夫龙虎者，乃铅汞之本也。二物相交，乃有变化。水中铅，火中汞，汞铅同一元，不知咫尺是神仙。强把朱砂酒醋煎，千千万万化成烟。此明铅汞一体也。铅汞相交不须见，伏火硫黄便停焰。
　　生育之道，本自父母精血，交娠成孕。故铅汞相交，龙虎成质。且朱砂不假铅汞之功，无由气定。全藉铅汞匮定火焰，故不能走失。朱砂出汞，而复死於汞，乃玄中之玄也。
　　诗曰：
　　铅汞相交结圣胎，圣胎中有一婴孩。
　　婴孩便是铅中宝，谁信铅中养得来。
　　故伏火朱砂，必死於毗。又日：朱伏於铅，而成於硫。此名若要水银死，先须死水银。又云：随例死不离其父母。又云：龙虎打合，谓之真铅。一体独用铅，谓之顽物，无变化之道。龙汞虎铅，阴阳交感，精气相娠，故成玄关。
　　诗曰：
　　真铅玄妙大丹头，汞合金公造化优。
　　交娠灵机成五彩，龙昤虎啸老人修。
　　其四神，独有真汞可伏铅。阳虎阴龙，故汞为铅。子母之道，金公生虎之肌肤，汞乃坚铅之筋骨。
　　诗日：
　　离铅去母全归圣，入圣超凡玄又玄。
　　养出朱砂能伏火，教君立见水银乾。
　　银乾便出神仙境，谁谓神仙别有丹。
　　认得真铅造化机，全君容易入玄关。
　　法用银铅半斤，入锅镕之，下石灰、白胶、香朴，数遍拨去秽浊，取挣者。次下桑白皮拌炒之，多少净铅，以三之二，入汞於内镕，下南星末，徐徐扑之，柳枝搅碎成粉，水淘去药灰，又入八味佐药拌匀，再入跳炒半日，方作一匮。
　　诗日：
　　龙虎相交自相和，阴阳物感倍欢歌。
　　本是一元分元质，却来入圣离龙坡。
　　八味佐药：
　　硼砂　炮砂　石中黄　玄母石各一两重　死硫　石胆　硝石　青盥各五钱半
　　右朱砂一两半重。金箔贴身，入前药匮内封养，候朱砂碧色。又换新朱砂一两半，依前火候养之，共得三两死朱。去匮药，别作丹基。此是去铅离母子成珍也。
　　诗日：
　　阴阳大道妙真传，只用水银与黑铅。
　　不伤朱体不伤铅，此法玄中玄又玄。
　　若人识得真龙虎，变化成功在眼前。
　　笑他几辈头如雪，不知妙道只虚言。
　　右将伏朱三两，研作匮。再养生朱二两，蜜滚柳末贴身，入死朱匮中，养七日，加火一毁。玲开，其朱白色。
　　诗日：
　　二气依铅结就成，更含素质鼎中凝。
　　如初温养无多力，莫使荧高力不升。
　　右将三次养出朱共五两研作匮。再养生朱三两，用黄蘗、黄苓、豆粉、蜜温为贴身药，入朱砂匮中，封养三日足，一缎。其朱白色，故日白雪不消。
　　诗日：
　　三转成龙气转高，却嫌元祖是尘嚣。
　　朱砂功就烹成汁，拨向炉中雪不消。
　　右将三转成龙，其朱共得八两，末，可作养宝长生匮。一应金母砂、母砂、灵砂、朱砂、三黄、粉霜，并可养之，变化之道备矣。在人意对寒林玉树。凡物有生皆归死，故有寒林之名。法将匮药入合作穴，用生汞一两，醋一盏，煮过入穴中，封养三日。玲开，已生汞苗一二寸，逐旋采摘，任意转变凡点化也。
　　诗日：
　　伏得丹砂作地仙，其砂欲伏在真铅。
　　铅砂不弃依然误，离母除铅是涌泉。
　　右将前朱末八两，以物隔了，用云母滑石细研，铺满实封固，养火三日。玲开，其朱白色。更将前药去了，云母、滑石将朱作匮，入合，用好信石一两，昆仑纸包铺朱末盖了，上复以云母石筑实，封养．三日。玲开，其毗可以点化伏成器，不误后世。如入汞苗同点，更妙。又将前匮入合筑实，醋调养麦灰物隔了，放上面盖头，封养三日。玲开，其色复红。又复以明雄黄一两，经煮毁，煮前药中，筑实，封养三日。玲开，其药尽黄色。此为黄芽，至灵同汞，可点化为金也。
　　诗曰：
　　七返还丹如入许，不拘黄白尽成珍。
　　琼林玉树花争发，点化超凡不误人。
　　右将朱细研，作匮物隔了。将元来初养铅汞砂匮药，放上面令实。其朱匮内养生朱三两，封养七日。玲开，朱复红，故曰七返长生变化也。朱砂养至七遍，极红，丹质成也。故日还丹，至此大备。且夫初养色碧象母，其后色白象父，七遍复红，已全七返归真，故日归元也。
　　再将上等雌黄，煮过二两，金箔贴之，墨纸又包，入七返匮内封固。养火三日。玲开，同汞芽，可点庚为世宝。灶之，用白盐安锅子下。汞芽子在中，又入盥盖之。坏不走不用关药，谨谨记之宝之。
　　醉金池
　　乳香二钱　硼砂一钱　白盥三钱　炮砂五钱
　　右前件分作八处，每点一两，用药一钱。同银入甘锅镕成汁，倾入槽中，玲打去药，其物软而精洁，无恶晕斑，妙不可言也。
　　右此红出蜀青城山，乃蒲先生传，自杭州西湖道院范束叟得之，乃经验秘方也。
　　碧玉朱砂匮养庚砂第一
　　银铅一斤，桑白皮炒令白，只有十两，镕作汁。灰五十包一钳入汁中，倾下汞三两，钳退玲灰中搅成粉，玲取出筛细。厅者依前镕化，二两汞下，又急搅成汁。水淘去灰后，药炒死匮服药，伏硫五钱五色。余艮石四钱，炮三钱，同研细末，入大姚内，旋旋入药，炒前铅汞砂，一日一即死作匮。
　　炼缎第二
　　鲜明大砂三两，蜜滚死硫贴身。次用金箔，逐块包曩，入前铅汞药中一斤，熟火养七日。取出，其朱尽成金体可爱。此朱研作匮，温养后段而矣。
　　脱胎圣第三
　　前朱三两为匮，养大朱砂一两，死硫贴身，金箔外贴，入匮封养十日足，大火一缎。玲开，如前研细。又养大朱一两二钱，如后滚贴。养至半斤，共五十日，一切同研细伏火矣。
　　转养粉霜第四
　　好粉霜二两，共前庚砂匮药，合研为匮。别养外来坚实粉霜一两，炼蜜搜丸，墨纸包之，入庚粉匮中心，封养七日。玲开取死粉，或作后段庚母砂贴身，点化换骨，灵验大妙矣。
　　结庚母砂第五
　　取朱砂汞三两，庚母六钱，结砂子分作八块。用浆水、白矾、石灰、皂角灰、蛇床子等分，悬胎煮一日夜，取出。用紧砂法，用苛子末三两，先将一两铺甘锅底，入包了庚砂安于中心，又将苛子末上面盖之。入火屋内，候姻起浓，又将苛子末连糁在上，以尽为度。取退玲看砂力，刀斫不入，方入匮。如不坚，再如前作一次。将前回养，出余下粉霜，滚在贴身。将大合一个，入紧朱研，栽培庚砂在内。又将前零粉霜半两作球子，密调生朱五钱，滚贴身。密滚死硫末，再以金箔包。先安排此粉於匮中心，其庚砂於四傍，封固，入池炉养火七日，二日，共九日。就炉一缎。玲开，其庚砂以成宝。烟镕不折，十分足色。如再后，但前法结砂入匮。其外养倒朱砂半两，再添入匮中细研，逐次栽养。粉霜半两，而或添至一两，留作庚子贴身。且如添养朱。积至一年，可分为二匮，长生涌泉，名为种火田，绵绵妙道不穷。如不养物，如法封固，入地坑灰池内，温温火候，养之不绝。方使阴气不生，其匮转通灵矣。变化甚多，功效不一，名养雌雄，点化皆可为也。非知人不能推，故晓此大造化也。
　　此方乃上代元传授於太原白云翁王元中家，秘宝之卫，不误后人。汴梁吕相府得之，传於钱府，皆下手经验有成，非有德者不传。子后於京府得之，秘之，皆铅汞三段，奇绝之甚，乃天下第一之术。元得於危侍郎束叟宅及京相府，其体用皆一道理，尽淮南王真文，玄中之玄，妙中之妙，诚不误人，秘之，戒之戒之。
　　碧玉朱砂寒林玉树匮竟
　　
