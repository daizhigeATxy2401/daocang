丹论诀旨心鉴
　　经名：丹论诀曰心鉴。一卷。原题账元德撰，应出於晚唐五代。底本出处：《正统道藏》洞神部众术类。
　　丹论诀旨心鉴
　　序诀章第一
　　《参同契》云：诸术甚众多，千条有万余。即知大丹之妙，唯铅汞二物为至药也，非用四黄八石。若大丹有石药之气入二物中，即有大毒，凡言死。水银固生人，即须阴阳之气，水火结成为大丹，服之长生。若用矾石、硫黄、炮砂等，燠伏为药，服之有大毒，久久损人，乃有食铜坏铁之功，岂堪服食？□矾石有杀虎之能，此可为深戒。大凡学得传受一小法。即言世人少双，将丹与人服之，倏有夭横之毙，深可哀之！．自后见者生嫌，皆云丹石发於疮廊瘫肿，盖此谬惑之徒，毁谤金丹之功不可服饵。凡石乳之辈，能不食为妙，不可以徇情色，强而服之，致枉夭者，百有百矣！．宜审省解之药，须宣泻，吃防己、葵菜、甘草汤，渐出之，可服大药也。且大丹是天地玄元正真之气，太皇众仙之食，包四象以成形，依乾坤而自化，结成红紫，色变为丹，名曰正阳、专阳、元阳，一还丹也，岂可容易而会？奉道君子，审而保之，传付得人，道不废矣！天生造化，用合三才，依易象布卦节，顺阴阳之气候，一年之大终，日月之度数，而成丹也，固可得之，古仙皆因此而成仙也。长生久视，凡者闻之抚掌大笑，智者一闻悟解，大契真元。余恐不才，故引《三圣真人歌》证之，《金丹论》明之，更不烦重他说。夫还丹者，被日月运成，还其本元，却归本丹砂之色，名曰还丹。丹有三等．．一名正阳丹，上元也；二名专阳丹，中还也；次名元阳丹。本一体而三品，并大还之宗也。不知此妙，不可言其修丹之卫事也。又单以卤水煮伏丹砂，独伏水银，并不可，何也？孤阴无阳也。久久损人，不是正阳之位。又有用曾雌杀水银雄雌成之，亦不堪服食。此互相传受，非真圣之良药者，何也？八石俱有毒也。《金碧经》云：损去五矾，不用八石。诀云：不用药，用五行。此为理之至要者矣！
　　明辩章第二
　　夫硫黄三两，能制水银一斤，故知汞力不如硫黄。汞一两之力，如牛一头，即知硫黄一两，制水银五两，水银力不如硫黄也。如此说功力，大丹不用硫黄，用真铅也真铅五两，能制水银二斤，水银力不如真铅也。故阴伏阳，非阳能伏阴，此之为反也。夫至道求长生，养志修真，不得大丹，终无得理。忽遇此诀，皆多积福，方得知此秘文若传非人，皆七祖受殃，及损子孙。凡修大丹，不在药味，事在五行精究，易象分明，辩节序之运移，知日月度数，阴阳相使，神仙之要，合道之宗。辄不可信八石四黄，非长生之妙药。夫铅汞，大丹之根，五行之本，八石之主。金性玲，居其阳，坎中一阳也。汞即生於朱中是也；石性热，居其阴离中二阴也。铅中金，真铅也。故曰阴阳相合，所以阳即是君，阴即是臣，石浮金沉之义，明矣！．君臣相得，浮沉得度，药物和合，即神仙之妙要也。若不知君臣，不辩朋本类，徒费千金，终无得理。必知君臣，合君臣乾坤之要，大丹之术自明矣！．且以铅为君，能引五藏；以汞为臣，能杀三贼，通於神明，光于四海，故《玄人诀》云：用铅不用铅，五金生於铅中；用铅不用铅，五金自出铅中。此至玄之言也。贤者审而知之，方知道可成也。用铅不用铅，铅者五金之精髓，七宝之良媒。夫大丹，乃与天地而齐毕，五金切忌於铅，将何物而制之？《五金歌》日：以黄芽为根，黄芽是何物？又欲用何鼎器？黄芽不是铅，不离铅中作。胡刚子问日：用何物作？又云：不用五金八石，用何物而生？魏生答日：种禾当用粟，非类不可成也。若以五金八石为之，即狐兔不乳马，骛雀不生凤，何异将胶补釜，医病用野葛乎？异类不同种，安能合体居，点金须用金，花银须用银。黄芽铅裹得，方知此道亲。铅若是真，不失家臣；铅若不真，其汞不亲。白虎作脑，黄芽为根，青腰使者，赤血将军，此青汞中有丹砂也，非用曾青也。若人得此术，可保重之，若泄之，当臧寿，殃子孙。《阴符》云：师者言：不同道者，秘之，恐招殃咎也。夫慕道之人，至诚感神，晓会其义，方知大道难求，世人罕会。世人愚迷，不见其义，虽精览方书，一无成者，何也？一且不遇至人明师，二乃措意罔象自为，多有此辈。余曾嵩山见司马希夷修大丹，喜乃问访之，火已五月，余问之，伊又秘，奈何欲明此道，恐此子虚为累日，久见之不成也。他又云：大道有三般，二内一人看，遂於铅汞中用雄黄也。果非大药之妙，只是罔象寻文自为。又见李尊师子虚，於二味中入硫黄，亦言内用一人看。此二子并非正解，传处俟也。余愍而哀之，二子根性不纯，熟边不反，徒自孤我，终无得年。且内一人看，即戊己之鼎，此子不了，虚而为之，徒经皓首，果不遇余，非余之过，皆道不合。人《五金歌》日：不是药不圣，恐药而不正，不怕药不神，恐药而不真。若智者晓会此义，是正真通灵真人也，何愁龙虎大丹不成。可谓日月在手，造化由心，真实不虚之说耳。丹者，《龙虎真文》云：虎者真铅也，龙者真汞也，反铅为黄芽，反水银为真汞，真铅不枯，真汞不飞。即此，非世问水银也。已出一切尘俗耳。《马自然歌诀》云：汞生水银死，铅因灵芽是，出世为还丹，迷人不能委。汞与水银别，迷人用之拙，若了此真源，可以凡俗隔。后之学者，固不遇真师传矣！．诀日：用铅八两，为阳为乾为虎，又水银八两，为阴为坤为青龙，此二物能变化。为铅，亦阴也，本黑，水一阴也。又一爻阳也，水银，木也，三也，为朱砂，火也，火数二，火中阴也。故药自有阴阳，递相制伏，为於至药，此二灵物，是天地阴阳之正象，岂凡八石四黄为丹乎？智者详之，．此太古一切真人仙人，真境真母也，故言乾坤刚柔，配合龙虎，八两属乾，八两属坤，一两有四分，分有六铢，一分应一卦，一两应四卦，八两有三十二卦。乾八以应三十二卦，坤八亦应三十二卦，合六十四卦，道之本也。二八共一斤，以应六十四卦，铢有三百八十四，象一年三百六十日。古仙观易象，合乾坤，应为於节候，一年大毕，合周天数。岂更有四黄八石，何以合之乾象乎？口诀云：黄芽一，水银二，木三人二，水一金四土五，法天象地。此中矣，孤阴亦不可，孤阳亦不可。又诀云：白金为君，本黑金精也，西方之位，太阳之精，《金碧经》云：炼银於铅，神物自生，灰池炎铄，铅沈银浮。洁白见宝，可造黄金芽。又隐言名黄轻，又日黄芽，又名秋石。秋是西方之位，石是兑长之名，其性阴，阴中阳也，是长生之至药芽，是万物之初也，故号芽。绿因白被火变色黄，故名黄芽。淮南王号秋石，王阳得之名黄芽，木古真人名还丹。《至丹论诀旨心鉴诀喜一。：二物何灵，而堪为大丹？真人日：金於铅中九炼，受其水火气足，水银於太阳中受气足，此二物各於阴阳中受气毕，故圣人采之为大药，相和入土器中，上下水火升降，功毕千变万化，勿遇相类相从。龙吟云起，虎啸风生，道之交感，非类不可。若以杂石药参杂，意希化宝，举浩劫而不成。此二物太古真人之法，千金不可传也。故金丹证之矣！.
　　金丹论章第三
　　夫丹砂，太阳之精，本受太阳之正气，因火变白，居青帝之首，为汞之名，是木生于火，自含德而至灵。铅本黑精化，为西方庚辛正位，是以金生水，水生于木，二物自相匹敌，若非至灵至圣，何以成丹乎？大凡愚人或言，岂有饵金丹而长生久视？余尝愍而伤之，自古真人圣者，皆修炼药长生，虽百千万人皆知之，岂有不信乎？皆指秦皇汉武，然大丹之灵，不救自刑之祸。昔刘玄穆事魏先生，看火一年，妄情有疑，遂不遇而早夭；徐景休勤心积德，不息昏旭，师受以药，长生于仙，在太白山，亦一千余岁。此二子疑以不疑，咫尺万里，得与不得，云泥有殊。今喻而言之，足可信矣1．且阳春既发，令节已行，万物承春之气，花落子孕，感气而实，堪人食之。此气非目击自然乎1．且五谷而可济人之命，然目击而不见乎！．况至药灵丹，服之而可变骨为真人矣！．自是世人迷忘所计，不信不修，不遇不为，已虚度百生，沈累多劫，是足伤乎！．贪荣显，求色欲，以名利所系，形枯质朽，三官夺命，被阴司诛罚，又何以得长生乎？又狡计多非，损己败正，夺人功而成自家业，又何遇至人传受乎？修心静念，摄情归道，则可遇矣！．若谤毁先德，侵扰无辜，又何而闻之？夫五谷尚能滋神气养命，是败腐之物，犹延人益生，岂况神丹，而元玄德之功，换凡肌，脱病质，驻颜益命乎？与子论之，目击可知耳！．不欲广陈委细，事涉繁词，其余妙旨清虚，尽着金简。徐君、魏先生，淳干公，此三人各通至术，并神仙之徒。谢玄冲、苏躺二子，亦羽化金丹之客，人皆知之，何言及矣！．况名山郾市，往往有物外之流，混俗世问，自韬姓字，非其道同，如何得知之请审？非言勿轻泄侮，令子得罪，将谤金丹与圣人，令子沈千劫之囚矣！．子不闻《参同契》云：金与砂为主，禀和於水银。即二物自灵矣！．又闻不用药用五行，即具金木水火土也。又不闻：白马牙，好丹砂，卯酉二八和两家。又淮南炼秋石，黄帝美金华。又铅不是芽，芽不是铅，真铅真丹砂，伏炼成一家。巡火近九转，然成黄芽。又火花白药，花红流汞，石自相同。流珠入体虎吞食，不知何处认金公。又自古烧丹者，难穷铅汞情，若人知此理，修制自通灵。又孤阳不独化。孤阴不独成，本来同二物，‘自有变身明。又龙虎相逢遇，何时不自顾，白液共相吞，相吞作夫妇。随化成黄芽，逐时依后土，若得紫河车，便是神仙倡。又神丹修得诀，神用便由人，生杀在我手，参详定为真。修丹不得术，终岁损心神，莫炼枯铅汞，抛功与土尘。又天地日月中，神药号金公，金公尔是铅，本向铅裹蒙。分明向君说，迷者又忽忽，点汞安铅裹，金花约略同，此花不是药，徒自枉抛功。此者神仙术，何曾不大通，熟念《参同契》，仍依古类融，但得真铅理，修持必见终。又铅汞合天地，修作大还丹，丹成芽自见，非此实为难。太古真人说，如今得见欢，方知神不诳，须信道将安。中有五彩灵，变化伏其般，十月脱胎出，令人见可观。为报荣华子，百年凋与残，何空弃世，兀兀道将阑。孰说君犹，词虚理更漫。唠见南山尘，积年为丘山。茫茫苦海中，生死成波澜，自古帝王居，至今何足看。又白液炉中化，黄芽变渐成，忆初相见日，难看水银形。阳极生阴火，火衰阳气并，自变紫河车，服食堪长生。又一个月，白液初凝恰如雪；两个月，似乳为酥渐渐结；三个月，半含药绽垂珠劣；四个月，二物抱持如点血；五个月，飞腾恋母声呜咽；六个月，行到子宫阴气绝，色似鹅儿分明别；七个月，垂阴受气手足厥；八个月，欲成藏府金凝血；九个月，点点残珠长毛发，十个月，母子分明欲相别。此时母困子体全，似见颜容尚如雪。铅脱胞后，铅面肉白如雪。更向炉中温养之，名为食乳肌肤悦，出儿毒气当依诀。药已成，入赤色，六十日出毒服食。此药如儿在母胎，精神爽朗分肌骨。劝君学者须精微，莫枉悠悠抛日月。此中妙，不能说，有次第，莫亏越，但能修得黄芽成，变转之功不休歇。食长生，换白发，有白银，救孤拙，仁者得之修不阙。与道契，宿绿探，传之得人正在心。非道者，罪将沈，得亦为灾祸害侵。关造化，不容易，取次不得轻传付。君不闻古人语，妄有传之殃七祖。君须信，不在疑，肾者通明必得之。今日嘱君千万意，历历结盟当记之。阳初复，十一月用下火也。阴起妮，十一月至四月阳极，至五月一阴生，转大也。炉寄中央戊己。土鼎中，上下互相奏谨守，固之勿令走，消息不失看节候。有龙有虎相奔骤，婴儿寂寂颜初幼，由母养之母肥瘦，子成因母长相救。阳极乾，阴极坤，乾四象，易之门，六十四卦修中尊。龙虎相喷自相吞，立生定位此中存，水火为媒掬我魂，阴阳养我明晨昏，八节运移寒与温，看看渐交黄芽根。日日相催母感恩，因之结实立真门，千秋万岁生子孙，审藏秘慎勿须论。此道玄微未可言，时人笑道浊昏浑。宁可探居市与村，莫将妙药示凡者，见之谤之言语谊。君切记，秘而藏之可金匮，长生之术传道人，自有天官录名字。
　　大还丹宗旨章第四
　　夫言还丹者，即可服食而仙也，自古之天人留此卫，降下人间，传付黄帝，黄帝得之，白日鼎湖升仙。若古往神仙，不一一具言也。夫论还丹，皆至药而为之，即丹砂之玄珠，金铅汞虎之灵异，有上仙自然之还丹，生太阳背阴向阳之山。丹砂皆生南方，不生北方之地，自然还丹，是流汞抱金公而孕也。有丹砂处皆有铅及银，四千三百二十年丹成，左雄右雌，上有丹砂，下有曾青，抱持日月阴阳气，四千三百二十年，故乃黑足，而成上仙天人还丹。下界神仙，修炼铅汞一年成。取十一月一阳生而下火，至来年十一月成丹，象上界仙人、天人、圣人取食者还丹。故为自然还丹，是仙人、天人、圣人取食之，今修者象而成之大千之数，服之亦长生羽化，与天同功。问日：何以一年象之天生还丹之数？答曰：上界】 日一夜，为人问五年，且人间一年十二月，三百六十日，一月三十日，又一日十二时，一月三百六十时，合一年四千三百二十时，象天生自然还丹。此亦上界真仙，流传人问，有依法度，日月精气，四时运移，得成服之，皆延年上升。上士修真契理，羽化上升；中士服之地仙；下士延年长生不死。服食之门，别有法矣！. 
　　玄记章第五
　　赤松了曰：丹砂之精，有白有朱，含火得白是虎，号朱是火丹，丹中生汞，三者同一体也。白虎金，象西方之艮，含五彩之瑞，包八石之异。铅是白虎，与汞为匹敌也。二物为之君臣，天地为夫妻，为子母，神而妙之，不与三黄同，不与八石类。迥然造化而修制之，为还丹也。余昔遇道人传授，修之合符，已至羽化，敢歌诀之。歌曰：神术妙难测，铅汞人不识，铅汞天地精，阴阳天地力，功归於戊己，能生一切食。万物用土功，土是母之极，母养一切子，子亦因母植。三物自通灵，二气玄元直，功在城垣固，务在坚柔识。必在於人成，由人所心忆，心灵药自灵，心迷药难测。至道至心虚，玄中妙难息，智了得宗源，他年致云翼。梁朝四公子诀有歌曰：铅汞合神功，交归太玄旨，全在五行中，尽入三才智。神仙留至门，服食令人异，若得真铅门，神同自然矣。
　　丹论诀旨心鉴竟
　　
