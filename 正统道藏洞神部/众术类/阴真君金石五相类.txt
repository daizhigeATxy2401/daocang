洞神部众术类
　　阴真君金石五相类并序
　　经名：阴真君金石五相类。撰人不详，似为唐代道士假托汉人阴长生而撰。一卷。底本出处：《正统道藏》洞神部众术类。
　　夫天地至精，莫过於道。五行至微，莫过於黑。蠢动至灵，莫过於人。明暗轮环，莫明於日月。血脉通流，莫过於江海。兴王盛衰，莫过於四时。克伐回旋，莫过於六甲。此之相类，各凭大道，相承反逆，两情莫不因时为用，配合生成。若用阴阳，不辩其类，纵随巧义，徒费其功。且天地不同，雄雌别行，相类交错者，并无所凭也。
　　昔天仙至术，修命宝书，共为九卷。并三五相类，穷究至精，道德玄元，咸施天地。出自三皇，着论八卦，始分龙虎，龙虎相须，类同金石。禹铸九鼎，地立九宫，分为九州，丹有九变，人有九窍，七明二暗。头有九真，北斗有九星，二星亦不现。国有九五，理有三元。所以相类时同，合於大道。识之者三丹之法可通，道在目前，不合远取。三丹之外，余无所言，何也。三丹用大造化之黑而结成，应五行而为人之真液，从九至九，九九三品之丹，为上真经线九卷之中，合於八卦之象焉。《实录记》中，名灵宝神符为首，玄元之教为经。混元白雪，九转八琼三丹，皆八卦九宫变化成象，亦更无别药，修炼可为至药。
　　若论杂门丹砂之法，世有万般，纵得暂时疗病，终无出世之功。何也，相类杂错，用黑不同，牝牡不交，法则差互。假如金石用作，数有七十二石，石之出处二地厚藏伏，各有阴阳性格。阴山出阴石，诸青之类也。阳山出阳石，是硫黄之类也。若解阴阳相配，即如夫唱妇随。若高下不和，用药乖谬，即何以配合。故作五相类，列成二十篇，传之同志。
　　假如阴石在离山，南方是也。北山出水银，从水银变成朱砂，朱砂离之，所出何也。北山势虽阴，绿类相反克，乃先成水银，后成朱砂。朱砂受离火之黑，假赤晕成形，终未免水银之体。被陵阳子明传得一经，知金液探浅，皂白始分，以法脱其赤晕，还其真性之身，号日脱体丹砂，亦名换骨丹砂，亦名白虎脑，而成分明。叙经而说，配金石门户，五类相成，不失其所云。
　　配合金公相类门第一五条
　　第一配金成质，用同相类，兼辩得真骨肉法。
　　假如用铅，铅是阴中有阳，阳是铅中有银，兼销成水，采黄华。黄华是铅之炁，银是铅中之精，三物为命，合其一体。若仙士用铅采华，即铅无炁，采精即铅无骨肉。如一物有命有质者，去其肉则骨何有之，去其骨即肉何有之，去其华即无炁，铅何用之，一体若令魂魄不备，即如何用之。仙士传文，如何解辩矣。阴君解云：铅黄华，是铅中之炁为华，将对水银为用。虽即二炁合形，终不成质。成药之后，未免去焉。如其不信，销成汁三度，即可知其去就，不在作法之限。夫至药百炼成汁，展转通明，不折分毫。然乃存其魂魄，始堪服食，可得长生。若为药了自制，形神不住，岂可坚人之性命者乎。此则铅失黄华之炁力，即知其不全也。为类返乖，失其筋骨，永各别也。
　　第二采铅中银，号天生芽。直下制水银成质，质凭铅生，去肉取骨，骨即无炁，名曰形神不足。歌日：莫坏我铅，我命得全。若坏即铅无骨无肉无炁，三才不全，何名丹田。又歌日：用铅不用铅，铅用三才全。铅用三才全，即是真丹田。铅须全，即可知其类也。凡认铅者，不合损其真铅，铅即不得杂其外物。杂即神形无炁力，至丹田如此，岂能成象。自古仙士用铅黄华及铅精，事理殊异，与常流不同，相类不乖，道能归一。
　　第三用不损金公，即神符纯体为玄元。玄元是天镜，天镜即三才全，未分别。铅黄华为炁，铅精银为骨，铅质是肉，三才全用，不失纯元之体。一日水，二日火，铅中三才全，可用成道，所以万不失其功。神符为天地之首，上药出自《五符经》中。其五符出於灵水仙宫，因水成符，以符为药。
　　第四用九转成铅，铅须全。若铅全则存三才，即黄华不失其位，其黄华约铅力全为用。凡鼎有三足，不可阙一。一炁阙即万不成其道，药无神魂即不灵。何也。且黄华中并无筋骨及肉，即三才不备。如至半年，终试之销讫，走犹不住，岂乃用其无力者乎。类不相从，保合以成，客主终共，水银反乖，各自走去。
　　第五成金公之道，全其大丹，形神俱备，不动真性，生灵之宝在我真铅。铅若不真，其汞难亲，真者已全三才也。肉为天，亦为母，乾中之母，内含阳天铅中银，为阴地，地能生万物。黄华为炁，炁能长万物，如仙士用之，不破其车，即为真铅矣。歌日：莫破我车，令我还家，我由命也。车是铅之别名也，破即三才不备，无所用也。又曰：黄龙汁，是铅中黄精销成汁。世人以汁投之，号日铅黄华是也。铅若无汁，何堪为用。所论真铅，非五金土
　　石之类。学道者审而明其理也。
　　配合水银相类门第二十名
　　一名玄水，玄水是水炁初胎，一千年后成结，似凝未凝，似胎未成胎，名日玄水，不堪为用。
　　二名玄珠流汞，流汞是水光之炁，二千年名玄水流珠，已成水银，尚未堪修炼为丹，是水银初地之名。
　　三名河上姥女，是三千年水炁，已成水银，带青色，号日初名水银，如飞炼对阳，被火炁影着即走，亦未禁火，未堪烧炼，但用水银道者，须用此事。
　　四名太阴，是四千年水银，已过三千年，故名太阴，是老水银，始堪用也。
　　五名赤帝流汞，又名赤血将·军。此出自离宫赤水，含阳炁赤色，成朱砂，斯为汞之别名。积混元之炁，而成阴山。阴山极危险，出水银。水银真混沌之炁也。终是太阴之精炁，如拒火不飞，销泻不折分毫，即合大造化之力，其中有长生出世之大功。
　　六名玄水金液，亦名玄水水银，凭水而生，凝结成水银，后大造化。仙人修入水藏形，号曰玄水丹铅。盖其上凝结，号名金液。即是得名神符，神符出自水精宫也。
　　七名玄明龙膏，亦名抽晕丹砂。玄明者，无炁晕也。龙膏者，白雪之异名。伏火后不去，服食一道，有不可思量之功。但有恶疮等，末着其上，即当日见效，名日龙膏，有大功也。
　　八名水银虎矾，水银入一切矾石中，用合成药，煞一切毒虫，及成五金，以为世宝。若入诸矾石，即不堪服食。
　　九名白虎脑、玄武骨。此是都名，亦名白朱砂，别名天生芽。直下制汞，见火而合本体。亦云子母相生，不离其本，此名为天生芽也。
　　十名砂顺，亦名金顽，亦名太阳流珠。此三者水银，有变化之功，已成世宝，为利兼疗诸疾恶病，亦有上升不死之丹，夺天地造化之景，万物归依，共成一道。陵阳子明是水银之别名，其仙君历劫仙人，穷其丹性，配合三黄二青一白，出处生灵，采子午入於中宫，类二仪合於胎息，穿阴山知其水银之性，用定别名。如堪服食，即随其制度呼之，亦不以一名为总者。看水银之性，临炉当火所用。如道士得其真性，配合三才，成丹万无一失。如不得真性，临炉当火，疆为燠伏，虽能将为药用，无诸制度，亦不免飞走，亦无出世之大功。万般巧伪，不如识真水银之性，相类合同，俱成一体。而乃子明历劫考寻阴阳二山用之，知其皂白，灵妙无差互。乃观真水银，含紫色赤脉如血者，此老阴山之精，绝上也。青色名姥女，白色名玄水流珠，又名白虎脑。白虎脑者，号曰白丹砂。仙人抽却炁晕，见洁白之体，遂名白丹砂，是三千年后四千年名号也。今辰锦砂，时人亦呼为朱砂，如道士配合阴阳，巧令伏火者，此名伏火熟朱砂，不得号为丹砂。其白虎脑有三名，第一名白虎脑，二名白金液，三名白丹砂。陵阳子明易知水银之性，变水银之成金，亦有不死之功，相类成品，造化者不虚其道。
　　配合曾青相类门第三三名
　　曾青一名青龙膏，其青龙膏是水银之命○ 若变化得曾青成膏，即水银之圣道合矣。亦是水银之使，亦能制水银为丹。言其膏者，水银之中得成丹。其丹通灵，可为上升之药。如不得曾青膏水银。如龙见火却飞，所以曾青水银之使，亦是水银脂膏。
　　二名青龙翘。曾青本配束方之木，木中有火，象曾青中有金。木中不见火，曾青金不明，如人有魂魄阴阳，岂有形。此四义象水银含於朱砂之体内。
　　三名青腰使者。曾青居水，一名亦无二三。为仙人当配合之时，类同得成上药，便以所得意为名。然相类制伏，各取其功，论其得失，乃知曾青合水银之性易之。云青龙膏、青龙翘者，因水银而生二名。水银如龙，见火即走。曾青膏伏制得住，号龙虎丹。五相类了，知曾青有驻水银之功，又能驻生灵之命，合配水银之性，与曾青类同也。乃知曾青配木，合於水银，子明制之不错。
　　配合硫黄相类门第四六名
　　一名玫始初之名，号硫黄，出在阳石之山。当女娲寻得炼石停脂穴，数真人共论之，绿穴深数百丈，穴中有石汁流出，见风坚硬如石，似黄金色，因而为名硫黄。元本名号石停脂。
　　二名黄英，黄英本从阳石中生黄水，化为石，遂名黄英。
　　三名黄烛，黄烛者亦是石停脂，性带太阳炁，见火而生焰，而名黄烛。
　　四名法黄，当女娲炼之得法，而成黄道，遂名法黄。
　　五名九灵黄童。九灵者，太阳，有九名，故曰九灵。黄童，纯阳之名，谓童子之性，无阴故也。
　　六名黄白砂。准仙法，凡伏得石停脂，伏火带黄白色，其道化五金成宝不远。后说云：亦独行一门，乃有救贫之法。独有一门，能化五金为世宝。若能禀天仙之法，住水银成白金，反曾青为太阳者，即是天人之仙药焉。炼石停脂名号，出自女娲，得其神化之功，易名垂於后世。天地至精，莫过於道。道中至微，莫过於炁。养炁安魂，莫过於水银太阳。炼魄存神，莫过於硫黄。宣制解释，含藏育养，莫出於黄龙汁。黄龙汁乃铅之别名耳。安静不动，莫过於青腰使者。青腰使者自有神化之功，压强抚弱，含金液之百灵，定水银之真性，安四神，调五藏，助气海，能升能沉，解作黄神之法则升，不解则沉，沉之则毙，升之则仙。如定得石停脂，即有育人之功。若不定伏得硫黄之性，即迟晚终有杀人之毒。如道士定伏得硫黄雄黄黄芽，并水银之异性，解使曾青为黄神，胶炼曾青黄色是也，隐名是至道中。伏定三黄之大诀如会得，即兼变化万物，无物不可变化。若三黄伏火，各令不夺其元色，并须得各用子母相承。若用别性物难入类，愿思知见，以宝生宝。解者须臾，不解者对面陌路。道在我身，得之名相，类考寻知，所用不杂者善。
　　配合雄黄相类门第五一十一名
　　雄黄者，出自西方兑宫，何也。雄黄是庚辛，兑金之苗，借庚辛之炁，结成雄黄出武都山。生此雄黄，其山甚灵，非理之人，采之不得。事须祝醮启告，然始采得，些些万人采，无一人知其所用，相类得门。后汉阴君寻知其处，辩其色目，元非独会，考其众仙圣之术，方得明白。且雄黄自有十一般名，各有所用，用药道士切须要知其根源。若取武都雄黄，拟伏炼丹，乃都不解用药，亦未会道之根源，纵得偶成丹，亦不堪服食。或作不成，过后妄推鬼神所作，云祭祀无功，不知误凭古文
　　偶错，使雄黄信手称情，此非知道之流也。
　　一名朱雀筋，朱雀筋者，伏炁成质，先带朱色，五千年后，变成黄色b 寻朱雀筋，带朱色。其黄新者不堪大用，力又薄○ 世人见此，争言云好雄黄，甚错。如将合草药小丹方，即且任意用得。若入理大用，拟制伏变化，即实未堪用。
　　二名勾陈，是雄黄初脱朱色，渐变黄色，乃名勾陈。若用为药，十得八九，不得全功，且不堪入火炼之为用。
　　三名太一，旬首中石，其药已成黄色，堪入火试。
　　四名揉黄，其雄黄已成，大劫数终，纵横用得不疑。
　　五名黄奴，黄奴者是水银之使，得号为黄奴，入汞中即阴阳不失其气。
　　六名帝男精，帝男精者黄奴别名，与太阴合同，交会日变其炁，如女受男之精也。
　　七名丹日魂，其雄黄极阳，是日之魂，号为太阳之名，得丹日魂之号也。
　　八名石黄，其石黄是雄黄之精，非唯制伏用之，人带身上，刀箭射之不着，如得之生带，不用修炼，如更合成三黄，伏火变异，成大造化之宝，及有出世之门，而不虚也。
　　九名黄金，此之一味，伏火炼作黄色，入微微黄神胶助之，独变五金为黄，成黄金，不在用诸矾石之限。
　　十名黄苍，黄苍是老雄黄也。不唯合炼成丹，有邪魅鬼病孩子生带少许，魅病立差。
　　十一名帝男血，其雄黄表带白衣，裹带血色，光透如空，鲜明如血，好雄黄也。此者若合时得炁，相类成品，不失三才。出炉鼎后，三年洗濯精洁，服食依法度，立可上升矣。出离极南武都山也。元一物数名，各有用处。仙人留法，莫不遍知，下手得成。上药经历万过，因而名之。或各立异名，得之总解，妙理难穷，类合根元，用之不错，相类成品，得炁成功。若总用药，不分根源，徒名道者。且天之相类极阳也，地之相类极阴也，润下水为江海，利地之血脉。天有河，连地之通炁，为悬象本天上无水。天地至精，不过守一，而分三才，象三大丹也，承五德而生。后人之就上法而生，万般类求，诸邪异施而用之，将无炁之物，以时推移，自生大患矣。世人岂知，至精不过守一，立义不过三才，相生不出於五行，伏藏不出於水火，相类之道，元从一焉。配合两情，能夫能妻，阴极阳生，而成至药者，莫不依我太阳、太阴者也。
　　配合铅精相类门第六二十一名
　　按铅精，仙人配用，方有多名。人若知使用，即不失其道。一铅花，二铅精，三玄黄，四黄芽，五飞轻。已上五名，盖是神符、丹镜同用之法。释曰：一铅华者，是铅之炁，堪伏汞，虽暂驻伏於火，终无了义，能消三毒，尽化为空。二铅精者，是铅中之银，合水银之药成类，因铅质成胎，终始药中大患矣。三玄黄者，是铅中精，合汞炁用之，三才俱存，不动真性，为神符玄录，天镜为用，而入铅中，为筋骨也。四黄芽者，是铅中黄华。黄华是铅中之炁，合汞为用，用即不失铅体，即为黄芽。五飞轻者，是铅中精华，虽采用合铅，只丹砂是也。用之人不觉，又须知两般共炁太阳，一种不得，交错用之。天盖在铅内，天盖华池也。华池水基也。
　　六黄举，七紫根，已上二名，百炼堪成绝粒之药，其功不可量也。八黄华，九河车，已上二名，堪伏汞遍周天，远近不走，亦不减分毫。十立制石，十一铅精，十二黄轻，十三黄龙，十四伏丹，十五黄池。立制石，是铅脱胎化白色，似石，堪制伏汞，为至药铅精。仙人解用制金石，中有毒自消，有毒则不堪服食。黄轻者，是黄华之别名，用时如轻华？而能重用之。用之而能制黄白物成宝。黄龙、伏丹，是铅华之别名。黄池是修铅之异名。已上并是诸杂丹方回名立字，古仙流行制汞之方，以得当年之号，亦不上实录。
　　十六金公，十七假公黄，十八木锡，十九飞雄，二十太素金，二十一天玄。已上并出《神符录丹术大道记》中。金公者，铅之别名。兼本州土人，用，要知当用勿错。假公黄者，是铅已出银并华了，谓无精华，不堪用。木锡是铅之精华，堪入汞为至药，不失其道。飞雄者，是铅入太阳，成纯阳，可作鼎。亦炁银之类。木锡、飞雄二名，并是神符，录丹术不得失铅精，炁魄合数。铅本是银质，银本是铅胎。阴主太阳，阳主太阴，阴中之阳，是铅含银精。阳中之阴，是朱砂怀水银之炁。若相配类，总名胎息之炁，未见成宝之位。若能解用之意即润，又成之则无象。三才必备，四象不伤，全炁而行，於其大道。若巧计用意，取无炁之物，相配成丹，自大误矣。
　　三灵丹秘诀云；所用铅炁合元，事须体全，如人交合，采少女之炁，须合本体，所以配类阴阳二性，主客两情，亲不亲之，得不得之，两仪相类，道德展转。后学用以不用，任情而为。我终不敢随意而行也。太素金，又名铅白，一日丹地黄。其名从胡粉中化为铅白，又名青金，亦太素金之别名。其名配太阳，同和炼，泻成汁出，为青丹天玄，又名伏玄丹。其名以铅华为华池，入水银为华华汁，合入鼎烧成药，余杂铅浆汁，亦无用处。
　　右已上配铅精了义，铅功最大，神化无穷。自是浅见其道，不能求之真理，妄为穿凿，辄将他物，染我纯粹之体精。欲求至理者，要在求其真铅，勿令错杂。
　　配合白丹砂相类门第七六名
　　一名天生芽丹砂者，是白丹砂。伏元神炁太阳者，号自然之炁。含火之精，名曰灵砂，众砂之芽长，有说自丹书《黄录记》中云：真丹砂色如真珠，乃真人立名真珠砂，亦名天生芽。直下制汞，更不别用药。水银得此芽，见火无问多少并伏火。能变乾水银为利，炼至金色。能化五金成宝。
　　二名仙砂。仙人本无药为药质，亦未有造化之器为鼎鳌，即取此白砂为服食，遂得长生。亦不烧炼至水银为丹药，故仙人立号为白丹砂。是天生芽也。
　　三名朱乌砂，其砂出自离宫南方，属火，因方而立号焉。
　　四名汞砂，其名未赤之象，洁白成砂，因此为名汞砂。
　　五名石脾砂，其砂出於石床夹石床带，白色，砂同石色是也。
　　六名赤帝卤咸，南方是赤帝位，出砂之象，如颗盐白色，以象其名，就方取号。仙人所置，各各不同。
　　配金相类门第八四名
　　一名庚辛白金，金数四，乃有四名。元本无象，以西方庚辛为象。可知大道仙人神化，以炁配合，相类成质。亦未知水银出金水中，黄金不堪作丹。仙人指象立谕，不可知悬数。庚辛白金，实非水中金而成质，即是自然气而成质，岂不因炁成大造化之金宝。非吹砂金而成象，乃服积金而成神化之身。故知大道至幽灵隐，寻常之流莫能探测耳。二太素金，其名乃始初之名。三束方日阳，四卯木青金，从三皇号，黄帝后立名。束方日阳，兼名男左，为卯木青金，皆凭仙人制造，各立一名。三皇相类，配合西方，后太上诣流沙，采真铅炼化成药，皆起自庚辛之教。
　　是我大道元始君之垂法象，以世人本非自有法象而成金质，是服积金而成灵化之身。后至龟甲元年，为帝位递相煞伐，时代灭亡，仙人归天，不同助理，人世暂绝元教，并无神化之金，可为至药。后至龟甲上元元年，有仙人娄敬指，托水砂采金，可为至药，凿阴山，采其银矿，取白金，生民劳苦，不可胜计。为世帝行无道，君臣不睦，兆人怨上，遂使世绝道教，有是有非，以煞止煞，人流亡於平野，成怨天道耳。自后遇仙人出世，隐於市朝，渐化世人，灵金遂显，人渐乐药，视金宝如灰土，天下太平，人不怨天道矣。
　　上古天地始分，未有金木水火土五行相配，亦无巧伪万端，人执淳朴，圣人在上，仙教奉行。自后黄帝制甲历，竺（子推五行，亦不知上古谁人起初。推求至药，以救生灵，皆云三皇所造。当时无可依信，绿文字未生。后成道者，皆赖避世。仙人垂法遗教，即药有名号，载于实录。后人修练得道者，亦不可胜计。
　　按实录古之明帝，先得至药，后传宝位，迤迩相推，泊至夏后氏禹。求人太速，不待诸侯之宝，得益而卒。授之天下，益事禹日浅，於诸侯未洽，宝位遂归於启，而帝王至药，绝於世矣。虽然臣下多得之，隐而不显，或处市朝，或秘山林，乐道者一时观至宝焉，非人问土石水砂所出也。后学者切要知我识我，玄元大造化之金也。　　
　　配合确砂相类门第九五名
　　一名狙砂，其物出於阴山，积冰凝之，结水变成也。
　　二名赤狙砂，带赤色者，老壮堪用，无物不利。
　　三名炮砂，此砂人不解用，兼不知来处，损物坏人。
　　四名白海砂，其砂咸，如海水结成，绿北庭凝寒之地，状如白雪，土咸如卤，故号白海砂，实堪服食，为至药。
　　五名五金贼，其名因化五金，始知是贼。若解用则五金不坏，若不解用是物必坏。其砂若相类用之，不得过甚，但得力即止，过多即损物。如人要服食，疾愈即休。欲求他力，多服之，即必速死，何也。此砂出自毒山，积阴之熙，而凝结成砂。若劫力则得物成之后，宜退之。若用过多，所服必死，速坏五藏，五金必败，万万如此矣。若得其妙理识我真确砂，仙人用之通大道。
　　配合口硝石相类门第十四名
　　一名硝石，是秋石阴石也。出积寒凝霜之土地而生，取此霜土，煎炼淋漓如法结成，亦如煮水成盥。然用处各别，绿性较寒，取北方坎子为炁，积阴而用，制阳之毒。上古仙人将制物，兼化五金成宝，假合成道。
　　二名北帝玄珠，其源采北方之炁，化成玄珠，是冰霜之炁，与炮砂相邻，作法则又与炮砂性不同。确砂能导引诸药，硝石能制伏之，是其性不同也。确砂是阳石炁，硝石是阴石炁。
　　三名乌头，其名因秋叶黄落时霜始降，因而得名，是草枯之意。
　　四名黄乌首，时疡北向，首迎霜，而采之。仙人用制巨阳之大毒，故列名相类，与圣道抗行，作世利之门，而用即通。此间之妙也。偏治女人血炁块。
　　配合空青相类门第十一 三名
　　一名空青，色带雌，如阴中之炁，带雌配类，西方之炁象，乃西方庚辛金，白虎之炁也。绿曾青配类，束方甲乙木雄，乃东方甲乙木精，青龙之炁也。空青象西方庚辛金，金木相化，木之炁克於金，而怀金性。二事名一，用类不同。曾青能制伏水银，为使属阳，乃雄。空青性弱体空，遂名空青，属阴。乃雌能感曾青之炁，而成制药也。如世上空青杂用，及合诸服食药，总得即不堪对。水银定伏，三黄为使，用即乖矣。
　　二名青腰中女，其名中女，谓不同水银之炁，与水银同和，无男太阳之力，故得中女之名也。
　　三名青砂，乃空青中心空忽，有怀一银星子，中有一粒，青如麻子大，可以为至药，服食便得长生。亦名玄珠，又名为玄砂。若分配合造药物，不得其门，妄施劳力。知者不妄，空青中还丹自然之药，仙士知之，服而不死。空青有银星子，乃阴，是雌。曾青中有金星子，乃阳，是雄。能为水银之使，可以定服三黄之大，诀也。空中青子，为天生芽，自然神丹也。
　　配合闷黄芽真性相类门第十二四名
　　一名黄芽铅，能制汞，谓之黄芽。其铅须三才全不损伤者，可为黄芽。将制汞，先白后黄，转成五彩色，各执一方，始为芽，全其大道之功。
　　二名白丹砂，是为黄芽。其白丹砂，是朱乌真胎体之骨，直下制汞，为道初地，力通神化。先白后带黄晕，后复五方之色，得其兑，兑是庚辛金之药，化汞变成象也。经云：采铅之精炁，为天生芽。
　　三名硫黄，亦名黄芽。其硫黄用制汞，虽然暂住，终久还走。不断鬼焰，毒炁常在，汞炁怀病，或暂得伏火，终不堪服，止疗病可也。异类不同种，无延驻之功，终害人也。歌日：天生芽，白丹砂，合二炁，同一家。路不错，入神华，道在此，是河车。
　　四名铅黄华白丹芽，其铅中有银，所以因法而采之，得银之精炁，号曰白丹芽。白丹芽者，是炁结成胎，银精是也。其银精炁，制伏水银为药，有神仙之道。如用之不得损其三才，兼不失其炁力。歌曰：铅黄芽，全三华，采我炁，结成砂。初门白，运火加，轮五彩，起云霞。曾青为使，大道无邪，三者备，是仙家。
　　夫芽者，禀天地人三才，全名为芽。芽含天地之炁，成万类而生，其根绵绵不断，号之曰芽也。其白丹砂，本是水银之宝精，如用之制水银，如君如臣，无不相禀也。其水银准年数变成朱砂，从朱砂变成金，从金变成白虎，四千年之石液也。唯仙教亦多不定，得其形神，亦自变改，即未号真丹砂，绿水银性不定也。唯我白朱砂，仙人号曰玄元砂者，盖为万载不易。其元白之性，与水银有殊。其砂犹如世国主，虽是人体，炁与凡人不同，生杀在手，变化在心，其白丹砂亦复如此，始知此砂是玄元之首。其砂非宿有仙道者，采之不可得也。
　　如诸道士，要成天生芽者，须求玄元砂，即是天生芽，白丹砂也。近地不生，生在远山。山有坎离之穴，道士不能深入，采我玄元，莫测丹之浅深，只取锦州朱砂成颗者，以法抽晕，却归旧体，伏火不损其道，亦名为黄芽。递相承制汞，如臣见君，如火见薪，如风得云，未有不伏者也。然成丹之后，不堪服食。或能制为世利，或偶以愈疾，终无出世之功，自可验也。服经一二年后，男子阳道俱绝，盖纯阴之所积故也。后学同志，但依古教，若采得此砂服食，无不成道。
　　绿白丹砂，自然之药。法有三才，以天地为炉，四时为炭，经水过火，历劫而成质焉。道士须知，妙道不远矣。如得此砂服食，但去却夹石，研炼如粉面，九蒸为度，研及百过如缅，以枣禳或烂饭为丸，丸如蒙豆大，日服一丸，不得过，其炁如服。经一二年问，方有出世之功。未闲观之，与常人不同。精光耀日，炁自明达。凡至道之理，只在含精返本，资神炁也。采其真液，却归元祖，填其血脑，自然老而复少，枯而复荣。故经日：胡粉投炭火，色坏还为铅。冰雪入温汤，解释成太玄。且胡粉本铅烧成，再炼之却归铅体。冰雪本是水结成，得温暖之炁还归水质。人本年少，得至精而服食，返其童颜，还归少质。
　　此前贤古圣，殷勤教谕同志之士也。亦哀悯当世之人，贪生失理，夭枉於声色，衰悴於滋味，所以元炁渐衰，大期奄至。故孜孜着论，以警将来者耳。我玄元大圣，文武神化之丹，不过黄芽真性，是玄元之教。所以黄芽一字，不可意求，未可法则。天仙秘术，古人传之，须在口诀，递递为师，不可轻泄。若此不得其妙理，不可妄起异端之心也。
　　配合丹铅魂相类门第十三
　　曾青铅是水银之魂，水银是曾青之魄。白丹砂、天生芽是水银之天魂，无水银之精魄，硫黄是水银之冤魂，隐水银之横魄。雄黄、雌黄、毗黄、硝石、炮砂、太阴玄精石、空青并矾石，各禀炁成形，都与仙术不合，魂魄不相类，其道不同。若相禀者，力不过铅，使不过曾青，功不过水火，失不过杂类。曾青者，木精也。铅汞者，金相类也。
　　三魂，曾青甲乙为第一，木精也。姥女白丹砂丙丁为第二，朱雀汞也。铅庚辛为第三，铅银金水芽也。此三色各有神化之功，能制水银之力。如得此妙，即不失其仙道焉。其次硫黄，亦是中仙之道。用者使其相类为表裹，为臣佐，为炁力，得之者即为中仙，不解用之，即为死士也。硫黄有大毒，一种名硫黄，乃凡常硫黄也。
　　我仙家硫黄，能殊别，如大用，如三台之臣，亦能有出世之路，亦能化五金之功，亦有独行一门，救贫之法。经云：炼如金色，可以点输石成金，不虚。如大用者，助成仙人神丹胎，无不用之。用即须无鬼焰。曾青同本类一色，独有神化之功，引水银之炁，流散百脉。若独行一门，能化五金为世宝。用化为液，五金见之，无不变改。
　　水银一门，仙丹白朱砂宝，是天生芽。本从水银中生，精神不变，成白朱砂者，始名天生芽。得此芽，水银无不伏化。今道士无天生芽，何不借炁而成白丹砂，即同其大造化。上古仙士立言大造化者，以天地为炉，四时为炭。若纯妙用，亦同大造化，不在远取其则焉。然三一相须，其居不同，其致一也。若种类不同，用意参差，分两有异，即如何解摘，唯我神化秘术，信心所从。
　　配合神丹宫相类门第十四
　　三魂，水银灵魄，成三品神仙之丹。从三一起，分别道元，为一。一生二，二生三，三生三才，三丹相类，神符白雪，九转金掖，从九至九，液之不断，不断是有炁之名。积炁成功，为上清三宫。一名紫霞宫，二名天皇琼宫，三名紫宸官。天一宫合神丹，其三品丹，都在一门。药中三物共成，入天一宫也。天一宫是天皇琼宫之别名也。若修神符上丹，从紫霞宫起首，从黄至紫，不夺旧色者，不可载其名。天一宫最大。
　　三宫，三清之境，从虚无紫霞宫天皇前，一切，大圣悉皆归集。世人若得此真仙之门，不杂亦同天地大造化也。大道者，天地也。凡水银如得曾青，以火试伏，而於鼎中，其灵变光芒，火烧不烬，变成仙丹，以应上仙天宫真神丹也。号明皇元君，从玉晨君化成，其名因白雪而成道焉。按《本行经》中载元始五老，太上之尊也。其丹上关天宫诸仙圣智，下在人身中而伏藏，上下知之，可名成大道矣。
　　配合胎宫雌雄相类门第十五
　　胎中配丹，以硫黄、水银相类。四神，以雄黄、朱砂、空青相类，铅锡金铜相类。杂诸丹药，合以矾石，并草药相类，黄丹、硝石相类。金合木，水合火，炁合风，阴合阳，并相类成品，以炁合道焉。凡所置杂丹方药，并无出世之功，暂有治疾之能。若将此矾石杂类，染我神仙之卫，水银为丹者，虽尔暂住，终久还去。
　　且水银性自滑净，不染诸尘垢，道士岂不相类求象，以合圣道焉。假如铅属北方，子，水位，炁之质也。为含银胎，其银胎为黄花，如木中含火，禀类相求，而配其炁铅也。白者金精，炁者水基。水银内含火熙，象木中含火，水刑火，为卯合寅为火，曰重阳，火在其中伏藏。所以道经云：知白守炁。炁者，北方之位，铅精所居为雄，雄者为铅中含银也。雄配雌，雌者水银，体性含阳也。雌雄相须，阴阳相合，为药初门，为化成白掖，伏汞而死。
　　《易》曰：百姓日用，而不知其道。五行水为初，一能生成万物。．道士岂不知神化之术，在其中也。雄是铅中银，能化水中银为白液。白液者，从雄以雌而化。此其仙丹，上元玄教一品，号名神符丹字，出《五符经》中。其次用曾青、空青、雄黄、雌黄、毗黄、硫黄、硝石、炮砂、戎盥、铅华，铅华是铅中银精别名，已上等药，助成上道，亦须当用之，日相类同体。即合於易象，不得失错。若临炉定火，三才具全，天道共成，更无不利也。
　　若言三品上丹，并不用硝炮、矾石等之类。若《港通诀》五金制度，在世利之门，即须用矾石，相类制引，使其通利，助佐其门，不用不成。如为小丹，治玲热之疾者，世人皆错用诸矾石，共制於水银，以助佐成丹者。世人不识相类，浪取其根，纵服得病暂除，不知元是患人有命，非干丹事，必取无端。何也。人五藏不纳诸矾。
　　又说按诸草药方书，多载用白矾之类，火化为生熟元，不易矾性。如生水银死了，岂兔离水银之性乎。熟饭岂兔生米之性乎。只为用时较生，生即性急，使即疾速，熟即和同，使即迟慢。迟疾两炁终始，元是一般。如人自少至老，元是一性，不可改易也。唯我神丹三品，用炁相和，以炁相类，不失五行，配合两性，不遗水火之法，象其颜色，未越束西，相类成形，不离南北。受炁行令周回，不出於八卦，役使筋骨，不过於曾青。配合阴阳之精，变化不出於铅金白液，伏藏不过於水火，得志不过於水基。隐形为神，硫黄第一。毗黄一物，天一独行，雄雌硝炮，转白入黄，转黄入紫，相类品物，不出神丹。杂错施行，大误其道。
　　配合口神丹伏炼相类门第十六
　　第一神丹神符，上品之丹。其丹以炁相合，而成大丹，名日天镜。铅中黄华为银，含在铅中，名黄华，盖其华池。华池是水基，水基名曰雌，即银，是西方太白星宫，号庚辛少女，雌也。铅精元炁为精华，名曰雄前者，十名雄铅黄华。精炁能化水银，是以铅精炁为之中男，北方。与兑西方雄铅也，作华池。盖与金少女相合，为雌雄华池。水银脱胎化白液，液正元为一炁者，水之基，水位在北方子位。
　　第二白雪，白雪乃从汞，为妮女之用，中还白雪配类，合道元本，众成一炁，别名号日特行丹。何为众味，可得所扶，助成其炁。造之甚易，得之甚难，何也。由助佐臣第一曾青，乃天一木精也。黄芽铅精，白液金精、秋石等，出阳入阴，禀天地之炁，通大道之正元。一造永了，更无二功。亦名金砂之丹，日月递加，硫黄为芽，青腰为使，调成金砂，周遭一雨，名出云霞。相类得之，服而不死。
　　三丹相类，各禀其炁。神符应春夏，白雪应三秋，九转应三冬，春夏属阳，阳者雄也。铅黄芽神符也。秋冬属阴，阴者雌也。丹砂白汞，姥女白雪，白雪者丹阳也。九转应三冬，何也。神符应春夏，天色清明，发一年之号令，感万象而生成，应蠢动而受命，合四时，应八节，此亦上仙之丹，号曰神符。其次白雪，三秋之首，凭寒露而成霜，积阴炁而为雪，从煞止煞，百草烬於灰尘，蠢动伏於地炁，号神化无穷特行之丹，服之永不死，造之永留根，不可思量。
　　第三九转，九转神符，亦名金液丹相类九九之数。初九用九转，相类九九之数。初九用硫黄，硫黄是太阳。以阳成阴，名曰纯乾。纯乾成大造化炁，号九转。九转合五行三才，得此丹象束方木，木王正纯乾。十二月半，得正月节，解冻之春首，即神符为上功，九转为次功，白雪为武功，神符为文功，经天地以春为上也，神符功最大。
　　凡神仙之卫，不过三丹。三丹三皇所造，其丹杂法，科有万数，不得品类相配，不在载於仙录之中。九转使者用黄神胶，白雪使者用天一黄芽，同黄神胶为一房，神符使者用铅黄芽。三品上丹，使用各别，造丹日不得错，其仙教即恐相类不同也。而不涉入，自大谬也。
　　配合传熙相类门第十七
　　硝石、炮砂、雄黄、雌黄，此四者相类用炁，同於一般造伏，制水银成丹之化，有感炁之法，刊在要门。分数有功，即天生类别。其如雄黄类水银成金之炁，亦辅金之苗，亦成金之色。其中用曾青为使，即是雄黄之类，同成炁也。雌黄为阴，辅佐空青。即是空青为使，亦同水银也。硝石为臣，辅佐雄雌水银，如关闭门牖不走失也。类同一家之人，亦同一国之君臣，无四夷诸杂之类，以破三才也。凡制丹及黄白卫，不可过此四般为类也。炮砂与五金，亦须借炁用之。用须知其多少。若不相类，则事不成。凡万物皆然，非论至药。修炼之门，取类同即合。除此四味，别有横入者，是非多端，未可闻命。
　　配合波斯铅精相类门第十八十六门
　　波斯铅不损三才，为五符天镜，成我大丹，为黄芽，是毕天之上法。波斯铅是白虎庚辛金铅，号西国黄芽。嘉州铅以水银同於猛火中，炼成金色为黄芽，名破三才分金公二字，亦名坏性，纵成黄芽，号日中天之次法，法无三才也。波斯铅如着水银，於猛火中炼如金色。若未至金色，须百炼取金色，然后堪点化。采黄华为芽用之，点输石及雄雌黄、空青等，成黄金为世宝，亦名毕天之法。嘉州铅与硫黄，同炼水银成粉，将炼水银，成太一含化丹，亦名中天之法。嘉州铅入硫黄，微微同销成汁，兼用大功力，水煮之，以盛器成水银，煮经一百日，其水银亦成丹用，亦成白银用之。嘉州铅为华池，煮一切水银成质，号名真铅金公华池水。波斯铅入水银，同於猛火中，炼取六两黄华，於熟丹砂，是阳药木精，柜中养一百日，修炼擎出，丸如梧桐子大，每日空心服一粒，律下，益心神，明目炁髭发。不经二百日，白发再炁，是小功之法，知神仙之道不虚矣。嘉州铅及杂州土，炼成为粉，烧成黄丹，亦成蜜陀僧，亦成胡粉。作柜子伏丹药，堪为利用之门。嘉州铅能成炁银，亦能成铜器，亦能抽铜晕成银。波斯铅不用，入水银空炼一伏时，取黄华以制水银，无不伏者。并空炼一伏时，取黄华将制水银成砂子。若入火伏得住，亦名中丹。若大药，即不用诸铅。
　　歌日：大药不用铅，用铅即须会。会即三才全，不会坏物碎。黄华皆凭铅，铅中有变改。天地自全功，功成铅须退。至药无二三，因铅始得会。会本从心生，生须铅华在。变法任铅情，不道不成盖。盖是天镜也。
　　铅黄丹，世人亦将为黄芽铅。胡粉，世人亦将为黄芽铅。令伏火作器，受水银，亦号白金黄芽。嘉州铅一斤百，炼成一两，白如雪。下硫黄一两，用水飞水银一两，禹余粮、孔公孽各一两，先销成汁。然后下水银，次下硫黄，次下孔公孽、禹粮等，以竹枝子余搅之。总待相容受出之，入磁盆中，细研成一段紫粉。又入坩埚中，密固济烧百日，用火不下一斤。烧毕，出之细研成粉，绢袋盛，悬入地坑中，三日出之。於磁合中盛饭，上蒸两遍，以人乳汁，和为梧桐子大，空心服一丸。初日用酒下，增至十丸，即止，后并用津下。服经百日，益人颜色，炁髭发，亦可以休粮，此是道门次中之药，即无出世之路。何也。此绿非类无质之物，然且要知铅中，有不思议无量之功，与仙道抗行。若要休粮服食，治风病，即可无长生出世之大功矣。
　　波斯铅华池，能与曾青成合，五金相变易世宝，独行为一使。所用方法，在秘要诀中。但铅有华池，能煮炼五金，伏火如能解，感炁相类，用药分数，不失其理，於华池中有，毕天大造化之功力。
　　道士切须在意，参详上件铅功，有十六门之法，齐天地之道，解修炼者为仙人矣。及有世财，并出此铅中，兼有变形容作处子之力，长生久视之功，毕天地之门，皆出於此也。但得其真诀，无不定矣。今略而记述之。
　　傍通气法相类门第十九
　　夫傍通气，用伏三黄八石事要，不夺元色，各令伏火。伏火勿令销灼者，皆因傍通用炁，从炁归真性，共本质不殊，号名伏火三黄。凡伏此药之法，如日月交蚀，虽暂昏暗，终久还明，却归元体。凡伏三黄之法，亦须假硝石之力。硝石自名秋石。何名秋石，道士学飞炼，且须二知来处。
　　其秋石者，三黄，属春太阳王炁，杀於秋，故硝石能制阳药。若伏炼三黄，不用硝石伏之，阳毒无由去矣。其三黄八石，并属火，是纯阳之炁，生三黄亦同水银性，但有水银伏火成银乾，得不失水银之体。其三黄八石，一种是阳炁所生，岂知各有变易乎。但伏得二黄八石，不夺元体本性者，其功不可量也，此则全赖秋石之功也。故知秋石，是阳药之主，用药得其妙理，亦如圣主得贤臣佐助之，秋石如贤臣也。
　　用伏硝石之法，先得白朱砂石，以火水化为粉，将伏秋石。秋石元自生於寒地之熙，积冰霜而成白朱砂，亦是积万岁凝冰土，而结白石床。白石床始生朱砂，其硝石相类合炁，故傍通用之，能伏水银、朱砂，二性都不走。故知秋石是·元类不错，用伏三黄八石，被至阴伏制得住，不夺真容者。盖由此二药至性也。其次用硫黄对秋石，其硫黄元出於硝石，自带白色。虽硫黄未伏火，假以硝石，傍通炁用之，壮秋石、硝石之力也。
　　配合同熙别名相类门第二十
　　假如波斯铅，本出西方庚辛金，铅裹有金，金华象西方庚辛金，铅质象北方壬癸水，可知自古仙士，认金华为黄芽。不知铅中采者，象炁同类而用之，一物之中，便有金水相生之象。象者，形质之谓也。
　　阴君师帛和君，解日：玄元上教，出自流沙，为配名配铅。束方是汉国铅，汉国铅虽有华轻，不得纯体，不同西国流沙铅。太上因度流沙，认其真铅。得流沙铅为三品丹金，上仙第一真铅也。元教玄胎之化，号名流沙铅，此波斯铅是也。其配铅中华，如人身中有才有艺，皆是内怀，不显其外。
　　所以按《灵宝五符经》一不．还丹之士，抱其清流，子能得之，真人可求。若用铅不损三才，即为毕天之上药。若损三才，即铅须采华。若采华，即铅无气力。虽即不离铅中取，其铅必不得真，便不堪为臣佐也。何为铅力不备，阙其元气，真性不全也。凡三才若全，是毕天之上法。如采其铅华，是中天之次法。若以匡佐用之，是中天之下法。此三者都出在铅中一十六门用之。若拟用之，须明其大道元始之教，分明不错，即三丹成法，上应三一宫。三宫者，三清也。太清、上清、玉清，合一一兀始天一宫。
　　三丹须备三方，铅、水银、硫黄之真性。曾青又独为一使，象束方之真性。束方春上首也，春生万物，无物不利到，即万物尽感春生成，曾青是也。能合铅，合水银，合硫黄，乃知一合三才，三才合五行，曾青是铅丹之使，水银之筋骨。如木中含火，能令铅、水银、硫黄为黄神胶，共为臣佐之炁力不虚。若修丹不识三才之理，浪用五金八石，虽得成丹铅，服之五粒，使髭发，十日内变白成炁，颜如处子。虽即如户此，元无出世延年之功，算穷即死。若三才得全，须备相类成丹，即服之，身便永在，寿与天地齐毕。
　　所以自天地始分以，只知有青腰使者，后人都不知用元教之化，不解采四时之炁，不解禀春夏秋冬为黄芽，既不能出世，亦无小小造化之门。亦不解借五行四炁，假炉火以铅炁为华池。盖铅骨为黄芽，铅粉为臣佐，铅水为华池，铅质为五金之器，此铅功合五行，入一十六用之，用即各别，别中有至宝。
　　其铅属右将军，亦云女子性，又云阴，并属右，主阴煞阳，阳主左，左为男子，亦生三黄八石，性终被阴煞，象男子遗精於妇人之腹，不二也。故阳死於阴者，明矣。世人故合惜精保命，至药之理在此矣。但三黄之性，须得阴杀，即伏之不走，亦不失元色者。何也，为阳伏於阴故也。世人不见日中有阴精，如人有妻，出入有常准矣。是男子思妇人不去也。是阳被阴煞，阳建即交阴杀也。月中有阳精，如女人得婿之眷，为得阳之精炁所食，好杀阳精，而不相离也。此是阴阳相感，男女交合，眷恋和畅，而成大道也。日犹男，外阳而内阴。月犹女，外阴而内阳。二炁相感也。三十日一交媾，而各相采其精华之炁，生育子孙万物也。
　　《易》日：阴阳之义配日月。又曰．．一阴一阳之谓道。又曰：悬象着明，莫大乎日月。凡大丹亦呼为日月。丹歌曰：圣人夺得造化意，手搏日月安炉裹。微微腾倒天地精，钻簇阴阳走神鬼。日魂月魄若个识，识者便是神仙子。修之饵之千日斯，身已无阴那得死。
　　是知三黄，能得阴杀而成药焉。如人怀孕十月而生，岂不是从阴腹伏养而成体也。阳无阴不生，阴无阳不育，日无月不曜，月无日不明，终是历数。阳毕死於阴者，感＇上将军处右之力，上者右也。主煞伏。男子脉左行，女子脉右转，乃知水银性虽含阳炁，未兔於太阴之体。铅虽处壬子之位，不那内含金华之质，金水相类，得火成象矣。水银是太阴之精，为内怀朱砂之体。其朱砂元从阴宫变化，而居离位，与铅同宗，生於金华池，本乃一也。华盖者，象天盖万物，虽密云不雨，然阴炁成雾露之炁，亦可润泽於万物。铅华盖能覆育也。白虎金鼎黄芽也，感气相类也。
　　凡龙是云之魂魄，云是雨之华盖。雨水象铅水，於金堤防也。虎是风之魂魄，风是雨之使者，各执一元元知，是炁法象於世界，囚死休废生王，只在其中。万物生成，亦在其所。
　　故知从上古仙士。存我玄元大造化之景，修炼三丹，计穷百液，成其至理，出於三元，变易载於天地，攀援引证，采摘名文，览自古之仙书，见神仙之妙理，合我玄元一教，儒释悉在其中。齐通法象，起於庚辛，德号生於甲乙，根本伏於壬癸，得失不过丙丁，四象立天，八卦立地，三丹真理相须，类在於二十章中。传而行之，审用勿错，名流大要，万载无歌。　　
　　凡修至药，古之忌讳，扶其鬼魅邪魔，亦须取相类物，而成利器，常置炉边，日移一方，名大要宝金之器，为用其器，取鬼缤铁，出白为刀，可长一尺二寸，下至五寸亦得。如无此铁，纯钢亦得。其次铜刀，亦须有雌雄之龙虎者，始得有灵。切须人未曾用者，用者即不堪近炉。凡以器制炁，须假雄雌之物而制之，诸器不入也。且水银与铅，自禀雄雌之类，以合成其炁者。假龙虎之质，相卫而行，龙虎是大道之质，所以邪魔鬼魅不敢近其炉鼎。此刀若不烧药时，长在头边，一年一度出之，以香水沐浴，磨洗供养。烧药即出巡行炉，则诸恶鬼魅远而畏之。然亦知大道以器制炁，缘我玄元上真三丹，从金炁而成，还丹须得金利器以制之，助成其道焉。相类品物，合成雌雄，铅汞二名，龙虎双得，坎离不离，相类一物，无不成焉。通灵大道，秘要玉真诀中，道士用心，岂不见矣。
　　阴真君金石五相类竟
　　
