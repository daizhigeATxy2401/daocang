太白经
　　经名：太白经。原未题撰人，约出朴唐末五代。《道藏子目引得》题作施肩吾撰。一卷。底本出处：《正统道藏》洞神部众街类。
　　太白经
　　《黄帝圣记经》曰：黄帝元年寅月寅日，斋於首山，方明、力牧从黄帝，以上具茨，谒大陈君，授以黄帝《神芝灵图》十二卷，金银方十九首。黄帝又登王屋山，开石函，发玉岌，得九鼎神丹飞雪炉火之道。黄帝复到峨媚山，见天真皇人，礼请神仙之道。皇人曰：子岂不知天有玄一，生於太阳，名为流珠，为众妙之门，得而修之，可令子长生，升云飞朝玉帝。黄帝拜受，於刻山铸金鼎，修合流珠大还神丹。令传后人，而於鼎湖，服而上升。时有大臣七十二人，得丹服者，亦从黄帝上升。先是黄帝恐金丹道绝，授与元子九鼎神丹。令传后人。而诚之日：此道至重，必以授贤。苟非其人，自招灾咎。元子则斋於东明山，以金鱼投於束流水，敌血而盟。后元子又传束山子。自此以圣传圣，以贤传贤，以仁传仁，得道者不可胜计。天之爱人甚矣。而人自非心不合道，固难成也。返成不信，天下十有九矣。闻道抚掌，此亦明矣。是则天机不可轻泄，鼎器不可窃弄，愚下狡诈贪婪欺妄者，故不可令见，不可与语。然传修炼有十不可者，有十可者，为之十诚云耳。
　　十不可者
　　一、以巧言媚容，急向热取。谓他人为痴，谓我为奸，自云若是道不违人，即心无憎惜。一言道合，必传与我。或说他事并此事，或指他人喻此人，狡诈多方，甘言出口，此辈慎不可与语也。
　　二、先自说大丹方术，金石门庭，伏毗扑茅，寻草结汞。又曰曾亲经手嫌，不能为意在。先说我强，博换他事。谓我机关，罗笼天地，频来数到，束问西探，慎不可与语也。　　
　　三、只以盏嘐蛮炙，双袜缅鞋，自说贫寒，望垂救拔，生成荷德，死殁知恩，指天地为盟，向神祇作誓，此辈慎不可与语也。
　　四、入头相狎，巧语多辞，探迹浅探，考求道理，问得即喜我，乃称扬彼人者，神仙中人。难问则瞋我，则诽谤彼人者，诳妄之士，浮学日浅，不及我长，此辈慎不可与语也。
　　五、立性好利，柢待要金，怯贪不使於一文，奸．狡但求於好事，乾语湿咯，低拜屈腰，自称尔好事，必然不要我钱。空把两拳。坚求至艺，此辈慎不可与语也。
　　六、自无见识，不按方书，任意看量，不从师授，或一千文为一火，或五百文作一灰，金逐烟消，石随焰散，不称愚意，却谤真贤，以谓从来伏丹万无一成，大约世问终无此事，见仙人则谤，逢处士即瞋，将谓他人并同於我，此辈慎不可与语也。
　　七、自观彼人，言此人无福，· 以条灭士，言此人恶心。我尚不成尔，焉能遂我已。岁时久历尔，且年纪未多，以老人为褊知，以广行为历事，便拟指呼贤达，孩问智人，握管窥天，抛砖引玉，此辈慎不可与语也。
　　八、根性浅劣，宁知造化之源。见识昏蒙，不达乾坤之道。只求小术，专在利门，所务家资，懒成意气。伏毗伏粉丹砂，以银铅铜，用碌煮汞。论此事即听心欢喜，闻至药则玲笑不言。自此以假求真，且说从小入大，此辈慎不可与语也。
　　九、既知出尘之术，能求得道之人。偏能屈节低心，亦甚瞻颜望色。入夜则寻思计较。明朝则便去推求。但有纳璧之心，殊无割城之意。专呈小巧，拟弄大贤。敢於容易之问，获起殊常之事。又日：下坡不走快，便难逢事在。乘时人不再遇，或自谈俭素，自说忠良，於己自怯，劝人行阴惊，假陈慈惠，妄说方书，迷诳小人，平欺君子，为求好事，干送小心。又曰：传我者祇为於人情酬尔，不言於财宝，此辈慎不可与语也。
　　十、偶遇名人，少知宗旨，自为轻薄，不辩阴阳。或得其头，不尽其尾。得其尾，不得其头。是何小器易盈，向人自街。或知者则殷葱承侍，拜告仙兄，而见妾出妻，同生同活，愿为奴赛，永奉指呼，唯期地久天长，终愿粉身碎骨。后乃薄知去处，将谓万全，便於仙兄，当时解体，姿颜渐玲，盘酌日疏，自以得鱼忘荃，到岸舍械，我今已得大事，不要前人，请去门栏，自修铅汞。殊不知至人鉴人识物，占往知来，先审斯人，终非大器，岂以口言貌笑，杯酒家餐，而传授神仙大事，天地至机者哉。如此辈始则自谓事了，先负仙兄，终则渐觉事非，却谤高士，自贻伊戚，谁致悔尤。噫，茫茫古今，世问此辈甚多，慎不可与语也。
　　右此十不可与语者，得道君子慎而鉴之。若泄玄机，自招悔咎。然则得人不传，谓之秘藏天道，亦不可也。非其人而传者，枉泄天道，窃弄阴阳，大不可也。
　　十可者
　　一、不问贫穷富贵尊卑，帝王宰辅，侯伯文武，庶人士农工商等，但有道者可传。然先审其人，评其可否，方可传授。
　　二、不以黄白事，不以势力所知，在富如贫，居官若庶，志求大道，只慕长生，言不谄谀，行无狡曲，不可以暂时为事，故审平昔之期，若是其人，此可传付。
　　三、先与言论，审察根基，傥若不昧阴阳，能明卦象，知造化之理，识天地之恩，洞达晦明，深晓进退，五行四象，七返九还，行与业同，身将心正，又虑福而无德，聪而不明，始吉终凶，先得后失，不可追悔，必也藏机密事，抱智而愚，慎审其人，此可传授。
　　四、若见孜孜於家事，苦苦於身名，务於意气，事於风雅，此不可与语也。若见守真任直，少能自足，薄於人事，不与家累，淡薄名利，於亲无情，於人不诈，此可传授。
　　五、有慈惠之心，无亲疏之意，欲博施而力不备，重高人而家具贫，细察行藏，此可传授。
　　六、事君忠节，居上不矜，俸薄家贫，守真不躁，而能恬淡自牧，不事轻浮，心在虚无，不急名禄，此可传授。
　　七、事亲於家，孝闻闻里，仁德兼着，清淡自持，志慕长生，此可传授。
　　八、与物无竞，心绝冤亲，自将天道为心，不以还丹为念，无心合道，道自目前，此可传授。
　　九、无家绝累，野鹤孤云，不为人事所拘，不备时宜之礼，人不识我，我不识人，心慕长生，不逢至道者，此可传授。
　　十、时有道倡，多居岩室，独处云林，岁腊齐高，亲交双泯。然后察言观行，不欺彼弱无心者，此可传授。
　　右此十可者，得道之士，百年之内，可传三人。前有十不可者，慎勿传也。然传授之时，须具十全，方得成就大丹，若不十全，不可妄为也。
　　十全者
　　一全，有修炼之地。慎择名山大岳，来山去水，五行相生，不为凶山恶水，虚耗所忌，不为凡人俗眼，来去秽恶混杂，此未可也。
　　二全，备其财本，财本若备，无所牵率，不令所少短，并须修炼之人心意，自然而然，不得将无作有，迟疑之问，有所忧悔。
　　三全，直时童子，须是奇人。若非高上灵性，不可指使，柢令直符，不可与知道。虑若小驮，轻泄於人。
　　四全，起炉鳌，高低尺寸，阔狭厚薄，并依法则。取土方向泥，起火时日，门户开闭，多少方所，重迭数目，各臻其道。
　　五全，鼎器法则，须依其道，亦有高低小大，将狭斤两，厚薄深浅，并须子细究寻玄妙，契合真文，不可妄为。若识真鼎，已是智人。
　　六全，须识真药。既识真药，须知收采之时。故准南王日：采於蚕食之前，用於火化之后。则知非金石，则木也。木王於二月，废於八月，伏於十月，此昭然可见矣。八月秋动霜零，乾条叶落，还归於地也。
　　七全。阙。
　　八全，采取收持，须能洗洒，谓之沐浴。沐浴既诤除根收叶，去骨留肥，迎入房拢，从兹会合。
　　九全，若入鼎炉，安排依法，分明四象，匹配五行，不乖二仪，并交两曜。造物者我，发生者谁。
　　十全，水火也。有无并合子午，依时亏圆，并在於月中。飞伏尽由於卦裹，精修到此，方好用心，名为十全，得称至士。然十全无有一者，则不可与言道。十全而有一不全。即亦阙於道。故至士审而行之，不其然乎。
　　《四明先生传》曰：四者，则四象，束西南北也。明者，日月也。先者，先天地，为万物之先也。生者，道也。道生一，一生二，二生三，三生万物。又曰：一者，水。二者，火，三者，木。此三者能成万物，万物者土也。所谓三者，能运转终归土，土者五也。五为四之父，四为五之子，故五为帝王，四为长子。故帝王有养育之德，长子有杀伐之权。故帝王与长子，合其九数。岂不然乎哉。
　　或曰：三主乎震，震主束宫。四为兑宫。却称长子。
　　答曰：然长子始於震宫，终於兑宫，故同名共色。静为动根。《易》曰：同声相应，同气相求。即其义也。又曰：五行相生，四象相制，终归於土。万物从土生，归土死。五行名异而体同，同谓之玄。玄，水也。水能生木，木能生火，火能生土，土能生金。金为白虎，木为青龙，火为朱雀，水为玄武。以玄武制朱雀，以白虎制青龙。故古人曰：欲定四方，先看颜色。故并事而说之。且如银铅砂汞，自定四方。如是则便识水火，兼知龙虎。岂不知水能杀火，金能克木乎，又何以迷於大道乎。以此论之，千经万书，诸子群论，广明五行八卦，四象六位，不尔失总久矣。盖不言神水华池，亦不论龙虎交感。李诠注《阴符经》按黄帝曰：金丹之术百数，其要在神水华池。但古今虽有其文，不显其理。且神水华池者，万物之母。而有一德，五行之首，坐而面南，先天而生，先地而有实，天地之母。知白守黑，不刚不柔，如石如水，与物无竞，为五金八石之尊。澄之若太虚之色，含於五彩。古人曰：一物含五彩，永作神仙禄。贤人君子岂不明乎。既明神水，销作华池，然后於中交感龙虎，龙虎既已交感。则弃华池无用也。故古人曰：用铅不用铅，须向铅中作。若向铅中求，依前还是错。又曰：用铅不用铅，须向铅中取。欲炼大还丹，须知铅是母。又曰：既识砂中汞，须求铅裹金。又曰：铅为牙母，牙为铅子。既得金华，舍铅不使。又曰：牙若是铅，弃铅万里。牙若非铅，从铅而始，又曰：还丹本元铅，铅裹亦元丹。造丹不用铅，铅是大丹田。田者，土也。万物从土而生。故青霞子曰：神仙之道，千变万化，莫过於铅汞神水华池之道，独有龙虎交感一门，自轩辕已来，不上文墨，柢口传秘诀，心授灵符。今且直指神水华池於世问，未论龙虎交感於文内，其有修炼炉鼎，火候进退，与诸家并同，此更不参述也。至於八卦五行，七返九还，鼎炉法样，既济未济，尽是殊事。盖丹家自要贵重作用之道，但能得知水火华池，龙虎交感，已得大还丹之秘要也。
　　施肩吾颂曰：
　　神水华池便是丹，束西高下自相看。
　　劝君莫把凡铅弄，活计生涯便好捐。
　　铅则何妨本自铅，铅中何处觅神仙。
　　束西南北还丹了，争奈仙家不肯传。
　　同色同名合好音，亦能烁烁亦沉沉。
　　乾坤颠倒驱雷雨，龙跃安能出上阴。
　　太白经竟
　　
