真元妙道要略
　　经名：真元妙道要略。原题郑思远撰。书中引述李绩、吴筠及姻箩子之语，当出於五代宋初。一卷。底本出处：《正统道藏》洞神部众术类。
　　真元妙道要略
　　真人郑思远撰
　　黜假验真镜第一
　　夫道者，黄道赤气，七九回精，三一少女为要妙，在采气还丹，是得圣人，隐於八素，仙者秘在铅汞。故诀曰：铅汞识真二万化穷矣。洞晓八素，真道立矣。此上至要，阙一之道，即无成也。余窃闻见学人不遇明师，侯认粪秽，错修铅汞，损命破家，其数不可备举，略而述记，并解八素少女铅汞，列之如后。
　　有用凡朱汞铅银，取抽台水银，号为天生牙，服而死者。
　　有用硫黄炒水银为灵砂，服而头破背裂者。
　　有以蜜陀僧、铅黄黄花，号黄芽者。
　　有炒黑铅为水铅，用铅不用铅，服成劳疾者。
　　有烧桑木，为六八四十八淋煎，取灰霜，号为秋石者。
　　有烧金铄草，及粪灰取霜，号为铅汞者。
　　有用胞衣，号河车者，亦云紫芳也。
　　有以九炼硝石，於葫芦内，以水精玉环，采月水日火，号为大药者。
　　有烧砂锡钱，取铅珠，号为丹中真铅者。
　　有以银鸡子，养朱砂及汞，伏火矾。张果老云：龙虎丹者，即伏火死水银一色者。
　　有以盐炮砂，啖十六岁童儿童女，取大小便，烧淋取霜，为铅汞者。
　　有以四黄八石，都合烧为大药者。有为大药，用八般石药者。
　　有以堵牙皂荚，十一月采之，烧炼取灰霜，荚天生牙者。
　　有以胡芦成硝石，并白石英，号紫石英，为一物含五彩之道者。
　　有煎霜雪，并百草上露，号神水华池修炼者。
　　有烧炼姜石、云母、硫黄，及土为至药者。
　　有认铁锟铜绿，为自然之药，便指阴真君诀云：金花生天地宝者。
　　有以桑档子并蚤沙赭石子，号为大小圣石，自然丹砂者。
　　有烧黛松烟，号为一子真黑铅者。
　　有烧丝细取灰淋煎，为大药者。
　　有烧炼硝石并二江水，及青盥三年，拟为至药者。
　　有以水火鼎，烧赤白二樟柳根，号玄牝者。
　　有以曾青、空青，结水银烧伏火，号真金者。
　　有以硫黄、雄黄合硝石，并蜜烧之，焰起烧手面，及烬屋舍者。
　　有以水火漏炉柜，九褊烧水银青砂子，号九转七返灵砂者。
　　有以黄丹、胡粉、朴硝，烧为至药者。
　　有合烧雄黄、雌黄，号为知雄守雌之道者。
　　有以炼黑铅一斤，取银一铢，号知白守黑，神明自来，为真铅银者一
　　有以盆於十一月合地土，取阴气，认为真水者。
　　有烧火粪灰，以腊水淋汁煎霜，号大药者。
　　有以黑铅一斤，投水银一两，号为真一神符白雪者。
　　其前件所用，迷错为道之人，轮年修炼，皆是费财破家，损身丧命，伤风败教。如此之流，学者同毛，成无一角可中。《参同》云：由盲者不柱杖，聋者听宫商，没水捕雉兔，登山索鱼龙。又云：使二女一处，令张仪、苏秦说媒，遣为夫妻，弊发腐齿，终不相交。又云：和胶补荃，以炮涂铛，去玲加冰，除热用汤，飞龟舞蛇，终不可得。何以言之，盖非类不可合。魏君云：假使黄帝临鼎，太一执火，八公梼炼，淮南调合，立宇崇坛，玉为阶陛，麟凤脯胆，把籍长跪，祝章神祇，请哀鬼神，沐浴斋戒，待有所望，亦不可得也。世人不知，少女乃是兑卦之索，三一即铅汞之祖，黄道乃十数之始，赤气即七元之要。盖碧通子《玄微诀》云：长啸道引，是密法运气之机，存想万神，是初绝外绿之计。气因感而成形，精为还元而作气。铅汞是天地之母，少女即金华之别号。爱生为众善之宗，好死为众恶之本。略而言之，盖微妙要道者，悟如返掌，迷隔天地，无师执文，万无得一。故淳于真人曰：世问多学士，高妙美良才。邂逅不遭值，好火亡货财。据按以记文，妄以意为之。端绪无因绿，量度不可持。盖须师资相授，受得其真，万无一失。又张君五篇云：铅汞得真，修未圆满，服亦长生。不要钱物广大，唯在法度周旋。魏君曰：古来圣人素无前识，兹因师觉悟者焉。又《南华论》及《立通历》、《玄纲论》、《三姓子口诀》皆云：羲受图，轩受符，高辛受天经，大禹受洛书，而尸今人者焉。盖先圣口诀云：五三与一，天地至精。可以口诀，难以书传。不敢深露天机，略而述记，以俟好道君子，审而习之，改恶从善，无使虚滞待光已矣。
　　夫仙凡异境，人鬼殊流，仙圣未有学凡，英人不可习鬼。虽仙凡玄远，上士学而必斋。然人鬼路殊，中下习而必合尔，则圣道非久修而莫备，死鬼乃卒为而可成。何以如斯，盖物类相感，同声相应。古人云：作善千日不足，作恶立见伤身。古书云：善福如五谷，非种而不生。恶业如百草，不植而自茂。亦由恶属阴毒之情，秋冬之气，秋伤冬杀，万物衰落，复返沈坠于根。若水动而流下，人死而归夜泉也。其生福属阳灵，喻春生夏长，万物荣盛，出乎土，故乎阳，明若火，炎而上，焰火壮。人生而宜阳位，故仙者归乎九天之上，则若其火。如人修上事，非累功及吹燕，而炎愈生矣。水则不以力而自滋下流，如死之易也。是故老君曰：积习生常。又曰：合抱之木，生於毫末。九重之台，起於垒土。千里之行，始於足下。理可明矣。
　　故门虽小事，合标先说，渐可登真。夫第一门之方要，在於保精存生为上。夫欲保精之法，一者绝邪思，二者服秘精之药，三者少劳苦，四者立膝眠，五者少睡，六者勿令志极，七者慎悲忧，八者和喜怒，九者勿醉饱，十者戒五辛，十一者性冲和，亦曰中和。此乃精进之渐始。次乃利益。夫利益者，《洞渊》及《元精经》云：自利利他，因果共接，上士能具此功，利益甚深。中士达神形，下士身性别。上士玄登无上果，中士了身中品仙，下士遗身为灵鬼，此乃三等志人也。夫修学君子，切在莫耻下问，广看要诀，精真陶染，自见其理，逢师指妙，即可万事毕矣。夫利益者，莫望求福，且图逍遥，兔营恶业之事，然即乃修合善药，货施说善，化人无方，制造世宝，资济贫弱，功须阴行，过必阳显，此乃大圣因地之机。学生之人，可行此行。夫为世利之药，非真汞了者，不可为也。为假者必加殃咎，尤须慎之。
　　凡铜铁锡变银，不得要妙，不可为也。凡曾青、石胆、砂子之柜，亦成上色黄金也，绝胜点诸物。夫曾青结砂子，先研青，令极细，水飞其夹石令尽，乃结水银，忌玲水。好曾青一两，结得四两水银。结出停之一宿，硬如坚石，其色如黄金，即是曾好也。如若未柜之，即梼为末一两，合伏火。雄三铢，粉霜一分，合研点白石末，并黑铅二斤，成红满玉二斤半。若用伏毗三铢，即成药玉，即金市上白玉，除砂子末也。如柜好，此曾青等砂子伏出，各成上金，出时色赤如黄土色者，镕成绝上金也。青黑色者，成红银也。探色者，不成。不成者是不堪，镕成铜也。其金银等砂子柜好，即各各随母色成真物也。凡铁银堪与锡银，若成就曰圣汞，点化五金硬石，皆成真宝。何以言之，凡生八石一斤，不如伏火炮石一两。伏火炮一斤，不如伏火炮一两。伏火硝一斤，不如伏火四黄一两。伏火四黄一斤，不如立采紫光香砂一两。紫光香砂一斤，不如龙虎圣砂一两。龙虎圣砂一斤，不如大九转丹砂一铢。世说真七灵砂者，余不知其神力何似，盖不得其法，惟见其师云。
　　太上老君口诀，只传尹喜、张道陵二人，得此法也。余窃见凡夫，多以凡水银，用硫黄结为青砂子，於水火鼎内，烧之七褊，服食，云是七返灵砂，甚有所折，良可悲哉。奉劝学者子切在审战真诀，不可轻命，慎之慎之。
　　凡伏四黄八石，若犯草霜，未经久炼成汁者，无所用何为也。盖是君臣乖错，暂伏相返，镕炼五褊，必渐去而玄枯，稍枯者不可用也。伏火试验之，的不谬耳。
　　凡诸药伏火，但知君臣多少，成汁肥腻，将一豆於赤炭火上烧之，成油流入火中，无烟焰者，不计其色，悉可变化世利，服食亦可治病，不须多吃，多即所损也。
　　凡硫黄伏火，有制药之功，无独点化之能。雄雌二黄、毗黄等伏火，皆有用处。又朱砂得君臣伏火，亦可杂用。或自成红银者，每两点化伏火雌黄三铢，成上金。亦可杂用毗霜伏火，能白铜脆。五金得伏火水银，并粉霜、炮砂等，即软成物。又伏火炮砂，虽能软物，亦能憔烂物，少即引助四黄，多则伤败五金。可将伏火炮一豆，於铜片上烧三褊，其铜即憔黑，此为验也。
　　凡毗霜、毗黄、水银、粉霜等，多佯死伏诸三黄，但得好柜，即永伏。悉有立可变化五金之功。唯硝石伏火，不能独化五金、石硫黄，宜服养诸药。硝石宜佐诸药，多则败药。生者不可合三黄等烧，立见祸事。
　　凡硝石伏火了，赤炭火上试成油，入火不动者，即伏矣。若瓶内烧成汁者，即未。可知生熟，何为耳。盖绿硝石恋柜，火炭上试之不伏者，才入炭上，即便成焰。
　　凡白矾伏火，味如生时，瓶内烧之通赤成汁，玲了似烧白银色，或青白色者，敲之作金玉声，实堪服。朱汞等此物，最难伏之，即须感柜独体伏。若和诸药伏，即无味，及败诸药不堪也。
　　又凡药有顽伏火，汁伏火，枯伏火，及假药一一须试之。又硫黄有似大硼砂，以毗黄染色，为假伏火成汁，硫黄服之伤人也。有似自然铜制作，假顽伏火朱砂者。有似硫黄夹石，炁烧为假顽伏火硫黄者。此等皆无用处。略而述之，学者鉴之。若人遇虚无紫光圣砂者，诸四黄八石，悉可制伏。及二十四化浆液、金苏膏、金华等丹药，韭我真铅汞，而不成也。自古圣人皆秘铅汞之妙，不形纸墨，唯口传也。
　　凡初地圣砂，点铁立白如银，未能全成宝用，此验丹砂真假也。世利之药，具前说毕，故无谬述，但少试之，即知也。余所具说诸凡药，及圣砂者，盖见《神农玉石本草》，李绩添注多有错谬，遂述此诀，论诸药变异，晓示同道君子，更希广学，无令谬度时光，虚弃人命，审而详之，鉴而验之矣。
　　证真篇第二
　　夫日月尚有盈昊，凡人奚无否泰。都绿道德未淳，阴阳混惑，未可便至真道，但恐五行陶铸。尔时元上大道法母元始天尊，说诸阴阳返五行元精，与太上道君，令度长劫中，有学道之众生，采日月天地五行之元炁，修种金丹，一周圆备，服之可得五行不侵，出没自在，驭鹤驾龙，游居紫府，万劫清冻，劫尘不坏者，盖得元精之神力。愚人不晓至真大旨，为言得道者，当三灾大劫之时，去出傍三界逃避之，何其愚哉。不知至真之身，是元精之类。盖碧通子云：道成身以亿大劫至而不苦不劳，恒常清今。若云劫至而避之，即出方入界，逃劫避害，未脱役役，奚为真道者哉。况五行尚不能干，岂有三灾而能伤乎。世人何不思之。
　　夫三一元精者，天地之根，还丹之宗，万物之母，七宝之精，大道之体，日月父母，五行元首，始名真一。故《德经》云：天得一而清，地得一而宁，万物得一而生，三才合一，故为之三一。又三者，木土水也。再分三位，在天为三光，在地为三宝，在人为三明。是故《黄庭经》云：三明出华生死济。亦云节，又云木者龙也，丑、寅、卯是。一者水虎也，子、亥、戌、酉是。夫此二象，化应七属，谓子、丑、寅、卯、酉、戌、亥，归辰星位，在天为七星，在地为七宝，在人为七窍，应备三五，而成八素。全六合，显三五，三五之位，在第三卷中说讫。按经云：三五者，顺众类，和调万物，理化阴阳，覆载天地，光明四海，风雨雷电，春秋冬夏，寒暑温冻，清浊之气，不得三五不立。三五者，天地之枢带，六A。之要会，九宫之节气。故《圣纪》云：天道不远，三五复返。返者是还丹也。元气结成，一周脱胎。但能推运八卦，变转相生，至于一载，还丹具矣。田有二八，丹有一斤，体全也，服之可仙矣。
　　凡人本从元气成身，再得灵元之精气补之，可以长生，身合纯阳，永超阴界，是曰还丹。丹者，九九阳数之义，赤也。赤名者火之属，服而上升九霄，为感阳神，如火炎而必上也。凡慕生君子得之者，万事毕矣，知道要也。然先圣虽广留经诀，悉秘其要，致令后学错认铅汞，修不成也。何以言之，盖凡铅汞五行不备，四象非全，乃即少气顽滞之物，终不能济命。学人欲委丹道之来宗，但思自身及万物从何而来，即悟圣理。是故老君云：有名，万物之母。即是。若采得此虚无之药，为田产育日月之精，成金丹即可矣。若不遇此要道，未得的证活道，而必尸解遗形，无能定其形质。此玄微之事，不遇明师，无因了达。．复见学人往往有窃听之徒，迷迷相教。今故述此诀，令同道君子辩识大纲，兔生疑惑。虽即不陈龙虎凡名，实显阴阳之行状。行状者，金丹之祖宗，龙虎之交精，金木相克，水火相刑，五神现相矣。
　　古歌曰：圣人夺得造化意，手搏日月安炉裹。微微腾倒天地精，钻簇阴阳走神鬼。日魂月华若个识。秘经云：志当归一，精义无二。此之是也。识者便是真仙子，炼之饵之千日期。千日者，大九转还丹也，身既无阴那得死。此是上歌者述还丹之始末。
　　夫初认丹砂之时，虽用师诀，认得龙虎，犹恐不真。可於深静之处，会龙虎，相见交精，龙吟虎啸，云雾谖键，邪鬼奔逃，香风既起，龙虎隐潜，遗精于交处也，其精如血，其味苦，其炁香，入口冰消而化，名曰还丹，上仙呼为走马丹砂，香闻十室，立能变铁，非也。此验丹砂之神变。然取此丹砂为丹田，日月之精，感此日岁月运，育凝结成丹。丹成出胞田离母，母即丹田也。号曰炉。玉仙者服其虚子，不服其母，点化世宝，将救贫弱。及有道之君服之，可以长年。若戒色情服之，亦得长生。为隐士若不得此丹田，日月之精，五行之炁，终不凝结也。如无此前件龙虎交精灵异，即是凡药土石之类，终不合圣感神者矣。非唯此独能变异，况磁石吸铁，隔阔潜应，水精蚌蛤，尚敢玄远。水火见类，凡圣岂是难乎。又腊日造酒醋，收猜脂，犹经年不臭坏，何况以元精，四千三百二十时炁候，为金丹者哉。
　　夫至道多流，不难便遇。修大丹之时，且须延驻还丹。渐可登真。未曾服此丹，须委应候。若不委之，的有疑退失真之功。凡初服丹之时，心意钝闷，梦寐不祥者，此是三恶，被灵砂所侵，故惑乱人心，如此旬日即止。或梦呕吐鼠粪，及乱发茅蘗淤泥，身手之上有大疮，内有蜘蛛蜥蜴走出。又梦阴茎朽落，并大便恶物者，勿疑，此是三尸出去之兆。又经百日之后，时时闻腰背间如日炙，及手掌内真珠，影及身内，像婴儿嫩肌。惑被拂触着，易破损，后相次自坚。又肉色赤，是丹砂行血，除宿患之状。如体有小疮子，不痛不痒，亦脓血渐自退落，如麸片乾，落后即肌肤莹。又渐目明，夜黑之处，在目中有黄花光一条，长三尺已来，出现筋许大。身上凡有缺损瘢痕，渐渐平满不见。又多涕，鼻中清水，及多喷涕，目中泪出，勿怪，此之是邪所出之候。四肢轻紧，又时时闻两腿膝通，如日炙而热。又大便有黄脓黑血，一两自止，是趁五藏内宿患。喜怒渐灭，力作不倦，更有诸般、不及一一备述。此上应候，皆师传口诀，余候皆然。恐同道君子，有服此丹不得审细应候，宜记此诀。其有不周，龙虎丹应候，自有先圣及麦积山晦老诀，甚行于世，故此不述也。
　　先圣皆诀应候，试凡人之志，故少有传得者矣。唯此诀真说相济，切须秘之，忽传不道之人。又服药，忌无鳞鱼、羊血、狗鳖，及自死马牛，及猿肉、姜蒜、胡萎、苦菜、芸薹等物味，总不食为上。慕长生人少吃米，吃即闻寒热，身体重。此米吃之触，不是师传诀。余因盛暑月，多守炉火，烧诸小药。常以冬月，一般不闻寒热，炎因食煎水淘饭一茶碗，七日闻热。较后更试，亦复如是。志士君子，亦宜慎之。
　　炼形篇第三
　　夫炼形之要，在守一之玄妙。一者出为精行，入为心性，乃是太和真一众命之带，绝子落气，绝乃还元。按《传志诀》曰：一者保精运气，二者采有名之母，三者是炼形化质，五藏化为宝筋，肌骨变为金玉，绿发青眸，琼肌腻体，神光焕烂，能存能亡，目盼无极，耳听无穷，名曰神真，身与道合，即造化不能移，鬼神不能知，金骨齐于灵元，琼肌顺达六慧。一云：同夫六慧者，真六识也。在凡身为六贼六腑，在圣身为六慧六通，六甲六丁，在天地为六合、六律、六吕。故达六慧者，乃是神仙登真之品。更得元量，不可称计，大道之果者。盖因得不退转志，丹华之要，而能活达，俱超高真之道。
　　言高真之道，有三品之正理。夫三品者，上品炼金骨玉肌，生身同元，见大身即无外，隐小身即无内，出显即无有之身，入隐即虚无之质，质与太空合，其通元量，是名上品，及离凡之时，白日上升矣。
　　中品虽形性俱达神有数，亦出入无门，乃是初登道果。在凡之时，晚觉修行，遂作尸解，以符药代形，化留死尸，割断亲爱，夜半升天。或有隐遁为地仙者，虽经劫尘而常清冻，终不可久居上界，只有往来之纷纭。隐遁者，潜走异名也。自己身，不利他人，故曰中品。
　　又按《洞真元精经》云：夫上品者，修行自利利他，形升性具，其功无量，内外普济。中品者，唯利己身，远入幽深，其志弱，其德薄。下品修行，精气漏泄，身既不了，性须别形，炼行不久，偏枯志劣，既历虚有，见身已绝，将脱滞形，悲空夜月，重契阳和，可辞生灭矣。乃言下学者既不能形性俱存，又不能久久炼形为气，化其滞质，与虚无通同，即名清虚之鬼。虚有实无之身，唯能暂化虚物，不能化实，久有之用，与凡无异，即善爽无主之鬼也。盖全生甚难，就死皆易，故为下仙。
　　又按《太极真人诀》曰：下士脱腔，尸解蝉蜕，亦稍异凡俗。若修太极灵劫，及枕中五行、白虎七变、尸假隐遁，亦可渐契高真。自此已下，不足上士修效。
　　又前言空心、住心者，谓空心凝则失形脱腔，住心凝则炼形。住心在绛宫则忘道，而道自会定。空心忘空，空元合自然，此心法如是。又法母曰：吾法无法，吾玄无玄，此理玄妙。《内观经》云：内观之道，静神定心，乱想不生，邪妄不侵，周身及物，闭、目思寻矣。为劝学生之君子，学生须学长生可贵，勿学脱腔尸解。一者与凡不殊，二者损常败教，三者经精顺毒，四者凡浅根众生妄想，五者修成，若不寄人生，即化生为天人，竟有坠退。若不为天人，即永死不生，则免来去，何殊死耶，亦未必保明其真矣。可须坚志，且修脱腔之事，亦在经诀，乃是圣人为钝根学者渐门，令平易其心，心平则理达矣。故老君曰：死不再生，何须故常。又杨真人曰：悲汝愚人，重名货，而轻性命，贵浮生，而贱至真。又曰：埋意气於丘壤，掩冠剑为埃尘。瞑目之后化形，寞寞落落，昏昏群群，随品质而任物，逐得象而生身，如五谷之糟粕，为凡世之丘坟，儿孙植相，拜上飨神，神之既化，坟自为身，略而言之。
　　又烟萝子曰：道体全真在此生，迷徒待死更修生。今生不了生前事，更有生从何处生。又《三元经》曰：玄珠之本炁，谁将日月守。烁烁因象光，此是神仙寿。世人强伏气，伏者尽劳神。大道守虚无，圆光照是真。真说长生诀，海内光皎洁。念念守光明，万年身不灭。难则无过道，说易何人守。光象外明，我与天同寿。日长东海生，光明养万物。仙人永长生，传此长生术。老庄曰：长生久视，谷神不死。又曰：为之长生不死者，岂复有修设之限哉。又曰：千载厌世，去而上仙，乘彼白云，至於帝乡。又曰：修身千二百岁，形未尝衰。又曰：乘白云，驭飞龙，而游四海之外。又曰：人皆尽死，而我独存。又曰：神将守形，形乃长生。又曰：长生者不死，寂灭者不生不死。不生不死真长生，则真寂灭。生寂灭内则长生，死寂灭外则永死。道经曰：道生曰常，心使气曰强。又《玄妙内篇》曰：兆欲长生，三一当明。已前说讫学道君子若达此理，即三要自明。真三要由一可照若了，则三要自见。幸希饱志君子，验而明之。傥有未遇师者，可以爱生为本，忘死为源，审看内秘要诸经，则晓万振而同一源。余且历悟之经，及诸药，故述此诀已，俟学者矣。
　　真元妙道要略竟
　　
