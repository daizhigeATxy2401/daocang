玄霜掌上录
　　经名：玄霜掌上录。不着撰人。一春。底本出处：《正统道藏》洞神部众街类。
　　玄霜掌上录
　　夫玄霜者，一名女玄霜，二名琼浆，三名玉液，四名地母乳，五名甘露浆，六名九转阴丹，七名酝酬酥。自古神仙虽饵金丹，元不修此阴丹。且如黑铅属水，其数一。一生二，二生三，三能生万物，岂不因阴阳者哉。夫大丹者，是阴阳龙虎，即生时龙虎，及至修炼了，号为正阳，如此即孤阳也。既是孤阳，不可立身，须假阴丹而相负，以为梯航也。其数随阴阳数用九也。若论津润五藏，灌注华盖，上添泥丸，下补精光，大药不得玄霜，服久而难见其功。大丹出於《契》中，阴元玄霜出自《秘录》，所以术士难知也。今具修阴丹白雪玄霜法。
　　取上好黑铅一生者二斤，汞半斤。先於姚子中扑铅，令细绝灰。便将汞投在铅中，熟搅泻作祸子大小。临时用瓷瓶子一口，表裹通油者。便取上好醋五升，贮在瓶内，即於稳便房内。又须明室向阳处，下手制作，假阳极之时，当合道气也。便安瓶子於土坑内，其口与地平，将铅埚安瓶口上，更以纸三四重纸上，又安瓷碗盖之。若是阳极时，七日一度取出。其祸上如垂雪倒悬。见风良久自硬扫取。后其瓶内醋损，即须换。如此重重，取至一斤霜。即於瓷槐内入甜浆水，用柳木槌杀研渐渐入浆水，如缅糊末，在碗四面，安在饭饭中蒸。蒸了又研，以清水淘澄乾，又用清水杀研末，在碗上，土饭内，又蒸又研淘。准此法五度入饭饭，四度入土饭蒸之。其土饭蒸时，碗口上别用一口碗合之。如此九转足，即须用熟绢袋清水，於银器中摆过，候一伏时，却用清水湿绵盖器口，日内晒乾扫下，又用柳木槌研了。其色如春雪，如缅勃，其味甜澹甘美，捻在口中，玲如春冰。若有人修得者，以蜜丸如梧桐子大。日服五丸，至一岁，万病不侵，经夏不渴。但洗头，生油调涂顶，须臾至脚心自玲，神功难述。若引大丹返老为少，盖由津液行也。孙氏歌曰：玄白霜，玄白霜，龙虎君中立为长。万物不从阴所生，即问孤阳何处养。
　　玄霜掌上录竟
　　
