还金述
　　经名：还金述。五代陶坛撰。一卷。底本出处：《正统道藏》洞神部众街类。
　　还金述
　　陶值撰
　　还金述并序
　　坛尝读《金碧经》，至魏先生云：三五与一，天地至精。研思十霜，妙旨斯在。谓一者水数，为五行之始，色禀北方，包含五彩，修之合道，理契自然，故能生天生地，为牝为牡。然后还日精於月窟，结粹华於中气，灵运港应，与其合同，莫非人问术士所能窥窃。见今时学者，盛谓水银可以为金丹，砂汞可以为河车。殊不知汞生於铅，砂产於金。既不辩真，遂假他物。譬如缀花以为子，断体以安孕，既伤尔精气，莫能全。举世作迷途之人，漏器非混成之物，茫茫志士，同归有待。或谓古人妄设，终无此道，愚甚不取也。故征经义，为述上中下，以质之同志云尔。
　　上篇
　　古之人所以假易象而为经者，谓至道与天地配。如太上始分一气为二仪，二仪判，然后有三才。俾乾坤运而品汇贞，坎离用而金水并，此道之枢也。男冠女姅，牝牡相得，气交体合，应变无方，此道之用也。日月运矣，寒暑节矣，滋液润泽，施化流通，此道之验也。阴伸阳屈，阳用阴潜，一往一来，推情合性，此道之返也。此乃明乎，剖一气以法天象地，自有为合於元为者矣，岂假他物而成之乎。今谨按《黄白内经》神农云：知白守黑，求死不得。白者金精，非世问金。黑者水银，非世间水银。又《龙虎经》云：故铅外黑，内怀金华。金华者为青龙，为黄铅，为乾，居木位，其数三。又曰：被褐怀玉，外为狂夫。玉者为白虎，为汞，为坤，居土位，其数五。故日：三五既和谐，八石正纲纪。三五则土木之位也。合而言之，其数有八。又曰：．金为水母，母隐子胎。水者金子，子藏母胞。此言金水自相含孕，报椟於母中，须造化而生。又曰：长子继父体，因母立元基。此言砂产於金，汞流为子。以金养子，继体而荣。道合自然，事根至妙，不可不思也。《潜通诀》曰：玄白生金公，巍巍建始初。此明丹砂生於铅也。《金碧歌》曰：赤髓流为汞，汞者弄明当。此明汞非别物也。自是乾坤交媾，受气而生。欲生不生，焕乎其有文章。故经云：圣人不定生，上观显天符。天符者，信也。天气降，地气应，是阴阳交接，而流珠下也。流珠者，亦谓之流汞矣。经日：丹砂流汞父，戊己黄金母。此数者足，明砂汞合三才，应五行，而非人问凡物也。又《参同契》曰：植禾当以粟，覆鸡用其子。此明情分於性，於性纽乎情。情性相依，还返自然，是谓变化，由铅与水银，非类不相为用也。且其分真，终始自相依矣。又为乾坤也，牝牡也，金水也，土木也，情性也，龙虎也。虽同出异名，须与类合。如其差谬，不相涉入矣。故曰：同类者相从，事乖不成宝。又水以土克，金以土荣，相杀相生，更为父母。且水银不在五行正位，朱砂非龙虎配合。故日：杂类不同种，安能合体居。故古歌日：莫坏我铅，令我命全。莫破我车，令我还家。又曰：铅断河车空，所作必无功。铅破河车绝，所作无处出。又五篇日：铅中有金，金中有宝。见宝别宝，修心炼形，贤人得道。又曰：宁修铅中金，不修金中宝。此数者，圣人明喻，以示后学，犹虑不晓，故郑重而言之。亦所以知龙虎二事，本乎一物者也。得其理者，喻诸返掌。迷其径者，譬彼上天。但以世人未悟，各从后学，舍返掌之易，从上天之难，用意逾切，去真逾远，纷纭杂议，真假相乱。或日用铅耶，或曰用水银耶。若以水银为之，乾坤何可立乎，刚柔其可分乎。必以杂铅而为之，则金水何由而得生，还返何由而得行，又焉能变化，由其真欤。且古来歌诀，唯赞铅之功效，不说水银之精妙。必以二事共成，何得不兼而美之乎。必以水银为主，但假铅气而成，何得遗本而存末乎。作者之意，既其如彼。后学之见，且如此是。欲耕石种稻，绿木求鱼，期於有获，难矣。又况文字所传者，非精炒之至。口诀所授者，非至人之遇。夫知与不知，犹千里之与指掌耳，自非真人，曷辩真理。今特与众人之论，谓言者不知，知者不言，又焉知道，隐乎言与不言之间哉。
　　中篇
　　凡言水银可以为金丹者，妄人也。言朱砂可以驻年者，不知道也。以不知道，或妄人之言，去真远矣。朱汞者，姥女之别名。砂者，铅中之至宝。丹经所谓砂汞者，此其真诀也。且铅中有砂汞，犹人之有情性。情性於人，非外物也。砂汞於铅，非外类也。三一之道，修情合性，然后可以归根复朴矣。金液之术，以金养汞，然后可以返魂还元矣。若引外物为情，则性不可合。以水银代汞，则铅不可亲。性不可合三宫，其可固乎。铅不可亲八石，其能妙乎。夫言八石，是三五更名。故《参同契》云：名者以定情，字者以绿性。言金来归本性，乃得称还丹。又曰：性主处内，立置鄞鄂。情主营外，垣筑城郭。是以砂汞者，铅之情性。元气者，人之根本。金主营外，故谓之情。汞主治内，故谓之性。以金制汞，推情合性之义也。含精养神，修性合真之道也。又日：龙呼於虎，虎吸其精，两相饮食，俱相贪荣。谓束方甲乙木，青龙也。西方庚辛金，白虎也。龙为情，虎为性，情性相依，还返之义也。古歌日：束身敛魂充虎饥，虎来瞰食生髓脂。则呼吸之理可明矣。又日：太阳流珠，常欲去人。卒得金华，转而相因，化为白液，凝而正坚。金华先唱，有顷之间，解散为水，马齿栏干。阳乃往和，情性自然。是知立乾坤，运水火，应天符，合三才，然后得为之丹砂矣。妙言至径，大道至简。譬如造化之於万物，非能大巧，使其青黄赤白，一一之相类乎。是禀性合真，自然之理也。若以丹砂木精，得金乃并。又曰：白马牙，好丹砂。又日：洁白见宝，可造黄金。此者皆非人问朱砂水银之所为也。若以人问朱砂水银为之，有顷之间，当为白烟矣，又焉得解散为水，马齿栏干乎。明者省之，可以一言而得术士之真伪耳。术士可得，则正性不惑。正性不惑，则与道日亲，而根本自正，岂假外名遗俗，绝粒丹壑，然后希遇哉。故再叔情性，原其砂汞，重解先圣指象立喻之意，一咏母结於后贤也。
　　下篇
　　经曰：白者金精，黑者水基。水者道枢，其数名．又曰：知白守黑，神明自来。是知太玄之精，为道根本。当其枢纽，天地锻炼，阴阳理契，自然功伴造化。故定两弦之数，以二八合上下，得乾坤之体。稽考六十四卦，极天地之用。卦有六爻，据摘符而三百八十四，存神乎其中矣。乾之策二百一十有六，坤之策一百四十有四，引而伸之，触类而长之，总万一千五百二十，所以应万物之数，备刚柔之体。又天数二十五，地数三十，凡天地之数五十有五，所以成变化而还返也。至若积阳为天，聚阴作地，天否地闭，神明见焉。虽元化一施，妙用无极，亦在以金木水火，合寒暑衰荣。若春夏秋冬，日夜相易。阳之用也，以金生水，水生木，木生火，火生土。阴之用也，以土克水，水克火，火克金，金克木。以其相生相杀，迭盛迭衰，合天地四时，而成实万物。夫日为阳精，月为阴魄，金生於月，即坎男也。珠汶於日，即离女也。然金为月精，以据阳位。汞合离气，以应阴爻。以天地之灵，孕日月之精，否极泰来，阴尽阳生。故金入猛火，色不夺光，自开辟已来，日月不亏。明是金木营於内，水火应於外，乾健不息，所以致用也。日彩不铄，所以益振也。唯天地日月能长且久，与万物终始，为龙虎配合，为道魁柄，与天地准，合阴阳数度。俾元化潜应，如连珠合璧，以斡於无穷。前圣修之，陶甄万灵，故能生天地，首万物，独立长世，而形神不化。亮夫妙用弘深，希代莫测，得之者若天地在乎手，造化由乎身。自凡跻圣，名列金簿，与黄帝、老君为先后达，亦所以顾兹门，而无别径也。凡我同志，庶几於此者，要在细求真诀，务以师授，不可以谀闻浅说多言，失中之义，所希企及矣。噫，今之人不达神明之意，未通天地之理，但按文责实，以意推校。殊不知古人与其不可学者去矣，徒议枝叶，不得根本，迷迷相指，诅可复追坛。林野鳜儒，岂日先觉。常给侍长者，侧聆斯义，以为砂汞无乾坤不可得也，龙虎舍金公无自入也。故陈梗盘，以备错误焉。
　　歌曰
　　仙人拍手雪成团，黄花欲入紫河难。
　　子母一时流作水，变化还同九转丹。
　　还金述竟
　　
