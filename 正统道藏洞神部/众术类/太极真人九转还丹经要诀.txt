太极真人九转还丹经要诀
　　经名：太极真人九转还丹经要诀。未着撰人，约出朴南北期。一卷。底本出处：《正统道藏》 洞神部众街类。
　　太极真人九转还丹经要诀
　　西城王君日：欲合九转，先作神釜，可容三斗半者。当用荣阳、长沙、豫章土，釜厚四分。取束海左顾牡蛎、白石脂、云母粉、蚓蝼粪、滑石、白誉石，凡六物分等，各梼二万杵，毕，都治合，又共梼三万杵。毕，以细绢罗之了。又取百日苦酒，和之令如泥。又梼一万杵了，以泥泥上下土釜内外，使厚三分，於阴室中乾之了。又於微日中，更上泥三分，乾之十日如前。凡三过上泥，令内外通厚一寸三分也。伺泥乾之，取铅丹和苦酒为泥，合梼三万杵了，以泥两土釜之内，而令厚三分。又阴乾五日夜，又加泥二分，阴乾，勿令有细坼如丝发，即不可用。随以羊须为笔，和泥涂缝，令密塞之，作九转还丹之神釜毕矣。然后当在名山无人迹之处，临束流水上，作神鳌屋，屋长四丈，广二丈，起基四尺，又当先掘基下土三五尺深，如无故坝井冢痉埋之所，然可筑基盖屋。开南户、束户、西户三户门也。乃立鳌於屋中央。鳌口向西，鳌窠内须令安得铁铙，容坐得土釜，鳌子四边，令去釜凡九寸。以博并细土泥构立之，亦勿令有穿坼也。神鳌之法毕矣。
　　用药法
　　矾石一斤　空青三斤，如有曾青只用曾　白石英二斤　丹砂十斤，色光明不染纸者，辰锦州上　雄黄四斤．精明赤色，不染纸上雌黄五斤　水银六斤
　　凡上物，唯汞不梼耳，其六般各，梼三万杵了。先入矾石着釜下，次纳空青，次纳白石英，次纳丹砂，次纳雄黄，次纳雌黄，雌黄独在上，调按令平正。乃以水银六斤，灌注雌黄上。都毕，乃以神釜盖盖合之。仍先用铅丹泥，泥下釜际上。乃安上釜，釜际亦先泥缝之，使两釜相合际密也。又以铅丹泥，泥两际之外，稍令厚一寸二分，此是用土釜法。若以土烧成者，瓮釜子及金银输铜为之者，量其事而泥之，不在一寸二分厚也。其泥土釜凡三遍，上泥遍遍，须泥两釜际，令乾，则再上之，至一寸二分毕也。又以六一泥，泥铅丹泥之外，令厚一寸二分，如铅丹泥法，渐渐乾。乃上泥也。共是二寸四分，都毕矣。然后安在铁铙上，阁之。铁铙脚四脚，如鉴脚状，但令高九寸也。先以糠煨火入铙下，令去釜底六寸，九日九夜。又加火，去釜底三寸，九日九夜。又加火，齐釜底三寸。九日九夜。又加火上釜腹三寸，九日九夜。又加火，再上釜腹二寸，共五寸，九日九夜。又加火，齐釜合际之下一寸，九日九夜。止，寒之十日。又加火，至釜际之下半寸，顿三十六日昼夜，凡合九十昼夜，名日九转还丹。日满，寒之七日。乃出釜下鳌，去上釜，其飞精九色，流光焕烂，皆悬着上釜矣。以三岁雄鸡羽扫之，盛以密器，带之肘后。秤二两为剂也，平旦向束，以新清水饵之，即能隐沦散形，飞翔太虚，太极遣使，迎以金丹羽输，分形化景，作白鹤数千头，上登太微，位为真仙，寿同三光，还童却老，面生玉映，项有曜灵，皇九转还丹之力也。取铅十斤，着铁器中猛火火之令沸，投九转之华一铢於铅汁中，搅之，须臾立成黄金九斤矣。
　　取水银一斤，锡七斤，着锅中，火之三沸，投九一转之华一铢。於锡汁中，搅之，须臾立成白银也。有此变化，是丹成耳。如试之未可，则依上法再烧九十日夜，无不成者矣。
　　取土釜中丹滓，合梼五万杵，合和以白砂蜜，丸梧子大，名日太极还命神丸。其已死未三日者，开其口，投二丸，以新水下之，皆即活矣。其伤败残屈，目盲耳聋，以神丸傅之，皆平复如故。病在内者，饵两粒。病在外者，散二丸为粉，以摩傅之，即立愈。所治随意枉，手也。日一服一丸，寿同天地。以神丸涂物，出手自还也。
　　其放土釜，慎勿毁之。乃复可以合丹，因前泥用之。但当更密塞其上下釜之．口，一勿秽慢之。临用之时。更泥内外，以铅丹泥，令厚分寸如前法也。若火劣而日满，其丹华未飞者，火少耳。更复固釜口际，如法再火之三十六日，万无不成也，则不须九十昼夜，细矣。当先清斋百日，乃泥作神釜成，梼药令计，至九月九日平旦发火，自斋以始，便断绝人事，令待丹成也。
　　合丹可伺心慕道，淳和忠信，不淫槛，守志· 行者，三人可也。若难其人，两人可也。皆须斋戒沐浴，不得履掩见尸也，及鸡犬，大忌之。人问难修养者，良由兹乎。此九转神丹方，王君口诀，流利易合作也。若药物尽精好，斋戒修整，深隐清静，此方神妙，无不成也。斋起日，当先投清酒五斛，於所止之流水中。若地无流水，当好井，投酒於中，以填地气也。合斋皆饮此水也。传受神经丹诀，皆约斋盟誓，用金鱼八两，玉龙偃环，以代剪发欢血之誓，世上如难得此物，又不可使灵卫永闭也，可用青细布四十尺，以准金鱼之信。重帛绢四十尺，以齐偃环玉龙之约。并奉有经之师，当营散以施山柄之寒学，不得自割，以为身用，所以明天约也，示无私矣。违盟漏泄，四极有法，秘之慎之。
　　黄帝四扇散方
　　当欲修炼九转丹饵之者，则先饵服此已下药，已渐去浊黑世问之疾耳。去其谷，清其五藏六腑，庶成其真也。
　　松脂　泽泻　山木　乾姜　云母　乾地黄　石上莒蒲　桂
　　凡八物精治，令分等，合梼四万杵，盛以密器中，勿令女子六畜、诸殓秽者见之。旦以酒饵三方匕，亦可水服之，亦可以蜜，丸如大豆许。日一饵二十丸，至三十丸，半季则可去浊黑，除百病耳，然可绝谷饵丹也。此黄帝所受风后神方，却老还童之道也。
　　王母四童散方
　　未饵丹之前，先须服此散，以荡阴邪之黑，存阳黑，调和荣卫六府者也。
　　胡麻　天门冬　狭苓　木　乾黄精桃人去赤皮，取白肉也
　　右先熬胡麻令香。几六物精治分等，合梼三万杵。旦以酒饵三方匕，日再服之。亦可以水服之。亦可用蜜丸，旦服三十丸，日一耳。此返婴童之秘道者也，善填精补脑矣。
　　茅君五种芝茸方
　　句曲山上有神芝五种，道士有好仙者当得之。求之法，当以三月九月开日，登山，宝环二双，不限金玉耳，启以奉誓。如此者三，以为盟矣。必得之。投环於山石之问，勿顾念之。仙法贵青环之物，以效信也。
　　第一芝名龙芝，似蛟龙之相负也，以叶为鳞，其根蟠龙，得而食之，当为太极仙卿也。
　　第二芝名参成芝，赤色，有朱光伟伟，扣其枝叶，如金石之音，折而续之，即如，故得而食之，当为太极大夫。
　　第三芝名燕胎芝，其色紫，形如菜叶，上有紫燕象，如欲飞状，光明洞彻，得食一枝，当为太清龙虎仙君，正一郎中矣。
　　第四芝名夜光洞草芝，其色青，其实正白，如李子大，高三四寸，其叶似梧，夜视其实，如月光洞照一室。一株有九实，实堕地时，须臾转大，如径七寸镜盘，着地厚一二寸许，夜视之如牛月，动盼以顾人，得食一枝，当为太清仙宫左御史矣。
　　第五芝名科玉芝，剖食其脑，当为三官御史耳。此已上五芝，三君所请，以种句曲山内外也。求仙之士，诚能笃志，以尽玄心，得见上芝也。若心不单竭於道德，则可见下芝耳。求道懈慢者，亦不得保其往也。可不慎乎，可不慎乎。五芝神茸，甚有灵异，故附之於还丹之末者耳。
　　太极真人九转还丹经要诀竟
　　
