约出於唐宋。系抄录《抱朴子内篇》、《黄帝九鼎神丹经诀》等书改编成，假托太极真人嗣孙手述。三卷。底本出处：《正统道藏》洞神部众术类。
　　上洞心丹经诀卷上
　　太极真人嗣孙手述
　　仙翁曰：欲求神仙，当得至要。至要在宝精行气，服食大药。虽云行气，而行气有数十法，大要在还精补脑。虽云服气，而服气之法百余事，大要在胎息。虽云服药，而服药之方千余条，大要在金液还丹。
　　诀曰：宝精行气数十法，此不具载。其大要在还精补脑者。其法须於子后午前六阳之时为之，或子后丑前，或身中肠生之时而为之，善矣。於此时入靖，或不拘行住坐卧，亦可。须当内外贞白，专气致柔如婴儿。然后自玉堂尾问起火行气，直过夹脊双关，上入三山，直至玉京山，久则自然脑满。三一九室之妙道，实在於斯焉。
　　诀曰：服气之法百余事，如非姻碧霭，中黄玄黄，沆淦沦汉，紫霞青芽，惧灵望舒，灵晔钦炎，九呈五精，皆服气之法，若此未易详言。而胎息一法，实为服气之大要。其法始焉，必用震卦时入靖，或不拘行住坐外，必要内外贞白，专气致柔如婴儿。然后如子居母腹，呼吸在玄牝之根，绵绵若存。久久服之，直使一万三千五百息，息息入胎。一日十二时百刻，刻刻调和。小则骨正筋柔，肤若凝脂，百病不侵，延年不死。大则入水不溺，入火不焚，脱胎换骨，隐显变化，身外有身，与道合真，其道在人耳。此二要诀者，内丹之道要，於斯毕矣。
　　诀曰：仙翁云服药之方千条，末学岂能周知，其大要在金液还丹者。今古登真达道而成仙者，未有不由金液还丹，而能成者也。其金液还丹者，外丹也。古圣炼法，有无中生有之金液还丹者，上也。此乃上古圣圣以心传之，不留文字，而至秘者也。要之非凡俗所可知，非末学所能成。其炉鳌鼎器，采药进火之法，实未可轻泄於言语文字之问。斯丹一成，拔宅飞去，变化其可量乎。其有九鼎飞伏金液还丹者，次也。此亦圣贤授受，以口传之，岂文字能尽者。中问取玄黄华，造六一泥，漆土釜，固神炉，作华池，生神水，酿春嘐，酝左味，采药材，进火候，一切飞伏返还金液之法，非至士真人不能炼，岂下愚凡俗之所能获也。
　　今仙翁玉岌所珍心丹一方，乃太上上洞仙经之所载，金液还丹之次方也。药材乃九鼎中之第一性味，乃八石中之上等。制炼有方，转炼无异，不用杂类，止用一珍，九转炼之，而成金液还丹，自换骨而至飞升，井井有条，接引真仙，上入太清，与无中生有之金液还丹，殊途同归，功用不异，实为至道不烦之妙也。凡世希有之仙方也。
　　仙翁曰：传受之法，取旺相吉日，先斋戒沐浴，立坛，设太上一座於水上，於无人之地，烧香上白，欲以长生之道，用传某甲，及丹经盟信之物，着案上，置座在此，今欲受道。向北伏一时之中，若天晴无风，可受之，共饮白鸡血为盟，乃投信物於水中。万兆无仙骨者，终不见此内外金液还丹之道也。故吾师云，一代之中，不过二三人得之。又云，八极之内，将诅几人见知秘诀，难闻得之者少，必盟誓方事相传。长生神仙之药，神秘至重，万金不传，必授贤者。若有传者，限百年内得传一人，敌血为盟，而后传之。若於至人违负漏泄，天帝谴谪，永谢玄路。太玄仙都使盟者心迷意乱。所倾败死，即仙君使精神昏浊，所学不成。大司录三天，司命臧算伐年，所作不成，受罚於太玄都。
　　仙翁曰：欲合神丹，当於深山大泽，或穷里旷野无人之处。若於人中作之，必於高墙厚壁，令中外不见，亦可也。结伴不过二三人耳。先斋七日，沐浴五香，置加精洁，勿经秽污丧死嫁娶之家相往来。
　　仙翁曰：欲市其神药，必先斋七日，以子丑日沐浴，以执日市之。当於月德地坐，勿与人争贵贱。玄女曰：作药以五月五日大良，以用七月七日始，以甲子、丁巳、开除之日为善，甲申、乙巳、乙卯次之。作药忌日，春戊辰、己巳，夏丁巳、戊申、壬辰、己未，秋戊戌、辛亥、庚子，冬戊寅、己未、癸卯、癸酉，及月杀，及支天季、四孟、仲季月收，壬午、丙戌、癸亥、辛巳、月建、诸朔望，皆凶，不可用以起火，合神药。慎不得与俗问愚人交通，勿令嫉拓多口舌人，不信道者，闻知之也，神药不成。神药成，便为真人，上天入渊，变化恍惚，可以举家皆仙，何但一身。俗人惜财，不合丹药，及信草木之药，且草木药埋之即朽，煮、之即烂，烧之即焦，不能自生，焉能生人。可以疗病益气，又不免死也。还丹至道之要，非凡所闻。
　　夫肖形天壤，人最为贵。限以速老则死，善养则生，生可惜也，死可畏也。是以道家至秘而重者，莫过此长生之方也。若长生之药方法，莫过此神丹之道也。若此道不长生，则古无长生矣。夫生之在己，其利实大。论至贵贱，虽爵为公侯，不足以论，比其轻重，虽赏有封畿，不足以百年之寿。三万余日，幼弱则未有所知，衰迈则欢乐无味。童蒙昏耄，除数十年，平和喜笑，八九千日。扬飞电激。顾盼以尽，今百年者，万中一焉，假或终之，一辰忧迫扰。所以上士之务，先营长生事定，可以任意，不期羽化，取乐人间，同彭祖之享年，比少君之遐寿。可以畜妻子，可以居官秩，无亏上下之节，不失人理之欢，实盛事矣。人之为体，易伤难养，攻毁之者非一条。过於克剥，剧乎摇拔，精灵固於焦扰，荣卫消於数用，煎熬形器，克削平和，饮食失宜，荣卫过度，当风卧湿，变起膏育，方托命於草木之医，或投诚於祭祀之助，犹渴穿井於高阜，若饥起阱於石田，草木之药，何所补之，神鬼之力，曷能济之。若命可以草木延，病可以祭祀除，则医人悉长生，巫师永不病。故经云，不在祭祀事鬼神，不在誓愿多言语，养生之道，唯在神丹。知之不易，行之实难。而学道之人少进多退，竞知者众，克终者鲜。如井不达泉，终为弃井。故非长生难闻，若闻道行之为难，非行之难，终之难也。非至明不能察也，非至勤不能学也。若易得则汉武遇少君已得之矣，易明则刘向案枕中已明之矣。故黄帝登崆峒而访道，夏禹封金简於玉函，或功就而上升，或道成而仙去，事昭故实，法茂前修者，长生之法。若不精加功勤，徒学一切旁门无益。要当时不可失，不俟终日，生前一切之有为，唯有长生之可重。神丹一成，与天地相毕。
　　仙翁曰：世之炼灵砂者，乃用抽出砂中汞，配硫黄，二八而成灵砂。但至一转者，至士服之，可以通灵，故号灵砂。愚人服之，百病皆愈。若到九转，号称还丹。依法炼服，亦能变化飞升。其硫黄乃火输，与日轮之气相交，而生此丹。砂者具南方正色，察太阳真精，含天地之至神，列仙药之上品。盖其内具硫体而含汞，若依仙方，炼之九转，乃真灵砂也。修炼之士服之，指日升仙，飞升太清，其功莫可言也。
　　上洞太－心丹秘方
　　按《本草》丹砂味甘，微寒，无毒，主疗身体五藏百病，养精神，安魂魄，益气明目，通血脉，止烦满消渴，益精，悦泽人面，杀精邪恶鬼，除中恶肠痛，毒气疥痪诸疮，久服通神明，不老轻身神仙。
　　按仙方炼为还丹金液，服之者腹中三尸九虫死，身中一切诸病，尽皆除愈，发白更黑，齿落更生，返老还童，延年不死，神仙蜕壳换骨，日中影不见。始服之寿百岁，三转服之寿三百岁，五转服之寿五百岁，七转服之寿千岁，九转丹成，功行圆满，服之飞升。昔李少君数百岁在人问，阴长生四百岁，挈妻子遨游州郡。古之如何，候拔宅飞升者八十余家，白日飞升者不可胜纪，是有征验久矣。
　　仙访曰：凡造药起火，皆炉边施祭，以好白酒五升，牛羊脯各三斤，黄粱米饭三升，大枣三升，梨一斗，熟鸡子三十枚，鲤鱼三头，各重三斤，凡用三案，案皆二碗。再拜祝曰：小兆臣某，恭诚惟大道君、老君、太和君。一及小兆臣某，贪生乐道，转炼神丹。愿祈使某令药不飞不亡，皆使伏火，药已好善，随手变化，黄白悉伏。服药飞仙，朝於紫宫，命长无极，得至真人。行酒起，再拜毕，诸赤色果木橘柚皆上之。讫，然后造药行火如法。
　　心丹
　　丹砂上等红明，如茎豆大者，不拘多少。一云约斤半分两可矣。
　　用无根草煮之，即紫背浮萍也。其草多寡，对丹砂分两，同浓煎水，约可浸二七日之多，药水浸丹砂二七日。每日早温热草木，浸之二七日，皆温之。止用元煎草水，不用续添，至日数满，僻去水晒乾，装入神室。
　　作神室法
　　用好鸡弹八个，醋浸，略去訾皮，顶上微开一小窍，约小指拇大，慢慢倾去黄白，洗争控乾。然后磨上等京墨，浓磨墨汁，倾入鸡弹中，摇转令上下皆遍，微於火上炙乾，令遍黑。如不黑，再用黑汁，如前三上之，尤妙。此即昆箭纸法也。选四个好者，作装药者。余作盖。乃用鞋底针，於四个鸡弹周围，匀针七个针孔，以象心之七窍也。四个壳盖，亦如前墨汁涂之。凡鸡弹色白，神不可居。墨色染黑，故神可安藏，故号神室也。
　　右将神室於香上，用名香真香熏之。亦行祷愿，感天动地，祈祝焚香，再拜如前。香姻满神室中，然后将丹砂装入，直要装满。稍若不满，则亏火力。装讫，用鸡子清搽在神室口外，盖口内亦搽之。盖定后，用后药固之。四个神室装药，盖合皆如上法。
　　固神室玉肺药法
　　诀云：丹砂之生下有白，白状上有白玉宠。此丹固神室药、种地匮药，皆白者，象丹砂之玉状玉宠也，犹人之心包络也。
　　石灰捣罗为细末，用极酸浆水，浸七日了，去水晒乾，复捣为细末，取净灰半斤，生毗石半斤，捣罗为细末。
　　右二味，用白矾煎水调固之。固讫，然后装入五行玉匮。
　　五行玉匮法此玉匮象玉宠也
　　毗石五斤，打作小块，用纸曩绢帛包住。复用死硝半斤，盐訾小，朴硝壹两。三件和在酽醋内，乃以上件帛包毗石，於醋内悬胎煮之。须煮七日，其醋约五六瓶方可煮。七日煮了，取出毗石晒乾。
　　死硝二两，死硝用皂角伏之，每斤硝石须用皂角二斤，烈火上伏之。练二两，炮砂二两。
　　右件玉匮药，通计五斤六两，捣为康砂末，用砂祸一个，大小约可装药者，此名土釜。下安玄精石一抄於釜底，后装四玉匮，药荐藉匀，安四神室於中，又用玉匮药覆盖。讫后用玄精石赓满，泥封釜口，瓷碟子紧盖，毋令不满，有妨火候。用铁线八道扎缚，铁线余者纽成疙疸，约二指高。复用薄泥，约一分厚，护盖铁线瓷碟。讫装入灰炉，养火。
　　五五周天火候法
　　诀曰：仍以十个月为节，以象胞胎也。后五个月，土数也。故五五二十五，足土气也。一十个月火候，一两四钱。次十个月火候。一两六钱。后五个月火候。二两一钱。
　　周天火足，次行补火，止补月小日数，盖此乃月之周天数也。
　　行补火法
　　法用平底灰炉中，乃换铁架，阁丹，釜架脚可高四寸。
　　早火每络七钱，三络计二两一钱，脚高三寸下火。晚火每络八钱，三络计二两四钱，飞火平於顶上铁线上。
　　火络法
　　其法用铁线造络六个，分作早晚用，络形阔一寸，长一寸半，有盖，下新络，起旧络宿火，不可留宿火。
　　其行补月小日数火足，然后开炉，取出丹釜，剪断铁线，去瓷碟，取出四个神室，锯开其神室，必体硬如瓷瓦难锯。当於木上，先开一弹窝，可容神室一半，然后放上神室，轻手按住。缓慢锯齿，来往锯开，取出丹砂，用药水沐浴，苏醒丹火，补其元气。
　　浴丹补气药水法
　　用山葡萄子乾者一两，煎水湿者，用四两纽汁用，加入石脑油、樟脑油，各四两重，三件和匀，约水大半碗，开弹倾入水内必滚，尽其滚声住，候冷取出试丹。
　　试丹法
　　试丹用赤铜一两，鞘镕成汁，以丹半钱中点化，然后将生硝一块，如青梅大，放入其丹硫内，有硫黄，其气能令点化铜色黑，须再用壁土一块。入甘祸收硫气，必用钳搅，令如水光净，然后倾出。如不诤，再加入生硝壁土，如上法，直候如水光净，倾出八个正色之宝，不须加母。若似此点化，出其丹灵矣。此为九转丹母也。丹体虽灵，犹未可服，止可作匮，升入九转丹法，亦不可以多用点物，虚费丹母，有妨九转。
　　论试丹说
　　按方书铜之为物，能补人骨损折处。凡服铜药，直至损折骨上，如铺筋漆坚固，其损骨硬如金石。令试丹以铜，化成至宝。其仙方换骨之道欤，若节节升转，九转而服之，当知骨化寒琼必矣。
　　太极真人说
　　玉石三百六十种，丹砂为上品第一。古以为养性命，成神仙，长生之大药也。仙方炼服之方，非一法制之。或以酒，或以醋，或以漆，或以蜜，然得法皆可养性命，致长生不死神仙。要之伏火而为金液，九转而为还丹，比诸方为上法。此丹欲为地仙，寿千万岁。欲为神仙，便可朝金母，拜木公，膺图录，登灵台，换骨而飞仙。欲为天仙，便可逍遥乎郁罗萧台，臣事乎三清之境也。有仙骨者，方遇此法。有道德者，方遇至人。如遇者勿以轻易而侮慢，或不尽其口诀，虚费炉鳌，或招谴谪而身谢玄路。此乃自贻殃咎，又何咎焉。
　　草木三六十种，而黄精为上品第一。此亦养性命，致长生不死，神仙之灵草也。详世之草木金石，万物之性类，凡禀阴气者皆含毒，而能令人死。凡禀阳气者，皆能令人生。黄精生於山之南，禀太阳之精。勾吻生於山之阴，禀太阴之精气而生，故令人速死，毒能致肠胃寸断，阴毒可畏之甚也。丹砂禀太阳之真精，火输之正气，与太阳同色，与黄精同功用，为阳之精，又何疑。日中有乌，内舍阴也。砂中有汞，内舍阴也。炼之九转，而成金液还丹者，纯阳也。其丹砂之生，上有玉宠，下有玉林，其为造化之贵重，可知矣。
　　上洞心丹经诀卷上
　　上洞心丹经诀卷中
　　太极真人嗣孙手述
　　仙翁曰：《参同契》云：植禾当用粟，覆鸡用其子。燕雀不生凤，狐兔不乳马。斯言尽之矣。夫人五行顺而形生，逆而成真。察阴阳五行之气，而后有此身。然身中之宝者，神也。神之在天为热，在地为火，在人为心神也。心也为道之祖，修仙之正法也。今以丹砂一味，九转炼之，为金液还丹者，实此理也。若悟此理，修行外炼还丹，依方服之，内求玄珠於赤水之中，结还丹於黄庭之内，使内外丹成，九转变化，须臾与道合真，盖内修者阴丹也，外修者阳丹也。阴丹就而命延，阳丹就而升腾。故修道之士，有内丹者可以延年，得外丹者可以升天。内丹成而外丹不应，外丹至而内丹未克，皆未能升举。吾所以授三一九室者，内修之要也。还丹金液者，外炼之极也。勉而修之，可成矣。弟子即再拜受教，终身秘之。
　　仙翁曰：凡欲长生，而不得神丹金液，徒自苦耳。故呼吸导引，吐故纳新，及服草木之药，可得延年，不免於死也。若服神丹，令人神仙度世，与天地相毕，与日同光，坐见万里，役使鬼神，举家升虚，无翼而飞，乘云驾龙，上下太清，漏刻之问，周游八极，不拘江河，不畏百毒。
　　按草木之药，可以攻疗疾病，不可以致长生也。金石之药，可以叉获延年，而亦能兼除百邪也。夫草药之为物也，虚脆柔软，不堪而久，煮之则烂，埋之则腐，烧之则灰，停之则朽，不能自坚，岂能坚人乎。不能自生，岂能生人乎。若丹砂之为物也，是称奇石，最为上药。细理红润，其质坚固，贞秘积转，逾久灾化逾妙，能飞能粉，能精能雪，能为真汞，能为还丹，能拒火，能化水，消之可以｀不耗，埋之可以不坏，灵异奇秘，我难以称。然而得要则全生，失法则伤寿。人见《本草》云丹砂无毒，谓不伤人。不知水银出於丹砂，而有大毒。故云水银是丹砂之魂，水银因丹砂而出。末既有毒，本岂无毒。浅识狭观，不思远大性命之功，蹉跌不追。所以古人深惧，除恶务本，叉先煮炼，方入大丹。殊途同归，皆令伏火，不拘日数，莫限人功，事资於养，不宜急速。人见丹砂是石，乃言诸石烧之为灰，其丹砂何得独尔不化。殊不知丹砂色赤，而能生水银之白物，变化之理，颇亦为证。以丹砂而为金液，犹土得水而成泥涎也。山之下有金，其上多有丹砂，变转不已，还复成金，归之本质，无可怪也。故昔汉朝有李少君者，乃数百岁人也。不闻有它能，唯以丹砂作还丹，或以还丹为金，以金为器，以器盛食，以食资身，渐渍肠胃，沾洽荣卫，藉其坚贞，以驻年寿。事汉武帝不尽情实，乃以祠电左道之衍奏进，不以还丹金液之正诀上闻，征至卒以化去，武帝思之。故知惟有丹砂转炼之道，金液还丹之妙，令人不老不死，可谓大善焉。
　　仙翁曰：此丹砂转炼之道，非独服饵长生，用以浴身，俗疾不能干，众灾莫由害也。此法本出玉皇秘藏隐文，非俗所有。自非禀其仙筹者，终不能见。吾留此诀文，以开后圣。若得此诀者，必须依传授法受之，不得轻吾告，受非人也，非所受作不成，亦万劫学仙道，永不得成也。
　　又云：受法不得轻告。传法日取旺相日，结斋立坛，师与第子并在坛前，日夜烧宝香，奏帝祈请所愿，长生药录名目。称某少好长生上道，万劫以来，常蒙道福，今得奉恩圣允，蒙师慈念，许受诀文。某今不敢许纳，一一奏请皇君，师言弟子某求道，日夜无怠。某欲授某诀文，不敢自许，一一奏请皇君。如此谨心，满七日夜，然香登坛，饮血为盟，分金环投束流水中，请师传授诸神金丹，若及传口诀图录，皆同此法传授。若不依传法诸受，师与弟子所造不成，此金液还丹中诀文也。
　　狐丘先生授葛仙翁曰：命属仙星，名录继我，今故授汝金丹诀等，及修仙法，汝依而用之。汝若传之，自非次志山岩，不规俗利者，敌血分环，立坛为誓，终不得妄传，传非其人，名削福簿，殃及累代，慎之勿妄传也。此是神丹万金诀也。
　　神仙九转秘方
　　诀曰：凡转丹，皆须於炉前施祭。其祭法如前，造药、起火、祭法，九转并同。
　　第一转法
　　诀曰：其转法，每一两生丹砂，可用四两伏火丹砂匮养之。此第一转丹砂四两中，必用伏火砂一斤作匮，生丹砂若见伏火砂，如猫见鼠，如羊见虎，随性伏火，不复敢动矣。
　　朱砂红明，如黄豆大者，三两，重山莆萄水浸七日，每日温热水浸，去水晒乾。
　　法用滑石作一盒子，如当三钱厚，约可盛二十余两，微加大些子，装满到之。先装一层熟砂铺底，复以生砂，如我莲我之。又盖一层熟砂，又一生一熟装之。装了复用熟砂盖顶，盖顶了然后到去盒子余弦，令与丹砂平。却用盒子盖盖之，令砂贴盖为妙。盖讫，用泥封固，古用石膏固则难开，泥固易开故也。既有伏火砂匮，虽不固亦不飞走，此用泥故也。然不若依古法，用石膏为妙，缓开之可也。仍用铁线八道扎缚，余下铁线纽疙疸，二指高。九转同。
　　转丹立炉法
　　用板作炉底，周围签钉竹子作骨。又用篾织成炉，上下桶直，约一尺阔，泥厚一寸，口阔九寸，身高一尺一寸，内安铁架，其铁架三寸高脚，药盒子坐架上，灰盖行火。此炉九转皆用，法并同。
　　一转火候一两四钱
　　九转皆不用补火，每转十二个月，满开拣出丹砂四两，其一斤丹匮，并不用。可点化用之，一转灵丹，依法凡剂服饵。
　　服一转丹法
　　一转伏火朱砂一钱重，研碎为极细末，用首男乳半合，华销银盏盛其乳汁。於重汤内缓缓熬熟，微下一訾白缅，打成糊圆，如黄豆大。将皮纸作一锅子，悬虚於慢火上，银锋子炒一个时辰，不可炒破纸。如纸焦急换纸锅，又炒令乾。取火力令乾故也。服用人参煎汤，五更向束正面立，吞服，约半个时辰不久，浑身热极口乾，当预备九大缸满水，急入水缸中坐。如又热，别入冷水缸。若热，又入别水缸内。如九缸水皆热，直候热定身冻而止。过日皮肤尽退，须鬓眉发俱脱落复生，老者返少，如蝉蜕壳。转转服之，各有功效，具如经说。有内丹者，不须水。
　　按此服饵一转丹法，若非志慕长生，心无疑虑，内丹脑满，不可轻服。若浮躁性情，又多疑惑，反致殃害。何故，若常人不修内丹，脑髓虚耗不满，服此则骨精有损，反致枯燥。若心疑虑，心火一发，姻焰烧身，不可救矣。故九转丹成，常人服之，化为鲜血，岂不信哉。此虽一转之丹，服者不可不慎。服丹之后，当修内丹法要，打坐内外双修，内丹与外丹相应出神，法皆在此矣。
　　修内丹法秘诀
　　太极真人诀曰：丹室须要洁净，常焚宝香，密室无风，不可太明，不可太暗，高低得中，绝禁一切，忌讳不净杂色之人来往，如老病丧孝产孕体臭，四肢不全，笃废等疾，僧道闲人，妇女猫犬，皆是不令外人来入为妙，选直时童子聪明至诚者二人为侍使，又不可令人知有此丹室，仙道贵秘密故也。又不可对人言说，现修内外神丹，及其法。若令杂人及不信之人，知此修行，及对此等杂人说并见，皆不能成仙道也。
　　修丹室讫，然后设一座，有几，并设一榻座并榻，致令膝平，不令高低，枕高四指，室中燥湿得宜，皆要洁诤，衣服被褥厚软铺陈，及饮食汤药茶酒，烹调得宜，须要洁诤具备，切戒妨色，太醉太饱太饥，喜怒忧思，一切邪精妄想，皆不要有，五辛厌秽，亦宜戒之。若犯房色及臭秽，皆能伤丹误人，不远柢在目前。
　　然后每日随意欢喜静坐，须要一丝不挂，万虑俱无，内境不出，外境不入，此心如镜之明净，无一点尘埃。此心如水之清澄，无一点滓浊。然后握固如婴儿，唇齿相着，舌拄上愕，呼吸绵绵，以眼视鼻，以鼻视脐，自觉身孔毛问，跃然如快，又如淫欲交感之美，以此验之。或盘膝，或舒足，或坐或立，或行或卧，皆同升降，妙理具在其问。卧则不可睡，睡熟则气散。如能昼夜无睡，极妙。不能则少睡，渐渐臧睡，可也。
　　常入胎息之功，当以子时至午时毕，不可以午时至子时。盖子至午谓之六阳，其气生。午至子谓之六阴，其气死，无益於人。运胎息，抱素凝妙，闭鼻合眼，口不嘘吸，如在胞胎中。初学者鼻口引气而闭之，以心计数一百二十次，方以口吐气，出引气而皆不可令耳闻其气出入之声，常令入多出少。以鸿毛着鼻上，吐气鸿毛不动为法。渐学增其计息之数，久则至千数，则老者返少，死者更生，可以辟瘟疫，可以禁蛇虎，可以入水火，可以贯金石，可以辟饥渴，可以延年却死，可以嘘水火为之逆流。但行此法，不可多食肉生菜肥鲜之物，令人气强，难以闭禁。惜忿怒，忿怒则气乱。胎息其验如此，子宜秘之。口口相传之道，非世之常文，勿示非人，秘之秘之。
　　又运精气，自尾问夹脊入脑尾间穴，在第十九节。夹脊节在第十二节下。补脑法，其初当偃头向后，紧闭大椎穴第三节，不令气过。先紧闭夹脊，不令气过。大椎穴名上关，夹脊穴名中关。后渐渐一起，直入脑满。脑满之后，丹自玄膺而下，其味甘，其气香，至此则内丹成矣。久则有征验，或身如坐饭中，热不可胜稍息，或四肢身体内外，玲如寒冰，然后和焉。至此地分勿惊勿凝，后别有法，妙在心授口传。入胎息法，就行回风混合法，使精合神，神合气，气合真，混合神丹，百日丹成。修内丹至脑满，当行三一九室默朝上帝之道，功成诏至，飞升有期矣。
　　第二转法
　　诀曰：浸浴法，装药法，封固法，丹炉法，九转并同第一转法，后不复注。
　　丹砂一两，用第一转伏火丹砂四两，重装之，计生熟砂五两重，用猾石盒子，可容五两有余者，装满到之，封固行火。
　　第二转火候一两六钱
　　每转火皆三百六、十日，九转同，后不复注。
　　右二转阴数不服，四六八转同，后仿此。
　　第三转法
　　丹砂一两一钱半重，用第三转伏火丹砂五两重，依法制之，通计生熟砂六两二钱重，用滑石盒子可容六两二钱半有余者，装满到之。
　　第三转火候二两一钱
　　右三转神丹服者，亦依前法，首男乳汁糊圆之，如黑豆大，人参汤服之，当寿三百岁，能出阳神，游四海，与神人往来，玉女来侍，役使鬼神。若以点化能丹阳，换骨脱壳，亦可乾汞。
　　第四转法
　　丹砂一两五钱，用第三转伏火丹砂六两二钱半，装之，通计生熟砂七两七钱重，用滑石盒子可容七两七钱者，装满判之，封固行火。
　　第四转火候二两八钱
　　右四转不服，亦可点化。
　　第五转法
　　丹砂一两九钱重，用四转伏火丹砂七两七钱，匮之，通计生熟砂九两六钱重，用滑石盒子可容九两六钱有余者，装满到之，封固行火。
　　第五转火候一两八钱
　　右五转神丹，服之如前法，真酥丸如小豆大，乳香汤下服之，当寿五百岁，入水不溺，入火不焚，形神俱妙，列为仙官。若以点化伏火丹砂一斤，可浇汞四两，名琼林玉树。便可分比琼林汞宝作匮，转养朱砂，此名玉等，止可浇汞一二次，不然有损於丹。
　　第六转法
　　丹砂二两四钱，用五转伏火丹砂九两六钱，依法装之，通计生熟砂十二两重，用滑石盒子可容十二两有余者，装满对之，封固行火。
　　第六转火候二两八钱
　　右六转说如前。
　　第七转法
　　丹砂三两，用六转伏火丹砂十二两，装之用滑石盒子可容十五两有余者，装满到之，封固行火。
　　第七转火候二两一钱
　　丹至七转，服者用酝酗为丸，如蒙豆大，木香汤服之，寿千岁，功效不必具称。若以铜钱铅锡入匮中，皆成上色银。若以雄黄、硫黄、粉霜、毗石、灵砂入匮，随能伏火不走，分置诸匮各转之。若以糁制蒙豆大，可乾汞一两成银。投之三黄，即成赤金。要当不可费用，止可验其功效。
　　第八转法
　　丹砂三两七钱，用第七转伏火丹砂十五两，依法装之，通计生熟砂十八两七钱重，用滑石盒子可容十八两七钱有余者，装满判之，封固行火。
　　第八转火候二两人钱
　　右第八转法同上。
　　第九转法
　　丹砂四两六钱，用八转伏火丹砂十八两七钱，依法装之，用滑石盒子可容二十三两三钱有余者，一生一熟，如法装之，装满判之，封固行火。
　　第九转火候一两六钱
　　丹成九转，又名紫金芽，服者以龙膏丸如黍米大。龙膏者，桑上露水也。每服一粒。井泉中沉三日，方服井华一汲水服之。九转依法，置丹其人生命上，及王相上，依经立坛，醮祭洁清斋戒，置灵宝符於五方，十二神符於辰上，八灵符置八方，掩天门，掩地户，历华盖，入阴中，取天心日天心时，置九宫，合丹者在中宫侍炉，先问日奇合，寻出宫为妙，丹成服黍米，飞升为真人矣。秘之勿传。如人欲死，以一粒口中，以水灌下，即活。六月中死物腹中，不拘人畜，经夏不腐，此乃验也。
　　若用九转神丹，炼飞三黄，即同黄帝九鼎飞丹。其法依上立坛洁清，又立九宫八卦龟形炉，上按天文，下按地理，以三黄置在丹砂上，以天盘盖之。然后上火下水飞之，扫下玄霜，服一黍米，紫云随至，顷刻飞升。若以点化，一粒乾汞五两成黄金。至此岂可以俗利拘哉，是在言化耳。
　　接金液还丹法合成者，依经服一两，便升仙。若未欲去代且住世为地仙者，斋一百日，服半两，则长生不死，万害百毒不能伤，可以畜妻子，若居官秩，在意所欲无所禁。若后欲升天者，乃斋戒更服，满一两即便飞升矣。凡欲升天，即皆断谷一年，方服之也。又按此法凡服神丹大药，依经日数，即轻举升天，臧半服之，即长生不死，即是地仙无疑也。
　　上洞心丹经诀卷中竟
　　上洞心丹经诀卷下
　　太极真人嗣孙手述
　　《黄帝圣纪经》曰：黄帝元年寅月寅日，斋於首山，方明牧力从黄帝以上，具茨谒大院君，授黄帝以《神芝灵图》十二卷，《金银方》十九首。黄帝又登王屋山，开石函，发玉岌，得九鼎神丹飞雪炉火之道。黄帝峨媚山见皇人，礼请神仙之道。皇人曰：子岂不知，天有玄一，生於右阳，名为流珠，为众妙之门，得而修之，可令子长生，升云飞霄，上朝玉帝。黄帝拜受，於荆山铸金鼎，修合流珠大还神丹，令传后人，而於鼎湖服而上升，时有大臣七十二人，得丹服之者，亦从黄帝上升。先是黄帝恐金丹道绝，授於元子，令传后人。而诚之此道至重，必以授贤者。苟非其人、自招殃咎。后元子又传束山子，自此以圣传圣，以贤传贤，以仁传仁，得道者不可胜计。天之爱人甚矣。而人自非，心不合道，固难成也。
　　太上内丹歌
　　真铅之精、在混沌中，生天地先。混沌既分，乃成四象，而立五行。得天地本，立性命胚，符合寒暑，优游丹台，十月满足，如子脱胎，获此玄珠，神明自来。
　　太上外丹经节
　　大道守真，三品为则，以一为度，以正为德，故炼金液者神方也。妙玄清虚，莫不由金符而得道。履九幽而入冥，上下虚无，因神明而得升。即授喜《太清八符经》、《太清观天经》、《九都经》、《神丹经》、《金液经》，八炼九转还丹伏火之诀焉。
　　其方曰：金液还丹，仙华流珠。高飞云霞，翔登天丘。黄赤之物，须臾当得。雄雌纷珠，可以腾变，以致行厨。灵人玉女，与我俱游，出入无问，与天同符。其精凝霜，善致沉浮。汝其震钦，必游仙都。金液之诀，尽於此矣。夫水银朱砂，硝液流珠，以作神丹，服一刀圭，飞升天宫。丹成作金，以为食器，乃得神仙。汝审欲神仙，先当服还丹金液，乃存其神，即得升天，上为真人。汝不服还丹金液，当自苦尔，为寒湿风鬼所击，司命不能救也。道之如此，可不勉哉。汝善温衣少食，适体守虚，虚无自然，鬼亦不能杀也。年寿尽终，即自死耳。何以言之，以其不坚无神故也。譬犹万物之生，非欲求死，但自老朽枯槁腐死耳。人亦如此矣。吾以作祸，则妖魅试人，猛兽伤人，蛇蝗螫之矣。
　　昔左元放於天柱山中精思，而感神人，授之以金丹仙经。会汉末大乱，不遑合作，而避地江束，志造名山，以修此道。乃以神丹经等，授弟子葛仙翁，又以授弟子郑君。郑君家贫，无以买药。而葛洪者，郑君之弟子，亲事勤苦，乃於马迹山立坛，授洪丹经并诸口诀。谓洪日：吾承先师左君之诫，曰诸小山中不可居作神丹也。且小山之中，无有正神，皆是木之精，千岁老物，血食之鬼，此辈是邪气，不念人修道作福，但欲於祸人也。夫斋洁之士，虽以术数辟身，而鬼魅或能坏人药也。今合医家佳药好膏，皆尚不欲令鸡犬及妇人小儿等见之，如药被见者，用便不验。又染彩物者，遇恶目见之，皆失其色也。况神仙长生之大药乎。古之道士合作神药，必入名山无人之地，终不止於小小凡山中，正为此也。又按仙经，可以精思合於仙药山者，有泰山，华山，霍山，但山，嵩高山，少室，太白，终南等山。此中皆有正神，其中有地仙，又生芝草，可以辟大难，不但堪合药也，若有道者登之，则此山神必助之为福也，至药必成。
　　凡山大则神大，山小则神小，无防避之道，有必思害也。或被疾病，或遭惊怖，或患伤刺，或闻异声，或逢变异，或见光景，或大木不风而摧折，或岩石无辜而自堕，或令人迷乱狂走坠落坑谷，或猛兽毒蛇犯伤人，故不可轻入也。
　　凡入山，当择四时旺相，干支相生之日，吉也。束岳忌甲乙寅卯岁月入，南岳忌丙丁巳午岁月入，中岳忌戊己辰戌丑未岁月入，西岳忌庚辛申酉岁月入，北岳忌壬癸亥子岁月入。
　　但所之此山，属其岳之方面者，皆悉禁此岁月也。
　　《灵宝经》云：入山当以保日及义日、专日，大吉。若以制日、伐日，必死。保日者，干支上生下也，如甲午、乙巳是也。义日者，干支下生上也，如壬申、癸酉是也。制日者，支干上克下也，如戊子、己亥是也。伐日者，支干下克上也，如甲申、乙酉是也。专日者，支干比和也，如甲寅、乙卯是也。
　　入名山当以甲子开除日，以五色彩缯各五寸，悬石上，所求必得。入名山亦癸之时，此谓天心日，必得仙道度世也。
　　入山良日，甲子、甲午、甲寅、乙亥乙卯、乙巳、丙戌、丙午、丙辰，皆大吉，必安隐得道。
　　大月忌日，初三、十一、十伍、十八、二十四、二十六、三十日。
　　小月忌日，初一、初五、十三、十六、二十八。
　　若犯此日入山，既为山神所试，所求不得，所作不成。岂但道士忌之，凡人此日入山，皆凶，与虎狼毒虫喜相见。入山宜知六甲秘诀，呎日：临兵斗者皆阵列前行。凡九字当密呎之，无不辟恶，要道不烦也。
　　又入山月忌之日，正月午，二月亥，三月甲，四月戊，五月戌，六月申，七月甲子，八月甲午，九月寅，十月辰，十一月乙，十二月丑。
　　上古入山合丹求道，洁挣，责《三皇文》及《五岳真形图》，所召山神，及按鬼录召里社及山卿泽尉问之，则知木石之怪，山川之精，不敢来试人也。凡诸邪物，自然远匿。黄帝束到青丘，见紫府先生，受《三皇文》，劝召万神即此。
　　凡入山合丹，欲辟山川庙坐百神鬼之法，最以符为切要。神仙大药，亦资符力而辟卫也。符法者，老子於神人授之者也。今人用之而少验者，由於传写多误，又信心不笃，徒施用之。然凡求长生，制之在药，不由符力，而能致之仙也。然不可废者，藉其却鬼辟邪，以丹之渐。入名山责召高山君符
　　此符斋十日，召高山君使，除虎狼之害。其符以丹书缯上，一尺二寸长，亦如之。若书时不得中息而语也。书毕，烧香，夜於挣室之中，随月建立，着新衣服而召之。凡用符，以大字着左右心前，怛正思慕其象之宜，旁召六甲直符，并玉女名字，所召之书，仰视面想，思八方之外，存神长五尺，衣服如《 六甲经》 。
　　此登山符，仙人陈安世入山，甲寅日书白素上，夜向北斗，祭以酒脯，自说姓名，以着衣领中，辟邪精百鬼、老
　　物虎狼毒虫，带之置案上，面向北斗。
　　此符一本书点画如此，用法如前同，只点画大同小异，与前不同，其功效一种无别，故两存之。
　　此符以丹书绢素，各异之，带着肘后，男左女右，亦可以书白素带之，可以着住处四方各一枚。若移徙，当先令人拔取。此符大神，勿妄传也。
　　此符亦是登山，功效不异，是老君黄庭三十九真秘符，辟百鬼，合仙药，和合之处住，必须名山极探之处，无人
　　畜行迹，乃有束流水，大石岩室之中。若无岩石室，可於深林之中无人迹处作室，常须近水，非其处，勿措意作神药，大山无束流水，西流亦得。
　　此得居山住处安，以丹书柏板上，大文书令，弥满其板，上着门上四方四隅，及所行道之处安之，并五十步，辟诸精也。
　　此符是去狼虎之符，与前同移徙板，将辟山精用。
　　按为道者多在山林之问，乃是虎狼毒蛇、精怪魍魉之窟穴也，不深防辟，损害药也。
　　辟百蛇即及却虎狼符
　　此二神印，取枣心刻之，方之二寸，毕设祭再拜请，佩之甚有效。
　　此黄首朱宫玉女简房教导之印，能却虎狼不敢前，此亦可为符朱书，吞之，入山辟虎狼，亦可为印，出《玉胎经》也。
　　此符却鬼，合药时悬安四面，制诸鬼，大神验。　　
　　一本中心有七曲，余并同，不知误者。
　　此山居符，书之於柏板上，安门四角，虎狼不至。
　　已上三符，并用朱书。
　　屯符，有一本下如屯。
　　此开山符，以千岁虆为奏，长尺二寸，以丹书此符，以印大石名山，山门即开，宝书亦出，金玉皆见。千岁虆者，天慈也，如鼠耳，却鬼制魅也。
　　右於深山静处作丹屋，四角悬铃子，并作却鬼药、却鬼符，安四面，然后可合药。若不然者，鬼神吸其药精
　　尽，或变却，是以须作符厌禳之。却鬼药法，以光明砂、雄黄、雌黄、麝香、附子、白米、鬼臼、鬼箭，各二等，蜜丸之带。
　　昔黄帝受丹经於玄女，访真一於皇人。故云长生仙方，唯有金丹。守形却恶，独有真一，古人尤重焉。仙经曰：九转金丹经守一诀，皆在昆仑五城之内，藏以玉函，克之金扎，封以紫芝，印以中章，此盖上圣宝秘之法也。身疾未愈，神丹未就，年命未定，众邪未遣，守一之道不可不知也。入山守一，则百毒不敢近，人不须诸法，百邪自去也。
　　作丹屋法
　　先择得探山临水悬岩静处，人畜绝迹，施带符印符室法庭前，其室方十二步，高一一丈四尺，南门着扉，门前使有东流水，东日西月，表裹香泥，泥之
　　四方，各作主丹符也。於室中立五岳
　　三台，西方壁下别立层坛，置诸药草，
　　及神丹经诀目录，并布於上。即有生
　　药使者护之，万灵不能干也。
　　合和防辟法
　　凡欲合丹，於山中安堵讫，乃召山神，请问可否，方得安稳施行，万无不成。其法如左，此后诸法，仙翁持用诸符也。
　　斋十日，丹书黄素一尺，於山草问，召中岳君主，欲作神丹，先召问其节度以符字。
　　老子合神丹之日，以朱书白素八寸，盛以绛囊，系心前。欲服丹者，当迎七日服之，即便通灵役使，此名太一
　　八寸素符。
　　此符合丹人服之，令心开，勿污辱之。
　　太清神丹宝经，凝炼八石，五耀七明，玄官宝镇，检御火灵，九转成华，长升太清。祝毕，以青锦囊盛符，击於颈上。此符检制石精，令不飞亡，使姻霜充满，神华凝结。
　　却害符，以丹书白纸上，广三寸，长四寸，以投炉中，即伏精。思常见神光加精，诸神来至，仙人玉女来见也。即神丹成，天地鬼邪不能害也。
　　法日：夫欲为神丹，五石变化，出五金之法，皆当谒天上皇道君，受五神符，则五石五金，随意而化，争出其精。
　　青帝符法，甲乙日白茆为藉，长三尺，青缯长一丈二尺，布藉上，酒二杯，
　　脯二朐，以缯为地，墨书符，广二寸，长七寸，置藉上。咒曰：吉日良时，小兆臣某再拜，谨受上皇道君青帝神符，因再拜，烧符服之。此应一个符图，写校差参，须详审之。
　　赤帝符法，以丙丁日白茅藉，长三尺，绛缯长一丈三尺，布藉上，酒二杯，脯二胸，以丹书符，广二寸，投符藉上。呎日：吉日良时，小兆臣玄再拜，受上皇道君赤帝神符，因再拜，烧符吞之。
　　黄帝符法，以戊己日白茆为藉，长三尺，黄缯长一丈一一尺，布席上，酒二杯，脯二朐，朱为地，以紫书符，广三寸，长七寸，投席上。咒曰：吉日良时，小兆臣玄再拜，受上皇道君黄帝神符，因再拜，烧符服之。
　　右已上大寥落不相附近，计是一符，复用审之。
　　白帝符法，以庚辛日白茆为藉，
　　三尺，白素长一丈亡一尺，布藉上，
　　，脯二朐，绿为地，以丹书符，
　　，长七寸，投藉上，睨曰：吉日良时，兆臣玄再拜，受上皇道君白帝神符，
　　因再拜，烧符服之。
　　黑帝符法，以壬癸日白茆为藉，长三尺，皂缯长一丈一一尺，布藉上，酒一一杯，脯二胸，黑为地，以丹书符，广二
　　寸，长七寸，投藉上。呎日：吉日良
　　时，小兆臣玄再拜，受上皇道君黑帝神
　　符，因再拜，烧符服之。
　　右按前五帝神符，后四符每云玄者，仙翁受时称之讳也。并书两通，烧服之，一通头上带之，弥为变化家用於欲丹时前十日作之。
　　夫大丹者，金火之精华，真人之所珍，是故服之者神仙变化，长生久视，役使百灵，上升太清者也。俗人徒知其丹经之篇目，而不知合丹之忌讳。虽得其方，而无成者，此也。夫神丹欲合者，有五忌三讳，四败六畏也。若犯之者，丹精飞散，灵华坠落，神光沉迎，霜姻损失，服之无益，不可不慎也。所以真人请问其目。
　　玄师答日：五忌，一者合药及发火时，无犯五石死日也。谓春壬辰，夏癸巳，秋丙戌，冬丁丑。用之石精死，结合毒药，之无益也。二者忌市具神药及论说丹事，无用五邪生日。谓春壬寅，夏癸巳，秋壬申，冬癸亥。以其日入山合神药，皆无所成，神尽不佑，鬼邪败人。三者忌合神丹入名山，忌五岳伤绝日。谓春庚寅，夏癸未，秋丙申，冬丁丑。以其日入山合药，及采芝草，神灵录人魂魄，丹药损坏，疾病伤身。四者忌合神丹炉釜及封泥神药，无用天开地破日。春丙戌、丙辰，夏辛未、辛丑，秋壬辰、壬戌，冬癸未、癸丑。以此合神丹炉宠釜，则丹室自开，石精散泄飞扬，丹华皆败。五忌者，合丹男忌七月三日，及七月甲寅日。女合丹忌正月七日，及正月庚申。此四日是石精交战合鬼之日，以其日执事起火，则丹精不发，柙灵不感，邪鬼来入，皆为凶败。此所谓五忌也。
　　三讳者，一讳合丹之时，泣泪悲伤也，二讳犯丹弒贼名字也，三讳凶衰淹秽死产乳也。按犯此三讳，则石精哀结，五华不曜，其丹必毒，入口杀人。凡八石至，己心忧戚泣泪，及临尸凶淹之人，皆不可厕预丹炉等事也。又丹有弒贼恶鬼，谓所名不□子，字混泥洗，合丹始火之日，慎呼此名字也。若犯之，则鬼兵来入，神炉破碎，精华散出。
　　四败，一者地无丹气，谓非神地。二者见嫉拓之人，谓恶眼人见神药，则致鬼殃也。三者侣非其友，四者五辛臭物，及烧鸡犬毛也。按此四败者，八石之所大忌，不可犯之。
　　六畏者，一初封药之日，及始火之时，畏遇风雨雷霆。二者合丹之日，畏闻唤魂魄声。三畏四畏脱开。五者合丹，畏闻悲哭声也。六者畏见一切血腥、污秽之事也。按此六畏者，皆神丹之所禁忌，有闻而犯之，则神精惊，扰灵气损也。
　　仙访曰：服第一之丹流珠九转，及丹华二丹功能者，以甲子日平旦，向日再拜，长跪服之，如黍粟。即时神仙，上升九天。服半黍粟，即为地仙，入火不烧，入水不湿，万恶不中，兵刃不伤，变化自在，出入无问，役使鬼神，寿同天地。若欲去代，更服半黍粟，即时升天。欲度俗人，服如小豆，即日升仙。服半小豆，即为地仙。及六畜令服，如大豆，即时升天。故日乌得之为凤。兽得之为麟，蛇得之为龙，鬼得之为神，女得之为玉女，男得之为仙也。以蛇脂和为四丸，如弹丸许，埋所居宅处四角，即变为赤龙，举宅升天，去地七千尺，变为金玉，任情所适。埋一丸如鸡子黄，随所远近方圆千里，下彻九泉，其中所有江河山林，皆悉升天矣。取黄土坚实细理者一斤，细捣筛，沸汤煮之，三佛，以一铢投中，熟合和煎，令水尽，变成金。
　　仙翁曰：诸丹成而服者，乃多格人以三品，言上中下。上士七日登真，下士服之，七十日得仙。愚人服之，一年乃仙。若还至诚，便敢顿服刀圭者，皆暂死半日许，乃生，如眠觉状。此乃睑之至矣，必须依方，以半黍要为度。
　　伏闻学道不成，所由有八。一者偶知一事，便言已足，劬劳鼎火，皓首无成。二者虽遇奇方，谓非实法，求之不已，遂至盖棺。三者真伪不分，无师取诀，意无一定，消弃光阴。四者恃所聪明，忽略知法，自言已得，不尽师心。五者真方秘诀，非易见逢，谓在名山，历险损命。六者家无修石，饥寒切逼，得如不得，知如不知。七者性不精专，复无蓄积，明师已次，疑而不行。八者所遇之师，师素狭劣，惜其浅短，不尽教之。告云道不在多，矫生宝秘，谓以为实，遂至守株也。
　　仙翁曰：合丹当求道养真，勿贪俗利荣华，造黄白，至灵祇不佑，鬼忽志，以致不祥，夭横伤年。深宜慎之，不得妄传非人。非同志者，不得轻泄之，的有殃谴。
　　仙经曰：有仙籍者，谋之者死，犯之者灭门，憎之者亡。
　　上洞心丹经诀卷下竟
　　
