白云仙人灵草歌
　　经名：经名：白云仙人灵草歌。未署撰人。一卷。底本出处：《 正统道藏》 洞神部众术类。
　　白云仙人灵草歌
　　序文缺
　　达道草紫花，青茎叶。
　　结汞事如何，莫抛灵草歌。只知赤勤好，偏用达道多。
　　此草独体，成砂子。
　　白禄草色青。
　　海宝草花红，茎萼叶并青。
　　十年学仙术，灵草少知音。白禄堪为柜，海宝善软金。生在沙岗上，常得道家钦。朱内抽真汞，花红根自深。
　　此二草皆能软五金。
　　紫枝草浅黑花，茎萼叶并青。
　　此草有不稀，出土并三枝。朱砂见宝白，煮汞自然痴。
　　合穗草分心，花红浅紫，药茎叶青。
　　天降神柜草，无过访合穗。烧药实堪夸，不与凡草揆。众草经霜软，此草不憔悴。寒暑不相侵，烧药添智慧。
　　此草能柜大药。
　　望仙草红花，绿叶。
　　春生草铺烟，未上摘望仙，伏朱砂作汁，结汞汞便乾。
　　金莲草红花，绿叶。
　　烧丹偏教玄，但采草金莲。堪为柜，遇凡不须言。
　　玉液草花红，叶绿。
　　玉液草能红，大药与相通。草砂子，见宝有殊功。
　　大秘草花红，叶绿。
　　大道须怀志，此草深要记。四神偏能伏，兼烧大二气
　　金风草
　　子黑根白花叶青，仙家惜似掌中珍真汞煮作硬砂子，白体成庚重不轻
　　仙人钦草
　　此草花红叶绿，有角子，生於大林之内，味甘，偏伏白硫黄。
　　宝剑草
　　此草并生三茎，花黄子黑，生於沙地上，味苦，汁白，偏伏独体朱砂作汁，拒火。
　　林泉草
　　此草有如萱草，生於大林之间，花红，叶绿，味甘，能伏独体雄黄。
　　地榆草色青。
　　生在荒地之傍，味涩，能伏硇砂，煮石服之，少病身轻。
　　金线草
　　此草生在山涧之畔，花黄，叶青，味辛，应是诸般砂子，以花叶裹之，便拒大火矣。
　　地宝草细叶直茎，并暗绿色。
　　此草生於水次之中，叶细，味苦偏伏雄砂，作汁拒火，如琥珀色。
　　大通草
　　此草花红，叶青，子黑，味甘，生在河次之傍，以自然汁，结作砂子。
　　大通花红，叶似青，子黑，根白，味不辛，一生长养河次畔，独体，结成砂子真。
　　天降草
　　此草生黄沙地内，花青，叶绿，子红，味辛，伏四神丹。
　　此秘要隐八般草，并堪结砂子也。
　　芝草延年寿，五凤结成珍。六龙堪为柜，七宝善养庚。玉柱能香美，青泉苦味辛。万通偏煮汞，天降立制成。
　　惹罗衣草
　　此草生於林畔，味辛，能伏粉霜，拒大火，作汁出群，叶绿，顺五枝，见宝雄煮事相依，煮汞成珍，作砂子五金，
　　偏道定相宜。
　　大道草
　　此草生於沙地之中，味甘，叶青，子白，一花结二子大，制砂子抽汞。
　　大道名高以传声，阴阳二气子双新。抽汞使来经数载，不知标在出灵真。
　　秘曰：大道草叶细，一花结二子。抽汞自然新，水银见即死。
　　长生草
　　此草生在水次，味甘，子红，大伏砒。
　　此草功能世所稀，不遇真本少人知。仙家异呼长生草，偏解常烧伏火砒。
　　白鹤草
　　此草生在大林之中，味苦，叶青，独结砂子。
　　白鹤偏有功，叶青花自红。伏真汞，长生在林中。
　　磨罗草青茎，绿叶。
　　紫花白汁多，大道号磨罗。延年寿，伏药柜使多。
　　五云草#1
　　凤青草红花，绿叶。
　　志道要超升，须访神草经。圣事常宜重，非人莫馒轻。恐折人问寿，看似掌中珍。欲知庚汞了，须采草凤青。
　　显志草
　　此草生居大林中，味甘，花黄，子黑，叶绿，以汁能煮真汞砂也。
　　显志实堪夸，雪内放黄花。寒暑不相碍，独体草结砂。
　　玉柱草碧花，青叶。
　　此草研自然汁，和硫黄乾湿停匀，入於定州合子之中，以文火养赤，后大火锻一宿，成白硫黄，拒火作汁。
　　明月草#2 
　　水红草，红花，清也，赤梗。
　　天生号水红，伏汞意不重。偏伏硇砂白，兼柜大雌雄。此草兼堪服食，大治水气之病。
　　红焰草
　　此草生於水中，花红，叶绿，味辛，应是草结砂子，及诸般石结砂子，并於红焰草中，皆柜十分无失。
　　地蕉草花红，子黑，茎叶青。
　　伏药偏清高，无过采地蕉。不但抽真汞，兼伏石中硝。
　　地蕉。能伏硝石，抽汞。
　　宝山草花红，叶绿。
　　灵草号宝山，生居大林间。仙家偏秘借，价直万千钱。
　　此草汁煮汞，便成硬砂子，亦柜见宝砂。
　　小白禄草花红，茎萼叶并青。
　　此草花红，叶绿，生高岗之上，味辛，每要伏人间飞走者，药腻粉，水银及食者之药，并皆烧无失也。
　　小金线草花红，叶绿。
　　灵草并光鲜，金线力最坚。便是稀砂子，叶裹自然乾。
　　此草味辛，生於大林之内，能制大·药，应活汞砂，但将裹之入火，便成宝也。
　　真珠草
　　灵苗柜药好，无过真珠草。伏药定无忧，服食人不老。
　　此草汁味甘，花黄，生於深林之中，遇者延年无病。
　　金鸾草
　　大道秘金鸾，仙家亦不传。堪作庚汞柜，采宝胜涌泉。
　　此草生於河次之畔，黄花叶绿，能制柜庚汞，堪作涌泉柜。
　　海石榴草花红，叶绿。
　　采汞不知休，无过海石榴。不遇灵草本，将命边求！ 
　　此草味苦，结得子却甘，如是活汞，枯着草汁便枯，亦名枯汞草。
　　红蓝草#3 
　　聚珍草茎叶并绿。
　　天降号聚珍，四季叶长青。凡人多不识，看似掌中金。服食添长命，生餐善治心。不是真仙本，世间少知音。
　　此草生沙岗之上。，味甘，能烧众药无失
　　海桃草
　　灵枝号海桃，生服善治劳。不但添人寿，兼软汞与锚。
　　此草生於大林之中，大治劳疾，花黄，叶绿。味苦，能软五金矣。
　　金灯草
　　此草味教辛，仙家唤金灯。生服能治病，一载自身轻。伏毗毗能白，结汞汞转新。不然济人命，兼取汞中庚。
　　此草味辛，生於高坡之上，花紫，叶绿，抽汞伏庚。
　　山青草
　　仙草名山青，根株似黄精。人服发再黑，偏疗小儿惊。烧药堪为柜，秋夏叶长新。
　　此草生於高林之内，味甘，花红叶青，兼柜硫黄。
　　万通草
　　大道依仙踪，方显有神功。三黄成真体，白虎是一宗。金丹求灵草，石柜卒难穷。欲知铅汞了，须采草万通。　　此草生於白沙之地，味涩，花青，叶绿，服之令人长寿无病，偏柜大药不失。
　　白珠草黄花，绿叶。
　　大道与仙同，须向草中功。金石能飞走，灵草自相通。但依真仙草，制向铅汞中。欲得金丹就，采取草山红。
　　此草生於高岗之内，或於土山之上，花红，叶绿，味甘，人服之延命一千岁
　　龙泉草
　　万物萌芽在春前，只有龙泉出土先。见宝朱砂用叶裹，自然汁煮汞成乾。 
　　此草生於深草之中，花青子黑，服之者令人身轻无病。
　　宝峰草
　　大道居郾市，访道莫西束。但求真铅汞，四事总相通。圣事依指教，不越大仙踪。欲知黄芽现，须采草宝峰。
　　此草花红，叶绿，子黑，味辛，服食令人一生无病，身轻驻颜。兼柜大药，善取黄芽。
　　金钱草
　　了道与延年，无过访金钱。服食添人寿，乾汞兼驻颜。
　　此草生於深草之内，服食令人无病，味甘，花黄，汁白，叶绿，独成砂子。
　　仙娥草
　　造化紫河车，不及草仙娥。
　　飞流药，大道知也么。
　　此草生於青沙之地，花黄，
　　味甘，伏诸药无失。
　　黄芽草
　　花叶能青绿，根白色似金。黄芽
　　生褊地，识者有几人。
　　此草根善治牙疼。
　　青金草黄花，绿叶。
　　久闻有灵草，不过青金好。
　　枝条嫩，服食人不老。
　　此草生於水次，偏治恶疮。
　　七星草
　　此草生於名山之中，有人遇者，生
　　服之可以不死延年矣。花青，叶红，味
　　甘，兼制大药。
　　山浆草
　　山浆草味酸，花红，生於黄沙之
　　地，偏治人间虐病，兼柜硫黄。
　　银线草花红，子黑，茎叶青。
　　此草生於名山之中，大治风疾之
　　病，花红，子黑，味甘，能伏硇砂
　　宜男草花红，叶青，枝萼并青。
　　此草生於名山之中j，有人得见，便
　　采服之，寿命五百岁。味甘，花红，子
　　青，叶绿。
　　金罗草花黄，枝叶青
　　此草生於松树之下，花黄，味辛，
　　遇者服之千年不死，兼制大药矣。
　　杨桃草棘紫，草青。
　　杨桃草白汁，生於棘针之上，能伏
　　朱砂，大治恶疮。
　　百金草花红，枝叶并青
　　此草生与大林之内，花红，味甘，
　　大伏真汞。
　　秘曰：
　　七十二草总有灵，各伏丹砂并通神。
　　不是上方留下界，凡世俗流少听闻。
　　白云仙人灵草歌竟
　　＃１五云草：此题下图文并缺。
　　＃２明月草：此题下图文并缺。
　　＃３ 红蓝草：此题下图文并缺。
　　
