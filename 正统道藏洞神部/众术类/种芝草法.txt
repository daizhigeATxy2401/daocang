种芝草法
　　经名：种芝草法。未着撰人，约出矜南北朝或隋唐。一卷。底本出处：《正统道藏》洞神部众街类。
　　种芝草法
　　黄帝问日：敢问石室之文种芝法，可得闻乎。
　　曰：种芝第七经内，有老子曰：咨尔非人，皆知生之为乐，死之为恶，而莫知其所以自生也。千卫万药入兆身，止可得老寿，千年已还，数百年已上，终不能使飞行登仙，上朝天皇也。木药之善者，松脂也。此木生狭苓，有脂肥故也，其垂实可服。长草之善者，荣华黄精、天门冬、山蓟也。止宜日每服，不得一日有废也。可得百日还元，其不能与天地相毕。后世方士增加其说，以误学者，吾深闵之。八石九丹，云母玉浆，服之当断房室、血食，不能使兆轻举，飞行乘云也。闻仙人服紫英不耶，岂空言也。
　　夫名山之阴，阳精泉水之上，木石之下，亦生芝，日：其所禀皆山水木土之精。丹砂之上，黄金之上，曾青之上，雄黄之上，皆生芝。此芝非至德感神者，逢而不见，见而不得食也。此芝之所以能使人立仙者，受此四物之至精，含天地阴阳之和气，药熏蒸之津液，以符生成，其味乃神於此四物之本体也。今但取此四物梼治，服之为最薄者、切之以感应会，内之於炉釜之中，其精上飞，扫而服之。则百部於．草药，不徒於服也。要得天地之淳气，不接引此四物之精液，而令其上，更成生物，不亦当复百部，於其上着上釜者，即余将去矣。顾念兆兆将成灰土，衰哉。今撰天文芝，其有骨命者，当得吾此文。其先人有罪，其身不得应长生，亦不得吾书。藏之名山，石函九重之下，无妄传，慎之慎之。
　　当以立春之日，掘冢束寅地宅，内外无有也。要欲得善土，非灰壤者，掘为坑，深三尺，方三尺，以曾青一斤，治为屑，裹以羊负，来沃以青箱子一升，复以土筑其上，七日当有青云也。百日上生芝，其状如苗。以寅卯之日，从其下，以青缯三尺，执骨刀，禹步，而颊取之，慎无以顾。归乾百日，治以屑，服一刀圭，以井花水，日服三芝，昼则能轻举，当有神来迎之，百日升天，法与天地无穷矣。
　　当以立夏之日，於南山之阳，掘地为坑，深八尺，方八尺，以丹砂二斤，治为屑，裹以雄黄赤色者，碎碾，去其颊石，以丹屑纳其中，沃以玄参二升，覆土於上，筑其平，二八日当有赤云覆之，八十日上生赤气如烟，与赤相接，百日上生赤芝，如苗状。以巳午之日。从日下禹步，以绛缯八尺，以木刀采之，再拜而去，勿复顾也。还阴乾百日，治方寸七，日一服，皆以清旦日始出未一尺时，以井花水送下，昼时三尸九虫，七疾野肺，痕积聚百病，皆化为浊血，从鼻口中出。以井花水洗之，即能步行水上，焰火不灼，绝饮不食，去世矣。勿令入房屋，绝血食，即有龙车众仙来迎之。欲止民问，慎勿种此芝。
　　当以立秋之日，於西山之阴，掘地为坑，深六尺，方六尺，以黄金一斤，火洋之，投於坑中，灌以虚山鹤膝草一斤，清酒一斛，浮萍一斛，覆其上，土筑之，六日有白云来覆之，六十日上生黄气如蒸，上连白云，百日上生黄芝，如苗状。以申酉日申酉时，欲取日下，以白素六尺，禹步，以金刀采之，再拜而去，无复顾还。阴乾百日，治服三指撮芝尽，老者更少，少者华色生，头白者皆黑，齿落复生，奋乎瑜地，即能飞入天中，任意取之，亦当有神仙玉女侍从，问以去止投之事也。
　　当以季冬之日，於北山之阴，掘地为坑，深五尺，埋雄黄三斤，治之，以熟铜器盛之，灌以麻油二斤，覆以雄黄粉一斤，覆上筑之，五日上有黑云来覆其上，五十日上生紫气，与黑气相连，百日上生紫芝，如苗状，其夜则光照一里之内，天阴见毫光也。以壬癸日，从日下，以角刀，丙辛日，以黑缯五尺，采之，再拜而去，勿复顾也。阴乾百日，以子亥日治末，服之五分，七日以夜半子时，北向服之也。芝尽则老化为童子，女人亦可服此芝者，司命太乙遣仙官迎之，寿与天地同绿刻不入，火烧不灼，水溺不湿，五毒远之，不知饥渴。服此、四芝，皆长生不死，期所在，致天官行厨，亦可不食。藏所在山泽。供给龙虎之乘，鬼神来拜，受使秘之。
　　论者曰：以此言之，天地阴阳之数，能变生万物，不可云无。譬如阳燧取火，阴燧取水，内藏竹生火，何谓之不感乎。其有丹砂之釜，亦成水银感动之精，何物不可化，何物不可成。假托物类变化，而生藏之金柜。慎勿泄漏，有骨命者，乃逢汝形，勤加权喜，司命除其死籍，天地俱并，游於九天之上，展转六合之中，神通洞达，祚享无穷。
　　种芝草法竟 
　　
