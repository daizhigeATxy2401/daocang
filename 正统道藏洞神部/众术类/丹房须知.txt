丹房须知
　　经名：丹房须知。南宋吴侯撰。一卷。底本出处：《正统道藏》洞神部众街类。
　　丹房须知
　　高盖山人自然子吴侯述
　　予尝遇神仙之道，虽日功行积累，莫不皆凭大丹。古今得道者，奚啻万人。或今生功行，感遇至人，亲授灵丹。或前世善因，得遇真诀，躬自修炼，率留文字，启迪后人，不拘於文而寓於理，反覆晓谕，靡所不至。若遇之者，亦岂偶然。经遇至人，不得不传。遇非其人，不得妄传矣。既有经诀，则人皆可能，贤愚奚问。惟至人者行与仙合，得见圣书，自达其理，如庖丁之解牛，九方皋之相马，目击而道存，所谓不得不传。至於非人，行与理悖，未晓圣书，先执己见，如老子所谓可得而献，则人莫不献其君。可得而进，则人莫不进其亲。可得而传，则人莫不传其子孙。虽欲传之，可得哉。予幼慕丹鳌，）遍求师承，多指秦汉以来方氏伪成之书，以盲指盲，所丧不少。及晚遇淮南王先生，授《金碧经》。遂访名山，一历观灵迹，质诸圣人而不悖，合於大道而无疑。因集诸家之要，以为指归，可谓深切着明矣。犹虑学者未悟，复编进真铅真汞，华池沐浴，鼎炉法象，火候次序。凡诸家互说不同者，推载其理，若合符契，谓之须知，皆出古人之传，曾非臆说。凡厥同志，开卷斯有得焉。隆兴癸未中元日书。
　　择友－
　　《参同录》曰：修炼之士，须上知天文，下知地理，达阴阳，穷卦象，并节气休旺，日时升降，火候进退，鼎炉法则。然后会龙虎法象之门，识铅汞至真之道，兼须内明道德，外施惠慈，心与丹合，自达真境。是知还丹之卫，非一朝一夕可会也。凡炼丹，须是清虚之士三人，共倡同心结愿，惟望丹成。将欲下手，先须斋戒，醮谢穹苍。一人管鼎器，添换水火。一人轮阴阳，更变造化卦象，进退水火，随其节候。三人所管，各不得分毫有差。叶真人云：午夜守卫，三人共虔祷祝，虽然各分所管，逐急须臾更替，夜问递相眠歇。盖有昼夜不停，日月时刻长，恐修丹之人久远困劣，有误修制。
　　择地二
　　《参同录》云：将欲修炼，先须择地，惟选福德之地，年月吉利洁诤之地，方可修炼。若是古墓寺院之基，废井坏鳌，战争之地，及女子生产秽污之所，皆不可作，阴真君曰：不得地，不可为也。
　　丹室三
　　《火龙经》日：选旺方。司马子微注云：炼丹之室，岁旺之方。择地为静室，不可太大，不可益高。高而不疏，明而不漏，处高顺卑，不闻鸡犬之声，哭泣之音，濑水之响，车驰马走，及刑罚决狱之地，唯是山林宫观挣室皆可。
　　禁秽四
　　青霞子日：一室东向，勿令女子、僧尼、鸡犬等见入。香姻长令不绝，欲入室，次得换新履衣服，及勿食葱蒜等。《参同录》日：丹室之内，长令香不绝。仰告上真，除是蔬食，务在精严。
　　丹井五
　　《参同录》日：虽得丹地，便寻丹井。井是炼丹之要也。昼夜添换，水火添换，滴漏唯在於井。自古神仙上升之后，尽有丹井，以表井为炼丹之急也。丹井成，勿令秽污，待水脉伏定，须涤去滞滓，然后任露天通，星月照，水既定，土色已收，方可取之。若得石脚泉清白味甘者，是阳脉之水，运丹最灵。若青泥黑壤，黄泉赤脉，铁涩腥味，有此之象，并是水脚交杂，阴阳积滞，不任炼丹。《火龙经》日：须新水。葛仙翕云；须取泉以备用，不得杂汲使用。若近山有泉清诤之水，不须甘水，仍不可杂人用。
　　取土六
　　《火龙经》日：葛仙翁云：修炼之器，坛炉之土，并须洁净。司马氏云：神室之土，不可以凡土为之。自古无人迹所践之处，山岩孔穴之内，求之，尝其味不咸苦，黄坚与常土异，乃可用也。
　　造炭七
　　《火龙经》日：葛仙翁云：墦坚於净窖中为炭木，臼杵之万下，糯米拌和，捣丸如鸡子大，晒乾，烈炉预焚令通红光，称斤两旋旋进火。若一候用一两者，日一夕常令数足。
　　添水八
　　《火龙经》日：司马氏注：用新瓦镊釜等煮水，常如入体，旋旋添之，不得玲添也。黄氏《金碧经》云：火易勿过度，分两合宜，其上水鼎过火盛，只得温暖，勿令成汤，虑有过失也。
　　合香九
　　青霞子日：降真香半斤，丹参五两，苏合香四两，老梧根四两，白檀香四两，沉香半斤，白胶香少许。
　　右七味，以蜜拌和，九如弹子大，每日只烧一九。
　　坛式十
　　《参同录》日：炉下有坛，坛高三层，各分八面，而有八门。
　　正开八门龙虎丹台
　　如云子曰：南面去坛一尺，埋生朱一斤，线五寸，醋拌之。北面埋石灰一斤，束面埋生铁一斤，西面埋白银一斤。上去药鼎三尺，垂古镜一面，布二十八宿五星灯前，用纯剑一口。炉前添不食井水一盆，七日一添。用桃木版一片，上安香炉，各处置，昼夜添至第四转，其丹通於神明。恐魔来侵，安心守护，致祈梼之词云：谨启玄元皇帝、太上老君，运合乾坤，众魔莫侵，触吾至药，乾公辟身，东方埋铁，南方烈火，西方藏人，北立胡人，上方悬镜，配合五行，鬼神莫及，土地安宁，真人卫我，至道坚贞。急急如律令。
　　采铅十－三法
　　《火龙经》云：绉虞白髯，元公素发。不经凡火，天生神物，不能备见。求之纯泽，是两法也。绉虞，白虎也，白髯，自然生也。元公，黑石也，银精抱之，状如髯发也，号日老翁须。不经火毁，天生银也。不得已，乃用纯泽不亲者，投之大海，采之八两。解日：每银五十两，一日炼取金华之用精十两。偃月炉千轮之，使沸面清，投白虎二两，鞘之须臾，有物状如云母，黄色，晶光夺目，以铁匙取之。尽，又投二两，如前进十两，得八两争者。此名水虎，又名黄芽，又名金华。老君曰：从红入黑是真修，是为三法。
　　《参同录》日：凡采黄芽，须用金旺之时，以白露为首。此谓金黑圆时，蟾光盛满，是炼丹之时候，炼时须八月。许真君日：冬养子，八月下手，以九鼎取黄芽，至十月之内，全在水火停匀，阴阳得所，自然化出灵芽。若是水火不匀，盗过铅脚，透入灵芽，不堪用也。亦须受气满足，若气不足，丹亦不伏．
　　抽汞之图
　　葛仙翁云；飞汞炉木，为床四尺。如鳌木足，高一尺已上，避地气，碟圆釜，容二斗，勿去火。八寸床上鳌，依釜大小为之。《火龙经》云：飞汞於丹砂之下，有少白砂亦佳。若刚木火之，只可一昼夜，不必三夜也。丹砂之滓，有飞不尽者，再留之。砂无出溪桂辰，若光明者，亦可号日真汞也。
　　注云：鼎上盖密泥，勿令泄熙。仍於盖上通一黑管，令引水入盖上盆内，庶汞不走失也。
　　《参同录》日：还丹非鼎器不成。故《混元经》日：坎高为药，乾坤为鼎。四者相抱，谓之崇钥。乾者金也，坎者土也。谓土生金，故号金鼎。非用金为之鼎者，丹之室也。鼎器全备，万物生焉。鼎象中宫，中宫属土，能生万物，故鼎用土。阴真君日：须向中宫求鼎器。明知用凡土烧甍为鼎，至於中胎，亦用洎。长短宽窄，临时制造。宽则水火之黑不降，窄则水火之黑不行，更自消停。既得鼎，须置炉，炉是鼎之届廓也。鼎若无炉，如人无宅舍城郑也，何以安居。故炉以安鼎，收藏火黑。司马氏云：葛仙翁得口诀，予置土火鼎，用鄱阳瓷末为白土，匀之入臼杵万下，为鼎形，如鸡子，高一尺二寸，为盖安物於中，仍固济以法，泥水鼎内，瓦盆坚者作底，容药，乃进鼎三分，入瓦盆中，别以药炉内外了，却以法泥，泥乾安炉上也。
　　药泥十四
　　黄土、蚌粉、石灰、赤石脂、食灵，右六味各一两，为末，水调用之，名六一泥。
　　注云：若以蜜调之，尤紧密不泄。
　　未济炉
　　既济炉
　　后得正本校勘，却只用既济鼎鳌，云魏伯阳所谓蒸釜若神者也。青霞子曰：依样造炉下鼎讫，束壁下火，先须祭炉。
　　清酒三斤，鹿脯十二缸，香一炉，时果十二分。
　　先须祭炉，然后持呎日：皇皇上天，黄黄后土。生育万物，万物磁茂。圣舍枢纽，元受宗要。皇帝固鼎，玄女临炉。还符阴阳，以成宝饵。三五神光，邪魔慑伏。直炉童子，卫火将军，六甲统兵，蚩尤护真。谨以某月某日，授弟子某甲，献奠之诚。上请真人洞府草仙，咸宁默运，以奉勿轻。再拜。
　　燠养十五
　　葛仙翁曰：至药未炼，先须燠养之法，至妙且玄。夫含育元黑，滋茂至神，苟有不真，失之俄顷，仙凡顿异，可不谨哉。其法坚石或玉石，为乳槌钵，以乳二物各八两，令相制入鼎内，面于束向，研三千遍，讫聚之成块，命日胚晖元始，现天地未兆之形，燠养太和，显至神潜伏之状。然后入有盖土釜中，法泥。泥乾，入灰池，文武火燠七日。玲出之，或紫色，如两数不足，则火候有失。别作灰池，预作文武火燠之，以备用二十一日，顷刻不可离。故炼丹非三人不可燠养。讫再研之，乃入鼎。鼎中先实黄土为基，厚二寸四分，象二十四黑，安二物於中，乃下火。
　　中胎十六
　　青霞子曰：药在鼎中，如鸡抱卵，如子在胎，如果在树，但受黑满足，自然成熟。药入中胎，切须固密，恐泄漏真黑。又日：固济胎不泄，变化在须臾。中胎所制，形圆如天地，收起似蓬壶，闭塞微密，神运其中。《金碧经》日：炉鳌取象，图固周坚，委曲相制，以使无虞。黄真君注云：炉鼎神室，铅汞重重相制，故炉敛火黑以制胎，胎敛火黑以制铅，铅得火黑以制汞，递相制伏，须器圆密，方保无虞。
　　用火十七
　　如云子日：下火时，用实心石七个，烧令通红，以醋淬之，抛於药房内。臾取桃柳束南枝，各七茎，净火焚香，精心虔祝，安慰百官。云：大道弟子某，谨启玄元皇帝太上老君。今修至道，愿降仙旌灵官，为宗土地安宁，内魔不挠，外恶无侵，速成大药，永保长生。谨辞。安静讫，夜半子时起火，勿令女子鸡犬见。起火时用炭五两，烧令通赤，入炉灰盖之，平旦不可失也。其鼎当如鸡卵，其火取日之火，次楠木火为世败火，堪用九年，并不得用别火，号日长火水火。
　　注云：火隔正月起午，水隔正月起戌，并逆行六阳。辰，烧丹起首日，大忌潮生日，及甲戌、甲午、甲辰、甲寅、甲子。
　　沐浴十八
　　丹诀曰：卯酉为沐浴，诸家皆以钵研三千遍，此法至微至妙，非至人不能造也。
　　压石镇定
　　古歌云：女子着青衣，郎君披素练。见之不可用，用之不可见。《崔公入药镜》云：研龙使如粉，吸虎自相当。《参同录》云：卯酉二八之门，谓之死黑。前二日半为卯，后二日半为酉。丹家大忌，不进水火。因而语之日：此理幽微，世人莫测，可谓神圣。若不明此，岂足以语炼丹哉。
　　火候十九
　　古法只是十月。故青霞子云：未尝闻人受胎，年三岁而生者也。其问或三年者，作用不同，理则、一也。火之斤两无定，为器有大小，药有群寡，要在临时消详阴阳之理，靡差毫压。故黄真君解《金碧经》，於火候至为剖露真机。恐后学犹或轻言，乃留诗日：物因不识翻成贱，言为玄微却被轻。昨夜托栏几长叹，一输秋月为谁明。嗟乎，圣人利济之心，如此其功。缘福薄之人，自弃自暴，邪见失正。痛哉惜哉。
　　开炉二十
　　《参同录》云：从十月起首，至四月属阳鼎，左旋。
　　注云：弦望晦朔，乃日月四时也。旦则暗魄中魂生而为明，则日上弦。上弦之后，魂为体而魄为用，魂中又魂，魂生而日望矣。望则明魂中魄生而为暗，则日下弦。下弦之复，魄为体而魂为用，魄中又魄，魄生而月晦矣。一月之中，魂魄往来，不失其度。黄真人托月以为火侯，因此可见矣。
　　《参同录》云：五月至十月属阴鼎，右转。丹至困极之时，不得暂抛离药室，专听龙吟之声。过此阳极之数，丹已无忧。至十月．日全，阳归坤遇，丹成就，色变紫金，光华赫然，九转成阳，五行黑足。如云子日：开鼎时须斋戒沐浴，各披道衣，顶星冠，面南，跪捧药炉，焚香净身，虔诚祷告，启请大道天尊、太上老君，一切十方上圣真君。奉道弟子某甲，功成丹鼎，法应乾坤，阴风消散，日华赫明，纯阳变体，龙虎持身，上归紫府，永离红尘。凡开鼎取药之时，勿令妇人鸡犬见之，所飞鼎上白者紫金丹，赤为龙虎丹，鼎周四面者为大丹，中问白如鱼鳞片者，名神符白雪。
　　服食二十－
　　如云子日：丙黄蜡球子内闭，入东流水，浸三七日，出火毒。入竹筒内，缅贮於饭中，蒸一伏时，去水毒。讫煮汁为丸，如胡麻子大，以祭山。
　　(以下原阙)
　　
