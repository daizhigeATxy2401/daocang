大丹铅汞论
　　经名：大丹锯汞论。唐金付坡撰。一卷。底本出处：《正统道藏》洞神部众街类。
　　大丹铅汞论
　　第一
　　夫大丹之术，出乎铅汞。而铅汞之药，乃大丹之基。观其互换感发之‘机，交相制伏之妙，皆出乎天地自然，非人力所能致也。且铅属阴，黑色，而为玄武，其卦为坎，位属北方壬癸之水，水能生金。水中有金，其色白，而为白虎，其卦为兑，西方庚辛金也。汞属阳，色青，而为青龙，其卦为震位，禀东方甲乙之木。木能生火，故砂中有汞，其色赤，而为朱雀，其卦为离，南方丙丁火也。以是论之，则坎为水，为月，为铅。离为火，为日，为汞。当无一毫之差，可也。仆每至半途而悔，中道而废，复参异人乃日：天生於坎，地生於离。坎属水，为月、，为铅。离属火，为日，为汞。坎离互用，日月相交，铅汞相持，虎龙相返，然后相成。仆遂先以水铅而制离汞，后以离汞为真铅，复以真铅制汞魂，而为真汞，然贻外丹，得造化之大全。由是始悟五行颠倒术，龙从火裹出。五行不顺行，虎向水中生。丹经言不妄发。吁，以铅制汞，得汞中之宝，而汞伏於铅，得水中之金，而铅始见。以铅制汞。以汞制丹，日铅曰汞，不偏其用。日汞日铅，不专其用。铅汞制伏，黄婆会遇，外丹夫何远之有。
　　第二
　　采取真铅真汞：以挣铅八两，取山泽银四两，投入铅内，镕抡取花，得八两，谓之铅黄花。朱砂八两，同研细，入神鼎，水火打经三转，自然真死，为大丹之基，汞脱无穷之宝。
　　第三
　　结法：黑铅取花於山泽，名日铅黄花，白虎，丹经为水中金是也。朱砂取汞於水火，名日玉液，位居青龙，丹经为砂中汞是也。石水中，金砂中，汞合为一处，各用八两，以体乾坤之妙，和合匹配，同归神鼎，封固牢密，埋入神炉，水火既济，运用抽添，铅得汞而降，汞得铅而伏，乃为龙虎大丹。再归土釜，脱养辰砂，增添无极，三七四六，感黑白雪黄芽，皆自铅汞中产。张真人日：不识真铅正祖宗，万般作用枉施功。钟离先生日：抱太一之黑，为八石之首者，朱砂也。砂中有汞，汞乃砂之子也。抱太一之熙，为五金之首者，铅也。铅中有银，银乃铅之子也。难取者铅中银，易取者砂中汞。铅汞相合，缎炼成至宝。此神仙简秘之妙，得此者无忽焉。
　　第四
　　三姓会於元宫：母砂、灵砂、朱砂、谓之三姓。用母砂包灵砂，入铅黄太乙匮养死。次以灵砂包朱砂，又以母砂包灵砂，入铅黄太乙匮内，养七日。母在灵在朱在，谓之三在，混而为一，谓之四象。乃神仙之秘法，为世上之至珍。
　　第五
　　三姓再会：生灵砂包朱砂，用母砂包在外，入四象匮内，养七日，三姓再死，研细，增添无有纪极。
　　第六
　　白雪化生：粉霜四两，生雄贴身，入大匮末内，养七日，其粉真死，雪白可爱。此粉有大功，乾汞点化，无施不可。
　　第七
　　白雪变黄粉：白雪取乾真宝，碎为白屑，上火下水，既济未济炼养，色变如黄粉，见火成汁，倾出成膏，其味甜，有回阳起死之功，糁制成功之妙。
　　第八
　　铅黄信转为大宝：用净铅一、一斤，银半斤，合镕成汁，入信半斤，投之良久，取出坐锅放玲，打碎。此信一陀，分胎去铅银，以信为末，与朱对勾，入火鼎内，打死。信在上，朱在底。此朱有大药之基，须是煎去折半，其药方灵，可为盖头。
　　第九
　　炼养铅汞大丹：铅坑至宝形如布线者八两，乃老翁须是也。搅为碎屑，以砂合贮之，入汞八两，炼养四十九伏，自然化为丹粉。灶之成丹，不复成宝。此可为大匮，养辰砂。
　　转制四神为大丹
　　一秘：用神仙三丹妙诀，山泽至宝一十六两，山泽先天太乙一十二两，同入甘锅煎，铅黄半斤为末作置，将朱五两逐旋於中，脱死为末。灵砂五两作一陀，以死朱五两贴了，外用四六母砂一斤，包令固密，再以铅白霜死。大凡包裹外墙，筑入油缸固济了。毕用养七日，一缎，寒取出，其朱，灵母砂，杵为末，作大匮。此为一秘也。
　　二秘：山泽铅银煎取黄花半斤，先将母砂一斤，逐块包裹朱砂，逐渐养死，剥去母砂。次以朱砂灵砂对停包曩，逐渐於黄花匮末内养死，取出捣为一处，以成大匮。此二秘也。
　　三秘：依前黄花半斤，将灵砂四两，逐渐於内养死。却将死灵砂与朱对停为末，煅作州陀。外以四六母砂一片包袅，黄花匮内养令真死，与母混而为一，以作大匮。此谓之三秘也。夫是三秘，乃大洞真诀，皆以凡铅死汞为真铅，以真铅死朱为真汞，铅汞一处，合炼养婴儿，灵中之灵，圣中之圣也。
　　脱养婴儿
　　夫婴儿妮女，虽同其源，实易其体。诧女者，未结胎。婴儿者，已结秀。婴兄既产，能神能圣，能通能变，运用无方，变化莫测。在天为白雪，在世为铅壶，在人则为粉霜，神仙比之为妮女，不过、一水银尔。以其产朱砂之腹，为汞之精，、砂之黑，搅之不浊，澄之不清，竟在高山，裂石不能得其形，柔和明净，糠枇不能污其质。此为长生之药，点化之珍，世之至宝，无可比伦。凡夫浊质，不明造化之根，不遇神仙之诀，乃欲其成乾汞至宝，以归一身之所用，以纵一己之私欲，何其不自揣量。然人欲求其诀，当先寻师。欲得其方，先修其行。察阴阳之动静，验天地之循环，明辩药材，扣求水火法，参稽互考，褊阅丹经，寻访明师，直与天地同其轨辙，与内丹同其关键，可不秘乎。泄之非人，罪及七祖矣。
　　脱养粉箱成大药
　　粉霜四两，入银末一两，同研匀，入油缸内，上以前三洞药丹末捺头，用黄土末作盖，封固坚牢，用火四两，缎养五日五夜。次取出粉霜，再研细，银薄卷作筒子，入粉在内，卷暑令紧，入三洞丹头中，养之三七日。此粉有大功，可作大丹转糁之法。
　　外丹大乘济物利人肥身养道
　　尝闻异人日：天盗地，地盗人，人盗万物，三才相盗之道，外丹之卫，莫不由是乎。外丹以铅为祖，以银为母，以汞为妇。铅盗天之黑，银盗铅之黑，汞盗银之黑，互相盗窃，其理一也。其外丹欲以变化一，生生而不穷，非得此三才相吞柑盗交和之理，其何以知外丹相生相养相吞相合之妙也。且夫外丹之卫，与天地造化，初无少异。大丹以铅为祖，以银为母，以汞为妇，以铅用银，是感先天一元之黑也。去铅用银，以银养汞，是感后天银母之黑也。汞既以死为铅，故谓之真铅。由是以知汞之盗银，子之盗母，其理与天之盗地，地之盗人，而有感异之说乎。真铅既死，得所谓之真汞，又果何物耶。殊不知汞者，即感后天之黑而生也。未经缎炼，故谓之真汞。能将真铅杵为细末，又将真汞混而为一，复求朱砂而养之，则铅汞相合，阴阳配匹，互相炼养，而可谓之铅汞真死之药耶。汞既已死，母黑散耗，不言可知。至此须明其形神俱妙，与道合真之理，方与天地造化，异事而同其源。是故银者，汞之母。形者，神之舍。神归乎舍，形神合一。铅交其汞，汞死为铅。银与铅合，子与母会，不相分离，不相问隔，所谓和合四象，得外丹大全之用矣。且四象五行，不可缺于一。此一者何也，土也。土者何也，硫黄是也，黄婆也，黄芽也。丹经日：虽用黄婆作媒礼。又日：反铅为黄芽也。又水银为真汞。又日：灰池炎灼，铅汞成银。洁白见宝，可造黄金。若是真死铅汞二两，煎出圣银，正丹经所谓反汞为黄芽。依前脱养出朱砂，正所谓反水银为真汞。反还之妙，不容於不知。然则道家何以日顺则成人，逆则成道。以银养朱则银折，全在乎贴身。以砂养砂则耗折，以砂浇汞则砂活。虽千百载，亦无成功。谓其孤阴不能自生，孤阳不能自成。世之用银则银折，所幸有汞，则益其银。世之用砂则砂脱，所幸有硫，以固其汞。银无耗散，汞精不飞，以银养汞，投胎夺舍，返本还元，再缎黄婆，以为媒礼，何谓无成功之效乎。古贤有云：不得朱硫汞不乾，铅无朱硫汞不耐，正所谓欤。盖铅汞者，日月之精，出於天而光照四表。日月之光，着乎山泽，而五金生焉，八石产焉，珠玉结焉。光者何也，精神之发现也。丹者何也，铅汞真精，感化而为还丹者也。丹久而光，光而明，由是黄白生焉，众宝出焉。曰乾汞，曰点化，皆由此丹而出。凡世之谓感气母砂浇淋，皆自此出，此丹之生也。虽然黄白之术，此特神仙之余事尔。人能於服饵，克意於内庭而上之，遂使此心立於无患之寿域，臻於长生之药地，此仆之所以拳拳於同道之士也。
　　大丹铅汞论竟
　　
