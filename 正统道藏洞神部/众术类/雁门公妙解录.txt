雁门公妙解录并序
　　经名：雁门合妙解录。唐代着作。一卷。底本出处：《正统道藏》洞神部众街类。
　　雁门公妙解录并序
　　余少抱其疾，专意修养，至於金石服饵，亦尝勤求。窃见今时好事者，不顾货财，大修炉火，谓河车立成，变土石为金丹，丹砂立化，可壮筋髓。然而往往为药所俟，医救莫及，何哉。岂根源不正欤，将师法不明欤，奚终不相副，如此之甚也。余因览道书，偶见九霄君告刘泓丹药要诀，乃论俗徒都未窥至道毫末，而妄自夸街，诳诱时人，凡所施为，无非自戕之捷径，能无悲乎。真仙之言，定不诬矣。余以怀滞惑方困於是，今故诀其要语，书之座隅，目之曰《妙解录》。冀观览之时，疑挠尽释，虽未达金液保身之卫，当必免毒丹伤命之虞，亦天年之幸也。如有同我斯志者，固愿攻其未悟耳。大中九年乙亥岁五月十八日甲子谨序。
　　辩金石药并去毒诀
　　汉安帝时有刘泓者，久学至道，弃官入山。后至延光元年十一月，九霄君来降，为悯道士不知烧丹正道，乃指陈至药之根源，分别杂丹之门户，并解金石毒保仙丸方，传付於泓，疏之於后。
　　九霄君谓刘泓日：夫学炼金液还丹，并服丹砂硫黄，兼诸乳石等。世人苦求得之，将谓便成至药，不知深浅，竞学服饵，皆望长生不死者也。并不悟金丹并诸石药，各有本性，怀大毒在其中，道士服之，从羲轩以来万不存一，未有不死者矣。
　　泓再拜稽首，问日：何也。九霄君曰：世人所造金丹服饵，皆求长生。愚者即劫力以资，俗人又欲将至药，求其点化金银，荣其行尸，以养仆妾。但一起心，即是必死之兆，至药亦元因而见也。惟仙教药无双能，功无二用。又不知药有至毒，造成丹后，世人只知余甘子制河车，磁石引针，硫黄乾水银，将谓制金丹了，便元毒矣。假如先贤炼秋石，秋石以地霜结成，能引生汞，亦能制金石毒。如有伏者，中路毒发，不可禁止，必见死矣。纵不死，亦卒患恶疮，此为先兆也。秋石云能解毒，且见朱砂、紫粉、毒霜并硫黄等，被秋石制伏，岂有毒矣。先圣遗教，世人难知焉，知之者真人也，不知者凡人也。
　　泓又问日：变化铜铁之药，并不堪服、何也。九霄君日：缘点化药法，多用矾石、硝石、炮砂之类，共结成毒。虽能乾汞及化钢铁，其用火时候亦与金丹药不同，绿毒成结在其中，纵千消万化，毒终不出。亦如人毒在心内，不从外入。亦如木中有火，火元在内。其点化之道，本毒在内，各受其性色目，法作不同，气递相生，各怀毒性，雄雌硝炮杂类，相助其火候，不依天时地理之法，或近或远毒者，盖不禀天道而成。则知古往仙人不服此药，明矣。绿有大毒，造化之力不足也。
　　泓又问日：点化之药，为有杂石众毒，固不堪服。常闻换头紫粉，七返丹砂，元矾炮所杂，可以服否。九霄君曰：此二药，世人千百中元一人解者。纵能为之，亦不堪服，何也。且换头紫粉，是仙人所修，以为宫室所用，绿有硫黄在其中，水银入硫黄含大毒，岂可服哉。又七返丹砂，虽燠令伏火，本元四象五行，筋骨血肉，阴阳黑不全，如服之，令人五藏血乾。凡人血少即羸，血尽即死矣。
　　泓又问日：世人修丹砂，颗块不破颜色如故，大火烧之不动者，复如何。九霄君日：凡朱砂凝结之初，皆於砂石中成质。纵是光明砂，飞之，每一斤只得十二两汞，其四两即是山泽滓渍之物，怀其大毒。道士若不解出滓，便相和服之者，则涩人气脉，乾人血液，岂得益乎。瓦从古至今，道士未经至仙之教，皆谓伏火丹砂是死水银，妄言金砂入五内，有不死之兆，甚错矣。世人岂不知从生服者，未有不死之人。唯硫黄独体，不入他药，犹能去人积玲。不可多服，绿是孤阳，气不全耳。其他小卫，固所不论。
　　泓又问曰：何药则堪服，可以延驻。九霄君曰：我仙人所炼至药，例是日魂月魄，四气为象。日魂不离日裹，月魄不离月中。假如至药，亦不离从木而生，何也。木之从青，以水银内含其火。火为阳，以象朱砂。朱砂属离，离为南方火之位。火为朱砂，亦同木中有火，配木火入中宫之土，土能克水，火能生土，而成道。如人初生婴孩，乃长大，还为人父母，递换相承，本处其一。至药根本，亦不处二。道之元根，以心为根。道之元用，以四时受气发生，各得其所为用。道因气之生，因气而死。至药服之不死者，盖为不参杂诸味，元毒。销成汁为器，或方或圆，并皆赫然通彻，昼夜光明，然始堪服。去人昏沉，定人神思，除邪魅，耐寒暑，皮肤润泽，髭鬓不白，返老成少，千日可验，故服之不死。
　　泓又问日：至药有几般。九霄君日：真正之门有三焉，一曰神符上仙上丹，二日白雪中仙上丹，三曰九转下仙上丹。其三般丹，同出一门而异名，各有三一禁法，亦不可轻传於人。何谓不可轻传。假如神符丹，若元太一宫天一官成者．即名曰液，终不见成器。绿天一宫总名，其三一此不可传。白雪若不坚不成冰，不入调青，不受青黑，共粉毒元别，亦如日元乌而不明，月元桂而元魄相似。绿凝成坚冰，调青如磁石引针，其三一不可传。曾青白雪成质，其三一不可传。白雪成结，即入其紫宫用，绿以四气纳万象而成质，其三一不可传。夫至药若不受四气混沌气，岂得号曰龙虎之丹。所以我仙人天地之玄化成宝，同日月之光。如神符白雪修炼功毕，即有上升之路。九转即返老成少，颜如童子，寿同南山矣。其三一之诀，不许轻传，岂不宜哉。
　　泓又问曰：三一旨玄矣秘矣，未知何人，即可传授。九霄君曰：如吾者即可传授。夫三一者，造化之机关也。非独至药有之，人身中亦皆有之自备。若能修身中三一者，即子母不相离，神气自相守，怡怡和煦，光照明白。子不见至阳之月，，当昼之景乎。风云不生，纤埃不动，碧空澄静，岂有障翳哉。人亦有之。若能常调三一，万虑不生，与碧空之气相合，内外光明，虚元同体者，亦可升腾矣。世人或有窃闻此道者，云是服气，乃鼻吸口吐，鼓腮咽之，立可致其陨毙。亦如药中错服毒丹，不可救已。所以身中三一，与至药三一不殊。其身中三一，亦不轻传也。
　　泓又问日：如有人先服丹砂及乳石、硫黄、紫粉毒发者，如何救解之。九霄君日；已服死者，即不言也。如有已后服者，只可救之。递相劝道士，急造保仙丸救之，可存性命。假如换头紫粉，缘不入凝白雪为骨，骨为阳。及元调青入者，即名大毒紫粉，人服不看多少远近，如吃杂物犯者，不问日月迟晚发，不在医限例，不出三日五日，元药可救之。如服硫黄、紫粉、伏火丹砂及诸乳石，若毒发，保仙丸犹可、救i 丈之，十有二三命在。若曾服诸石药之毒，虽未发，能防备，预服保仙丸，尤妙。
　　泓又问曰：三大丹既延驻人命，元毒，如未毕功，可以服否。九霄君日：神符白雪九转＇，未经太一宫天一宫者，四象未全，不可服。如有人俟服者，忽觉发动不安，但急服伏龙肝汁，并甘草汤、生蒙豆汁，乃立定，少见命终，何也。绿此三药并元杂类相挠，只空有火毒，遂不至於死。除此三般，其余丹砂之流，虽然一朝一夕强餐，亦能益色。如忽发动，命即危矣。
　　泓曰：保仙丸法可得闻乎。九霄君日：保仙五子丸，此法仙家所秘。然亦令择有道之士以授之，护其性命。今一一教尔，并粗举三丹大略。尔宜熟思之，流传以救未悟者。无忘吾言，吾将往矣。泓乃雨泪稽显再拜，九霄君举手告别，入云不见矣。
　　刘泓乃於山中刻石书记，后有道士见之录出，遂流传於世。至唐开元中通玄先生张果，献上此方。明皇喜悦，秘於禁中。通玄兼述三丹之功极备，但元修丹之法，今不书去繁也。
　　雁门公妙解录竟
　　
