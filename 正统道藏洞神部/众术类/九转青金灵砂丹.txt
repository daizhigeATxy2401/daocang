九转青金灵砂丹
　　经名：九转青金灵砂丹。未着撰人，似出唐代。一春。底本出处：《正统道藏》洞神部众街类。
　　九转青金灵砂丹
　　水银一斤　硫黄四两
　　右用阳日，以净土砖十余个，砌炉一座，高二尺，上圆下方。炉中一尺五寸。下用铁条七根，隔炭火。隔下留风门五寸，炉口阔一尺。炉中约盛炭五斤为准。候乾，用新铁锅一口，先用水洗净，放於炉上烘乾，以生姜蘸醋搽锅内。次用黄蜡少许搽润，再用纸揩过。先下硫黄熔作汁，倾入水银，用钳住锅，持铲不住手炒搅，如有小火焰起，用米醋洒之，其火止再炒。醋洒至一碗，炒成青色为度。候玲取出，研细罗过，名青金头。
　　一转伏火灵砂
　　用鼎一付，擦洗净，烘乾。候玲，将前青金头末，以匙轻轻倾入火鼎中，不可满。醋调赤石脂，涂子口，坐上水鼎，按实，用铁线扎缚要紧，外再用六乙盐泥，通身一固，以铁摇条挂起。用炭五斤，成块排砌在炉中，以坚硬炭放於底下。再用引火五两，将药鼎悬於炉中炭上水鼎内，先下滚汤八分，用扇去风门口煽起火，先文后武。水鼎中汤不要滚出，亦不可浅，常要抽添。如有固封处有透气出，即以薄盥泥，竹匙挑涂固之，候炉寒为度。次日取出，开鼎，其灵砂於水鼎底悬起，取出转丹药，此砂可成宝。外炉诀存之。
　　二转重游丹
　　右将伏火灵砂入，研细。先用硫黄四两入，硫候溶，次倾前砂末，同炒成红紫色，交媾匀有些火起，以醋酒之。候玲，取出研细罗过，依前入鼎封固入炉，依前炭五斤，依前起火换水，候一伏时，寒炉取出，开鼎，其砂升於水鼎下，取出转丹药。火鼎中有些灰，却是前转硫黄，以成真死硫灰，收起，能治痢疾玲病。用米饭为丸，如桐子大，每服三粒，枣汤服之，立效。
　　三转紫霞丹
　　右将重游丹入，研细，用硫黄三两入锅，熔成汁，倾入丹末，同炒成紫色，炒匀候玲，取出研细罗过，依前入鼎封固，入炉，依前用炭五斤，依前起火水鼎中汤，依前抽添一伏时。寒炉取开鼎，其砂仍前升於水鼎下，取出转丹药，灰依前收用。
　　四转
　　右将紫霞丹入，研细，用硫黄三两入锅，熔成汁。次入丹末，同炒匀候。冷取出研细罗过，依前入鼎封固，入炉，依前用炭五斤，砌於炉中，依前起火水鼎内换汤，一伏时。寒炉取出，开鼎取出，再转丹药，其灰亦收之。
　　五转
　　右将四转丹入，研细，用硫黄二两入锅，候成汁，倾入丹末，同炒匀。候玲取出，再研细罗过，依前入鼎封固，入炉，依前用炭五斤，依前起火水鼎内，依前换汤，一伏时为度。寒炉取出，开鼎，将丹砂取出，再转丹药。
　　六转
　　右将五转丹入，研细，用硫黄二两入锅，候成汁，倾入丹未，同炒匀。候玲取出，研细罗过，依前入鼎封固，入炉，依前用炭五斤，依前起火水鼎中，换汤一伏时为度。寒炉取出，开鼎，将丹砂再入转中烧炼。
　　七转还返丹
　　右将六转丹入，研细，用硫黄一两五钱入锅，候成汁，倾入丹末，炒成青色。候玲取出，研细罗过，依前入鼎封固入炉，依前用炭五斤，依前起火，水鼎中汤抽换，到此其丹药不飞起，用蠹钥催火。其钥用纸做成，似银匠家用的风袋一般，去炉风门口用之，药鼎中作声不要惧，一伏时，寒炉取出再转。
　　八转
　　右将还返丹入，研细，用硫黄一两五钱入锅，候熔作汁，倾入丹末，搅炒。候玲，取入研细罗过，依前入鼎封固入炉，依前用炭五斤，依前起火水鼎内换汤。其丹伏定不起，用崇钥催火，养之一伏时。寒炉，取出，再入转中转丹药。
　　九转真阳丹
　　右将八转丹入，研细，用硫黄一两入锅，候作汁，倾入丹末，炒成粉白色，炒匀。候玲取出，研细罗过，依前入鼎封固入炉，依前用炭五斤，依前起火水鼎中换汤一伏时。寒炉，开鼎，其丹四起鼎中，如银碗相似。凿出打碎，入净磁瓶内，用油绢封瓶口，线扎定，再用黄蜡熔汁，浇固弥密。用地穴三尺，将丹药瓶放在底，用土埋之，七伏时出火毒。候日足取出，入乳钵中，乳细罗过，用乌驴乳汁，丸如小梧桐子大，候乾，藏於炉中。此丹已曾全炼成了。
　　祭谢
　　天地神明，如服时，用红枣七个泡汤，早晨吞三粒，无病。少壮人不可服之。
　　炼丹
　　必择净基，烧炼为妙。忌妇女并有暗疾之人，鸡猫犬亦不可见，如违不灵也。
　　九转青金灵砂丹竟
　　
