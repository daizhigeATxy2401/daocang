龙虎还丹诀
　　经名：龙虎还丹诀。唐金陵子撰。二卷。底本出处：《正统道藏》洞神部众术类。
　　龙虎还丹诀卷上
　　金陵子述
　　紫叶红英大还丹诀
　　夫还丹者，本自九天之精粹，受二十四真。真水真火，外内包含，化五神运气，积而为水砂，禀积气极，乃号紫华红英之丹。又从戊己中宫黄金，化质归离，功成於九。是以阳金迁变，动用化机，运质易胎，合其五方之体，然后超於三元，脱质归真，号日还丹，殊灵化也。其还丹无方，《金碧经》及《参同契》是其方也。自古真仙，悉皆隐秘。灵文藏於洞府，金简秘在仙都。纵口诀书在纸墨，亦须师传，不可轻用。理玄深而莫测，旨秘奥而难寻。今有好道之士，志慕长生者，先须辨其药品高下，识其真汞真铅，知金石之情性，然后运火铅汞，为药之本也。
　　辨水银
　　按仙经隐号，一名河上姥女，一名长生子，一名汞，一名太阳流珠，一名神胶，一名陵阳子，一名玄明龙，一名玄水，一名白虎脑，一名金银席。
　　金陵子曰：水银者，五阳灵之神精，五神会符，合为一体，托胎於丹砂，位居南方。其铆石中，五金七十二石，多受阴气，形质顽狠，至性沈滞，功力悬殊，不可比量。易胎乃为壬水，水则见水银也。故能轻飞玄化，感御万灵。金石总其一体，号日丹阳，水包八石，内含金精。其丹砂上有至灵至神，至圣至明。怀袖中致一两，尚辟去邪魔，况伏治入於五藏。五神吋符，会气托形为丹砂，是太阳至精，赤帝之君，金火之正体，通於八石，应二十四气，万灵之主，造化之根，明神之本，能变化也，故号日赤龙。若翱翔，名之日朱乌。其丹者，是金感於火，名之为丹。汞者，是火去於金，而名日汞。金火之精结成，含玄元澄正之真气，还丹之基本，大药之根源，德合则万象生焉，体离则杳冥难测。经日：阳精赫赫，得之可以还魂返魄。按《受寿记》亦云：阳精赫赫，固魂固魄，神仙之上品。若得上品丹砂，不假烧合，便堪服饵，是自然之还丹也。
　　丹砂虽是正阳之精，灵於万物。然为所出州土山谷，受气不同，而有数十种，大须精鉴。只如凡人灵性，尚乃不等，乌兽肉血，亦有不同，须明辨之。上品者生於辰锦州石穴之中，而有数色。中品者生於交桂，亦有数类。下品者生於衡邵，数种品类。皆因清浊体别，真邪不同，降气分精，感通金石。受正气者，服之而通玄契真，为上仙矣。受偏气者，服之亦得长生留世。且上品光明砂者，出於辰锦山石之中白交白床之上，十二枚为一座者，十二枚、九枚最灵，七枚、五枚生者其次。每么座中有一大珠，可重十余两，为主君。四面小者，亦重八九两，亦有六七两已下者，为臣周绕，朝揖中心大者。於座四面，又有杂砂一二斗，回抱其玉座朱床。於其座外杂砂中，拣得芙蓉头，安红绢上，光明通彻者，亦入上品。又有如马牙成，外白浮光明者，是上品。白马牙砂，有长似笑生，而红紫色者，即上品。紫灵砂，若如石片棱角，生青光者，是下品。紫砂如交桂所出，但是座生，及打石中得者，形如芙蓉头成，而光明者，亦入上品。如颗粒成，三数枚重一斤，通明者，为中品。片段成，明彻者，为下品，如衡邵所出。总是紫砂及打石中得，而红光者，亦是下品之砂，如溪砂。有颗粒成，而通明者，伏治饵之，亦得长生留世，未得为上仙矣。如土砂生於土穴之中，溪砂养於溪水砂土之内，而出者相杂，故不中入上药，服食所用。如座生者，是最上品之砂。得其座中心主君砂一枚，伏治入於五藏，则功勋便着，名上丹台，正气长存，超然绝累。更服至七返九还，轻举也。
　　故知阳之真精，降气而圆光周满，无有偏邪。但是伏治之砂，作芙蓉头成，而圆光通明者，即是上品神仙服饵之药。经言丹砂者，自然还丹也。又只如玉座之砂，世人总知之，如金座、天座是。太上紫龙玄华之丹，非俗人凡夫之所见知也。其玉座则俗流志士积功，修治服之致仙。其金座则宿有仙骨，清虚治神，隐之岩穴，则其神仙，采与食之，便当日羽化，升腾其天座，则太上天仙真官所取服饵，非下仙之药也。
　　其玉座砂，受得六千年阳虚之清精，则化为金座。金座则座黄色当中，有五枚，层层而生，四面四五小珠周远。金座受万六千年阳虚之清精，则化为天座。天座则座碧色，当中有九枚，层层而生，四面七十二枚周绕。在於飘飘太虚之中，常有太一之神护持。上元之日，真官下采，其山忽开，光明照曜，一山如火。其天座砂，真官收采，世人不可得也。
　　其光明砂，每一斤只含石气二两，抽得水银十四两。其白马牙砂一斤，含石气四两，抽得水银十二两。紫灵砂，含石气六两，抽得水银十两。如上色通明溪砂一斤，抽得水银八两半二其石气有七两半。其杂色土砂之类一斤，抽得水银七两半，含石气八两半。石气者，火石之空气也。如水银出后，可有石胎一两，青白灰耳。其光明砂，受太阳清通澄朗正真之精气，结而成砂。服之一两，力敌白马牙砂四两。白马牙砂受太阳平和柔顺之精气。服之一两，力敌紫灵砂八两。紫灵砂受山泽之虚气，其溪砂土砂杂类等，俱受浊滞不真之气，结而成砂，不可比量也。此既辨其丹砂品位，即知水银高下。
　　夫修至药，切忌水银杂。此是真诀。《 大洞真经》 皆秘其真汞，取上品丹砂，一色不杂者，抽得水银，转更含内水内火气，为之真汞。故经云：杂类不同种，焉能合体居。同类者，是其真汞也。亦名子母。仙经秘而不泄。金陵子日：投汞於金上生砂，而成朱砂，此亦是金座砂也。真汞者，则上品丹砂中抽得汞。转更含内水内火之气，然后名为真汞。
　　右取筋竹为筒，节密处全贮三节。上节开孔，可弹丸许大。中节用小孔子，如筋头许大，容汞滴下处，先铺厚蜡纸两重，致中节之上。次取丹砂细研，入於筒中，以麻紧缚其筒，蒸之一日。然后以黄泥包裹之，可厚三分，埋入土中，令筒与地面平，筒四面紧筑，莫令漏泄其气。便积薪烧其上，一复时，令火透其筒上节，汞即溜下，於下节之中，分毫不折。忽火小汞出。未尽灰犹黑紫，依此更烧之，令其汞合火数足。诸法之中，此为要妙。丹砂虽同类，抽出得水银，未可添合於金砂中，不出须受内水内火之气。
　　治汞法
　　汞一斤　石硫黄三两
　　右生梼研为粉，致於瓷钵中，着微火，续续下汞，急手研之，令为青砂。后将入瓷鉼中，其鉼子可受一升。以泥固济，令可厚二分，以盖合之，密固济全。致之炉中，用炭一斤，於鉼子四面，长须有一斤炭。三日后，便以武火烧之，可用炭十斤，分为两分，每一上炭五斤，烧其鉼子。忽有青烟透出，即以稀泥急涂之，莫令焰出，炭尽为度。候寒开之，其汞化为紫砂，分毫无欠。又取前紫砂，以黑铅一斤，将其黑铅先於鼎内镕成汁。次取紫砂细研，投於铅汁中，歇去火，急手炒令和合为砂。致鼎中，细研，盐覆盖，可厚二分，紧按令实际，令武火飞之半日，灵汞即出，分毫不欠，此名为内水火也。
　　金陵子日：阳精火也，阴精水也。阴阳伏制，水火相持，故阳阴制之。又其丹研水银。虽辨别其品位高下，亦有曾被秽恶者。水银非论杂乱，曾近死人来者，甚难辨识。其丹砂若经生死秽触者，向上一重朱衣便落，其颗粒却光净无其衣者，是曾经秽也。今但拣择取上色丹砂一色者，自抽飞变，取水银用为精妙也。
　　辨真铅
　　按仙经隐号，一名立制石，一名黄精，一名玄华，一名白虎，一名黄芽，一名河车，一名黄池，一名黄龙，一名木锡。
　　又真铅，按《龙虎经》云：故锡外黑内华，金体。又按《潜通诀》日：玄白生金公，巍巍建始初。
　　金陵子日：真铅者，取其铆石中烧出，未曾灶抽伏治者，含其元气，为之真铅。《大洞真经》皆隐秘其真铅，不可轻泄。其真水内火者，黑锡石硫黄是也。铅锡俱禀北方壬癸之气。锡受壬精，铅禀癸气，金终於癸，故铅察於阴极之精也。按仙经：铅若不真，其汞难亲。故铅须真也。
　　又诀
　　夫大还七返九还者，异名而同体。返者是砂化为金，还者是金归於丹。经云：反我乡，归我常，服之白日朝玉皇。其丹炉鼎，亦须合天地人三才。其鼎用药金二十四两，应二十四气。内八两为盖，可受九合。取甲辰旬中戊申日，於西南申地，取净土为炉，内径一尺二寸。三台十二门，门须具扇。以上品光明砂一味而成，以铅、石硫黄、赤盛、马牙消等佐助。七返九还，是住世长生升飞之药也。以丹砂一斤，碎如麻颗许大，和石灵、马牙消，以水煮四十日，阳药阴以伏也。然入鼎中，以阴阳火候，飞伏五日。内四日，用坎卦。一日，用离卦。坎卦者，煮四日。离卦者，火飞之一日。如此五日为一候，三候为一气，用八气二十四候，一百二十日，其砂伏火矣。
　　更须用盐花包之，重以黄土为泥，紧曩固济金鼎，入炉，武火烧三十日。即将鼓出银，亦名黄火银，更一两，转便成黄金。如此七返，其丹以成，名为玄真绛霞砂，服之长生住世。点水银及五金，并成宝。又将此绛霞砂，鼓取紫金十五两，取其真铅一斤，石硫黄五两，三物相和，入鼎烧之六转，转添阳硫黄，用金为鼎，立坛炉，每从甲子日子时起火，两月六十日为一转。其丹欲成，紫气连天，日月失辉，山河震动。其丹成也，赫然轻飞，脱离於质，如芙蓉九层，连於鼎盖，十五两分毫不欠。其鼎内有滞灰二十四两，如紫金色。其紫灰一丸如麻子大，立制汞一斤，及五金尽化为上宝。古仙有品类真，则一同其七返之砂，功力甚着，服之亦得为高仙。尚未证其真何也，绿药尚有室碍之体，未能轻化，离於五神，犹为真水世火而所销铸。且九转之丹成，飘飘轻化，迥脱凡质，圆光洞曜，紫气冲天，遇物而化，无有凝碍，千鼓万鞘，终不销镕，而精光转益矣。炎火之内，亦不烧手，得服之者，当则羽化玄飞，为高上真人也。夫道以据贤明志，诚君子得之，则福寿无疆。轻泄之人，殃及九祖。亦不可诬言而蔽之道，慎莫露志於凡情。贤愚可熟，鉴之而已。
　　龙虎还丹诀
　　金陵子曰：大还者，难乎哉。故经云：夫大还者，先授之於天，而还之於人。若非积功苦行，行合於真，不可及矣。圣人有言日：人命逝速，似於流水，倏忽形腐，生死之门殊大，若非能灵丹至药，别无径也。得之者可以上朝三清，年寿万劫，玉女侍侧，货财千亿。出《 阴君传》 是天地问正气为之，固得其然也。自古还丹，有黄帝九鼎丹，老君还丹，琅牙、曲晨、神符、白雪、五灵、二十四丹等。亦有从西国而来者。虽流教於世，并无正方。纵有文字，皆指阴阳托号而言。圣人共秘斯门，真处不书，书处不真。若自恃聪智，按文责实，以意推校，用意愈巧，去真逾远，非论惑其南北，黄芽金水之妙，从何得窥。切在火候受气，若一象不足，则与瓦砾无殊。而况途程尚遥尔，皆须口受良师，觉悟学者，亦须审其方便，明智专一。非常之心，而有非常之事。久受勤苦，而及得成。不然外名丹壑，绝迹无着，或感神人而授之。过此皆常徒虚劳生耳，不如且美酒执素也。
　　余亦非先觉者，给侍长者，苦辛岁久，侧聆斯义。坎离二卦，为药之根源。朱砂南方火之位，内含水银也。黑铅北方水，内含银也。银是铅中之精，水银是砂中之宝。精宝既分，各归其根，故为之青龙白虎。经曰：用铅不用铅，其义可知也。据此白银是铅中之至精，水银是砂中之真宝。若将此银及水银为丹药，恐无得理。故经云：若向铅中求，玄发成白头。此是世问凡银，岂堪为药。又若用铅及水银，固不可也，去道远矣，深宜省之。又别一说，衔银者非真也。又一说，铅衔银者非真也。又一说，铅中真铅也。又一说，嘉州铅能制水银，可使立乾。
　　然夫修丹之士，须拣名山良地，若非名山良地，即有魔邪等居，不福人为善，鬼神多使人意坏也。精择同志，只可与三两人，多恐心志不同，损药累功，克取良时吉日，须依禁忌，出在《三洞要筹宝经》中。外弃尘事，内绝邪想，调治性情，使神气安和，不得令有烦劳。忌食荤血，见尸冢阴秽，不与女人同食，饥饱喜怒，意思不精，食须面午，卧须首午，七日一浴，不与外人交往邪谈，阴精不伏也。修药发炉之日，乃修一状，具乡里名氏年月生日名位，讫云：某浊俗小人，愿续余生，愿结正丹。今备药君臣，求告灵君，求启灵神太一帝君，四方大神，降临菲薄。请四方神，从午起，各呼其名质色，依本方存神，叩齿二十四遍。呎日：我结灵丹，灵君降坛。主覆药君，不散飞天。又呎曰：我结灵丹，灵神降坛。保固药神，不失於泉。
　　心呎之毕，任意启告。如得药服者，须修行仁义礼智，兼外其身心，择境而居，远其尸秽。死生之秽，触犯灵药，切在忌之。凡得灵药，不可令人知见，多鬼亦然也。古锦袋盛药，须丸数奇，不得偶双，即走失。古锦去邪也。
　　金花还丹方
　　铅八两　水银八两
　　右二物相和，以左味细研令相入。以甘土埚泥包裹为球，令乾，入缭炉，用以灰拥其下，着文火养六十日出之。又以左味重细研，依前入球，又火养六十日。日满后，即每十日一度，添二两银。取真好者，错为末，细研令相入。都八度添，计用八十日，都成二斤药。如本药是半斤，每度添一两，都成一斤药○伏如希汞，渐有神用也。又入火养一百六十日，药成，都三百六十日火，一周气足也。一刀圭可乾一斤水银。如日服一粒，寿逾万劫。
　　有歌二首云：寻山河碌碌。又：白汞生朱砂，黑铅为黄丹。
　　黄花丹阳方
　　砒黄性以雄黄略同，大温，有毒，生澧州山谷。一名熏黄。久与铅同处，其色变黑如铁。但金石之中，有含铅气物，与青碌之辈，总不可相近，宜别贮之。又久见风，亦损颜色。雄黄亦然。切畏铅。若同箱筐，不可久也。定如铁色，砒黄性与丹阳相宜。
　　右经云：铜得伏砒，柔弱自低。铜得伏雌，久类帝男。雄黄也。是四黄雌雄硫砒也正数。有人飞砂一味，至九九八十一转成丹。取一丸投亡者口中，立活。固知砒力不可思议。既类雄黄，亦应胜五兵，杀蛇虺。服饵皆飞入人脑，长生不死，理然也。比见王涣司业，将雄黄和汞，於铁铛子中研不停手，下着文火，不用火玲研亦得。一日内结成砂子，伏火者得如皂荚子大，成上色黄金。如无雄黄，用上色澧州砒黄代用亦得。其力不相弱，是灵药也。一说雄为君，雌为臣，流为使，砒为将。
　　按《本草》雄黄生武都，得铜可作金。砒亦类之。础黄生数处，并不及澧州者。雄黄色如鸡冠，向日通红，紧细润腻，实而不硬，有氤氲香气，不并昆黄，就中红赤中带黄色，故曰雄黄。任以水洗，待乾，一炊久，当生黄衣。不然以口含之，亦得，并有黄衣上。毒蛇见之，立死。此是真者。漏天南隽州亦有，并不如武都者。砒黄虽次雄黄，并不作前件状样，色黄亦鲜明，棱角生硬，有皇气，通红易破者良也。其丹阳之道，甚难举世。学者虽多，明晓者殊少。且丹阳质性难柔，外晕形赤，内怀青黑，铁禀南方阴丁之精，结而成形，故赤。铜禀束方乙阴之气，结而成魄，故青。银禀西方卒阴之神，结而为质，故白。铅锡俱禀北方壬癸之气，故黑。金禀中宫阴已之魄，故黄也。甚难制治。一说晕是铜，铜是晕。晕尽铜尽，铜尽晕尽，无若非巧能制合。子母合体，知其性情，刚柔分等。即须以伏火铅汞，上丹上药，然变其质。又五金入土，埋之千岁，唯金与银，不变其质余，并化成灰土。
　　余今此方，抽化质了，入火不变，入土不销，便能翻制，造化阴阳，岂容易哉。若骨分仙材，宿命素定，早逢灵诀，点制刀圭。一两二十四铢，六粟为一刀圭。或揩涂药於埚挺上，入火烧炙，便成真宝。此是神仙上品，非造次而能知。若素非此流，必须精详物理，广博方书，辨别君臣，识其忌讳。其药有刚柔，有制有伏，拒火与伏火，别生用与熟用殊，亦有兼假铅汞，独用四黄。神仙流教，万法千方，并皆隐闭，悉不明文。纵传方书，是迷迷相授，后学之士，多无所成。亦是贤者不苦精研，不得学圣之意，功用微浅。兼有埚炉钳鞘不全明晓，烧投点化，不究精微，炎黑火中，须臾则过，凭何见其成功。
　　夫用熟药稍易，生药甚难。今此一方，悉用生药，遣变质成真，切在销停，及抽换投拔，节候为妙，亦解铅汞傍通。经云：器内方径一寸，可受水银一斤。又准筹数，金方一寸，重一斤。银方一寸，重十四两。铅锡重九两半，铁重六两，玉重九两，一本云玉重十两。白石重三两，土重二两。物各禀气自然之性。汞者禀五阳神之灵精，不可比校。其余高下悬殊，唯熟铜与银斤两相类，形质细腻，柔软颇敌。徐有晕一色，余并相似，实可通变。且《五金诀》云：雄黄功能变铁，雌黄功能变锡，砒黄功能变铜，硫黄功能变银化汞。四黄功亦能反铁为铜，反铜为银，反银为金，如谷作米，是天地之中，自然之道。磁石引针，琥珀拾芥，岂是他灵。又经云：但有道术士，能制治方便，巧使相入，亦可为宝。余今化铁为铜，用砒成银，理无二也。方具如左。
　　点丹阳方
　　砒黄三十两澧州者，无夹石，赤如鹦冠，向日通红者良。诸处者力次之。
　　雌黄八两状如金叶子者佳。若黄软如石，不堪。又有夹雄黄者，虽如，此方不用。
　　胡同律二两用石律如姜石状，投酽醋中，良久沸不定如。
　　盐二两取花炒令变色。
　　右件四味，共四十二两。先取砒如小枣大，其碎末，别收秤取三十两，纳铁铛中。准药一斤，用生胡麻油五升，缓火煮之，令垒垒小沸，不得火猛。如此九日九夜止，若油稠强，即宜抽去之，更添新油，日足讫，便盛於帛袋中，纳饭中，满饭着砂绢袋，於砂中心蒸之七日，油腻并入砂中，即自鲜赤。本经云：帝男帝女，帝女雌黄必须如此修理。一且去毒。毒去能入五金。二又得霜倍多。又如无上色好，用次者，虑有顽石，但倒抽一遍，取精者用，亦妙。其澧州砒有力，诸处者次。雌黄准砒例修理，但煮时不得同在一器内，余并一也。其性甚能柔物，与砒同力成功。
　　金陵子曰：蒸时同在砂饭内，但相去远，亦无妨碍。按《铅锡经》云：朱砂三分，雄黄一分，右合研置铜钵内，着酽醋，细细添之汤上，煮醋尽，更添，如是三伏时令乾。出之，入油铛中，缓火煮令鱼眼沸，两伏时出飞取精，大佳。若不飞者，即以鸡子白和泥瓷器，盛密盖砂饭中，蒸之一周时出，用大佳。如不者，和赤盐，点铜成黄，余并在本经中。
　　胡同律甚难得真者。一说独将生用，点铜得白金。但以浆水於瓷器中煮，续添令尽五升，即可用能去黑晕。一本：不煮生用亦得。盐用花炒令黄，急用，不待煮蒸，亦得。末盐，不如颗盐，颗盐不如井盥，井盐不如池盐。然取前三味同梼，岩砂罗过令匀，以宾投醋中待消，用拌前药令湿，日中暴乾，熟和搅揩矮令相得。次又拌一遍，日暴，令浥浥，便将入鼎。一说以桑灰汁拌药。如用醋，恐损铜。不知如何，未详。
　　其药分作两鼎。每一鼎只可二十余两为准，多少得所也。以两匙头石灰，和前件拌了药，同拌令匀。即着石灰藉底，令厚一分已下，按令实。便下前件药末於鼎内，如锹背装，四面不用苦着炉，微着匙按，即且少着两匙覆上，便以手摩掌药面破，令与石灰相入，以匙微微按，令却如锹形。更以石灰覆厚二分。
　　已上微按令得所，即以少水洒上面，至散湿，遂以盆子盖之。其盆子稍高，於常者一尺五寸。文武火烧两伏时，比常飞霜文武火，稍文为度。候寒开之，其霜当总在炉面上已卧讫，下并无脚，作白色，柔软细润可爱，揩臂如粉。其霜在炉内凝结，为一脾，约厚一寸余，纹理如束丝，不飞上盆子。余故号日外炉霜。别有半两，已来在盆子上，颜色不同，当别收，任将别用。又如有火候失飞不尽者，亦准前任重飞。其迹炉霜，甚能柔物，不并常霜脆硬。比见诸法中飞一遍白霜，少用即无力，多用物即硬，是为大病。此霜任意多用，物终不硬，与诸霜不同，殊於常也。其砒但将好者成倒抽了，若待用油煮及蒸，便将飞霜用亦得。又孔氏商量亦云：用一遍白霜，佳。此两诀亦甚符会。
　　又成卧炉霜后，取前件霜，每二两点一斤。已上并用大斤大两。经修理了者丹阳，可分作两埚，每埚只可着八两，多少为得所乍可。已下不可过多，又不可少，少则埚中乾。每一两药，分为六丸。每一度相续点三丸，待金汁如水，以物直刺到埚底，待入尽，即以炭搅之，更鼓三二十下，又投药。如此遍遍相似，即泻入华池中，令散作珠子，急用柳枝搅令碎，不作珠子，亦得。又依前点三丸，亦投入池中，看色白。未若所点药，不须将火烧，却药其物，即不白。更须重点一遍，以白为度。生药点埚甚难，所投点大，须在意玲热相冲，金汁进出埚。遍遍如此，折损殊多，其埚稍宜深作。若能使金汁如水点者，为上。
　　龙虎还丹诀卷上竟
　　龙虎还丹诀卷下
　　金陵子述
　　按仙经有黄银、白金、红银者，是上药所致。一名红金，一名红鲜金。又有离己金，又有青金，又有宝金，亦有丹砂四黄染汞银而成，又有黄花银。且汞银万化，亦本含此染，若兼染色者，或黄赤红紫，盖随药变。亦有状如血裹，看如地黄根。亦有如日色者，似黄不黄，似赤不赤，似红不红，似紫不紫。盖是神仙上药，非凡情而能测别，其方诀今所载矣。
　　伏丹砂为红银，以水银和青绿、石胆及诸药矾第，纳铁器中，煮结而成者，状如丹阳，体并有晕。今亦可使其无晕。又此门外甚有深玄，比见道者一斤制得一斤，一两制得一两。亦有投煮不逾时，便成银体。亦有转相钩制，亦有结出便无晕者，亦有取结银为器，用本色药结者，不用铁器者。亦有只先取一两水银，结成砂子，以瓷碗地上合之，须臾便硬，即以铁臼梼，加投一两汞，还依前以碗合，须臾即硬。又梼，又加汞二两，依前制四两，又合硬。如此一倍倍加，可增至百斤，当日而成，凡数十般法药。至道玄远，妙理难究。盖随所遇，非造次而得窥。
　　又饶信等州银山有矿，质状一如光明砂，其色红紫，鲜明可爱，堪入炉用，鼓铸便成白银，一斤可得十四五两，甚难遇。今代稀有古经方中，并不见载，遇未详也。或疑是银之红矿，其红银以青绿及石胆，俗呼为胆子等，所结鼓得四五两，或六七两，色如丹阳者。且汞和青绿及胆子诸矾等，於铁器中煮结而成。每一斤汞砂鼓铸了，只得四两红银，此并是铁，非水银也。或云胆子、青绿等，并是铜苗，其中有铜，故水银钩得，切恐非也，并不干药事。所得四两已来者，并是水银钩得铁而致，非关汞药。
　　余曾各秤诸色，分明记录，一度煮结铛，欠五两红银，只得四两半，故都是铁，不虚也，只为证据。又凡结砂子，若器中绝满，火稍武，其汞进走，细如针锋，不可得觉。用心森者，失总不知。又用药淘研，稍若亦化，似尘如灰，随药水而去，不知头头欠折，将为所欠，汞尽为红银也。令后来学人，见无所成，悉皆抛弃，亦相承皆为水银，却非也。又有一本，一斤水银也，其红银即是铁，铁本有晕，又加青绿等染来，固合有晕，亦难修治，与铜何殊。今时辈药道中人，为难制治，亦轻此道。
　　余今年深学苦，辄议此门，殊可佳尚。且水银钩铁，皆是铁中精华。若言汞住，去道则远矣。若以铁中而求，是上上精华铁也。用将铸镜，是上色铁镜。所见铸得者，甚明彻冯结，与常镜殊，是知是铁中精华也。又何以知之。且水银至灵，入杂恶类。今与汞俱是，盖是五金精华。又看结了器中，又侵削铁器面，铁面上分毫无损。异日因药力，被汞遥吸出铁精华，便与汞合体，理实灵异。今将以为镜，是不可思议之物。今世人只尚此为水银，殊不解重其铁也。
　　余自恨艺浅功微，不知黄帝之术，傥加以金膏雄黄，法象铸成，昭一其鹦鹉，亦不彼於当时。今世若将为镜，是上上铁镜，太原古者不如亦无比。若为铜，亦是上色铁化为铜也。今世人只呼为红银，见有晕，轻易如熟铜之流，不知是五金精也。余以水银为红银，红银亦与为铜为铁，作镜化铜为银。方诀既臻，理无惑也。
　　伏丹砂成红银法
　　右以朱砂一斤，上色者不必颗粒成，但光明砂红色者佳。纳猜脂中，和水煮三十五日，入蜜水中，煮十五日。入华池，七日。将向甘土埚中镕铅汁，泻入埚中，下前朱砂，其朱砂以矾泥裹之，投入埚中，直令刺到底，七日当伏火。入赤土、黄矾、硵砂出色，立成红银矣，亦号曰红金。外白内隐隐作红色，光鲜可爱。
　　又方
　　右取水银，以石硫黄烧成砂，未曾经研淘者。取砂子一斤，厅打碎，以两重绢袋盛，外更以竹疏袋重成。即以桑灰淋赤乌左味，淋亦得汁。中纳黄丹一斤，悬前件袋，於汁中，勿遣着底。以文火如鱼眼，煮七日当伏火。后入埚鼓，并成红银色，如桃花，鲜明可爱。
　　青结红银法
　　凡青有数十种，’曾青最为上。其状如黄连，又似贯小真珠，长一寸半寸，或三两枚相缀，或直或曲，或深或翠色，时有金线，还绕其问，光缕璨璨。句容山谷中有，近甚难得，价重於金。其空青出於梓州，大小中心皆空，色甚鲜翠，其问有含水者。昆仑头青似杨梅，峰头飒飒然，大者如弹丸，中心实。句容、梓州青作片子，如碎钵盂，色青无彩翠，拣择并可用。又有白甘青，生甘土中，鲜翠美颜色，如豆许大，稍软，以指甲捐之得破，破处转鲜翠。此一味彼土人呼为白甘青，＇古来仙方及本草并不见载。又长偏青、白青、鱼目及善青散，出饶信等州，并杂青也，亦相类。今煮结砂子，乃是画人淘研出者，彩色，家多用结水银，甚有力。又一说老铜化为绿，老绿化为青，其晕最浅少。
　　结砂子方
　　白善青一斤末　石脑半斤醋煮　水银一斤
　　右件相和，以醋浆中，於平底铛中，文火鱼目已下沸，少少添浆水，勿令沸，止一伏时当成，并全作砂子。更能将铛药汁添水，武火煮三两日，弥佳，物亦增晕，亦稍浅。然任抽生鼓铸。当得六两成红银。大抵用青，不并石胆、土绿等，其晕稍少。
　　又方
　　青二两稍好者　白矾六两　句容胆子六两　用水银一斤
　　右并梼研令细，和汞，依常法煮结言，便以黑豆皮四两，煮得无晕。
　　青花结砂子方
　　青花一斤　白矾四两　水银一斤
　　右青花与白矾，先相令匀然，取两匙头，和水银熟研，纳铛中，武火煮三五十沸，，出之淘洗一度。纹如此已尽为限，任抽生鼓铸，红色甚浅。
　　石胆红银法
　　石胆生蒲州山谷，状似折篦头，如瑟瑟浅碧色，烧之变白色者，是真。次宣润等州，淋取汁煎煮而成，上者青碧色，作块片数等级。下者如黄泥烂湿，名为泥胆，唯堪和水银烧为粉。其宣州者，不如句容，气力悬殊，力倍於十。其句容上者，状如碎瓦子，坚重，鲜碧色，一半带深绿色，甚可爱。经夏不润，见风不损。次於蒲州，今所用结砂子者。但中色已下，并可用。又有山谷坑洞裹自然生者，色稍浅於煎成者，亦作片块，忽遇即有，常无采处。近日市肆人有假伪，将太阴玄精，及句容相和，於铜器中煎成，伪作蒲州石胆。其句容亦被添宣州相和重煮，合成形，改色理，亦相类，甚难辩识，大须审细。青矾出太原，一名绿矾，一名皂矾，力胜宣州者。砂子之道，甚有深妙，胆子全土绿。天目徐真君有歌赞之。歌日：
　　白珠碧水平铛中，文武微微声渐雄。
　　一伏三时成半死，再烹经宿变成铜。
　　将军此朝须舞剑，青腰小儿莫相厌。
　　白霜理石常煞人，黄矾石胆从来艳。
　　铁埚土釜各文武，一须五时连夜煮。
　　开匣见玉须焚香，仙人遇之名长久。
　　结石胆砂子法
　　句容石胆子一斤　水银一斤
　　右先取一平底铛，受五六升，或一斗已下者。以瓦石尽日揩磨铛内底上，令白净。就中拣取铛底平细者，即易揩磨，切忌油腻。如用旧铛，即须烧过，与火色同止，磨洗亦中。水没汞半寸已来，令容得汞药即得，不可令深。即下药一两，颗块，不碎总得投於汞上，以文火鱼眼沸己下，如水少，以匙抄热水，散泻於铛，绿令散流．入煮两炊久，一度，演计得一两砂子已上。须着气力紧演为佳。遍遍如此，以尽为限。所结一炊久，即可演，大抵不如多时。其句容每度下二两，亦得。药多结亦校多，口诀是水亦云火须浅火须文，为妙入。此法只用一味清水，不兼诸药，结时成，不同诸方，甚是上法。结以口吹水面开，当见水银自遍散，如煎饼状满铛底。加火临药时更秤意，其水银直上铛四绿来，故知药力气感化也。收砂子时，每度须以瓷片，於铛底熟刮下令诤，收之遍遍，如此以尽为度。如用跳子，中结亦得。又一说：夫石胆砂子，初要出晕，但宜以暖汤水淘研令净，切忌着诸杂药煮。云被诸药把令，本晕药色却牢，志须在竟，不可轻用。如要且煮，只可空以白矾，於瓷器中煮之。
　　绿石胆砂子法
　　句容胆子一斤　盥一大合　水银一斤
　　右并相和研，令断星子，纳入铛中，着七分水，以火煮似沸即得。便以砂盆子合之，以一筋枝令通气，时时以水於砂盆子上，少少淋下，令水散下。如此两日，当得六两已来砂子。又如能更加半斤，或一斤，取前砂子重结，向前药汁您留重煮汁，两度迭结了，更都将药汁添水，加煮三日，尤妙。砂子倍多，晕色却浅，有一出晕。诀云：如石胆结砂子了，更以新石胆煮能去晕，故知深妙再煮结。
　　结砂子法
　　宣州石胆十斤，如结汞不尽，更添三五斤，其法更不得着诸药，只须一味胆子。若加诸药，其晕即难去，所结并
　　如常法。
　　右总结了，取砂子紧演去生者，令尽。以拔莫根细判，煮两三日，常作庞纸色。即又入黄土，煮两三日，当白如雪，亦钩留得水银，有三般稍相似。一日鸡厥，其根节不相对，枝茎长大。二曰苦杖，叶节目疏，并不堪用，其拔莫根稍紧，细节相对，生叶稍圆，苗细短，此药出晕无比，又皆结。时曾到此根同一时，结其砂子便白。况更入煮此药，只出得石胆晕，诸药不相当。又一说：其拔莫先於别器中，煮令浓稠，用添煮砂子，亦妙。一本云：煮一月日定白。又一说：金刚根生银山者，赤色，藤子小高三数尺者，其藤有制汞之功。一名银苗，生於银山者，即堪。每结一斤砂子，并结后重煮。都用十六斤藤子，煮后炙蘸三日，便当恋伏火。其蘸药汁法，用赤乌清水，及黄矾一斤，二味熟和搅用之。
　　胆子团汞法
　　此法及转胆子为红银类，故录入此。
　　右取汞一两，胆子一两，与左味二合已来相和，文火煮半日。又入胆子末半两，渐渐添米醋煮之，并不得令沸。时时演取砂子，令汞尽了。又将砂子与胆子末五两煮，当五日五夜，药成如茶末。一两末化三两汞成砂子。作药七日，末一两伏四两汞作药。十二日一两，上手团汞七两，成砂子。其火只可一两已来，若您结成砂子了，即火微急亦无妨。
　　土绿结红银法
　　土绿有数般，生宣州、饶信州、道永等州山谷，但有铜处即生。乃是铜坑中般出壤土，经雨便生，色浅软，烂如胡粉块子，以手捻便成粉末者佳，硬如软石者次。其北地亦有，状如澄了绿米粉，好颜色，软细无脚。
　　结红银砂子
　　土绿道永洲者，只用半斤，软者上半斤　盥二两　白矾四两先成灰　汞一斤
　　右先点米醋研药，后汞相和熟研，令断星子。然后以铁匙抄纳铛中，如鱼皮相。次平布於铛底，中心留一寸余地，莫令合。便以浆水有醋味者，煮前粉物良留。白矾二两，盐一两，并末之，待布药入铛着水了，并散药於汞药上，水合才没一指已来，火令至文鱼目以下，铛底犹着得手。如此半日，即渐加火，令如小鱼眼已下疏疏然。又半日文，又渐加火，常如鱼眼。半日，又加火加水煮。半日都两伏时，并成砂子。一法说初结时，取三二两先结了砂子，打破作小块子，散投於铛内，初此相钩转。又砂子总成了，却布於铛底，还着一斤或半斤土绿，更煮一两日，倍得砂子，并退晕浅去。又一说：但以前所结了药汁，莫弃之，并收取，重煮结砂子，亦云倍多，兼晕却浅。右并入钵研，以水淘洗抽生，约鼓得十两成。
　　结砂子法本出刘君
　　青矾五两北地者上　汞一斤　土绿一斤用北地者，状如澄了绿米粉颜色，软细无脚
　　右件汞药，入钵内，点醋熟研，纳入新铛中。铛不用揩磨。以武火煮一伏时，并成乾砂，总无水银膏也。当时秤得砂子二十两。又取此砂子於砂盆中，入白矾煮一日。即以蚌粉研，淘洗三两度。又和盥淘半日，又以白矾和乌梅煮一日，又入砂糖煮】日，又以皂荚煮一日。每度皆研淘出黑汁，总令乾净。即入黄丹一两同研，研了炒熬又研，又入霜一两，熟研令相得。即分作十六分，以盐裹散，刺作小孔子，曝令极乾。入炉或铛上，以灰盖。初文养一日，便放武火，烧鼎底令红。寒开，霜药总化不见，令汞并在上釜，收取球子砂鼓，得四两红银。此常者色退一半，扣之无声，甚软。取入火烧试，微有烟晕甚浅。尊师云：球内所生霜，其砂子便令全伏，白如玉也。此是神仙上品也。
　　结砂子法红银
　　硵砂一斤　土绿一斤　白矾一斤
　　右三物相和研，入瓶子内，以少盥薄为柜，养烧一伏时。临了用大火烧得通过，即以风化灰一斗，赤乌一斗，以醋浆水投石灰中取清，以石灰汁煮令热，淋赤乌，取汁中煎砂子。其汞先以熟药十两，用研下铛中，结一伏时，总尽其盐柜，便入铛，用同结砂子更妙，时时搅之不用频。如经一伏时，并结了如砂，并无生汞也。如又淘却，更入四五两熟药，重结当总伏，妙不可言。每一斤入四两白铅，於埚中熟搅，泻於模中，令薄作砣。然以砣於灰中着上，以猛火烧，以鞘吹亦得。当作孔镂铿铅，并泻入灰，红银独在。又入埚销，又投铅成埚令薄，又入灰中沥，如此者三。即更鼓空沥三两遍，铅当出尽，即又入埚，以壁土，又盐搅略，又出却余铅并净矣。晕至少，物甚柔。又一说：此物和丹阳及银，三停入，甚好。
　　白铅法
　　右铅一斤，用松脂二斤生者，以猛火炒铅为水，即下少许脂，又少着些盐，即以物搅之。又续下脂及盥，令脂遍遍，尽二斤铅，但成灰粉，即堪以成为度，即入甘埚，鼓成水，当得十余两，如雪。
　　结砂子法
　　土绿一斤　白矾五两　盥五合
　　右件并相和研，以好黄土一斤，纸筋熟铸为泥，作一箱样，可厚二寸许。用裹前件药，渐令乾，武烧一火，勿令箱子破裂。寒开之，作紫赤色，可结一斤。汞和同研一时下，时时演之。此药重重用，可结十斤、二十斤。每斤土
　　绿，可分作两，土箱为准。
　　华池法：石灰和好酒熟搅，如煎饼缅用之。又法：凡结土、绿砂子，和黄土结晕。
　　又方
　　土汞二斤　白矾八两
　　右并梼罗，以二升米醋，少少洒洒，炒令尽。如无，好糠醋亦得。又梼罗成粉，臧取一半药，和一斤水银，熟研令相入，纳平底铛中，以醋浆中常没一寸，如鱼，眼沸，煮经半日，当并成砂子，更无生者。如无浆水，以醋和水亦得。如此了，又将砂子，又依前入一斤药，相和研，依前煮结，亦用半日。然后淘研令净，抽生鼓铸，当七两成，甚佳。不并寻常者。
　　结砂子方
　　右取桑柴灰约三斗，禳草藉蒸热汤淋淋，取三斗更重淋取粉脚，约准量二大斗，每斗重八斤。如块大，即打破如弹子大，不得细研，恐泥淋不过，甚难调治。前件热暖淋得汁赤，不中。如得碧绿色，乃堪用之。前汁淋之，用煎汞三升已上，器鼎中煎三日，添汁浸之，如常法，演之如常法，唯紧是务耳。又用砒黄飞霜三遍，和水汞。竹筒除皮，如两张纸厚，可长三寸余。且将前灰汁煮之，管中满着，铛中亦满，管中黑，即倾之。如此三度，即苦酒亦尔。热汤汤石灰清亦如法。用苦酒拌，一如飞四神丹法，得霜。用太阳、太阴、玄精、黄矾石如金色者上。硵砂青黑者上。此五物和合末，着盥藉细捣，盥遍副铛着边，如一粒米厚，上覆亦尔。用炭固济，一伏时，文八武四，亦不过一斤炭，急即不堪用。得霜了白噶火软，辫之如两纸厚，用裹上物为丸，丸如小弹子大。又用煮五合钙将为池，池六升已上，入埚子镕，投累至三丸一入池，如此五度可止。后用博上克作痕，为模深作，用油拭之，令甚润湿可泻。又云：先入炼白矾灰为妙。其法用桑火烧坑内，绝净扫，用苦酒拌之，趁热投乾矾於坑中盆合，固济之。待玲开，用一两投一斤，先於铛中熬令乾，入坑为柔用投霜，不用作丸。
　　结红银法
　　土绿五两绿色青软者，手捻如胡粉好　白矾五两已上亦得　赤乌半斤已下亦可
　　右以汞一斤，相和熟研，入铛子，文火结半日，至午全伏，并成砂子。便任抽生鼓，只得四两已来抽生。铛底先布盥，厚一寸余，即细梼白矾末，布於盐中心，少布些些，即以薄绢裹砂子，捻令相着，绢才裹足即休，勿令剩。安铛内上，又着白矾盖绢，便一时拨盐，拥其上霜盆固之，武火半日止。
　　后法
　　汞一斤　绿子六两　赤石脂二两　铅二两续添
　　右三味，於砂盆中，取少许盐，和左味槌研，可百余下。候铛沸，即以铁匙挑下之，武火煮，从寅至辰，银线得之了。一斤用黄丹一两，炒和研，可抽生便用之。
　　飞出汞抽生法
　　右取砂子，以寒水石为柜，稍薄，着砂子不然，重重隔之。上又着盐盖，盥上又着灰。固济，文武火飞，至鼎底乃止。其寒水石，即须生烧一火，通赤令熟，即急去火，以盆合固济缝。待玲开，即堪用。
　　倒抽砂子法
　　右取一甘埚子，以砂子於埚底，上以浥浥汁盥，满埚实紧按了，即火边炙令盥乾。便合於地坑瓶子口上，瓶内着少水，以筋泥泥之，渐渐着火候，埚受火，便放一笼武火，寒开收之。凡抽砂子了，所收得生水银，宜先以醋煮。即以暖浆水研淘洗，次以暖水洗，更以盐和研，方得序。
　　赤乌砂子方
　　赤乌者，腻粉之脚也，本是泥胆及盐为之。淮南者胜於向北，新好者佳。如经时月多力，在地停贮者少力，计每斗重八斤。紧实者良。
　　右取赤乌，不限多少，以大瓷盛沸汤，投之搅令匀，以小木槌子熟搅打令匀，便於热汤中破散，更连头投热汤。候总散碎了，即投於玲水，亦无妨。满瓷盛停一日一夜，当并澄清。即以物掠取上清者，切不可用浓浊者，入釜中煎煮一饭久，便以薄口杓於釜底，刮掠取砂子。砂子似蚕砂，甚虚软，安於一瓷碗中，碗中须着少药汁养砂子。时时掠之，以尽为限。釜中汁少更添，亦以尽为限。其瓷中水尽更添水，以物熟搅，候澄又煎煮，亦有砂子在其瓷中者，亦以尽为限。待总了，计釜中汁只有一二斗，即止火，拔釜出於明处。其釜底人有询千，以才日下收之，与前者一也。总收得砂子了。都纳入瓷瓶中，还以赤乌汁，清煮四伏时，数搅之，一日一度研淘。即却他成水银，得砂了至少。如不淘研及不数搅，但莫令着底，总成砂子。一说其清水秤重，每升重一两，待后作时，先秤水，然后取赤乌清水，秤即知之。又一法：以药头汁煮砂子四伏时，数数搅，切勿令着底，火须武。每至一伏时，须略淘去稠恶旧汁，更添新汁煮，煮日数满，后缚令乾，秤知两数。又一本方虽云：四伏时煮，其所出晕，将此砂子一两，入二两汞中，用皂荚梅浆煮，与诸家煮晕方非相类。如不要白添金，名红金，本方说如此。又一说：赤乌汁俱入釜中煮，总不用旋旋略刮，日满汁尽，其砂并自着釜底，任收之。又釜中煮了汁，纳瓦盆中，经宿尽结成长大，消石长尺余，赢如两指，白色，质状一如消石，见风亦不化变，有人呼为白石胆。云将结得砂子无晕，亦堪作柜用。又其瓶子中曾煎煮来药汁，点着砖石，如空青色，经久不变。
　　结赤乌砂子法
　　右以厅谷糠二斗，已来衬赤乌。更以少糠抑赤乌，令相和一出又淋之，可着如停，隔日即泥。须淋取尽其汁，别更澄待清，煮得成结子多，又少晕，不知何也未详。余意恐难淋，不如前说。一又余意前拌砂子，煮时加句容胆子，必应易伏少晕，亦宜寥子灰，至良。只依前大例煮砂子，更以寥子灰煮，是上法。又见宿上人云：比煮赤乌，但一出手煮釜底，收取砂子，更入柴灰中，煮三伏时，并成上好乾砂子，每一斤鼓得十余两。后被崔中丞因造金器物，都有四五十两，一时投入金中，用却去其金，甚好。故知前说云堪添金，亦不虚也。此物性至柔甚柔，於诸色红金，亦柔於金银也。又以汞三斤，已来砂盆子中，和赤乌点酽醋脚，研之如缅糊。两炊久已来，不用着火，以水淘之，又加赤乌，又续续点酽醋研，候汞中有砂子，即演取，以数足为限。然净淘洗砂子，以余甘子煮，又以甘草煮，去晕无毒，得成银膏。
　　燠伏砂子法
　　凡诸色砂子，每结一斤水银，以伏多者为煮多少晕，易为修变，常手只是四两已下，如能结得七八两已上者，甚得其妙。若善能燠伏，更钩制得水银，加得两数，或全伏者，为含水银多，物自无晕，深在燠伏。
　　又法
　　右取砂子，莫令成粉末，以绢及竹疏袋子重盛，以赤乌清水，水中加黄丹四两，煮下七日。然后入赤乌，煎成白胆子柜，中伏七日，便全伏火，不用抽生。又如不入柜，但一出手，二七日煮，亦得。
　　又法
　　右砂子要全伏者，取土汞一斤，加胆子半斤，结总了，用所结了土汞等，煮令乾，和少盥熟梼作柜，於铛中固济，烧养十日，全伏。
　　又法
　　盥一斤　消石四两　白矾四两
　　右件相和入瓶，烧一火，令至镕。寒开之，又取矾石五两，蜜陀僧一两，已上相和，又武火烧一伏时。然取前件等，更加磁石五两，却梼研为柜，文武火七日，至妙。又如不用鼓盐者，此盐作柜，宜先於火上烘令至极乾。每斤可加伏火消石五两，於铁臼中熟梼如面，唯宜梼烂熟，便可为柜，亦不必用鼓了者。又其盥炒至赤，佳。
　　又法
　　右出晕了者，更空，以白矾浆水煮一食久，然后燠成银之时，自然红软於铛底。先布盐可厚一寸余，即细梼白矾末，便於盥中心少布些些，即以薄绢却裹砂子，稍捻令相着所裹绢，才裹足即休，勿令有剩绢。即燠虽出，便坐砂子裹，於白矾上，又着少许白矾盖绢头。便一时拨取盐，拥却绢役头，便以霜盆盖，却便固济细密，以铁关楔令牢。恐汞力亮起，似有漏气，汞即走出。以武火，烧火唯猛，佳。从平明至晚间。即去火，待玲开之，盆子中当有霜有汞相和，即拨开盐，收取紫粉，以物击之，作金声，便堪入炉任用。
　　出红银晕法
　　夫出红银晕，其中甚难。何者，所用皆非至药。比有修铅汞之士，其问稍差，点制犹不入，岂可能将诸石及草为药，生熟又殊，而欲望变凡为真，不亦难乎。今於此得者，须各辨反恶，知其情性，用药有多少，合和有前后，若合其理，与真无别，稍失其道则乖。学者详而用之。
　　淘研煮洗砂子晕法
　　右应诸色砂子等，并不宜玲水，须用暖汤，切不宜着杂药研淘煮洗，为被外药把捉，砂子晕却深牢，转难得出其砂子。但且先空，以暖水研淘，唯变数多即诤。续加以盐，及和饭研之，然以大麦、仁浆水、乌梅、盥，大瓷盛糠火养十日，令极醋。临用时，加章陆根，用煮砂子，至相宜。经此后，任将入诸色修理。
　　出红银砂子晕方
　　右取煮洗了砂子，作小挺子，以风化石灰纳铁莆中散安，将挺子插於灰中，固济，不固亦得。文武火养一月日已上，鼓之，每斤得十两，成无晕。
　　抽生出晕法
　　右取砂子，以寒水石二两，矾石一两，章陆根一两，与一斤砂子，相和熟研，三五炊久，唯研多转佳。即淘洗，又依前着上件三味药同研，又淘洗，如此三度，止。晕当出尽。即重演却生汞，便入寒水石柜，於铛中，以醋和。寒水石下厚半寸，上厚一寸，其中砂子以寒水石末格之，不然薄作片亦得。柜上着盥，盐着灰，飞之文武火，一伏时。然后入埚销，投入寒水石池内。
　　池法
　　右以盐水，调寒水石，如缅糊，投三两遍，白如雪。
　　烧寒水石法
　　右取一火，急去火，以盆合固济缝，待玲用之。
　　点红银晕法
　　粉霜一两毒者　句容胆子半两已上相和细研。
　　右先取石灰，一如淋灰法热暖，白马尿淋之，约得二升已来汁，向瓷瓶子中盛。纳二味於中，以重汤武火煮两伏时止。待玲，去余汁药带泥，便和半两伏火消石，同拌和为团，又入药柜中，文武火伏之两日。当伏火，每一两点一斤如雪。
　　药柜法
　　特生矾石二两　青半两厅者　蜜陀僧一两　句容胆子半两
　　右相和醋拌，纳一小瓷瓶中，烧七日。每日一度入醋，又烧，即堪为柜。又此柜重用多时转，佳。
　　伏消石法
　　右取消石一两为末，纳瓷盏子中，按令平紧，上布两钱盥末，按令平。以瓷盏盖，不用固济。文武火候，消盥汁尽，即伏。
　　点红银晕法
　　右取铅八两，水银二两，并相和，纳瓷器中，不用固济，火养令如水，勿令火过，但才作水，即得。十日后研作砂子，以砒黄及消石、白矾、盥等，出晕，研淘二十余遍，即还以出晕药煮一日，又添半两汞，入铅中，又火养十日。便堪点物，和霜药亦佳。
　　点红银晕方法
　　上色好砒，如无，用老鼠药亦得。以灰衬厚半寸，上以壁土盖，厚二寸，飞三转止。白霜一斤伏火消石四两用一两硫伏四两，一日渐渐养，钩硫取少硫黄。令伏在消石内佳。
　　右二物同梼研令相入，鼎中平布，上以消石末，以手捻散於药上，可用半分已下。固济，飞1伏时。当有二两上，余并伏在下。又扫下相和研，又飞一伏时。如此三度，上遍遍，并看生消石，并当伏火然。取徐州石脑三两细研，铁铛中炒一食项，余意改作铜器中。待大段火力尽，带热便投酽醋五合中，熟搅，名曰醋石脑也。即便着伏火了霜，投入石脑中，都熟搅火上泣，令乾。更用生消石十二两，余改作伏火消石。白矾二两，都研纳瓶中，伏十日火，火从上烧。临了须一笼大火，令镕作汁，便堪点物。每四两点一斤，成上上白作池口诀云：其盆子须数数以玲水试之。又点物白了，每一斤入四两母，相和熟搅，写为挺任诸色化为末，投汞中令成膏，细细研令相入。取后件伏火药一钱已，下於砂盆子中，用浆水煮煮了，淘研却黑汁，又煮，如此可三度。至夜问，即更入汞，又入少药，乾炖，固济。计煮两日，乾炖两夜，当白无晕。但取少许火上烧，即自知之。
　　伏火药法
　　先取白矾一两　朴消三分
　　右二物同研令细，於瓷盏子中，布作一柜，柜内安消石末一两，渐渐以文火养一日，即渐进火，令通赤即止。然取汞一两，伏火留一分。已上二物，同研令极细，直一两日研，加功细研尤妙。又入前件伏了白矾等半两，又和汞药，同研令细。以盐花为柜，用瓶子，其柜可厚一寸以来，固济，文武火七日，十日更佳。火从上烧瓶子通赤，止。药作青紫色。计此一柜药，可化砂子十斤，成纯白。霍君曾作来，时在扬州龙
　　兴观，云如此。
　　成砣挺出晕法
　　石灰一分　黄土二分　盐一分
　　右都作挺子，用搅埚，以挺子黑即易，以挺子不黑为度。当尽其挺子后烧却黑自落更重用得无遍数。又意石灰甚能去晕，只是硬脆物。若用搅埚，宜未入母时搅。如已入母了，恐损银。又以滑石末，醋和，涂器物及砣挺上，烧灰无声，兼闭晕。只要一度为之，后经烧晕不起。宜居深屋中不见风。
　　出红银及砂子等晕法
　　右砂子紧演，和磁石、消石、白矾、朴消、盐、寒水石、母蛎，以少糯米饭团，和研诸药，作饼。以布一重，曩砂子令薄，即掘地二尺已上，埋之一百日，当去晕也。如未可经年亦妙，以晕尽为度。不着药空埋，亦可也。又如埚挺，但打稍薄埋之，并去晕。此是供奉山人李景阳法。
　　又方
　　伏龙肝、石灰、矿炭灰、桑灰，煮得白无晕。又出，以余甘子煮，能去晕。
　　又方
　　以石灰淋，去灰味。又以水浸，又蒸又淋，不论遍数，以至精为妙。又团烧，又淋，如此三五遍，乃至以此灰，重重研洗砂子，得无晕。
　　又方
　　若出，却生，以烧了寒水石二两煮，煮汁黑甚，即易，数数试看，以白为度。此法本煮石胆、砒黄结者，不知诸药结得可否。
　　又法
　　础黄二两，寒水石二两，盥一两，和煮，不用铁器，良。
　　又法
　　盥研三日，每日一淘，至乳汁止，晕自出尽。
　　又法
　　以马齿汁煎取浓，加消石、朴消、甘子汁搅之，鼓红银，投三遍，去晕。
　　又法
　　章陆根和姜研淘，去晕，煮亦佳。
　　又法
　　石灰清蚕砂汁中，煮砂子，无晕。
　　又法
　　荏子油中煮十遍，去晕。一云，能除铁晕。
　　又法
　　以红银入汞了，以生附子煮，无晕。
　　又法
　　酒家酒客小便为池，及煮物，去晕。一云：老人尿老是久也。
　　又法
　　砂子以砒黄，於砂盆中煮，加盥，七日，或二七日，无晕。
　　又法
　　红银入汞了，以茴草煮，无晕。
　　又法
　　白梅煮，去晕。云稍胜乌梅，并宜去核。
　　又法
　　黄芽研煮七日，砂盆内煮，无晕。
　　又法
　　伏翼粪煮，无晕。蝙蝠也。
　　又法
　　梼莲子草汁为饼，阴乾，以备非时用，煮洗，去晕。
　　又法
　　每研洗砂子，须着少蚌粉和研，良。
　　又法
　　口含水停少时，手中洗，去晕。
　　又法
　　红银及砂子、松脂煮，无晕。
　　又法
　　白章柳根、胶清、朴消、石灰研煮，无晕。
　　又法
　　黄土、石胆包烧煮，无晕，甚妙。
　　又法
　　烂蒸草屈水，出晕。亦能去丹阳晕。
　　又法
　　多和汞飞在下者，黄土和盥，研为泥包烧，去晕。
　　又法
　　钴羊角及松明木，搅埚，重淋来灰，去晕。
　　又法
　　砂子入糠灰汁中煮，数数换池，七日晕尽。须每一日六七度，换汁淘诤。
　　又法
　　理石、玄精等分为末，销砂子作水投入，去晕。丹阳亦得。
　　又法
　　红银销薄，或未鼓，入梦灰汁中，去晕。一云：梦子灰煮，得霜伏。
　　又曾将砂子如银膏状者，和梦灰，研作末，便和灰，煮半日已下，便成。乾碎即当时有故便止不终篇，此灰甚觉结砂子有力。又大抵灰和研甚，与晕最相当。孔氏以烧灰中具述。
　　燠出砂子红银晕法
　　右取砂子紧族了者，二斤。先以暖盐浆水於钵内，以柳木槌研淘，旋没洗却药，淘洗二十遍，令白挣。即散破纳一瓷器中，以糯米浆中煮，纳乌梅一升去核。如用酒家醇浆，亦得。煮两日，不得更别着药。每日四度淘研，并用暖浆中淘研，前后并不得入玲水。淘研下时，每遍着少胡同律，一钱止分为四度用为准。其胡同律者，性情铜铁俱宜，甚能去晕。
　　又以远年土壁土－为汤，亦佳。其问用石灰少者，水於钵内，以柳木槌研淘，旋没洗却药，汹洗二十遍。碗中着浆水，强半碗浸之。每一斤砂子，用硵砂一分，於浆水中放，婉微暖处，一伏时，其砂子药自见。以篦搅，以水淘研，手中授洗令诤。然后取大铁臼，以砂子和盐二升，壮夫梼□□当如青泥。每日三度淘洗，和盥铸，致□□以小便淋来灰煮一日。又和盥梼一日，每日亦三度。换盥，又用小便灰汁煮一日，并合堪用也。如未更梼煮，计三日煮，并当无晕。一说其汞经此梼后，汞亦易制伏。
　　又如尚有晕，即更入醋浆中煮，合纳白矾二两，盐二两，乌梅二升，寒水石二两，洗了。用砒霜半两，础也得。硵砂一钱，朴消二两，章柳根细梼一茶碗，煮两日，每日出砂子三两度。依前用胡同律研淘，壁土为汤，其物当晕尽也。又如未了，即将砂子，投入伏龙肝、白善各二两，石灰矿一分，来灰炭灰中口两日，亦依前淘研，当白无晕。又如未了，□每斤入一两黄丹，於瓷器内，微火炒令相入熟研，即入砂糖一斤，少着水，煮一日，不用淘洗。沙糖能去黑晕。又入浓米醋，如无糠醋，亦得内加皂荚，煮两日，能去黑晕。便即数淘洗令诤。日满后，
　　一法：从此煮后以砂子，作小挺子，以风化石灰纳铁莆中，散安砂子，挺子插於灰中，固济．火养一月日已来。后鼓之，无晕。每斤可得十五两已来，暴砂子令乾。其砂子前后，并不得入冷水。每斤和伏霜一两，同研令相入。如无伏霜，生者用亦可。分作十六弹子，以盐曩。盐□先梼令细熟，盐外更以泥袅，各各为□□。仍以钗子刺球子上，各作三五孔子，暴令乾，纳於鼎中。铛亦得。以细末黄土覆藉，用石灰亦得。又布炭灰於上，以物合之，固济，文火养一日。然渐用武火，鼎底红赤，一炊久即止。寒开之，收取飞出水银。银有落在灰上，亦尽收取。其铛勿动，着於铛上横着炭火，武烧一火通令赤。寒开之，打破球，收取砂子，打破入乌梅、白矾、盐，煮半日，令乾。又入泥球盐拔一火，又入药煮半日，又如更能入汞研令相得，又入鼎中，飞三五遍。汞且飞引，晕故出也。然后入埚埚内，以□牛粪末及少盐覆藉，便慢火鼓之。□□□汁又未知物好恶深浅，即使鼓如已知□。当初鼓之时，便入母同鼓，甚良，殊胜第二遍入母。
　　又砂子抽生淘研多者，体质轻虚，被鞘风吹着，物多飞走，大须在意。其铛中武火烧者，大是上法，物且得伏成得药力。入埚又免飞走也，更不折落。又球子中用霜者，一说云，用波斯白矾，并胡同律，甚良。又物既不折落，销成汁后、乾泻，不如投入华池中。池法用水及酒，朴消、白矾、脂油无在。
　　又一法
　　空以盐和水为池，稍浓作柔而□□。又用皂荚为池，亦得浓烈为佳。其□□柔白无晕。
　　又法
　　如未可，即更入埚销。每斤用霜药二两已下，依丹阳方法抽点，泻为砣。即将砣入泥球包一日，又投三十遍，又入泥球包。即重入埚销，每十两入二两母，其母切须真好，是本山泽者，切须自试，无分毫杂者，此是要节。於埚中熟搅和，又泻池中，令成埚稍薄。作此物中，先有黄丹，每入埚中之时，大须在意，令铅出尽。如不出，自是一病。即又投三十遍，又泥球包一日，即入埚销。又每十两，更入□□两，熟搅泻入池内，令成埚。并成□□□光白。又如尚未十成，即须更入六两母，都成二十两，是对添也。入埚熟搅，以壁土、白矾、硵砂、盥投埚，去面上恶，令清净，然泻为埚挺，稍令薄。纳火中烧通赤，钤出令玲。又烧三四遍。即以盛揩洗令净。即入瓶煮一炊久，出之。又烧又煮，每一度煮，即一遍入埚销。如此七遍，销无晕。又如尚未尽得断了，即须入后件逐法中，并各得成真宝。
　　逐红银法
　　金陵子曰：因读丹经，忽悟斯理。其红银□□依丹阳例逐的无晕。如不可，即取红银□□色修理一切了者，错为末，入汞同研，少着汞，多即被把晕难出。又煮洗修理并了然，即更加水银，并投入铅中，熟搅和入炉中，平布固济，飞之。其炉以黄土纸筋为泥，衬炉裹。更以乾黄土末，下藉五第，上覆一寸。第一日文火养，勿令汞上。第二日稍加火，第三日武火迫上水银。寒开之上釜，收取上釜，收取汞。其炉中取铅，入埋池定白也。其炉中并不得别着矾等，恐汞成霜也，亦损铅力。如犹不断手脚，更再坏，无不成也。又一说红银砂子不限多少，但紧演投入铅中，如此生了者，亦得。加□一两同研，入逐也无晕。又一说，逐法□□细罗水拌，令浥浥为窠，安少盥於逐中，□□铅等用火，依常法。
　　红银遂子法
　　右取红银，以药抽点包拔一切诤了者，八两，加二两好山泽，每埚都成十两为准，其母更多亦无妨，熟搅为砣，令厚薄匀。即取一稍深铛子，用水银三斤，以埚平安水银，上固济，火当底着，用文火如盛夏日即得。后渐加火。每两日开，如有水银飞上，即略下火力，但汞才及微微上，即得不用。
　　□□如此二十日满，即重铸一遍为砣。□□□作二十日满，又铸一遍。睹烧养六□□□其晕并尽，便为真宝。一本六两折二。□□□砣子。第一遍着时，须甩硵砂及少胆子，以汞煮一日，其砣并着底，与汞相入为妙。一说其砣子四两，以北庭硵砂一两，石胆一两，骇鳞蜴一分，三物和研，以米醋调如膏涂上，以黄土为泥包裹之，可厚一寸二分。便於糠火中，烧三七日，然以白炭烧三日。去泥取之本方，入汞四两。出《丹砂经》。一本云：其器物中，先以黄丹和胡粉为，泥铛底然，内水银及砣子，即一出手□□十日便无晕，多少亦随人意，所无□□□十两为准。又一云：遂子着消石□□□□日正一日倒，都七日了，当作黑灰□□□研淘，然抽生鼓便白。
　　遂子法
　　夫遂子之道，且须本物少晕则易口功，如思稍难也，此是诀语。
　　右取抽点州切了者红银一斤，和母四两，都成二十两，作一埚子稍薄作，如厚即打之。打了更须烧与火同色，更煮洗令净，用汞三斤，并纳於铛中，以少石胆，及硵砂口水煮一日，其汞与砣当相入，砣着铛底□尽，便固济，出阴气。初文，后渐武二两□□度用飞上者略下。如此二十日满，□□抽却生汞，但入埚，还依前釭作砣□□□前安汞中，亦依前法，二十日满。又去□□成埚子，依前入汞出鼓，如此三度，都六□日晕尽，山泽不如。金陵子日：所经过煮□及经养红银，其汞皆被污，可以盐、白矾等淘研，及饭研亦佳。令汞诤了，重用微佳。又余见七篇丹砂诀中，以药烧养金埚子至是上法。今红银亦宜依此准例作之，殊上。其所用药涂埚子烧者，以北庭硵砂一两，石盐一两，麒鳞竭一两，此三物和研，以□酒调如膏，涂於砣子四面，令药尽□□黄土为泥包裹之，可厚一寸二分，□□□中烧二七日，然后白炭武烧三日□□□之上件方，本说如此。今烧白物药□□□总可加喊入，遂子用良也。
　　又法
　　如烧银埚子，可以白矾灰一两，硵砂一两，消石一两伏火者，盐二两。
　　右涂之，亦用左味和其泥包裹，糠火七日，白炭一伏时为准。
　　龙虎还丹诀卷下竟
　　
