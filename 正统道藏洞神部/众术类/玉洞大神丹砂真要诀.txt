玉洞大神丹砂真要诀
　　经名：玉洞大神丹砂真要诀。原题唐账果撰。书中所述丹诀，多与陈少微《大洞悚真宝经妙诀》相同。一卷。底本出处：《正统道藏》洞神部众术类。
　　玉洞大神丹砂真要诀
　　姑射山人张果撰
　　第一品　辨丹砂诀
　　丹砂者，万灵之主，造化之根。居之南方。或赤龙以建号，或朱乌以为名。上品者，生於辰、锦州石穴之中，而有数色也。中品者，生於交、桂，亦有数类也。下品者，出於衡、邵，亦有数种也。皆绿清浊体异，真邪不同。受正气者，服之而通玄契妙。禀偏气者，服之亦得长生。上品光明砂，出辰、锦山石之中，白交石床之上，十二枚为一座，生色如未开红莲花，光明耀日。亦有九枚为一座生者。十二枚、九枚最灵，七枚、五枚者为次。每一座当中有一大者，可重十余两，为主君。四面小者，亦重八九两。亦有六七两已下者，为臣，围绕朝揖中心大者。於座四面，亦有杂砂一二斗抱，朱砂藏於其中，拣得芙蓉头成颗者，夜安红绢上，光明通彻者，亦入上品。又有如马牙，或外白浮光明者，是上品马牙砂。若有如云母白光者，是中品马牙砂也。其次又有圆长似笑生而红紫者，亦是上品紫灵砂也。又有如石片棱角生而青光者，是下品紫灵砂也。如交、桂所出。但是座生，及打石得者，形似芙蓉头，面光明者，亦入上品。如颗粒或三五枚，重一两通明者，为中品。片段或明彻者，为下品也。如衡、邵所出，总是紫砂打砂石中得而红光者，亦是下品之砂。如瑛砂有颗粒，或通明者，伏炼服之，只去世疾耳。如土砂生於土穴之中，叹砂生於溪水砂土之中，土石相杂，故不中入上品药。伏炼服饵所用，如得座生最上品。座中心主君砂一枚，伏炼饵之，可轻举成上仙者矣。其诸商砂，及余不属南方而生者，其中纵有光明砂，但丹砂经元不载。
　　第二品　丹砂阴阳伏制及火候飞伏诀
　　本经云：阳精火也，阴精水也。丹砂是阳精，而须阴制者，水石、盐、马牙硝是也。如辰锦光明砂一斤，制之用石盥六两，马牙硝六两。次光明砂一斤，可用石盐、马牙硝各四两也。白马牙砂一斤，可用石盥、马牙硝各三两。紫灵砂一斤，可用石盥、马牙硝各二两。如溪土杂色砂力小，可用石盥制之，而得其石盥及马牙硝，若用制伏，须火烧令通赤。可用之石盐，先须三度鼓成汁了，然可入用。其光明砂大者，须打碎如虹豆大小，於土釜中，先下马牙硝和水，武火昼夜煮一百日，不得绝火。日满淘取砂於鼎中，用阴阳火候飞伏。其鼎可受一升者。一日金鼎，二曰银鼎，三曰铜鼎，四日铁鼎，五日土鼎，土鼎者，瓷器是也。入砂於鼎中，用火候飞伏，五日为一候，三候为一气，用八气二十四候，一百二十日，而砂伏矣。每一候飞伏是五日，内四日用坎卦，一日用离卦。坎卦者水煮，四日离卦者，阳火飞之，一日初起阳火，飞时用炭七两，常令鼎下有熟火七两，不得增灭。每一转飞时，即增炭一两。忽有汞及霜和黑气出，即和砂於钵中，以玉锤轻手研，令汞入尽。依前安鼎中，用火候飞伏，至十二转后，每一转增炭二两。即入石盐一分，有汞霜可二三两已上飞上，其霜灵光，鼎中药色渐欲紫赤，至二十转，加炭三两，其鼎中有半两已下汞霜飞出，在鼎盖上。其霜坚硬如金片，黄白光明。至二十四转，候足其砂伏矣。而色红赫，光明可观。其伏砂更用盥花袅之，重以黄土泥，紧泥封固，入阳炉，武火逼之三十日了，轻飞者可抽服之一两，可三百六十粒，用枣肉丸之，然须出火毒也。沈重者即鼓成金汁，而为宝也。
　　第三品　伏火丹砂可镕鼓见宝诀
　　每一两伏了砂，可用盐花半两。先置於锅底，次入砂於上，待锅药通赤，便鼓之千下，而金汁流下，名日白金，面上黄明润泽，色光不可论也。
　　第四品　化宝生砂
　　诀将丹砂中白银，打作四两锅子，安通油瓷瓶中，其瓶可受一升者。宝锅子可瓶子底大小也。先将此银锅子，用药如后。
　　北庭砂一两　石盐一两　麒麟竭一分
　　右三物和研，以苦酒调涂其锅子四面，令药尽乾。然以黄土为泥包曩，可厚二寸。即用糠火中，烧三七日。然后用炭武火，烧三日。去外泥，取其宝锅子，安前瓶子中，入汞四两。其汞须本砂中出者。入汞於锅中了，着水五合，不得增臧，常令添瓶中水，至五合，文火养二七日，似鱼眼沸。日满又添生汞四两，依前法火养二七日，令乾。固其口，武火逼之三日，而红黄砂涌出宝锅之上，收取其霜砂，依前添汞，令常有八两汞在其瓶中，不得增减。依前火候养逼，令霜砂出，即收之。每四两宝，计收砂一斤。即将其砂特，依前篇入药，煮三十日。即入鼎中，阴阳火候飞伏，还用二十四候，一百二十日足，其砂即又伏矣。若要镕鼓之，依前篇用灵花为使，引金汁流下，可得黄花银十三两，色渐黄明也。如要服之，勿断翠，但出毒一两，可以枣肉丸，为三百六十丸也。
　　第五品　变金砂诀
　　将黄花银四两，打作锅子，依前可瓶底大小，用药如后。
　　蒲州石胆一分　石盥一两　炮砂一两
　　右件和苦酒研调，涂其锅子四面，令药尽。即以黄土泥包曩，於糠火中烧二七日后，用其炭武火烧一七日。去泥，出锅子，依前样安通油瓶子中，入本色砂中汞四两，清水五合文火养二七日。后又添生汞四两，文火又养二七日。候乾，紧固口，武火逼之令一日，其砂涌出，於宝金之上面，红黄之色。而又收砂添汞，计收砂可得一斤，则数足也。更将前收得砂入其鼎，依前篇用火候飞伏，五日为一转。内三日用坎卦，即水煮。三日用离卦，即阳火飞之。二日初起阳火，用炭七两。每一转候，即增炭三两。忽有汞霜飞出，其色黄紫，形似箭头，可一二两。已来收其霜，於钵中和砂，以玉锤研之，令入尽。依前入鼎中，用火候飞伏。经二十候，一百日足，其砂伏火。若要镕鼓，亦依前篇，用盥花引鼓，即宝汁流下，而成青金也。若服之，但去毒，勿断翠也。
　　第六品　变青金诀
　　将青金四两，还作锅子，用药如后。
　　赤盐半两　大鹏砂半两
　　右和研以苦酒调，涂其锅子四面，以火炙渐渐涂药尽，即以黄土泥包袅，以糠火中烧二七日后，又以炭武火烧一七日。去泥，出锅子，依前安瓶子中。入汞四两，水五合，不得增少也。养二七日后，又添汞四两，又养二七日。令乾固口，武火逼一日，而涌出砂。收其砂，依前添汞，文武火养逼，出砂即收之，计至一斤，即数足也。又将收到砂入鼎中，依前法飞伏，五日为一转。内二日用坎卦，水煮二日也。离卦三日，火飞三日也。火候一依前篇，加增炭数也。经十六候八十日，而金砂伏火也。若鼓之，即用盐花为使，和鼓引令金汁流下，成黄金也。如要饵之，但勿断翠，只出毒耳，可长存於世也。
　　第七品　变紫金砂诀
　　取黄金八两，打作圆鼎，可受四合已来，又用金二两作鼎盖子，鼎内用药如后。
　　硫黄一两　赤盐一两　北庭砂一两　大鹏砂半两
　　右四味和研，以苦酒调，涂其鼎内及盖下，令匀药尽。候乾，以黄土泥暑，可厚一寸许，文火四面养之三七日，似常通手为候。三七日后，然武火一七日，昼夜不可绝火。满日寒之，去泥，重以甘土泥鼎下，可三分许厚。悬安炉中，其鼎下周回令通安火处。即入真汞四两，於金鼎中，着水二么。，以盖合之，养经七日，其下常令有熟火五两，不可增臧。其鼎中续续添水，长令有二合已来，不得遣乾。七日后更添汞四两，又依前文火养七日。候乾，紧固口，渐渐武火逼之一日，便生红光砂，可收五两红光砂。又添生汞五两，拍鼎中其问常须有八两汞，依前文火养七日，即固口。武火逼之一日，而砂涌出，则收之。以添汞出砂，都计得三十两。数足，即依前篇法，别入鼎中，火候飞伏，还五日为一候。内一日用坎卦水煮，一日用离卦，即阳火飞之。四日，初起火用炭七两，每一转后，增炭二两。至七转后，增炭三两，而便有五彩金辉霜飞出三二两。收其霜於钵中，和砂，以玉锤研之令相入，鼎中飞伏，经十四候七十日足，其砂已伏，红明不测。若鼓之，以盥花引之，令金汁流下，成红金也。要饵之，但出毒，勿断翠也。
　　第八品变红金诀
　　取红金九两，铸一鼎子，可受五合许。又用二两为盖子，其鼎内依前篇，以药涂之。用药如后。
　　硫黄　北亭砂　赤盥　大鹏砂
　　右件药等各增前一分，和熟研苦酒，涂鼎内周遍，药尽候乾，以盖合之。黄土泥包袅，可厚一寸。依前篇文武火，养三七日后，即火烧一七日，令泥球色与火同赤。候冷去泥，重以甘土泥鼎下，可厚三分，置於炉中，入真汞六两，安鼎中，着水三合，续续添不得令乾。固口，武火逼之二日，即红砂出。收砂，添汞八两，依前文火养七日，后又武火逼二日，亦化为红砂。又收砂，更添汞七两。还文火养七日，即武火逼二日，又化红砂。依前收砂，添汞五两，亦文火养七日，武火逼二日。又收砂，添汞三两，一依前文武火候养逼。计前后收得神砂，可三十二两即止。将其砂和硫黄三两，熟研令相入，便於金鼎中，阳火飞之。还五日为一候，每一转则增炭二两，经七转后，每转又增炭三两。每转转看，忽有绛金霜飞出，收霜於钵中，和砂研，着苦酒一合，以玉锤研令相入。依前安鼎中，用火候飞之，经十四转，七十日足，其砂伏，其色紫光，若镕之成紫金也。但用盐花引之。若饵之，勿断翠，去火毒耳，可长生也。
　　第九品　变紫金诀
　　取紫金一斤，铸一鼎子，可受七合。又将五两为盖子，其鼎内依前篇，用药如后。
　　硫黄四两　赤盐二两　北亭砂一两　大鹏砂一两
　　右以苦酒和研，涂鼎内，以药尽为度。候乾则盖合之，以黄土泥包曩，可厚一寸。依前篇文火养之三七日，后依前武火一七日了。寒之去泥，重以甘土泥鼎外周回，可厚二分半。即得悬安炉中，以真汞十二两於鼎中，着水三合，不得增臧，亦不令乾，续续添之。则以盖合之，文火七日，令其鼎上常通手为候。日满令乾，固口，即渐渐武火，逼之三日。开鼎看其汞，即化为绛霜。不得收，便更添汞九两，亦依前文武火养逼。日满开之，亦已化为绛霜。更添汞六两，还文武火候养逼，日满开之，乃化为绛霜，. o 更入汞五两，还七日文火养，一日武火逼，而成红紫五色绛霜砂三十三两。出於钵中，着硫黄四两，以玉锤研一日，然却入此砂於鼎中，固口。其上用纯阳火候飞之，七日为一候。开之，又和苦酒半合，熟研，入鼎飞伏，七日为一转。初起火用炭十三两，每一转增炭一两，至五转后，每转增炭二两。忽有五色鲜明砂出，即收砂。以苦酒一合，钵中研之，却入鼎中飞伏。每转转须开看。即以苦酒和研。入鼎飞伏，经十二转八十四日足，其砂伏火，而文彩辉赫，霞光错杂，不可名言也。要鼓之，还用盛花引之为汁，流成紫磨河车金也。若饵之，但去毒留翠，一两，用枣肉丸三百六十丸矣。饵之则轻举也。以一丸河车丹砂，点汞及铅锡铜铁等一斤，为黄金耳。
　　第十品　抽汞诀
　　先取铁鼎，上下安盥固济。炉上开一孔子，引内气出。即用木柴火，烧之三日，一收汞出。未尽更飞之抽汞，此为妙矣。
　　第十一品　炼汞诀
　　汞一斤，硫黄三两。先研硫黄为粉，置钵中，下着微火，续续下汞，急手研令为青砂。后便入瓷瓶中，其瓶可受一升，黄土泥紧泥其瓶外，可厚二分。以盖合之，紧固口。置炉中，用炭一斤，於瓶四面养三日，长须有一斤火。三日后，便武火烧之，可用炭十斤，分为两上，每炭五斤烧其瓶。若有青焰出，即以稀泥涂之，勿令焰出，火尽为候。寒开之，其汞即成紫砂也。黑铅一斤，将铅先於鼎中镕成汁。次取紫砂，细研投铅汁中，歇去，火急手搅，令和合为砂。便置鼎中，细研盐花覆盖，可厚二分，实按之，固口。武火飞之半日，灵汞却出。一依七篇返数，投化合金坐砂。如第二返宝砂篇中用汞，汞即两度抽用着铅，却抽归汞添金花砂。第三返砂用汞，汞则三度烧抽入。第四返出砂中用汞，汞则四度烧抽。第五返砂用汞，汞还五度抽炼。第六返砂用汞，汞亦依前度数，着硫黄烧成紫砂也。第七返用黑铅一斤，转转烧抽火候，一依前诀，烧抽变炼水火之精气，亦合於七篇之大数，自然成大道化变也。
　　第十二品　辨诸石药诀
　　辨石盐：石盐，阴极之气结成其质，而棱角如片石，光白似颗盐之类，味微淡於颗盐，功能伏制阳精，销化火之毒力。亦以矾石、硫黄敌，体变炼之功，性能发明金精。去厅滞气。七篇之中，用之为使也。
　　辨马牙硝。马牙硝，亦是阴精，形如凝水石。生於蜀川，其功亦能制伏阳精，销化火石之气。要独伏制力，稍异於石盐耳。
　　辨北亭砂：北亭砂，禀阴石之气，含阳毒之精，功能销化五石之金，力颇并於硫黄，去秽益阳，功甚大。质亦作颗生，而浅红色光明通透者，为上也。七返二篇之中，用之为使也。若合於大鹏砂、赤盐、硫黄之变炼，功则高於造化也。
　　辨麒麟蜴：此药出於西胡，禀荧惑之星，生於阳石，阴结成质，色如紫矿，形若烂石，共功於汞，能协益阳精，去阴滞气，勾添其深，亦有大功。真者於火中烧之，有赤汁涌流，久而灰不易本色者，是其元也。
　　辨石胆：此药出嵩岳及蒲州中条山，禀之灵石异气，形如瑟瑟，本性流通，精感八石，化五金精，用於中宫。若欲试之，涂於铁及铜上，火烧之色红，伏制变化，颇有大功也。又以铜器盛水，投少许入其水中，色不青碧，数日不异者，是真也。
　　辨大鹏砂：此药禀阳精，但阴气所养，形如琥珀，质似桃胶，其性和。若合硫黄、赤盐变炼，其功甚大。
　　第十三品　四黄制伏变化诀
　　雄雌毗硫，其质皆属中宫，戊己土之位也。性含阳火之毒。然咸易变转五金之质，而不易本光。有汁流通者，功能转五石之精铜，而化成黄金也。如伏火，色变白，如轻粉，津液通利者，五金化成白银也。且四黄功力，各禀本气，变化其五金也。雄黄功能变铁也，雌黄功能变锡也，毗黄功能变铜为银为金，转转变化也，其硫黄功力最高，然且添阳益精，返浊归清，是七十二石之将也。其四黄遇赤盥、大鹏砂、石胆，则伏质归本，不易其色。若遇石盐、马牙硝、硝石、石胆，亦入於火，则变返而为白色也。是以《大洞真经》中七十二石制伏诀，皆须合胞胎也。若以土碌等分，和铅粉及石脑，作鼎伏之，则土碌与四黄同类也。又能销火毒，而成变化也。
　　第十四品　紫金变真丹诀
　　取真汞十斤，七返绛砂中紫金三十五两，二物和合，於别甘埚中，销镕为汁。后即匀合一处，去火，急手搅令为细砂。入硫黄五两，三物合於钵中，熟研一日。然后迁於鼎中，运火烧之六转，转转添阳炉鼎火候，满日即成大丹也。鼓之即成紫金，留翠梼研，即为大丹也。
　　鼎火候诀
　　大丹炉鼎，亦须合其天地人三才五神而造之。其鼎须是七返中金二十四两，应二十四气。内将十六两铸为圆鼎，可受九合，则应九阳极之数。盖八两，应八节。鼎盖则二十四两？十六两为鼎，以应一斤之数，合大数，然后将和了紫金砂，入於鼎中，紧密固口，勿令泄阳气。则於炉中诀，取甲辰旬内，取戊申日，於西南地，取净土，先累为坛，坛高二尺四寸，分为三台，台下通气。上台高九寸，为天关，九窍，象九星。中台高一尺，为人关，十二门，象十二辰，门门皆须具扇。下台高五寸，为地关，开八阐，象八风。其炉内须径一尺三寸。然置鼎於炉中，可悬二寸。下为土台子乘之，台子亦高二寸，大小合与鼎相当。然后运火，火候之诀，象乎阴阳二十四气，七十二候。五日为一候，三候为一气，二气为一月。其火日午前用熟火八两，夜间从子至午，用火十六两。阴时加火，阳时减火也。运转火火数足，而成大丹也。
　　第十五品　炼圣修丹石诀
　　北池玉石盐一十二斤，及本色玄精八斤。二物以冬至之日夜半子时，合梼为粉，细罗了，於新争八斗锅中置药，用小神水添，常令八分，煮如鱼目沸，时时以柳篦搅之，昼夜不绝水火，煮至四十五日，自然於锅底结硬，如白石。比去水，以无蛀孔皂荚八两，神水八斗，挪过取汁，绢滤澄清，入锅煮药五日夜，自散其盐，却为水，其玄精为粉，澄在锅底。比去灵水，取精粉曝乾，秤得八斤数足然。乃文武火烧九转，每四十五日，即以神水煮一日，其柳篦子，夏至日日午时，正南采，无节病者，长二尺四寸作篦，收留，至煮药时用也。
　　造小神水诀
　　小神水药，用一铁鼎，可盛八斗，拍盖子鼎，内常添清甜水，火之常温，以备添锅煮药用。其鼎中用汞一斤，朱砂半斤，硫黄四两，合为粉，感气用。至药分解了，此药投入不津器中，固口，入地三尺下，深埋之。至煮药时出之，入鼎感气，温水用。用了却埋之，至修砂时铸鼎用之。前件玄精粉八斤，每斤入四小两硝石，同研为粉，入瓷鼎，固口，以武火逼令药实。其鼎可空二寸已来，入炉，常以熟火一斤，昼夜不绝周回，养四十五日。即破鼎，取药，细梼罗，入锅，以小神水煮一伏时，缚水尽药乾，即一转毕。第二转准前，入硝石，入鼎，文武火四十五日出。又小神水煮一伏时，缚乾了，即第二转毕。第三转，每斤用四小两乌驴乳，拌和匀，入鼎，准前火候日数。向后更不入物，直至九转毕，然成神水华池。此药坚硬如石，打之作金声，入口消化成津液，埋之不腐，煮之不消，鼓之有如金汁，能住不住之物，能伏飞走之物，能与众石为身，众气为神，能化五金成宝，水银遇之立乾也。用药一小豆许，并汞一两，吸在口中，暖彻须臾。以如缅剂子相似，见火便成白金也。一切飞走药物，见之立伏。五金炼之成宝也，然成丹胎也。
　　第十六品　造大丹诀亦云神雪
　　取前篇埋者小神水药，铸作圆鼎，可受九合，并盖全。取神水圣石一斤，为粉，入鼎中，上下覆藉光明丹砂二十四两，仍以药泥紧固口，弗令泄气。暴乾，入八卦炉中安。讫取冬至日子时起火，随斗柄朔，运之其火。以手摹鼎，常令热於人体为候。养一周年，开看其砂伏火，内外鲜红，如未开红莲花，光明射日，若服之一两，百病去除，邪魔不染，身生光泽，行如奔马，颜色悦红，神气安畅。将此药依前却入鼎，又运火一年。开看其砂，外白内红，光莹璀璨。若服之一两，身体清和，返老归童也。又依前将药却入鼎，运火一年，开看其砂，内外俱白，通透光明，轻虚莹彻，一似真雪轻举。服此药一两，颜如少女，寒暑不侵，五灾不害，与日月同光，永离衰老，便住於世，长生不死也。更依前法运火，直．至九周年毕，即成名曰神符白雪丹。服之即奇功莫测，造化无穷，乌餐成凤，蛇饵为龙，人服神仙，坐致於风，立致於两，玉女来侍，致给行厨，水陆毕备，画地成江河溪谷，拥土为山岳丘陵，握土为金，变枯朽为生荣，懵俗以为贤哲，在意所欲，无所不为，服之当日冲天也。土石五金，烁之化成宝也。
　　第十七品　造药鼎受气诀
　　石鼎受气，先白矾二两，清水煮一日。又入盐二两，煮一日。硝石二两，煮一日。太阳一弹子许，入气毕，火逼一日，令极乾。真母四两，子六两，合为膏，於跳子中，入土母二两，水煮一日。盐二两，煮一日。硝石一分，煮一日了。入石鼎中，密固口，安悬炉上，水下火养，常令通手为候。每一候五日，开入汞四两，其鼎中药上如白雪生。第二候惭成峰峦。每一候入汞数，至一斤为度。至十开后，其药半红。即十日为一候一开，至十开后，其药全红。至十日脱胎入官，养至一周年，出药，入华池锻了，入寒泉出毒，可饵之。第二转取汞八两，药八合，入金鼎养之，名曰日月倍添无涯际也，宝药俱可得也。千变万化，遽莫纪耳，但自体而行之，秘之秘之。
　　玉洞大神丹砂真要诀竟
　　
