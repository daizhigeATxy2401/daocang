太上卫灵神化九转丹砂法
　　经名：太上卫灵神化九转丹砂法未着撰人，约出朴唐代。一卷底本出处：《正统道藏》洞神部众街类。
　　太上卫灵神化九转丹砂法
　　第－转化丹砂成水银
　　取光明砂一十六两辰锦州出者良也，黄矾十二两用瓜州者。
　　右件药二味，先取黄矾炒过，研成末，布於炉子底。次研朱砂末，安在黄末向上，以银匕子均样。令得所了，向上亦用黄矾末覆盖之，令厚二分，却以一小瓶子盖之，后用六一泥，固济如法，须令坚密，勿使有泄气之处。候泥乾了，择日用子时，铁钉三个安向上了，然后下火。初先文火，养之一日一夜。讫后渐渐加武火，烧之经两日夜。候药炉通赤了，便止火候。药炉子玲了，细细开炉看之，其朱砂尽化成水银，以物扫之收取。如飞未尽者，须再准前，用黄矾末覆於炉子内，如法固济，更加武火，重飞之一两日问，以候飞尽水银为度，名日河上姥女也。《参同契》曰：河上诧女，灵而最神。遇火即飞，不染垢尘。鬼隐龙匿，莫知所存。将欲制之，黄芽为根。此言水银得金之精气，其萌芽渐渐生长矣。
　　第二转将水银却变成丹砂
　　取前抽飞成水银，秤看每十两，用石亭脂三两。
　　右二味，先取石亭脂，於新珀器中研如粉了。却一时入铨之中，以炭火消镕之。候硫黄成汁，然后细细将水银，投入硫黄汁内，以铁筋急搅之，令得所其水银，与硫黄总结定，成青砂子。取出安炉内，依前覆盖定，用六一泥，如法固济令牢密。候其泥乾，无泄气处，仍安於三个钉上，先下文火，养一伏时。却渐渐加武火，烧之两日夜。讫候炉子玲，开炉看之，其水银已化成朱砂。光明可爱。《参同契》曰：丹砂木精，得金乃并。言丹砂本是金体，须得金养之，积渐成形。一云渐渐令坚硬也。
　　第三转却化丹砂成水银
　　取前烧了丹砂，烂研如粉，所有方法，一一并准前法。以黄矾末，上下盖藉之，如法固济。候六一泥乾，如第一度法，初用文火，养一日夜。后加武火飞之，如经两日夜。炉玲开之，看朱砂化成水银，细细取收之，於别珀器中研。如未化尽者，即须依前法，以黄矾末盖之，如法固济，再飞上一两日夜，以飞尽水银为度，名太阳流珠也。《参同契》日：太阳流珠。常欲去人。若得金华，转而相亲。化为白液，凝而至坚。言流珠者，三炼水银也。此物无定性，亦好飞走，但得金华之气，即渐成形质也。
　　第四转化太阳流珠为丹砂
　　又煮金银水法，取一银锅子，可受一斗水。用上等金银薄五十片，常以水八九升，用煮金银薄七日夜，勿令绝火。煮日数足，只常以水三升许，煎之五日，一度抽添，以候日数足了，取炼了金银水，以珀瓶中贮之。其用水制药法，取炼了金银水三升，卤咸汁一小合，大鹏砂一分，曾青一分，空青分，石胆一分，矾石二分，黄矾二分，硝石一分。已上药并须细细研如粉，总将入金银水中合煎，其水常令鱼眼沸，昼夜令满，煮三七日讫，候其流珠凝结，如缅相似，即得停火，一时煎尽金银水。若乾涸时，但续添水煎，令日足。以铁匙洒取汞砂，用帛纹出取凝者，别置器中。余所演出稀者，即须准前更煮，以流珠结尽为度。《参同契》日：植禾当以粟，覆鸡用其卵。又日：类同则相从，事乖不成宝，燕雀不生凤，狐兔不乳马。注：言朱砂、水银，本是金体，必须藉金银精气，然后成形质也。
　　第五转入阴阳炉子令药砂坚刚
　　先泥一阴炉，用坩土外泥之，须令如法，候极乾。取前药砂，碎研在内用药，雄黄二分，胡桐律三分，大鹏砂三分，曾青一分，朴硝一分。已上药六味，总须细研内中。即以金银水和卤咸汁，续添之，以文武火煮，常令鱼眼沸。如是煮之，经七日夜满，停火洒出砂，看之以绝坚硬为限。然后将入神室内，养之三百六十气足，自然伏火，鼓镕不折矣。《参同契》曰：物无阴阳，违天背源。鸡子自卵，其雏不全。注：言物无阴阳之气配合运用，无成，须藉阴阳之气而成形也。
　　第六转变硬成伏火黄银
　　取前件药砂，於铁臼中俦碎，内入银锅中。以雌黄二分，盐胆汁一升，用玄明水五升。合煮之二七日，满。水涸即续续添之，慢火煎之，常令鱼眼沸，兼昼夜须看守之，专候水银砂微带浅黄色为限约，不得带深黄色。黄银砂虽然坚实凝结，未绝伏火，宜入神室内，如法固济令密。将於灰池中，养之七日，入坩埚消，不折分毫，任上银锤也。《参同契》日：梼和并合研，无令赤色鲜。固塞示际会，务图白至坚。注日：黄银虽然坚结，然未伏火，宜入神室内，如法固济令密，将於灰池中，养之七日，入坩埚消，不折分毫，任上银锤也。
　　第七转变黄银成赤铅金
　　取前者浅色黄银，入坩埚消镕之，令作蜓子，打修作薄叶，厚如半分许板。然后取炮砂二两，白盐一升，以水二斗合和，用浸黄银薄片，可经二七日满。取出，向锚锤上试打，看如微带脆。未禁银锤打之时，则用羚羊角揩磨之。其法先烧黄银扇令赤，用羚羊角，来去揩之其银扇片。若玲时须臾火烧之，准前法更揩磨之，堪上银锤为限。总须打修作叶子，令薄似纸，看其多少，以打金叶为度。则别取炮砂二两，白盐一升，赤土五升，胡桐律一两。已上药四味，相和梼研为末，和乌牛粪拌，搜之如泥相。次用重重衬，金叶子重重迭之，以尽为度。盖覆如法，火周围烧之，如是可经十余日，以上金纯赤为度铅金。《参同契》日：金来归性初，乃得称还丹。注日：言飞炼赤金，稍得相似，本於朱砂之色，名曰还丹。
　　第八转变赤铅金成金粉
　　取前件烧成金叶一两，则用朱汞一两，余药金皆须准此，合和其水银，自食金叶子，如泥相似，总须操之，如指面许。然后一片，布之炉中。方乃於炉内，先布盥花二两，硝石二两，胡桐律一两。已上诸药，皆细研如粉，用重重隔金叶子为限，如法固济之，须令牢密。专候炉乾，则以文火，飞之三日夜。讫候待炉子令细。
　　第九转
　　（原文缺）＃１
　　造玄明粉法
　　取朴硝二两，白盥一两。二味相和煎之，如盥花相似，此名玄明粉也。待临用时，即用水浸．煎，使此物不堪久停。凡经二七日以上，即便气歇，不堪使也。所煮银砂，但续玄明粉水煮之，令满二七日，候银砂体色坚硬如石为度。如未满二七日坚硬者，此是硝石气透尽也。更不必二七日夜为限，有时三两日夜，硬如石，此是着火急，硝石气出尽，即不用玄明粉水煮，亦得。中有煮二七日已来，如退，得硝石气出尽，方始得坚硬。其硝难退，尽绿硝石能化金石为水，所以难退尽也。若不着，则诸石等难退尽也。着少许水银，虽硬，稍须以意候之。
　　太上卫灵神化九转丹砂法竟
　　＃１原本此处空两行，当系缺文。又上第八转亦当有脱漏。
　　
