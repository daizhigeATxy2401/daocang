灵砂大丹秘诀
　　经名：灵砂大丹秘诀。原不题撰人。书中称葛洪以丹法传授虚靖天师（北宋末账继先），天师传张侍中，侍中传东川鬼眼禅师。当出於南宋初。一卷。底本出处：《正统道藏》洞神部众术类。
　　灵砂大丹秘诀
　　抱一圣胎灵砂
　　夫遗体换壳，坐脱立亡，龙盘金鼎，虎绕丹田，此法内也。赤白铅汞，真金至宝，烹之不走，缎之不飞，此法外也。世之学道而不能答者，盖能修内而不能修外也，能炼内而不能炼外也。所以事不两全，则道难成。世人分浅福薄，不遇两全师匠。唯有抱一灵钞，外可以富家国，内可以成大道，乃长生不死之大药也。鹌食成鸾，鸡食成凤，犬饵成龙，若人服之，可为圣功，成上仙矣。俗士老者，服之少年。枯骸死骨，得之再生。修道行功上士，得此即跻仙域，乃圣胎灵砂之内景也。假隐名之草，取易得之药，修炼不繁，成功甚大，养汞成宝，养药成丹，以宝济用，以丹升道，乃圣胎灵砂之外景也。世人以铅汞变色不正，以阴阳取与不理，所以汞体不死。兼以下银为母，以金石贴身，入匮食母，致不虚者，非圣胎也。乃得法不真也。却怨神仙馒语，此亦轻为轻修之所招也。
　　圣人授之，或演于密宝，或书于玉版，或收于金匮，非斋沐不可看，非上贤不可闻。其法自老子传之於葛仙公，仙公传之於郑思远，郑思远传之於葛洪真人，葛洪真人传之於张虚靖天师，天师於建中靖国元年三月内入朝，次宣张待中到禁位，言种子之术。皇帝与天师，传之张侍中。因侍中之后入束川之任，传与鬼眼禅师，今则本末．备矣，首尾全矣。获之者七祖超升，修之者必登云路，用之大富国安民，用之小肥家润己。作匮浇淋，九转造化，琼林生而高士钦仰，玉笑长而天仙敬礼，合天地玄理，夺阴阳正气。《道德经》云：视之不见名日希，听之不闻名曰夷。故丹千变万化，为之灵砂。锺离公曰：金丹一粒定长生。即此丹是也。历代圣贤，皆修於此，万卷仙经，不离不说#1。
　　夫灵砂者，丹鳌之统辖，修养之领袖，大药之祖，金丹之宗，硫黄本太阳之精，水银本太阴之气，阳魂死而阴魄亡，乃夫妇之合情，阴阳之顺气。无功无行，吝财弃命，不贤不礼之人，秘之不可闻视。为法用二八硫汞砂，成青金十两。其青砂子，用胆矾半两，乌梅三两，砂锅内米醋浸，将青金头胎煮一伏时，不用水火鼎打，便入真死硫黄匮中，用砂合铺底，盖头，安轻灰炉内，养火二十一日。取出研细，作匮，脱养白体灵砂。火候法，一日早晚，各用熟火二两半。第三日早晚，各火二两。第七日早晚，各火四两。第十日早晚，各火五两。第十五日早晚，各火五两。第十六日早晚，各火六两。第十七日早晚，各火七两。第十八日早晚，各火半斤。十九日早晚，各火十两。二十日早晚，各火一斤。二十一日早，火一斤半，晚，火二斤。候寒炉取出，便要作银用过，铅池煎之，要作圣胎匮，可为末，脱养白体灵砂。
　　诗日：
　　太一灵砂少有闻，阴阳交感上升腾。
　　天地造化分明旨，大道须还内外同。
　　凡修成圣胎灵砂三两，可养一两白体灵砂。煮法同前。养法火候日数，亦同。其白体灵砂，不可煮用。将来为末，作匮脱去，生玉筝灵砂。
　　第二转
　　白体灵砂有一斤，并为末，可入合铺上下，脱养长生玉筝灵砂半斤，乃一斤养半斤，即是二两养一两也。火候十四日，不用煮法。以此玉笑灵砂二钱，可点一两水银，成丹阳至宝。若作匮脱养浇淋匮法，火候第一日、二日，早晚熟火各一二两。第三日、四日，早晚各四两。第五至七日，早晚各五两。第八至十日，早晚各六两。十一十二日早晚，各半斤。十三日早晚各一斤。十四日早晚，各一斤半。候寒炉取出，作匮脱养浇淋。
　　诗日：
　　还丹七返又三成，求诗妙旨要分明。
　　黑白奇珍分造化，华池沐浴自飞升。
　　第三转
　　长玉笑灵砂半斤，入合浇淋，便可浇汞四两。早晚养火一日，至来日天明，其汞已死。未可取，便再浇四两汞，亦养火一日，来日亦死，亦未可取。似此三次浇汞，方可取初头浇者一次，芽子要常留，两次浇汞，汞在匮中，此法号朝种暮收之法也。乃为长生不死之匮矣。以一钱浇淋芽子，可点一两水银，为上色至宝。若作匮，可脱养丹头朱砂。火候早用熟火六两，晚用半斤，只来晚取之。
　　诗日：
　　不用凡银身体轻，离他胎气自惺惺。
　　故我通灵能变化，丹阳从此得成名。
　　第四转
　　以采取侥琳芽子四两，可脱养辰砂一两作丹头，火候十四日。若养彩霜一两，以彩霜一两，可掺汞成银，亦可点水银一两，成以至宝。以脱养辰砂一钱，可点水银黑铁一两，分胎成宝。若朱砂丹头四两，入金合中，可脱金体，丹头火候斤两，同白体匮法。
　　诗日：
　　榴壳自离披，青分弄月龟。纵横能变化，引圣破凡迷。只见辰朝种，那知泄圣机。犬餐鹦若食，化凤作龙归。
　　第五转
　　将脱出丹头朱砂四两，用金合子盛之，须研细入合，如法以药封固，铁线击定，虚实养三七日、每日早晚，只上一两半，熟火灰高二寸。此砂可点缩诤结硬了，贺成赤金。一钱点贺一两，成庚半钱，成银矣。
　　诗日：
　　看看功积至灵如，贺贼将来入正徒。
　　得我化形能改质，玄理无贪是丈夫。
　　第六转
　　取金石养者丹头朱砂四两，再研为末，作铺底盖头，似於金石内为匮，脱养金体朱砂二两，点化汞成庚。以一钱砂，可点二两汞为上色金。以此四两，可作匮，脱养三奇匮。其金体朱砂，用楮汁为丸如麻子大，每日空心玲水服一粒。服至一月，延三十年。服一年，可延三百岁。火候养法用十四日，同浇淋火，并同。
　　诗日：
　　种功累德遇师传，大药金丹不妄言。
　　更也舍心无诳恪，长生处世证高仙。
　　第七转
　　取出金体匮朱砂，’脱养黄，三黄各三钱，名日三奇也。三黄点化贺成庚一钱，可点一两。以四两三奇匮，可脱养一两大丹头，点用铁成上色紫磨金。火候四十九日，一七日四两，二七日六两，三七日半斤，四七日十两，五七日十二两，六七日一斤，七七日二十两。日数足，养火丹头朱砂一两，三奇丹可点贺四十两，成至真之宝。
　　诗日：
　　丹头感气贺黄郎，立见朱砂体放光。
　　制得五金成大宝，阴阳剥尽见纯阳。
　　第八转
　　取出金体朱砂脱养大丹砂，火候八十一日，一两朱砂，可用楮汁丸一百二十九丸。一丸可点汞铜铁贺五两，或紫金。如作丹服，用楮汁丸如麻子大，先将此丹入宝器，或金器瓶中，以油单固口，安井中四十九日，取出，方可香汤沐浴，焚香礼谢三清上真，成道神仙。毕，面北方，可服之。火候一九日半斤，二九、三九、四九日早晚，各一斤。五九、六九、七九日，早晚各一斤半。八九日二斤，九九日早晚不住，三斤火缎之。
　　诗曰：
　　真阴真阳转转成，自然丹熟性明清。
　　无为大道通神妙，顶礼三清上太真。
　　第九转
　　取出大丹头朱砂，养混元大丹，以入金，合朱砂四两，脱养混元朱砂一两。养火候一年，逐月一日，取出丹砂，沐浴一次。每一两丹砂，用半两水银浴过，再入匮养火。当熟火一斤，养一年，取出为末，用楮汁为丸如芥子大。只可服一粒。服至一年，可延千岁。须用沐浴净身斋戒，济惠贫者，以功行为先。此丹丸了不可便服，须办香花酒果，供养七日毕，然后盛于玉器之中，油单纸密封固了，安井中，日数足取起，拜谢天地迁用之后，上真存护之德，父母生育劬劳，师尊传度之恩，恳祝了毕，方可服矣。
　　诗曰：
　　混元一黑大丹头，积行施功几世求。
　　真心学道三清许，方得丹成经数秋。
　　外药就时家国富，内丹结就上蓬游。
　　焚香礼谢诸仙圣，今日方知不早修。
　　秤斤两立媒第一#2
　　君子四十未会亲，
　　君者，阳也。四十者，四两硫黄也。
　　妾守空闺十六春。
　　妾者，阴也。十六者，水银一斤也。
　　欲藉良媒相匹配，
　　良媒者，先以银器，不拘多少，入醋内煮半日，去银器不用。却将水银去醋内煮，乾醋为度，取出水银，以纸拭乾。
　　大都天意在人宽。
　　得此法者，宽人心也。玄子日：得之身富贵，闻知道德昌。
　　入姚炒合夫妇第二
　　堂上公婆堂下亲，
　　堂上者，姚子也。堂下者，火也。
　　并皆文武旧功勋。
　　用文武火炒也。先针姚子，以慢火烧热，入硫黄在内，化作汁。次下水银，急用铁匙搅匀，令乾如块。有鬼焰起，以醋喷之，莫令焰起为妙。
　　莫嫌贱妾容枯槁，
　　汞名妮女，日作莫嫌我颜容枯槁，内怀其真珍宝也。
　　盖为怀耽一滴金。
　　盖为见其青金黑内，以变成真金也。
　　入鼎毁炼第三
　　今朝方至舅姑家，
　　舅姑，乃翁婆也。其鼎内有臼，取炒者青金，入乳钵内细研，倾入臼内。上鼎臼内脐上，微闭，蜜调硫黄少许，涂於上。却於三山处，赤石脂水调令稠，牯固济，令十分牢。上面鼎口缝，同盐泥通身固济。
　　表裹煎熬六七差。
　　表者，水鼎，上添水也。裹者，是鼎内药化成汁。差者，炭也。用炭十二三斤。
　　门缝弥封无处出，
　　固济令密，无令透漏也。易玄子日：水中闻虎啸，火内听龙吟，潜身入洞房。
　　阴阳颠倒作生涯。
　　乃上水下火也。易玄子日：水虎火龙，此之谓也。
　　缎炼未坚其物坏慢第四
　　出来门外自摧残，
　　去鼎内，取出砂子，如一片，未坚硬时，一齐研细，再入鼎打不硬。
　　却入家中六七兰。
　　依前用炭十三斤也。
　　庶使依然人不见，
　　固济令密也。
　　愿同瑶佩响珊珊。
　　其逐砂打令硬，如瑶佩声响也。
　　悬胎煮炼第五
　　斧劈安胎入袋中，
　　用斧劈破成小块，如皂荚子大，盛入小布袋中，玄胎煮制。
　　道君心沸用炎洲。
　　用火缎之。
　　硼炮卤卤圣无知，鼎内同熬火逼伊。
　　汁少时时添上汁，悬胎煮炼一伏时。
　　谁知一宿先生意，笑指红膏下钓矶。
　　上贴身药第六
　　火裹飞砂石裹油，
　　火飞硼砂，用石脑油煮也。
　　入门粉霜最堪修。
　　粉霜，乃腻粉也。将煮灵砂，以水洗净控乾，於石脑油煮两三时辰，洒出，入一大盏子内。先将枯硼砂研细，掺在砂子上，拌匀令白色。次掺轻粉，次上铅白霜，拌匀令白为度。然后入合子内，栽莲养之。
　　分明别有穷通理，免向天涯地角求。
　　若能通得此理，免得去八方寻觅也。
　　入匮鼎第七
　　四一元来是五金，
　　用四两山泽末，养一两灵砂也。
　　母多子少似莲英，万钱池内精诚养，火候合天造化机。
　　莲英者，如栽莲子时，勿令相挨也。
　　母体末一斤，微微醋拌匀。灵砂心内隐，锁缝两三擒。纸灰实抱脚，下火节节匀。五两半斤火，分胎见宝形。
　　匮母末一斤，用好醋拌令匀。先於合内铺匮末一重，直后栽尽砂子四两，上面又用匮末盖之，无令露出砂子。用赤石脂固济口缝上，又用泥通身固济。侯乾了，入灰池内，坐合子在三脚上面，依火侯教养之。
　　谁知此是超凡路，不种元来莫动心。
　　明知有升仙之路，若无宿绿不遇之，休动心，安贫守分，乐天知命也。
　　用火候第八
　　一二二加三四五，四八周围五八身。
　　第一日下火，去灰池内合子上，用纸钱灰盖两指厚，上用熟炭火秤二两，常换莫令火死。第二日加火三两，第三日加火四两，勿令大过。第四日加火至八两，内将四两插在合子周回，将四两火放在合子灰上，令合子通赤为度。第五日与第四日火侯同o 
　　此是杳冥真像本，勿令大过恐伤生。
　　其火以小至大，火侯紧大则飞走也。火候须要慢慢停匀，方即成就也。
　　出匮第九
　　没齿无忘嗜臂盟，观伊心赤未忘形。
　　七日火候功毕，取出合子，放玲开之，取砂子看之，用牙咬开，其色青黑体重，即成宝也。若色赤，未死也。入匮再养，依前六日火候，须是七日足矣。
　　分胎第十
　　二器相投一器盛，和汞分胎要惺惺。
　　二器，甘锅与药锅也。药锅用巴豆、草麻子、知母、贝母等分，一处捣细，用枣同捣，令稠牯捻，作药锅子，放於甘锅内，阴乾。次将养下砂子，投於药锅子内，使气炉溶作汁，不住搅，焰硝在内，直与后药锅子，一时作汁，青白色。时成倾在锭槽内，一认打造不惧也。
　　三车门外宜般运，
　　三车者，羊车，鹿车，牛车也。此三车能般运众生，出火宅也。得此法者，离诸烦恼也。
　　须藉三门鼓煽倾。
　　入熙炉内倾三遍，则见宝也。又日：三固者，是第三转也。第一转未能入圣，至第三转自然超几入圣，最奥妙也。
　　九转金丹诀
　　灵砂毁炼第一
　　灵砂缎炼说元因，四两硫黄二两银。
　　先溶作汁倾锅内，焰起之时用醋喷。
　　入鼎青金头一味，药瓶泥固莫令津。
　　度量火候休交错，前后仍须节次匀。
　　成后劈为皂子大，制之造化十时辰。
　　入匮贴身无脱漏，十朝变化始为真。
　　出鼎观时颜色黑，炬火应知牙齿痕。
　　华池脱去硫黄气，怠时方信汞成银。
　　圣胎生产第二
　　二转方知点化功，圣胎生产见真宗。
　　汞末四两先铺底，丹砂如莲栽一重。
　　次第铺排四两毕，匮母从头盖一重。
　　合用盥泥同固济，养之二七始为终。
　　开合观时已成宝，仰赞神仙造化功。
　　瑶池皓莲匮第三
　　三转瑶池绽皓莲，焚香诤室要精专。
　　汞浇二两无多少，多则力不能加七日成时再用前。
　　依前在浇收取可为长生匮，灵砂生养理幽玄。
　　学人同志听斯语，此诀无令俗士传。
　　仙掌月明池匮第四
　　四转名为金谷种，鼎中排定得其宜。
　　流珠二两浇温火，火候抽添七日期。
　　数满周天夺造化，玉容翻着紫金衣。
　　暮收朝种分明说，莫使贫夫取次知。
　　紫府金莲匮第五
　　五转金莲紫府幽，胆矾煮汞莫淹留。
　　此名黄笑无转泄，盖是从前至药勾。
　　入鼎超凡非细事，产生子母是因由。
　　法中玄妙神仙术，服了乘云岛外游。
　　紫府涌泉金匮第六
　　六转工夫养就芽，鼎中玉等自然花。
　　频频浇汞铅中造，暮种朝收见宝华。
　　灿烂炉中成紫色，玲珑金碧晃流霞。
　　须知此道人难会，臧口藏言莫乱夸。
　　七返金液还丹匮第七
　　七转丹成有返还，辰砂养就不须铅。
　　五金立点成珍宝，去毒埋时下井泉。
　　瘦夫得餐熬便化，老翕服了驻童颜。
　　山林隐士如能遇，一粒吞之上九天。
　　归元灵液金丹匮第八
　　八转归元名灵液，阴阳匹配理难详。
　　丹砂为末炉中养，七日开时总是黄。
　　立点五金为至宝，鸡餐一粒化凤凰。
　　神仙昔日留真诀，轻示凡人九族殃。
　　九转金丹匮第九
　　九转丹成号大还，八翁昔日授刘安。
　　幽岩洞府惊神鬼，射日祥光色万般。
　　有道服之能变化，阴君吞了蹑云端。
　　超凡入圣须凭此，事与凡夫总不干。
　　赤松子四转诀
　　制度
　　一转飞花霜法：雄黄一斤，雌黄一斤，朱砂一斤。各别处治之，合末熟研精细。讫纳于土釜中，丹华半两藉之，次安雄黄末，次安雌黄末，上更丹华半两覆上，固济不令泄气。坐三台五岳上，用苇荻火缎三日三夜，玲一宿，出之，此药点成黄金三十斤。
　　二转，用前霜纳土釜中，用铅黄华覆上，固济，阴乾十日，如前法文火三日三夜，候玲发取之，此药一两，点成黄金一百斤。
　　三转，白蜡河车覆之，三日三夜，候玲发之取。此药一两，点成黄金二百斤。
　　四转，用铅白河车，以上矾石粉搜河车，令如泥浥浥，以为覆藉，封火，如前三日三夜，玲取。此药一两，勾黄金四百斤。
　　抽茅法
　　石绿一两　烙硝二两　半硼砂一钱　明信二钱半
　　右四味研细一处了，以堵脂煎油，调四味药末，如湿沙相似了。用甘锅，先安炉内烧，令通红，用匙逐旋挑入锅内，令七分满，用瓦片盖头。再簇炭煎，令药用成汁了妙，用乾柳枝搅数十下，不可令十分透底。候硝汁渐乾，倾出地上，子母分胎。再用锅子消了，任意勾点打造，细腻甚妙。
　　轻粉法
　　皂矾一斤　盐半斤
　　作一处研，入瓦罐中，用熟汤煮令成糊，搅令匀约，煮半日，令黄色。用黄麴四两，入汞一两，和研作一处，须臾汞摊在整上，瓦盆封盖固济，进火升之。候玲收下扫之。
　　粉霜法
　　明信半两　白矾四两　盐二两　焰硝半两　汞二两　皂矾二两
　　右同一处细研，不见汞星为度。以铁跳内炒成末，堆在大碗内，盖之湿纸塞缝，再用好泥封之。玲取下扫取霜。右取前霜一两，同盐、矾各二两，细研，入水火鼎中，依灵砂法升之即是。
　　太极灵砂赋
　　神丹不值於下士，玉帝赐禄於上仙。感圣人之情悯，以灵砂而口传。合二味以炒成形，始能见宝。至九转而吞入腹，立获升天。原夫硫郎四十家，未求美人二八身。无主所以两结，婚姻一凭媒妁。金台烛焰兮不须生，玉池苦酒兮频为酌。壶中夫妇意相亲，堂上翁婆情不乐。自此憔悴玉颜，合和灵药。真砂结像，更资文武以调停。至宝潜辉，莫弃形容之丑恶。切以鼎像二仪，坚完最奇。两番制一两姜汁，三次固半指斤泥。入洞房兮。杵筑其青金末，固口缝兮，蜜调其赤石脂。加蛤粉等分兮，再固黄土泥，紧缠绝白铁线。方当打板之时，切宜审耳。及待养丹之际，亦复如之。於是炼日月之精，契坎离之理。鼎置炉内，瓶埋地底。固之密兮，火透一周。簇之遍兮，炭高四指。鼎中堆下四两火，腹内可容八分水。五金俱炽，听龙昤虎啸之声。二日方开，候火玲灰寒而止。大抵砂犹葱碎兮，可再缎以加火。体既坚刚兮，方言妙以如神。用刀劈如皂子大，悬胎煮如鱼眼匀。加铅霜以少许，添酝物以斯频。或伏一昼夜，或煮十时辰。袋中取出兮，浴之以热水。舌上微润兮，调之以玉津。同以四粉，铅白霜轻粉。粉霜硼砂等分，研之极细，贴其一身。十钱灵药谕为子，四两匮母还数亲。如栽莲实以斯列，入金鼎以重温。使排布而勿相投，中问各离。可铺盖而勿露，上下埋匀。异哉，《 史记》 无文，仙人传诀。草煤玲珑兮，池腹俱暖。炭火温养兮，鼎心均热。灰微焙则气不散漫，盆坐覆则数难耗折。四进至四两七八终用八后三钱，依四正以罗列，遍七日而通彻。常令室密无透风，直须灰玲浑如雪。恐未形忘齿嗜，观心朱而尚赤。且养火更宜如期，透骨黑而全青，成就可次。既而真本已具，丹砂至灵，入华池而缎炼，加炭火以调停。用铅二星兮，终久为弃。内子一两兮，须臾自宁。夫然后阳极阴消，剥见黄华之像。日来月往，愈观素鹤之形。信夫玄之又玄，秘之又秘。此明变宝之神验，别有还丹之口议。及指陈於内事，又岂止於小利。是道也，得人而方可以传。若授非其人，天殃立至。
　　灵砂秘诀
　　妙哉神药，列圣传方。烹炼日月，钻簇阴阳。精调水火，若历星霜。腾粉硼信，三龙可降。金华作药，玉树含芳。寿龄无极，地久天长。宿有仙骨，深可秘藏、传人不当，己身受殃。仆乃略集京师。交结权贵，性命二理，稍得其趣。常览丹经，此紫书多说黄白之法，铅汞之卫，三千余年，千举万败，历世无求。一日幸遇高士先生，论金鼎灵砂至药，孤阴而不生，独肠而不化。阴藏阳而有孕，阳抱阴而成形。阴气而产，阳气而生。浩劫以来，传气到今。至精感结，真一生焉。万物从母而生，千灵感气而化。子肥母瘦，子大母衰。若不从父母胞胎之中生者，未之有也。夫作丹者，使天之魂，地之魄，金之精，石之液，龙之骨，凤之髓。此乃和合阴阳，以气化气，以人化人，胎卵湿化，山海陆地，飞港动植，皆感气而生。龙能伏虎，虎能降龙，龙呼虎血，虎吸龙精，递相制伏，丹道方成。五金之性别，八石之原探，一日之火候，夺千年之造化。设天地於遗巡之内，死铅汞在顷刻之问。增修鼎鼎，气变通灵，龙虎交媾，日沸月腾，此中妙用，朝种暮收，阳丹换骨，点化如神，内丹可益寿延年，外丹可以羽化飞升，分明圣理，显达天机，恐昧仙踪，细书终始，仆乃向双桧堂前，拣良时吉日，都无一日之功，养就千年之宝。非仙骨不能而成，非道德不能而遇。若非祖先久积善庆，岂可得遇哉。
　　老君灵丹诀
　　良无头，釜无耳，庚为表，艮为裹。无别味，直下制，惟有水火相配类。拔茅终是假，缩贺未须真。欲要知端的，无过死水银。
　　灵砂大丹秘诀竟
　　＃１『不说一下，疑脱小标题『第一转
　　＃２此行前疑缺小标题。
　　
