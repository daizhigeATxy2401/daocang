指归集
　　经名：指归集。宋吴悟撰。一卷。底本出处：《正统道藏》洞神部众术类。
　　指归集总叙
　　高盖山人吴悟撰
　　叙曰：天下有自然之道，万物有自然之理。不得於理，物且不通，而死於道乎。神仙之道，至矣妙矣，由积行累功所致也。人生百岁，七十者少。纵勤功行，积累几何。是以欲学仙者，必求长生，以积功累行，故有外丹点化之说。然一遇疾病，则行符运火之功度，故又有内丹安乐之术。自古至今，虽修内丹，未有不炼外丹而飞升者也。内丹之说，不过心肾交会，精气般运，存神闭息，吐故纳新。或专房中之术，或采日月精华，或服饵草木，或辟谷休妻，皆所以求安乐也。其中惟存神闭息，如能忘机绝虑，往往与禅定颇同。纵使成功，亦由阴宅，不兔长用，迁徙则可矣。然亦说阴阳八卦，四象五行，汞铅龙虎者，圣人不欲轻泄天机，托之以寓外丹耳。故古歌云：内药还同外药。厥旨深远。
　　奈何后世不探古人之意，不达自然之理，得一旁门小法，便谓内丹可成，神仙可致。殊不知自古神仙，何不只修内丹，又不必炼外丹乎。今天下洞天福地，皆因炼丹飞升，有炉井丹鳌存焉。若日先修内丹必功成，然后得用外丹点化，则古神仙奴婢鹦犬，随之飞升，又安有先成内丹者乎。．复有褊寻灵草，缎炼金石殊不知草纵有灵，水浸则腐，火焚即焦，又岂能长久乎。皆不通理者也。
　　予幼知慕道，今二十年，常遇至人授以神诀。其说盖自神农氏尝百药，教民服饵，日某性寒，某性热，某性温平，某性杀人。唯丹砂一味，能存神与形。是以世人心神惕乱则砂，尸欲不朽则用水银。水银感阴阳之气，八百岁而成砂，三千岁而成银，八万岁而成金，愈久愈坚，千燮万化。圣人运水火，法阴阳之气，而毕其功，所谓夺得造化机者也。由砂以至银，由银以至金，金液还丹，取而服饵，长生之理，端在乎此。
　　夏侯天师云：古圣以上药养神，中药养性，下药遣病。名曰丹者，以其色也。《本草》只日丹砂。日还者，曰天一之水，以至地十之土，而还其元色。吕真人所谓五方还，尽得丹名者是也。天生成丹，世罕得之。今砂中之丹，止是水银，生不可食，必炼熟，故日炼丹。曰九转者，一日行二卦，有十二爻，以应一年十二月。初起子一，终於九，而转象也，此皆神农氏之诀。其书谓之《金碧龙虎经》。黄帝因修九鼎丹，成而飞升，后世遂指为黄帝之书，误矣。
　　魏伯阳《参同契》崔真人《入药镜》、青霞子《还丹诀》、彭真人《金钥匙论》，其源始且，百家之源出．於此也。大抵圣人之言其远，如天文藉所载，理或幽微，唯得道之人口口相授，为无不成，盖理之所在也。张平叔云：外丹难遇而易成。真达道也。愚切闵后学之难遇，痛大道之无传，辄述先圣之言，而直指其要目，曰《指归》，用贻同志云耳。
　　指归集
　　还丹不用药－
　　《奥旨真诀》云：古仙唯论铅汞二字，不云四黄八石。若有一味杂药入之，皆是毒药，服即伤人肠胃。愚者将杂药制伏水银，令伏火，与人服食，便呼为死水银，能固济生人，误伤人甚矣。且矾石有杀虎之能，炮砂有坏铜之毒，水银中被此药，流入人腹必死，万即万有矣。青霞子曰：八石见火悉为灰烬，丹砂入水化为白银。葛仙爷曰：青龙白虎休本同，只凭二气作仙容。真铅便是长生药，莫信‘凡言有药功。老君日．□圣人炼丹不用药，唯有神室是金作。《金碧经》云：南北独为经。黄氏注云：修大丹不入杂药，唯用坎离也。广成子曰：纯烧天地阴阳髓。僧若请日：黄芽非外物，内象取精华。外物，一作世药。
　　经云：灵丹本一味而成，无外药入。譬如蚌吸月华之气，成珠在腹，岂藉异物而成之乎。铅铅非世铅，汞不居，解移铅裹，气叉死。石中朱铅，本父母之精气，故身中自有真铅。大丹二十四品，二百个，黄芽为第一。铅是阴中阳，汞是阳中之阴。岑真人日：若修诸八石，千万无一成。曹真人日：世人不知源，众石多错误。阴真君日：良无头，釜无耳，不用药，宜下制。太白山阴士韩蕴中日－'．古今好者计数如麻，乖师不明宗旨，水银为阴。
　　黄为阴顽铅相投，探花为十一芽木立，号为龙为虎。凡世金银，配在子母，收丹服炼，自取无常，满目如斯，乖讹太甚。张平叔日：休炼三黄及四神，若寻众草更非真。盖天地造化，何尝用药。今人多以毒药制伏丹砂，与人服饵，反误者多矣。皆难药毒，非丹砂之罪，可不察哉。
　　还丹只铅汞二
　　郑思远曰：虎者银也，金公是也，属水也，金也。龙者汞也，诧女是也，属木也，火也。金生水，水生木，木生火，火生土，道在其土矣。魏公日：燕雀不生凤，狐兔不乳马。若无真父母，所生俱是假。广成子日：要休离宫亦等闲，搜求坎户取精研。杨真人曰：阴中有阳，阳中有阴。既识砂中汞，须求铅裹金。阴长生日：金作骨兮汞作身，阴阳配合自相亲。陶植真人日：若要死水银，须凭坎离力。僧若讷曰：芽若是铅，去铅万里。芽若非铅，从铅为始。张华真人日：虎伏龙亦藏，龙潜虎先伏。老君《函谷关记》日：红铅黑汞大丹头，水银一味独玄幽。《圣石经》日：金化金兮银化银。张天师日：铅抽髓，汞抽精。精髓相合丹必成。太一真人曰：五行颠倒术，龙从火裹出。五行不顺行，虎向水中生。盖天下之物，惟伏可以制飞，虎伏而龙飞。惟静可以制动，阴静而阳动。故以铅伏汞，理在此矣。
　　铅汞须得真三
　　《奥旨真诀》云：只恐铅不真，丹成药自灵。只恐汞不正，丹成药自圣。陶真人云：铅若是真，不失家臣。铅若不真，其汞难亲。《参同契》云：铅汞得其真，终始自相因。铅不是银，汞非是木。太上日：一物分二休，半象铅半象汞。古诗云：暂借铅根本，若去铅不尽，岂堪为至药。《辨真诀疑》日：决定用铅汞二物，即非世上铅汞，便为至药，当拣拾其精妙法门而用之。青霞子日：铅为芽之母。
　　注云：金能生水，水能生金，则铅中生其芽，是其证也。故诀云：铅能制汞，汞能伏铅，铅汞成形，故名制伏。木能生火，火亦能生木，则丹砂中生汞，是其证也。所以谓汞为木者，以汞受太阳之气，化为流珠。太阳日也，日出於束，束属木。太阴月也，月生於西，西属金。故还丹以立象为准。
　　认得真铅，必识真汞。水中金，金生水，故银为铅母。汞在砂中为玄珠，黄土制水，则不能流，金水相生。然金伐木，水克火，土旺四季，始终之相因，五行之相克，三五一共成至药。
　　五行，水生木，水银也。木生火，朱砂也。火生土，神气化生真土也。土生金，白金也。金生水，黑水也。皆非世上银砂土。
　　芽是铅之子，既得见金华，拾铅还不使。《丹鉴》日：铅是铅，汞是汞，世上之人总错用。杨元一曰：求仙觅黄铅，须得真铅华。
　　黄子日：世上人人学求药，个个元来寻不着也。道用铅，不用铅，及至用铅时，用铅还是错。望江南曰：初学道，须是得真铅。盖明五行之精，然后可以变化无穷，神哉神哉。
　　五行相生克四
　　《阴符经》云：观天之道，执天之行，尽矣。天有五贼，见之者昌。故青霞子云：汞为青龙，卦主震，藏主肝，束方甲乙木，木生火，火主心，南方丙丁火，卦主离，其形本青，遇火乃赤，故化为朱砂，乃为朱雀，属阳。阳极则阴生，朱砂中朱汞也。亦象离卦中二画也。如日中有金乌，乌者雌也，属阴，为玄武，卦主坎，藏主肾，北方壬癸水。铅象水坎为阴，阴极则阳生，黑铅中有白金，如坎中一画，亦如月中有兔，兔者雄也，属阳。金为白虎，卦主兑，藏主肺，西方庚辛金。金来归性初J水火自销铄也。色转为黄，黄主脾，脾为中央戊己土。肝青为木父也，肺白为金母也，肾黑为水子也，脾黄为土君也，五行相推，在乎其中。凡五行相生，还返相制。是以金生水，水生木，木生火，火生土，土生金。而其相制，金克木，木克土，土克水，水克火，火克金。故汞为金也。以金伐木，砂为火也。以火销金，铅为水也。以水灭火，水既盛，以土镇之。感以其类，制以其气，大丹成矣。《金碧经》日：演爻征卦，五行为枢。坎雄金精，离雌火光。金火相伐，水土相克。土旺金乡，三物俱亡。辐辏以致太平。淳于叔通日：木性能直，而被金之所伤。水性能柔，被土之所克。土壅虽厚，被木之所害。金性虽坚，被火之所熔。此五行相克，大道之常也。曹真人曰：捉得束方龙，配与西方虎。更将南朱雀，会遇北玄武。就中最者，须得中央土。严君平日：一二三四五，金木水火土。若能明此诀，便是长生路。张平叔日：二物会时情性合，五行全处虎龙蟠。盖明五行非土不生，金丹非土不成也。
　　火候在精详五
　　青霞子曰：正月至七月申，为七返，十一月至七月，为九还，火初起一阳。
　　注云：铅汞非七返九还，则不成，纵成亦不灵。
　　是十一月复，十二月临，正月泰，二月大壮，三月夫，四月乾，五月垢，六月遁，七月否，八月观，九月剥，十月坤，炼药成丹一周，毕二十四气，还丹紫色赤，二气足也，光明，休重不失元斤两，俱为真土，变化无穷。又日：子、丑、寅为春，卯、辰、巳为夏，此六月纯阳用事，阴求於阳，水浸色也。牛、未、申为秋，酉、戌、亥为冬，此六月纯阴用事，阳求於阴，水乃凝而结。金消散而入水，水火之气相煎，合形相搏，往而不定，上下无常，水得火而升，金得火而伏，相须变化，凝结器中，还丹之体，神哉莫测。《金碧经》日：坤初变成震，三日月出庚。龙虎自相寻，坤再变化兑。八日月在丁，上弦金半斤。坤体变成乾，圆照甲束方。金水温太阳，赤水流为汞。汞者弄金铛，月盈因合亏。十六转将生，乾体缺成巽。平明月见辛，乾再损成艮。艮见二十三，下弦水半斤。月出於丙南，乾三变成坤。坤乙三十日，束北丧其朋。月没於乙地，土木金将化，继体生震龙。《参同契》日：火记六百，为六十日，昼夜之中，四气之节，变化之道，穷矣。积时成日，积日成月，积月成年，一日十二时中，分之为二。六时为阳，六时为阴。中阳四气，火亦如之。《太古火龙经》曰：明龙者，禀正阳气色，归乎青，孕育火宫，受四千三百三十年真气，故日火龙。司马微注云：按《金精太素经》云：丹砂禀正阳之气，含至阴之精，自娠化之气，凡四千三百二十年，方成丹体如此。故复卦火，四千三百二十年，方成大丹。葛真人云：沐浴火候不注文，须遇至人方口诀。盖火候丹中最为大要，前后圣人详载文字，非不传也。至於微妙，不可得而及，故皆在临时。唯有道之士细意详之耳。
　　古天地之机，阴阳之理，造化之用，圣人载之於书，纤悉备具，传之后世，将使天下之人皆知至道之归。而愚迷之徒，颠倒妄执，不信圣人，而谓天下机不容泄漏，遂与至道背驰，虽死不悟。、此无他，行不合理，故心不通理，不入於道也。圣人之心，岂外理邪，彼《阴符经》所谓泄漏天机，沉之三劫。言愚迷之人，窃弄大道，以为非理，非欲道之无传耳。今夫尧舜文武，周孔之道在六经，谆谆训诲，将使天下之人皆为士君子，而天下之士君子者皆出於是。至於小人之归，虽读之不晓。释氏之书褊满天下，种种教化，将使天下之人皆为佛，而天下之佛咸出於是。至於喜造恶业者，虽诵之不达也。又况伏羲、神农之书，既传於世，岂固复有隐乎，唯心契於道，行合於理者，见之自然悟理，而得道。予当披寻丹经，至百十家，言虽不同，而理实一贯。因取其易见者，编集于前矣。其引经证歌诵诗，日咸始由甲氏，而传者以为乙，或一言之要，诸家互见者。且如金丹之术数百，其要在神水华池，本李荃《阴符经》法，而诸家引为经文。如此之类，只据所闻，未暇推究本末，始载之所，以传其理，而忘其荃蹄耳，其有不合者，多秦汉以来方士伪为之书，学者以理推之，自可见矣。
　　指归集竟
　　
