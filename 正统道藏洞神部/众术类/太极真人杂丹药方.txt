太极真人杂丹药方
　　经名：太极真人杂丹药方。唐代着作。一卷。底本出处：《统道藏》洞神部众街类。
　　太极真人杂丹药方
　　大凡男子所传受，志心坚意，护静身心，用药州土，固济如法，依炉匮用火斤两烧锻。万不失一。本方不许传不公不道、不信不义之人。所作炉药，仍须空房幽室，肃静闲居，妇人不见，鸡犬不呜。其方一世传受一人，具方及炉匮药味，逐件如后。
　　青腰使者　帝女血　鹏砂　北庭
　　右件药於乳钵中，细研如粉。先将研了北庭，於桑柴灰汁内煮，令乾其药。先将前二味，於金锅子中，用汞三两，於汞上用前诸药末五两盖之。用文火五两，养之三日。满后用大武火锻之，令三十斤可消止七斤即住。用一个泥锅子，盛前金锅子，依前用文武锻，令前金锅子内成汁，令熟取出，泻安挺槽中，上用湿纸盖之教玲。取出，入好锅子中，熟镕泻出，入少许盐花，即泻出打成锅子。用文火养令熟，遂下汞一斤，文火养，武火锻，令赤立成宝。其物色状似紫磨之物。用七五日是其位，八六日是其诀。
　　同前
　　青腰使者　帝女血　金星预　金线各五两
　　右件药细研如面，入瓶子中，以六一泥固济瓶子如法。上用净瓦子盖之。依前固济如法。用文火养之三日，火用四两，日四时上火。养日满后，放玲取出细研，入六味药，同研如粉。
　　右件药，先将七味细研如粉，入瓶子内，养七日。满后用瓶子，下流九孔子，六一固济如法了后。上流炉中流得药知多少后，即用果子香茶，用白彩四尺九寸祭了。入文火炉中养七日，满后，每孔子作一两。
　　同前
　　盐花三两　硝石二两　舶上红矾一分　鹏砂一两好者　大期矾舶上者一两　黄丹一分
　　右件药，皆是州土者为妙真者，万不失一。又入六味，同研如粉，和合一处，依前入瓶子内，固济如法。用文火养之三七日，满后取出。即用大火锻之令赤，十斤火养之三七日。满后取出，即用大火锻之令赤，十斤火可销七斤，即住。入阴炉养之一日。先将汞一斤入於锅子中，文火令熟后，下药一分。一养饭问，又下二分，即住。以成宝也。八九是其位，四五是其诀。
　　金公法
　　红　紫　柳　鸡已上各用一两，皆是州土　铅砂子二两　黄丹一两　盥花一两
　　右件药细研如粉，先固济瓶子如法。遂入药於瓶子内，上用瓦子盖之，依前如法固济。用文火养之七日。日满后，入流炉中流。其炉高二尺四寸，用火二十斤，断其瓶子是好者，下用九孔子，六一固济如法。从早朝至夜即住，其药元定，或得一千，或得五百。其有雌黄色，丸如粟粒许大，将此药於小瓶子内养，用硝石可重五两已来。每日用火四两养，经二七日满后。须志心祭之，用五色彩各一丈三尺，用果子香茶、酒脯、枣子、等物祭之。切在虔诚，万不失一。其药祭了，每一丸子作一两。物诀定是二女一男也。
　　流炉高二尺四寸，九孔子，如钗脚大。
　　同前
　　银星预一分　鹏砂二两　汞一两　铁一分　鸡半两　昆仑一分
　　右件药於乳钵中细研如粉，入匮中，是虎匮也。用文火养，经二十四日，每日用火二十四两养。满后加火二十八两，亦是文武火养，五七日即住。其药如紫金色，更入三味药，立见宝也。不可传之。上通神明，下及九泉，即在志恳。临入三味药时，生药用盐花、黄丹、血石三味药，细研如粉，合和前件药同处。先将其物二斤下甘埚中，上甩药一分，将青竹篦搅之二百下，更下药一钱熟搅之，将挺池烧令赤，下少许油，泻出入槽子内，用湿纸盖之。其物状如山泽，妙也。
　　用匮法
　　同前
　　鹏　汞　红　波　血　红石英
　　右件药入乳钵中，细研如粉，入黄芽匮中，养一七日，用文火养之p 后入阳炉，用武火，每日四十二两养，七日满，即入阴炉，三日满后，放玲取出。先将一斤入锅子中，次下药二钱，二斤下四钱，用柳枝子搅之，可三百来下，即更入药，又搅三百下，即住。先将挺槽子安火上炙令热，下少许油，次泻出金汁，上用湿纸盖之，法别行。
　　同前#1
　　鹏　黄　紫　霜　婴儿　砂子　大期各等分
　　右件药於乳钵中研三百下，令如粉即住。先将瓶子固济如法，后入诸药末下瓶子内，上用瓦子盖之，令乾。遂将药瓶子文火养二七日，满后放玲。武火锻令通赤，二十斤可销十斤已来即住。先将前件物下甘埚子内成汁，下药一钱，搅之一百下。即更下药半钱，搅又即得。十两用药一钱半。七五之位是其数也，六三是其诀也。
　　同前
　　鸡　汞　流　磁　雄　青　血
　　右件药细研如粉。用瓶盛合子为匮，合内用白矾为匮，文火养令乾。后入太阳匮中，养经七日，每日用火一斤四两。其一转止，二转止，三转即住，其药青黑色也。又却入乳钵中，细研如粉。入碌半两，依前入瓶子内，同养一日。见阳炉内用火，三斤文火，尽取令玲。用武火锻之，十斤销可七斤已来，即住，放玲取出。先将前件物，入甘娲子内成汁，后下药二斤物，用药二钱，三斤，下药五钱。先烧挺池令热，遂下少许油，泻出金汁，亦用湿纸盖之，成宝也。
　　同前
　　熟　流　鸡　白虎脑　雌　黄花　日魂　硝
　　石　圣石各用半两，是州土者为妙，鸡舶上妙
　　右件药细研如粉，用白矾为匮，匮须炼白矾三遍，方始为匮。文火，每日用火四两。武足文生养七日后，武火二七日，满即入用。
　　炼炉 
　　祭炉法，用果子香茶、白肉脯酒，五色彩各长一丈二尺，依此方祭之，万不失一。
　　同前
　　流　青　帝女血　帝男精　汞　鹏　庭
　　右件药细研如粉，可三百下即住。后又研一百下，即入白虎匮中，养十田自满后。取出细研二百下，即入黄芽匮中，养二七日，满后用武火锻之，武尽文生，其法是也。临取时用八六，是其位便其诀也。武火锻之法，即别更有四十八诀，别行药成后，每两三斤。
　　同前
　　血紫　帝女　白脑　鹏　铁　波
　　右件药入乳钵中，细研如粉，即入圣石匮中，养三十一日，满后取出，依前细研如粉。又入三味流朱鹏入三味了，依前入匮中，养七日，满后用武火锻令通赤，放玲取出。临用之时，其法别行，六数是其位，三五是其诀，别行临药。每日用文火、武火六两，遂炼圣石三斤六两，入净钵中，以清水二斗，浸取清煎令乾。乾后入瓶子，盛置竹中问，流一孔如鹅子许大，入诸药末於孔内，上以瓦子盖之，即入阳炉养之了。临时用乳钵中，细研如粉，用醋调之，涂於物上，立成宝。每斤用一两。
　　同前#2
　　贺　鹏　鸡　汞　黄　硝　波　玉
　　右件药入乳钵中，细研如粉，入瓶子内，用六一泥固济如法。瓦子盖之，依前固济如法。先文火六两养七日，满后取出，o 细研如粉，不得着风。更入六味药同研，如法依前入瓶子中，养二七日满后。临用时一斤入一钱药，使桑杖子搅三十来度即得。其诀别行。三六是其位，七八是其诀。
　　同前
　　黄丹　硫黄　盥花　血石　白矾　大期
　　同前　　
　　鹏　汞　波　柳　紫
　　右件药入乳钵中，细研如粉，即入青龙匮中，上匮用湖南瓶子，入匮於瓶子中，片六一泥固济。文武火养七
　　日，每日用火二十四两，满后入四味药同养。
　　同前#3
　　流　红　艮　磁石
　　右件四味，以前药和同一处，研四百下即住。依前入匮中，养二七日文武火。满后用武火锻令通赤，三十斤火可销八九，即住。放玲取出，入阴炉七日，满后取出。临用之时，先将前件物入於甘埚子内，镕成汁，遂下药一钱，用桑篦搅三百下，即住。
　　用匮　阴炉　青龙匮
　　同前#4
　　独　紫　白血　流　花　汞　盥　黄花法别行
　　右件药，入黄芽一两，汞一两，同研如粉了。＇即入阴炉中，养二七日，每日用文武火六两，六时上火不令玲。是日数足放玲，用武火锻令通赤，一伏时法别行日足，却入阳炉也。先时将其物烧热令赤，一斤用一分药，醋调之，取其物涂药三五遍，即成至宝也。
　　同前#5
　　大期　波斯　黄矾　血　汞　砂子　盥花
　　右件药，先将前七味细研如粉，入桑柴匮中，养七日后取出，细研如粉。入前二味，同研如粉，依前匮中养二七日后，用文武火锻之十斤，令销七斤，即住。玲后取出，先将赤物镕成汁，即下药末一钱半，用青竹搅之三百下即住，泻出成宝也。
　　同前
　　流　汞　血　红　瓦　玉　脑　黄花　圣石
　　右件药於乳钵内，细研如粉，入瓶子中养七日，满后入二味同前药，养二七日，用武火锻之令赤。后用之时，先将其物入甘埚子中，镕成金汁，后下药。每斤入药一钱。将挺池烧热，下少许油泻出物，将湿纸盖之，立成宝也。又白朱黄花团流六两，好朱砂二两，细研金芽少许，和朱砂同研，入黄丹六两，盖之。临时诀行，见宝丹砂好者二两，硫黄二两，先将黑虎，后成入鹤，顶足倾出，成宝丹用。
　　同前#6
　　红　大期　波　玉　黄　血　石　金线　鸡屎　昆仑　紫
　　右件药出在广州，白铁出晋州，瓦子在池州，柳花出舶上，帝女血出武都，青腰使者出在金公山，白脑出在湖南。
　　同前#7
　　红　紫　大　波　血　黄花　曾
　　右件药入乳钵内，细研如粉，先将瓶子固济，入前件药，用瓦子盖之，如法固济了。文武火养一七日后，武火锻之。其火十斤，止七斤已上即' 住，其药成也。先将古钱不限多少，用米醋浸七日后取出，入火内烧三遍。即上药。其药用好醋调之，其法别行。
　　同前#8
　　熟铁薄　青腰使者　青矾　血石　金线　黄矾
　　右件药，文武火煮三日后，将熟铁叶一片，用前药米醋调之上一遍，如此上盖此药了，即住。用盐花涂之，烧一遍，即得成宝。其法别行。
　　同前#9
　　血石　柳花　醋石　鹏砂
　　右件物，好醋煮之七日，满后将其药出，依前细研如粉，入生血石半两，醋调之，一依前法。
　　同前#10
　　青矾　醋脑　青腰使者　帝女血　鸡屎　大期
　　右件药细研如面，用酒煮五日，满后又将药细研如粉，＂用醋调之，将前件物火内烧令赤，涂药上了。烧一遍，出一遍，又涂一上药，又烧一遍。如此五度，即得成宝也。
　　同前凡二法
　　绿矾　血石　铁　玉　雌
　　右先将此药於乳钵中，细研如粉，用好醋调之。先将物烧赤，后上药，一依火法。若不依火法即不成。上一遍，涂一遍，如此三五度，用盐洗出，即成宝也。
　　同前#11
　　粉霜　艮　土碌　婴　白矾为匮细研
　　右诸药末，入匮养三七日，满后取出，先文武火养七日半，足后即将出其赤物锅子中汁了，每斤下后着药二钱，先着半钱，桑木杖搅三十，下一钱半药，搅二十下，泻出成宝也。
　　同前#12
　　生铁血波大期　同铁波紫血　同金鹏瓦雄　同血金雄紫　同大血紫鸡　同铁鸡红血
　　右件药物等，与临时法别行。
　　合六－泥法
　　牡砺　赤石脂　白石脂　蚁粪等分　盐一两　好酸醋一升　
　　右用纸一张，浸三日，臼中舂令细熟，即固济瓶子－，令乾取如法，· 即入诸药。红矾、大期、玉黄血、金线矾、柳絮矾、难屎矾、、昆仑紫矾等药，出在广州。铁矾出晋州，土碌、铜碌出金公山。帝女血出在武都。自然朱砂，北庭鹏砂，青腰使者，空青，硝石，圣石，黄芽，硫黄，铅精沙子，毗霜，黄花，醋石，马牙硝，红石英，磁石，紫二石英，白石英，黄石英，紫石粉，红顶，鹤顶，黄芽匮，白虎匮，黑虎匮，黄匮，悬针匮，立制匮，糁制匮，涌泉匮，天生黄芽匮。已上药物，并使州土者上。水火鼎，纯阳鼎，同名。
　　太极真人杂丹药方竟
　　
