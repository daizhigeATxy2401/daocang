修炼大丹要旨
　　经名：修炼大丹要旨。撰人不祥。内收吕仙赐方，当出於宋代。二卷。底本出处：《正统道藏》洞神部众衍类。
　　修炼大丹要旨卷上
　　外丹要诀
　　山·泽之物，二八为元。山译之物，四六为团。以团入元，丙丁合乾。山泽之物，以硫炒坚，用元为匮，养死为铅。既得真铅，用汞方全。朱砂同研，再养以元。其砂既死，是谓大全。取元合体，可长於天。触类而长，真死九还。五者既备，岂可妄传。某仰观天地，盗大虚而济人，铅汞盗大乙而利物。盖盗我者，盗我精气，炼我魂魄。在我未能收十全之功，何以济人利物哉。天地相盗之理，愚不可以轻传。而铅汞相娠之道，安敢不讲究，而推利人济物之事哉。其卫以铅为本，以汞为元。世人莫不知铅汞为大丹之基、往往多不明真铅真汞之理，与夫互相吞窃之道，是以不知生生无穷之妙也。且铅汞之盗大乙，当以大乙而资铅汞，铅汞之自相吞盗。当知其所本，识其所藏，明其所用，察其所返，斯始得造化之机也。抑又考之，云龙风虎，则神气之道者。神由母，气由子，以神召气，以母召子，孰召不至，为其有吞窃之患。故铅汞而无成功，外丹之卫，全在乎形气，亦不可不知也。一气之运断，可知其灵否。孰不知灵者，形不灵而气灵，生不灵而死灵，水至清而结冰不清，神至明而结形不明。使冰一浮，其水返清，使形一定，而神返明。能知真死之理，可以为大丹矣。
　　火龙玄珠丹鼎法象
　　火龙玄珠大丹
　　采得龙虎一斤，秤四两研细，以熟帛二重包裹，扎成鸡卵之形，剪去剩者令净，以黄土白砂炒成末，秤一斤四两，扎成鹅卵形，外以皮纸剪作条子，以鸡子清调糊，扫在鹅卵上，留一头，可顿得鸡卵大口子，便令乾其壳，约令厚半指。候乾，以刀子则破砂土包子，逗出其中砂土，用帛子拭令挣，方可用也。先以大壳口在上，於底中先下青龙末八两，次安玄珠球子，次用昆仑纸剪环子，搭在青龙末上，留一半许，不得近壳。次下白虎未八两了，却以皮纸条衬在白虎末上，外以纸条子蘸鸡子清，糊令壳子口了，如壳子厚，令乾。用一大钱，令纳生炒了土二升许，在锅子，坐大鹅卵壳於其中。次以炒了砂土三升许，四下并顶上填实了，以药合子盥泥固济，方可入炉。凡下火添水，从本月上入火，留对户出气一其十户皆塞之。上以木盆盖之，亦留门，户与下同。逐月转移门户用之，如四两火，子午卯酉四时，抽换新旧之火。初四十九日足，玲取出去砂土了，成一玉球子。旋旋以刀中心勒破，分成两片，专记上下弦号之，勿令妄记。中取玄珠，去帛子灰了，以黄蜡封，入油瓷内，以土埋三日，取出细研，半夏糊丸，如蒙蓝大。每服三丸，渐加至九丸，盥汤下，日三服，空心服。所得灵汁收起，随多少依前炼成，四两尽为度。再秤，如欠少，以前玄珠添成四两，再研，扎成一鸡卵，入上下弦内封固，入炉火，如前四十九日足，取丹研细，半夏糊丸，如蒙蓝大，依前服之。收灵液再炼，药尽为度。秤成四两，再研包入上下弦内封固，入炉j 四十九日足。如此第五转玄珠出。时钻一孔子，可入汞一两在内，以上下弦合了，入合养火，子午卯酉六两，火养三一日出银也。第九转，入汞试之，成庚也。第十转，打有四两，入上下弦内，养火一周年，半夏糊丸，如黍米大。每服一丸，新汲水下，服一两地仙也。用一丸点汞一两成宝，三丸救死人立活。凡夫服一两，长年不老。修行人服一两得仙。秘密勿泄非人，天条甚重。
　　金丹法
　　朱砂四两或半斤，用草汁并四十八津，重淋之液，入硫半两，同煮一伏时，久愈佳。如无草，以醋脱煮。却不用硫庚四两，用丹头四钱，入甘锅作汁，提起用铁火筋，搅作黄粉，倾入净瓮器内，尽成粉为度。以水？淘之，秤得元分两不折，为妙。将粉秤一两在外，余三两却与煮了朱砂，同研匀。庚朱过气，方入甘锅中。外一两金粉，秤七钱盖面，以纸隔定。再用山泽银末一四两盖头，以土筑实，入灰池中，封固，养火四两，七伏时。启合，加火贴锅，一缎通红，一宿天明，取出银末，其金朱真死。可以细研，入油缸中，用火五两，养二伏时。以西硼盖头，大火一煅，烟成至宝。此一灶圣，凡混合血气流通，金得圣体，刚居柔位，方能产化。
　　右圣几既已交媾，可再镕成汁，每两庚入丹头一钱，如前搅成黄粉，再研。以煮过朱砂二两，伺入甘锅中，上覆以前金粉七分，糁面隔绝银气。换新母银朱四两盖头，封固锅、口，入灰池中，，用火四两，养缎二伏时。亦用半斤炭焕通红，一宿天明出炉，所有金朱真死，研细。盖金气既多，朱尽变为金末。又用此一鬲银末在上，乃是神仙之法。神交而形不相交，金木不相问隔，可为长生大匮，水脱朱砂成宝匮，养三黄而点化五金。
　　金丹论
　　仆尝历考古今神仙，立大丹之名曰金丹，未闻有一家银丹之说也。夫金丹者，取其＇不灭不坏，不变不易，坚刚之义，可以永保长生。究其为宝，三黄不能污其质，丹砂不能吞其形，可与天地同其长久，与日月并其精华，无一物可以比并。且丹日金丹，鼎日金鼎，二者并取金为名也，其必以金之宝而造之也。然后既以造成，赖此金之元气，可以化世宝三黄，同登玉阙，谓其胤以金宝而造之，然后化之，则明造化之＇、机。胡为丹经他方，充积栋宇一，其问所论丹母，独言乎真铅。及其分辨阴阳，和合四象，乃日白金朱砂，黑铅水银。至於点化，乃日黄芽白雪，雌雄二精。板尽丹经，未尝有一书，及用金为丹之母。特取金良者，以养丹砂，徒费工夫，用火而去。及借白金，以助生育，所养虽存其色，未能尽善。十年之内，参之造化。或以白金造室，或以白金作盖，或以白金而作外墙，上体阴阳交接之道，下体蝶赢孕子之法。细而详之物情，能传其情，交其精，混其气，和其神，随物而转，参合造化，体验施为，虽渐有所得，而皆未造夫一蹴而就者也，一日而成，简易明白之境，精一纯良之妙矣。
　　仆因思之日，丹砂染银气之深，被金气之浅，则昔之所以为金，今变而为银矣。染银气之浅，被金气之深，则昔之所以为银，今变而为金矣。感银之气尚浅，被金之气未深，则为金为银，而未辨乎饵色，尤不可不明乎、生养感变之道。一决既感而为银矣，而欲复还而为金，不亦可乎。大抵气聚而成形者，可以气而变其形。以质混而成形者，终不能以气而化其质。仆造此法，多失之。金气大薄，银气大深，为银以转为金，未既徒事乎。烟庵之功，虽复还其为金之性，终不免有耗折之偏。继自以往既识此病，当以金而变养，以气化气，色不牢者，而自还可也。吁，黄白之物，虽产於天地造化之妙，亦利於人生养之道，变化之功也。色之浅深，实不逃乎一气之用，譬之接物，正为梨接桃者，其实甘。以梅接杏者，其实酸。各有本然之性，亦可积习熏陶，蒸染之久，与之俱化，不见其所以为本然者矣。仆夜以继日，焚香祷告，参验古今要图简易。早遇真仙，传授大法，乃出世之金丹，顿空之上乘。虽藏之以自秘，亦不敢隐而无传。
　　造灵砂贴身要诀
　　粉霜一两成块者，用三淋荷灰汁，煮一伏时。以雌雄末醋调贴粉身，先入银母朱匮内，养三日，可以真死。朱砂一两，硫黄一两，同於四十八津三淋之液内，煮一伏时，取出。入甘锅中，上以死粉霜捺头，以银朱再捺粉上，养炼七日，真死。取出，先用死粉贴身，次用死朱，又用伏火飞炮贴。此三贴身，非人世所有，并不吞母。每两各用半钱重，匀为贴身，切宜秘之。
　　养白雪要诀造成五行法
　　前四象既以真死，却将粉霜六两，姜自然汁，煮一伏时，荷灰汁同煮为妙。‘取出，在银瓶内，上用四象末捺头，外用祷麦、川椒、香附子、樟柳根、诃利勒五味，通固合外，养缎。再取出，入象末内，养火二七日，真死。研入四象末内合，成五行大丹之匮。却将粉霜成块者，用三黄煮贴了，遂入独粉匮内，养令真死，号日白雪独神匮。
　　白雪独神养粉要诀
　　粉霜坚炼者，用一味姜汁，一味藕汁，同煮三伏时，常如鱼目沸。入三黄在汁中同煮，略借气之用也。次以生雄贴粉身，入白雪匮内铺，再养火三七日，候粉真死，可梼为末，作独养粉匮。又於独粉匮内，养出粉霜。其妙难穷。不过铅池，便是山泽至宝。又以死粉为匮，复将生粉，用前二汁，入生硫雄，同煮三伏时，取出。可以生雄贴粉於前死粉内，脱出粉霜，可养二黄化物。
　　糁制要诀
　　仆自幼炼养灵砂，非不知以母养子，以子为母，脱经三次，转至九还，惯养黄芽，炼成红粉。几二十年不获，未免含羞忍辱，持钵於人门，阅尽丹经，参求稽考，皆无所取。就后得异人点化，和合四象，钻簇五行，得合天地之造化，虽点顽成物，变货成真，尚未造安身立命，利物济人之域。复思异人言，子母有吞窃之患，炼红粉有长生之功。推其所旨，凡三缎而不全就，七养而未全成，后养红粉，依方煮炼，别求一匮法，始得大有效验。今将养粉火诀，载之方轴。后人得之，不可轻泄。大抵红粉为之药，附金水长银芽，凡母之气，结成其体，与朱灵附阳者，大相辽远。非假神室缎之不就，非用神符匮养之不成，非三淋荷叶汁煮之不伏。养法常用温火，先蒸后缎，留而不去。若遽加大火，一缎而折，一养而去。如养婴儿，如弄姥女，调停火候，方得真死。红粉死，乃水银乾。水银乾，而糁制成宝。若泄此事，祸不旋踵矣。
　　诀曰：煮如蟹眼，缎不纯阳，养令温暖，始不飞扬。一二三日，日一夕各一两。四日日一夕各两半。开罐上在下，下在上。五日六七日，一两半。
　　朱灵口诀
　　夫朱灵者，皆有吞窃之患。惟粉见母，而无吞窃之忧。朱依硫而成体，硫能窃耗母，所以见硫而气过。虽竭天下之金石，穷天下，之灵苗，亦不能兔此患也。朱也，灵也，粉也，三者互相制伏，始获点化之功也。灵砂已成，探用刀削，去硫气，移下镜面，颠倒入鼎，扶持埋向鼎口，外再纳泥正固砂边，勿令火伤砂体。用炭缓缓缎之，勿令镜面皮肤破裂。用醋调药贴身，先入母匮，以阴炉，上火下水，温养七日。次阳鼎，上水下火，炼养七日。饭得秘密，硫气不出，汞气不飞，子母两全，始获其利。某得养灵砂之妙旨，亦得师传之法，利在点化之妙，止於丹阳。丹阳之法换骨，与世宝争衡於世，岂为易事耶。众药之用，莫如白雪。白雪之药，即是粉霜。其物甚难於养炼，虽甩沸汤冲过，荷在汁煮一伏时。入在红粉匮内。或以神室，上以四象末盖头，外用黄药子、川狼毒、紫河车、八角镜、瓦松、细辛、凤尾、石韦八味，蜜调固济，用火养缎。寒炉取出，剥去外药，将神室哉粉，入四象末内，养令真死。无拘日数时，依师旨教，深有＇效验。先又白金三钱，杂以赤金七钱。投下雌粉二钱，并投死灵半两。其灵分胎在上赤，既以白而死灵，亦不复为赤所染矣。再将赤金一两同镕，又以死灵半两，并前投之，毗粉二钱，先点其灵，后分胎在上，赤物复变为纯阳之宝。二以死灵共一两，止得八钱。又以死信粉二钱点之，同镕作汁，投下生铁半两，生硝三钱，以泥塞口，大火一扇。破锅，取诤。再换锅。更得铅五钱煎之净，二两七钱，此换骨之法也。白雪之效，初成上乘之丹法也。后有神符一丹，亦是粉霜养炼，功效之大，不可与白雪同日语。此某於神符，诚然造於极至之妙。
　　神符要诀
　　白雪中倾下汞，候乾成芽。取圣芽八两或一斤，炼养成粉，哉莲粉霜在内，可煮可毁，养之二七日，每二钱可点赤，而化上色换骨丹阳。此丹依师变转，又名神符白雪。一钱可点一两赤物成宝，亦可糁汞一钱，乾一两成宝。某在丁亥岁造成白雪，脱出神符，又变玉神符白雪，乾汞成宝，点化丹阳。及将前四象灶烧，每一两只有宝三钱已上。某夜不能寐，日不能食，又参明师，乃日灵砂硫气不断，粉中有汞，汞能活硫，日往月来，死而复生。每三两只主有宝三钱，余者为胶油糖之物而去矣。某再告师，遂将存汞去硫之诀，始获十全效矣。
　　炼朱去硫第一法
　　先养灵砂，成宝去硫。后养朱去硫，四象去硫，五行不去。
　　诗日：
　　以硫结汞断灵砂，用母我莲养我家。留汞去硫为大宝，三还伏火见黄芽。
　　死汞一味最为佳，却以朱汞结成砂。水火炼来经四七，周天火候圣黄芽。
　　黄芽一味养丹砂，四星匮一是生涯。火候调停才七七，乾汞成真足可夸。
　　炼朱灵去硫存汞成宝论
　　夫灵砂朱砂，见宝乾汞成银，世之绝学也。往往缎炼灵朱者，世传之久矣。所作者莫知其数，得宝成事者未审其人。灵砂者，若以草木煮炼，八石资养，不用母者，不能成其事业。用母而不用草木制者，蚀母甚而不能灵通，母少子多者，亦不能制其真死。既云有母不灵，无＇母不成，既母多而子少，但不借体还魂者为妙。母少而子多者，但不疏碎坚体者为佳。无母者，但疏碎而不能坚刚。纯食母者而汞去，借母之体也。有母无母，母多母少，二者皆死，烧烟青脆，无宝者何也。大抵有母无母之义，学人不知。皆为硫之所拘，始者无硫，独汞不能成二气之妙。傥成灵砂，既死之后，硫不去宝不能成，其间母与汞事然一体，皆为硫气所摄，烧之青脆，作汁有艳。有母者，外有白衣，中问青脆。无母者，但青黑作汁。二者俱有，鬼焰黄烟尚存。若便以灶煎硫蚀，母汞经火，愈燥愈裂，汞母难以存焉。皆为硫火，一时尽化为油糖而已，自可叹哉。空费施为，徒劳作用。古仙云：硫黄在金石之中，为将军谋虑出焉。又为黄婆，又能擒汞而伏，又能媒合银母而成其质，殊不能分胎离体成银尔。有云：太平只许将军定，不许将军见太平。汞既伏矣，硫不去而及有所恶，正此义也。仆今既事业在手，漏泄机缄，不为得罪於天，庶几有补於将来。志诚之士得者，幸无轻视。但念学事业勤苦不易者也，戒之戒之。
　　诀云：
　　小玉即硝四两，以长流水同煮。独神即铁花一斤，一日为度，朱灵死者，但以独四两养一两，封固，入匮灰池中，四围高灰，可簇火一缎。来日取出，灵砂雪白色。如来日未白，再以灵砂，用小玉，煮少时，再入匮。匮火簇养一夜，定成白体之物。入灶炉中，只以死硼硝些子点之，下生铅少许，其物成绝色世宝矣。
　　神雪丹阳四皓丹
　　粉霜二两　水晶毗一两　硼砂二钱　炮一钱　乳香三钱　焰硝一钱
　　右六件抚细，拌和之，用银末四两，拌入水火鼎内，以八斤火足秤，依灵砂法火候一同。寒炉开，其药飞在鼎口四向，其色黑，可收之。其银母坠底，去母不用，取药收之，名曰四皓丹。
　　四皓丹转四宝神雪丹
　　四皓丹末三两　粉霜五钱　毗二钱半硼半钱　硝一钱　乳香一字　炮半字　已上并用生者
　　右用银粉二两半，同前药拌抚细匀。生姜汁和为剂，以银禽子卷成筒子。入药在内，用细铁线缚定。用水中金为匮，上下铺盖，固济。入灰池，去令一寸，养火一十六日，子午卯酉各一两，抽换新火也。日足，冷剥去银薄，收之，可化丹阳。不然将药铁臼杵为细末，可为子母匮。
　　四宝神雪丹转神符白雪丹
　　将前四宝丹四两，或半斤一斤，为匮。内转养粉霜，作白雪丹口诀。
　　神符白雪丹转轻红粉丹
　　大光明朱砂四两，四十八津，煮一伏时。用银鸾子半两裹之，入白雪丹，养火七日，一两，子午卯酉，抽换成宝。亦可充杖子为丹阳，亦合庚道点黄。不然将此物和神符，同养火三七日，可以糁制。一钱红粉，可乾汞五两。汤瓶之上宝成，方过气炉，烟成上等至宝，亦转为庚矣。
　　神符白雪丹养灵砂为紫河车丹
　　白雪丹匮内，养灵砂七日，成银。其灵砂和白雪，亦可点杖为十分丹阳，三钱一两，成上色银矣。
　　紫河车匮，养三七母砂，二八感气，一两火候，二时卯酉。一七日，母砂子白灶成宝，亦对冲杖子，成上等丹阳。将紫河车养出母砂，为银蟾丹匮，转养得粉霜，制金矣。
　　养成神粉转雌黄名金英丹
　　叶子雌黄四两，四十八津，煮一伏时。洗挣，用十分好庚箔一两包之，铁线十字缚之，於神粉匮内，养一十六日。出剥了金箔，一钱点一两花银，成菜花金矣。
　　神粉匮养雄黄为金雄丹
　　雄黄四两，四十八津，煮一伏时。出净淘洗，用足色庚一两包之，於神粉匮内，养十六日。取出，金箔一钱，化花银一两，成官金矣。
　　丹房杂法
　　药石一斤，乳细，用瓦钵盛之。以凤尾草，又名鹅青草，或山慈姑，或马齿苋，或踯躅，或芭蕉根。但死毗草，皆可用。以四五担，梼擂碎榨自然汁，或添入清水，用大缸盛之，澄定二三日，取上面清汁，煮药石七日了，如粥糊状。再添汁煮三五日，以药石炭火上烧看烟尽，有半石，可用熬药，至八九分乾，用好皮纸盛炉灰，顿在钵内药上，渗去水，烘乾，入合，如法固济，四两火养月余。用甘锅固济，窟煅，再入合固济，养令真死。雪白轻淞无烟为度。方过母气为匮，每八两药，以好银八两，火煽镕作汁，用杭州锅盛之。将上药分作六个小包，逐包捡在银上，其药亦微作汁略搅转。又下一包。如此六包，皆尽通搅转。提起锅，候冷，破锅取出，其银在下依然白，其药在上带黄色，方可为匮。其银不折分毫。用铅三两，入银内伺镕，煽去铅，方可打得其银，亦可养朱。
　　打灵砂法
　　水银八两，好硫二两，乳细炒成青金，加些雌雄或半两，入水火鼎，封固得密，下手便下半鼎火，才火红上面固药气起得尽，用盐泥刷之，如此半个时候，方加火至七分。鼎下裹面药升时，水自然滚。候滚将静时，加大火鼎一伏时，其坚如铁。
　　打朱灵法
　　假以前炒成青金头五两，入朱砂五两，同乳细，再加生硫二钱，加再炒半个时辰，如前法入鼎进火。
　　打朱砂法
　　朱砂十两，入好硫六两，加雌二钱，亦可同乳细，入姚中样火，炒半个时辰，入鼎固济，如前法用火。每朱一两，出鼎止有八钱重。
　　煮砂法
　　朱砂每两，分作十块，用绢袋盛之，入药内煮三日，方贴身入匮。
　　煮药
　　地榆、五加，或橘叶、汉椒，或贯仲、荷叶灰。
　　贴身法
　　每砂一两，作十块，用银薄一钱，杭州名蛮子，每一两约二十片，贴上砂，逐块务要捺得紧实。然后铺莲入毗匮，半斤养六两砂，上下二层，入合固济。以三两火养六日，以四两火养三日。取出，其朱青黑色，裹面红，方可入母匮。
　　入母匮法
　　山泽银八两，以炭末作粉亦得。或以厅糠铺在大浴盆内，用水和之。次将银镕成汁，用竹简左手挈住，右手提锅，纳银於竹简上，淋下糠内，自然珠圆。每母朱半斤，以毗匮药二两，拌在母上作衣。每斤母养朱四两，作两合，入封固。养火五日三两，四日四两火。出合，将灵坏成宝，或点化。
　　点化
　　养得朱灵真死，母子两全。用朱灵一两，在甘锅底。次用骨头粉一两盖，又以铅粉或黄丹盖头，自上发火，大煽作汁。候冷，破锅取之，用铅煎得一两五钱九成银。
　　烟灵朱法
　　养死砂一两，用铅一两，先镕作汁，然后下砂，扇去，铅尽自然雪白。
　　烟母匮
　　将养过母银，用黄丹二两，打拌令匀，丹食火一伏时，取出，投铅煎之。灵砂不倒，再缎即死。朱砂如入母匮了，有八分死。用慈姑草梼碎，或大金螃蟹，但伏硫草，皆可以短样。砂锅下面用草，中问用朱灵，上面厚用草盖，用瓦陀盖面，不必封固。却以砖石砌炉中，安药锅，四围用炭，上面亦用炭。自上发火，至下通红，其锅亦红。先以炉灰一斗在边，用水拌湿，候药锅通红，草烟将尽，取药锅在湿灰内，用湿灰盖之。候冷取出，其朱自然真死。
　　添补灵砂
　　砂二两，用前药煮乾。以母四两成粉，用生毗一两为末。先炒母热，次下毗再炒入。却以此母养砂二七日，一七日二两火，五日二两半，二日三两，再六两火。一夜取出，其砂得一两八钱重。用铅煎成宝。一两砂得八钱银。其母银用黄丹二两拌匀，皮纸裹，再布裹，埋地内，三日取出烘乾。先以铅四两，入甘锅镕作汁，次下母同镕，为添补法。
　　结母砂法
　　母一两，打作二三片。用水银五两，同装在建盏内，上面黄蜡一两，清油三四两，同煮，其油蜡大镕，半个时辰取起，候冷，用刀四围取起，其油蜡作一块，下面银与汞交媾，将银子取下砂，又银子如前法结之，以银尽为度，此法度只结二八母砂。
　　朱砂取汞
　　朱砂十两，乳细，用松炭末和之，装在大甘锅内，至六分，用松炭末盖之。上用小瓦片装在上，用铁线结成一团片，盖在锅口，用铁线缚之。打一土窟，先安小瓶在窟内，瓶内用水将甘锅盖覆，转在瓶口，用泥封口，四围砖砌，上面用大火一缎，再加半炉火。每朱一两，可得真汞七钱。在瓶内去水，洗得诤。
　　分庚银
　　每淡庚一两重，用生硫一两，或半伏者七钱。忍冬藤，又名鹭鸶藤，兔丝子藤亦可。或踯躅花、荷叶，煮硫四五日，自倒伏。硝二钱半，皂角末拌硝，逐旋添入锅内作汁，矾二钱半，盥二钱半，上件药同研细。
　　右将淡金作汁，先用些小硫据之，提起候冷。次下前药盖面上头，用陈壁土和盥盖头。又佣小锅盖之，铁线扎缚，封固，通身用泥固之。大火补得十分好，候冷，破锅取出，其金作一块在内，银在外包了。打去外银，仍将金用前法，再用药一半，再如此烬之，又如前去银。第三次於一半药内，又去一半药，亦如前法，其金方诤。其银及药，投在铅内煎之，傥金银内有铜时，先用硝提得净了，却分金银，分银铜。即次银，先用壁土泥盐盖在上作汁了，不可搅，令其自然二气相感。破锅取出，再作汁。用硝伏硝多矾少，再三再四提之，搅得硝矾在锅内边上，倾出银了，再镕矾，再有银，以无即止。若七成者，只得七分。
　　缩法
　　《青绿篇》云：用泥法重四十九两数，水银半斤，锡半斤，千年草一枝，蜈蚣草一枝，同炼。
　　吕仙赐方
　　明窗之外着桑柴，一滴方才养圣胎。七七之中分造化，等闲一笑作金钗。
　　朱砂四两，桑灰汁二斤，悬煮净为度。次胆矾四钱，明信四钱，石炭四两，韭杵真汁煮信黑鱼胆煮矾，入六乙匮，玄晶石固定，只在有熟之药。
　　夫丹者，乃禀天地之气候，夺日月之精光，有阴有阳，调和须序。先明子母，后察其详。药品不知，空自为之，则不成矣。得此者，宿绿有庆，仙籍书名，积行累功，济人利物。如或非为，甘遭玄宪。纯阳吕祖师仙昆，洞中亲书赐方。
　　又方
　　明窗要桑柴一味制。枸子根四两，酸姜草四两，红四钱，柴一升，醋一斗，用锅内煮一宿，煎炼成膏，以乾为度。碾碎为末，黄腊为丸，一点四两，每一丸重一钱。即此便是神方。姜草、枸子根二味，可以为汞捷法。
　　又方
　　六乙匮，七日，火二两炭。朱砂四钱。桑灰一升，水银四钱，朱砂四钱。水银占住朱砂，一处乳了，便煮倒信韭菜根汁，金银花根着了，便成癞头硝硼砂也。煮信裹，若要信成汁，除非众石为硼，一石硝一石，蜜陀僧能点金。
　　又方
　　药头一钱，锡四两，水银二两，护信二钱，用醋折过，与前方详用。
　　火田农务
　　混元丹。以见宝砂半斤，入合，浇汞二两，醋调赤石脂、蚌粉，封口缝了，更不固济，入以二两火养三日，第四日加火二两，通养七日夜，以子午卯酉互换火。日足，取出开看，其汞皆乾。如有些小油汞未乾，再封合，养火三日，候汞乾。再开合，浇二两。如此四次，得乾汞半斤。如作长生匮，每次浇四两，七日七夜火，转汞至百两止。取上色烟，成无比之宝。
　　灵砂九转。每浇汞二两，用火五两，候申时入火，来日开看，水银已死。老子日：朝种暮收，早浇晚乾。
　　青芽子砂三两，浇汞三两，寅午戌，火各四两，三日夜开看，如未生芽，又浇四两，养三日夜，必生黄芽。如生芽不得取动，又浇四两，养五日夜，又浇四两，养五日，计一月六次，浇四两，共二十四两。日足，取出上面飞成黄芽者，摘称或半斤，或十两，或一斤，可取收起。却别入火养，涌泉变化。其余合子底不飞者，作芽子不中用，但和先砂，作草匮，一缎成宝。黄芽梼碎，水飞淘，随水过者，鼎器养为大药。不随水过者，白砂硝为宝，不可为药。或将芽子五斤为母，五日一浇五两，采摘入生取熟，汞不竭也。四两砂浇一两汞，火三两，养三日，候冷取出。又浇一两，养三日，候冷开合，寒林芽子生，起不得动。又浇一两，四次，汞四两，将手抵芽子硬时，方可摘下，若高二三寸，妙也。逐旋收，任意化物，可变十六变，乃长生室匮浇汞一绝。
　　灵砂九转。将养成汞五两，不可犯杂，别作一合子，每日浇汞伍两，入合内，入灰缸中，每用鼎火五两，每三日一次浇，其汞涌起，如琼林玉树，作珍珠此，头带红色，及珊瑚之状，其宝可爱也。
　　修炼大丹要旨卷上竟
　　修炼大丹要旨卷下
　　朱砂鼎方
　　朱砂真正如箭头、光明、出辰州者，以三斤为则，用院火绢袋盛之，以桑柴灰热水淋汁了，再淋满盛於砂锅内。却将朱砂袋悬挂灰汁中，上不露袋，下不着底。又用一砂锅盖上，以灰滓固口缝。桑柴火文武烧煮。三七日夜，火不可太急，亦不可太慢，如常鱼眼水沸。煮之至期，取出看黑色透明为度。如不黑明，再煮三日夜。如常要看灰汁，如浅随即添满，又固口缝。每一夜一次看，如是黑明完了，将出来待冷。却将新山泽银剪凿碎，於砂合子。先以黑纸为贴身，然后银一层，朱砂一层，装满合子，用铁线十字缚定。仍用赤石脂为末，用纸筋调均，固济合口，无令气泄，谓之子母相生。用一土坑，深二尺四寸，埋之三七日。取出，於甘土锅内销，自然成汁，即系销银，一般比及。埋朱砂时，先做黄蜡鼎模，完备候乾，取出在内，黄蜡空其模子，等候临期铸。要烧热模子，汁下则匀比。铸之先要将铁扇草末，放入模内，令乾疾成鼎。之后看鼎大小，盖用花银，打造一个盖，盖上留一窍子。如将汞入鼎内，却於窍内放下铁扇草末，用灰火温温煮之，自然片时，即乾成宝。每一斤，却用三两赤毛入内为骨，金公五钱为闰，用乾柳枝搅之匀，又用硼砂焰硝少许入内，去其垢腻，倾内随成真宝。如无铁扇草，即用木律草根为末代之，亦可。其诗曰．．一叶一枝花，深山是我家。朱砂见我烂，水银结成砂。
　　此草与天南星相类，一叶，如大麻叶一般，七瓣一花，如铃铎一般，倒垂，花紫心黄者是也。
　　铸鼎之法，须用雄黄、硫黄、雌黄、五加皮、独扫、紫河车、马齿苋、人言。
　　此八味各等分，另为细末，用赤石脂和匀。先於蜡模上帖内外，却用烂熟纸筋、黄砂泥护塑令厚，伺乾烘出，原蜡铸之钞。
　　砂锅　山泽银　沙合子　甘土锅　汞入鼎　赤毛三两　金公五纷　硼砂焰　硝各少许
　　铁扇草，青叶紫背，背有毛，青白花，花心黄而空，风吹不动，无风自摇，如有二种。
　　朮律二种，根白叶青，子黄身赤。
　　丹华丹
　　好金脚人言四两为末，炮砂、硼砂、乳香各半钱，入水火鼎，升於鼎盖下。临用时，入轻粉，以黄蜡油和丸，每二两可点十两重。赤毛入真宝，三七四六皆可。然后入梅锅内，再三煮之，即成宝也。不审轻粉与黄蜡油多少。
　　通神丹
　　水银八两，硫黄二两，用新铁锅炒成砂子，或有烟焰，即以醋洒，候研细，入水火鼎，醋调赤石脂封口，铁线扎缚，晒乾，盥泥固济。用炭二十斤毁，如鼎子裂，蘸石脂频抹其处，火尽为度。经宿取出，研细，再入水火鼎。凡七次。忌尸气妇人猜犬等物，须净室斋戒，择日时为之。
　　妙宝真方
　　汞五钱　辰砂五钱　雄黄三钱
　　右用黄蜡一两，作弹子一个。却将马齿苋十两煮汁，和白友末五两、纸筋，就入芦甘石末、针砂磁石、代赭石、白硫黄、黄丹，金精石、郁金，研如泥。得所作二分，先将一半裹蜡弹均无缝，候乾，方入汞砂黄等，封闭。就将前药泥一半，再裹一层，令均候乾。方才下销银锅内，用磨瓦盖顶，固济，务在无令走气。候乾，再用六一泥通身固济，铁线缚住，十分候乾。方用二十四两炭火，慢慢煨之，一七候，通身红，就去火。待玲取开，去其外匮，止留贴身之匮，用烧纸灰将米汤和，再烧过，用熟绢一袋盛之，着肉身养之七七。取开为末，将杳核作一眼，去仁，灌入药末，铜铁线缚定，盥泥固济，入香炉火内，烧之一伏时，取出，即成真宝。每日止许食用一钱，不许富贵多用，并不许有违祖愿。切不可乱传非人，罪不轻恕。慎之慎之。有绿遇者，宜自保重耳。
　　九还既济炉图
　　炉置中室，园象炉之南，其制外圆内方。圆径一尺四寸，方径一尺二寸，中深七寸，为铁栅以限，上下通身高一尺五寸，外作三级，每级高四寸，阔三寸，下级阔加倍。究其南面之下地，通虚至栅，以便出灰。上一级书五行，南火，北水，束木，西金，土居於中。次二级书八卦，震束，巽束南，高南，坤西南，兑西，乾西北，坎北，艮束北，后天位。次也下级为呈道火，下时步三匝。于上炉南，设香几园象。北后坐榻，一主人日守坐于上。具炒煮所用器物，皆列置左右两旁。凡药物鼎合，并须椟藏，勿宜亵玩。于外执事者，俱令出次他所，无干不许辄入。斋房主人有事或出，则肩钥之。
　　混元九转金丹诀
　　第一转养砂成丹宝
　　诗日：白向白中取，赤向赤中求。从教金紫贵，争奈胜王侯。阴真人日：良无头，釜无耳，不用药，直下制。老子曰：红铅黑汞大丹头，水银一味独为优。红铅朱砂也，黑汞水银也。先以红铅制成白朱砂，然后和水银，相和合为宝，而成造化之基，滋养无穷之理。次用良无头十二两，於铁合内铺底，上安好辰砂半斤，再上良无头末四两盖之，以生黄土实填，用醋蜜调赤石脂蚌粉，封口缝。又以六一泥固济。令乾。入神仙炉，下火四两，养七日足。候玲，取砂块成宝，碎之作匮。歌曰：用铅不用铅，须向铅中作。若也用铅时，用铅还是错。又曰：燕雀不生凤，狐兔不乳马。若无真父母，所生都是假。
　　第二转见宝成寒林玉树
　　以见宝朱砂半斤，入合子内，浇汞二两在上，以醋蜜调赤石脂末、蚌粉，封口缝，乾了，更不固济。入炉，先以二两火，养三日。第四日加火二两，通养七日，以子午卯酉时换火。日足，取出开看，其汞皆乾。如有些小油汞未乾，再封口，养火三日，火候依前，候汞乾，再开合。又浇二两，依前火养七日足，开看其汞皆乾。如此浇养四次，得死乾汞八两。与见宝朱砂，共一斤。更不浇汞，只虚养七日，其合乾汞俱成寒林玉树，造化无穷。如作生涌泉匮，每次浇汞四两，养火依前法，七日夜转转如此，增汞至百两，且止之。取上色乾者，灶之则成无比之宝。其物安置室中，夜有光明，鬼神见之潜伏。若打器皿，飞虫不敢亲傍。若用未经烟者一两，可点红银十两，如山泽之先出者。
　　第三转寒林变玉笑
　　将前砂汞对停十六两为末，以十二两入合，令半实，以筋插数孔，量大小可浇汞四两，如我莲子相似。上以余四两末盖之，醋蜜调赤石脂、蚌粉，封口缝，令乾，不固济。入炉，如前养火七伏时日足。开看，其汞自然成锭子，一如玉笋。若过炉灶之，即成至宾。不养丹任用无穷，修道之士仍加消息。
　　第四转养小丹
　　歌曰：
　　赤白二物先伏之，方能擒得火龙儿。但教金木归洪治，自得精成销绛闱。
　　一点明星开鼎灿，半轮红日出炉飞。丹成解变人问物，始信权移造化机。
　　将前汞银四两，铸合子一个，如鸡子样。内盛好辰砂一两，蜜调赤石脂封口缝，令乾，不固济。将前件养玉笋匮，铺盖，四时换火，养七日。取出，其砂一两，不折不夺，胎色拒火不动，研为细末。以楮汁丸为八十一丸，以绛纱袋悬井中，七伏时出火毒。须择三元、甲子、庚申，或日一望甲辰，清净新井花水，向太阳，服一丸，可延一纪之寿。要丹知灵验，但将汞四两，於无油姚子内，上放丹一丸，以盏合，以湿纸拥塞缝口，於炭火中熬之，其水银作婴儿笑泣声相似。良久声绝时，取看成探上色之银，即丹之验也。余丹置挣室中，以绛纱袋盛之，安於隐密处。仍要积德助贫，自贪富逸，必遭其祸。
　　第五转小灵丹养黄芽
　　歌日：
　　小灵丹验早为佳，造化功夫不用夸。七七四时温养了，开炉一见变黄芽。
　　将小丹八两，虚养七伏时，不用匮，火候依前法了，其药成黄芽。
　　第六转小丹黄芽养种金朱砂
　　歌曰：
　　金砂养就色堪伶，莫用多辞向外传。花滓好求经洁后，萌芽须采未分前。
　　三龙共处庚辛就，五虎同周辰巳圆。从此红娘脱身去，一堆金骨始惊然。
　　右将黄芽为末作匮，以辰砂块子四两，用真金箔蜜贴身，逐块裹了，入匮内盖了，以醋蜜调赤石脂、蚌粉，封口缝令乾。次花滓上等茶芽，同作六一泥固济，半指厚，令乾。入炉，如前火候，七日足，取其块成紫磨金，又名金蚕。
　　第七转金蚕作匮养黄芽
　　以金蚕四两入合，浇汞一两，醋蜜调赤石脂、蚌粉封口缝，令乾，更不固济。却入黄芽匮内，再以醋蜜调赤石脂、蚌粉，封口缝令乾。依前火候，七日夜。开视，其汞皆抱金蚕，生成金芽，乃真仙物也。亦依前浇汞一两，封固如前，转转如此增养，四次成四两。同金蚕八两，第五次浇汞二两，火候如前转转，一次浇十六两，更不增浇，只虚养七伏时，得庚宝十六两，乃可鼓铸鼎也。
　　第八转鼓铸金鼎
　　於岁朔及三元、甲子，或上寅日，择净室，置炉，建坛三层。上列九星，中画八卦，下开八门。立剑四维，悬镜，祭杞三清。然后将庚宝十六两铸鼎，如鸡子样，可养大丹成宝，立妙无极。
　　第九转金丹大药
　　歌日：
　　造化工夫熟见涯，火龙大休是丹砂。解将凡骨为仙骨，能使贫家作富家。
　　秘诀既从达士得，灵机休对小人夸。好修阴隐皆天地，反此应当祸不差。
　　一依鼎法祭谢，然后好辰砂四两，纳金鼎中，用醋蜜调赤石脂、蚌粉，封口缝。依前火候，养九九八十日足。然后取出，杵研极细。以不近坟墓，取自然楮汁和丸，九九八十一丸，绛纱袋子盛，悬井中七伏时。择良日，祭天地三清，日月星辰，诸神百鬼，龙神社主，本宅元辰，诚心盟誓。先将一分祭名山大川，有道师众。
　　歌日：
　　仙方一卷世稀闻，莫向愚痴说此门。漏泄天机遭横祸，秘藏神诀入仙源。
　　造时莫使凡夫见，养就休同俗子论。三分一分须济世，丹成家积骯昆仑。
　　至宝诀
　　千里根不以多少，新润者，交广生者，老大而佳，即根也。右用一新生铁跳子，未经用者，入汞於中，以麻油煮之，旋削药根，如爪甲片大，投入。候黄黑去，再削，旋以帛子裂之。却取砂子，安别所匮。法以匮至寻常，故古今秘其名，云四气子末，水和为匮，包而火之，自辰至巳，即成赤金也。四气之草，人皆识之，是处皆有，人之所仰，如日不可缺。有颂赞日：
　　秋生夏死，养育人命。粉如玉屑，水调稍硬。包彼神砂，置之午家。自辰至巳，脱出金华。
　　外注结时用乾感，缎时用浑沌也。
　　宝主轩辕，亦三年而后悟之，后诀於此。此物乃五谷中一物，禀金气者，秋冬乃茂，春秀夏枯，取其子粉如玉尘也。人之所常食也。若取其头白至妙者，水和匮之安灰中，自辰至巳，大火缎为金也。笃志之士，自有神告。悟之者毋轻泄漏，恐贻祸焉。
　　昔人不轻易授受。汉期门郎程伟妻，通神变化，煎水银成银。伟从受方，妻谓伟骨相不应得之，逼之不已，妻乃尸解去。
　　贺知章谒卖药王老，问黄白术，持一大珠遗之。老人得珠，即令易饼与贺。贺心念宝珠何以市饼。王老曰：怪吝未除，术何由成。
　　修炼大丹要旨卷下竟
　　
