金华冲碧丹经秘旨
　　经名：金华坤碧丹经秘旨。南宋孟煎编集。二卷。底本出处：《正统道藏》洞神部众术类。
　　金华冲碧丹经秘旨卷上
　　海琼老人白玉蟾授
　　三山鹤林隐士彭祖受
　　药物
　　本铅一十两，明硫二两，同为末，炒砂复为末，水火鼎炼成丹胚入室。上等山泽二斤，用好黑铅二斤，逐渐下灰池煎，令尽为度，次捣成细珠子。
　　神室法象
　　足色真金八两，铸成混沌胎元合子一具，形如鸡子，或若圆球，皆可。
　　又足色真金一两，打作一气莞子，中心如钱眼大，长出合子，两头各半寸许，其合恰好安置丹胚，不可宽窄。入丹毕合定，赤石脂包金土、醋调固口缝令乾。
　　白金八两，打作水海下底，嵌入鼎口二寸许，底相顶了令合，底面透入金莞子，于内通水入中官，口缝用脂泥固塞，令乾，方下水入。
　　外鼎
　　甍器为之，可容神室，并白金二斤，不可宽窄。内若宽，可用黄土醋调内固之。令乾。次入白金大半握，令平稳，方下金合子，再白金，撒令遍盖。复用一纸作圈，代水海安金合上，糙白金满了，次下银水海，插入圈子内，摇令平实，外固令紧密，挂入丹宠之中。
　　运水火符候
　　上水八两，下火半斤，子午添换，或卯酉进退。半月开鼎，取丹胚，看其色碧绿光明则妙。若紫赤色未及，再运火符七日，得碧绿光明色方妙。皆过得其气交，真种子也。其白金宛然无动，分两无亏，如折些小，并不妨碍。此是过得其真炁也。
　　再水火断魂法
　　花银一斤，投天落水中，淬缎五十度。水中用三黄三两为末，吸取银中精气。再用纸帛滴淋，令水澄清，入金盂之中，煮养出丹胚。半日了水乾，炒燥，不可犯铜铁器，方为沐浴也。却用甍水火鼎，文武火一缎成汁。取出，打如豆粒大，用厚金箔逐块包裹，令密。再用白金珠子二斤，铺盖入水火鼎中，上水下水，中火圆运坎离，一月取出，为末，深碧绛色，光明曜日，乃号金液，还丹之质也。此名炼丹真铅是也。一云：先用三黄煮水一日了，去三黄，镕银投扑之。
　　满庭芳
　　玉液金膏，返还胎质，全凭离坎施为。天魂地魄，金室互相依运，用中黄神水，回环转，万象同归华池畔。通天彻地，五气合中基。玄关双闭固，两般孔窍。金木交驰，炼成戊己，产出紫金芝。九转飞凝，清浊汞铅，随二水天机还丹就。轻飞火药，丹质宝光辉。
　　秘园春
　　要做神仙，炼金液，七返九还。但诧女归乾，金公在坎。玉炉炽火，金鼎烟寒。铅裹淘银，砂中炼汞。神火华池上下问，中官裹有一条径路，直透天关。．堤防金水交环，运阴火阳符，不等闲。看白雪辉天、黄芽满地，龟蛇厮抱，乌兔相攀。自古乾坤、这些离坎，九转烹煎要把奸。阙，具在人寰。
　　甑图
　　下用火盆一个，平铺砖砌满上。造一甑，高一尺五寸，径一尺二寸。中问子午卯酉四门，上至饭口，开通五穴，出火炁。出甑口厚砌之一砖，开口子五寸径，圆孔方砖，一片凿之。置炉匡一个，阔一尺二寸，罩定顶上，通用水火也。中挂丹鼎。
　　金华冲碧丹经秘旨卷上竟
　　白鹤洞天养素真人兰元白授
　　门弟子西隐翁辰阳孟煦受
　　本经云：太极为宗，五行为用，乾坤为神室金胎，坎离为乌兔药物，以二情为魂魄，以龙虎为变机，会三性作夫妻，育姥婴，成男女，六十卦互为直符，以屯蒙为起复，三才咸治，四象为炉，正於五行，周於既未，调和则六候相须，生克则九还交互，阴阳有则，水火相停，斤两无差，基於百数，总於一物，变化大千，与大造同途，万化合体，功归太极，会宗祖而金液神丹就矣。华池秘诀有云：铅液返于汞髓，名日华池。汞水返於金津，名日神水。功归七返，德备九还，养毕周星，灵胎斯蜕，此乃神仙秘密，古圣遗书，后学於兹，毋令轻忽。
　　炼铅汞归祖既济图
　　铅汞之法
　　辰砂拣光明红纤色有墙壁者，一十两。倭硫二两，同为末，炒令相吞，水火鼎飞炼，再为末，取八两。足色黄金八两，铸成混沌鸡子神室一枚。又金一两，．打作水莞子一条，有底不过水出，约长四寸许，插入混沌合内，至底上接，入八两银水海内，各用脂矾固塞口缝，令乾，通运水直至合内。次用山泽、好铅，煎过花银二斤，扑为珠子，铺盖丹末於金混沌外，令遍，仍封口缝，外用已固毕。瓮鼎一具，怪安银珠与金室，不令有空处，坐上银水海，通身固密，令厚指。半日乾挂，入丹鳌之中，发底并四围火，五斤生炭，簇煅消去太半。再火三斤生炭，作二次，或三次，添火。消一昼夜问，丹种气自过矣。古有运火三斤，卯酉各一斤半。不拥灰，以七日为期，恐受气不足，故也名断魂火。其银不再用水，只频进温汤，不可久涸无水。
　　断魂之法
　　取出前丹种八两，研细，用华池水沐浴，煮少时，炒乾。再入金鼎中，仍为铺盖，如前封之，水火缎作汁，复煮少时成也。再用金箔厚者重包外，别以铅煎花银一斤，为细末。珠子铺盖，入瓮鼎中。仍以八两银水海，下贮三水莞银，为之者合抱，抵定药陆至底水，莞直通水海。仍用脂矾塞定，令乾。进水频添温汤，外用通身封固，仍再挂入丹鳌之中，发火二斤。三方轮换，再养七日。其丹种始通灵，乃号真铅也。其银不再用。再取入地坑中挂起，再一火三斤，出者其色碧绿，真死。
　　鼎器图
　　铅汞归根未济图
　　明净辰砂一十两为末，各用银坑金坑者，其余坑者有杂不可用。足色黄金八两，用荷灰二两，雄雌共二两，研匀。先熔金作一汁，次下灰与二两，旋旋搅成黄粉。却用百沸汤淘洗，令十分至净，焙乾。次与前朱砂末，一处拌和令匀，入已固小口石榴罐中，令九分满，稻灰塞定，瓦钱透孔，铺丝十字扎定，封口缝，反覆於宽口深水罐之上，二口相合，扎定。悬挂入丹宠之中，上火一斤，鳌中火二两，凡三次，上火三斤，任消其铅汞，沥下水罐内水，是华池水也。养就煮乾，每金再搅一次，又如前法，取辰砂汞十两。次换金并煮汞乾了，以待真铅种子，入丹之用。
　　合胎交姤汞法
　　每丹种真铅八两为末，取沥炼过真汞八两，同入乳钵之中，坐於百沸汤罐之上，坐定，二物铅汞，频着力研极钿。一白频滴下华池之水些少，一日为度，谓之结胎。火上试之不动，便入於偃月法象鼎中，运水火半月。加增研，如前沥炼过真汞，至于三斤汞足。其后直取朱汞，以华池水煮过入之。次后转制久，而不必煮汞，自然成真矣。
　　还丹第一转金砂黄芽初丹并鼎器图
　　次四两，次五两，次六两，次七两半，次九两半，共三斤之数。
　　足色真金八两，烟成汁，投明硫二两，雄半两，雌半两，搅炒成粉，水火鼎灶成一色，打作夹空心盂子，如仰月之状。心中虚开一寸许，不令相着。上一盂子心中穿透，栽入金水筦子，上透，入八两银水海中。仍用脂矾塞定，令乾，入水直入夹月之中，却入前交姤了铅汞一斤，在偃月炉中。外用已固毕，宽甍罐一具，仍用外固口缝，铁线扎定，悬挂入丹灶中，用火四围，并底用火，八两至一斤，卯酉抽添，半月退水，插养五两火。三日开合，其铅汞真死。取出，再用华池煮过，水火鼎再炼成汁，复为夫。‘再将已沥炼真汞五两，复如初汤上研之，复如前再入偃月炉鼎，运水火半月，日足取出。仍煮过 之法，成汁重浇。加至三斤炼汞，止之皆成至宝。金砂黄芽，火上未伏，仍运水火加之，至伏为度，养至成黄土色金容，真戌巳也。大还丹法自兹而始，取黄芽多，更换偃月之室面子也。此法宜秘。
　　还丹第二转混元神朴丹并鼎器图
　　辰砂一十两，雌雄英五两，明硫一两，为末，水火鼎飞炼，成陆子之后，约一斤药陆。先以华池煮之一日，次用足色黄金一十两作匾合子，盛前丹芽五十两，中入朱丹陆子一斤，外用黄土炼合，嵌入金合子，于土合内。次用金六两作水环一具，或以黄芽物为之亦可。量尺寸怪钟朱砂陆子高低取用。次用芽子上下铺盖，令平满环面上穴，插入银水莞一条，上至灰中，透过合盖之面，上以水斗，以脂矾固塞口缝，令乾，不泄水为度。通固，令乾，挂入丹龙之中，上用火八两，五日止之。下用火五两，五日止之。上再用火十两，五日止之。下再用火八两，五日止之j 再用火十二两，五日止之。下再用火十两，五日止之。取出丹成水耗，搀汤不可令少时乾竭，每二钱半，可乾华池制过汞五两，成上色黄金。
　　一法上下火足，取出地坑中，用火十斤一毁，任火自消，水耗频进温汤，取丹如前，用二个月，火候一同。
　　还丹第三转通天彻地丹并鼎器图
　　右取前朱丹八两，再入硫升过去石丹砂八两，入雄英半两，同研匀。用汞金一十两，作一夹井圈，圈上下四围有底，中空如井，上边有一窍，插入金水莞，入水海中。水海中亦用一虚水簪，透入中宫井内，至合底。金合高五寸，径四寸，惶入金井令宽。井高四寸，径三寸，却用金砂黄芽末，於井内铺盖。朱丹一斤，朱丹打如棋子大小。外用瓮鼎器匮，一十两金合，或黄土作外鼎亦得。嵌入金合虚处，皆用金砂黄芽末圾实一斤，银水海下二水莞，重封，挂入丹鳌。运三方火，移换卯酉，各八两，至十两次一斤，止之。运此水火，三月日足，加火十斤，作二次。地坑中上火四围并底通红，水耗频频搀汤。寒炉取出朱丹，秤重半两，可乾汞半斤，皆是紫磨大宝。仍用三黄银水，煮汞为体。
　　还丹第四转三才换质丹并鼎器图
　　右用第三转朱雄丹一斤，乳为末。再取朱汞四斤，加雄英四两，同研匀，慢火乳令紫色，死汞。却用前金砂黄芽三斤，铸成一鼎，高一尺二寸，径四寸。中用十两汞金，作二圈。名用五两造一水池，尺寸并同。下一圈高一寸二分，径三寸半，底面平，无窍，上面中心开一窍，中立金水莞，通入窍焊牢，其金水莞通圆相去五六寸长。上圈底面一窍，插通下园之上面。上圆一窍，以水莞通入银水海，底面相接通，运水入下园之底，无令泄水出外。上一圆离水海一寸半许。二圆外空夹之中，安置前丹五斤，又满，于药鼎之内外，用银皮包裹芽鼎，极外再以黄土法炼固，令厚二指坚密。一斤银水海，宽打令深盛水，嵌入鼎口外，铁线扎牢，悬挂入丹鳌之中，四围各有火，通计三斤，卯酉添揍，如此运之三月。取出挂入地坑中，三十斤火三上，任消，水耗频搀汤。寒炉取出，其丹色如朱橘，紫磨光聚一□ ，糁汞五两，作大药，紫金光辉并日。
　　服丹之法
　　取深静无人，汲水好井中，将丹用金合封，入绵子扎定包，悬挂入井中，三月取出，炁豆中蒸五日五夜，再用甘草汤煮一日，乳三日三夜，为轻尘细末。用黄精膏子为丸，每两分作三百六十丸，每日早晨用新汲、水，或人参汤，吞下一粒。忌五辛、堵羊血及厌秽之物。不可与人知之。服毕，目视万里，再听九霄，身轻驻颜，长生久视，为地仙矣。
　　还丹第五转三清至宝丹并鼎器图
　　右将第四转内乾汞金九斤，铸成神室外鼎一座，高一尺五寸，径五寸。上铸水海一座，重一斤，亦用汞金铸之，深五寸，径如鼎阔，嵌入之。复以金砂黄芽铸成内室一座，形如鸡子，下有三足，各高一寸半，室高九寸，阔三寸半。仍盖通运水法，做成黄芽，重三斤，炼成此室。室顶夹虚之盖，下有水莞，直穿透合内。仍以神室，可容药物五斤。药用辰汞五斤，先用雄英八两，硫黄八两，入辰汞五斤，同炒令匀，须神水煮半日，炒乾，水火鼎打成陆块，取出为末。将黄芽神室，入药令满合定，透入水莞，并合上夹水盖，盖上水莞，透入金水海中，俱用脂矾塞定，令乾。入至妙清水，于水海之中。外鼎六一泥封固通身，厚二指，铁线扎定，悬挂於丹鳌之中。开三方寅午戌之门，下火按时按方，每三斤火，一方入之，二门出火炁。日火三次，补之三斤，三移寅午戌，运火六十日。取出挂地坑中，坐灰上，四十五斤火，三上任消，水耗频添温汤。寒炉，取丹紫霞光色，神彩曜日。每一字点五金，俱为紫金。乃一字化五两也。一字仍乾世汞五两，成上世天宝。复可点银五两成金。此药内室之上，有紫粉轻尘在顶上，收之积入金合，便是大丹之体也，不可轻用，留为九转还丹。
　　还丹第六转阴阳交泰丹并鼎器图
　　右将第五转浇底重凝之质九斤，以水火鼎灶成汁，铸成外鼎一座，高如初一尺二寸，径四寸。却用金皮作外墙，包护丹鼎，恰好相着。次将乾汞紫金二斤，铸成神室一具，鸡子形。合高七寸，径三寸半。内用积下轻尘八两，入逼过制讫朱汞一斤，雄黄飞英四两，研匀，令娠不见星，入於一神室中，再合定。外以金砂黄芽末填定，令平满室，封口。室底用金八两，造一圆；三寸半，怪入神室之底，园高三寸半，两边有穴，插入金水莞，至神室顶上，合面为一，直上通金水海底面，水海金重一斤。其水莞抱定神室，却用金砂黄芽末，补填室外令平实，不露出室。黄土炼包外鼎，二指厚，令乾。次下水海，重封，挂入丹鳌中，运水火符，候二个月，卯酉三方抽添，各火三斤，一次日足，取丹坐於地坑中，五十斤火，三上任消，水耗频添温汤。寒炉取出，其辰汞皆成紫金液雪。一字乾汞十两，成上世天宝。每金一两，可充世银二两或三两成黄金。水海并神室之下，飞上紫霞液雪，收积入金合，皆大丹者也。
　　还丹第七转五岳通玄丹并鼎器图
　　右将第六转神室内重凝之质，并前有重质之鼎，同炼成汁，变化有紫色神光明。复用黄英点入，九斤至＋斤，皆可成鼎也。倾出土模子中，成山地高低突凹之形势。却用神水煮过朱汞五斤，倾入丹基地上，坐于三斤金混沌内，上用六转丹末盖面，外用法泥等炼固瓮合，嵌入金合，仍以盖盖面，重封，下水上火，挂入丹鳌中，每日火五斤，任消，水耗搀汤。至来日一换入，仍用五斤，不增不臧，养至二月日足。去金阳盖，换上金水海中者，抵下合中，封口缝，再外固，铁线扎牢，仍悬挂入丹灶之中，再底火一月，三方各一斤，卯酉抽换。日足取出，挂地坑中，上下水中，用火三十斤，一上。又二十斤，一上，任消。取出开合，皆成金蚕玉笋，或成狮象牛马之形，或如人之勇猛将军之状，其类不等，皆感日辰直宿之灵，天地英雄之炁，结灵异如此，水火阴阳之秀。每字制汞十两，成上世天宝。每金一两，可点世银五两成黄金。每次水海之下，皆有飞上五色庆云之类，此是飞化灵英神炁轻清之大药，收之金室，筑是水火温养之，以候入大丹之用也。
　　还丹第八转太极中还丹并鼎器图
　　右用朱汞五斤，入三黄飞英一斤，水火鼎飞炼成丹砂。神水煮过，却用第七转内玉笋金蚕等末五斤，同研。朱丹五斤。却用七转已成神室丹地增添金砂黄芽丹一十六斤，同煮匀。大火铸成鼎器一具，作混沌形，高二尺，径中八寸。外再用药金五斤，作皮包护药鼎，令相着。再以金汞金八两，作空球子一个，高圆共三寸，两头各有水莞二两。金水莞下有底，上有口，直穿出药鼎之外。灰之面上下水斗，通运温水，入之中虚之问，四畔入前十斤药，实筑令半满，药盖盖定，铁线扎牢。法炼黄土，外固二指厚，令乾。用铁线结定，挂入神鳌中。先运鼎火一斤，卯酉抽换五日。次下底火十两，五日。再还鼎火一斤，五日。再下底火十两，五日。水耗搀汤，勿令溢出于外，须用水斗搀之。如此火上一斤，下十两，运之三月足，取出，于坑地中，五十斤火，三上，频入温汤，任火自消。寒炉，取出丹皆作金膏之物，紫光灼人，其味甘如蜜，而大药熟矣。一两可糁汞一斤，成紫色大金宝。若此丹一两，可去点银十两为大药之金。又可一两，乾汞十两成金矣。此外有飞复金霜液雪，即大还丹也。
　　还丹第九转金液大还丹并鼎器图
　　右用前运出还丹紫金五十两，铸成神室一座，高七寸，径五寸，上盖顶。外用黄芽金精二十四斤，铸成鼎一座，高一尺五寸，径九寸。内铸五柱，中低四寸，高二寸半，以峙神室。再还丹金一斤，铸作尖底水鼎，可盖过金鼎之外，尖底直莞，插入混沌合内，如炼丹之初。次用第八转丹末金膏，於混沌外作敷盖之药。混室之内，大块丹砂一斤，神水煮过，却用久积丹糁，不拘多少，铺盖令满止之。或将尘粉同研朱汞，亦得为大还丹也。合定下水海金鼎，插入重封口缝，外固黄泥八十一大两，百度，入盐矾水纸筋等打熟，固外鼎一指半，或二指厚。铁线牢扎，铁络悬挂，入三级法象神炉之中，置於坛前，香火昼夜不绝，立刻漏，运水火符候，八门开阖，下火上水，抽添移换，后有斤两法度，行大周天水火之一年。外以罩盖三级之器，另具不许一切人入。次岁起丹鼎於地坑中，醮盟上帝，不许水海。仍运水入内，发四围火三十六斤，作三次上。如此九日，临终灰定过，三宿寒炉，取丹皆成异色琼瑰，玉药紫霞膏，光明夺日。分为三分，一分祭天作福，一分拯济贫民，一分炼度幽冥。余丹探埋，水浸百日，蒸熏出毒，每分八十一粒，用黄精膏子为丸作，一年服之。毕大醮三界神祇，告盟三清天帝，三官九府，炼丹得道仙人祖师，九州分野得道神仙，以待冲举也。
　　大丹周天火候
　　自冬至十一月吉日起火，三十日各增一两，增至九月，复降之尽，立冬之前，住水火九缎。时须择吉地吉日，建坛立鼎安炉，取正向南向，山水秀丽之地，所绝人事，却去鸡犬猫伏尸故气之地，清心斋戒，勿染尘劳，精心专志，守火看候，勿动名利色欲之心，须得三人同志，可也。
　　一日朔火一两，水十四两。
　　二日火二两，水十三两。
　　三日火三两，水十二两。
　　四日火四两，水十一两。
　　五日火五两，水一十两。
　　六日火六两，水九两。
　　七日火七两，水八两。
　　八日上弦火八两，水七两。
　　九日火九两，水六两。
　　十日火十两，水五两。
　　十一日火十一两，水四两。
　　十二日火十二两，水三两。
　　十三日火十三两，水二两。
　　十四日火十四两，水一两。
　　十五日火十四两，水一两。
　　十六日火十四两，水一两。
　　十七日火十三两，水二两。
　　十八日火十二两，水三两。
　　十九日火十一两，水四两。
　　二十日火十两，水五两。
　　二十一日火九两，水六两。
　　二十二日火八两，水七两。
　　二十三日火七两，水八两。
　　二十四日火六两，水九两。
　　二十五日火五两，水十两。
　　二十六日火四两，水十一两。
　　二十七日火三两，水十二两。
　　二十八日火二两，水十三两。 
　　二十九日火一两，水十四两。
　　三十日晦火一两，水十四两。
　　右此火候，神仙之所，不传下士。药一斤，火一斤，一年三百八十四铢亦一斤。每一阳爻火二两，每一阴爻水二两半，六爻共得一十五两，一斤之数。乾用九，坤用六，共一十五两矣。
　　金华冲碧丹经秘旨卷下竟
　　
