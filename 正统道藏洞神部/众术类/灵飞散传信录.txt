灵飞散传信录
　　经名：灵飞散传信录。唐齐谁编撰。一卷。底本出处：《正统道藏》洞神部众衍类。
　　灵飞散传信录
　　余与宪台察史博陵晦叔，有遗世保形。超蹈山海之契。尝共语：求学之士，探拟赊谬，耻营近实。虚务遐阔，未易凡鄙，便冀飞升，谓金丹坐延，而仙籍立致。夫处心不真於道，炼形未异於常，齿发不驻，颜色随谢。是气血内耗而容状外变，病疾未脱，嗜欲交煎，天生速死，不及常理，区区贪昏，多此类也。今所为异，必求良方。先验容齿，与俗流自别，知常限不迫，方可冀久视修仙材。炼神清虚，求饵芝玉约索精要，近拯形骸，有新闻阅，互相晓导。
　　晦叔异日谓余日：有客话裴都尉者，鹤发早垂，童颜近复，访其所饵，曰灵飞散之功。共知此方，在《千金》第二十八卷。晦叔又日：闻勋曹员外即范阳君彝，尝与修气道客昊含人丹，讲求此方丹曰：《千金》近略，多不真定。此方本出《太清仙经》，可求正文，如法合饵。君彝私志，亦未卜所获。时寓累于故李中书泌之宅，暇日偶入一小室，有书籍盈几，皆断烂罕全，杂委元次。轴阅将半，忽遇一轴，标首完整，文墨甚华，题曰《太清真经》，发视乃灵飞散方卷。君彝执读，欣契诚求，骤告於丹。乃焚香顶奉，涤手持捧，谓君彝日：此真官曲遗，灵应特延，纪於仙书，足劝后学。晦叔以余与君彝莫逆分至，传信可凭，约就谘访，便求传写。余驱乘诣门，问与闻时，因得抄录，与晦叔同之。
　　又方中分味，以云粉为主。是岁余授钟陵奏辟，而庐阜在封部之内，炉峰跳波，脉注溪壑，居人方士，皆引湍春云，水汰日曝，流霜莹雪，丸珠旋螺，宛若天造。货於村市，资为衣食，常肆所积，日取元限。此方难要，唯兹一物，有是行也。实天借心谋，亦将旁利同志，不然何契会如此，以先约话。
　　余私贮灵感，不忘寝兴，行商洛数程，息豹藏舍。邮客有自内乡来者，曰有邓缘融，摄宰前邑，年瑜从心之五，而姿鬓不老，目瞳不昏，理剧接宾，与强仕等力。问其所得，日尝获神方。余至邑征访，乃灵飞散所致。考其传授及药力验应，云昔岁见唐主簿，有道流口付，说是灵仙上方，欲窥功用，可立变鬓发。．融有亲容，颜鬓已衰，将试灵验，因求合分，服三十日，融之亲容，颜发顿易前状。融半剂之效，亦保数十年不改。恨其药力未成，便阙服饵，又远请穷顿。资货多乖，今比凡流，犹有所异。复说在长安日，传张裴二驸马，皆目变效，重符前闻。则此方神奇，验实相接，眼饥口问，积为明征。又孙处士，道问上流。精穷方要，攘此编录，固非偶然。余与晦叔幸君彝之遇，果求向之约，誓心服食，以邀效证他日之异，续此编书。元和七年四月五日，高阳齐推书心记实。
　　《太清经》云：凡欲致万神，求升仙，皆先洁斋清已，香水灌头，沐浴五体，益善百日之后，乃可致神明。欲求仙者，当从北岳、西岳、中岳真人，求灵飞散，得而服之，必得神仙矣。
　　真人日：凡欲求神仙不老，长生久视，白发更黑，齿落更生，面目悦泽，肌骨有光，从表睹裹者，当服灵飞散。
　　老君日：此方术之要，神仙之道，必化之本。道士服之，神仙不难。卫士服之，游於华山。凡夫服之，年去更还。老翁服之，反生童颜。
　　老君日：服此药者，可以不老。十日服之，三年不食。服之三年，可寿三千六百岁。我非一人，皆得真道，保成神仙。
　　灵飞散方
　　云母一斤，炼成者　狭苓半斤，亦可一斤　梧子仁七两　石钟乳七两　菊花五两，亦可＋五两　木四两。一本人参七两　乾地黄十二两，亦可十五两　桂心七两　续断七两
　　凡九物治下徒讫，以生天门冬十九斤，祷麋绞取汁以丸。此药汁多可和之，汁少者波之。着铜器中，悬着饭下，蒸黍一斛二斗，熟出药曝乾。更治梼之令细捷。服一方寸。七日一服。元毒，可多服耳。当食十日身轻，二十日耳目聪明，七十日发白返黑。发尽落齿皆去者，取药二十七匕，以白蜜和之，梼二百下止，丸如梧桐子，可得八十一九。曝令燥讫，视丸表裹相见，如明月珠，或似荧火精珠，或赤或白，此仙人随身常所服药也。欲令发齿时生，日服此七丸，日三服，至发生不白不落。若入深山不食，亦可作此丸，日七丸不饥也。若头发不落未白，但可服散，可寿五六百年不白耳。白者如前法。已白，服药可至七百年乃落。求道服药，不头白齿落者，日两服之，得仙之要。齿骨尸解，道之下者。几作此灵飞散，服之三日力倍，五日血脉盛，七日身轻，十日面目悦泽，智虑聪明，十五日力作不知极，徐行及马，二十日不复当，三十五日夜视有光。
　　治云母法
　　白盥一斤和合　云母一斤，并梼之
　　右云母梼糜勿筏，内重布囊中按挺之，水汰盐味尽，内绢囊中，悬令乾即成粉。
　　一法：以盐汤煮之，尽解如泥状，挺之为粉。又法：云母一斤，大盐一斗，渍之铜器中三四，蒸之一日，於臼中梼之为粉。
　　又法：用朴硝水三斗，煮治云母一斤，取成粉，燥舒之，向日光看元芒，便好。有芒，勿服。服之久后，病杀人。宜精治。此本於卢司勋所得正经上传写记。经中云：梼云母糜后，入重布囊中按挺之，令须入皮囊中，按挺，大抵不如取庐山水磴舂梼者，最为轻／细。自造恐功不至，忽有赢芒者，损人慎之。服药后，禁食鲤鱼，能断一切鱼为上。恐刀砧相染，所害不轻。又禁食血，是生肉、生乾脯之类。血羹是熟血，劫非所忌禁。‘生葱蒜、生韭、酿醋、桃李、木瓜、酸物等，并不宜食。又忌流水。若江行及汉涧元井处，但煎熟食之亦得。大麦损云母力，亦宜慎之。服此药能断叶血，兼修静心气，得效尤速。不得面受，故此批上。
　　孙处士进《养生秘诀》云：臣遇此方已来，将瑜三纪，顷者但美而悦之，疑而未敢措手。积年询访，屡有好事人曾饵得力，遂即服之，一如方说。但能业之不已，功不徒弃也。
　　灵飞散传信录竟
　　
