太清石壁记
　　经名：太清石壁记。隋朝罗浮山道士青霞子（苏玄朗）撰，唐人楚泽先生改编。《新唐书· 艺文志》着录。载外丹方诀数十种。三卷。底本出处：《正统道藏》洞神部众术类。
　　太清石壁记卷上
　　楚泽先生编
　　太一金英神丹方
　　金五两打为薄，刨之擘之，纳土埚中。计先用金五两，水银六两，先於火中笼金薄，与火同色。即别暖水银，暖须土埚中，入金薄於水银中，分而消矣。即以金泥重炼，微耗去水银 。 然后以玉椎研尽乃止，堪入药用。
　　雄黄一斤，梼筛罗之　锺乳五两，好酒煮尽二日夜，玉锤研雌黄一斤，梼筛罗之　丹砂梼筛　云母一斤，水飞擘之，炼如白盐　白石英八两，梼筛　曾青五两，梼筛飞去上浮花　誉石三两，梼筛　水银一斤，以黄盐相得真水银　凝水石八两，梼筛　石膏八两，梼筛　朴硝八两，梼筛芒硝八两，梼筛　空青八两，梼筛右件十五味，并须精好，梼筛，瀑飞之。
　　造大还丹方
　　空青十二斤　光明砂十斤　雄黄十斤　雌黄十斤　金二斤　白石英一斤　锺乳一斤　炮砂五斤　水银七斤　石琉黄八斤　水银霜　七斤　玉屑三斤　石膏五斤　朴硝五斤　特生誉石八斤　云母十斤　降英十斤　太阴玄精六斤　磁石五斤　铅丹三斤　石胆八斤　青石三斤　阳起石四斤　芒硝三斤　蛇林子四斤　锡八斤　矾石七斤
　　右梼拌一依四神法，唯金错作末，分为宠飞，服之令人仙矣。
　　黄帝九鼎丹方
　　雄黄　雌黄各半升　朱砂五斤　石硫黄　白石英　锺乳　朴硝　誉石各三两　石林　寒水石　石膏　禹余粮　青石　太阴玄精　赤石脂　云母　磁石　已上各五两
　　右十七味，并祷醉拌浥浥，吴盐覆之，火三日夜，寒半日，开之重飞七转，用治万病，无发动。　　　　
　　黄帝九鼎大还丹方
　　雄黄　石膏各一斤　寒水石　禹余粮各半斤硝石一斤　太阴玄精一斤，三转煮六十日方解　誉石一斤，三遍煮三十日　金牙半斤，二遍煮一日一夜　雌黄一斤　朴硝　理石　绛矾石　硫黄　芒硝　黄矾　戎盥　空青　石林白石英　孙公孽三转煮。　朱砂　锺乳　矾石　紫石英　云母　磁石　炮砂　石脑　青矾　石胆一转已上，各一斤
　　右件药精梼，更研，醉拌合和，飞之九转，九如大麻子，一服一九，服五丸，万病皆除。一千丸，改形易体，久服仙矣。
　　太一金膏丹方
　　金五两打作薄刨飞　雄黄一斤，梼筛　白石英一两如前　雌黄一斤　紫石英十两　空青十两　朴硝一斤　炮砂十两　石膏一斤　芒硝一斤　矾石十两　云母一斤　石乳十两　滑石一斤　水银一斤　太一禹余粮一斤　石硫黄＋两
　　右十七味，并须精好，飞一依前法。已上小丹，皆是神仙救世疗病之丹，· 〝 、服之身轻涎年。其法具在卷后。其小丹亦不宴，项依古法固济。
　　六－泥法
　　赤石脂一斤　滑石十两　甘土三斤　　卤咸三两　戎盥三两
　　右铸为妮，并用醉拌之，作丸子如手指大，曝乾，火烧一日夜，更铸令细研，取三五张纸，细擘和为妮，入杵日熟祷，用醉拌之，固济上下釜，不令有隙，以堵牙研之须滑，甚用牢密固o 
　　又法
　　取好细黄土坚实者，曝乾梼。
　　又法
　　取赤石脂、左顾牡蛎、细治盐，甚牢密固。
　　飞丹禁忌法
　　春忌戊子、己巳。夏忌丁巳、戊申、己丑、戊辰、己未。
　　秋忌戊戌、辛亥、己亥、庚子。冬忌戊寅、丁未，庚戌、己卯、癸酉。
　　飞丹发火吉日
　　五月五日，七月七日，九月九日，甲申，乙巳、乙卯。又以太阳之月，立夏之后，取甲子成开收除平定之日，并吉。发火取亡更时，不尔取五更，无惊触P 凡合丹，不得过三人，已上即心不齐。
　　召魂丹法
　　一名反魂丹，二名更生丹，三名归命丹。朱砂　雄黄　雌黄　曾青　石硫黄　誉石　誉石各五两　水银三斤，又云一斤
　　右依四神丹方，飞之五六转，精熟，可服。宜与石硫黄九相和服之。
　　石硫黄丹方
　　石硫黄　蒲黄　禹余粮　狭苓各二两。右四味祷筛，密和为丸，丸如小豆，一服二丸，召魂。一丸和石硫黄，二丸同服，治万病，神验。疑太热，除石硫黄，亦得。其丹不得水银，以水银霜上两代之，甚佳。恐水银贵，不办用之，不厌甚多。
　　无忌丹
　　一名坚骨丹，二名无畏丹，三名凝神丹。
　　金牙一两　寒水石二两　石乳一两　雄黄　雌黄各四两　白石英一两　芒硝二两　紫石英一两半　硝石一两　麦饭石一两　朴硝二两　牡蛎二两　锺乳一两
　　右飞一如四神丹法，飞三日三夜，细研丸如麻子，服一丸无不差。召魂丹，久服延年，无忌。
　　紫游丹方
　　一名步虚丹，二名药景丹，三名轻举丹，四名倒景丹，五名凌虚丹。
　　雄黄　雌黄　白石英　紫石英　锺乳　玉屑　朱砂　石脑　石胆　誉石　空青　阳起石　赤石脂　磁石　朴硝　矾石　石膏　寒水石　汞霜　消石各三两右依金英丹法，飞之，极妙。
　　艮雪丹方
　　一名水银霜丹，二名流珠白雪丹，三名流汞素霜丹，四名玄珠绛霜丹，五名太阳红粉丹，六名飞虹化药丹，七名朝霞散彩丹，八名夕月流光丹，九名辰锦流晖丹，十名凝阶积雪丹。锡十二两 鸿霜一斤 特生誉石一斤 绛矾石一斤　朴硝五两　太阴玄精六两　盥一斤
　　右以锡置铛中，下猛猛火烧令镕成水，以铁匙撩去上滓末，别以铛子中炒令稍热，倾着锡水中，以铁匙搅之令匀，便急倾着冷地，少时凝玲如白银，即取矾霜，轻手梼之，以马尾罗筛，朴硝、玄精各别梼筛。即以盐末和水银、锡合梼，以马尾筛之，以诸药总相和．’调和相得，更以白盐作下藉三分许，以物按之令实，即下诸药。又以朴硝覆之。即下文火四日夜，其火炭不过一斤已上。但侯上盖常如人体暖，即渐加三五茎。过此已后两日，即下武火，常使上釜灼人手，不得久住。武火经七日，寒一宿，然后开之，若调火缓急得所，其精并飞出上釜，如霜雪状，或作伏炉盘在上釜，其色妙甚霜雪，光辉焕然，惊骇耳目，好士见之，无不嗟叹。若用火不调，玲热不均，其药精即飞着上釜，颜色青黑。既飞得精药，又飞之更以后药。
　　矾石三两　朴硝三两　白盐一斤　玄精三两
　　右并依前法梼筛，先以流汞霜研讫，与诸药相和布置覆藉，飞之日数，一如前法，可作三五转，然后用之为佳。恐太阴玄精难得，可往河束解盐池近水次浮之，其色理如玉质，形状似龟甲，其黑重者不堪，其黄白明净者为上。其鸿霜得此药，自烂如粉，飞之三五已后，可研极细，以枣肉膏和为丸，如麻子大，一服四五九，加至六七九，万病皆愈。
　　五味丹方
　　水银霜一斤　硝石五两　寒水石五两　石膏五两　石胆五两
　　右梼筛相和，不用醉拌，直尔飞之，入釜三日夜，如飞召魂。
　　五岳真人小还丹方
　　一名金精丹，二名飞空丹，三名仙萼丹，四名救世丹。
　　丹砂　雄黄　曾青　磁石　石脑　朴硝　巴砂　玉英　禹余粮　白矾石　玄石脂　凝水石　滑石　石胆各十两
　　右新苦竹为筒贮之，以蜡固头，按之，纳华池中，二十日出之阴乾，二十日梼筛色别，以醉和为九，纳玉釜中，似炼紫游丹法。勿使气泄，以文武火三日夜。开之，色别梼下如粉。· 第一纳丹砂，次玉英，合之上下相当，密用固济。初用马通火三日夜，后用炭火三日夜，前文后武，飞入上釜，丹成出用之，於乳钵中，以玉锤研之如粉，以大枣去皮和为九，丸如粟米，一服三丸，用饮汁酒下之。
　　太一小还丹方
　　一名太精丹，二名朝景丹，三名凝霞丹，四名落晖丹。
　　水银一斤　石硫黄五两
　　右研石硫黄为末，以白厚纸承之，取於炭火上炙，硫黄镕滴水中，弃前纸。如此三遍炼之，秤五两。又取新瓷瓶可二升已下，内外通有油者，以黄土细筛，．和石灰纸筋相为泥，泥瓶子外，可厚三分，曝乾。又取一新瓷盏子，令与瓶子相当，内有通油者，还以前泥泥盏外，亦厚三分许，曝乾为瓶盖。又令铁状子锅脚与瓶底相当，坐瓶子於状子上。又作风炉，高於瓶子五寸许，四面各去瓶子五寸，砖瓦和泥作炉，下开四风门，待乾用之。又先以水银下瓶子中，微火温之令暖。又取一铛子，镕硫黄令如水，倾水银瓶子中，搅之少时，待玲，水银便如碎锡，可以为块。遂以前盏子盖之，还用前泥密固济，下炉中，即以微火傍瓶四边，炙之令固济处乾。炉渐热，加火。初文后武，令称瓶上火色紫焰出时声动，其火令心虚，稍稍添炭，如此百夜，渐渐退火寒之，开看其丹并着瓶子四边及上盖，其丹状如石榴子，紫黑色。水中研泛之，取细者，色过光明砂，红赤非常。药成细研，和粳米饭，丸之如小胡眼，每日服五丸，至五百丸，万病除矣。一经云：从朝下火，至日午药成，可服。亦和丸。蒸曝巨胜，服白饮汁酒送之，忌血羹鱼脍大醉生冷。
　　太－硫黄丹方
　　一名太阳粉丹。
　　石硫黄三斤
　　右梼研，入丹电中飞之，以两盆子为上下签盖，文火飞三日夜，并飞上釜，如金粉色，可研丸服之。
　　八石丹方
　　一名丽日丹，二名素月丹，三名度厄丹，四名．济世丹。
　　朱砂　雄黄　雌黄　曾青
　　右件四物，飞之三转，堪服。
　　又方
　　雄黄　雌黄　石琉黄　空青　碌青  誉石朱砂　矾石已上各十四两
　　右梼筛飞炼，并同前法。
　　又方
　　朱砂　雄黄　雌黄　曾青已上各泗两   誉石　磁石　朴硝　矾石已上各一两
　　又－方云
　　白石英　无誉石。一依前法。
　　龙朱丹方
　　一名曳丝丹，二名桑露，三名含光，四名吐晖。
　　朱砂　雄黄　雌黄　石琉黄　空青已上各十两
　　右梼筛细研，用召魂电中，飞之三日夜，其药尽飞入上釜，其下滓碎如灰滓，若硬如铁屎坚块者，其药尽。更梼筛，依前飞之，还三日夜，药精飞尽上釜，收取。和好麝香及白粳米饭，九之如麻子，一服一丸，和饮汁酒送。
　　八神丹方
　　一名元精，二名照日，三名流霞，四名神光。
　　丹砂　曾青　雄黄　誉石　石脑　磁石  朴硝已上各＋两
　　右各别绢袋，入三年米醉中，二日夜出，阴乾，各别梼筛。次第下釜中，总下讫，以朴硝覆之，以六一泥固济，文火三日夜，武火三日夜，寒一宿，开取上釜者。又更研，重飞五六转，色白如雪，可服之。
　　太－雄黄丹
　　一名赤流，二名素晖，三名红景，四名重光，五名红紫相问丹。
　　雄黄三斤
　　右以铜器盛之，醉煮三日夜，毒尽。九日更加曝乾梼筛，以醉拌之，曝乾七遍。然后一依召魂丹法，飞之七日夜，白如雪，服之.
　　又方
　　雄黄一斤右一味梼筛，轻纱罗筛，以醇醉拌令浥浥，日曝令乾，又依前更拌又曝，可十余遍止。先以白盐置釜为籍，按之令实。次以雄黄粉与白盐末相和，置於藉盐上，还以白盐末覆之。即以上釜相合，六一泥固济，不得泄气。一日夜微火候，六一泥乾。以后渐渐加火，勿顿猛。一日一夜，过此已后，可与极猛火，令其下釜旦暮常与火同一色，不得暂时令火微弱。如此旦暮猛火常相续不绝，三日三夜，寒之一日夜，开其釜取药，更细研下釜中。余滓又别祷筛讫，即以药之精滓相和，更加以醉拌令浥浥，一依前布置，其文武火势及日多少，一依前法，如此再遍，其药必成。
　　五灵丹方
　　一曰升霞，二曰凌霄，三日灵化，四曰太一召魂，五曰还霞丹。
　　汞霜　雄黄　石硫黄　朱砂　雌黄已上各十两
　　右祷筛，以醉拌，曝乾七遍，入釜中，以白盐花为藉，然下石药，以汞霜为上，即以白盐花覆之，厚三分，依召魂丹，用火三日夜，药成，九如麻子，一服一丸，治万病
　　又方
　　汞霜三斤　雄黄　石硫黄朱砂各二斤
　　右梼筛四味相和，以醉拌令浥浥，曝乾，可四五遍止。自外飞炼，用火日数，一依前法。
　　五石丹方
　　一名五星丹，二名五精，三名五形，四名五帝，五名五岳，六名五灵，七名八仙丹。
　　五石丹者，淮南王刘安好道，感仙人八公来授之，安以此方锡左昊，故得传之人世。其药飞五石之精，服之令人长生度世，与草仙共居。五石者，是五星之精。丹砂，太阳荧惑之精。磁石，太阴辰星之精。曾青，少阳岁星之精。雄黄，后土镇星之精。誉石，少阴太白之精。
　　右以此五星之精，其药能令人长生不死。
　　又方
　　曾青者，东方青帝木行青龙之精。丹砂者，南方赤帝火行朱雀之精。白誉石者，西方白帝金行白虎之精。磁石者，北方黑帝水行玄武之精。雄黄者，中央黄帝土行黄龙之精。
　　右五味并属太微五帝火神之精主之，欲合此丹之时，五味各十两，并祷筛为末，醉拌之，如八神丹法。又须得五帝神符镇丹宠上，乃可飞之。不得此符，终不能成。符在别秘传中，《 老子三部符》 中亦有也。五石者，五星生气。服其真精气，可以天地齐寿。自非至诚好道，莫轻传之。若消石、紫石、锺乳。名日白入石也。
　　又造丹炉法
　　其炉下须安铁缭，可十二三条，长一尺，四方厚四分，布其堑上，相去可二分，缭下悬虚，去地二寸，中开阔四寸半，前后通门，拟通风来去，其缭上着火，其火为风气相扇，极理快然，此法为要。
　　又造药釜法
　　其下铁釜受一斗，径九寸，深三寸，底拒火处厚八分，四畔厚三分，上下阔狭相似，平作底，周回唇阔一寸半，厚三分，亦平。两畔耳长三寸，去上唇三寸半，上盖烧瓦作之，径九寸四分，深八寸，厚三分，上盖稍圆平作之。此釜样是初出精药，所以大，若出精药后，宜用小釜转之。小釜样径口六寸，深二寸半，自外形势，厚薄，同前大釜。上盖径六寸二分，深六寸，自外形势，与前不别。
　　太清石壁记卷上竟
　　太清石壁记卷中
　　楚泽先生编
　　八神丹方
　　空青半斤　磁石白石英朴硝各半斤　锺乳五两
　　右祷筛细研醉拌，一准前四神，唯以朴硝盖诸药上，异於四神，飞之七转。
　　三使丹方
　　水银霜一斤　朱砂二斤　雄黄一斤
　　右三味祷筛醉拌，唯以水银霜覆上，更加盐花盖上，余更不异於四神丹，飞之五转。
　　召魂丹方
　　二名反魂，三名更生，四名归命，五名全生。
　　朱砂　雄黄　石硫黄　磁石各五两　水银一斤
　　右以石硫黄镕成水，倾水银中，搅成碧砂，和诸石药，一时祷筛细研，醉拌，一依四神，唯转数多於四神丹．
　　流珠丹
　　二名红景，三名赤曜，四名重晖，五名红药，六名红霜。
　　雄黄一斤
　　右梼筛细研，醉拌浥浥，一依四神，唯以盐末拌和布置，更以盐盖上，固济，一日夜文火，以渐加武火，使猛三日夜，寒之，取飞三转也。
　　又方
　　飞雄　雌黄等二物各十两
　　右细研，以米醉拌曝，一如四神丹法。
　　又方
　　伏龙肝　盐末倍於雄黄一倍
　　右二味研令细，及总和雄黄等，并搅和布置固济，一依四神丹法。唯火宽於四神，使火欲文多武少，七日一转。
　　造水银箱法
　　水银一斤　盥二斤　朴硝四两　太阴玄精六两　炖煌矾石一斤，绛矾亦得
　　右先以锡置铛中，猛火销成水，别温水银，即令入锡中搅之，写於地上，少时即凝白如银。即以盐二斤和锡，梼之令碎，以马尾罗重罗令尽，即以玄精末及矾石末和之，布置一依四神。唯以朴硝末覆上，用文多武少火七日夜，其霜如芙蓉生，在上甚可爱，取得霜更研。　　
　　矾石五两　朴硝五两　玄精五两
　　右已上更别梼碎，准前布置覆藉，更飞经数转始好。
　　朱砂霜法
　　朱砂二斤，先研作末，细绢罗七褊绛矾一两半黄矾一两
　　右并梼为末，醉和日曝七褊，唯铛下周匝着袖砂，及灰盐为怩泥铛，即着盐平满铛，看药多少，梼盐中作碗形，着药讫，以铜匙按之令实，即加盐一重覆之，更加伏龙肝一重，更以盐上，更以朴硝盖之，用匙按平，即以米醉叹之，即安上釜，固济。先用麻梼泥，泥择扫及固济上釜，可厚三分，极牢密，渐加文火，经四日夜，即武火二日，极猛火一日，寒即以水湿固济处，然后开用之。
　　金银二粉法
　　金银各二两　胡同律二两，梼作末
　　右打金银作薄，即用褚脂於铛中，煮十五沸，用皂荚洗令褚脂尽，即取瓷盆研薄令碎，和盐及银研之，七日已来；即用生绢三重，去水取银粉，向袖砂电中炼，微火，不得令猛，出之更研。然后取胡同律末共粉，一时水炼，即用生绢三重，晨粉啡去水令乾，研极细任用。
　　艮霄丹
　　一流珠白雪，二流倾素雪，三玄珠绛雪。
　　水银一斤　锡十二两
　　右取水银，铛中着火暖之。别铛镕锡成水，投水银中，写於净地中，自成白银饼，取银梼碎，研厅罗之。
　　绛矾　白矾　太阴玄精各四两
　　右并梼和银粉，取伏龙肝、盐末等，和上件药，布置一依四神法，唯以朴硝一斤覆上，更用末白盐花履之牢，固济。四日文火，渐渐加火，仍须微微，不得依四神武火，满七日讫，用猛火一炊闲，寒之，开取其药霜，亦有不上者，并在盐花内结作芙蓉头甲，子，其霜煮炼，候四神法。
　　造内丹法
　　右以前丹飞经三转，并出之，不须出毒，直细研便丸，每内五丸，薄以绵裹其生丹，治疥癣、丁疮、内瘫、久痪痔、蛇咬、牙疼，悉用之。
　　造硫黄水炼法
　　石硫黄一斤，明净者
　　右直以研之，取一净瓦，一头高，一头低，着纸一张，布硫黄於中，下着火，其下处瓦底着小盆子盛米醉，其硫黄入中，并成小珠然。更於醉中取置於瓦，更准前镕之，可经七褊止。然绢重袋盛硫黄，缚一横杖，铛中满着米醉，取杖横於铛上，勿令袋着铛底，煮之三日夜，醉喊即添之，更於醋浆水煮，又三日夜，清水中煮一日夜，然出曝之。安架研之使细，取牛乳五升，将拌硫黄末，即曝乾。乾讫，更拌以乳，尽煨乾，任丸散服之。
　　饵朱砂法
　　炼朱砂一斤
　　右直尔取米醉，煮之三日夜，然更研，取醋拌曝乾，更研十余褊，即止。又以竹筒盛於骯中，蒸之十褊即止，任将饵服。
　　造铁液丹法
　　刚铁一百斤
　　右打作镜，中央开孔容指许，径五寸，厚三分，两面刮削并平净，打作方铄，长七寸，阔四寸，厚三分，上开孔。酒三升，胡椒末、华、拨、乾姜，已上各祷筛。盐一升，磁石十四两，醉一升，以醉和，稍将险镜穿於长铁着上，片片去三分。先埋瓦瓮於地中，瓮内以木为架，架上重安之，以瓦盆覆之，盖瓮口讫，覆土厚一尺。每日以盐水洒上令湿，满一百五十日开之，其镜飞胤，以刀刮削，以酒研泛，取得倾器中，更研以尽然，澄取任用之。
　　朝霞丹方
　　雄黄　雌黄　石硫黄水泛取浮者，倾器中更研以尽　锺乳　白石英　磁石　石肺　云母
　　右祷一依四神，唯数须多，可用醉拌，曝乾之。
　　光明丽日丹方
　　雄黄　雌黄　白石英　云母　孔公孽　誉石
　　右祷筛依四神，唯转数多。
　　凌霄丹方
　　雄黄 雌黄 空青 朱砂 锺乳 誉石 石膏 禹余粮 太阴玄精 白矾
　　右祷筛依四神法。
　　服丹法
　　凡一切老玲疼等病，每日平旦，取枣肉及袅豆豉，并丹二丸，温酒下.
　　服丹禁忌
　　服丹时不得食羊血、鲤鱼、及臭味污秽等物也。
　　服丹觉触
　　服丹后，觉身面上痒，如虫行身面，手足浮肿，见食臭，吃食呕逆恶心，四肢微弱，或痢或吐，头痛腹痛，并请不怪，此是丹效排病之验也。
　　治疟丹
　　每发日平旦，取丹三丸，和酒服，取吐。至小食时问不吐，即吃酒半盏，必须吐。更欲发，空腹五丸，必差。
　　治疮癣
　　针破，着乾湿癣，宜争洗布楷，取丹和酥涂三五褊，即差。蛇咬，取丹和醋拌，差。丁疮针破，内丹三五度，食尽恶肉即差。
　　内丹法
　　取生丹薄绵裹至夜，勿吃食，临卧以中指送丹，尽指深内便外，少闲脐下雷呜，唯须忍。至三更已来忍不得，即於净地，放出脓，三五合连三夜，熟丹补之。
　　治丹发动
　　若觉丹发，即用生熟汤沐浴，葱豉酒一盏，同熏黄法饮。若不定，取露蜂房、甘遂、萎萝、麻黄等分，煎取饮子，一服立愈。
　　说熏黄法
　　熏黄味辛平，大温，有毒。主治疥癣，杀虫蛇毒，却邪魅余。饵且与雄黄无别。若化铜铁为金银，非武都不得。若作世问治病小丹，此即武都与雄黄无异，直尔取之，拌曝一依前飞，飞用极好。此一味自古及今皆秘之，不显於方上，良由此物时间多，无有所宜，恐时人轻，皆共秘之。余今说者，幸诸知心同相传之，勿示非人也。此丹镜一卷，必请得者，尽百年传之取一人，幸勿妄泄，彼此同殃。
　　伏火硫黄丹
　　炼硫黄一片　桂花二斤
　　右直尔取蚪铛绝厚者，可安置飞处，以盐纳铛中，可四面，各厚三寸，中心作窠，硫黄安窠内，上头着盐，亦厚三寸，皆梼作末，遣密底下，渐渐着火，作饭无异，一日三褊换盐。若了可着水涛晒，然后始着甘土泥苞最，待乾，渐渐着火，不得令绝，赤少问即休。更别淘晒乾，乃研，以白粱粟饭丸如梧子。一日服二十丸。
　　丹经秘要口诀
　　黄袂苓乌头俊   青神羽理空青   白素禹余粮   青龙膏曾青   白虎脑水银   玄武骨矾石   束野朴硝   单青青硝   朱雀并帝男精俱雄黄   黄龙肝锡丹   帝女髓生朱砂   赤帝流珠水银   银丹者黄丹   青帝味青盐乌牛   五岳脂五矾   西戎淳味戎盐   石停脂石硫黄　　金贼确砂   石味石盐   阴兽玄精乌牛粪汁   乌墟香附子   黑帝味黑盐   阴龙肝狗血，一云狗粪。   石味灰石灰   阴兽当门乌牛胆   夜光骨并虚销薪麻苇   越鳌曲风烟   天器土釜   三变得苏骨泽泻   蠢蠕浆乳汁   义物银   猫虎脂蜻脂   青牛落咸土   昆涛梁原缺   黄乌首黄乌头   黑龙膏黑狗粪
　　合药诀
　　蚌精真珠　阴运水精　栖龙膏桑上露　青油羽空青　　黄帝足郁金根　尚丹田紫朴　天师食禹余粮　兄长生牡丹　屈原苏胡同律　雷何督子滑石　西兽衣驰毛　四海分居牡蛎　白阴瓠汁狗胆　五色扶桑五色阳起石　帝流浆并定台引针俱磁石　绝阳白玉时空亭葱　几公白锡　圣无知赤盥　阳华羽釜盖是　阳曹萼土釜六一泥六种作一泥　五栽五谷芽　大洞滑汁千寻子，一云槐子。
　　伏火法
　　水银随多少，以白瓷器盛之，以牛粪和灰盥厚荐底，於灰盥上着灰为覆，密际阴乾。
　　以灰和细毛，苞瓶一寸，除此泥乾，亦得其器口。先以桑灰为硬泥，绵袅塞之。然加苞法，只盐灰为泥，泥塞其口亦得。若欲速乾，微火及以坚灰相兼烧养之，养目牛粪为曩，烧者炭为裹，尽表附相次成矣。待玲取之，汞与廉等霜色凝柔刚义。
　　四神丹方
　　朱砂  雄黄  曾青  雌黄
　　右四味分梼末筛，白盐为籍。次布曾青，次雌黄，次朱砂，次雄黄。又以白盐覆之，以上下相合，以六一妮固济讫。文武火常法飞，经七日夜，火法如此。
　　又方
　　任以四味直尔梼筛，以酽醋拌之浥浥，十褊晒，入釜安置依前法。若依此为之，得药倍多，而又色好。
　　治口血暍方
　　取蒲黄四分罗，取附子一半片炮，已上二味，各别梼，取白鸡冠血和怩，泥之立止。即急洗之，不然却皈向一边。
　　太清石壁记卷中竟
　　太清石壁记卷下
　　炼锺乳法
　　《太清经》 云：取好锺乳细末，纳金银瓶瓯中，内瓦一片，用消石一分，密盖瓶瓯上，勿令泄气，蒸之。用时自然作水，名日炼乳，服用时最佳。
　　作铁粉法
　　又取好嫔铁为上，细错为末，淘去土气、以三年好醋於小瓦盆子中，拌令浥浥，以糠火中烧盆子底令乾、入铁臼铸之，以绢筛之。余脚依前梼，以尽为度。造二十土埚子，微令作佛家岚样令缺。后以醋拌铁末浥浥，内埚子中，密封不得虚泄气。台上坐甘土埚，以牛粪火烧之州日夜，甘土埚令紫色出，以水飞之。如有脚，依前水飞之，以细为度。即以甍盆中细研之，和入药服之，与五金同。并忌龙葵，乌牛肉，鲤鱼、蒜等。
　　又作铁粉方
　　取铁一斤白色者，用镜胆折者上，如好嫔铁亦得。以跑刀削令细尽，不得和土石，取一斤挣淘二十褊讫。取好白诤炮砂三大两，取水一升，以铁砂水三味搅，令炮砂消尽铁，纳钻中，以火煎水尽，即以硝石一两，以水一升，浸经七日，又纳铛中。依前煎水尽，日晒，两日讫。即内埚中，以盖密固济，从微火渐渐加火猛一伏时，少问令玲即出，勿令灰土入。即以瓮盆石锤，研之令极细，水飞三褊，比去水令乾，其粉即成，蜜和为丸，丸如小豆。每日食后一丸至两丸，忌龙葵菜。
　　服诸丹法
　　取枣肉曩如大豆，日服一丸，不得觉触，加二丸。每一剂百丸。唯八十下二十上年，宜服。两岁长病儿，三岁已下小儿女，恐力弱不得服之。自外服皆得。唯不治疸黄一色，余病皆治。量病加臧下内，最良兼服，此是表裹功有验。如有吐痢，不畏，有气腹中痛，并是丹之功力，勿怪。唯忌牛肉、白酒、麻子、血羹、生菜、萝卜、芥子、胡萎、芸薹、蒜、乔钙，自外无忌。服丹后七日外，任意当食。
　　疗病状法
　　大热风，眉须堕落，服四百丸，并服杳仁。刺风，服二百丸。头风，服一百丸。半身不遂，手不至头，服二百五十丸。上气嗽逆，服二百丸。贼风入心惊走，一百丸。伤寒风，四十九丸。癖痉、气块，各服一百五十丸。虫毒，服二百丸。冷心痛，七十丸。历节风，服二百丸。身上历泄风，一百二十丸。妇人断结，一百丸。痉卒、心痛、蛔虫痛肚裹、玲气肠呜，各五十丸。妇人带下，二百丸。妇人发乳、吐血，各一百丸。下痢，四十丸。发背，一百丸。妇人月水不调，七十丸。脐下绞结痛，五十丸。疳湿溺，服八十丸。时气，二十丸，初三日已前服三丸，令吐。玲痹，五十丸。因产中风，五十丸。内瘫肿，二百丸。骨蒸疮，用末和水封之。蝼虫，五十丸。反花疮及玲瘦，末封。疮上。丁疮，末封。．惊，服二百丸。面野赠，一百丸。宿食不消，心腹胀满，各五十丸。男子痔疾，一百二十丸。百节中大风，一百丸。风黄，一百丸。蜂蛇蜘蛛咬，并末封之。五脏中大风，一百丸。腹痛，五十丸。肠呜结痛，五十丸。损伤，五十丸。胃中气反胃，各五十丸。口乾、舌焦，各五十丸。喘息、咽热、消渴，各五十丸。咳嗽喉痛，妇女崩中，血温瘴气，各五十丸。顽痹风，三百丸。脚弱腰痛膝玲，手足热疼，不可持物、各五十丸。疝痕内，五十丸，并服之。绝筋破骨，损聚恶气，各五十丸。鬼症风飞，尸遁痉，蛲虫心痛，各五十丸。梦与鬼交邪病，各二百三十丸。破坚积逐，九府破，结固癖块，症气玲症，流血闷绝，各一百四十丸。鼻中宿肉，血出不止，身体白驳，惊邪心悸，痛死，肥发汗热，风下乳汗，各一百二十丸。妇人断孕，五劳七伤，各一百二十丸。男子虚损，弱阴下湿，阴痿下坠，一百二十九。白虫内，五十丸，并服。大风疾初觉者，服三百五十丸。女人下坠脱肛，服二百丸。杀精物疳疮，诸痪、癣疥、瘫毒、疗疟等，并服五十丸，及末封。血脉发者，服二百五十丸。偏风半身无汗者，二百五十丸。长患症心痛，二百丸。四肢玲痹，二百五十丸。毒魅病，一百五十丸。虚病，三十丸。
　　服八石丹法
　　使饥平旦空腹，服一黍米许，以浆水送丹。若作丸，丸如小豆，一服两丸，微吐痢为度。初日服丹，不得饱食，食则伤人，常须节勒所病差后。服丹后百日内，觉四体昏昏欲得睡，并有沸子出，此是药候滞气，亦不须怪。
　　服八石丹加金银粉共飞之法
　　无问饥饱，每欲外时，以银匙子取如麻子大，置於舌上，任消散。一服之后，乃至终身。旦起漱口水，及食讫漱口水，并须咽却勿遗弃。百日外四体热问洪肿，褊身白疮出，疮出大好，勿怪也。即肥猪肋下肉五两熟煮，令温水饭盐瞰，即愈。若不止，即以金浚两大豆许，服即愈。
　　服八石丹慎忌法
　　五加皮、青蒿、铁浆、诸血羹、白酒、陈米麴、臭秽、食醉、滑热钙、五辛、生菜、瞋怒、忧惧、房室、女人，大忌。此药大安稳无动。按《 仙经》 云：三两为一剂，服之二两三两，百鬼恶神不敢近人。五两，五脏六腑变为金花，名纪玉府，长生无死。治病之源，俱依后制。若也欲拟延年益寿补益者，可长服。以金薄二三两，和成丹，与金飞取，研炼使熟，大小如法，不吐不痢，甚得安稳。若於深山空寂之处，夜暮独宿，以丹一大豆许烧之，百鬼猛兽之类，自然逃避。若在路行瘴疫、天行时气染病者。以诽帛曩之，任从多少，男左女右带之，厌鬼病亦不畏也。
　　八石丹治人癞病法
　　眉发堕落，支节肿烂，癫症风邪，狂言狂走，癖块坚硬如石，症症九种心痛，天行时气，心腹胀满，八种风，十二玲痹，褊身顽麻，肢体恶疮，服丹后百日内，不得饱食，杂食诸血肉，百日内慎之。凡癞有五种，一青风生青虫，二黄风生黄虫，三白风生白虫，四赤风生赤虫，五黑风生黑虫。欲知此病，服丹即知差不差。服丹下诸虫出，唯黑风生黑虫，量拱手者，此名正报，不可治也。自外并治得差。
　　水炼云母法
　　取其云母，向日看五色焕烂然无瑕秽者，良。又取云母细擘讫，盛於布袋中，挣洗釜内，於釜裹别以一木，横釜口上，悬袋，勿令着底。即以一二升成炼白盐，投釜水中煮之，常令沸不绝，候少臧即添水。每三日宜一度。易去旧水，更换水杂盐，如此经七日七夜止。即以云母水中诤淘之，洒出水，令水气泣。计云母五升，可加白盐末二升，置木臼以木杵梼之，须臾即熟。讫以所熟云母，置大盆中，以水灌搅之令散。良久，乃倾出。取上细者，别置一盆内，又更以水投搅之少时，依前倾出，取细者。不过一两度，其细者即尽，其厅者不尽，洒出外令后泣，依前取白盐梼了熟，又以飞取细者，曝之令乾，名日水炼云母粉。无木臼以确梼之，亦得。不如木杵臼铸之为佳。
　　服金英等诸丹疗病法
　　腹内玲疮癖症块如博，又心刺胸不能转动j 积年累月食饮不下，服一百丸。腰疼膝玲，阳气不兴，梦与鬼交泄精者，一百丸。下部虚，三十丸，立验。生熟二脏不慎食，最佳。四肢沈重多睡者，一百丸。手足不能收摄，半身不遂，全体总废，久而不疗，即便致困者，服一百丸。刺风，四十丸。腹中玲痛，一百丸。五劳七伤，一百丸。风狂走，一百丸。消渴，五十丸。宿食不消，一百丸。贼风入心，一百丸。夜外咽喉乾燥，舌上及顽，服五十丸。
　　服良曾小还丹等法
　　脚气，服一百丸。食，不下，心头胀满，腹内气填胸，多吐玲沬，身体虚玲气肠呜，一百丸。食噎不下，五十丸。吐血不止，不下食、一百丸。头风、刺风、热风、腋风，各五十丸。伤寒，服十九丸。乍寒乍热，五十丸。面黄水肿，一百丸。青风面唇爪青，服一百五十丸。暗风入头，掣痛连眼精，一百丸。痰饮添酸者，一百丸，脚转筋，一百丸。风颠狂走失心，服一百丸。若胃口急闭不能食，一百丸。身体羸瘦盗汗，一百丸。燥滞疳枯，一百丸。好睡，一百丸。妇人赤白带下，血闭不产绝绪，服一百丸。牙痛不堪忍，取一丸於绅孔中着，以蜡塞孔，立愈。蛇蜴蜂趸蜈蚣诸毒咬，螫毒盛不可忍者，以丹及醉和调泥作饼子，如榆荚大，厚薄如三重莲叶，．置疮上，以艾灸之三五灶，立止。亦有扉和丹，向火微炙令乾，便薄之。毒蛇如伤经二日三日肿大者，醉研如坩汁涂疮上。卒死气尽，或经半日已来，宜以丹和酒，不尔饮灌之；令入腹内，以手按捺腹内，丹气流通，死者便活。若口噤者，揭齿灌之，并与四五丸服之差。百虫毒在腹中，无问远近，一百丸差。牛马疫气相染，服五十丸。牛马疫病，斟量畜之大小，以汤研五六丸灌之，再服二丸。疟病无问日月深浅，未发前服二丸。欲发时服一丸，远不过三服。妇人胎死腹中不出者，多日少日体困极垂死绝气者，以丹三四丸研碎，酒温送之，少时觉腹中呜，胎即出。若久不觉有异者，更与一二丸，酒半盏发之，立验。夜卧不安，精神错乱，觉如昏昏醉人之状，以醉研三五丸丹，涂手足心上，不过三五日差，又服五十丸。杂虫、痔病、蛔虫、寸白虫、心痛、吐水等等，明日平日一欲服丹，今夜少食令饥，空服三四丸，或加至五六丸，日午前虫并出。若一服不差，他日更二丸，愈。痔病用三十丸，蜜和，痔孔纳之，验。疳虫无问丈夫小儿，宜以成研丹二三丸，如大豆粒，与腊月堵脂可枣许，相和调绵，缠一筋头，以丹涂着筋头，纳下部中，不过三度，差。诸毒肿，宜以丹和醉研。以泥肿上，乾易之，三两度，差。丹乾重封。不尔将醉酒滴肿上。月经不调，服一百丸，半纳下部出臭血黄水，立验。乳瘫，研涂上。邪魅妖精恐怖，各带五十丸，每夜门前烧一丸。患肉疟无问处所大小，以针瘾上作孔，以丹和腊月堵脂涂上，向火温然后灸之，夜再三摩，已摩亦摩灸，无不差。丁疮，针刺多孔，即以丹十丸，於阴地持柔合大饼，厚两钱，当肿上，艾灸十壮，以疼为度，差。瘦疮，腊月堵脂和丹如葱茎，，纳疮中，食恶血尽，以大豆汁洗之，以熏陆香和羊猜脂贴，即差。秃疮，以醉坩汁洗拭乾，以丹末和猜脂涂，不待痂落，依前更涂，不过两褊。冷疮经年累岁，脓水不止，以丹深纳孔中，以帛曩之，不令药出，日着一丸，不过五日，即差。大痛不堪忍，亦不须去之，疽瘦赤疱，风痛疥癣，十年不愈，针刺患处血出，以丹末和醉蜜涂之，痂落即差。月虫逵人面口，此疗之立愈。以成研丹末，和堵脂薄涂之，不过三五度，差。产后血不止、服一百丸。难产，三丸和酒服之。白癞，服一百丸，和醉涂之。狐臭亦然。紧唇，以成研丹半小豆许，薄涂之，即剥羊皮贴之，不过三五度，差。
　　服丹人消息法
　　凡人服丹，宜平明空腹，净漱口，洗手，面向束，服一丸。每朝如此，不可更加。皆须枣裹之，亦如蜜咽之，白饮清酒水送之，并得。服丹之时，慎黍米、牛肉、羊肉、血羹、白酒、煮钙、鲤鱼、绘等，并不得犯。凡服丹十五日已来，当觉有异之势。或有褊身微肿，手足顽楚，四肢不遂，肉裹疮疼如虫行，此人犹有玲风故也。或有呕逆，口中吐水多涕唾者，此人犹有腹内脾肺问病故也。或有头痛目眩，唇乾面热，眼中泪出，鼻内水流，此人犹有热风故也。或有手足烦燥，胸脊疼痛者，为五劳七伤。或有大小便微痢，脓血不止，泻出诸虫，此人有三焦之疾故也。或不觉有异者，但有前应，并勿怪之。此药气流通，得神药力，病动之状。如不忍耐者，即便三日五日且停将息，以生熟汤沐浴为佳，吃玲豉麦、玲粥一两顿，亦好。待气力平复，依前更服。勿见小困，即便停之。
　　夫药不瞑眩，其疾不廖。初须小困，后大效。凡服丹过八，吐痢不止者，宜食玲葵殖、玲豉粥、玲麦粥，并佳。又生鹦子五颗，打取白，一服五颗，频三朝服之佳。又白乳一合，和玲水一两，服亦佳。又冷水淋三升，细细须臾即定。若不定，依前更淋六七升，即差。又炼朴硝一两，和玲饮顿服，亦佳。又用硝石一两，研和饮服，亦佳。又用水银霜、寒水石、石膏各一两，和研，玲清饮顿服一两，服亦佳。又煎甘豆汁，玲服立解。又食玲饮三五口，又服生芹汁一升，亦佳。又人参一两，甘草一两炙，以水一升，煎取一合，玲服差。丹涂疮痛不止，宜取黄蒿，梼取汁洗之，止。又方用乾枣汤洗之，亦止。
　　神仙炼金石形质，各有美恶。朱砂光明照彻，如石榴子者，良。雄黄色如鹦冠红色温润者，良。玉质多种不同，取其色白争，有温润之气，无瑕类之玷，扣之作清声者，良。白石英无问赢细，但其表裹光静，明彻无点污，置水中与水同一色者，良。紫石英形如棂精子，光明照彻，轻明可爱，无可比类者，良。磁石但取引针相连五六者，为良，连针唯多最好。云母薄擘之，向日看焕然，并有五色晃曜人目者，良。锺乳於飞化销铸之中，亦必须上好者，但取其颜色润泽、康而且厚者，良。矾石有五种，有黄白青黑赤色者，但世人唯用黄白矾二种，自外不堪多用。黄色但是炖煌出者，皆好。白矾出昊地者，良。其余不知。硝石，远古相传硝石能化一切金石为水，服此者咸可长生不死，难言之药，竟不言所出之处，徒有硝石之名，其与无不异。近代有贞白先生陶隐居，条撰《草木方》，言朴硝是硝石之朴，又言一名芒硝。寻其事由，俱殊为乖僻。又按《岐婆论》云：硝石本出乌场国，其气臭，飞乌闻其气，则不敢上过。直尔单服之，则能使人身内所有虫，其药入口，立化为水。又炼一切金石服之者，皆可长生。服朴硝，取不中风而形质又不枯燥，色带青润者，良。芒硝如阴地积雪温而且润者，良。金银二种虽是人贵，不废人尽，惜故不言。禹余粮出泽州界诸山。，其色有五种，白赤黄紫黑色，所用者皆以色黄者为，新熟似蒲黄者为良，余色者不堪尔。石中黄子出沁水源，形如鹦鸭子之状，打破有黄水，如鹦子黄，得三升五升，服之长生不死。
　　紫雪法
　　治脚气毒褊，内外烦热，口中生疮，狂惕叫走，发解诸草石热药、毒发卒热、黄痹后毒等，最良方。
　　黄金一百两　白银二百两　左侧寒水石四十八两　石膏四十八两　磁石四十八两，并以清水一石煮取四斗，去金银石等药，又入前料中升麻玄参各十六两　羚羊角五两　犀牛角五两　沉水香五两　丁香四两　青木香五两　甘草八两，炙
　　右已上并细切，和煎取汁一斗五升，去滓，又入硝石四两末，消精四两末，和汁微火上煎之，可七升，盛木盆中。又入成研朱砂三两研，麝香二分和搅令调匀，经二日成紫雪霜耳。几病人强壮者，一服酒二三分，和水银服之，劳痢热毒风，小弱老人，或热毒，增喊服之。若合一剂，可十年用之，神妙不同。几药脚气经服石药发热毒问者，服之如神水，和四分服，胜三黄汤十剂。
　　金英丹方
　　雄黄　空青　石硫黄　太阴玄精　锺乳　白石英　云母　紫石英　昊白矾　硝石　石膏　禹余粮　寒水石　绛矾已上各二斤朴硝　芒硝
　　昊盐已上各二斤金十两汞四斤
　　右取金打薄，纳汞四斤为＇泥，研令极细，以布绞去汞二斤，即吴盐一斤，和泥研之。即取前十七味药梼筛，一如九鼎丹法，布置炼之。且下一半，即入金泥，着诸药上。又取药余末，共炼一百日，分为五电，其金泥亦为五分，一依炼法覆籍，以文火飞之，收丹精了。次重盐着於汤中，其盐销镕，金色如铜，仍喊三两已来。若欲用之，还取盐和烧之半日，还赤，转依前满七转，取热任用。
　　造砒丹法
　　取上好砒一斤，研筛为末，绢罗之令尽，取头醉三升，白矾三两，梼筛为末，投在醉中，消以醉，拌毗令浥浥，即火熬之。又於鼎中盥搅之，令盐乾为度。出来泸令乾，又日晒，如是经二十度止，令乾。取盛五两，梼筛如钙置鼎中，以晒亦着火三两，茎和然后却梼盥为末，即布在鼎中令平，取前毗药入於鼎中，以鹦翎扫之令平。然后取一、盆盖，与鼎上下相当。即取炭灰水飞，取细者澄滤令乾，以醉和研之，入盥二两，灰相和研相乳入，稀稠得所用，将固济
　　盆唇，勿通风，厚一米已来。即鼎下着炭火。其炭长五寸，初三茎横在鼎底，飞之第三日。更加一茎，到午时后更加一茎，到初夜更加一茎，其第四日辰时，即寒炉一日夜。炉玲即开，以湿布向固济处湿洒，即去泥开之，其霜飞在盆底。取之置在盆中，又斫着醉拌，一依前法。如是三转止，取盛之於铛中，醉煮一日夜，即取梼研之。又取甘草三两梼碎，以水二升煎取一升，即投药在铛中，以甘草汁煎之，乾以粳米饭和研，丸如麻谷大，晒乾，服之能治疟、心痛、牙疼。第一三丸，和醉研服之，自吃，飞七褊。
　　凡造鼎釜，口阔六寸，深五寸，底阔四寸。
　　太清石壁记卷下竟
　　
