巨胜歌
　　经名：巨胜歌。柳坤用撰，出矜五代北宋时期。一卷。底本出处：《 正统道藏》洞神部。
　　巨胜歌
　　玄明子上清大洞道士柳冲用
　　《陶真君三篇》 云：以水银为金丹者，妄人言也；朱砂可以驻年者，不知道人也。且水银非五行正位，朱砂非龙虎配合，若以水银为还丹之要，可以耕石而植稻耳。死抱朴子以二山之秘，铅汞之源，晓论丁宁，迷者至死不悟。《混元经》 引五行相克，更为父母，此盖明乾坤之道。《金碧经》 云金土相配，《参同》 亦然，引验至明，指示不昧。且龙虎者，阴阳之轴辖，造化之枢机，虽日坎离，实亦天地。以刚伏柔，从无入有，五行节序，各得其位。在於配匹，举束合西，一气既分，三才并列，六爻递设，四象具陈。然可伏炼丹砂，斯道玄微，世人罕测。只如《参同》 云：以金为堤防，水入乃优游。金计有十五，水数亦如之。临炉定铢两，五分水有余。其三遂不入，水二与之俱。此数句是大药之纲纪，如金水枢柄。人皆不晓是道，但穿寻巧谲，自率胸襟，无师执文，终无得理。诚所哀哉！．且古歌云：始青之下月与日，两半同升合为一。举世不知此义，但伏汞与砂，不然则取朱砂中水银，多门燠伏，变为烟烬，何由还返？不亦谬哉！．太易云：二女同居，其志不相得。是即位而居也。北方坎是阴，返而归阳，南方离是阳，伏而为阴。日中之有乌，月中之有蟾。乌者阴精，都归其阳，故曰生男不生女，明矣！大凡果实因毫末而生，长而秀，终得其实，实之於树，树亦不知，是为自然。《太易图》 云：凡有阴阳，即生人民禽兽草木。若以水银朱砂产於巴蜀，其不出水银朱砂处，即不合有人民禽兽草木也。以此方之，不亦愚乎！．水银朱砂有自然之者，非世人可解，千变万化，难穷乎理。圣人多借金石以名之，坎居七十二石之长，何由之？歌云：不用雄兮自有黄，是此义也？若用水银朱砂，见火即飞，何门可住？纵伏火以为坚质，本亦不存，无生长还返之道，那肯致焉？又以雾散若风雨，川流百脉，即乖矣！．经一不．得一万事毕，又云得一莫执一。杳杳冥冥，其中有精；恍恍惚惚，其中有物。玄之又玄，体道之宗。是各一二，参及五行，戊己之功。叹铅之美，实难明解。《 参同》 云：有若汉经星，百川流带海。举世不可知之。《 元君歌》 日：五内斤两文藏萝，赤盐白雪成雄雌，真还在此人不知。即应不用人问朱砂水银，乃知万物因一气而生，三才因万物所育。又歌云．．一黑所失，犹如瓦砾。此论鼎内之事，非外旨也。余少亲儒墨，长学玄风，偶因求痪之余，近得长生之道。虽尽彤檐之任，有暂朱绶之荣，辄以护学，将论大药。穷其精实，究以玄微。曾遇明师，获传要妙，固非谬妄，演道贤良。为《 巨胜歌》十首，其问歌咏铅汞五行之妙，后来学者，用桔迷惑云尔。
　　其一
　　九鼎何所自，都因一黑生。银铅看得所，龙虎自吞并。铢两相句制，河车辨性情。循还依节候，还丹应可成。
　　其二
　　龟蛇体殊异，铅汞共宗祖。二女虽同居，良媒分子母。配合由三花，青龙句白虎。四象既可凭，五神当有主。
　　其三
　　巍巍尊复高，飘飘何左顾。世人徒炼丹，不识神仙路。众石属坎宫，假名皆不悟。黑白既不知，流年亦虚度。
　　其四
　　尽言水土金，三物成大药。假气递相生，相生复相烁。黄芽不是铅，元向铅中作。举束已合西，戊己为囊弃。
　　其五
　　二八成两家，中弦敌二八。乃知天地问，阴阳制枢辖。子因母而生，母因子而杀。长养婴孩精，温颜防利滑。月满每成形，抽添还暂歇。壬子一阳巨胜歌生，循还至亥绝。若知出世期，神符与白雪。
　　其六
　　修真炼形须守一，参差一二炉问失。且将壬子制裹蹄，不然更泥扶桑日。必令有味到无情，方保元和天性质。不要他处觅良媒，夫妻由来相配匹。马牙从此胜琅讦，弦望晦朔候迟疾。乃知束西定圆方，世人莫馒夸奇术。
　　其七
　　水母金父不易识，化他流珠转辉赭。假气若到白雪宫，黄芽从兹实难测。堤防坚固半浮沉，诧女悲吟宁暂皂○ 
　　其八
　　古诗歌诀尽分明，只是迷人强穿凿。至道犹来不甚烦，妄将砂汞相交错。未知赤血与青腰，终日只向铅中作。铅中有物岂易修？失之一气无断锷。
　　其九
　　黄芽不是铅，二物生丹田。若求巨胜法，铅汞须自然。都非世问有，不问愚与贤。日魂与月华，识者皆神仙。
　　其十
　　太元道士本神仙，移名中都学自然。世人炼药迷金水，烧尽黄芽不识铅。西蜀水银人竞采，得火须臾变．作烟。若能得一莫执一，妙法玄之又更玄。
　　巨胜歌竟
　　
