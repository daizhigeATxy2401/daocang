许真君石函记
　　经名：许真君石函记。二卷，假托许逊撰，当出於南宋。底本出处：《正统道藏》续道藏。
　　石函目录
　　卷上
　　太阳元晶论
　　日月雌雄论
　　药母论
　　药物是非论
　　丹砂证道歌
　　卷下
　　圣石指玄篇
　　神室玄明论
　　金鼎虚无论
　　明堂正德论
　　许真君石函记序
　　真君姓许，名逊字敬之，汝南人。其祖父世慕至道，西晋武帝太康元年，举孝廉，不就，朝廷加以礼聘，真君不得已，拜蜀郡旌阳县令。因世乱，弃官入道，精志修炼，乃踵孝道明王之教，真仙飞举之宗，功着行成。收斩蛇蜃，咒施符水，疗病回生，不计其数。后於东晋孝武帝宁康二年，甲戌八月一日，於洪州西山，感上帝玉诏，举家四十二口并百好，拔宅上升。乃留下一石函，谓曰：世变时迁，为时之记，后为张守发其函，得函中秘文九篇，乃真君修炼金丹之上道也，名《石函记》。西山玉隆高士谢观复，洎高弟清虚羽衣朱明叔、东嘉郑道全等，递相授受，传至于今。此文乃上品升举之机关，非丹术旁门之小道，宿有仙骨，获遇斯文，得之者宝而藏诸，非人勿示。篇中誓愿深重，请细警焉！
　　许真君石函记卷上
　　太阳元晶论
　　玄元大道，无象无形，感於自然，而有动静。动者，元阳也，元阳即元精，元精生真火，发生於玄玄之际，离合而成魂，乃日之始判也。明出扶桑，九炁澄辉，腾光遍照，普天之下，所谓阳明之辉，红离透景也。晶明照耀，涌出龙光，结成金霞，玉气珠彩，祥烟瑞光，满於空中，云藏九重，圣藏云光，贤藏云光。金藏云光，玉藏云光，珠藏云光，香藏云光，华藏云光，水藏云光，火藏云光，放种种光，洞照天地，分霞逐彩，布气生灵。生灵者，始生一，一生二，二生三，三生万物也。水陆并济，不可胜计。至於幽阴粪壤之中，坚刚顽石之所，山岩草木，生地成形，善走能飞，凶妖恶怪，无不遍也，无不通也。且能飞者，有寻妖逐怪之禽；善走者，有数夫不可当之兽。至大有驼牛象马之畜，至小有芥粟微末之虫，朽蠹腐化，胎生卵湿，含灵蠢动，无不从也，无不由也。各各禀性分形，因仪化质，随方逐位，各分其色。得红而红，得黑而黑，得青而青，得白而白，得黄而黄，五行变易，感位而生，岂假染哉！至於含化育彩，含化者，石中感气，化而生灵；育彩者，乃色分浅白，轻黄，淡红微翠，深青沉黑，异绿奇红，妙颜绝色，各得其态。皆神运气化，而成自然之质也。物得之者，气禀有浅探，故色象无定休，任其大道，自化者也，故云无形之形，神化之化，可谓道也。所谓在天悬象，在地成形，在石成珍，聚精而为宝，宝即光明也。奇哉！大道如是，孰能结金华也。火盛消金，金伐木荣，木荣者，表阳而枝布，裹阴而华施，阴真君云：金华生兮天地宝，人会此言真至道也。须臾时分斗转，象逐亏盈，盈则木盛而坚青，亏则华伐而凋零。何也？始则阴阳相伐而成者，道之委也，伐则华残乱落，如飘红粉，是魂跃弄精神，轻红飞魂灵。红有浅深，粉有重轻，色深休轻，飞而炎上者，若紫霜玄盖，在鼎凝结，即地黄金粉；色浅休重，养之色变庚黄，是火养鲛鮹，乃丹阳换骨也。魂随魄住，魄逐魂生，魂耀紫华，魄以收阳。收阳魂气入魄腹，藏魂在魄腹，日月气双，龙呼虎彩，虎吸龙光，二气吞并，笼罩四方，合和四象，气禀中央。故气一变而为水，二变而为砂，三变而为汞，四变而为金，五变而成丹。此丹聚天地之灵晶，夺日月之光明，摄坎离之水火，追地魄，合天魂。龙虎作丹砂，飞乌走兔华，，和光同入室，唯尊九五家，药物是非理，白虎青龙髓，根蒂出黄芽，金银满我家。若将济人命，人命永年华。得服之者，飞天涉水，龙鹤可驾。此无它，皆之所化也。药化者，火得神用，药有灵通，道合自然，功成妙矣！或问调和鼎鼎，吸九龙红日之膏膘，其义何哉！答曰：铅为神器，器与神通，器因神化，神器合和，共为一休，自然呼吸相应，则神随吸至，光逐神彩，霞落青云，琉红坠速，灵晶上降，撮归水府龙官，养之紫寿。金胎真气，化为金液，潜随造化，汞自然生。经历十二时中，循环戊己，火分四正，则二至二分。二至则子午辰，论之则千变万化，出入虚无，开张众妙之门，现出升天药祖。得而修之，岂不长生升云，飞朝玉帝，为清真灵妙之神仙？岂容易而求哉！此道真秘，炼士罕得而闻之，所以流浪生死，去仙道远矣！且夫龙光者，乃火中之精，晶中发明，明中出光，光中生焰，炎焰通灵，光明炽盛。中有金碧，空青圆光，九万广旷，无边荧荧。郁仪之光耀，太阳南明，太阴北黑，南北相契，两神相得，男女相和，水火相济，水得火而生光明也。夫太渊玄英者，纯黑休也，潜形沈彩，岂能化现玄英黑月？因抱阳之气，得以生明，积阳易阴，成其岁月，阳居其数，推迁不止，故有圆缺亏盈，常在晦朔之间。晦而生暗，朔而生明。故三日阳生，震动於东，太阳郁仪之光，结璘生明，寄休西方之位，谕如结璘，友於东西，道在得朋丧朋，是谓郁仪结璘也。大哉！太阳郁仪之光，渊明四隅，归光於中，名曰五德。五德者，五星也，光分万象，各得微明，为月夜照，晓则藏辉，昼夜交光，乾坤合休也。谓月含其光，是日之精，是谓交光。晓出於东，暮落於西，故曰合休。大丹若不以日月交光，乾坤合休，更假何物而为之乎？则非人间水银朱砂，五金八石，所谓太阳玄元之妙也。乃飞魂腾化，则至精至灵，感而遂通，则至神至圣，非荧荧郁仪之光，且孰如是也！然则日月循环、推移於上，而成其岁功於下也。日来月往，南而复北，北而复南，故有生死之道也。死者谓夏至之后，日穷南陆，阴气以盛，阳气渐消，道穷既极，归於坤元，万物所以死也，而极於亥。生者，冬至之后，日穷北陆，阳气渐长，整乎乾元，亨而得利贞，万物所以生也，而极於己。日则运移南北，故有生死之道也。且夫冬夏二至，春秋二分，乃天地之四正，春生夏长，秋杀冬藏，盖顺天地阴阳生万物也。此夫大还丹之妙用，其为一体也。所谓法天象地，铸鼎泥炉，须择福地名山，方可建立坛宇。山要异秀，地贵朝阳，虎势龙峰，朝山迭水，常有奇禽异兽，隐宝藏珍，远隔丘坟，人希迹绝，自然招福迎祥。凡用必生於贤贵，可作炼丹之所也。圣人能体天之道，法地之生，把日捉月，包乾裹坤，欲得乌精，先求兔髓，乃义皇之取象也。先文后武，合易道而行焉！水火抽添，得在於神功，妙用自然，阳生於金室也。且夫阳生於金室也，且夫阳生者复，子时兴，黄锺应律，阳气通行，渐历临泰，至己则乾刚数尽，坤柔将至；阴生姤，午渐历否剥，坤亥将终，运移岁月，丹道将成，子出母胞，脱胎神化。姤午是离火生汞也，复子是坎水生铅也，汞因铅结，铅因汞伏，乃子母想恋而成丹也。自合自然，至精至妙，不可不思也。要在细求真诀，志悟玄通，别假验真，是非可见。吾因达日月悬明之象，千变万化之机，生生浩浩，无穷无极，得之者，岂不寿同天地？何得轻议於非人哉！故少立道论，非成篇轴，述此言之精，为丹砂之秘箓，如同口诀。听吾所嘱，妄传非人，殃祸疾速。戒之！戒之！
　　日月雌雄论
　　夫南华至极，金阙神室，圆明广大，浩劫无穷，轮须弥兮无差晓夜霞散落兮处暗处明循环九十万亿，行健而布气生灵，日华天宝，龙光照耀，烈火霞明，焰焰通灵。通灵达圣，恍朗飞魂，魂飞晶灵，透体光明。光圆九万，周币金城，阳洞之中，空青之林，须神龙化，中有金神，金刚密迹，紫霞郁郁，紫寿紫神，霞英英生，紫寿紫生，霞英紫灵，潜应而出紫真。青阳紫极，至真至灵，生生相绩。元始元晶者，晶乃英灵独透，元始者为万宝之初先也。传万气之祖，气藏万物之元，气本无质，神运气化，上则经天，下则纬地，交躔如度，合景如梭，一往一来，南而复北。日道南行，万物形消，数极日回北陆，万物潜应，皆生黑赤二道，交躔黄道，运行南北。人能观天之道，执天之行，招摄龙晶，虎准霞饵，须是玄门匠手，能修金鼎，调燮则以阴阳盗虚无，自然成质。虚无何有，象逐何生。幽阴隐兮，内怀铅德，火动兮外阳舞空，胜光八万丈，下临神室，无穷流霞，驻景深入，虚极之庭，补助河东，运入明堂，正德宝华，光满五彩。霞生兮化青青之土，火动兮变灼灼之红莲，惨阴无光兮真铅沉黑，舒阳现明兮真汞浮白，洁白见宝兮可造黄金，魂定魄凝兮片片霞新，马齿如霜兮水银成粉，能点死尸兮归魂复醒。其功莫测兮，鬼神莫能驱其奥；火数难明兮，至圣莫能知其用。玄元妙化，若有若无。若有者真铅而有象，若无者火自於虚无。离火虚化兮华化火，华化全凭兮火化功，孰能用兮无中化火，丹砂就兮火化无。中有火随爻变无，遂火无生。丙辛之气兮化真水，而滋乙庚化真金，丁壬之气兮化真木。能滋戊癸化真火，甲己之气化真土，土能生万物为丹母，父母传胎列名九。九道元年是曾祖，子子孙孙子继父，乾道成男坤道女，青道气出黄道东，迅雷忽发升青空，雷天大壮震束卯，四阳应候榆华老，凋零落叶乱纷纷，斗转星移魁在卯。白道气出黄道西，郁郁金华生金鸡，金生西旺兑西酉，荠麦何曾不衰朽，四阴风地观斜阳，斗转星移罡在酉。赤道气出黄道南，荧荧赫赫常炎炎，正阳火旺离南午，巳午至丁一阴祖。天风遁起火瓓珊，盛极则衰衰在午，黑道气出黄道北，华池神水元乌黑。黑中渐长一阳生，复卦因兹发兆萌，黄锺建子渐通理，天地经纶复更始。日行黄道运其中，月行九道为太一，九道九鼎至神室，上古轩辕曾制服。黄帝乘龙升紫微，七十二臣皆羽客，登云天兮步虚空，飞入金城兮丹霄，偃仰从兹得作真铨客。曾遇神君赐大药，随鸾从驾经峨媚，不枉区区受劳役，茅茨不剪路难行，荆棘侵天没远山，峨媚峻岭难登涉。礼请皇人驾晚还，不受傍门并小术，不言咽唾成金液，不炼小便为秋石，不言辟谷与休粮，不解摇肩并数息，不曾闭目弄精魂，不言握固擒魔贼，不言阴景滋灵物，不言三峰御女。术成道成仙上上机，世间学者不能依，说与凡流都不信，读了旌阳记可知。
　　药母论
　　夫丹道者，非人间五金八石，朱砂水银之所为也。是无形合虚，旷成虚无，是谓真虚。真虚之体，还丹之基，大药之母。大药之母何形容，形容体貌缘何质，质者混成中有物，有物来居象帝先，象先真虚合自然。真虚自然合色象，色象之因神运转，运转真虚虚不空，不空之妙有神通。通神神化神色黑，黑者玄元藏道德，道藏玄德大渊深，广渊源号北溟。北溟广大生浩，浩浩无边无极道，无极大道道生一，一极高明先天得。先天故为元始六百万岁道生成，生成成道绿宗祖，能生万象为丹母。母铅黑母铅黑，时缘何得黑，成水六元居，北上应星辰，主化育下生，铅精含五色，色化青黄白赤黑，黑者玄元是水基，水者道枢其数一。一者坎中真一之气，符合恍惚，杳冥相须，相将象龙，须臾象虎，虎龙之初，夫何有乎？阴阳感激，无形合虚，虚生於有，有生於无。无为之始，有为之母，四象之首，五行之初，丹砂之枢纽也。枢扭者，水火二气相交也。水火相烁也，阴阳相胜也，何以明乎？略试之，且壶中日月是水火之气，水气润下，火气炎上，上降下升，相交相迎，相迎相接。水激火灭，火灭为土，土能生金，金能生水。金水相生，递相含孕，滋金而益水，益水而滋金，金水相符，润泽肌肤。肌如琼酥，素真玉华，延遐无价，无价真珠，丹砂形躯。夫何有乎？无质生质，水火相滋，二气相须，无形合虚，合虚之体，体用一斤之数，数分两弦，覆仰两圆，论未合之先，先定上下。上弦数得八，下弦数亦八，以二八合上下，得乾坤之体，乾坤体一斤，丹道正不倾。刚柔有表裹，金水分两停，阴阳有轻重。有舞互相用，互用展三才，乾坤合体哉！乾卦象天，覆者也；三画体连，坤卦象地，仰者也。六断通气，气通往来，三连通开，爻开六断。乾卦三变，坤卦三变，乾连坤断，断续连开，黑白往来。大哉黑白，阳种阴栽，栽培育种，种出黄芽。黄芽生汞，汞吐三华，汞结成砂，砂如金粟，一粒一服，服食百日，改形换骨，骨变金石，形神相得，形神俱妙，寿无穷极。金砂圣德，无质生质，质生於无，卦爻相符，符合震兑坎离交会，四象虚无，不可画图，元精难睹，无形合虚。无形之形，虚化之化。化丹砂者自然也，丹砂化生於自然者，妙用也。妙者少女，少女属於兑方，金母居金父之位，长养堤防者也。长者一也，养者四也，长养金水也，金水乃四一。三日配庚，庚生兑户，兑生乾父，乾者金之父也，金体以水火为基，火盛消金，金化为水，和融周章，其水北转而东流，滋震木之苍苍，生角亢之龙光。东方之宿，荷南方之荧惑，烁奎娄之气，整庚辛之位，位应西方太白金堂。金堂虎房，调降地随宜化质，郁郁神祥，万瑞万灵，至尊至德，变化不穷不可加。曾将一粒变天涯，既能济命复齐家。人能闻早勤修炼，上帝邀君升大罗。
　　药物是非论
　　夫乾坤交媾，万物化生，乾而不元，元而不亨，亨而不利，利而不贞，则违天背源，阳无所施，阴无以萌，故上不降而下不升，天不氤而地不氲。既失冲和之造，万物何从而生哉．是谓药不正而违天，火不合而背源，火虽动而天符不应，灵不降则魂以飞扬，药不正则风云不济虎，无形则杳绝龙光，且丹砂何从而生哉？是知丹须药化，药自丹生，《金碧经》云：为金精，水还黄液者，药之化也。药化则火动华浮，迥然独异，母舍彼生，涌成黄液，，是太阳之精，气号日流珠，流珠即流汞也。日魂欲降，如露华滴珠，聚而为水，流而为液，凝而坚冰，结霜玲珑，珊瑚屈曲，华英桂树，寄名偃月灵芝，结成大宝珠。火运三光，灵辉照夜，此是阴阳相济，巽艮还坤，阳往阴来，明消生暗。明暗者，九尽也，九尽则阳光渐亮，神府藏辉，光曜隐明，灵砂伏体。生暗者，六生也，六生为阴符之始，六二晦可己，六三壬癸，圆归黑体，此乃乾坤终始，象逐爻生，神变灵通，药之化也。自然招霞摄彩，聚景生灵，引赫赫之日苗，孕圆明之神药，招符造化，虎瑞龙祥，五音互奏，瑶光结琥珀金膏；六律虒迁，丹砂点红瑠玛瑙。火虚明而经阴阳，出入二分则金盛木荣，铺舒药化。药化者，是朱雀调运，化得甲乙而， 滋丙丁，滋养朱鸡，鸡属西位，化兑方，而为金，金生於水，配合壬癸；水生於金，气禀庚辛。金水相生，自相含孕，在母胎中日金胎水母，水火消烁，或沉或浮，浮者砂汞白，沉者水铅黑，浮沉不定，杳难穷测。太上日：视之不见，听之不闻，潜藏造化，拘逐时分。时分谓子午卯酉也。复子则鱼鳞狎猎，姤午则马齿如霜，壮卯则琅玕锺乳，观酉则羽翮摧伤，剥戌则有似犬牙，坤玄则阴生阳化。夫坤生震兑乾，乾生巽坤，且乾纳壬甲，坎怀六戊，艮合六丙，震照六庚，巽成六辛，离藏六己，坤包乙癸，兑感六丁。八卦从乾变十干，合天元。束方甲乙木者，青龙也，位角亢氏房心尾箕七宿。其形如龙，在於东方，故曰青龙也。南方丙丁火者，朱雀也，位井鬼柳星张翼轸七宿其形如鹑乌，在於南方，故日朱雀也。西方庚辛金者，白虎也，位奎娄胃昴毕嘴参七宿，其形如虎，在西方，故曰白虎也。北方壬癸水者，玄武也，位斗牛女虚危室壁七宿，有龟蛇之体，在北方，故曰玄武也。八卦乾成象，四七运神功，考日喥南北，月度西束，运移随斗转，变化在其中，中有灵砂鼎，乾成水银粉点汞作黄金，何啻千万蜓。济世不为多，未足为神圣，服饵作飞仙，白曰升青天。超出三界外，不被五行牵，我命方在我，永脱幽冥苦。若非大还丹，谁兔归泉路？吾不敢虚说，学者当自悟，尽述三才理，乾坤尽终始。砂汞与铅银，情性本同根，会得圣人意，造作黄金匮。产出夜明砂，丹砂号如意，炼成无价珠，寿命同天地。得其理者须当爱敬，览此文者与君证性，学者味而详之，作丹房之明镜。理阴阳，阴含阳房，昭明日所，赫赫神方，紫华郁郁，光辉辉日，日耀玄空，光明相通，上下贯通。三才水火，发为寒暑，火升水降，同日月之往来，水火随日月不亏明，砂汞与铅银同一种。一种灵苗神异药，黄芽一鼎分二八，二十四鼎始华池，终则神灵生白雪，神符白雪能返魂，下士闻之生谤瞋。为何因既死，如何得返魂，既死永休魂魄散，魄散魂消何处寻？徐福经年采药去，仙草灵芝无觅处。蓬莱仙草既无形，且道返魂何所据？我今说汝返魂药，返魂须是天魂魄，此是人魂正祖宗，返魂再活死形容。回体再活复如故，再生人世何法度。其法度所生，元胎魂父母。父母元胎不可论，浩浩生生万种魂，种於稼穑孕生胎，胎卵湿化化生中，或人或兽或禽虫。人兽禽虫皆禀性，性命相连魂击命，魂是金精作命基，命基养性魂相随，性命相连击魂魄。魄属杳冥魂，恍惚，恍惚窈冥二气精，能生万象合乾坤，乾坤大哉合门户。易蕴乾坤合乌兔，乌精兔髓与魄魂，根蒂相连属性命，炼魂煅魄作神丹。摄召魂灵能返还，不是神符并白雪，一鼎丹砂效也难。一鼎丹砂可服食，久服回阳能换骨，回阳换骨作真仙，须是神符并白雪。大哉神符真白雪，返魂再活生徐甲，此是玄元至妙门，小法傍门定不能。傍门小法卫虽众，不能胜极真铅汞。真铅真汞真龙虎，龙虎辉光似盘古，始青之下虎争明，夺神光兮分黄青，龙虎精光两相射，采入蓬壶金世界。中有留光聚宝台，宝华圆满光明开。光皎洁，五色红璃笼宝月，忽然宝月罩红璃，互相笼罩光相结，水火交缠混日月，日月合璧如连环，五星连珠贯五行。贯穿五行不散失，自然水火生神物。神物异，南极老人星呈瑞。星呈瑞，神助太阳生紫气，紫气如姻直上腾，上冲华盖鼎中心，鼎中盘结如霜雪，上降下升相交接，交接相连互枝柱，玲珑状如珊瑚树。珊瑚散索枝零落，阳刚渐长阴弱剥，剥尽群阴阳气加，丹成九转结紫华。紫华光裹撮金华，撮得精英五帝华。彩霞精，分五名，朝霞明，暮霞神，落霞灵，飞霞降，火霞迎。迎霞嫁嫁还家家生五福真贵霞妙灵砂吉祥万瑞大亨霞广灵砂嘉瑞众尊拱龙霞紫灵砂普济草仙万岁霞万灵砂点石为金如意霞宝灵砂五霞五石五灵砂太上玄元圣祖加加为五鼎紫神砂二十四鼎分五鼎加添水火炼成砂岁月连连相接接十二神符九白雪转转增添加日月日月增添水火加阴符阳符不可差不差不凶不改变白雪九年重入转入转砂神力加神符神药药变化药属阴阳阴阳属卦卦火相扶阴阳相驾阴阳推迁整续无暇整爻续卦随爻变化往来不定上中与下八千六百四十卦乾坤坎离计四卦离卦火升上坎卦水润下坎离水火相驱驾相驱相驾火随卦卦火亏盈还本源返本还源源又年又年又月月又日日合元符火记历火合元符记不差火华迭迭累精华至神至圣至灵至极不可加其福无量无边至极不可加广大神通灵变至极不可加三不加此是玄元圣祖砂三鼎砂六年紫灵砂七年紫寿砂八年紫金砂上品上药药灵紫篆神药神符自天
　　丹砂证道歌
　　教子真妙言，令子知道元。无名天地始，我得天地先，有名万物母，万物复洪源。聚阴以为地，积阳以为天，盗得三才理，丹砂合自然。乾坤真正德，晃朗生灵质，杳杳复冥冥，回光含太乙。金以砂为主，禀和水银母，太阳离火精，射入希夷府，灵英透景明，光华赫然住。白虎吸红璃，金华生玉芝，欲凝成至药，万化随爻策。丹象逐爻铢，灵通难画图，宝结蓝天碧，霞光分五色，一号紫金红，二名飞白雪，三日天谷青，四号黑铅液，五名中黄精，固形万万春。百骸搜九窍，是病都除了，救却老残容，身轻发不皓，续齿如银玉，视暗如灯烛，隐迹在人问，积行施阴德。不是恋凡华，玉清朝未得，病者即与医，贫者赠黄白，学者遗丹经，指
　　许真君石函记卷上竟
　　陈通口诀，功行一朝圆，天书朝太极。真药便是铅，真汞随火发，水火应天符，不得差时节，四季若不调，寒暄不应律。仲冬如炎暑，仲夏浓霜雪，多应更漏乖，晦爽不明白。坤火衰将灭，阴侵萌未发，水盛坎消阳，火多将伐木，相克不相生，阴阳不顺律。火金不返还，斗错移南北，四七乱纵横，璇玑皆丧失。炼士审思之，留心子细推，知之不必言，在勤而行之。此书万遍读，名曰上天梯。
　　许真君石函记卷下
　　圣石指玄篇
　　万象虚生何所约，妙化本因丹汞作。扶桑束出金乌精，炎焰羽毛光烁烁，
　　飞走阳火名日魂，暮落朝荣晦还朔。红轮驾起景阳车，循亡还合游匡郭，
　　现出真精透体砂，烁石流金孰辨博？光济乾坤受日霞，万物生因丹化作。
　　丹砂则非有为物，不炼五金烧八石，太虚中有颗还丹，化作夜明珠不识，
　　珠光郁郁现丹霄，玉兔澄辉逐卦爻，坤生震兑乾将巽，艮坤终始复阳爻，
　　阳往阴来神圣药，仙真号日紫金膏。一点瞽人双目明，二点枯骨再生肉，
　　三点顽石化作金，四点长河化酥酪，五点春华不堕叶，日月长开永不绝。
　　凡磁瓦砾尽成金，朽物沾之色变新，劳疗传尸若得药，服之立效便身轻。
　　愚者只言身内物，尽向房中寻配匹，即非身内气和精，精去气消何所入？
　　百神解散尽遗亡，老倒形枯成癖疾。圣人言此总成非，争如炼取黄金液。
　　师言金液昔何因，盘古初分大道根，本是龙精生虎髓，甲乙庚辛化壬癸，
　　丙丁朱雀火神飞，飞下玄天合戊己。上降下升三十六，赫赤交缠在南北，
　　微微腾倒天地精，妙造尽从三五一。三五与一何所云，生天生地亦生人，
　　生天能有回天力，生地坚牢万物荣，生人人中分贵贱，福浅丹砂岂能炼？
　　志士先须认取铅，不辨真铅枉修炼，天有五贼见者昌，铅舍五彩态殊祥，
　　生自无名天地始，有名万物母非凡。非凡通圣人难识，即在玄元藏恍惚，
　　杳杳冥冥期至精，激阳为电生光明。光明盘旋分五色，下有铅精人不识，
　　春元草木夏如冰，秋不聚霜冬没雪，含和长养渐通灵，黄芽不与世铅亲。
　　黄芽养经八百岁，化为青汞卒难寻，青汞水银难寻觅，周流四大无穷 极。
　　青汞又经八百岁，化作青金转难得，青金本是青龙骨，生数为三成数八，
　　三八数终汞气青，化作青埃飞上升。上升永作仙人禄，浩劫元明为五福，
　　翡翠景云日青埃，升赴清都归所属。翠华进入紫阳宫，昭阳殿起龙光红，
　　光明晃耀照无穷，极阳绝景阴消空。铅分五彩焰飞空，青赤白黑黄居中，
　　荧荧皎皎色融融，紫神瑞气丹霞笼。万神呼吸铅气通，玉童玉女啖太空，
　　准食其辉天老翁，群仙饮食寿无穷。先朝玉帝现玄穹，说是还丹药祖宗，
　　此铅不与世铅同，悬空晃朗朗悬空，落霞光透水晶宫，隐明内昭金鸡容。
　　呼吸风云会虎龙，龙呼於虎虎呼龙，浩气结成真至药，人准迅速入云中。
　　改形换骨身飞空，貌同元始天尊容，共分一气天地同，返本还源是祖宗。
　　说尽万般差别法，总与金砂事不同，住世铅精五金主，七十二石之父母。
　　炼士英灵采得来，倾下先须去阴土，铅砂搏成如土块，六一固济相爱护，
　　用火缎炼一昼夜，火灭姻消土化灰。腾铅倒制入灰池，火发铅镕化神水，
　　神水元因出白金，先取白金为鼎器，白金即是水银胎，返本还源水银制，
　　水银便是长生药，不是凡问水银作。朱雀炎空飞下来，摧折羽毛头与脚，
　　水银绿此不能飞，炼作金丹为大药。更言恐怕泄天机，此言闻者世间稀，
　　不是叮咛频嘱付，好色贪财如兽畜。如违戒约有神明，摄入邓都罪不轻，
　　更有九泉无限苦，不可等闲容易语。等闲容易泄非人，万劫沉沦受冥苦。
　　神室圆明论
　　凡世间万事，有一事之非凡，非凡者，乃真一之事也，述还丹之道也。学者甚多，皆不见根源，难穷本末，所以千举万败，竟无成。果世稀遇者哉！凡修大丹，要在筑坛旺方，取土地，择吉祥，不得妄为，妄为招殃。坛有三级兮方八尺，上下不等兮各有绳墨。上有一层高二六，上按九官兮九曜九位上方阔一丈六兮二八之数，中有一层高二五，中分八卦兮坛中之心腹，中方阔上丈四兮按二十四气，下有一层高二六，下列八门兮开闭有度，下方阔二丈八兮按二十八宿，四面创剑兮镇压四方，八面悬镜兮照灭邪殃，挂五色彩兮依位逐方，坛上有鳌兮名曰神炉，神炉出没兮炉收火气，收火气兮而聚鼎，鼎受火气兮养神室，神室圆明兮非圆非明，非圆兮状如鹦子，非明兮逐月而生。金鼎偃月如锅釜，神室为子两分尖，入鼎定鼎鼎难定，入鼎横胎倒鼎偏，倒鼎明堂失正德，横胎用定乱阴阳。日月不交金水竭。情性相离不相接，男冠女笄失时年，气不交兮体不合，只因法象有偏颇，致使乾坤不交接。坎离南北乱纵横，束西卯酉难分别，水火失位，金木差方。龙潜变匿，失天际之归舟，杀气随风耗散，则虎无形者，盖谓金胎失产，鸡兔相离，覆载无端，倾失神水。若欲求乌，获兔，须凭匠手立乾坤，入鼎讽燮，重整阴阳运日月，始得依方逐位，金木交并。运火气而生日晶，伏金水而滋月魄，束西南北之气，并降归金鼎之中，虎瑞龙祥咸结於杳冥之内。混沌交光，辉辉寥廓，寥廓真空，真空炼妙，炼妙真空，真空隐奥。隐空炼妙炼庚金，妙分少女，兑体生壬，此言炼妙成神室，神室明开神出没，出为明，此言炼妙合为灵，灵质玲珑神为气，气无质，气入杳冥通恍惚，恍惚中居中有灵，灵言妙气合为神，神运气，气生灵，灵为子，气为母，玄元圣祖岂虚言。又言炼神合於道，炼神合道非常道，宜向阴符细寻讨观天之道天若何，天有银河室有何，室有星河布列宿，张翼飞兮虚危逐，二十八宿运推兮，水火交踱在南北，赀参相命合氏房，白虎青龙在两傍，虎啸风生龙吐雾，雾霞红红胜火乱。红碎碎成颗颗，颗粒颗粒真珠红，红英紫脉生金公。金公水土相并合，炼就黄芽成白雪，紫砂红粉乱飘飘，乱飘飘兮青龙膏。红粉少白虎老，炼就龙膏并虎脑，长生殿生如意宝，点金万两何足道！何足道，能点衰翁永不老，长生殿药万万春，丽日滋生天柱明。天柱明时魂交魄，蟾蛛兔髓汞浮白，魄感魂华生玉芝，广寒神舍垣娥宅。飞光砂起震离束，金乌飞入广寒宫，灿火姻霞龙吐雾，绛砂坠落紫金红。红英紫金金英紫，金英紫篆紫霞缕，缕金光透紫霞姻，红紫混成藏金色。紫华耀日升金碧，金碧空青生紫华，翠霞澄碧接青霞，霞英灵景灵砂液。砂脱离红青碧色，象则成形现杳冥，散则龙潜如鬼匿。如鬼匿飞走水火难寻觅，砂汞附形生水火，不得真铅实不可。实不可，砂隐铅中石隐火，击石见火火生姻，不击元姻体自然，砂隐铅中亦自然。水养火滋才感激，感而遂通生金液，金液通神万古灵，焰焰通灵气与神。神奔气运风雷鼓，鼓动风雷火生土，坎戊玄土金为父，离己牝土汞为母。汞为母太上语，天下有始兮以为天下母，天上苍苍，晶灵飞光，真灵感召，砂汞飞光，飞光砂，炎火逼逼逐，熬熬声悲泣，其声河上应虚张，虚张何生，水激火烹。火烹兮女气索，水激兮婴兄脱黑，脱黑则洁白见宝，气索则变红离色。太阳明，太阳舒光为日新，日初新汞初凝，铅汞初凝兮丹象何陈。丹象於天，出为日月，日为流珠，元气虚无，透金入石，神出鬼没。神出兮神升天门，即日天魂；鬼没兮鬼入地户，即曰地魄。天魂地魄周宗祖，互为室宅分子午，水火交火生土，二土成圭银化金，离中火舍坎中精。离中精光，天一伏藏，天藏其光，明亦不出，隐明内照，外通光耀。光耀圆空，光明相通，是金火交圣日圣月，灵运潜通，紫灵神药，药有神通，通神阳火，焰焰烧空。飞光布气，感而遂通，玉芝丹质，透霞入红。入红兮火华光，分明照耀。耀者离雌，照者坎雄，离雌坎雄，光明相通。通雌入雄，变化无穷。迭迭透霞兮华彩重重，华因二景，真木真金。真木束方兮震雷生，震为长男兮震木生火。震又为龙，龙从火行火真。其西方兮兑藏金水水能调庚，兑为少女。虎啸风生，风雨形声，迅速不停，形声绝影，金木交并，二气降灵，搏成金精。金精大药，中有五行，五行神水，神水金浆，神水神火。两相亲，火中水处，水中含金。阳真汞受金气，震合庚辛入酉位，震受阳符渐成九爽利舒光。震初有，从初入转震生灵坤，初六变成初九震。照六庚庚属酉，震当五日为一候，震来受符六十时。阳遁上元终则始，终於震卦始成兑，兑逐阴符坤六二，交爻变象莫能窥。六二换阳成九二，此是金来入火乡，月行丁位半轮光，金何为火？何以兑感六丁？丁属己兑属金，丁属火，金火相交火生土，土生金，金火始兑，当五日为一候。兑来受符，六十时阳遁中元，终则始。终於兑卦始成乾，阳往阴来任自然。阳极乾阴极坤，乾终九阴终六，六二六三兮三变成九，九三夕惕兮成乾体，盛明兮圆照束方甲。六甲属兮乾当三五，乾当五日为一候，乾来受符六十时，阳遁下元兮前三十五，积一百八十时兮象半年，德就乾体交二八，阳极阴生兮乾体满，退阳就阴兮转受於巽，巽统阴符坤初六，六辛成巽成自十六，十六至二十六，巽将生艮。巽当五日为一候，巽来受符六十时，阴遁上元终则始。终於巽卦始成艮，巽艮交爻象已定。象已定，艮合六丙当受巽，六一巽六二艮，六三加临阴巳盛。阴盛水旺火将残，二十三日属下弦。下弦艮火自合亏，艮当五日为一候，止艮来受符，六十时阴遁中元，终则始。终於艮卦始成坤，坤象黑，乙癸六三兮坤它乙，六一属坤兮三十日，坤当五日为一候毕。坤来受符六十时，阴遁下元终则始，始於前前三五，终於后后三五。六候昏明受寒暑，昏明晦朔运推移，晦积一百八十时象半年前弦之后后弦前，六候三旬象一年，一年全用十二节，卦火亏盈逐一月。一月六候一周天，先天而后绩后天，时计一万零三千。一万三千符火足，准三年。三年火炼流珠鼎，鼎似招阳聚天镜，鼎中光映日霞红，霞映日魂来合鼎。合鼎日红传晷景，晷景南行日至丙，日至丙午爻并汞，冲神室。神饮景，饮景沉醉醉复醒，神气冲和神酩酊。神酩酊，绵绵焰焰，通灵光运圆。光明镜面火晶盘，晶盘散撒如金粟。金粟火华荧惑，醉如柳麦色黄深，太仓神舍盘盈盈。盈盈闪烁晶赫赫，夜属月魂鼎象白。鼎象白兮是月圆，鼎通天，天上月圆鼎亦然。天上鼎内卦属乾，乾物，鼎圆明运月圆，光如镜面水晶盘，炼出银蟾似月圆。月圆望盈巽损侧，晦属阴符鼎象黑，朔象白晦象黑，黑白亏盈或圆缺，圆缺之中，月明中夜听更漏。漏才终当日视晷盘，久晷景忘前日落，酉落霞红，象应丹砂。鼎内同映结红霞。鼎玲珑玲，珑火化华芙蓉，火符结撮日洪蒙，洪蒙不是寻常入口美味甘如蜜。因食不觉体随风，轻举飞腾骯太空。骯太空显仙宗，莫言来世又相逢，太愚蒙，休谈妙有说真空。是非同，空即是色，色是空，其色苍苍照耀红。与君说破我家风，太阳移在月明中，月明太阳天上药，人服之时跨鸾鹤。万法千门都是错，学取吾家这一着，这一着，跳出五行真快乐。
　　金鼎虚无论
　　余闻上古修丹。须凭法，妙会多生，夙契相遇成真，是谓共获，生天地之灵也。或问：天地之灵，生於何所？答日：凿开混沌，土分黄黑色，生天地之金精，深藏溟滓，为道之根本，羽客受得，可造金鼎。且金鼎者，夫何为生？何为而有？日：生自无形，无名之始，有何为万物之母，子得金精作命基，命基只是金华池，华池神水太渊晶，太渊金晶绝万灵，万灵号日万物母，先圣将来为鼎金。鼎金元来药里寻，寻来不是世问金，世问金，何足异，金鼎鼎金通天地，通得三光鼎受符，汞侵金鼎气生虚，虚气生虚无生有，有生无，元有虚无。虚化枢，枢纽的然真种类，何忧水火不吹嘘。水润下水在上，魄吸水银魂荡样，火在下火炎上，火养水生逐爻象。阳象流珠水作丹，阴象随金逐水长，金水火名三五，金三五，金主策外汞相处，震青龙兑白虎，乾体圆明金三五。金渐晦水渐举，白虎亏盈变黑虎，玄武阴生入癸乡，巽艮还坤水三五。金为子水为母，阴符阳火分子午，刚柔文武运推移，火生火灭化为土。此是火三五，水火交四维，金作火将衰，一作水将生火则终火则始，衰则终生则始，定浮沉兮金化水，分刻漏白化黑，黑则终白则始，黑白往来逐月矣！知白来守黑去，三百六十有五度。开生门闭死户，水火优游居鼎釜，水火无差药有灵，为何灵？水消烁火熏蒸，水火为媒招日魂，魂张神碎飞阳华，魄啖魂华食碧砂。食碧砂食马牙，马牙灵异世无比，得号流魂。魂涉水水涉魂，震阳明，天符降奉，日晨准日讫，急急如律令。劝追魂来伏虎窟，呼吸风云水火入，水火烹轰虎喷声。水灵晶火灵晶，水灵火灵魄与魂，魄灵能吸魂灵晶。魂吸魄魄吸魂，魂吸魄兮魂定鼎，魄吸魂兮魄鼎魂。且魂鼎者，制伏水银不飞扬，翱翔戏鼎光，散霞消烁烁紫金红粉故曰魂定。定则不动，动则火直，火直往来，不往不来，着而成宝。且魄鼎者，玄武宁静，静则金生水，金能生水，水乃澄明，明生聚景故日魄，鼎乃是也。金养水火养金，魂恋魄魄恋魂，自然金鼎宰神明，产出丹砂性合情，不是朱砂及水银。大药金丹三八品，万象爻铢列金鼎，水火加临有浅探，二十四气相推准。视之不见听不闻，高寿妙年修金鼎，烧成无价珍，回阳换骨紫消金。紫消金通神灵，金乌入阳光进，青霞舞红霞运，青红同入归金鼎，修成造化炉，九还七返炼虚无。七返炼成红玉粉，九还炼就紫金酥。紫金酥红玉粉，魂和魄魄和魂，元有虚无虚化神。神化气，气化水，水化木，木化火，火化土，土化金，金化水。钻，簇五行金鼎裹，腾腾两曜运光辉。水飞火飞，离化火，坎化水，水激火，火激水，离咀坎，坎咀离，相咀相嚼碎虹蜕虹蚬气结如屑硝，马齿搓牙光皎洁。。光逐人生虎魄中，紫金台上凝霜雪，色若琼瑶虚飘飘，阳气轻清轻拂拂。轻清阳砂光耀日，耀耀争光砂夺色，荧煌晃晃黄舆灵，舆灵能点化生灵，舆灵本在扶桑出，体因砂有铅中得，腾光粟乱星飞乱，星研细，青龙骨，至神至圣飞腾物，飞腾不飞何得知？试将些子望空掷，果然能有回天力。丹砂高奔登空，朱见走入金乌窟，轻清阳光养阳药，华射阳光光射药，相辉相烁混其光，吸吸紫华升太阳。太阴太阳真水火，水克火灭太化为土，隐明伏火土潜辉，潜辉藏虚虚化气，虚气接连通上下。通上下兮火随卦，卦火亏盈盈则昌。照阳光火着光，几千万丈，光生火昌，阳晶逐火火招阳，阳燧烁日兮照阳无穷无极，火胜光冲运气光，光彻地地通元气，火随光，火气运行生万物，目前火化晖阳光。阳燧聚阳光感激，感而遂通生恍惚，荣荣赫焰阳精，光透姻生火折灿。阳光随入黄金舍照耀乾坤砂世界，金砂喷火散阳光，大地阳光生世界。光逐神生神逐光，大千沙界此中藏，劫尽恒河沙世界，一砂一劫失阳光。阳光既失何所名，龙汉延康至赤明，此言劫数已沉沦，劫力难逃不可闻。黑风飘荡失三才，倒岳摧山尽作尘，地水火风皆席卷，屋宇楼台尽底沉。蠢动含灵皆失养，不分南北与束西，森罗万象无踪迹，五行四象何所觅。声响声形不可逃。混混元光皆暗黑，玄寂寂，复玄玄，不明探处至深极。至深极，则返还元，返本还元天地先。天地先，一气能分天地元，元黄正气真一祖，能生万象为丹母，因母立兆作丹基，兆召青腰使者归。青腰召入留光殿，炼作窗尘光不现，窗尘亦名日黄埃。太阳变，太阳变则有何为，水火通流十二时，十二时无中有子午，卯酉分四九，四九火钻三十六，子午卯酉分南北。午属阳，阴火发，辰戌丑未分四八，四八火钻三十二，水火烹煎成既济。子属阴阳火发，寅申巳亥分四八，四八火钻三十二，百刻时辰分昼夜。昼为暑夜为寒，寒暑分明顺阴阳，阴阳两分如鸡子，生死常七在始终。三日庚生震受西，谓魂生坤在束北，魄丧乙谓魂死，死生相接无休息，木三金四合成七，阴阳两分分两弦，合就金胎坤合乾，包裹乾坤须固密。手搏日月为神室，坎殿光辉张丽华，神室圆明三五一。三五庚震兑乾，坤包乙癸为阴乙，包藏弦望晦朔宫，黑白亏盈吉或凶。吉当圆满凶却缺，神明变气失符节，金胎神室象太阴，不信但观天上月。黄白在裹立精魂，魄白魂黄魂入魄，黄如白白回黄，精黑转回黄转黑，混其精魂炼魄黑。散光生现黄白，黄白团圆光相接，生天太阳生地月，虎吸龙光透体明，白金胎内产黄金。黄金白金分二八，万古传流不敢泄，说与凡流却不信，不信但教如华看。向上元来有一着，认取生天生地药，生天生地亦生人，君且思量仔细寻。寻得之时赴玉京，跨鸾骑鹤君上升
　　明堂正德论
　　夫明堂者，其名有三：夏曰世室，商曰重室，周号明堂，为天子布正德之宫，臣僚序尊卑之所。明堂奉日门，立正阳。上古及今尊真神所得号明堂者，黄帝於荆山，炼金液神丹，造玄一室，其室附火而生阳光，积阳为明，亦称明堂，又日苍精神舍。应日月之象，作神明之所，其所方广，大明四通，灵神通灵。神者水火风云也，水火归藏 ，火藏离所，水归坎乡。风云龙虎，举西合东，毕勖尾箕，二十八宿。乌坠庚辛，感化生育，气平西方，水火金木，相克相生，五行返覆。逆则招祸，顺则致福，喜则或具太平，怒则或生兵革不祥，立见灾殃。丘陵。戈戟，杀气侵天，飞砂走石，慧星彷徨，惊飞太白，国有倾危，火难调燮。致令金水周彰，龙虎烹轰。如是则阴阳相胜，相生相杀之象也。且兵革者，金火鼓动之象也。喜动轰雷，雷轰震响，震响者是阳明火燥，火燥伤金，为姻散失，金液何求？炎火谩张，空设下，玄珠烧损火虫饥，魄弱魂飞，则灵丹远矣！．水不可大盛，盛则阴侵其肠，阴立则阳不满，阳不能胜其阴，厥阴鼓风，推伤损木。损木者神，龙虎抱疾，疾中有丙，故日病。病者日月不换丙，不换丙者，数差其偶也。阳失其契，阴侵其明，此乃阴阳不交之象也。若阴阳不定，则四象不立，八卦未分。 且丹砂从何而生哉？火体阴阳，得中水火，两者耗器凭胜负，在丹基之坚固。故府仰免疏虞，体两弦，合金水变化，生虚无，托药化。药化有还光，化药无中有，还有是还无，无则无固必，有是固谁质，有无两端的，听吾聊陈悉。且无者水木金木之气，四方隐於虚无，且道藏乎其中矣！．此言无质成形，形生何所？不达无理，辄敢妄评。天地之精灵，不可轻举，惜乎未得炼之可取炼之未得别也难图。且有者土金玄黄之器，其器得火而施张得，则设生感召，始则若有若无，若有则霏霏微微，道隐希夷，希则感而氤氤，夷则动而氲氲。希夷感动，氤氲橐钥，始之肇基，立兆已萌，太阴化生。化者神运，神运气化，凝委而成形质。形质苍苍，霞火流光，光华精结，精红透魄，红影来朝，结就玉霄绛霄霞结，号离红屑，离红飞扬，轻红翱翔，神物飞扬，五色翱翔，，翱翔五色，太阳光青。黄白黑黄，黄居中央，君父太阳，太阳黄道，黄道转北，黑道回还，黄道回还，回黄应律，律吕相生。冬至一阳，曰何太短？夜何太长？月四夜，九阴胜其阳，阳生未复，晷景滋生时计月时至日生冬至极冬至极九日之中进一刻，五九五刻进则终，四十五日立春功。立春之后得九日，九日之中进一刻，五九五刻进则终，四十五日春分同。春分之后得九日，九日之中进一刻，五九五刻进则终，四十五日立夏同。立夏之后又九日，九十之中进一刻，五九五刻进则终，四十五日四节同。立夏至日中六十刻，一刻昼景渐长，日南极，夏至后退得九日，九日之中退一刻，五九五刻退则终，四十五日立秋功。立秋之后得九日，九日之中退一刻，五九五刻退则终，四十五日秋分同。秋分之后得九日，九日之中退一刻，五九五刻退则终，四十五日立冬同。立冬之后得九日，九日之中退一刻，五九五刻退则终，四十五日八节终。八节三百六十日，昼夜三万六千刻，三万六千时计刻。时讦刻，冬至日中四十刻，日景捡梭如电激，太阳疾速不停光，自然阳气索灭藏。阳藏阴用无休息，阴生阳长六十刻，阳终气升阳光出。九华明，九华光裹翠华青，翠华神所尊光明。尊明神黄，神升明堂，神称帝皇，帝皇传赤，赤帝度色，青帝受德，白帝生光，黑帝玄黄。五帝混合，混合神光，神光郁郁，神用无极。神极受正，正其神色，神藏其室，神黄神黑，黄黑神精。黄者金神，黑者北灵，黑者水基，内怀其精。其精甚灵，其精甚坚。太上日：其精甚真，其中有信，信无不应。信应者，天符也。天符照明，飞符恍灵，灵运潜应，应神紫灵。紫灵神药，药有神灵，神药灵灵，化元之英。神与气精，神升紫云，其气运转，甲丙庚壬。庚壬乃金水相盈，甲丙是水火滋荣，二火成炎，二木成林，火木眷恋，姊妹弟兄。坎离震兑，男女相亲，男冠少阳，女笄少阴，阴阳合度，七八之数。七八数讫，九六相得，晦朔弦望，四者三十。九六之数，老阳乾父，老阴坤母，因母致亲。比夫人伦，父之制子，子之制孙，生生相续，亲之又亲。铅汞相亲，无异人伦，阴阳交合，纯粹之精。灵续其景，景续其灵，景灵宫裹，虎啸龙昤，五音互奏、六律阳明，阳明神光，照耀明堂。明堂正德，君臣相得，施仁设义，讲武修文。忠信礼智，五常和平，皇化天下，富国安民。诸辰经历，神气满室，五气交并，神降奔突。气如烟雾，交合神御，交合之道，顺其气序。气序无差，昏明寒暑，昼暑夜寒，阳流阴注。广寒宫结水昌砂，砂结玲珑若马牙，马牙本是金乌骨，赫赫日精归月窟。月窟日照白明堂，明堂便是金水室。金水互相生，金润生黄液，液生鼎沸，汞流神水，瀑涌三三，重迭累累，凝如坚冰。龙蟠虎视，虎性龙情，随光逐明。光中恍惚，明中杳冥，丹砂灵英，灵英之质，生於神明。阴神阳明，积阳以阴，阴以神之，阳以明之，阴阳合度，化育之基。化者谓日有三照，育者谓月有三移，日月合气，二气相推。水一火二，合而成三，三生万物，三变至极。三者汞也，汞变生灵，灵英独秀，异宝奇珍，五行神物，药就希夷。人问术士，必不能窥，唯有志者，怀而待时，得真五行之妙用，假凡五行之水火，五行生克，其理自然。圣人神而明之，以知天地之化，不过曲成万物，通乎昼夜之道。昼视晷度，准则天符，夜听更漏，上督河图。月纪低勖，星稀南北，虚张下应於鼎中，神龟随火而奔逐，黑虎浮束白虎穴，赤龙跳入青龙窟，二药还元复混融，丹砂合体入金公。汞与铅合，砂与金亲，金作神室，明堂正德，恍朗玄官，乾坤合同。坤生震龙，阳符复行，离魂入魄，运转天呈。水激火发鼎釜俱呜，阴阳运转，震受庚辛。金本克木，夫何以生？月行丁位，金入火乡，火盛消金，金代木荣，火灭为土，土能生金，金能生水，水能生木，相克相生，互为父母。父母生子，子继父母，坤生震兑，兑生坤体，三五气足，三光合度。兔魄生光，月满束方，月满复亏，阴台已前。十六受统，阴符复行，艮直丙南，二十有三，三五候足，金入水乡。坤符荡荡，水归北方，凝而成金，化而为水。火随爻动，象逐人生，出没神炉，明藏偃月。长养金胎，化生金液，凝如黄酥，碎如金粟。金色透明，从黄返赤，照缙火生，而成还丹。开炉倒鼎，进出霞光，金砂如粉，研细如霜，和匀搏栩，搏摄阴阳。九成黍粒，谢天祭毕，万斛明珠，难换一粒。一粒才服，身生羽翼，呼风召雷，万神侍侧。更换四时，留连日月，冬变炎暑，夏飞霜雪，秋发春华，春飘黄叶。所谓宇宙在乎手，万化生乎身者也。长河化酥酪，点金过北斗，吾不敢虚说，识取无中有，无中生天地，我同天地久。其道至禁，诀之在口，妄示凡，必遭殃咎。慎密修持，神明护佑流，广施阴德，神仙必有。
　　许真君石函记卷下竟
　　
