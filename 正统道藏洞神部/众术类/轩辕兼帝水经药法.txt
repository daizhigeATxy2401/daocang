轩辕黄帝水经药法
　　经名：轩练黄帝水经药法。撰人不详。部分内容见於《纯阳真人药石制》，当出於宋代。一卷。底本出处：《正统道藏》洞神部众术类。
　　轩辕黄帝水经序
　　盖闻万古之灵，变化自别。艮以一气为初，三才并立，点化凡躯而成圣。炼就凡石而成宝，本自然也。世问草木，一秋而有变化。人遇之服，而延年千载。何况万年之变异为水，岂不能超凡入圣，本亦自然之理也。昔徐久居山，褊历学场，可谓炼丹而未满，长吁叹息而已。因游天台莲溪洞边，见古仙，不知何处人也。古仙日：吾还丹妙诀，君肯为之。徐久稽首曰：曾为之久矣e未能得成。古仙日：还不还，勿劳心耳，神仙之道自轻,耳。因於此从之五载。后见古仙指草为龙，方知其道矣。稽首拜日：伏望吾师慈悲悯物，伏济沈沦，未敢礼也，愿求一小卫耳。古仙日：子当证道而已，天时已至，吾有水经一卷，可付於汝。时古仙道言未毕，忽睹三人齐至。古仙曰：此三人亦有分成道，授於四人水经，后不经半纪，皆成其仙道。得遇此水经者，得成道了性三千余人。所有之药，所制之法，皆按阴阳列篇于后。圣异灵通，变化无穷，万无失一。时岁机稔甲子辰日序。
　　轩辕黄帝水经药法
　　第一神砂石水
　　神砂一斤，研如粉细，以井花水飞三次，晒乾。锦彩龙芽四两，苦酒一升，入银石器中同熬之，酒尽为度。再以井水，飞去锦彩龙芽草末，日乾为度。后以胆石、硝石各四两，同研细。后取活竹筒一个，大小得用所。上取一丸，约如弹大。便取前药研细胆石、硝石一半在内，以朱砂末入在内，上更铺地，一半胆硝石末盖之。上以漆骨末丸封口，入阴地中三尺探埋，四十九日取出，成水。倾入银石器中，其色光耀目。又如人服之一蛤盏，能则时尽，退水泽秽，立可长生，目视鬼神，无寒暑。至百日外，自觉身轻，昼夜无寐，不畏险阻，举步如飞越，若风雨之疾。至一年之外，自有阴灵侍卫，降虎伏龙，预知万事，应若如神。服二蛤盏，九霄之上，九地之下，变化出没，无所不通，无所不解，自然灵圣。服之三盏，百日自然天真之道，脱离尸骸，直超三界，可作上仙之体，证无为物外之身也。
　　第二雄黄石水
　　雄黄一斤，研如细粉，以井花水飞三次，日晒乾。以胡葱二两，苦酒三升，同入银石器中煮，酒尽为度。入银石器中，其色红黄，别无他效。只可伏死一切飞走之物，如或前法。
　　第五海浮石水
　　海浮石一斤，研如细粉，以井花水飞三次。用海带二两为末，苦酒三升，同入银石器中煮，酒尽为度。取出，以井水飞去海带末，又以胆硝石各四两，同研细匀，入药，如前法，向阴地中五尺埋，五十日成水。取出倾入银石器中，其色异别，无他效。如人服之一蛤盏，只可入水不溺。服三蛤盏，谒龙王，自然於契矣。
　　第六水晶石水
　　水晶石一斤，研如粉细，以井花水飞三次。红莲花药四两为末，苦酒三升，同入银石器中煮，酒尽为度。取出倾入井水内，飞去莲药末，以胆硝石各四两，同研如粉细匀，入药如前法，於阴地中深埋三尺，四十九日取出成水，倾入银石器中，其色光明莹白如霜雪。如人服之一蛤贱，别无他效，只可入火焚，如履坚冰，并无畏惧。如人服之二申蛤饯，炎如盛炭，外着床席。服之三蛤饯，昼夜常坐火炙之中，万无一畏，如常居止屋室也。
　　第七阳起石水
　　阳起石一斤，研细如粉，以井花水飞三次。用不灰木二两为细末，苦酒三升同煮，酒尽为度。取出井花水，飞去不灰木末，以胆硝石各四两，研细匀，入药如前法，於向阳地中，深埋三尺，四十九日成水，取出倾於银石器中，如人服之二蛤饯，别无他效，可离地百尺，而可延年三百岁。
　　第八玉石水
　　玉石一斤，先以鹤虱四两，五灵脂半斤，淡浆一升，同入磁器中，浸三七日，取玉石，以鹤虱三两，五灵脂四两，苦酒三升，入银石器中同煮，酒尽为度。以井花水飞去草末，晒乾，约半时问外，其玉石作声，自然粉碎。以胆硝石各四两，研细匀，入药如前法，向阴地中三尺探埋，四十九日取出成水，倾入银石器中，其色青莹，如明光相似。别无他效。如人服之三蛤饯，只可延寿一千岁，乃真玉液也。
　　第九金晶石水
　　金晶石一斤，研如粉细，井花水飞三次，以神草龙芽二两，苦酒三升，入银石器中煮，酒尽为度。取出，再以井水，飞去神草龙芽末，以胆硝石各四两，研细匀，入药如前法，入阴地中三尺深埋，四十九日取出成水，倾入银石器中，其色黄深。每汞一斤，入前药水半蛤饯，同搅匀，少时其汞自乾。如以火扇之，自成金汁，倾出自成赤金，其色可爱，别无他效。
　　第十银晶石水
　　银晶石一斤，研如粉细，以井花水飞三次。鹤顶草二两为末，苦酒三升，入银石器中同煮，酒尽为度。取出，以井水飞去鹤虱草末。胆硝石各四两，研细匀，入药如前法，向阳地中三尺深埋，三十日倾出，入银石器中，其色如玉。每汞一斤，入前水半蛤鲈，搅匀，须臾而乾，如以气扇之，成上等好银。亦可点熟茆成宝矣。
　　第十一大青石水
　　第十二大碌石水
　　第十三白滑石水
　　第十四础霜石水
　　第十五白矾石水
　　第十六炮砂石水
　　第十七硼砂石水
　　第十八望精石水
　　第十九寒水石水
　　第二十井泉石水
　　第二十一大赭石水
　　右件水法造化，同银晶石做造，只各加枸杞草末半两煮，皆只可乾汞点茆，伏一切飞走之物，悉皆伏火也。
　　第二十二磁乌石水
　　磁乌石一斤，研如粉细，以井花水飞三次。用蛇麻叶二两为末，苦酒三升，．同入银石器中煮，酒尽为度。取出，以井水飞去蛇麻叶末。以胆硝石各四两，研细匀，入药依前法，入阴地中深三尺，埋四十九日成水，取出倾入银石器中，其色黑莹。如人服之一蛤贱，别无他效，只可百刃交加之中，其刃不能伤害也。兼可破一切顽硬之物，坚柔手到自然碎拆也。
　　第二十三醉茆信水
　　取信三两为末，置铁釜中，以盏合定，入桑叶灰汁三斗下釜中，文武火熬之，火候调匀，煎灰汁尽，取出药，入甘骨中炼之，作汁倾出，研为末，使用碎茆。取赤茆十两，熬作汁，点药一两在内，搅动候声息时取出，倾向滚酒内，黑骨器再入骨，依前熬之，点自然成。如此三褊，自然如白雪。每茆十两，入山泽艮六两，一处熬之，自作西汁，自然白也。千火不变，作造甚好，白若凝脂，嫩如春雪，当可济世，千年不还也。歌日：
　　白玉霜逢灰汁熬，神仙妙诀醉时茆。
　　生成别日分十裹，曾持十两用锅熬。
　　熬成茆屑为金汁，汁内时时点白胶。
　　神光脱换为真物，性还只在一千朝。
　　第二十四紫英石水
　　紫英石一斤，研如粉细，以井花水飞三次。以酋根二两为末，同入苦酒三升，入银石器中煮，酒尽为度。取出，以井水飞去酋根未。胆硝石各四两，同研细匀，入药如前法，阳地中深埋三尺，四十九日成水，取出倾入银石器中，其色红紫，如人服之三蛤饯，只可教毒酒，不论杯数，余外别无他效。
　　第二十五乌石水
　　乌石一斤，研如粉细，以井花水飞三次。呵子二两为末，苦酒三升，入银石器中煮，酒尽为度。取出，以井水飞去呵子末。胆硝石各四两，同研细，入药如前法，向阳地中深埋三尺，四十九日成水。取出，倾入银石器中，其色辉黑。如人服之一蛤盏，移时返老还童，面有少容，发鬓如鸦，去愈，亦可延年三千岁，别无他效。
　　第二十六禹余根石水
　　余根石一斤，研如粉细，以井花水飞三次。以瞿麦二两为末，苦酒三升，同入银石器中煮，酒尽为度。取出，以井水飞去瞿麦末。胆硝石各四两，研细匀，入药依前法，向阳地中深埋三尺，三十日成水。取出，倾入银石器中，只可变化黄白二物，银铜铁锡，先以慢火烧红，於前水中蘸之，可应手而成赤金，并能乾汞，永成宝也。
　　又金芽石水
　　金芽石一斤，研如粉细，以井花水飞三次。以槐花子四两为末，苦酒三升，入银石器中煮，酒尽为度。取出，以井水飞去槐末。胆硝石各四两，研细匀，入药如前法，向阴地中深埋三尺，四十九日成水。取出，倾入银石器中，只可点化黄白二物，银铜铁锡，向慢火中先烧红，入前水内蘸之，可应手而成赤金也。
　　第二十七黄乌石水
　　黄乌石一斤，研如细粉，以井花水飞三次。百合二两为末，苦酒三升，入银石器中煮，酒尽为度。取出，以井花水飞去百合末。胆硝石各四两，同研细匀，如前法，向阳地中探埋三尺，四十九日成水。取出，倾入银石器中，只可变化黄白二物。每银铜铁锡，先以慢火烧红，入前水内蘸之，应声而绝，可立成赤金也。
　　第二十八麸金石水
　　麸金石一斤，研细，以井花水飞三次。仙灵脾四两为末，苦酒三升，入银石器中煮，酒尽为度。又以井水飞去仙灵脾末。胆硝石各四两，研细入药，如前法，向阴地中三尺深埋，四十九日成水。取出，倾入银石器中，其色深黄，可变化黄白二物。同前物水内蘸之，候声绝成紫金也。
　　第二十九紫云母石水
　　紫云母石一斤，研如粉细，以井花水飞三次。远志四两为末，苦酒三升，入银石器中煮，酒尽为度。取出，以井水飞去远志末。胆硝石各四两，研细，入药如前法，向阴地中三尺深埋，四十九日成水。取出，倾入银石器中，只可变化黄白二物，立成紫金之体，其色异也。
　　第三十空青石水
　　空青石一斤，研如粉细，以井花水飞三次。以降真香二两为末，苦酒三升，入银石器中煮，酒尽为度。取出井水飞去降真末。胆硝石各四两，研细，入药依前法，向阳地中深埋三尺，四十九日成水。取出，倾在银石器中，其色碧。如人服之一蛤盏，以安息香擦於人中，遇有危难，亦在方位而去，不复回顾，使万人之中，皆不能见其体，乃隐形之道也。
　　第三十一银芽石水
　　第三十二白母石水
　　右二味法式，同下项第一朱砂做造，只各加入仙芽末一两，其变化灵验，并与神砂水同，圣异不可一一具陈。其物轻泄，恐殃九祖。
　　龙芽易名辩证
　　对节龙芽。益母
　　银须龙芽。葱。
　　地胆龙芽。兔丝子，伏毗点硫黄。
　　青树龙芽。春树。
　　地盘龙芽。荷叶花同。
　　道生龙芽。编竹。
　　侧相龙芽。梧子。
　　酉苗龙芽。鸡肠草。
　　已上伏制五金八石，不失胎光。仙力龙芽。韭。
　　花宝龙芽。牡丹。
　　异花龙芽。芍药。
　　玉汁龙芽。莴苣。
　　金麦龙芽。羊蹄。
　　无心龙芽。半夏并砂点铜。
　　已上伏制丹阳成宝，点赤金为世宝。
　　金丝龙芽。章柳。
　　金药龙芽。菊花。
　　桑等龙芽。桑叶取霜点硫黄。
　　长生龙芽。耐冻。
　　三黄龙芽。地黄。
　　二气龙芽。荷叶伏汞。
　　仙衣龙芽。松萝，制五金八石，点化伏砂。
　　悬球龙芽。茄子点铜。
　　已上伏制硫黄不走。
　　紫金龙芽。章柳。
　　碧玉龙牙。竹。
　　木耳龙芽。佛耳草。
　　白雪龙芽。秃疮草。
　　地锦龙芽。衣斑。
　　天刃龙芽。莒蒲。
　　慈砂龙芽。南星。
　　味甘龙芽。甘蔗生点铜。
　　已上伏制雄黄不走。
　　天焰龙芽。莲花。
　　耐冻龙芽。夏枯草。
　　中央龙芽。黄草。
　　青龙龙芽。葛根蔓。
　　永青龙芽。松。
　　金精龙芽。大戟。
　　缠树龙芽。凌霄花。
　　禽住龙芽。舍松。
　　金色龙芽。兔丝子。
　　玉英龙芽。柳絮。
　　地丁龙芽。车前子。
　　赤爪龙芽。波菜。
　　帖索龙芽。半甲。
　　味棠龙芽。杜黎儿。
　　已上伏制汞法朱砂，九转成大药
　　玉瓶龙芽。萝卜。
　　五叶龙芽。马齿。
　　乌石龙芽。黑登。
　　诤土龙芽。独德蒂。
　　金苑龙芽。椒。
　　万丈龙芽。藤萝。
　　圆叶龙芽。仙灵脾。
　　地参龙芽。知母。
　　甘露龙芽。甘草。
　　紫背龙芽。油点叶。
　　鹿茸龙芽。蓝叶，作霜点毗。
　　已上并伏朱砂精英，留连伏成宝。
　　金钩龙芽。酸枣。
　　金花龙芽。
　　五凤龙芽。管仲。
　　已上并伏五金八石成大药。
　　通顶龙芽。谷精草。
　　地骨龙芽。枸杞。
　　已上伏朱砂异色，而日如宝。
　　天宝龙芽。赤芥。
　　悬豆龙芽。槐角。
　　锦砂龙芽。桑叶。
　　锦锁龙芽。点铜接续焰硝。
　　已上并同。
　　水浮龙芽。浮萍。
　　虎爪龙芽。萱草。
　　香炉龙芽。紫苏。
　　已上伏制硼砂，点五金八石。
　　碎焰龙芽。护宅草，伏炮砂点金。
　　香附龙芽。莎草根，伏雄。
　　已上并同。
　　诗曰
　　龙芽花发正当时，采取根苗连叶枝。
　　依法制成真大药，金石得见立降之。
　　轩辕黄帝水经药法竟
　　
