太上三元飞星冠禁金书玉录图 
　　经名：太上三元飞星冠禁金书玉箓图。不着撰人。一卷。底本出处：《正统道藏》洞神部灵图类。
　　太上三元飞星冠禁金书玉录图 
　　太上老君於鹤鸣山，以金书玉箓付天师张道陵。道陵稽首，长跪启曰：臣鄙下凡贱，枯骨余生，特蒙太上赐以上真要法。臣见魔俗混杂，今天下大魔不伏禁戒，动与虎狼五疫故气伤人者。众治生难为，幸遇圣尊，愿垂哀愍。太上告道陵曰：夫人心为万化之主，若能存其神，神乃依於人心，为万化之主。若能知其神，神乃守於人。子不知其神，神乃离於人。子能存其言，神乃反於人。为此，三宫悲号，五神离身。此乃魔从内起，鬼自外来。鬼魔益欢，神变为贼。落生名於左契，注死录於右宫。兵病来伤，岂延遐寿，所以吾常愍之。子今问我，知子志哉。吾为子说三五盟威正一之道，谛信受之，勿示非人。子可长生，辟除万祸，三灾不染，九横难侵，水火之灾不可近耳。
　　冠五星七元
　　乾金星，元木星，亨水星，利火星，贞土星。
　　乾在头，元左耳，亨右耳，利右肩，贞左肩。
　　□左肩，□右肘，□右肱，□左股，□腹上，□心上，□左乳。
　　右如此观之，五斗成也。
　　阴思咒曰：四神相冲，五斗来扶。千灾散灭，万厄自除。吾今行事，背孤击虚。是何小鬼，敢近吾庐。天丁力士，动即尽诛。急急如律令。
　　冠七斗法
　　一□左手，□左肘，□左肩，□心上，□右肩，□右肘，□右手。
　　二□右手，□右肘，□右肩，□心上，□左肩，□左肘，□左手。
　　三□左手，□左肘，□左肩，□心上，□右股，□右膝，□右足。
　　四□右手，□右肘，□右肩，□心上，□左股，□左膝，□左足。
　　五□左足，□左膝，□左股，□心上，□右肩，□右肘，□右午。
　　六□右足，□右膝，□右股，□心上，□左肩，□左肘，□左手。
　　七□左足，□左膝，□左肩，□心上，□右肩，□右肘，□右手。
　　右冠之七遍，其星绕络身形。万鬼摧伏，百灵卫护。玉历题名注算，延年益寿，骨变真金，上升霄汉。久修鍊之，无不应验。勿示非人，慎之慎之。
　　光冠五星七星七元。五屋者，乾元享利贞。七元者□□□□□□□。修存毕，次冠五斗二十八宿。
　　冠五斗二十八宿法
　　一角左手，亢左肘，氏左肩，房心上，心右股，尾右膝，箕右足。
　　二斗右手，牛右肘，女右肩，虚心上，危左股，室左膝，壁左足。
　　三奎左足，娄左膝，胃左股，昂心上，毕右肩，觜右肘，参右手。
　　四井右足，鬼右膝，柳右股，星心上，张左肩，翼左肘，轸左手。
　　五□头上，□左肩，□右肩，□左股，□右股，□左足，□右足。
　　右冠星之法，最为上教。玄妙之要，怀而行之。何道不成？、何鬼不伏？无不钦降，此乃神仙秘密之文。若至人得之，切勿妄传。此关星动月，驱神役鬼，验不可测。若妄传非人，殃及自身，延及七祖。勤而行之，早成仙道也。
　　凡欲修仙学道，可於正月一日已前，立於清净之地，面向北，朝元君四拜。元君者，元始开天是也。二名圣母，若不朝圣母，学道不成。当告启曰：臣下境之人，胎生凡贱，杂秽腥浊，触挠嚣尘，残喘腐骸，腥血之命。特沐玄荫，得反余生。幸蒙累世崇真，福留后叶。敢将粪秽，不惧天威，好道乐仙，至诚玄奥。伏乞神光密照，得超不死之门。至圣垂恩，愿赐之卫，辟除灾害，共道合然。
　　次三啄齿，阴思五星。次思左手中岁星，色如青宝。次思右手中太白星，色如白宝。次思顶上荧惑星，色如火珠。次思心中镇星，色如黄金。次思足下辰星，色如黑玉。皆神光洞照一身。阴思咒曰：五星镇形，光照玄冥。千神万圣，护我真灵。巨天猛兽，制伏五兵。五天魔鬼，亡身灭形。所在之处，万神奉迎。急急如律令。
　　次冠五斗讫，却思五星，於我身上变化。次思左手中岁星，变为风轮。顶上荧惑星，变为猛火绕一身。思镇星在心前，化为黄金锁甲，缠绕一身。思右手中太白星，变为金刚神剑，剑有锋刃，皆放炎光。思足下辰星，忽变江水，须臾成海，中有五龙出见。
　　次思神讫，而阴咒曰：五星镇形，光照火精。保我五体，镇我万灵。六天魔鬼，动即斩形。急急如律令。
　　次思天罡大煞，气从天罡上来，其气内黄外黑，直至吾前。吾以鼻吸之十二息，而阴咒曰：大煞真气，内阴外阳。保我躯命，除邪辟殃。山精魍魉，土地地强□。赤口白舌，虫蛇虎狼。害我者死，谋我者亡。爱我者吉，奉我者昌。万神摧碎，伏匿天刚。急急如律令。
　　将左手抚心，右手摩顶。暗思□星在右手，□星在左手，□星在胸前。而阴咒曰：魁星大煞，镇我心原。外辟五兵，内除五瘟。当我者迷，谋我者凶。逆鬼凶人，於我何论。急急如律令。
　　将左手抚心，右手指天阴。思魁星在右手，□星在左手，□星在头上。咒曰：阳明真气，冠我朱阳。辟除万害，迸及逆□。盗贼凶人，虫蛇虎狼。谋我者死，害我者亡。赤口白舌，伏匿魁罡。急急如律令。
　　反右手指背对心，左手指心。阴思魁星在右手，□在头上，□星在左手。而阴咒曰：明明正气，主在天魁。镇在绛宫，辟除非灾。何神敢住？何鬼敢来？千圣万鬼，伏我天罡。急急如律令。
　　两手扶三台星为华盖，阴思上台星官虚精，在．吾左手中。次思中台星官六淳，下台星官曲生，在右手两膝下。
　　吾头戴华盖，足履魁是。地网八极，天罗四张。北斗落死，除灾灭殃。南斗上生，寿命延长。所求如愿，所在吉昌。中外强□，动即尽亡。急急如律令。
　　冠诸星毕，每夜卧时，阴思此咒，先於床前乘虚禹步或九迹步。
　　禹步
　　九迹步
　　临卧时，林前阴咒曰：反履背床，除邪灭殃。天帝狱吏，禁鬼夜行。重即腰斩，轻即全生。不轻不重，截鬼两肱。右月左日，各去我眉间二寸五分。北斗七星，周围一室。急急如律令。
　　老君告道陵曰：汝行大事，须修拜星之法。若不知其法，天灵不护。邪魔来伤，恶人谋害。天行毒气，兵甲时起。因兹染伤，及至无常。宜修炼此上妙之法，当勉也，不得传与积恶之人。轻泄真文，殃及己身，上延七祖，慎之慎之。
　　老君曰：此者群仙之法，子能行之，当得长生久视世间。人不能长生者，为天魔结其罪也。若修炼我法，必得无诸灾横，寿命长延，福流於后无穷。若非人示之，殃及七祖，身填黄河。言毕，道陵敬受教戒，稽首奉行。
　　步九宫斗诀
　　斗要妙，十二神。乘天罡，威武陈。
　　气彷佛，如浮云。七变动，止应天。
　　知变化，右吉凶。步斗宿，天关前。
　　入六律，持四禁。傍天英，履天任。
　　拥天柱，接天心。从此度，登天禽。
　　倚天辅，望天冲。入天内，出天蓬。
　　斗道通，刚柔济。天富禄，清泠渊。
　　入杳冥，千万岁。
　　太上三元飞星冠禁金书玉箓图竟
　　
