萃善录
　　经名：莘善录。原不题撰人，约出矜明代。二卷。底本出处：《正统道藏》洞神部表奏类。
　　萃善录卷上
　　圣节祝君之词
　　圣人生焉，瑞远紫枢之电；上帝临汝，喜开黄道之云。斋肃陈词，明晨有请。伏念新传祖印，远觐宸廷，香颁龙虎之坛，亲承上旨；寿祝麒麟之殿，未遂南辕。命玄倡以修斋，对威颜而归美。恭愿绿章夜达，来仙仗於清都；丹宸春融，永丕基之洪福。
　　谢雨词
　　布地为坛，土皆作玉，望云请命，天乃雨珠，生意顿回，元功不宰。伏念自名以道，待饱於农，凡仰愧俯作之余，有春作秋祈之望，属以亢早，异於曩时。既自郊而祖官，祷之久矣；庶匪朝而依夕，苗则勃然。盖移粟之民已疲，倘荐饥则岁何仰，不违咫尺，遂俾雾霜，返神水以安灵，荐演污而报本。伏愿赐之终惠，保此有年，自三日已往为霖，更溥余波之润，无一夫不被其泽，同为乐国之归。
　　天师在京就山还醮
　　君命不俟驾，阻瞻咫尺之清光；皇天无私亲，妙运两问之元化。敬缄香於帝里，归奏牍於宗坛。伏念庆藉世资，叨传祖印，言尤行悔，顾教法以多违；家难命奇，致灾非之荐见。幸际龙飞之治，迷为驿传之朝，孰谓微愈，竟淹半载，思切宸旎之宠对，聿严灵宝之斋修，谢过消灾，祈恩请命。伏愿帝心简在，人欲必从，鉴其悔艾之私，锡以生成之造，真风赫奕，日深丹扆之知；新渥骈蕃，露重紫泥之赐。凡存志命，悉宥恩庥。
　　酬攘火醮词
　　庚午年昊皆春梦，见崇禧厅前有一物，又遇竹轩魂归，乃云其房当有火灾，久轩遂许醮获安。
　　梦而占梦，同知幻境之无凭，疑以传疑，敢忽前车而不戒，昔焉徽福，今也酬恩，伏念求木苟完，寝薪是惧，彼蝶化之纷纭莫诘，闻者隐忧；况鹿隍之失得或然，慎之为贵。乃以恍惚杳冥之故，而为和平安静之求，帝示矜容，人思报称。伏愿初盟克践，终惠允谐，曷日而忘，永戴风雨拼蒙之造，惟天所命，密符祖宗香火之心，德布春阳，恩沾莫景。
　　天师庆成藏殿醮词
　　道机无息，乃眷殊庭，法藏聿新，寔依玄造，爰庆成於一醮，庸吁告於群真。伏念切已兴思，批躬省过，或以前因而今受，或谓寡是以多非，或下情宿怨而罔知，或阴隐可为而自失，或命身之位与孤曜以相逢，或嗣息之宫背吉星而不照，乖违至此、忏释何由。谓宝藏经营，信斡旋之有地，况真斿森列，可运转以回天，幸人巧之成功，希圣明之从欲，肃陈凡捆，恪露中诚。伏愿霁仰威颜，春生容德，造化无停轮之理，变通於转毂之问，八卦凝神，见乾坤之六子，三阳发秀，回否泰於一时，锡命在天，俟恩即日。
　　吴惟德荐母
　　客途天远，空驰游子之心，乡岫云停，不见慈亲之面，俯遵玄教，仰叩清都，伏念浅矣学仙，阙焉事母，将谓转蓬苟得，尚酬菽水之欢，岂期泛梗言还，遽洒莱衣之血。揆一子出家而奚益，幸十方救苦之不诬，愍日适临，冲科特启。伏愿珠浮狮坐，玉揉龙章，蓬岛回车，唤醒虚无之梦，桃池侍宴，容登快乐之乡，魂气有归，后昆允赖。
　　建九幽正醮词
　　物莫预知，痛先臣之弃背，情恶可已，祈上帝以超升，言不成文，泣尽继血。伏念父吴霜未老，燕璞何仇。孰谓无牙，而蕴至深之毒，乃伤其指，竟罹罔极之忧。岂其遗胤之不夭，抑亦患身之有数，丹心耿耿，不能呜没世之悲，玄范恢恢，庶以慰重泉之望，涧芹可荐，鉴藻无私，伏愿开解脱门，指虚无路，宿冤冰释，益喉敢起於妄心，逝魄云升，炼质全资於善果，率行正道，惠迪后人。
　　仙姑荐父母
　　父何估，母何恃，嗟永隔於归宁；乾资始，坤资生，冀重开於化育。三黛请命，九拜投诚。伏念季女有归，二亲莫赎，谢焉供杞，赞善教以利人；惕若奉先，愧近功而抚己。蒿目拨感时之泪，草心萌追远之思，明水具陈，恩波允赖。伏愿大钧无息，至鉴有容，地道阳光，超桩萱之朽质，人元合妙，副葵蕾之私情。
　　周年建醮荐母
　　母兮鞠我，寥义之痛无穷；期而小祥，白驹之过何速，惟据哀素，上彻穹苍。伏念某自罹陆妃之悲，忍见星周之次，念升沉之莫测，幸坺度之有科，谨洁尘居，肃迎飓驭。伏愿云开黄道，风送绿章，诏三界以逍遥，拥万真之来下，慈光远被，庸昭观盥之诚，明日将朝，不尽童蒙之渎。
　　孙秋碧就普度酬所许保安就荐先师祖卢自间
　　追想前猷，愿有盟而必答；寓诚普度，思如在以宜超，敢食前言，辄干上听。伏念有身为患，厥疾弗廖，急告于天，犹幸苟延於一醮，回生无地，忽惊已过於七年，逝者远而许者存，心所知即神所记，谠焉报既，期以出幽。伏愿大道有情，至真无外，指蓬莱路，或从织女而归，入黍米中，同会天人之乐，周圆功果，启迪仍昆。
　　陈制帅黄镍宿启词
　　绿林戢盗，熟小麦以休师；皂岭巢仙，洁菁茅而事帝，科严修於玉匮，事宿阐於瑶坛。伏念谬以抚绥，任兹讨捕，谓人为天地之贵，何忍残生；若贼遗君父之忧，是名负国。爰亲从於士卒，偶活致於渠魁，虽幸凯还，能无滥杀，报风声鹤唳之助，见莠除苗长之仁。伏愿旋斡雍熙，销沈乖熬。兵凶器，用非得已，壹空白骨之冤；利公家，知无不为，洞鉴丹心之素。
　　三朝词
　　凉生药殿，夏五月以风熏；梵达芝坛，日三朝而昼永。响天威之咫尺，赞君德之辉光。伏念某叨窃宠灵，周旋军旅，仅解严於汀建，复蓄锐於洪虔。蚁穴就焚，幸凶渠之槛送；龙颜动喜，因捷报於驿闻。兹阐事於合峰，敬归功於魏阙。伏愿皇天佑宋，旧境还周，万化更新，见君臣之庆会，五兵寝息，增朝野之欢娱。
　　晚朝词
　　细柳除营，甫定积年之寇；白杨悲陇，莫招长夜之魂，即福地以修斋，迩昊天而沥恳。言念盗兴於赣，人死如麻，就缚抵刑，自速弃街之戮；摧锋陷阵，多衔草野之冤。在臣意者以拯民，惟帝相之而破贼，杀非得已，生亦无穷。伏愿大赦幽牢，普超苦爽，五方异俗，化金革於农桑；三代同风，混车书於礼乐。
　　宫门骊蝗
　　多稼连畴，意丰登而可待；群蝗入境，乃侵啮以为灾，民命所关，帝心斯在。言念大江之右，夙称乐土之中，边国粗宁，幸免军需之急．浙乡不熟, 已伤官耀之繁。正望稔於此秋，庶全生於尔众。属蝗辅之大孽，遍满乡闾；顾蚁虱之小臣，主持官宇，力捕莫施於坎地，醮禳惟谨於析天。伏愿哀悯众生，赦原万罪，羽虫揖揖扫除，劝州田祖之神；宝穑垂垂刈获，锡农夫之庆。矢词迫切，拜赐须臾。
　　显应观设醮祈晴词
　　望霓有梼，既赐雾茫，积撩不收，遂忧昏垫，睠浙人之宅土，即泽国之围田，凡雨过多，虽苗无秀，蚓江潮之啮岸，加湖水之渰庐、因沮泖以复阴，将郁蒸而成疾、天子侧躬而翰虑，计臣思戢以遑安，肃阐醮筵，恪陈奏牍。伏愿乾坤轩豁，离曜辉光，农务三时，讫暑耘而秋熟，王几千里，保物阜以民康。
　　明堂预告设醮祈晴饲
　　君国子民，绍一元之大统，父天母地，严三世之亲祠，爰合祭以戒食，用前期而申梼，伏．愿环穹秋豁，玉烛时调，上帝降祥，礼迄成於重屋；冲人嗣服，祚益茂於丕基。
　　显应观祈雨词
　　民亦劳止，春失种以无秋；天何言哉，日常旸而不雨，深惟阙政，祇控危衷。伏念护漕罔功，来归未遂，星流白昼，屡传旱野之占；气入朱明，愈急水田之务，既群祠而遍梼，惟上帝之求哀。伏愿动下云雷，泽盈沟侩，贻势播谷，锡岁事之丰登；合璧连珠，示乾文之嘉瑞，如乖吏状，请罚臣躬。
　　显应观再设醮祈雨词
　　农时既失，早太甚以如焚；天听孔卑，信未孚而弗福，故忘烦喋，仰叩穹明。伏念两仪漕畿，孤忠体国，经费倍支而罕拨，叨荣宜去而复留。浙西东粒米之乡，所祈丰稔；夏仲孟梅霖之景，乃向焦枯。暴巫徒市，莫效於人为；呼电召龙，率由於帝命。既濒湖而醮款，祈沛泽以昭苏。伏愿救敛骄阳，恩敷甘雨，水耕火耨，亟施田畋之功；粟腐钱流，吃济邦储之用，尚谐中熟，庶弥多虞。
　　代茅山祈雨词
　　年谷垂成，政需泽润，秋阳为沙，反病亢乾，即仙圣之所居，为黎元之有祷，伏念滥膺颛闯，兼领陪京，维时多虞，所望一稔，序既当於擎敛，田尚苦於燥刚，始自近郊，远连并塞，地绵千
　　里，皆怀卒岁之忧，帝监四方，忍绝斯人之命，使旱势遍臻於属部，恐咎端专，在於微臣，实震惧之靡宁，冀精诚而上达，伏愿普敷德泽，徧惠群生，哀此矜人，久服劳於穑事，沛然下雨，俾无废於岁功。
　　开元宫禳火词
　　流星陨昼，仰天戒之高明，比屋延烧，伤民生之荡析，肃持恻怛，上告穹苍，伏念无补，使家仅寻时痪，泉务流而乃壅，已病闻阎，火弗戢而屡焚，仍空盖藏，维商丘之有祀祚，宋国之无疆，爰修罐瓒之仪，祇款琳琅之驾，伏愿诞施仁爱，潜弭灾虞，地大京师，息融风而奠枕，春探田野，赐膏雨以催耕。
　　禳兵词
　　峒穴无知，辄起绿林之盗，封疆所界，深怀赤子之忧，仰迩颢穹，肃陈危捆。伏念典州瑜岁，闱境逢年，邻寇鹧张，毒忽流於涂炭，凶徒鼠伏，衅将动於萧墙，荷天败其逆徒，尚日驰於警报，王宫陷逐，寨卒创残居多，控扼之兵未快荡平之举，敬为民之请命，辄吁帝以投诚，伏愿赦过一方，全生万众，厄会密移於天运，先声克壮於军容，歼厥渠魁，稍谢无辜之鬼，安其田里，咸归不杀之仁。
　　祈皇嗣
　　南面视朝，久嗣大君之位，束储继体，宜膺男子之祥，屡醮祷於苍穹，伫感通於禁掖，即太乙贵神之馆，合下元本命之辰，申饬羽流，恪陈朱奏，伏愿帝心，顾佑国脉，昌隆带触，授弓骈集，椒途之喜，承桃主器，允符瓜瓞之绵。
　　章尚书九幽醮词
　　劬劳念母德，至大以难酬，哀痛彻天道，无方而善应，辄修清醮，恭沥丹忱。伏念亡母，懿行在躬，先臣同齿子七人，而保抱忠孝良勤孙，三世以团乐，慈怜备至，汤沐既开於邻国，旨甘粗适於偏闱上，寿以倾诸孤之衅，顾微躯而若失，更再愬以增悲，敬遵玉匮之科，荐刻绿章之奏。伏愿恩言曰可，过误其空。风起白杨，不待幽阡之闭；火传金线，亟超乐土之生。下及漏泉，旁沾余润。
　　方司法五七词
　　女子有行，所期偕老，吾夫又死，几不胜哀，举尘案以自怜，写录章而上奏。伏念亡夫，甫沾寸禄，杳失层亲，枕块缠悲，方经营於远日，临茔成疾，竟殒灭於芳年，痛兹家室之情，惨甚户门之祸，孤螫无倚，痛泣何闻，伏愿降鉴哀恫，赦除愆妄，度此魂於生地，仍识天伦，抚弱子者寡妻，常依道荫。
　　陈帅玉隆宫黄镍宿启词
　　视事惟新，未靖绿林之寇，感时多故，辄修黄录之斋。躬造福庭，宿开灵墠，臣丹心君上，白发兵间。闽部解严，幸君民之肃睦，江墟徙镇，伤饥馑之荐臻。岂生灵积过之满盈，抑官吏贪残之由致，祇醮神仙之宅，觊回天地之仁，伏愿玉烛调和，珠踱循轨，上固一人之寿，下全万物之生，峒孽就平，师不烦於久外，田禾告稔，臣庶获以偷安。
　　天历为宗师还保安醮词
　　北望雁书，想玄门之宗主，束瞻马首，祈洪造之真灵，应不逾时，报当知本，伏念进修在己，行止非人，司教日边，每尽扶持之力，摩身关外，适当间隔之时，尝缴福以吁上天，乃蒙恩而有
　　今日，端不由於幸得，何敢食於盟言，敬肃元坛，恪酬清醮，伏愿国经求旧，帝渥从新，教雨载濡，纳道山於九润，寿星一点，映台象於三阶。
　　天师留京建年经词
　　日之余，岁之余，幸依光而及此，邦必达，家必达，期徽福以皆然，且谢且祈，如临如履，伏念某朝，君身远祀，帝心长时，荐易於年华，德难忘旧，天密胚於道脉，恩企迎新，恪陈藻荐之诚，默寓葵倾之悃，铭藏匪报，鉴照惟明，伏愿洪造垂仁，皇都协庆，生成一致，门迎佳气之春，出处两荣，驿寄喜音之早誓，修阴德仰答元功。
　　解坛词
　　人间尘世，严祭祀之琼坛，帝所清高，下照临之玉节，朝仪已备，斋事告周，礼贵节以成文，义有同於既灌，伏愿皇灵穆穆，鉴观趋退之恭，师造昭昭，察宥慎终之典。
　　谢恩词
　　一阳来复父，初索於震男，三愿幸孚帝，下观而临汝，此恩此德，何报何言，伏念某素款既周，皇灵不昧，雪先呈瑞，余半月以俱晴，日暖如春，后三朝而乃雨，皆神明之所感，於气象以可知，况凡我同盟，相终始於险降，暨百尔执事，咸进退以安闲，非由臣意，简在帝心，何以天时合於人事，载黑载沐，且谢且祈，伏愿鉴藻，有开涧苹，惟享几微，发见验所欲之必从，兆朕萌芽，信不言而善应。
　　代人保疾词
　　疾病同心，义重扶持之日；爱慈异骨，诚祈覆焘之天，惟帝纳言，以人从欲。伏念某力开道宇，身积患端，风为末疾之根，外因犹浅疾，有逆流之水，远虑实深，未收功於参术之奇，曷驾以希恩，伏愿仙墨香留，神丹雾散，天医临地，医会有药。长生福星，明寿星高，如桩难老，瑕庇一洗，膏馥同沾。
　　庚午年春，舒贵和捧御香入山建金镍大斋宿启词
　　皇天后土，既全付於丕图，名山大川，庸聿严於外祀，远驰一使，祇格三灵，当鼓钟玉帛之初陈，乃圭辟综璜之具备，昭其文也，寓乾坤宗子之心，神而明之，为社稷生民之地。
　　早朝词
　　申明春令，爰据朝日之诚，寅畏夙通，敢替事天之敬，仰观非远，默感而通，念有民何赖以治安，亦惟帝实为之主宰，天高星远，行五纬以无差，地利人和，镇八维而不动。
　　午朝词
　　离文明两，如日再中，乾道时成，惟天为大，肃使华而代祀，仰帝阙以趁朝愿，感至诚聿严善应，一民莫非其有，天与祯祥万物，各遂其生，日依化育。
　　晚朝词
　　纂图御众，不忘夕惕之思，分命祈天，益谨暮朝之敬，缄一诚而自远，贯三极以潜通，密勿之间，对扬斯在，国经咸若，尚闻尧壤之歌、皇极无偏，丕锡箕畴之福。
　　正醮词
　　社稷艰难，叨承基绪，山川里祀，曷答穹祇。念有土之多虞，揆为君之不易，赤子备尝於危殆，凶年不免於流
　　亡，无以回天，岂其能国。敢寓诚於一醮，庶悔祸於三灵。启迪时几，愿示小康之效；昭苏邦本，即开大有之祥，生聚敉宁，治安驯致。
　　壬申圣节宿启词
　　诞弥厥月，揆初默斡於中怀，钦若昊天，报本聿严於外祀，乃驰使币祇，醮仙坛，修五礼，以如方祈三灵而有鉴，盛德在木，载扬发育之心，明日将朝，荐启敷宣之目。
　　早朝词
　　夙兴惟谨、致祀帝之初诚，吁食靡宁，以保民为先务，托玄科而请命，见宗子之用心，怀在有仁，念兹惟帝，五风十雨，得中道之丰登，四海九州，足小康之资聚。
　　午朝词
　　日中则反，戒实在於满盈；天听孔卑，念孰为之保定，国有与立，时方可为。奉金筹以祈恩，启丹肩而事命，惟天孚佑，益开享祚之祥；率祖攸行，训至宁邦之盛。
　　晚朝词
　　日之余日夜，敢终怠於朝仪，国之本在身，忝丕承於明命，时临初度，齐启冲科，宁无自求多福之心，所愿密注，长生之字，大恩曷报，躬行遵道之言，终惠有祈，誓体代天之责。
　　正醮词
　　日当再育，忝分光岳之灵，天无常亲，密运基图之重，抚时以感，出命而祈，蓊焉夜寐以夙兴，比者冬行於春令，孰为民极，固不止水旱疾疫之忧， 自揆国经，何以这修齐治平之责，林然庶证，丛於厥躬，乃修外祀之严，愿格三灵之佑，有人有土，志维绥靖之求，而国而家，身见隆平之效。
　　圣节宿启词
　　三日天气新，揆於初度，八荒开寿
　　域，保运长存，香雾空蒙，真风演迤，适金人捧水心之剑，建瑶坛，悬黍米之珠，宿启冲科，仰关宸虑，伏愿三境疏恩，万真降鉴，九五福曰寿，九五福日富，廓寰宇以为家，八千岁为春，八千岁为秋，长上古而不老。
　　朝词
　　聪明作后，虹流上巳之辰，馨香感神，鳖扑普天之下，来皇华於福地，肃金录以祈天，稽首红云，投诚青祝，恭愿星辉，海润开寿，当於三宫，山高日升，育人民於九土。
　　又
　　天道惟钦，谨缄香於福地，帝心简在，祈眷佑於皇家，俯读绿章，上陈玄鉴，伏愿咫尺，若临卑高，罔问不言善应，阴阳顺而风雨时至，治无为，股肱良，而庶民育。
　　天历祝圣
　　代天作子，方当继统之初，绕电有期，预至祝厘之请，伏愿清时偃武，黔首归仁，甲兵洗衣裳，垂太平有象，日月光，山河壮，万寿齐天。
　　阎皂山国醮词
　　天锡九畴，抚下期跻於寿域；国专七祀，升中爰即於名山。眷膺金阙，以定四邮，及在玉衡，以齐七政，皆阴隐下民之力，致虔昭上帝之心，伏愿八表一又宁三宫益寿，天地平而元气正，俾万物以无疵，阴阳和而庶频成，资一人之有庆。
　　早朝词
　　浴咸池，出旸谷，现赤日之九芒，排阊阖，入帝居，觐红云之一朵，眷宵衣而待旦，吹暖律以回暄，远驰奏事之香，待锡治安之策，伏愿福持宝位，庆浃璇宫，慰安向於龙楼，赞休征於鹤禁，阳分阴而二仪立，衍亿世之皇图，正得秋而万宝成，洽八方之黎献。
　　午朝词
　　日至昆吾，而正中克成厌象，风驾扶摇而直上，敷奏以言，蚓金铎之息声，暨玉衡之顺轨，用殚朕志，简在帝心，伏愿俯赞，皇猷诞敷文德，六府三事，允治丕弘有永之基，四海九州攸同，共乐无为之治。
　　表榜
　　正荐太阴表
　　生明合德，运天一之至精，悬象降灵，行地中之溥润，恢恢真造，泯泯神机，某临照随人，盈虚有道，广寒清静，严七宝之高居，明水芯芬，叶方诸之大用，欲成玉炼九生之妙，必资金波一滴之余，共望泽润下，滋类从俯，应天与形，道与貌必符造化之全，月为魄日，为魂不越阴阳之外，陶镕允赖倪仰知归。
　　炼孤魂第九夜天尊表副
　　玉匮盟真，超幽魂於九地，宝华应号，证道果於诸天，仰渍宸聪，俯据斋捆，共望玉京毓秀，琼阙腾芳，万宝装严，仰弥罗之梵炁，九天照烛，开幽暗之昏衢，魂度朱陵，庆流后裔。
　　黄镶榜语迎真
　　六管浮春，一阳来复，九关戒晓，万圣齐临，方黄坛望幸之时，正紫气开先之际，将恭清道，仰止浮空，云汉昭回，神气运风霆之表，天地明察，衮衣流日月之光，方域百灵，起居先路，瑶坛绛节，久凝药籍之班，玉几红云，一鉴松花之会。
　　监门榜
　　法门广大，曾何间於戚疏，帝所清高，若不违於咫尺，必恭敬止，盍归来乎，莫问子为谁，孰云身是客，众妙非妙，於此示寂然不动之机，至言无言，亦岂有甚高难行之事，好共看天人黍米，信本无风雨，蓬莱洁己，从之致身易尔，尘世茫茫，汲汲何许，是到家时，玄关直直，堂堂这裹，有入门处，神明懋戒，凡圣同归。
　　天医榜
　　世之最苦者日穷民，偏多疾疢，天果何为而有，医道默与主张，至於游魂为变之时，亦有仰首呜号之意，想神农想轩后，九霄难问於高居，如秦缓如越人，千载犹存於生气，玉皇之上药，三品金碧之大丹，九还补造化而裨阴阳，有神气而无形迹，洪惟天法道，每垂情於养，愈疾痛之间，莫谓鬼非人，重施力於神圣工巧之外，赞彼元化，相我斋功。
　　沐浴榜
　　诗人吟玉女有盆，只要洗头，渔父答大夫，此水但堪濯足，皆非尽善，不可效尤，盖阴阳颠倒之坎离，其功甚大，况一六生成之天地，得气最先，饮之者玲暖自知，掬之者清凉无尽，是名沐浴，具体设陈，秋入肺肝五内，洒金茎之露，冷侵毛骨，一壶浸寒玉之冰，对之而尘垢自消，因得以形神俱妙，非如春暮，果从沂水以咏归，岂比华清叹出温泉而拜赐，脱然无我，洗者是谁？
　　监生榜
　　太极肇判，乾坤定而六子生，元气散分，阴阳交而万形具，惟人最贵，所主有神，以其为天地之心，果谁执造化之柄，茁兰可爱，皆由万灵恭奉而来，坐草云亡，或出一念，扶持之外，未脱秋瓜之蒂，莫回寒谷之芳，秩秩有司，化化无迹，子知向来梦，应作如是观，灵芝本亦无根，到此好参众妙，桃花自贪结子，教人错恨东风，净洒酒然，长惺惺去。
　　监斋榜
　　黍稷非馨，吾闻其语，粢盛不洁，士听无哗，天地之道昭昭然，鬼神之情洞洞尔，非诚莫享，在德宜酬，盖芬芯具陈，虽松华而不弃，若馨香可荐，纵蕴藻以无嫌，然劳薪之火，其可以炊，而埃墨之饭，安敢以祭，况失饪不食，圣人之教训宜然，苟闻腥于天，上帝之崇高，则否致其洁也，将何道神而明之，惟汝贤尚昭乃勋，母旷厥职，道腴非味、何求易牙之知，食指欲尝，罔俾子公之染，云厨必戒，天爵宜升。
　　芰郭
　　立荚郭以款幽魂，一期两见，到蓬山而闻妙道，千载重逢，流年掷梭，红颜春树，人生能几何，朔风惊沙，枯梢号寒，子行亦良苦，四海兄弟，一会神仙，曩者玄师，曾指幽关之正路，今兹教主，又宏苦海之慈航，以何因绿，得此方便，生我所欲也，义我所欲也，幸逢兼取之鱼熊，贵者骄人乎，贱者骄人乎，勿效相持之鹉蚌，雪起可以适口，云岌为之洗心，道味悠长，善端呈露，天宽地大，曾何夜雨烦冤，阴极阳回，别有春风消息。
　　孤魂榜
　　庄子尝言，受成形而形有尽，阮瞻所见，论无鬼而鬼不然，则知二气之良能，难以一途而偏废，伯有彭生之事，古人岂欺我哉，魏其灌夫之冤，信史有如彼者，生生死死，古古今今，金谷园林，此地岂无歌舞，平泉花木，几人看到，子孙逝川，只解东流白日，又还西落，日鳏寡曰孤独，配下民多无告之穷，或札痿或夭昏，而上天之剥丧者半，艰难万状，贫病交攻，其间浩叹何胜，到底同归于尽，以无祭主，故日孤魂，幸今逢黄箓斋官，又特启玄科好事，饱汝以食而无馁，暖汝以衣而不寒，三十六部尊经善绿，得未尝有一万二千金简，魂气当无不之仙道佛道，尽堪行天门人门，皆可去黄坛回首处，快乘蓬岛清风，丹府记名，时尽入黍珠碧落，皆大惧喜，便好超升。
　　将吏榜
　　云篆太虚，道因文显，风霆神气，将以心存，况两间光岳之散分，有一揆天人之会合，鲁公竟为雷吏，傅说自是列星，李将军生不封侯，其必在爵秩同升之列，张睢阳死愿杀贼，将亦发英雄未了之心，虽道之体本出於自然，而法之用皇存乎策役，琼台拔地，玉辇瞻天，金简合符，宝书启钥，于以廓灵风而昭慧日，于以引归路而济迷津，九幽之黑处，皆明一寸之丹心，默契惟道，贵度非神，不行作善，降祥驯致仙家之喜庆，论功行赏，超迁天上之班资。
　　节次榜
　　斋以事帝，固宜由本，以及文道不远人，其可有纲而无目，眷我黄坛列职，无非紫府朝班，秩秩有仪，谆谆以告，言而为法，动而为则，当如君父之在前，举之於口，笔之於书，须信神仙之可学，必也周行中规，折行中矩，勿谓视於无形，听於无声，谪果何尤，黄庭之误者一字，过无可奏庚申，何畏乎三尸，相与盟天，有如皎日。
　　茶榜
　　问海上灵搓，光彩已腾於星汉，撷山中瑞草，芳香又接於蘅薇，策上品之奇勋，吸群英之佳气，共惟天师，冑承汉叶，器备仙根，道味精微，灼见中湩之水，善芽茂密，未论蒙顶之苞，紫兰香桂之所依，朱草嘉禾之近侍，轻雷破荚，苏醒群昏，明月为团，晶辉独露，一饮者已量，俱足共谈，而舌本潜通，曳翠旗，按蓬莱，清风两腋，执苍璧，朝闻阖，喜彻九重，迟迟三丈之日高，款款五千之文进，佳句自联於石鼎，贵名又起於金瓯，白雪满碗花徘徊，小引鼻端之馥，仁风暗结珠，蓓蕾早回掌上之春，点首而前，沦心以进。
　　酒榜
　　黄坛设醴，洪钧转而一阳生，玄馆飞觞，大礼成而诸福备，竹松如醉，猿鹤欢迎，共惟天师，云炁尊昙，道山钟鼎圣明时，和黑甘露，神仙府瑞霭香风，举瓢酌天浆，神情迈俗，停杯问明月，逸兴无尘，混融乎青州鬲上之分，浃洽乎玉瓒黄中之妙，沉酣道味，酝藉仙风，有盎然深念之良心，便酿就满腔之喜黑，与人传颂，何须论千日奇芳，天子呼来，又欲醉九重春色，想宴罢凤边丹诏记，赐来马上黄封，敲玉壶冰想道臣心之如水，指金茎露，笑看仙掌之凝珠，郁皂味浓，蘅薇香近。
　　水灯榜
　　水灯映水，开成仰覆之莲花，天影枯天，照见虚无之蓬岛，九渊不夜，千炬浮春，乌兔让辉，到海坐通於银汉，鱼龙吹浪走盘，疑是於明珠，然此一点金色光，尽在诸公笔头上，怀沙包黍，何劳招屈子之魂，逐浪生花，又可诵坡仙之句，余明所及，幽壤咸归。
　　普度告盟榜
　　宝月重圆，始停玉斧，春风九夜，爰启金科，肃肃乎尘马不飞，飘飘然仙车无迹，五难绿理，去三黑攸分，十方浮空，来一珠俱摄，中有自然造化，於焉溥度幽冥鹤信，晓通龙文云起，慎终追远，具陈洁己之诚心，脱苦登真，仰止度人之妙道，时其可矣，天实临之。
　　萃善录卷上竟
　　萃善录卷下
　　李氏崇建九幽升度大斋荐拔亡夫及子孙孤魂正醮词
　　礼庆夭昏，死生大矣，斋戒沐浴，天地临之，已蒙金简之曲成，庸阐琼科而昭谢。伏念臣妾得天何浅，惠妾无终，两年而有七丧，夫亡子继，一身而哭三世，女殒孙姐，间逢疾状之可疑，或谓患端之有在，神灵震怒，灾祸频仍，身不敢以遑安，心实知其有罪。亦尝洁己，津六道以消愆；孰若投诚，醮名山而请命。皇穹在上，明水自陈。伏愿道有生神，仁无弃物，仙科九炼，感归解脱之门，人道一新，永塞伏连之路，蒙恩有日，积善酬天。
　　宿启词
　　上帝至仁，常恐乖违於人道，凡民有死，犹传济物之真科，何垂老而兼失於所天，彼长逝者孰开其生地。乃据丹悃，祇肃瑶坛，五模风微，幸纲维於玄范，九关云启，容朝夕於清光。
　　早朝词
　　好生德大，感上圣之垂光，追远心长，肃初朝而请命，日一气接天人之会，阳明通造化之机，三极神交，九原庆幸，玉文布劫，爰指路於仙灵，金简流丹，式合符於凡悃。
　　午朝词
　　事帝夙兴，致斋忱而未悉，趋朝昼接，愬家难以申言，比由外患之干，而有中殇之哭，省愆终日，悔祸惟天，否塞潜通，北斗弭伏连之路，离明洞照，南宫升解脱之魂。
　　晚朝词
　　夕殿澄秋，监人生之多难，朝仪卜夜，奏童读之微言，道开幽壤之光明，德沛余波之膏润，允资既往，兼惠其生，天定而人景，幸收於榆晚，日昌厥后春，益茂於兰芽。
　　元君荐三十七代天师希微宿启词
　　嗟子行役，竟客死而不归，惟天聪明，念民情之无告，倚门望绝，启醮词真。伏念某人嗣教三年，束装万里，藉祖宗之福泽，偶有遭逢，婴疾病之淹留，胡然夭丧，心拆外书之至，神伤旅衬之来，母子至情，死生大事，敬归依於祖教，先汛扫於家庭。伏愿四炁朗清，五文开廓，北方不可久处，帝遣三招，东极无量度人，经传十徧。
　　二日早朝词
　　曙色苍凉，不见衣冠之拜母；凡情恳恻，正凭笺牍以吁天，俨十方三界之临，正二日六朝之始。伏愿阳者普照，勑札下颁，报冀朔之游魂，许从雪，注蓬瀛之仙籍，得遂超升。
　　午朝词
　　日之方中，缺望昼归之锦，神其如在，揭虔露捆之香，哭子声悲，望天情切。伏愿玉天赐动，金阙疏恩，大开流火之庭，尽除宿垢，入侍太玄之省，得遂超升。
　　晚朝词
　　时当昏定，长儿不见於寝闱，醮有晚朝，列圣尚临於坛席，恪遵教范，昭格上穹。伏愿夜气澄清，天真登引，神魂可度，愿永遂於逍遥，母子有绿，或相逢於梦寐。
　　三日早朝词
　　林迎晓日，伤情看返哺之乌；坛望昊天，衔赦想朝阳之凤，沐熏皈命，俯伏祈恩。伏愿闻阖广开，珪璋入觐，念阳平之遗裔，俾缀仙班，受玉局之真诠，亲闻至道。
　　午朝词
　　日景舒长，怆南去北来之异路，天威咫尺，监母老子幼以何心，明水再陈，哀情深切。伏愿符颁玉陛，勑下朱陵，乘飕羽以归来、略思旧隐，入宝珠而听莹，顿悟昨非。
　　晚朝词
　　白发青灯，永断持环之梦，金书丹简，爰依炼玉之科，夜景闲寥，斋功圆满。伏愿乾文集布，帝泽广宣，遗世登真，既返天地山川之气，说经授道，应悟死生昼夜之常。
　　天师入觐回山奉旨修金镍斋宿启词
　　皇帝若曰：敬恭卜日，致山川社稷之心，礼乐事天，备玉帛鼓钟之实，乃三极交孚之际，当炁戒肃之初。於行用金，其土皆玉，端倪仰止德，曷敢於二三；戴履孔昭威，不违於咫尺，云车穆穆，星幄荧荧。锡命会同，神合吉，时合序；降祥兹至，日重晖，月重明。七政咸齐，五兵不试。
　　早朝词
　　日出寅宾，尧则天而为大；天休申命，汤铭日以能新。存旦气之清明，秉晨朝而齐肃，有神如在，惟帝念兹，敛福群生，期不孤於皇极，书年大有，毋专美於春秋。
　　午朝词
　　离文明照，仰承并日之言，乾象高陈，敢替奉天之训，神洋洋其在上，皇刻刻兮扬灵，玄极受朝，清都分命，神州国本，镇九有以不摇，畿县民风，张四维而大治。
　　晚朝词
　　一信始秋，当莫朝而曰夕、寸诚独露，存夜气以事天，冲漠之际无私，密勿之间有命，丕承率祖，克相厥家，黄屋非心，允赖弼基之道，明堂坐治，敢违辅德之原。
　　正醮词
　　国称宗子，若重器之在躬，父日严君，宜平居而请命，时措敢违於责任，日宣密谢於扶持。礼以达言，诚惟克享，民胞物与，同流一视之仁，俗美政成，丕显三灵之德。
　　千秋节宿启词
　　丕承任重，继体乾坤，载育惟时，潜心天地，诚远将於玉帛，仪只肃於瑶台，夙清下土之尘，俯埃高穹之命，琼轮出警鸾，和侧听於宸游，金录启玄鸿，造不违於夕奏。
　　三朝词
　　惟天孚佑下民，日省青宫之寄，自朝至于中昃，寅恭紫极之朝，抚己实生，效心远致，冀神灵之委鉴，绵宗社以流恩，五学身修，夙懋成人之地，两宫眉宇，春融问寝之天。
　　正醮词
　　国本承桃，责任敢违於继述，王春育质，主张实兆於生成，监诞日以遣香仪，即名山而修金箓，惟天不隔，若帝之临，监国抚军，极扶持於内外，问安侍膳，全忠孝於君亲。
　　宿启词
　　宫占象纬，驰使命以有严，方镇龙章，按坛仪之初肃，云阁琅霄之雨，尘消金殿之风，帝命春融，国忱夕奏，一体班行之序，明日将朝；九阙辇路之光，惟天所命。
　　早朝词
　　升日车於黄道，晓肃朝班，拥仙仗於红云，空浮御路，致国家之忱悃，禳火土之光芒，虽君德自可以回天，必帝命以先之为地，星当翼轸，集百顺於皇躬，月在晋秦，合三方於洪福。
　　午朝词
　　天文推步，国禳太史之占，春昼朝元，使肃近臣之敬，祝厘者臣之责任，惧灾者帝可转移，对越修辞，敷宣待命。首尾违行天道，星不珍於坤仪；吉祥茂集慈躬，德永裨於乾御。
　　晚朝词
　　司历占星，窥授氛而奏上，奉祠祝国，存夜气以朝元，惟荧惑之留退靡常，而玄科之桧禳可用，纲维有在，回斡非难，主鬯无虞，蔼春晖於花萼，承桃有庆，动喜色於枫宸。
　　正醮词
　　乾称父，坤称母、台占留退之躔，天成象，地成形，国有祭禳之旨，玄范俯陈於琼馆，绿章上奏於清都，分命星辰，流恩君后，片言退舍，毋专美於春秋，一气居中，永镇安於民社，福沾圣嗣，庆衍宗枝。
　　圣节词
　　钦若昊天，式付纂承之重，无疆历服，深惟克绍之艰，揆初度以再时，爰省躬而事帝，斋修金箓，文启琼科，视听弗违，已罄朝元之礼，监临有赫，庸殚归美之诚，遥娣碧霄，重敷绿奏。伏愿玄功不宰，玉历绵洪，阴阳调而风雨时，群生胥乐；股肱良而庶物育，万邦以贞。
　　保生度往醮词
　　稔愆降疾，伏地省躬，追远固存，吁天请命，写丹心之耿耿，渎玄听之高高。伏念尤悔积中，夭昏逮下，游魂为变，死者不可复生，天患有身，存者其能自保，两端危急，一揆忧惶。爰洁志於名山，祈通情於绛阙，科修金简，醮款琼轮。伏愿丕显至仁，曲垂三宥，救苦之符广大，出苦无他，好生之德克周，延生有自，克昌家脉，永戴天恩。
　　丙寅普度斋宿启词
　　体天地心，抚三春而悲九夜，即神仙境，由千里而致一忱，玄范初盟，绿章敷奏。伏念以平心而处物，将推己以及人，侧闻名山溥度之常，政协寸地永怀之自。谓甚堪伶悯，魂而不祀者则为孤；倘遂可超升，亲而当思者其敢后。前言如日，中诚契天，既尝昭告以率先，敢不躬行而善始，坛规冰肃，辈路云开。伏愿五炁凝真，三灵合德，玄风发育，又开太极之初；道月光明，洞照重阴之表。
　　早朝词
　　帝馆云红，普泉曲希阳而度，仙阶土碧，肃班行戒晓之朝，日下照於倾葵，春不违於一草，更生之道，无息者天，明荐起於东方，有如此旦，乐莫加於南面，奚取斯言。
　　午朝词
　　道妙画前之易，相见乎离，阳生贞下之元，以观其复，望丹灵而请命，希金简以成功，三炁有融，一光普及，日魂既炼，了然以出於机，天性无违，超乎而会其极。
　　晚朝词
　　鹤序星罗，立夕仪之济济，龙章露奏，浮夜气之融融，存诚婵事帝之恭，演教袭度人之大，慧光烛下，心体镜如，玉字策勋，又睹三生之日月，宝符度命，重开四象之乾坤。
　　正醮词
　　雷动雨盈，幽壤之烦冤顿洗，天明地察，玄门之善利无私，惠泽潜符，斋忱允遂。伏念服膺妙道，引领真科，莫得而名者，固非常名，无所不度者，是为溥度，乃启如心之恕，以干成物之仁，东极杨枝，密洒清凉之余润，始青黍米，中含发育之阳春，变法雨以涵濡，嘘灵风于枯朽、已着显然之功用，必无不济之幽冥，菲荐庸陈，隆恩曷报。伏愿九真庆会，一德昭融，大道可以情求，人事尽而理现，本心所发，敢窥天地之全，庶物咸亨，孰外乾坤之大。
　　就普度会酬醮超度词
　　母子至情，尝致抱病保安之请；幽冥异路，罔殚爱生伤死之思，一谢一祈，三熏三沐。伏念臣亡男某，草茅贱质，蒲柳微资，偶违摄养之方，久困沉绵之疾，遂同夫主，仰告皇天，念驹犊之可怜，冀鸿厉之默佑，岂期夭折，糜药石以无功，相继凋零，痛药砧之倾世，莫逭未亡人之咎，竟乖元徽福之盟，兹逢普度之斋筵，回助往生之善果。伏愿苍穹锡鉴，黑籍销名，日居月诸，用助孤螫之初款，父前子后，同登上品之仙阶。
　　五真人荐成舍人
　　天垂济度，恩不间於幽冥，人有恳祈，事每关於伤悼，一忱请命，百拜陈词。伏念臣亡孙某，生也时乖，死而日远，襁中抱养，本为继绝之谋，冠后拟婚，遽作永归之诀，泉壤之涂既隔，母孙之念何穷，兹已及於大祥，敢肃陈於清醮、爰资荐拔，俾遂超升。伏愿紫府洗愆，玄功锡造，性天朗彻，廓除宿昔之沈迷，法雨载濡，溥及迩遐之枯槁，凡兹灵识，同一逍遥。
　　会首建九幽荐亲宿启词
　　日往月来，思亲念切，天高地厚，追远心长，求大道以有门，醮名山而告简，愚诚宜致，师造曲成，琼篆发光，灵宝之科肇启，王书锡命，朱陵之路常开，不次之恩，莫穷之报。
　　三朝词
　　乾始坤生，天独存於沦祭，夙兴夜寐，日三接於朝仪，赖仙科成物之仁，启子职报亲之礼，俯陈凡捆，仰答真斿，惟孝感于神明，鞠躬兹愧，谓生同於夜旦，抚乎知归。
　　正醮词
　　斡旋人道，生生之造无穷，瞻望帝合，疑疑之忱惟谨，恭趋仙境，俯控丹衷。伏念蒿目怀亲，草心游子，昊天罔极，莫回长夜之光明，春雨既濡，益重九原之凄惨，况本根之难泯、在眷序以攸同，凭金简以出幽途，遵玉符而开生路，恪陈清醮、祇答洪休。伏愿三黑流光，一元启运，物观其复，又分太极之天，光晦而明，载育中华之地，铭心从欲，种德酬恩。
　　荐孙真率宿启词
　　追远何由，教育之原敢昧；出幽有造，超升之望焉依，庸历寸丹，恭祈三宝。伏念先师某，生惟任直，死亦无他，人事莫齐，美恶难调於众口；世绿多妄，晦明或昧於本心，惧寡过以未能，率下忱而有请，乃修玄范，昭洁瑶坛。伏愿教道所宗，师真实主，玉书炳焕，照开十地之门；琼驾徘徊，来下九天之驭，仰瞻伊始，望幸无穷。
　　三朝词
　　夙兴卜日、祈超异骨之亲，夕惕事天，肃致寸心之敬，朝端谨饬，帝所清高，惟师承难泯於后人，盖道用不违於一物，资凭善利，接引冥行，金简通神、直指逍遥之地、丹台听命，同游清静之天。
　　正醮词
　　授业惟师，莫诂九原之下，生神有道，又开太极之初，允荷曲成，敢忘大造。伏念先师某，幻而为果，空本无花，望冥海之茫洋，云何超越，赖玄科之方便，得所凭依。摄先灵以惠来，度苦魂而兼济，万绿解纽，三业无根，酬恩羞藻荐之恭，执礼尽葵倾之敬。伏愿灵尊克享，至泽旁流，法身报身，一指虚无之路；天道人道，同为清静之归，余庆所沾，后昆永戴。
　　张国祥荐父终七词
　　无父何怙，嗟为子以略依；谓天盖高，痛思亲而曷报，日云终七，露捆再三。伏念亡父某，涉世心长，谋身计拙，惟劳生若梦，欲寡过以未能；曰度死有科，岂遗孤之敢后，洁蜗庐而请命，告龙简以宣恩，敬寓演污，礼陈清醮。伏愿至仁无外，洪造有容，一及矜追远之诚，恢广济生之道，太虚荡荡，漠乎无朕之神，长夜漫漫，示以自新之路。
　　张梧山还保女醮词
　　惟疾之忧，女均为子，无德不报，人敢违天，果符一愿之愚，敢负初盟之善。伏念某昨因女某，血滞於气，乳结而瘫，尽乞灵彻福之心，庶几不死；拜度厄消灾之赐，幸尔更生。相攸已遂於宜家，醮款仍书於欠籍，乃清尘宇，祇肃飕车。伏愿云拥洪禧，星开黄道，门阑多喜，春浓甥馆之娱；宅相克成，早满亲庭之望，百为兼顺，二美同荣。
　　张资姜间还玉台保母
　　疾首弗廖，莫代慈闱之痛；矢心请梼，幸推金阙之仁，礼宝诰以无他，奏药功而有自。念拜虽万万，果何益於昊天，然听匪高高，实潜通於寸地，庸告成於愿力，爰敬藏於醮修，潢潦至微，清都不远，惟帝心之简在，祈母算以增延。菽水春晖，锡双亲之齐老，萱花晚景，增百福以攸同，何以酬恩，敢忘种德。
　　还保岳母醮词
　　亲其亲，长其长，宜休戚之相关；道可道，名可名，信精诚之不隔，赖天从欲，伏地知归。伏念某昨以外母某，疾亟于躬，势危如发，急於问寝，惧穷日之后时；行未及门，乃吁天於中道。半子之心如愿，上帝之德日生，敢食盟言，谨陈醮礼。伏愿寿增宝历，数斡玑缠，堂上萱桩。耐春光而不老，门中桃李，托余荫以同荣，永戴艰穹，旁沾玉润。
　　黄竹轩提点七十常住建醮庆毒词
　　大厦栋梁之寄，主者独称，七旬弧矢之期，人生所庆。以福地寅恭之义，致祈天助爱之诚，惟帝所从，允臣至愿，壶中日月，留不老之春光，铛外山川，均无穷之道味。
　　节次启许保安七醮合醮词
　　渎本戒三，瓦乞灵而致七；敬惟主一，庸专志以酬初。寓捆绿章，通诚丹陛，伏念山林之役，天地焉休，俯省前猷，积愿言而莫践，适当后继，凛负咎以奚文，虽本原所任之责有殊，然福利奉公之心则一，神岂可负，道无不同，爰戴醮以报恩，冀鉴情而宥过。伏愿大造优容，众真饮格。谢往愆，祈终惠，来日正长，居善地，乐清时，惟天所命。
　　众为某保安词
　　人疾必呼其父母，谁使之然，仙源端赖於祖宗，宜众以告。惟吕氏某，以弱质处胚辉之际，偶深居失调护之方，驯致微病，颇关远虑。念仰瞻推本，岂能违师天裕后之恩；苟回盼资生，即自有随日遣安之道，外求则妄，至敬无文。伏愿醮捆上孚，奏言下锡，艾香越井，早收神药之奇功；兰茁谢庭，行见孙枝之喜色，纲维有在，铭镂难磨。
　　吴宗师丙寅冬捧香回山建醮并庆成三清殿宿启词
　　惟天惟祖宗，纂承任重；有民有社稷，定保心长，适名山崇帝所之新，以秩祀致国忱之远，乃驰玄使，祇肃瑶坛。昭其度、昭其文，斋庄有执；潜而天、潜而地，敷奏以言。
　　早朝词
　　至诚望秩，朝彻无违，大本欲安，夙夜以告，惟高厚之气顺，则参赞之功存，修德承天，享诚随地，一元保合，时成物象之通，三极交孚，日永道原之大。
　　午朝词
　　六管阳生，揆国经於治象；九关昼接，祈邦本於时康，盖有民为两极之心，而立命者一人之责，多仪克享，明照不违，四海永清，诞保金瓯之固，三时不害，益绵玉烛之和。
　　晚朝词
　　天付有家，修身为本，日严只敬，遵道而行，存夜气以敷言，致夕仪而对越，非后何戴，惟帝念兹，宫壶一和、式永绥於内治，宗枝百顺，尚丕显於前猷。
　　正醮词
　　小心图治，协和之效如斯，一德感神，望秩之忱敢后。属真境告成於御宇，以祠官柢荐於多仪。乾文之昭示者，欲得其平，地利之或乖者，盍求其故。何以纳黎元於熙洽，何以臻中外之ㄨ安。为国有经，涉渊思济，每见几於终日，惟助顺之在天，麟趾应时，自省玉成之道，鸿禧流庆，永依钧转之仁，一气还元，太平有象。
　　丁卯春建保安醮词
　　福地措躬，每怀远虑，云天垂荫，允赖真灵，敢忘燕安防患之时，况值蜻集建斋之日。葵倾请命，藻荐祈恩，愿悯至情，介水官而永镇；相安无事，戴渊造以难磨。
　　天师退潮预建醮词
　　省府忧潮，致驿书而有命，臣门如水，率祖教以将行。心惟道之是遵，事非天而曷济。预陈清醮，仰冀洪恩，威命焕颁，祈早清於海怪，教风诞播，还旧障之沙堤，益固民情，永宁邦本。
　　戊辰年天师建黄镍宿启词
　　黄坛特启，按参天两地之规，丹府具陈，酬三世一家之愿，思过不几於寡信，践言兼首於前非，明察有容，显幽是赖。伏愿道常善应，斡化机於仪象之问，圣不可知，交神气於天人之表，诂朝而见，先事以闻。
　　一日早朝祝君
　　忠实答天，奉斋科之重典，清明在旦，谨礼节於初朝，假灵不敢以及私，赞化先期於报上。伏愿晓开阊闱，日暖旌旗，乾符坤珍，洽睹垂衣之治，天心民命，欢吟洗甲之诗。
　　午朝臣僚
　　上答天心，孙谋子职，俯绥国本，世治臣贤，朝真敷昼接之诚，宣化极时需之望。伏愿庆霄扶日，寒谷嘘春，玉烛顺时，不出燮调之外，金汤固本，咸归陶冶之中。
　　晚朝天下
　　斋忱夕奏，洁己而言，教典夙遵，裕民为急。敢曰遽形於私请，幸期先及於生灵。伏愿昧谷阳生，景星光现，帝怜赤子，春回草木之寒，天转洪钧，日借桑榆之暖。
　　二日早朝孤爽
　　昧爽朝元，曦输雨旦，大明烛下，渊鉴兼融，念谁怜游魄之无归，欲自拔迷津而莫可，惟玄科之有道，此上帝之至仁。伏愿慧日乘晨，灵风造晓，坎纳戊，离纳己，乃火降以水升；乾资始，坤资生，又天涵而地育。
　　午朝正荐
　　日瑞再中，何造朝之喋喋，天临在上，敢徽福於冥冥，重惟一门谢世之亲，诞启十回度人之道，玉文有证，金简无私。伏愿炼质离明，超神旅进，祖其裕后，仰承玄省之宗，女亦有仙，尚隶易迁之籍。
　　晚朝附荐
　　臣卜其夜，仙贵度以垂文，人有常言，仁者存乎博爱。眷道俗戚疏之既往，想精神魂魄以何之，一指虚无，同归清静。伏愿慧光如月，觉性俱天，幻身非身，了取灵明之本，无质生质，超然夜旦之常。
　　三日早朝教门
　　日射金门，三觐红云之晓，露陈玉座，一干玄造之春，护焉司教之在躬，惕若随时之为义，闰杨相戒，战栗以言。伏愿遵晦而明，依光不昧，真源承绪，箕裘之学无遗，新渥如纶，冠褐之宗益大。
　　午朝师门兼宫门
　　千年祖教，嗣福地以奉祠，大易人文，列家人之正位，相关幽戚，均乞平安。朝接昼以云三，听回春而采录。伏愿天光日丽，云覆雷同，绵绵香火之隆，恩覃自上，秩秩本支之茂，福在其中。
　　晚朝祈嗣
　　久矣呼天，冀玄宗之有托，凛焉终日，何素志之未孚。想因先世之所招，或者微躬之自召，将非冢讼，其有诅盟。适当朝谒之终，辄敢敷陈之告。伏愿列真肆赦，洗万罪以消屯，九气妙凝，接一阳而来复。
　　昊天正词
　　天籍屡书，有上世久盟之黄线，露忱密奏，兼微臣自许之丹衷，答贶愆期，陈情俟命。伏念某少而失估，惕若投艰，半生素志之未孚，一脉后忧之甚大。亲莫留而愿在，躬自省以心知，事会因循，默推源之有故，神明森列，岂责报之所关，苟为又食斯言，其将奚辞于罚，千愆并谢，三款一酬。伏愿曲宥无遗，俯从允赖，帝当博爱，溥成物以资生，臣不敢言，窃容心而抱送，知恩有日，积善酬天。
　　三天词
　　急乃吁天，可食言而弃信，吉焉卜日，庸报贶以修斋，惠普及於显幽，鉴潜孚於微隐，曲成有在，善应无违，思以致祥，誓广行於阴德，赐之如愿，敢自泯於良心。
　　东极词
　　明科肇启，兼酬宿昔之言，逝爽同升，一拜维新之命，圣功不宰，人道重开。瑞光之假借非私，生意之贯通无迹。同胞同与，各随分以短长，自色自形，初何心於造化。
　　后土南极北极九幽
　　帝留斋法，救长夜之冥行，臣抚愚衷，答先时之宿款，道存万范，恩到九泉，惟济死以及生，乃度幽而为福。伏愿善无不溥，咸升朱府之高，愿有必从，少待洪钧之转。
　　萃善录卷下竟
　　
