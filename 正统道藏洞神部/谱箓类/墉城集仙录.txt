墉城集仙录
　　经名：猜城集仙录。六卷。唐末五代杜光庭撰。底本出处：《正统道藏》洞神部谱录类。
　　塘城集仙录卷之一
　　唐广成先生杜光庭集
　　圣母元君
　　圣母元君者，乃洞阴玄和之黑凝化成人，亦号玄妙玉女，为上帝之师。太上老君先天毓神历劫行化，应接隐显不可称论。其欲示生於人问，表物之有始也。故散形分神，寄胞於元君焉而更生也。昔於渺莽之劫，常寄诞於天岗灵镜之山。洎商十八王阳甲八年庚申之岁，老君乘日精驾九龙氤氲渐小如九色弹丸，自天而下托孕於元君之胎。元君时在楚国苦县濑乡曲仁里涡泉之滨昼日假寐，遂感日象如流星之光，径入口中，因而有娠，凡八十一年，所居之室常有异香之气、日月之光，髻露神明以卫其体，容状丽逸曾不衰息。至二十二王武丁九年庚辰之岁二月十五日，元君因攀李树而生，诞於左脸。时有九龙自地涌出，腾跃空中吐水而浴老君焉。龙出之处，因成九井，至今存焉，即亳州太清宫九井是也。老君既生，能行九步，步生莲花，以乘其足，日月扬辉，万灵侍卫。即指李树曰：此余姓也。遂为李氏；时人亦因号元君为李母焉。既行九步，左手指天，右手指地，言曰：天上天下唯我独尊，世问之苦何足乐闻。三日之中身有九变，身长九尺，绿眉素发，日角月玄，鼻有双柱，耳有三门，美眉方口，蹈五把十，七十二相，八十一好，周备其身。元君以其生而白首，故号老子，或云自说九名，又云有三十六号，七十二名。《玄妙内篇》云：老君之生也，天地万神，来集其庭，日童散晖，月妃掷华。七元曜景，三素充庭。万卉扬芬，陆壤生莲。神童玄女，翼其左右。灵音虚奏，天乐骇空是也。老君於是景侍元君，幽阐妙道，将欲广化万有，大弘正真也。元君乘暇谓老君曰：吾观於身皆六家之物权借用耳。何谓六家，甲寅木神为骨，甲申金神为齿爪，甲戌土神为肌肉，甲辰风神为气息，甲午火神为温暖，甲子水神为润泽。又木神为肝，火神为心，土神为脾，金神为肺，水神为肾，风神为瞻，六家共成人身。故有五脏六腑，九宫十二室，四肢五体，三脓九窍，百八十关机，三百六十骨节，各随而居之。故能动作视息，饮食语言，别好恶，知是非也。一家不和即为病矣。人生各有岁、月、日、时，随其所属星宿，以定其贫富贵贱，生命长短焉。然六家之物有合则有散，有生则有死，有成则有败，有盛则有衰，此物之常数也。身有应败之息，神有应散之期，命有必尽之势，甚可畏也。夫神在则为人，神去则为尸，岂不痛哉。盖由五色乱目，使目不明。五声乱耳，使耳无听，五味乱口，使口厉爽。取舍乱心，使心飞扬。嗜欲无驮，使神流散。憎爱不泯，使心劳烦。不疾去之，则志气日耗，寿命日臧，可不戒哉。五色者，陷目之锥也。五音者，塞耳之锤也。五味者，截舌之斧也。众货者，焚身之火也。此数者殃祸之宫，患害之室也。元君曰：夫· 重长生者，始於一身，次及家乡，至于天下。为子尽孝，为臣尽忠，为上尽爱，为下尽顺。色味调和，与道合真也。若止一身独愿长生，久住无为，逃避上下，不营忠孝，不存兼济，偏善乖道，自是失德。纵能弃吾我之惧，忘色味之适，同枯木死灰，复何足贵。夫修道者，在适而无累，和而常通，永劫无穷，济度一切，此之长生乃可为重。长生难得，由、忠、孝、仁、义。忠、孝、仁、义立者，功及於物，生自可延。无此德者，独守山林，木石为偶，徒丧一生。后方堕苦，先罪未释今又无功，遂失人道，生处边夷或生飞沉，群丑异类永与道隔，深可悲乎。若能以之习善生乐常存，运之涉恶死苦元极，上士积善永久长生，号为真人。天地有壤，真人无毁，超出三界，逍遥上清。因以一恶，至于万恶，以垂戒焉。凡人有一千恶者后代妖逆，二千恶者身为奴仆，三千恶者六疾孤穷，四千恶者疫病流徒，五千恶者为五狱鬼，六千恶者为二十八狱囚，七千恶者为诸方地狱徒，八千恶者堕寒冰狱，九千恶者入边底狱，一万恶者堕薜荔狱。万恶之基起於三业，一一相生以至于万恶。堕薜荔岳者永无原期，渺渺终天无由济拔，得不痛哉。夫人觉有一恶，急宜改而不犯者，去道近矣。若为魔邪所干者，当洗心责己，悔过自修，即可反恶为善矣。人有一善则心定神安，有十善则气力强壮，有百善则宝瑞降之，有千善则后代神真，有二千善则为圣真仙将吏，有三千善则为圣真仙曹缘，有四千善则为天下师圣真仙主统，有五千善则为圣真仙魁师，有六千善则为圣真仙卿大夫，有七千善则为圣真仙公王，有八千善则为圣真仙皇帝，有九千善则为元始五帝君，有一万善则为太上玉皇帝。元君曰：万善之基，亦在三业，十善相生，至于万善。行善益算，行恶夺算。赏善罚恶，各有职司，报应之理，毫分无失。长生之本，惟善为基也，戒之勉之。元君曰：人生天地之中，有清有浊、有刚有柔，因而修之各成其性。夫气清者聪明贤达，气浊者凶虐愚痴，气刚者高严壮烈，气柔者慈仁淳笃。所以木性强直，土性仁和，水性谦退，火性猛烈，金性严脆，各随所受以定其性。明者返伏其性以延其命，愚者恣纵其欲以伤其性。夫性者命之原，命者生之根，勉而修之，勤而炼之，所以营生以养其性，守神以养其命，则离苦升乐、福祚无穷矣。且人之生也，皆由於神，神镇则生，神断则死。所以积气为精，积精为神，积神则长生矣。元君曰：世人唯知丰肴以甘其口，不知美食之伤命也。只知爵禄以荣其身，不知爵禄奢丽之伤己也。是故修学之人，炼身於九丹，解结於五神，引气於本生，灭根於三关，九炼十变百节开明，断灭胞结乃知本真矣。既知本真则成上仙也。夫仙者，心学心识则成仙。道者，内求内密则道来。真者，修寂洞静则合真。神者，须感积感则灵通。常能守一，去仙近矣。若心竞神劳、体烦不专，动静丧精，耳目广明者，徒积稔索道，道愈违也。人不修道，如幻化耳，但寄寓天地问少许时也。人若能摄气营神，苦辛注真，将久得道，道成，则与天地共寄於太元中矣。又能洞虚体元，则与太元共寄於寂寂中矣。能洞寂寂者，视之不见，听之不闻，与道冥然矣。元君曰：道者，虚通之至真也。卫者，变化之玄、仗也。道之元形，用术以济人。人之有灵，因修而契道。人能学之，则变化自然矣。道之要者，在深简而易矣。功术之秘者，唯符药与黑也。符者，三光之灵文，天之真信也。药者，五行之华英，地之精液也。黑者，阴阳之和粹，万物之灵爽也。此三者，致道之要机，求仙之所宝也。人能兼之，可以常存，度人元量矣。元君曰：道以何达，弘之在人。夫药能炼形，符能致神，神归则心通，形坚则黑固，神全黑固形复坚者，命可全也。命全然后化黑变精，洞入元形，飞行虚空，存亡自然，乃能长久长存也。人之得道，虽大劫之交天地崩沦而灾不能及，符药之功以致斯矣。元君曰：宝章变化之功，还丹金液之术，昔有七十二篇，今则九篇矣。凡三卷，卷有三篇，其中卷三篇正丹经也。一曰玄白，二日金精，三曰飞符，四曰金华，五曰三五，此谓之五符也。一日白雪，二曰雄雌，三曰白华，四日金液，五日丹华，六日五色，七日泥汞，八日金精，九日九鼎，皆名九转还丹。得一丹者可以长生，不必尽须作也。神丹之道三化五转至九而止。若草木之药，埋之则腐，煮之则烂，烧之则焦，不能自生，何能生人。金丹之道，即反於此，烧之愈精，冷之愈妙，故能令人长生。因使老君炼丹，以示世人修道之本，今亳州丹井存焉。元君曰：九丹虽同，得之者击其行业也。上士服之升为仙官，中士服之柄集昆仑，下士服之长生人问矣。元君曰：九丹金液同为升天之道，服九丹者为仙官，云龙来迎其身。服金液者，身生金色立可升天。然在立功积行，神丹自至。无功行者，仙不可希也。吾昔於元始天君传千二百诀，尘沙之劫授度者多。昔传至真大仙天帝上帝太微太一元君，下及玄女黄帝皆得道矣。道不虚行必授其人，若耽乐嗜欲、留滞声色，怀是非之心者，如坠石投川，往而不返，甚可痛也。然此道高妙，秘於九玄琼台云岌万年一传，有玄录玉名者得见篇目，自无宿命骨分形苦之人不得闻矣。於是，元君言毕，蕾买舆羽盖，仙官卫从森然而集，即乘八景之舆白日升天。老君乘白鹿自桧树之上从卫仙驾，还归太清，今有鹿迹在桧树之上。或云：元君之位至尊至大，统制天地、调和阴阳、，役使风雨、进退五星，斟酌寒暑、秉握乾坤，三界众仙皆仰隶焉。人之生死，世之盛衰，咸由之矣。所以为老君之圣母者，示天地万物必有禀生之由，师资之本尔。因动太一元君，述还丹金液之要，以传於人世者焉。
　　金母元君
　　金母元君者，九灵太妙龟山金母也。一号太灵九光龟台金母，一号曰西王母。乃西华之至妙，洞阴之极尊。在昔道黑凝寂、湛体元为，将欲启迪玄功，生化万物。先以东华至真之气化而生木公焉，木公生於碧海之上、苍灵之墟，以生阳和之气，理於东方，亦号曰：王公焉。又以西华至妙之气化而生金母焉，金母生於神洲伊川，厥姓维氏，生而飞翔，以主阴灵之气，理於西方，亦号王母，皆挺质大无毓神玄奥，於西方渺莽之中，分大道醇精之气，结气成形，与东王木公共理二气，而养育天地、陶钧万物矣。体柔顺之本，为极阴之元，位配西方，母养群品，天上、天下、三界、十方女子之登仙得道者，咸所隶焉。所居宫阙在龟山之舂山昆仑玄圃板风之苑，有金城千重、玉楼十二，琼华之阙、光碧之堂，九层玄台、紫翠丹房，左带瑶池、右环翠水。其山之下，，弱水九重，洪涛万丈，非飕车羽轮不可到也。所谓玉阙坚天，绿台承霄。青琳之字，朱紫之房。连琳彩帐，明月四朗，戴华胜，佩灵章。左侍仙女，右侍羽童。宝盖踏映，羽筛荫庭。轩砌之下，殖以白环之树，丹刚之林，空青万条，瑶干千寻。无风而神籁自韵琅然，皆奏八会之音也。神洲在昆仑之东南，故《尔雅》云：西王母日下是矣。又云：王母髦发戴胜，虎齿善啸者。此乃王母之使金方白虎之神，非王母之真形也。元始天王授以万天之统，龟山九光之录，使制召万灵、统括真圣，监盟证信，总诸天之羽仪。天尊上圣朝宴之会，考校之所，王母皆临映焉。上清宝经、三洞玉书，凡所授度，咸所关与也。昔黄帝讨蚩尤之暴威所未禁，而蚩尤幻化多方，征风召雨、吹烟、喷雾，师众大迷。帝归息太山之阿，昏然忧寐，王母遣使披玄狐之裘，以符授帝，曰：太一在前得之者胜，战则克矣。符广三寸、长一尺，青莹如玉，丹血为文。佩符既毕，王母乃命一妇人，人首乌身，谓帝曰：我九天玄女也。授帝以三宫五意阴阳之略，太一遁甲六壬步斗之卫，阴符之机，灵宝五符五胜之文，遂克蚩尤於中冀，蓊神农之后，诛榆冈於版泉，而天下大定，都於上谷之涿鹿。又数年，王母遣使白虎之神乘白虎集帝之庭，授以地图，晚年复授帝以清静元为正真之道，其辞曰：饮啄不止身不轻，思虑不止神不，清，声色不止心不宁，心不宁则神不灵，神不灵则道不成。其要妙也，不在瞻星礼斗苦己劳形，贵在湛然方寸无所营营，神仙之道乃可长生。其后虞舜摄位，王母遣使授舜白玉环，又授益地图，遂广黄帝之九州为十有二州。王母又遣使授舜皇管，吹之以和八风。周昭王二十五年岁在乙卯，老君与真人尹喜游观八弦之外，西游龟台，为西王母说《常清静经》。故太极左宫仙公葛玄序曰：吾昔受之於东华帝君，东华帝君受之於金阙帝君，金阙帝君受之於西王母，皆口口相传不记文字，吾今於世，书而录之。逮至穆王命驾八骏之乘，右服驿骊而左绿耳，右縿赤骥而左白药，主车则造父为御，高商为右。次车之乘，右服渠黄而左瑜输，左縿盗骊而右字柏夭，主车参百为御，奔戎为右，驰驱千里而至巨搜氏之国。巨搜氏乃献白鹄之血以饮，王具牛马之潼以洗王之足，及二乘之人已饮而行，道宿于昆仑之阿赤水之阳，别日升昆仑之丘以观黄帝之宫，而封之以请后世。遂宾于西王母，觞于瑶池之上。西王母为王谣，王和之，其辞哀焉。乃观日之所入，一日行万里，王乃叹曰：予一人不盈於德，后世其追数吾过乎？又云：王持白珪重锦以为王母寿，歌白云之谣，刻石纪迹于彝山之上而还。世之升天之仙凡有九品：第一上仙，号九天真王，第二次仙，号三天真皇，第三号太上真人，第四号飞天真人，第五号灵仙，第六号真人，第七号灵人，第八号飞仙，第九号仙人，凡此品次不可差越。然其升天之时，先拜木公，后谒金母，受事既讫，方得升九天入三清拜太上，觐奉元始天尊耳。故汉初有四五小儿戏於路，中一儿歌曰：着青裙，入天门，揖金母，拜木公。时人皆莫知之，唯张子房知之，乃往拜焉，曰：此乃东王公之玉童也。仙人得道升天，当揖金母而拜木公也，自非冲虚登真之子莫知其津矣。汉孝武皇帝刘彻好长生之道，以元封元年登嵩高之岳，筑寻真之台，斋戒精思。四月戊辰，王母使塘城玉女王子登来语帝曰：闻子欲轻四海之禄，这万乘之贵，以求长生真道乎，勤哉，七月七日吾当暂来也。帝问东方朔，审其神应，乃清斋百日，焚香宫中，夜二唱之后，白云起於西南，郁郁而至，径趣宫庭，渐近则云霞九色，箫鼓震空，龙凤人马之众，乘麟驾鹿之卫，科车天马霓旅羽幢，千乘万骑光耀宫阙。天仙从官森罗亿众，皆长丈余，既至从官不知所在。王母乘紫云之辈，驾九色斑麟，带天真之策，佩金刚灵玺。黄锦之服，文彩明鲜，金光奕奕。腰分景之剑，结飞云大绶，头上大华髻，戴太真晨缨之冠，蹑方琼凤文之履。可年二十许，天姿晚蔼，灵颜绝世，真灵人也。下车扶侍二女，登床东向而坐，帝拜跪问寒温。立侍良久，呼帝使坐，设以天厨，芳华百果，紫芝萎药，纷若顼螺，精珍异常。非世所有，帝不能名也。又命侍女取桃，玉盘盛七枚，大如鹉音保子，四以与帝，母自食其三。帝食桃，辄收其核，母问何为。曰：欲种之耳。母曰：此桃三千岁一实，中土地薄种之不生如何。於是王母命侍女王子登弹八球之傲，董双成吹云和之笙，石公子击昆庭之玉，许飞琼鼓震灵之簧，婉凌华批吾陵之石，范成君扣洞阴之磬，段安香作九天之钧，法婴歌玄灵之曲，众声激朗灵音骇空。歌毕，帝下席叩头以问长生之道。王母曰：汝能贱荣乐，卑宫室，耽虚味，道自复佳尔。然汝情恣体欲淫乱过甚，杀伐非法，奢侈恣其性者，裂身之车也。淫者，破身之斧也。杀者，响对。奢者，心烂。积欲则神陨，聚淫则命断，以子蕞尔之身而宅灭形之贼，盈尺之材乃攻之者，百刃欲以此解脱三尸，全身永久，难可得也。有似无翅之鸥愿鼓天池，朝生之菌而乐春秋者哉。．若能荡此众乱拨秽易意，保神黑於绛府，闭淫宫而不开，静奢侈於寂室，爱众生而不危，守慈务施炼气惜精，有若斯之事，岂无髻髭耶。若不尔者，譬犹抱石而济长河耳。帝跪受王母之戒，曰：彻不才，沉沦流俗，承禅先业，遂羁世累，刑政乖谬，罪积丘山，今日之后请事斯语矣。王母曰：夫养性之道理身之要汝固知矣，但在勤行不息也。我师元始天王昔於严霄之台授我要言曰：欲长生者，先外其身取诸身，坚守三一保灵根。玄谷华醴灌沉珍，溉长清精入天门。金室宛转在中关，青白分明适泥丸。养液闭精具身神，三宫备卫存绛宫。黄庭戊己无流源，彻通五脏十二纶。吐纳六府魂魄欣，却此百疾辟热寒，保精留命永长存。此所谓呼吸太和保守自然真要道者也。凡人为之皆必长生，亦可役使鬼神游戏五岳，但不得飞空腾虚而已，汝能为之足可度世也。夫学仙者未有不由此而始也。至若太上灵药，上帝奇物，地下阴生，重云妙草，皆神仙之药也。得上品者，后天而老，乃太上之所服，非中仙之所宝。其中品者，有得服之，后天而逝，乃天真之所服，非下仙之所逮。其次药有九丹金液，紫华虹英，太清九转，五云之浆，玄霜绛雪，腾跃三黄，束瀛白香，玄洲飞生八石千芝，威喜九光，西流石胆，束沧青钱，高丘余粮，积石琼田，太虚还丹，盛以金兰，长光绛草，云童飞干，有得服之白日升天，此飞仙之所服，非地仙之所闻。其下药有松柏之膏，山姜沉精，菊花、泽泻、枸杞、狭苓、莒蒲、门冬、巨胜、黄精，灵飞、赤板、桃胶、木英、升麻、续断、岁袭、黄连，如此下药略举其端，草类繁多名数有千，子得服之可以延年。虽不能长享无期，上升青天，亦可以身生光泽，还返童颜，役使群鬼，得为地仙。求道之者，要先凭此阶渐而能致远胜也。若能呼吸御精，保固神气，精不脱则永久，气长存则不死。不用药石之费，又无营索之劳，取之於身耳。百姓日用而不知，此故为上品之道，自然之要也。且夫人之一身，天付之以神，地付之以形，道付之以黑，黑存则生，黑去则死，万物草木亦皆如之。身以道为本，岂可不养神固气以全尔形也。形神俱全，上圣所贵，形灭神逝岂不痛哉。一失此身万劫不复，子其宝焉。我之所言乃我师元始天王所授之词也。即动玉女李庆孙书出之，以付於帝，汝善修之焉。王母命驾将去，帝下席叩头请留，王母即命侍女召上元夫人同降帝宫。良久上元夫人至，复坐设天厨，久之王母命夫人出八会之书、五岳真形五帝六甲灵飞之符，凡十二事，云此书天上四万劫一传，若在人问四十年可授有道之士。王母乃命侍女宋灵宾开云锦之囊取一册以授帝，王母执书起立手以付帝。王母呎曰：天高地卑，五岳镇形，元津激黑，大泽玄精，天回九道，六和长平，太上八会，飞天之成，真仙节信，由兹通灵，泄坠灭府，宝归长龄，彻其慎之，敢告刘生。祝毕，帝拜受。
　　王母曰：夫始学道受符者，宜别祭川岳诸真灵，洁斋而佩之焉。四十年后若将传付汝之所有，董仲君李少君可授之尔。况为帝王，可勤祭川岳以安国家，投简真灵以佑黎庶也。言讫与上元夫人命车言去，从官玄集，将欲登天，因笑指方朔曰：此我邻家小儿，性多滑稽，曾三来偷桃矣。昔为太上仙官，因沉湎玉酒失部御之和，谪佐於汝，非流俗之夫也。其后武帝不能用王母之戒，为酒色惑，杀伐不休，征辽束，击朝鲜，通西南夷，筑台榭，兴土木，海内愁怨，自此失道。幸回中临束海三祠，王母不复降焉。所受之书置於柏梁台上，为天火所焚，李少君解形而去，束方朔飞翕不还，巫蛊事起，帝愈悔恨。元始二年崩於五柞宫，葬於茂陵。其后茂陵所藏道书五十余卷，盛以金箱，一日一出於抱犊山中。又玉箱玉杖出於扶风市，验茂陵宛然如故，而箱杖出於人问，此亦得托形尸解之验也。又大茅君盈南治句曲之山，元寿二年八月己酉，南岳真人赤君、西城王君、方诸青童并从王母降於茅盈之室。顷之，天皇大帝遣绣衣使者玲广子期赐盈神玺玉章，太微帝君遣三天左宫御史管修条赐盈八龙锦舆、紫羽华衣，太上大道君遣协晨大夫石叔门赐盈金虎真符、流金之铃，金阙圣君命太极真人使正一上玄玉郎王忠、鲍丘等赐盈以四节燕胎、流明神芝。四使者授讫，使盈食芝、佩玺、服衣、正冠、带符、握铃而立，四使者告盈曰：食四节隐芝者为真卿，食金阙玉芝者位为司命，食流明金英者位为司禄，食长曜双飞者位为真伯，食夜光洞草者总主左右御史之任，子尽．食之矣，寿齐天地，位居司命上真束岳上卿，统昊越之神仙，总江左之山源矣。言毕，使者俱去。五帝君各以方面车服降於其庭，传太帝之命，赐盈紫玉之版，黄金刻书九锡之文，拜盈为束岳上卿司命真君太元真人，事毕俱去。王母及盈师西城王君为盈设天厨，酣宴歌玄灵之曲。宴罢王母携王君及盈，省顾盈之二弟，各授道要。王母命上元夫人授茅固、茅衷《太霄》、《隐书》、《丹景》、《道精》等四部宝经，王母执《太霄》、《隐书》命侍女张灵子执交信之盟以授於盈、固，以衷。事讫西王母升天而去。其后紫虚元君王华存夫人清斋於阳洛之山、隐元之台，西王母与金阙圣君降於台中，乘八景舆同诣清虚上宫，传《玉清隐书》四卷以授华存，是时三元夫人冯双礼珠紫阳、左仙公石路成、太极高仙伯延盖公子、西城真人王方平、太虚真人、南岳赤松子、桐柏真人王子乔等三十余真，各歌太极阳歌阴歌之曲。王母为之歌曰：驾我八景舆，钦然入玉清，龙旌拂霄上，虎旅摄朱兵，逍逼玄津际，万流无暂停，一反此去留会，劫尽天地倾，当寻无中景，不死亦不生，体彼自然道，寂观合大冥，南岳挺真干，玉映辉颖精，有任靡其事，虚心自受灵，嘉会绛河曲，相与乐未央。王母歌毕，三元夫人答歌亦竟。王母及三元夫人紫阳、左仙公、太极仙伯、清虚王君，及携南岳魏华存同去束南行，俱诣天台霍山。过句曲之金坛，宴太元茅真人於华阳洞天，留华存於霍山洞宫玉宇之下，众真皆从王母升还龟台矣。太真金母师匠万品，校领群真，圣位尊高，总录幽显，至若边洞玄躬朝而受道，谢自然景侍而登仙，故洞玄及自然传谓为金母师，即王母也。《玄经》所证事迹，盖多此未备录矣。
　　墉城集仙录卷之一竟
　　墉城集仙录卷之二
　　唐广成先生杜光庭集
　　上元夫人
　　上元夫人者，道君弟子也。亦云玄古以来得道证仙位，总统真籍，亚於龟台金母。金母所降之处，多使侍女相闻以为宾倡焉。汉孝武皇帝好神仙之道，梼醮名山以求灵应。元封元年辛未七月七日夜二唱之后，西王母降於汉宫。帝拜迎稽首，侍立久之，王母呼帝命坐，设以天厨，言宴粗悉命驾将去。帝下席叩头请留殷恋，王母复坐，乃命侍女郎密香邀上元夫人焉。帝不知夫人何真也，云王九光母，敬谢但不相见，四千余年天事劳我致以愆面。刘彻好道，适来视之见彻了了，似可成进，然形慢神秽，脑血淫浊，五脏不淳，关胃空索，骨无津液，脉浮反升，肉多精少，童子不移，三尸狡乱，玄白移时，虽当语之，以至道殆，恐非仙才也。吾久不在人问，人问实为臭浊，然复时可游望以写细，念客主对坐浥浥不乐，夫人可暂来否？若能屈驾当停相须，帝见侍女下殿俄失所在，一时顷侍女至，夫人又遣一侍女答问，云阿环，再拜。上问起居，远隔绛河扰以官事遂替颜色，近五千年仰恋光润情系无违，密香至奉信承降尊於刘彻处，闻命之际登当命驾，先被太帝君劫使诣玄洲校定天元，正尔暂往如是当还，还便来席，愿暂少留。帝因问王母：不审上元何真也。王母未答，夫人已至矣。来时亦闻云中箫鼓之声，既至从官文武千余人，并是女子年皆十八九许，形容明逸，多服青衣，光彩耀日，真灵官也。夫人年可二十余，天姿清耀，灵眸艳绝，服赤霜之袍，云彩乱色，非锦非绣，不可名字，头作三角髻，余发散垂至腰，戴九灵夜光之冠，带六山火玉之佩，结凤文琳华之绶，腰流黄挥精之剑，上殿向王母拜，王母坐止之。呼帝坐北向，夫人设厨，亦乃精珍，与王母所设者相似。王母劫帝曰：此真元之母，尊贵之神，汝当起拜。帝拜，问寒温，还坐力夫人笑曰：五浊之人耽酒荣利，嗜味淫色固其常也，且彻以天子之贵，其乱目者倍於凡人焉，而复於华丽之墟拔根愿元为之事良有志矣。王母曰：所谓有心哉。夫人谓帝曰：汝好道乎？闻数招方术祭山岳灵祠，梼河川亦为勤矣，勤而不获皇有由也。汝胎性暴，胎性淫，胎性奢，胎性酷，胎性贼，五者恒舍於荣卫之中，五脏之内，虽获锋错良针固难愈也。暴则使黑奔而攻神，是故神扰而黑竭。淫则使精漏而魂疲，是故精竭而魂销。奢则使真离而魄秽，是故命逝而灵臭。酷则使丧仁而攻目，是故失仁而眼乱。贼则使心斗而口乾，是故内战而外绝。五事皆是截身之刀锯，剖命之斧斤矣。虽复汝好於长生，不能遣兹五难，亦何为损性而自劳乎？然由是得此小益以自挤拄耳，若从今已去写汝五恶，反诸柔善，明务察下，慈务矜宽，惠务济穷，赈务施劳，念务存姑，息务及爱身，恒为阴德救济危难，日一夕孜孜不泄精液，於是去诸淫养汝神。放诸奢处至俭勤斋戒，节饮食绝五谷，去臭腥呜天鼓，饮玉浆荡华池，叩金梁案而行之，当有冀耳。今阿母迂天尊之重下降於媳蛄之户，屈霄虚之灵而诣狐鸣之俎，且阿母至诚妙唱玄音，其敬勖节度，明修所奉，比及百年、阿母必能致汝於玄都之墟，迎汝於昆闻之中，位以仙官游於十方，吾言信矣，子励之哉。若不能尔，无所言矣。帝下席跪谢，臣受性凶顽，生长乱浊，面墙不启无由开达，然贪生畏死奉灵敬神，今受教此乃天也。辄戢圣命以为身范，是小丑之臣当获生活，唯垂哀护赐其玄玄。夫人使帝还坐，王母谓夫人曰：卿之为诚言甚急切，更使未解之人思於志意。夫人曰：若其志道，将以身投饿虎，忘躯被诚，迹火履难故於一志也，必无忧也。若其无志，则心疑真信嫌惑之徒，不畏急言，急言之发，欲成其志耳。阿母既有念故来必当赐与尸解之方耳。王母曰：此子勤心已久而不遇良师，遂欲毁其正志当疑天下必无仙人。是故我发板宫暂舍尘浊，既欲坚其胎志，又欲令向道不惑也。今日相见令人念之，至於尸解下方吾甚不惜，复三年吾必欲赐以成丹半剂，石象散一具，正尔授之，则彻不得停。当今凶奴未弭，边陲有事，何必令其仓卒写天下之尊而便入林岫耶。当问笃向毕卒何如，如其回改吾方数来。王母因村帝背曰：汝当用上元夫人至言，必获长生，可不勖勉耶。帝跪曰：辄书金简以为身模式焉。帝又见王母巾器中有一卷书，盛以紫锦之囊，帝问此书是仙灵方耶，不审其目可得瞻吗否。王母出以示之曰：此五岳真形图也。昨青城诸仙就吾请求，今当过以付之。乃三天太上所出，文秘禁重，岂汝秽质所宜佩乎。今且与汝灵光生经，可以通神劝志也。帝叩头请求不已，王母曰：昔上皇清虚元年，三天太上道君下观六合，瞻海河之长短，察丘山之高卑，立天柱而安於地理，植王岳而拟诸镇辅，贵昆陵以含灵仙，尊蓬山以馆真人，安火神乎极阴之源，柄太帝乎扶桑之墟。於是方丈之阜为理命之室，沧浪海岛养九老之堂，祖瀛、玄炎、长元、流生、凤麟、聚窟各为洲名，并在沧流大海玄津之中。水则碧黑俱流，波则震荡群精，诸仙玉女聚居沧瞑，其名难测其实分明，乃目山源之规矩，睹河岳之盘曲，陵回阜转山高陇长，周旋逶迤形似书字。是故因象制名，审名实之号，书形秘於玄台，而出为灵真之信，诸仙佩之皆如传章，道士执之经行山川百神群灵尊奉亲近。汝虽不正，然数诣山泽扣求之志不忘于道，欣子有心今以相与，当深奉慎如事君父，泄失示人必祸考也。夫人语帝曰：阿母今以琼岌珠报发紫台之文，赐汝八会之书，五岳真形，可谓至珍且贵，上帝之玄观矣。子自非受命合神弗见此文矣，今虽得其形，观其妙理，而无五帝六甲左右灵飞之符，太阴六丁通真逐灵玉女之筹，太阳六戊招神天光策精之书，左乙混洞束蒙之文，右庚素招摄杀之律，壬癸六逛隐地八术，丙丁入火九赤班符，六辛入金致黄水月华之法，六已石精金光藏景化形，子午卯酉八禀十决六灵威仪，丑辰未戌地真曲素诀辞长生紫书，三五顺行，寅巳申亥紫度炎光内视中方。凡阙此十二事者，当何以召山灵、招地神、摄万精、驱百鬼、来虎豹、役蛟龙乎，子所谓适知其一，未见其他。帝下席叩头曰：彻下土浊民不识清真，今日闻道，是生命遇，会圣母今当赐与真形修以度世，夫人方今告彻应须六甲、六丁、六戊致灵之术，既蒙启发弘益无量，唯愿诰诲，济臣饥渴，使已枯之木蒙云阳之润，焦火之草幸甘雨之溉，不敢多陈。帝启陈不已，王母又告夫人曰：适真形宝文灵官所贵，此子守求不已誓以必得，故亏科禁将以与之，然五帝六甲迩真招神此术渺邈，必须精洁至诚，殆非流浊所宜施行，吾今既赐彻以真形，夫人当授之矣。吾当忆与夫人共登玄陇羽野及曜真之山，视王子童子就吾所请太上隐书，吾以三九秘言不可传泄於中仙，夫人时亦有言见守，助子童之至矣。吾既难违来意，不独执惜，至於今日之事，有以相似，后来朱陵食灵瓜味甚好，忆此未久而已七千岁矣。夫人既已告彻篇目十二事，必当匠而成之，何绿令主人稽首请某乙流血耶？夫人曰：环若苟惜向不持来耳。此是太虚群文真人赤童所出，传之既自有男女之别耳。又宜授得道者，恐彻下才未应用此耳。王母色不平，乃曰：天禁漏泄犯违明科，传必其人，授必知真者，夫人何向下才而说灵飞之篇目乎？妄说则泄，说而不传是谓街天道，此禁乃重於传耶，别劲三宫司直推夫人之轻泄也。吾五岳真形文乃太上天皇所出，其文宝妙而为天仙之信，岂复下授於刘彻也。直以彻孜孜之心数请川岳，勤修斋戒以求仙之应，志在度世，不遭明师，故吾等有下陌之意耳。至於教仙之卫不复限惜而传之，夫人但有致灵之方能独执之乎？吾今所以授彻真形文者，非谓其必能得道，欲使其精神有验求仙之感不惑，可以诱进向化之徒。又欲令悠悠者知天地间有此灵真之事。足以却不信之狂夫耳。吾意在此也，子性气淫暴，眼睛不红，何能得成真仙，浮空参差乎，勤而行之，适可庶於不死耳。明科云：非长生难也，闻道难。非闻道难也，行之难。非行之难也，终之难。良匠能与人规矩，不能使人巧也，必何足隐之耶。夫人曰：谨受命矣。但环昔蒙倒景君无常先生二君传灵文约以四千年一传，女授女男授男，太上科禁以表於照生之符矣。环所授以来，并贤大女郎抱兰凡传六十八，女子固不可授男也。顷见扶广山青真小童受六甲灵飞於太微中，元君凡十二事与环所受者同，青真是环入室弟子，所受六甲未闻别授於人，彼男官也，今正勃取之将以授彻也。先所以告其篇目者，亦是愍其有心，特欲坚其专黑，今且广求，他日与之，亦欲与男授男承科而行，使勤而方获，令知天真之珍贵耳，非徒苟执街泄天道矣。愿不罪焉。阿母真形之贵，愍於勤志亦以授之可谓太不宜矣。王母笑曰：亦可恕乎？夫人即命侍女纪罗容促到扶广山，动青真小童出左右六甲灵飞致神之方十二事，当以授刘彻也。须臾侍女还捧八色玉岌凤文之报以出六甲之文，曰：弟子阿昌言向奉使绛河，摄南真七源君检校群龙猛兽事毕过门受教，承阿母相邀诣刘彻家，不意天灵至尊下降於臭浊，不审起居此来何如？侍女纪罗容至云，尊欲得金书秘字六甲灵飞左右策精之文十二事，欲授刘彻，辄封一通付信且彻虽有心实非仙才，诅宜以此传泄於行尸乎？昌近在帝处见有上言之者甚众，云山鬼哭於丛林孤魂号於绝域，兴师归而族有功，妄兵劳而纵白骨，奢扰黔首淫酷自恣，罪已彰於太上，怨已见於天黑，器言玄闻必不得度世也。值尊见动，不敢有违耳。王母笑曰：言此子者诚多然，帝亦不必推也。夫好道慕仙者，精诚志念斋戒思愆，辄除过一百。克己反善奉敬真神存真守一，行此一月，辄除过一千。彻念道累年斋亦勤矣，累梼名山愿求度脱，校计功过殆已相掩。但自今已去勤修志诚，奉上元夫人之言，不宜复奢淫暴虐，使万兆劳残，怨魂穷鬼破掘之诉，流血之尸，忘功赏之辞耳。夫人乃下席起立，手执八色玉岌凤文之报，仰天向帝而呎曰：九天浩洞，太上耀灵，神照玄微，清虚朗明，清虚者妙，守黑者生，至念道臻，寂感真成，役神形辱，安精年荣。授彻灵飞，及此六丁，左右招神，天光策精，可以步虚，可以隐形，长生久视，还白留青。我传有四万之寿，彻传在四十之龄。违犯泄漏，祸必族倾，反是天真，必沉幽冥。尔其慎祸，敢告刘生。尔师主是青真小童太上中黄道君之司直，元始十天王入室弟子也。姓延名陵阳，字庇华。形有婴孩之貌，仙官以青真小童为号。其为器也，玉朗洞照，圣周万变，玄镜幽览，才为真俊，游于浮广，推此始运，馆于玄圃，治仙职分，子存师君，尔从所愿，不存所授，命必倾沦。言毕，夫人一一手指所施用节文以示帝焉。凡十二事都毕，又告帝曰：夫五帝者，方面之真精。六甲者，六位之通灵。佩而尊之，可致长生。此书上帝封於玄景之台，子其宝秘焉。王母曰：此三天太上之所撰，藏於紫陵之台，隐以灵坛之房，封以华琳之函，报以兰简之帛，约之以北罗之索，印以太帝之玺。受之者，四十年传一人。如无其人，八十年可顿受二人。得道者四百年一传，得仙者四千年一传，得真者四万年一传，得升太上者四十万年一传。传非其人谓之泄天道，得人不传是谓蔽天宝，非限妄传是谓轻天老，受而不敬是谓慢天藻。泄、蔽、轻、慢四者，取死之刀斧，延祸之车乘也。泄者，身死於道路，受土刑而骸裂。蔽者，盲聋於来世二命凋枉而卒殁、。轻则祸锺於父母，诣玄都而受罚。慢则暴终而堕恶，生弃疾於后世。皆道之科禁，故以相戒，不可不慎也。王母因授以五岳真形图，帝拜受俱毕，夫人自弹云琳之傲，歌步玄之曲。王母命侍女田四妃答歌。歌毕，乃告帝从者姓名，及冠带执佩物名一所以得知而纪焉。至明，王母与上元夫人同乘而去，龙虎车马道从，音乐如初来时，云彩郁勃尽为香气，西南而去，良久乃绝。帝既见王母及夫人，乃信天下有神仙之事，但不精勤，久得尸解而去，不能升天。王母、夫人、青真小童皆云帝无仙才，斯固玄察之矣。然仙桃灵果、天膳灵酒，帝皆得而食之，但至诚求道之感应，亦非凡骨矣。不然者，何以茂陵之物出於人问，亦聊示神变之迹，知神仙之不可诬也。其后孝宣帝地节四年乙卯，咸阳茅盈，字叔申，受黄金九锡之命，为束岳上卿司命真君太元真人，是时五帝君授册既毕，各升天而去。茅君之师总真王君、西灵王母与夫人降於句容之山金坛之陵华阳天宫，以宴茅君焉。时茅中君名固字季伟，小茅君名衷字思和，王母王君授以灵诀，亦授锡命紫素之册。固为定录君，衷为保命君，亦侍真会。王君告二君曰：夫人乃三天真皇之母，上元之高尊，统领十方玉童玉女之籍。汝可自陈二君，下席再拜求乞长生之要。夫人悯其勤志，命侍女宋辟妃出紫锦之囊开绿金之岌，以《三元流珠经》、《丹景道精经》、《隐地八术经》、《太极录景经》凡四部以授二君。王母复动侍女李方明出丹琼之函，披云珠之岌，出《玉佩金当经》、《太霄隐书经》、《洞飞二景内书》传司命君。各授书毕，王母与夫人告去，千乘万骑升还太空矣。
　　昭灵李夫人
　　方丈台束宫昭灵李夫人者，即北元中玄道君李庆宾之女，太保玉郎李灵飞之妹也。以汤时得道白日升天，受书为束宫昭灵夫人，治方丈台第十三朱馆中。束晋哀帝丕兴宁三年乙丑八月二十二日夜降於真人杨羲之家，夫人着紫锦衣、带神虎符、握流金铃，年可十三四许，有两侍女年可二十一二。侍女名隐晖，皆青绫衣，捧白玉箱二枚，青带络之，题曰：太上帝章，一曰：太上玉文。夫人带青玉色绶，如世人带章囊状，隐章当长五丈许，大三四尺，与上元夫人、紫微夫人、右英夫人诸真同降，临去作诗曰：云塘带天构，七黑焕神冯。琼扉启晨呜，九音绛枢中？紫霞兴朱门，香烟生绿窗。四驾舞虎旗，青饼掷玄空。华盖随云倒，落凤控六龙。策景五岳阿，三素陌君房。适闻躁秽气，万浊污我胸。臭物熏精神，嚣尘德相冲。明玉皆璀烂，何独盛五躬。高揖苦不早，坐地自生虫。临去又昤曰：心勿欲乱，神勿淫役，道易不顺，灾重不逆，永丧其真，遂弃我适，复往许家否，我当复来尔，勤之而已。其年九月三日复降，又歌曰：纵酒观群慧，倏钦四落周。不觉所以然，实心有待游。相遇皆惧乐，不遇亦不忧。纵影玄空中，两会自然畴。十二月一汨夜又吟寄许玉斧曰：飞输高晨台，控辔玄陇隅。手擭紫皇袂，倏忽八风驱？玉华翼绿帷，青莘扇翠杨。冠轩焕崔鬼，佩玲带月珠。薄入风尘中，塞鼻逃当涂。臭腥凋我黑，百病令心祖。何不飕然起，萧萧步太虚。
　　三元冯夫人
　　三元夫人者，姓冯名双礼珠，乃上清高真也。亦主监盟，初仙及证度得道，当为真人元君者也。以晋穆帝聘永和五年己酉，夫人与西王母、南极元君、九微元君、紫阳左仙公、石路成、太极高仙伯、延盖童子、西城总真王方平、太虚真人、南岳赤松子、桐柏真人、右弼王王子乔会於小有清虚上官绛房之内，宴南岳紫虚元君魏夫人华存，设以神肴，奏以钧乐，九灵合节八音玲璨，王母起舞乃击节而歌，歌毕夫人自弹云傲而答，歌曰：玉清出九天，神绾飞霞外。霄台焕嵯峨，灵厦秀郁翳。五云兴翠华，八风扇绿黑。仰吟销魔咏，俯研智与慧。万真启神景，唱期绛房会。挺颖德音子，神映乃拂沛。天岳凌空构，洞台深幽邃。游海悟井愿，履真觉世秽，舞输宴重空，荃鱼自然废。回我大桩罗，长谢朝生世。歌毕众真各奏阳歌阴歌之辞，览内修证道之旨，或叔积功累行之美，或歌金液霜华之要，与洞神阳歌之曲小异，盖天真之微辞也。
　　南极王夫人
　　南极王夫人者，王母第四女也，名林，字容真，一号紫元夫人，或号南极元君。理太丹宫，受书为金阙圣君上保司命。汉平帝时降於阳洛山石室之中，授清虚真人小有天王．王褒字子登《太上宝文》等经三十一卷。夫人年可十六七许，着锦被青羽裙，左佩虎书，右带挥灵，形貌真正天姿晚蔼，乘羽盖之车驾以九龙，女骑九千。居渤阳丹海长离山中，主教当为真人者，晋兴宁三年乙丑降真人杨羲之家，与八真同会，因吟授羲曰；控飕扇太虚，八景飞高清。仰浮紫晨外，俯看绝落淇。玄心空同问，上下弗流停。无待两际中，有待无所营。体无则能死，体有则摄生。东宾会高唱，二待何足争。东宾，东岳上卿大茅君也。又曰：命驾玉锦输，舞辔仰徘徊。朝游朱火宫，夕宴夜光池。浮景清霞杪，八龙正参差。我作无待游，有待辄见随。高会佳人寝，二待互是非。有无非有定，待待各自归。是岁六月二十三日，又昤授杨君曰：林振须类感，云郁待龙吟。玄数自相求，触节皆有音。飞耕出西华，总辔忽来寻。八遐非无娱，同咏理自钦。悼此四罗内，百变常在心。俱游北寒台，神风开尔襟。夫人昔授王子登宝经既毕，告之曰：我道飞空八景浮虚上清，子勤修之吾不相欺也。於是西城王君携子登北观玄洲，拜谒太上丈人及二十九真主仙道君，道君即太上公子勒伯黎也。道君即命侍女范运华、赵峻珠、王抱台发琼岌绿蕴，出《上清隐书》、《龙文八灵真经》二卷以授子登，又以云碧阳水晨飞丹腴二升赐之，子登拜受还西城宫，精修九年，日行三千里，视见万里之外。坐在立亡，役使群神。乘飞台之车，游观天下，束度启明之宫、广桑之山，谒见太帝，受《紫凤赤书》，南渡丹海长离之山，朝南极元君紫元夫人再受《太丹录书》，又诣赤台童子受云琅水霜。夫人曰：昔日之言，岂负举哉。子登稽首谢恩讫，西渡庾丘巨海沉羽之泉，登丽农之岳，诣三皇道君紫盖华晨夫人，受《玉道绿字太真隐书》。又北游雕柔玄海，登广野之山，遇高上虚皇大道君玄请六微元君，赐以绝玄金章、绛和云芝，子登拜而服之，还升中岳龟台昆陵朝太真金母，乃受册为太素清虚真人，领小有天王三元四司左保上公，主领洞府三洞宝文，出入上清受事太极，乃夫人之弟子也。
　　墉城集仙录卷之二竟
　　墉城集仙录卷之三
　　唐广成先生杜光庭集
　　云华夫人
　　云华夫人者，王母第二十三女，太真王夫人之妹也。名瑶姬，受徊风混合万景练神飞化之道。尝游束海，还过江之上，有巫山焉，峰岩挺拔，林壑幽丽，巨石如坛，平博可骯，留连久之。时大禹理水驻其山下，大风卒至，振崖谷陨，力不可制，因与夫人相值拜而求助，即勃侍女授禹策召百神之书，因命其神狂章、虞余、黄魔、大翳、庚辰、童律等助禹斩石疏波次塞导阪，以循其流。禹拜而谢焉。禹尝诣之於祟嗽之巅，顾盼之际化而为石，或倏然飞腾散为轻云，油然而止聚为夕雨，或化游龙，或为翔鹤，千态万状不可视也，不知其常也。禹疑其狡怪脍诞非真仙也。问诸童律。童律曰：天地之本者道也，运道之用者圣也，圣之品次真人仙人矣。其有禀气成真不修而得道者，木公金母是也。盖二气之祖宗，阴肠之原本，仙真之主宰，造化之元先。云华夫人，金母之女也。昔师三元道君，受上清宝经，受书於紫清阙下，为云华上宫夫人，主领教童真之士，理在王映之台，隐见变化盖其常也。亦由凝黑成真二，与道合体，非寓胎禀化之形，是西华少阴之气也。且气之弥纶天地，经营、动植，大包造化，细入毫发，在人为人，在物为物，岂止於云雨龙鹤飞鸿腾凤哉。禹然之，复往诣焉。忽见云楼玉台瑶宫琼阙森然暨天，灵官侍卫不可名识，师子抱阙天马启涂毒龙电兽八威备轩，夫人宴坐于瑶台之上，禹稽首问道。召禹使坐，而言曰：夫圣匠肇兴剖太混之一朴为亿万之体，发大蕴之一包散之以无穷之物，故步三光而立乎晷景，封九域而制乎邦国，刻漏以分昼夜，寒暑以成岁纪，兑离以正方面，山川以分险易，城郭以聚民兵，械以卫众，舆服以表贵贱，禾黍以备凶歉，凡此之制上禀乎星辰而取法乎神真，下以养於有形之物也。是故日月有幽明，生杀有寒暑，雷霆有出入之期，风雨有动静之常，清黑浮乎上而浊气流于下，废兴之数，治乱之运，贤愚之质，善恶之性，刚柔之气，寿夭之命，贵贱之位，尊卑之序，吉凶之感，穷达之期，此者禀之於道，悬之於天，而圣人之为纪也。性发乎天而命成乎人，立之者天，行之者道。道存则有，道去则无，非道而物不可存也。非修而道不可致也。玄老有言，致虚极，守静笃，万物将自复，复谓归於道而常存也。道之用也，变化万端而不失其一，是故天参玄玄，地参混黄，人参道德。去此之外，何一物不止於道也哉。长久之要者，乃天宝其玄，地保其物，人养其气，所以全也。黝我命在我，非天地杀之，鬼神害之，失道而自逝也。志乎哉，勤乎哉，子之功及物矣，勤逮於民矣，善格乎天矣，而未闻至道之要也。吾昔於紫清之阙受书宝而勤之，我三元道君曰：《上真内经》天真所宝，封之金台，佩入太微。则云输上征，神武抱阙，振衣瑶房，遨宴希林。长招仙公在西白山而下盼太空，泛乎天津，则乘云骋龙游此名山，则真人诣房万神奉卫，山精司迎，动有八景玉轮，静则宴处金堂j亦谓之太上玉佩金当之妙文也。汝将欲越巨海而无飕轮，波飞沙而无云轩，陆呃涂而无所举，涉泥彼而无所乘。陆则困於远绝，水则惧於漂沦。将何以导百谷而浚万川也？危乎悠哉。太上愍汝之志，亦将授以《灵宝真文》，陆策虎豹，水制蛟龙，斩诚千邪，检驭群凶，以成汝之功也，其在乎阳明之天耶。吾所受宝书亦可以出入水火，啸咤幽冥，收束虎豹，呼召六丁，隐沦行地，颠倒五星，九祖存身，与天相倾也。因令侍女陵容华命出丹玉之岌开上清宝文，以授禹焉。禹拜授而去，又得庚辰虞余之助，遂能导彼决川成其功，尊五岳别九州，而天锡玄圭以为紫庭真人也。其后楚大夫宋玉以其事言於襄王，王不能访以道要以求长生，筑台于高唐之绾，作阳台之宫以祀之。宋玉作《神女赋》以寓情，荒淫托词秽芜，高真上仙岂可诬而降之也。有祠在山下，世谓之大仙，隔峰有神女之石，即所化之身也。复有石天尊、神女坛，坛侧有竹垂之若警，有槁叶飞物着坛上者，竹则因风而扫之，终岁莹洁不为之污楚，世世祀焉。
　　太微玄清左夫人
　　夫人者，乃太微之上真也。兴宁三年乙丑十二月十七日，与太元真人众真降於句曲金坛真人杨羲之室，吟北淳宫中歌。词曰：
　　郁蔼非真墟，太元为我馆。玄公岂有怀，萦蒙孤所难。
　　落凤控紫霞，娇辔登晨岸。寂寂无濠涯，晖晖空中观。
　　隐芝秀凤丘，遗巡瑶林畔。龙胎婴尔形，八琼迥素旦。
　　琅华繁玉宫，锜葩凌岩集。鹏扇绝亿岭，批翮扶霄翰。
　　西庭命长歌，云傲乘虚弹。八风缠绿宇，丛烟豁然散。
　　灵童掷流金，太微启璧案。三元折腰舞，紫皇挥袂赞。
　　玄玄扇景晖，晔晔长庚焕。超饼耸明刃，下盼使我惋。
　　顾哀地仙辈，何为栖林涧。
　　是夕众降，太元真人述玄清宫中之事，因昤此章，皆上清内修得真之旨，以用和神也。夫人诸经传别未显名氏事迹也。
　　东华上房灵妃
　　灵妃者，方诸宫有东华上房，乃灵妃所理之处，亦天真之高位，将是太帝之左右相也。其词曰：
　　紫桂植瑶园，朱华声萋篓。月宫生药泉，日中有琼池。左拔音跋圆灵曜，右掣丹霞晖。流金焕绛庭，八景绝烟回。绿盖浮明朗，控节命太微。凤精童华颜，琳腴充赐饥。控晨抱太素，乘钦翔玉墀。吐纳六虚气，玉嫔把巾随。弹微南云扇，香风鼓锦披。叩商百兽舞，六天摄神威。倏钦亿万桩，龄纪郁巍巍。小鲜未烹鼎，言我岩下悲。
　　此亦是晋兴宁三年乙丑十二月十七日夜，太元众真降於杨君之室云此歌章，青童宫中常所吟咏，以励青宫学真者之业，述检制之要明修之乐，此灵妃亦别未显名氏及所习事迹。
　　紫微王夫人
　　夫人名清娥，字愈音，王母第二十女也。昔降授太上宝神经与裴玄仁，裴行之得道，拜清灵真人。晋兴宁三年乙丑六月降杨羲之家，时与太元真人、桐柏真人、右英夫人、南岳夫人同降，古。夫人位为紫微宫左夫人，镇羽野玄陇之山上宫主教当成真人者，是夕真会，右英夫人歌修真之事。夫人答歌曰：
　　乘飕迩九天，息驾三秀岭。有待徘徊盼，无待故当静。沧浪奚足劳，孰若越玄井。
　　又吟曰：
　　龟阙郁巍巍，塘台落月珠。列坐九灵房，扣傲吟太元。玉箫和我神，金醴释我忧。
　　又吟曰：
　　宴酣东华内，陈钧千百声。青君呼我起，折腰希林庭。羽被扇翠晖，玉佩何铿玲。俱指高晨殿，相期象中冥。
　　又叔玄陇之游，吟曰：
　　超举步绛霄，飞飕比垄庭。神华映仙台，圆跃随风倾。启晖抱丹元，飞景餐月精。交袂云林宇，浩翰还童婴。萧萧寄无宅，是非岂能营。阵上自扰竞，安可语养生。
　　九月六日又降，命杨君染笔喻作吟曰：
　　解输太霞上，敛辔造紫丘。手把八空黑，纵身云中浮。一盼造化纲，再视索高畴。道要既已足，可以解千忧。求真得良友，不去复何求。
　　吟此令示许长史穆及郡迥也。又吟曰：
　　紫空朗明景，玄宫带绛河。济济上清房，云台焕嵯峨。八舆造朱池。羽盖倾霄柯。震风回三晨，金铃散玉华。七辔络九陕，晏盼不必家。借问求道子！何事坐尘彼。岂能栖东秀，养真牧太和。
　　吟毕亦令示许与都，十月十七日又与众真降，命杨君书曰：
　　左把玉华盖，飞景蹑七元。三晨焕紫辉，练盼抚明真。变踊期须臾，四面皆己神。灵发无涯际，勤思上清文。何事坐横涂，令尔感不专。阴阿失玄机，不觉年岁分。
　　昤毕，徐谓杨君曰：夫今勤者，勤其事，耽其玄微耳。慎者亦触类而作也。学道之难不可尽矣。有耻鄙之心者於道亦辽乎，灌秉然后可贵耳。贤者之举自更悟，耳，令且当内忘也。因吟曰：
　　玄清渺渺观，落景出东泞。愿得绝尘友，萧萧罕世营
　　吟此再三，又曰：
　　灵人原玄峰，真神韬云采。玄唱非无期，妙应自有待。岂期虚空寂，至韵固常在。担襟登羽宫，同宴广寒裹。借问明人谁，所存唯玉子。
　　吟竟，曰：卓云虚之骏，抗翮於崆峒之上，斯人也。岂不长抱南面，永谢千乘乎。二月三十日吟一章曰：
　　寨裳济泳河，遂见扶桑公。高会太林墟，赏宴玄华官。
　　信道苟纯笃，何不栖东峰。
　　此亦叔方诸东华之胜也。四月十四日作七章，曰：
　　其一
　　控景始晖津，飞飕登上清。云台郁峨峨，闯阖秀玉城。
　　晨风鼓丹霞，朱烟洒金庭。绿药集玄峰，紫芝岩下生。
　　庆云缠丹炉，炼玉飞八琼。晏盼广寒官，万桩愈童婴。
　　龙旗音祈启灵电，虎旗征朱兵。高真迥九曜，洞观均潜明，
　　谁能步幽道，寻我无穷龄。
　　其二
　　翳蔼紫微绾，郁台散景飕。鸾唱华盖问，风钧导龙辖。
　　八狼搀绛旖，素虎吹角萧。云勃写灵宫，来适尘中嚣。
　　解辔佳人所，同气自相招。寻宗须夷顷，万龄乃一朝。
　　桩期会足衰，劫往岂云辽。真真乃相目，莫令心祖抄。
　　虚刀挥至空，鄙滞五神愁。
　　其三
　　朝启东晨晖，飞骈越沧泉，山波振青涯，八风扇玄烟。
　　迥盼易迁房，有怀真感人。三金可游盘，东岑宜永甄。
　　纷纷当途中，孰能步生津。
　　其四
　　飘飘八霞岭，徘徊飞晨盖。紫耕腾太空，晒盼九虚外。
　　玉箫激长景，云烟绝幽蔼。高仙宴太真，清唱无涯际。
　　去来山岳庭，何事有待迈。
　　其五
　　神王曜灵津，七元焕神扉。虚迁方寸裹，一跃登太微。
　　妙音乘和唱，高会亦有机。齐此天人盼，协彼晨景飞。
　　总辔六合外，宁有倾与危。
　　其六
　　薄宴尘飕岭，代谢绿环归。奚识万劫期，顾盼令人悲。
　　其七
　　灵草瘾玄方，仰感纵曜精。谈谈繁茂萌，重德必克昌。
　　八月十七日夜夫人授杨君令告许长史，曰：平凝夷质，渊通妙灵。神造重绝，栖真摄生。太玄植简，太素刻名。金挺内曜，玉华外荣。朱轩四驾，啸命众精。骋龙玄洲，飞云浮冥。必能上友逸台之谷公，下监御于太清矣。因与保命君论远志九方，又语曰：念不宜多，多则志散，志散而求不病者犹闭门而御猛敌也。夫人制服术方以行於世，叔曰：夫晨齐浩元洞冥幽始八气靡浑灵关未理者，则独坦观於空漠任天适以虚峙，於是淳音微唱和风合起，二明衔晖霄翳无待也。 拥萌肇於未剖，塞万源於机上，含生反真触类藏初爰可哂万岁以为夭，顾婴龄而长和耳，何事体造灵神之冥乡心研殊方之假音遐外哉，自形无得真之具器，无任真之用者，诚宜步天元之领摄，推万精以极妙，寻九纬以挺生，睹晨景之迥照，仰观烟气则六灵缠虚。俯胯六律则八风扇威，太元发洞冥之啸，圆曜有映空之晖，於是紫霞蔼秀，波激岳颓，浮烟笼象，清景逛飞，五行杀害，四节交掷，金土相亲，水火结隙，林卉停偃，百川闭塞，洪电纵横而陶沸，雷震束西而坼裂，天屯见化为阳九之灾，地否阂乃为百六之会。一几悔则载穷於乾极，睹群龙攫爪则流血於坤野尔，乃吉凶互冲众示灾咎履坦道者，将幽人贞吉居肥逅者，亦无往不利冒脸帜也。行必舆尸涉於束北则朋丧而悔，至苟大川之不利明坎井之沉零矣。此皆人失其真，物乖我和，游竞万端，神鬼用谋，容使天地无常，以百姓为心，於是太上真人愍万流之鼓动，开冥津以悟贤，遂尔导达百变，摄生理具，居福德者常全，处危害者凋折，御六气者寿延，服灵芝者神逸，奇方上术演於清虚之奥，金阙玉剖撰於委羽之台，窈窕神唱真晖合离歌其章则控晨太微，用其道则扬轮九陕，轩盖於流霞之阵，眷盼乎文昌之台，或炉转丹砂之幽精粉炼金碧之紫浆，琅圩郁勃以流华八琼，云焕而飞扬绛液，回波龙胎隐呜，虎沬凤脑，云琅玉霜，太极丹醴，三环灵刚，若以刀圭奏矣。神羽翼张，乃披空洞之上文，伟灿元始之室，琼音琅书发乎三玄之宫，宝绂纡三元之赠药佩登丹琳之房，上帝献紫耕之重曜，太真锡流金之火铃，神童启辕，九凤齐呜，天籁骇虚，晨钟玲铿，炼身抑旎，八景浮空，龙舆虎旅，游扇八方，上造常阳之绝杪，下寝倒景之兰堂，月妃胶驷日华照容，灵姬奉袁香烟溢窗，顾胯而圆罗迈矣，何九万之足称哉。然后知高、仙之道益上，寻灵之余微妙，服御之致合神，吉凶之用顿显也。自非无英公子黄老玉书《大洞真经三十九章》，豁落七元太上隐玄者，莫有群偶於此卫矣。然复有体神精思宝练明堂，朝适六虚使五藏生华，守闭元关内存九真，三黑运液而溉灌丹田，亦其次也。夫丹诚疏擒者，亦奚用束邻之太牢哉。乃可加以五云水、桂木根、黄精、南烛阳草、东石空、青松脂、柏实、巨胜狭苓，此并养生之具，将可以长年矣。吾又俱察草木之胜负有速益於己者，并未及木势之多验乎，且自顷已来杀气蔽天恶烟弭景，邪魔横起百疚杂臻，或风寒关结，或流肿积病不期而祸凌，意外而病生者比日来集也。夫木气则式遏鬼津吐烟则镇折邪节，强肉摄魂益血生脑，逐恶致真守精卫命。餐其饵则灵柔四敷荣输轻盈。服其丸散则百病廖除五脏含液，所以长生远视久而更灵，古人名之为山精之卉山姜之精。《太上导仙铭》曰：子欲长生当服山精，子欲轻翔当服山姜。此之谓也。我见诸物皆当臧而木为益也，直以木气之用是今时所要，末世多疾宜当服御耳。夫道虽内足犹畏外来之祸，形有外充亦或中崩之弊，张单偏致殆可鉴乎？夫木者，一可以长生永寿，二可以却万魔之枉疾，我见山林忆逸得服此之道千年八百比肩於五岳矣。人多书繁不能复一二记示之耳，今撰服木方以悟密尚若必信用庶无横暴之灾，既及太平，则四气含融天纬荐生，灾烟消灭五毒匿形，二晨常察万物自成。於是时任子所运而服御亦无复夭倾也。今所言木，欲令有心取服遏此灾病耳。又项者末学互相扰竞多用混成，及黄书赤界之法此诚相生，和合二象匹对之真要也。若以道交用解纲脱罗推会六合，行诸节气，却消灾患结精宝胎，上使脑神不亏，下令三田充溢，进退得度而祸除，经纬相应而长康，敌人执辔而不失，六军长驱而全反者，乃有其益亦非仙家之盛事也。呜呼，危哉。此虽相生之卫，俱失度世之法，然有似骋冰车之涉乎，炎泛泛火舟以浪於溺津矣。自非真正亦失者万万，或违戾天文僭害嫉拓，灵根郁塞否泰用隔，犯誓愆盟得罪三官，或遘冤连祸王师伤败，或坑降杀服流血膏野，或马力已竭而求之不已。若逐探入北塞而不御者，亦必绝命於凶奴之刀剑乎，将身死於外而家诛於内，可不慎哉，可不慎哉。我见诸如此等少有获益，徒有求生之妄作，常叹息於生生矣，岂若守丹真於绛宫，朝元神於泥丸，保精液而不亏，闭幽卫於命门，饵灵木以顺生，漱华泉以清神，研玄妙之秘图，诵太上之隐篇，於是高栖于峰岫并金石而论年耶。诸侯安得而友，帝王弗得而臣也。远风尘之五浊常清诤以期真，优哉游哉，聊乐我云按夫人以服木为序者，亦欲历申劝戒学仙岂独於饵木而已，才丰词丽学优理博，浩浩然若巨海之长波连山之迭岫也。然所戒弥切，所陈弥当，得不师而禀之，铭而佩之。诱善之功千古不泯，何至真之属念如是耶，何至圣之悯物如是耶。
　　墉城集仙录卷之三竟
　　墉城集仙录卷之四
　　唐广成先生杜光庭集
　　太真夫人
　　夫人者，王母之小女也。年可十六七，名婉罗，字勃遂。事玄都太真王，有子为三天太上府都官司直，主总札天曹之违比地上之卿佐，年少好委官游逸虚废事，任有司奏劾，以不亲局察降主束岳，退真王之编，司鬼神之师，五百年一代其职。夫人因来视之，励其使修守政事以补其过。道过临淄，值县小吏和君贤为前冤所伤，当时殆死。夫人见骨相有异而愍之，问其何伤乃尔，君贤以实对。夫人曰：汝所伤乃重刃关於肺，五脏泄漏，血凝绛府，气激肠外，此将死之急也。不可复生如何？君贤知是神人，叩头求哀乞赐救护。夫人於肘后筒中出药一丸，大如小豆，即令服之，登时而愈，血绝疮合无复惨痛。君贤再拜，跪曰：家财不足，不知何以奉答恩施，唯当自展驽力以报所受耳。夫人曰：汝必欲谢我，意亦可佳，可见随去否？君贤乃易名姓，自号马明生，随夫人执役。夫人还入束岳岱宗山崖峭壁石室之中，上下悬绝，重岩深隐，去地千余丈。石室中有金床、玉几、珍物、奇璋，乃人迹所不能至处也。明生初但服事，只欲学金疮方，既见神仙来往，乃知有不死之道。日一夕供给扫洒，不敢懈倦。夫人亦以鬼怪、虎、狼、眩惑、众变试之，明生神情澄正，终不恐惧。又使明生他行别宿，因以好女於卧息之问调戏亲接之，明生心坚志静，固无邪念。夫人或行去十日五日，或一月二十日方还，辄见有仙人宾客乘龙驾凤往来，或有拜谒者，真仙弥日盈坐。客到，辄令明生出外别室中，或立致精细厨食，肴果非常，香酒奇浆不觉而至，不可名目。或呼明生坐，与之同饮食。又闻室中有琴瑟之音，歌声宛妙。夫人亦时自弹琴，琴有一弦，五音并奏，高朗响激，闻于数里，众乌皆为集於岫室之问徘徊飞翔，驱之不去。逮天人之乐，自然之妙也。夫人栖止，常与明生同石室中而异榻耳。幽寂之所都唯二人，或行去亦不道所往之处，但见常有一白龙来迎，夫人即着云光、绣袍乘白龙而去，袍上专是明月，珠缀着衣缝，带玉佩，戴金华太玄之冠，亦不见有从者。既还即龙自去，不知所在。石室玉床之上有紫锦被褥、绊罗之帐，中有服玩之物，瑰金、函匮、玄黄罗列，非世所有，不能一一知其名也。有两卷素书，上题曰：《九天太真道经》，明生亦竟不敢发舒视其文也。唯供给水扫守岩室而已，至於服玩亦不敢窃闯之，亦不敢有所请问。如此五年，愈加勤肃，辄不息惰。夫人叹而谓之曰：汝可谓真可教也，必能得道者也；以子俗人而不淫慢，恭仰灵气终莫之废，虽欲死亦焉可得乎？因以姓字本末告之，曰：我久在人问，今奉君王命又被太上召，不复得停。念汝专谨，故以相语，欲教汝长生之方、延年之卫，而我所授服以太和自然龙胎之醴，适可授三天真人，不可以教始学之者，固非汝所得闻矣。纵或闻之，亦必不能用以持身也。有安期先生烧金液丹法，其方秘要，便立用，是九君太一之道，白日升天者矣。安期明日来，吾将以汝付嘱之焉。相随稍久，其卫必传。明日安期先生至，乘驳鳞、着朱衣、远游，冠带玉佩及虎头肇囊，视之可年二十许，洁白严整，从者六七仙人，皆执节奉卫。见夫人甚敬，揖称下官。须臾，设酒果厨膳，饮宴半日许。安期自说：昔与女郎游於安息国西海际，食枣异美，此闲枣永不及也，忆此未久已二千年矣。夫人云：吾昔与君共食一枚乃不尽，此问小枣那可相比耶。安期曰：下官先日往九河见司阴君与西汉夫人共游，见问以阳九百六之期，圣主受命之劫，下官登答以年稚不识运厄之纪，别当咨太真王夫人，今既赐坐欲请此数。夫人曰：期运漫汗非君所能卒知，天地有大阳九大百六，有小阳九小百六，天厄谓之阳九，地亏谓之百六，此二灾是天地之否泰阴阳之孛蚀也。大期九千九百年，小期三千三百年，而此运钟圣王不能禳至於灭亡遗吉自复快耳。今大厄犹为卒未然，唐世是小阳九之始，计讫来甲申岁百六将会矣。尔时道德方隆，凶恶顿肆，圣君受命乃在壬辰，无复千年亦寻至也。西汉夫人具已经见，所以相问者当是相试耳。然复是司阴君所局，夫阳九者大旱海涌而陆燃，百六者海蝎而陵涧自填四海，水臧瞑洲，成山连城之鲸万丈之鲛不达期运之度，唯叩天而索水，词讼纷纭布於上府，三天烦於省察，司阴亦疲於谨按矣。九河之口是赤水之所冲，其深难测，今已渐枯。八气蒸於山泽，流沙壅於源口，於是四海俱会群龙鼓舞尔，乃须甲申之年将飞阴洪倒流矣。今水母上天门而告期积石开万泉，而通路飞阴风以挠苍生，注玄流以遐布，洋溢在数年之中，漫衍终九载之暮也。既得道登真体灵合妙至其时也，但当腾虚空而盼山波，游浮岳而视广川，乘玄鸿以赓丹城，御虹辇而迈景云耳。咄嗟之问忽焉便适可以翔身娱目，岂足挂意乎？当今日且论酒事，何用此为及耶。因指明生向安期曰：此子有心向慕，殆可教训。昔遇因绿遂来见随，虽质秽未尽而淫欲已消，今未可授玄和太真之道，且欲令就君受金液丹方，若可得尔便宜将去。夫流俗之人，心肺单危，经胃内薄，血津疲羸，肝膂不注，其眼唇口不辩其机，盖大慈而不合天人，欲奔走而不及灵飞，适宜慰抚以成其志，不可试以仙变八威也。想勿加切刻，令其失正矣。安期曰：诺但恐道浅术薄不足以训授耳。下官昔受此方於广成丈人，先师为道德至妙，窈冥其心，无· 视无听，言其行也无迹，言其止也无留，神黑接於玄漠，四骸寄於灵丘，存志无以踞崆峒之上，膝问草木忽林生而成洪阜，动之若叩地而不言，求之辄移载而莫宣，不知所以得其术，不解何绿造其根，当此之时实复罔然矣。以四五十年中勤守匪懈久修奴役以奉颜色，遂蒙顾盼渐见告悟，今越汤池而入生地，时开朱颜以对问见示，以求道之难易于时乃赐，与金液之要言也。此则先师之成法实不敢仓卒而传之也，要当令在二十年之内必使其阀天路矣。下官往与女郎俱会圆丘，观九陕之昙落，望弱水而束流，赐酣玄碧之芳酒，不觉高卑而咏歌。尝开尊岌以盼灵录，偶见玉胎琼膏之方，服之刀圭立登云天，解形万变上为真皇，此术径妙盖约於金液之华，又速於霜雪九转之锋，今非敢有讥舍近而从远，远径而近烦，实思闻神方之品第，愿知真仙之高尊，苟卑降有殊又非所宜，论琼腴之方必是侍者，未可得用耶。夫人曰：君未知乎？此是天皇之灵方，乃真人所宜用耳，非流俗下尸所能闯阙也。仙方凡有九品：一名太和，自然琅圩之醴。二名玉胎，琼掖之膏。三名飞丹，紫华流精。四名朱光，云碧之腴。五名九泉，红华神丹。六名太清，金液之华。七名九转，霜雪之丹。八名九鼎云英。九名云光石流飞丹。此皆九丹之次第也。得仙者亦有九品：第一上仙，号九天真王。第二次仙，号三天真皇。第三号太上真人。第四号飞天真人。第五号灵仙。第六号真人。第七号灵人。第八号飞仙。第九号仙人。此九仙之品第也。各有差降，不可超越，彼学知金液已为过矣。至於玉皇之所饵，非浅学所宜闻也。君虽得道而久在世上，嚣浊染於正黑尘垢鼓於三一，恐犹未可登三天而朝太上，迈扶桑而谒太真，玉胎之方尚未可愈，何况下才而令闻其篇目耶。安期有暂色，退席曰：下官实不知灵药之妙品殊异，乃尔信骇听矣。因自陈，曰：下官曾闻女郎有九天太真道经清虚明镜，鉴朗玄冥，诚非下才可得仰瞻，然受遇弥久接引每重不自省量希乞教训，不审其书可得见乎？如暂睹盼太真，则鱼目易质矣。夫人哂尔而笑，良久曰：太上道殊真府遐邈将非下才可得交关，君但当弘今日之功无伐非分之劳矣。我正尔暂北到玄洲，束诣方丈，简仙官於玉庭，游蓬莱以匿景，太上有命亲劝我往定神仙於流沙之外，受鸿飞乎九霄之房，校真人之遐纪，举天灵於昆阅漱龙胎于玄都之宫，试玉女于众仙之堂，天事靡盐将未暇相示以太真经也。若子能勤正一於太清，懈三皇之妙录，抱神光於幽林，制群仙於五岳，陈山形以招众灵，役恒华而命四读者，然后寻我於三天之丘，见索於锺山王屋，则真书可得而授焉。如其不然，元为屈一逸骏而步沧律捐舟机而济淇海矣。想误日用之所和炼金液以求真乐生，生而享年存正气以营身尔，乃返华发於童颜保久视乎灵津也。如向所论阳九百六应期辄降，夫安危无专否泰有对，超然远览怅怀感慨，亢极之灾可避而不可禳，朋期运所锺圣主，不能知是以伯阳弃周而关令悟其国弊，天人之事彰於品物，君何为屑屑久为地仙乎。孰若先觉以高飞，超风尘而自洁，避甲申於玄途，并真灵而齐列乎。言为心尽，君将勖之。安期长跪曰：今日授教辄奉修焉。夫人语明生曰：吾不复得停，汝随此君去勿忧念也。我亦时时当往视汝。因以五育诗二篇赠之，可以相存。明生流涕而辞，乃随安期先生受九丹之道，诗曰：暂写塘城内，命驾岱山阿。仰瞻太清阙，云楼郁嵯峨。虚中有真人，来往何纷葩。炼形保自然，俯仰抱太和。朝朝九天王；夕饷还西华。流精可飞腾，吐纳养青牙。至乐非金石，风生自然歌。上下凌景霄，羽衣何婆娑。五岳非妾室，玄都是我家。卞看荣竞子，笃似蛙与蟆。顾胯尘浊中，忧患自相罗。苟未悟妙旨，安事於琢磨。祸奏由道泄，密慎福臻多。
　　其－
　　昔生昆陵官，共讲天年延。金液虽可遐，未若太和仙。仰登冥灵台；虚想咏灵人。忽遇扶桑王，九老仙都真。驾胶紫此辇，灵颜一何鲜。启我寻长途，邀我自然津。告以鸿飞术，受以《玉胎篇》。琼膏凝玄器，素女为我陈。俯抱琳凤腴，仰上飘三天。云纲立尔步，五岳可暂还。玄都安足远，蓬莱在脚问。传授相亲爱，结友为天人。替即由刑对，祸必无愚贤。秘则享无倾，泄则躯命颠。
　　其二
　　赋诗毕，明生随安期负友入女几山，夫人乘云龙而去矣。明生随师周游青城、庐、港凡二十年，乃受金液之方，炼服而升天矣。
　　麻姑
　　麻姑者，乃上真元君之亚也。孝桓帝时，神仙王远字方平降於蔡经家，将至，一时顷闻鼓箫人马之声，及至，举家皆见之。方平戴远游冠，朱衣，虎头肇囊，五色之绶，带剑，少鬓黄自色，中形人也。乘羽盖车驾五龙，龙各异色。麾节婶旗前后导从，威仪奕奕如大将军也。有十二队五百士皆以蜡密封其口鼓吹，皆乘麟从天而下，悬集於庭，从官皆长丈余，不从道行既至，从官皆隐不知所在，唯见方平与经父兄弟及母相见，独坐良久，即令人与麻姑相访经家。经亦不知麻姑何人也，言曰：王方平敬报姑，余久不行人问，今来在此想姑能暂来语乎？有顷使者还，不见其形但闻其语，云麻姑再拜，但不相见忽已五百余年，尊卑有序修敬无阶，烦信承来在彼，登顷即到，而先受帝命当按行蓬莱，今便暂往，如是当还，还便亲觐，愿未即去。如此两时问麻姑至矣。来时亦先闻人马箫鼓之声，既至从官半於方平也。麻姑至，蔡经亦举家见之，是好女子，年可十八九许，於顶中作髻，余发垂之至腰，其衣有文章而非锦锜光彩耀日不可名字，皆世所无有也。入拜方平，平为之起立，坐定召进行厨，皆金盘玉杯无限也。肴膳多是诸花果而香气达於内外，擘脯而行之如相炙，云是麟脯也。麻姑自说云，接侍已来，见束海三为桑田，向到蓬莱水又浅於往者，会时略半也，岂将复还为陵陆乎？方平笑曰：圣人皆言海中行复扬尘也。姑欲见蔡经母及妇侄，时弟妇新产数十日，麻姑望见乃知之，曰：噫！且止勿前。即求少许米来。得米便撒之掷地，谓以米扶其秽也。视米皆成真珠矣。方平笑曰：姑固少矣，吾老矣，了不喜复作此狡脍变化也。方平语经家人曰：吾欲赐汝辈酒，此酒乃出天厨，其味醇酿，非世人所宜饮，饮之或能烂肠，今当以水和之，汝辈勿怪也。乃以一升酒合水一斗搅之，赐经家人，人饮一升许皆醉，良久酒尽。方平语左右曰：不足复还取也。仍以千钱与余杭姥，相闻求其沽酒，须吏使还得一油囊酒五斗许，使传余杭姥答言：恐地上酒不中尊仙饮耳。又麻姑爪如乌爪，蔡经见之心中所念，言背大痒时得此爪以爬背当佳否。方平已知经心中所念，即使人牵经鞭之，谓曰：麻姑神仙也，汝何忽谓爪可以爬背耶？但见鞭着经背，亦不见有人持鞭者。方平告经曰：吾鞭不可妄得也。是日又以一符一传授蔡经。邻人陈尉能召鬼魔救人治疾，蔡经亦得解蜕之道如蛇蝉耳。经常从王君游涉山海，或暂归家，王君亦有书与陈尉，多似篆文或真书，字廓落而大，陈尉世世宝之。宴毕，方平麻姑命驾升天而去，箫鼓导从一如初焉。
　　墉城集仙录卷之四竟
　　墉城集仙录卷之五
　　唐广成先生杜光庭集
　　云林右英夫人
　　云林右英王夫人名媚兰，字申林，王母第十三女也。受书为云林宫右英夫人，治沧浪宫。晋兴宁三年乙丑七月三日，与束岳上卿司命真君诸真同降於杨君，因受书曰：弱丧消潜笃灵未尽，倚伏异因云梯未抗，虽有怀於进趣，犹未渊於至理矣。君才实天工心以清澜凝浪於高韵，柄神乎太玄，期紫庭而步空矣。有心洞於飞滞，柔翰郁乎冥契也。动合规矩等圆殊方，静和真味吐纳余音，可谓纵诞德挺英姿良为钦矣。然秽思不豁鄙怯内固，淫念不断灵池未澄，将未得相与论内外之期汛二景之交耳。夫失机者，贵在能改相释有情今无妨矣，虽暂弥群听故克和也。前途攸邈此比非一漏万绪多端，当恒戢密，苟情有愆散得随事失悟言微矣，将何以遏之？将何以遣‘之？清响散空，神风洒林，身超冥衢，志咏灵音，仁侯其人也。守真一勤笃者，一年使头不白而秃发再生，苟内忧子孙以家业自羁，外综王事朋友之交，耳目广用，声气杂役。此亦道不专也。又述玉斧修道之事，因喻以薛季和七试不过，乃长里先生薛公之弟为侄跌失位，然性好箫音凤响，故长里乞之於太上，使其生因言肇阿阴德，可以及於许侯玉斧也。又云闻北风则心悲，睹启曜则怀泰，思骏绿以慕骋，嘉柔顺以变郁，世人之心曷尝不尔。此则其本乡之风黑，首丘之内感也。苟能信之，君其谐矣。如其壅怯秉欲，丹绛不阳，灵人担手而空返，高友敛袂而回晏，神黑不阿其宅，寂通不鼓其目，自命矣。夫故可悲耶。夫得道者以其能排却众累直面而进，於是百度自静，众务云散。该其扰者不足为劳，披于艰者可以表心。正月中必有龟山客来，贤者之举复宜详之。自古及今死生有津，显默异会、藏往灭智，与世同之者，皆得道之行也。若夫琼丹一御，九华三飞，云液晨酣流黄徘徊，仰咽金浆、咀嚼玉义者，立便控景登空，玄升太微也。自世事乖互斯业未就，当暂履太阴，潜生冥乡。外身弃质，养胎虚宅，陶黑绝钥，受精玄漠，故改容於三阴之绾，变童颜於九炼之户。然后知神仙为贵，死而不亡，去来之事，理之深也。夫垂荫万亩者，必出峻极之岭，治天振岑者，必发渊浩之源，洪哉积阴德之贤，有似合人也。逸鳞逍遥大荒之表，故无羁络之忧，灵羽振趋玄圃之峰以违罗组之患，人之修道岂驮乎？藏身之密匿迹之幽也。且寻飞绝影之足，不能骋逸於吕梁，凌波泳泉之舟，不得陆峻於太行，此才之异也。繁林翳昔则羽族云萃，玄泉· 浩瀚财鳞群竞赴，此在德之茂也。为道者实为勤苦，勤苦者必得之矣。学道者当在专道，注真情无散，念拨奢侈保冲白寂焉。如密有所睹熙焉，如潜有所得，专专如临深谷，战战如履薄冰，此得道之门耳，而未得道之室也。所谓学道甚难而甚易，若其寂玄沉味保和天真，注神柄灵耽研六府，惜黑杜情无视无听，此学道之易也。若其不能行此数者，所以为难也，况山岳系扰则强禽号於林，川演结滞则龙虹惨於泽，此自然象也。苟趣舍理乖，则吹万之甩不同也。非静顺无以要谦，非虚柄无以冥会，思之无邪则无祸害矣。在正其心而斥其累，澄其源而清其流也。若南趋而北聘心念而口违，捐荠而茹荼哂九成而悦比鄙者，我知其无识和音之听鉴也。因告晋简文帝，宜以麝香一具於颈问，辟水注及恶梦。学道在积功累善，太虚真人常云：人有众过而不自悔，罪归其身如川赴海日益深广矣。有恶知非悔过从善罪减善积亦得道也。夫人遇我以恶者以善对之，遇我以祸者以福对之，善常在己矣。恶人害善人犹如仰天而唾，唾不污天还自污身，风扬尘，尘不污彼还蒙其己。道不可毁，祸必减己。又饭凡人百不如饭一善人，饭善人千不如饭一寒柄学道之人，此高真之秘言太上之要戒也。财色之於身也，譬如小儿舐刀刃之蜜，蜜不足以美口而有截舌之忧，戒哉。志之爱欲之大，莫大於色，其罪无外，其恶无赦，得不戒耶。学道在阴德施惠解救也。用志莫大於守身，奉道其福甚大，其生甚固。夫人授诗曰：
　　驾钦遨八虚，回宴束华房。阿母延轩观，朗啸蹑灵风。我为有待来，故乃越沧浪。
　　其一
　　腾跃云景辕，浮观霞上空。霄饼纵横舞，紫盖托灵宫。朱烟缠旖旎，羽被扇香风。雷号猛兽攫，电吟奋玄龙。钧籁混庭响，金筑唱神钟。采芝沧浪阿，攘华八停峰。朱颜日以新，劫往方婴童。夫道不专己，行事亦无功。
　　其二
　　夫真仙之才，例多隐逸，柄身林岭之中，远人问而抱澹泊，则必婴颜而玄鬓也。玉醴金浆交黎火枣，此即腾飞之药，不比於金丹也。仁侯体未真正秽念盈怀，恐此物辈不肯来也。苟真诚未一道亦无私，亦不当。试问交黎火枣之树已生君心中，今犹有刻棘相杂，是以二树不见，不审可万刑棘，出此树否。此树单生，其实几好也。虽云问也，其欲希之近也，当为君问主领者三年，更以相问以即日始也。夫虚和可守雄，萧萧可守雌，知白可守黑。箫萧者，谓单景独往也。君绛宫中，诅能仰扉空，同上上云玄之涯否。道易闻而患不真，书易得而患不行，若专如此，大天之中尽真仙比肩也。我亦无咎於不能为者，心不定而欲书，将欲沽之哉。意不往而求真，以欲街之也。可以此告许长史十月十五日而降，又述秋分日瑶台大会之诗。
　　青童大君四君各吟真词，以和玄钧广韶之弦。青童君吟曰：
　　欲植灭度根，当拔生死栽。沉吟堕九泉，但坐惜形骸。
　　太虚真人吟曰：
　　观神载形时，亦从车从马。车败马奔亡，牵连一时假。一辰世莫识此，但是息风火。种罪天网上，受毒地狱下。
　　西城真人王君昤曰：
　　神为渡形舟，泊岸当别去。形非神常宅，神非形常载。徘徊生死输，但苦心犹豫。
　　小有真人王君吟曰：
　　失道从死津，三魂迷生道。生生日以远，死死日以早。悲哉苦痛容，根华已颊倒。起就零落坐。焉知反枯老。
　　又授诗与许君曰：
　　该清道难通，幽达妙难穷。许侯其人也，曜灵方升丘。腾跃晖霞外，身飞九天中。作则群真归，金阙抚种人。
　　其一
　　其德仁以融，其教整以和。可谓天秀标，韵为后民崇。养形静束岑，七神自相通。风尘有忧哀，陨我白鬓翕。长冥遗叹仰，恨不早逸踪。
　　其二
　　停驾望舒移，迥辕返沧浪。未睹若人游，偶想安得康。良因候青春，以叔中怀忘。
　　其三
　　控晨浮紫烟，八景观派流。羽童捧琼浆，玉华饯琳腴。相期白水涯，扬我岁萝珠。
　　其四
　　沧房焕束霞，紫造浮绛晨。双德秉道宗，作镇真伯藩。八台可陌目，北看乃飞元。清净云中视，渺渺蹑景迁。吐纳洞岭秀，藏晖隐东山。久安人事上，日也无虚闲。岂若易访质，返此孩中颜。
　　其五
　　晨阙太霞构，玉室起霄清，领略三奇观，浮景翔绝冥。丹华空中有，金阙育挺精。八风鼓锦披，碧树曜四灵。华盖瘾兰晖，紫辔策绿耕。结信通神交，触类率天诚。何事外象感，须睹瑶玉琼。
　　其六
　　三景秀郁玄，霄映朗八方。丹云浮高宸，逍遥任灵风。鼓翮乘素飕，炼盼琼台中。绿盖入协晨，青饼掷空同。右揖束林帝，上朝太虚皇。玉宾剖凤脑，遨酣飞药浆。云钧回曲寝，千音何琅琅。锦於召猛兽，华磨正低昂。香母折腰唱，紫烟排栋梁，总辔高清阙，解驾佳人房。昔运挺未兆，灵化顺气翔。心眇玄涯感，年随积桩崇。形苟甘臭味，动静失沧浪。我友实不尔，荣辱昨已忘。
　　其七
　　绛景浮玄晨，紫轩乘烟征。仰超绿阙内，俯吗朱火城，束霞启广晖，神光焕七灵。翳映泛三烛，流任自齐冥。风缠空洞宇，香音触节生。手携识女舞，并拎匏瓜庭。左徊青羽旗，华盖随云倾。宴寝九度表，是非不我营。抱真柄太寂，金姿日愈婴。岂似愆秽中，惨惨无聊生。
　　其八
　　三辔控紫轩，倾云束林阿。四旌曜明空，朱轩飞灵丘。玉盖瘾七景，鼓翼霄上浮。九音朗紫空，玉仿洞太元。宴咏三晨宫，唱啸呼我俦。不觉桩已老，岂知二景流。佳人虽兼忘，而未放百忧。长林真可静，岩中多自娱。
　　其九
　　北登玄真阙，携手结高罗。香烟散八景，玄风鼓绛波。仰超琅园津，俯陌霄陵阿。玉箫云上奏，凤呜洞九遐。乘黑浮太空，曷为蹑山河。金节命羽灵，征兵折万魔。齐抱二辰晖，千春方婴牙。丧真投竞室，不解可奈何。
　　其十
　　仰陌太霞宫，金阁曜紫清。华房映太素，四轩皆朱琼。掷轮空洞津，总辔舞绿耕。玉华飞雪盖，西妃运锦旖。虽然尘浊涯，鲦钦佳人庭。宿感应真降，所招已在冥。乘风奏霄晨，共酣丹琳婴。公侯徒渺渺，安知真人灵。
　　其十一
　　清晨揖绛霞，总黑霄上游。徊耕蹑曲波，遂睹世人忧。辞旨郁然起，不散三秀蚂。何若巡玄乡，抚数为尔娱。君安有有际，我愿有中无。
　　其十二
　　辔景登霄晨，游宴沧浪宫。彩云绕丹霞，灵蔼散八空。上真昤琼室，高仙歌琳房。九凤唱朱籁，虚节错羽钟。交柄金庭内，结我真中朋。俱抱玉醴津，倏忽已婴童。云何当路蹲，愆愈随日崇。
　　其十三
　　晨游太素宫，控耕观玉河。夕宴郁绝宇，朝采圆景华。弹傲北寒台，七灵晖紫霞。济济高仙举，纷纷尘中罗。盘桓嚣蔼内，愆累不当多。
　　其十四
　　驾黑骋云耕。晨登太停丘。绛津连岑振，清波鼓浚流。步空观九纬，八纲皆已游。暂宴三金秀，来观立志俦。勤懈不相掩，是以积百忧。
　　其十五
　　凌波越沧浪，忽然造金山。四顾终日游，罕我云中人。
　　其十六
　　紫阙构虚上，玄馆衔绝飕。琳琅敷灵囿，华生结琼瑶。骋耕沧浪津，八风激云韶。披羽扇北翳，握节呜金箫。凤籁和千钟，西童歌晨朝。心豁虚元外，神襟何朗寥。回舞太空岭，六黑运重幽。我涂岂能寻，使尔不终凋。
　　其十七
　　玄波沧浪涛，洪津鼓万流。驾景钙六虚，思与佳人游。妙唱不我对。清音与谁投。云中骋琼输，何为尘中俦。
　　其十八
　　松柏生玄岭，郁为寒林杰。繁条盛严冰，未肯惧白雪。乱世幽重岫，巡生道常洁。飞此逸辔轮，投彼遐人辙。公侯可去来，何为不能绝。
　　其十九
　　清静愿东山，瘾景柄灵穴。惜惜闲庭虚，翳苍青材密。圆曜映南轩，朱风扇幽室。拱袂闲房内，相期控妙术。寥朗远想玄，箫条神心逸。
　　其二十
　　纵心空洞津，练辔策朱饼。佳人来何迟，道德何时成。
　　其二十一
　　寓言必可用，不用是无情。焉得驾钦迹，寻此空中灵。微音良有旨，当用慎勿轻。事事应神机，保尔见太平。
　　其二十二
　　辔景落沧浪，腾跃青海津。绛烟乱太阳，羽盖倾九天。云舆浮空洞，倏忽沧波问。来寻真中友，相携侍帝晨。王子协明德，齐首招玉贤。下钙八河宫，上寝希林巅。漱此紫琼腴，方知秽途辛。佳人将安在，勤之乃得亲。
　　其二十三
　　绛阙排广霄，披丹登景房。紫旗振云霞，羽晨舞八风。停盖濯碧溪。采秀月支峰。咀嚼三灵华，吐吸九神芒。桩数无绝纪，协日积童蒙。拥袂明真馆，仰期元上皇。北钧唱羽人，王玄集贤众音终。云何波浪宇，得失为我锺。引领嚣庭内，开心拟秽冲。习适荣辱域，罕蹑希林宫。一静安足苦，试去视沧浪。
　　其二十四
　　世珍芬馥交，道宗玄霄会。振衣寻真俦，回轩风尘际。良德映玄晖，颖拔集华蔚音畏。密言多偿福，冲静尚真贵。恒当二象顺，携手同襟带。何为人事问，日焉生患害。
　　其二十五
　　夫人自初降说此赋诗，尤皆勉励於修道，虑中道而败则祸更重矣。丁宁戒谕者，以许君及玉斧皆籍名仙简，务其日进玄德更懋真阶耳。因述青童君劝学道之士拔爱欲之根如攘悬珠，一一攘之自当尽矣。又云牛马负重入泥转增陷没，道士心挟世欲速须去之，视彼泥中之牛愿求苏息耳。人读道经得修道之味，如飨美食六腑皆美而有余味，能行如此者得道矣。紫元夫人亦与夫人言，众真曰：天下有五难，贫穷惠施难，豪富学道难，制命不死难，得见洞经难，生值壬辰后当圣世难。昔闻之於大道君曰：道德元形知之无益，当在守志行道耳。譬如磨镜垢去明存即见己形，断六情守空静即自见道之真，亦可自知宿命矣。玄清夫人云：世人击於妻子家宅之患甚於牢狱，牢狱有原赦之时，而妻子情欲虽有虎口之祸，己犹甘心投之，其罪无赦。故谓之家累，言其陷累我身不得逍遥自适，而人不知割爱去累洗心为道而存其身也。杨君降真之会，有十夫人皆列位号而无传记，及歌吟之词，备列於此：太和灵嫔上真左夫人、北海六微玄清夫人、北汉七灵右夫人、太极中华右夫人、八灵道母西岳蒋夫人、上真东宫卫夫人、朱陵北绝台上嫔管妃、北岳上真山夫人、西汉夫人、长陵杜夫人。
　　此夕二十三真人十五夫人降於金坛杨君家也。。
　　婴母
　　婴母者，姓谌氏，字日婴，不知何许人也。西晋之时，丹阳郡黄堂观居焉。僭修至道久历岁年，时人自童幼逮于衰老见之鬓发龄容颜状无改，众号为婴母。因入昊市见一童子年可十四五，近前拜於母云，合为母儿。母曰：年少自何而来，拜吾为子未测其旨，亦莫敢许之，岂可相依耶。乃怀叹而去，月余又於昊市逢一孩子三岁，以来若无所归，悲号浃夕，母因视之，执母衣倨不肯舍去。人或见者劝母收而育之，逾於所生矣。既长明颖孝敬异於常人，冠岁以来风神挺迈，所居常有异云黑光景髻髭而见。侍母左右时说蓬壶阅风之事，母异之。谓曰：吾与汝暂此相因，汝以何为号也。子曰：昔蒙天真明授灵章，锡以名品约为孝道明王，今宜称而呼之矣。遂告母修真之诀曰：每须高处玄台炼，绝异党偷闲丘阜。饵服阳和静夷玄，圃委鉴太虚无英。公子黄老玉书《大洞真经》，豁落七元太上隐玄之道，可致轻盖以流霞之辈，卷钙乎文昌之台，得此道者九凤齐唱天籁骇虚，炼身御节八景浮空，龙舆虎旅游扇八方矣。母宜宝之。一日一孝道明王漠然隐去，母密修大法积数十年，人莫知也。其后昊猛许逊自嵩阳南游诣母，请传所得之道。因盟授之，孝道之法遂行江表。暇日母告二子曰：世云昔为逊师，今玉皇玄谱之中，猛为御史，而逊为高明大使，总领仙籍位品已迁。又所主十二辰配十二国之分，逊领玄楞之野於辰为子，猛统星纪之邦於辰为丑，许当居昊之上以从仙阶之等降也。又数年有云龙之驾千乘万骑来迎，谌母白日升天。今洪州高安县东四十里有黄堂坛靖，即许君立祠朝拜圣母之所。其升天事迹在丹阳郡中，后避大唐宣宗庙讳，锺陵祠靖号为谌母。其孝道之法与灵宝小异，豫章人世世行之。伟哉人之行莫大於孝，孝於亲者必忠於君，理於家者必康於国，感天地，动鬼神，厚人伦，美教化，移风俗，外清八表，内正百度，可以助道弘化者其唯孝乎。则孝道之法降自上玄，隆於晋代，豫章之俗至今行之。故许君则拔宅升天，位统列国，皆孝感也。
　　钩弋夫人
　　钩弋夫人齐人也，姓赵。少好清净，病六年左手拳握不开。望黑者云东北有贵人黑、推求而得之召见，姿色甚伟。汉孝武帝发其手得玉钩，手寻展。遂幸之，生昭帝。武帝害之，殡尸不玲而香一月间。昭帝即位改葬之，棺椁但有丝履而已，故名其宫曰：钩弋，后避讳改为代庙。每祠谒之际，时有神坐於庙阁内焉。
　　湘江二妃
　　湘江二妃者，舜之妃也，长日娥皇，次日女英。昔尧以耄昏倦於天下，举贤隐之德以让之，许巢善卷之属，避之而去。访於侧陋，有鳏者日虞舜，以孝德闻，尧举而用之。娉之二女，以观其内，历试诸难以观其外。既而大麓不迷百工咸理，爰俾摄政二十八年而尧崩，舜服丧三年而后即位，即位之年年六十一矣。在位又五十一年，凡寿一百一十二岁，南巡于苍梧之野止於何侯之家，太帝五老以瑶车玉耕云旌羽盖降而迎舜，遂升天不还，何侯亦拔宅而去。二妃时在山下，求舜不获，瞻望九峰一一相似，不知舜之所之。望峰而泣，抆泪於崖竹，竹为之斑历，视诸峰皆疑舜在其上，因为九疑山焉。既而精诚感通，亦得仙去，时人以为其沉於湘江也。故立祠焉。祠中列湘君湘夫人之位，此其序长少之品位，当是娥皇为湘君，女英为湘夫人，非是别有湘君之神也。高秋月夜，九疑湘浦，时闻天钧韶乐之音，盖是舜上理紫微，下镇此山，每所经游必有天乐导从，灵音骇虚，俗谓之湘灵鼓瑟，亦误传也。俗中咸以、二妃为尧之女，事亦误矣。今按帝系云：黄帝，曰帝鸿氏，姬姓少典之子，亦云姓少典，亦云姓公孙，名轩辕。神农世衰，诸侯怨叛，蚩尤肆毒，害及生灵，黄帝自有熊之国兴师佐命，遂即帝位，克蚩尤诛姜氏之后而定天下。黄帝之子名挚绍，黄帝位号为少昊氏，亦曰金天氏。金天之子日颛顼，颛顼之子日帝誉，帝誉之子日尧，号陶唐氏，名放勋。以此详之，尧即黄帝玄孙也，乃为颛顼五世之孙，尧乃舜再从祖也。尧之女乃舜之从祖姑也，尧不应以女娉舜，此恐史册相传之误耳。当是尧欲历试於舜，以观其德，聘以二女，史臣遂而书之，固非尧女以娉於舜矣。娥皇女英非姬姓也。又舜之号非谧号也。谧法起於周公，欲以褒贬君臣垂戒惩劝立以为法。后人执而加之，云斓善传圣曰尧，盖取尧举其舜於侧陋，授以天下禅让之美，千古所宗，故追为此谧尔。又舜之一字，谧法云：仁圣盛明日舜，此亦后人追立之号也，何者？按《书》云，尧将巽位，曰：咨尔四岳，朕在位七十载矣，汝能庸命巽朕位。岳曰：否，德忝帝位。帝曰：明明扬侧陋师锡帝。曰：有鳏在下，日虞舜。帝曰：俞予闻如何？岳曰：瞽子父顽母骆象傲克谐，以孝需需。帝曰：我其试哉，降二女于妈吶嫔于虞。帝曰：钦哉。此财尧但以二女嫔配於舜，观其理内之德，或娶诸宫掖，或得於民间，固非尧之女以娉於舜明矣。盖是秦皇焚书之后，学士逃难解散，史籍湮灭篇卷不全，济南伏生口以传授，或有舛误，无由显明。舜之为号亦自布衣而有，非是殁后之谧，如伏羲神农帝誉颛顼之例是也。颖悟之士更望详之。
　　洛川玄妃
　　洛川玄妃，玄牺氏之女也，得道为水仙，以主於洛川矣。常游洛水之上，以众女仙为宾友，自以游宴为适，或祥化多端亦犹朝云暮雨之状耳。魏雍丘王曹植感宋玉对楚王之事作《洛神赋》以叔之，言其状也，翩若惊鸿，婉若游龙，荣曜秋菊，华茂春松。髻霏兮若轻云之蔽日，飘讽兮若流风之回云。皎若太阳升朝霞，灼若芙叶出绿波。体迅飞亮飘忽若神，凌波微步罗袜生尘。此盖文士妖饰之词，若夫得道登真，体位高邈，仙凡厦隔，感降良难，宜可方宋玉淫冶之音，所致上仙之一遇也。至若冯夷服虹丹为水仙，位证河侯，震蒙得玄珠主于拖岷之录，昊姐娥获琼药登于月宫，此非独水为太阴之府而女仙主之，盖其职秩所遇也。吕公子服水玉而为河伯，天昊饵云母而为水神，亦有男仙居水官之任也。冯夷者好道，遇涓子以虹丹授之，服而为水仙，位为河侯。震蒙氏女者，亦日奇相氏，得黄帝玄珠之要而为水仙，为岷拖江源之主。昊姐娥，羿妻也，羿司射，卫黄帝之宫，入宫得琼药之丹，以与姐娥服，飞入月宫为月中之官。况五岳十山九江八泽皆有仙曹灵府，以司明世人罪福功过，亦生掌山川宝货灵草神芝，或统御洞天真经玉籍。其任不常，或千年五百年，亦有迁易，玄真杳隔，世莫得知也。
　　阳都女
　　阳都女者，阳都市酒家之女也。生有异相，眉连耳，细而长，众以为异，疑其天人也。时有黑山仙人犊子者，邺人也。常居黑山采松子、狭苓，饵而服之，已数百年矣。莫知其姓名，常乘黄犊，时人号为犊子。时壮时老时丑时美，来往阳都酒家，都女悦遂相奉侍。一日一女随犊子出取桃，一宿而反，得桃甚多。连兜甘美，异於常桃。邑人伺其去时既出门，二人共牵犊耳而走，其速如飞，人不能追也。如是且还，复在市中数十年，夫妇俱去，后有见在潘山之下，冬卖桃果焉。《文选赋》云：犊配眉连是也。
　　杜兰香
　　杜兰香者，不知何许人也。有渔父者於湘江洞庭投纶自给，一日一於洞庭之岸闻儿啼哭声，四顾无人，惟三岁女子在於岸侧。渔父怜而举之还家，养育十余岁，天姿奇伟灵颜妹莹，迨天人也。忽有青童灵人自空玄而下，来集其家，擭女而去，临升天谓其父曰：我仙女杜兰香也，有过谪于人问，玄期有限今将去矣。於是凌空而去，自后时亦还家。其后於洞庭包山降张硕家，硕盖修道者也。兰香降之三年，授以举形飞化之道，硕亦得仙。初降时留玉简、玉唾盂、红火梡布，以为登真之信焉。又一夕命侍女资黄鳞羽岐绛履玄冠鹤氅之服丹玉佩挥灵剑，以授於硕，曰：此上仙之所服，非洞天之所有也。不知张硕仙官定何班品，传记未显，难得详载也。渔父亦自老益少，往往不食，亦学道江湘问，不知所之矣。
　　墉城集仙录卷之五竟
　　墉城集仙录卷之六
　　唐广成先生杜光庭集
　　盱母
　　盱母者，豫章人也。外混世俗，而内修真要耳。尝云我千年之前曾居西山，世累稍息当归真彼中。其子名烈，字道微，少丧其父，事母以孝闻。黑需翼翼勤於色，养家贫而营侍甘旨，未尝有阙，乡里推之。西晋武帝时，同郡昊猛、许逊精修通感道化宣行，居洪崖山，筑坛立靖。猛既去世，逊即以宝符真录拯俗救民，远近宗之。逊仕州为记室，后每朔望还家朝拜。人或见其乘龙往来，径速如咫尺耳。唯吁君纯笃忠厚，许君委用之，即与母结茅於许君宅东北八十余步，日一夕侍养许君，谨愿恭肃未尝有息。母常於山侧采撷花果以奉许君，君惜其志诚常欲拯而度之。以惠帝元康二年壬子八月十五日，太上命玉真上公崔文子、太玄真卿瑕丘仲册命，拜许君为九州都仙大使高明主者，云车羽盖白日升天。许君谓道微及母曰：我承太帝之命不得久留，汝可继随仙举期於异日。母子悲喜不自胜，再拜告请愿侍云辈。君乃许之，即赐灵药服之，躬禀真诀，於是午时从许君升天，今坛井存焉。乡人不敢华缮盖表，吁君母子俭约故也。世号为吁母坛靖焉。
　　九天玄女
　　九天玄女者，黄帝之师，圣母元君弟子也。黄帝世为有熊国之君，佐神农为理。神农之孙榆冈既衰，诸侯相伐，干戈日寻，各据方色，自称五行之号。太嗥之后自为青帝，榆冈神农之后自号赤帝，共工之族自号白帝，葛天之后自号黑帝，帝起有熊之墟自号黄帝。乃恭已下士侧身修德，在位二十二年，而蚩尤肆孽，弟兄八十一人，兽身人语铜头铁额瞰砂吞石不食五谷，作五虎之形以害黎庶，铸兵於葛炉之山不察帝命。帝欲征之，博求贤能以为己助，得风后於海隅，得力牧於大泽，以大鸿为佐，天老为师，署三公以象三台，风后为上台，天老为中台，五圣为下台。始获宝鼎不爨而熟，迎日推荚，以封胡为将，以夫人费修之子为太子，用张若、堤朋、力牧、容光、龙纡、仓颉、容成、大挠、屠龙众臣以为翼辅，战蚩尤於涿鹿。帝师不胜，蚩尤作大雾三日内外皆迷。风后法斗机作大车，以杓指南以正四方，帝用忧愤斋于太山之下；王母遣使披玄狐之衣以符授帝，曰：精思告天必有太上之应。居数日，大雾冥冥昼晦，玄女降焉。乘丹凤御景云服九色彩翠之衣集于帝前，帝再拜受命。玄女曰：吾以太帝之教，有疑可问也。帝稽首顿首曰：蚩尤暴横毒害需黎，四海嗷嗷莫保性命，欲万战万胜之术，与人除害可乎？玄女即授六甲六壬兵信之符，灵宝五帝策使鬼神之书，制妖通灵五明之印，五阴五阳遁元之式，太一十精四神胜负握机之图，五兵河图策精之诀。复率诸侯再战蚩尤于冀州，蚩尤驱魑魅杂妖以为阵，雨师风伯以为卫，应龙蓄水以征於帝。帝画之遂灭蚩尤于绝辔之野中冀之乡，分四冢以葬之。由是榆冈拒命，又诛之阪泉之野，北逐埙斋，大定四方。步四极凡二万八千里，乃铸鼎立九州，置五行九德之臣以观天地，祠万灵垂法设教，然后采首山之铜铸鼎於荆山之下，黄龙来迎乘龙升天。
　　孙夫人
　　孙夫人者，三天法师张道陵之妻也。同隐龙虎山修三元默朝之道，积年累有感降。天师得黄帝龙虎中丹之卫，丹成服之，能分形散景，坐在立亡。天师自鄱阳入嵩高山得隐书制命之卫，能策召鬼神。时海内纷扰，在位多危，又文道凋丧，不足以拯危佐世。年五十方修道，及丹成又二十年，既卫用精妙，遂入蜀游诸名山，率身行教。夫人栖真江表，道化甚行，以冲帝永嘉元年乙酉到蜀居阳平化，炼金液九丹。依太一元君所授黄帝之法，积年丹成，变形飞化无所不能。以桓帝永寿二年丙申九月九日，与天师於板中云台化白日升天，位至上真束岳夫人。子衡，字灵真，继志修炼世貌嗣师，以灵帝光和二年岁在己未正月二十三日，於阳平化白日升天。孙鲁，字公期，世号系师。当汉祚陵夷中土纷乱，为梁、益二州牧，镇南将军，理于汉中。魏祖行灵帝之命就加爵秩，旋以刘章失蜀，先生举兵，公期托化归真隐景而去。王子安阳平化碑云：嗣师归真有会证道，兹山反雾移烟玄霄，一旦地驰鸿驿凤白日升天。灵卫肃而上腾神仪，杳而长骛。西川耆旧攀凤翼而无阶，南国英灵仰龙髯而无逮，即以上升之日遂为斋祭之辰是也。初夫人居化中远近钦风礼谒如市，旋以方调炉鼎，务在精严，人物谊阗必虑亵读，遂於山趾化一泉，使礼奉之人先以其水盥沐，然后方诣道靖，号日解秽水，至今存焉。天师垂法令人探石井水，男女皆有应验，以为种子之法焉。山有三重以象三境，其前有伯阳池，即太上老君游宴之所，后有登真洞，与青城、峨媚、青衣、西玄、罗浮、洞庭诸仙山洞室径邃潜通，故为二十四化之首也。
　　蚕女
　　蚕女者，乃是房星之精也。当高辛之时蜀地未立君长，唯蜀山氏独王一方。其人聚族而居不相统摄，往往侵噬恃强暴寡。蚕女所居在今广汉之部，亡其姓氏。其父为邻部所掠已逾年，唯所乘马犹在。女念父隔绝，废饮忘食，其母慰抚之，因告誓於其部之人曰：有能得父还者，以此女嫁之。部人虽闻其誓，无能致父还者，马闻其言，惊跃振迅，绝绊而去。数月，其父乘马而归。自此马昼夜嘶呜，不复饮龄。父问其故，母以誓众之言白之，父曰：誓於人也，不誓於马，安有人而配偶非类乎？马能脱我於难功亦大矣，所誓之言不可行也。马嘶跪愈甚，逮欲害人，父怒射杀之，曝其皮於庭中。女行过侧，马皮蹙然而起，卷女飞去。旬日复栖於桑树之上，女化为蚕，食桑叶吐丝成玺用织罗绮、袁被，以衣被於人问，蚕自此始也。父母悔恨念之不已，一日一蚕女乘彩云、驾此马，侍卫数十人自天而下，谓父母曰：太上以我孝能致身，心不忘义，授以九官仙嫔之任长生矣，无复忆念也。言讫，冲虚而去。今其冢在什郁、绵竹、德阳三县界，每岁祈蚕者四方云集，皆获灵应。蜀之风俗，诸观画塑玉女之像，披以马皮，谓之马头娘，以祈蚕桑焉。俗云阁其尸於树谓之桑树，耻化为虫故谓之蚕。《稽圣赋》云：爰有女人感彼死马化为蚕虫，衣被天下是也。《阴阳书》云：蚕与马同类，乃知是房星所化也。
　　彭女
　　彭女者，彭祖之女孙也。祖姓钱，名铿，帝颛顼之玄孙，陆终氏之子。舜举之於尧，臣能调羹，进雉羹於尧。尧以其善调味必能养生，善养生必能养民，遂封於彭城。其道可祖，彭人世世见之，故谓之彭祖，言彭地之祖也。其地在徐州，而彭祖得道不乐冲天，周游四海，居蜀多年，子孙繁众，故有彭山、天彭、彭门之名，俱在蜀焉。《礼经》云：微泸彭濮皆蜀地也。导江有天彭山，两峰如阙，相去四十余步，谓之彭门，祖尝隐焉，因以为号。彭女亦得养生之道，随祖修行亦数百岁，朝拜勤志，晨夕不倦。今彭女山有礼拜石，有彭女五体、肘膝拜痕，及衣髻之迹，深有仅寸。每往来北平洞及此山并建为彭女化，一日一彭女於此升天，其后置县因山为号。元和丁酉岁前进士湛贲立碑以纪其事，《蜀纪》详载焉。若丰沛之彭城，即彭祖始封之地，大彭之国雄为五霸之一也。唐光化三年庚申五月，有三鹤飞来共巢於彭女观桧树之上，巢广六尺。刺史司空张琳具状闻於蜀主，西平王香灯致醮，营修观宇。其夕神灯千炬，飞照林岭。画图上奏，下诏褒美，仍编入《唐史》也。
　　弄玉
　　弄玉者，秦缪公之女也，好吹箫。时有箫史者，善吹箫，公以弄玉妻之，筑台以居焉。弄玉吹箫十余年能作凤呜，凤来止其台上。夫妇居台上数年不下，一日一随凤飞去。於是秦公於雍宫作凤女祠，时有箫声焉。
　　园客妻
　　园客妻者，神女也。园客者，济阴人也，美姿貌而良色，人多欲以女妻之，客终不娶。常种五色香草，积数十年服食其实。忽有五色蛾集於香草上，客收而荐之以布，生华蚕焉。至蚕时，有一女自来助客养蚕，亦以香草饲之。蚕女养蚕既壮，得茧百二十枚，茧大如瓮，每一茧噪六七日乃尽。噪讫，此女与园客俱去。济阴今有华蚕之祠宇焉。
　　昌容
　　昌容者，商王之女也。修道於常山，食蓬蒙根二百余年，颜如二十许。能致紫草，卖与染家，得之者色加倍好，得钱以救贫病者，往来城市世世见之，远近之人奉事者千余家，竟不知其所修之道。常行日中不见其影，或云昌容能炼其形者也。忽乃冲天而去。
　　汉中酒妇
　　汉中关下酒妇者，不知何许人也，亦不知姓氏。忽遇卜师呼子先者，不知何许人也，年可五十余，云已数百岁。酒妇异之，每加礼敬，忽一旦来谓妇曰：急装束，与汝共应中陵王去。是夜果有二人来，持二茅狗，一与子先，一与酒妇，俱令骑之，乃龙也。相随上华阴山上，常大呼云：子先、酒母在此，比日题有仙圣之道矣。
　　女几
　　女几者，陈市上酒妇也。作酒常美，仙人过其家饮酒，即以《素书》五卷质酒钱。几开视之，乃仙方养性长生之术也。几私写其要诀依而修之，三年颜色更少，如二十许人。数岁质酒仙人复来，笑谓之曰：盗道无师，有翅不飞。女几遂随仙人去，居山历年，人常见之，其后不知所适。今所居即女几之山也。
　　河间王女
　　河问王女者，乃玄俗之妻也。玄俗得神仙之道来往河问已数百年，乡人言常见之日中无影，唯饵巴豆云母，亦卖之於都市，七丸二钱可愈百病。河问王有病买服之，下蛇十余头。问其病意，答言王之所病乃六世余殃所致，非王所招也。王昔尝放乳鹿，即麒麟母也，仁心感天固当遇我耳。王家老舍人云：常见父母说云玄俗日中无影，王召而视之果验。王女幼绝荤血，清静好道，王以女妻之。居数年，与女俱入常山中，时有见者。
　　采女
　　采女者，商王宫女也，少得养神之道，年二百七十余，视之如十五六岁耳。初，王闻彭祖有道拜为大夫，封之於彭。每称疾闲居不预政事，服云母粉麋鹿角云母水桂常有少容，性沉静，不自言有道。王诣问讯，竟莫之告，遗以珍玩，皆受以恤贫，乏略无所留。王於掖庭立华屋紫阁，饰以金玉使祖居之，令采女乘辎饼问道於彭祖。采女再拜，请问延年益寿之法，答曰：举形登天上补仙官者，当服元君太一金丹白日升天也。此道至大，非君王所为。其次当爱精养神服食草药，可以长生，但不能役使鬼神乘虚飞行耳。其次阴阳运黑导引屈伸，使百节黑行关机无滞，此可以无疾痛所侵，而后思神念真坐忘练液，皆可以令人久寿。若二黑交接之道，沂流补脑之要，此甚难行，有怀棘履刃之危，又非王之所为也。吾所闻浅薄道止於此，不足宣传也。大宛中有青精先生千岁而色如童子，或终岁不食，或一日九餐，可以问其道也。采女曰：青精先生何仙也？答曰：此乃得道耳，非仙人也。仙者，或炼身入云无翅而飞，或驾龙虎上造太阶，或为乌兽浮游青霄，或潜行江海翱翔名山，或服元气，或茹芝英，或出入人问，或隐迹林莽，面生异骨体有奇毛，恋好深僻不交流俗者也。若以人之修身，当食甘珍服轻丽处官秩通阴阳，耳目聪明骨节坚强颜色神泽老而不衰，延年久视长在世问。寒湿风温不能伤，鬼神众精不能害，五兵百虫不能中，忧喜毁誉不能累，此乃可贵耳。人生於世但养之得宜可至百二十岁，不及此者皆伤之也。大醉大饱大喜大怒大温大寒大劳大极皆伤也，至乐至忧至畏至怖至挠至躁至奢至淫皆伤也，甚饥甚渴甚思甚虑亦伤也，久坐久立久外久行亦伤也。寒温得节，饥饱适宜，无思无为，惟清惟静，此可与言修身耳。已得其寿复养之得宜可二百四十岁四百八十岁，但莫伤之也。冬温夏冻不失四时之和者，所以适身也，美色淑姿不至思欲之惑者，所以通神也，车服威仪知足不求者，所以一其志也，八音五色不至於耽溺者，所以遵心也。凡此之物本以养人，人之不能斟酌得中反以为患，故圣贤垂戒惧下才溺之流遁忘返用之失所，故修道之士皆令禁之，欲以检制之易也。故曰：上士别床，中士异被，服药百裹不如独外。色使目盲，声使耳聋，馨令鼻塞，欲致心荡，味令口爽，苟能节宣得所，用之得宜，不臧年寿必得其益。此者譬犹水火，用之过当反为害耳。人不知经脉损伤，血气不足，内理空疏，髓脑不实，体已先病，故为外物所犯，因风寒酒色以发之耳。若本充实，岂有病耶。凡远思羡愿伤人，忧患悲哀伤人，情乐过差伤人，忿怒不解伤人，汲汲所爱伤人，戚戚所患伤人，寒暖失节伤人，阴阳不交伤人，所伤者众而独责房室为伤可谓惑矣。是以男女相成犹天地之相生也，所以导养神黑使人不失其和。夫天地昼离而夜合，一岁之中三百六十交，故四时均而万物生，生生成成不知穷极，所以天不失其动，地不失其静，气不失其和，物不失其生，而能长久也。夫人不能法天地之常，而独执一隅，单景孤形，喊衣绝食，自取死病，愚之甚也。去此修摄节宣之外，则有服元和之黑，得其道则邪神不能入，此理身之本也。余含景思神历藏导引吞饵服御之事千七百余条，及四时首向责己谢过卧起早晏之法，可以教初学之士，引进向善之门渐正其心，而徐息其罪咎，非便能致人得道也。若血脉枯竭神黑凋败，岂思神念真而能守之，固未知其益矣。此由愚人为道而求其末，不务其本也。又内不养神外则劳形，元精渐虚神黑困竭，而昼夜伏勤诵读经诀，此亦无益也。既久不蒙效，则怨道无验，恨古人欺我，此又非也。我师云：节解韬形无为九室诸经万三千首，皆示以始涉之门庭耳。采女具受诸要以教王，王试为之皆有验。王行彭祖之道亦寿三百余岁，但不能戒其妖淫耳。其后采女亦不知所之，盖是得道者也。
　　太阳女
　　太阳女者，姓朱，名翼。得内修之要，吐纳之益，敷演五行之道，用之深妙，行之甚验，年二百八十岁，颜如桃花，口如含丹，肌体充泽，眉鬓如画，光彩射人，视之如十七八者。奉事绝洞子，绝洞子姓李，名修，能寅龙申虎之术，着书四十篇，名日《道源》。在人问已数百岁，翼事之甚勤尽得道要，戒之曰：我之所修以柔胜刚弱制强，行之者谨敬为本，如临深履危御奔乘惊差之毫厘丧尔之荣，勤而守之可以长生矣。其后炼金液之丹，丹成服之而俱得升天。
　　太阴女
　　太阴女，姓赢，名金。为人聪达智慧过群，学玉子之道，虽得其法未能精微，明无其师，乃当道沽酒密访其师焉。会太阳子过之饮酒於其肆，见女词旨闲雅礼节恭谨，乃叹曰：彼行白虎剩蛇，我行青龙玄武，．天下悠悠知者为谁？女闻之喜，使妹问客土数为几。对曰：南三北五东九西七中一耳。妹还报曰：客大贤者，至得道人也。我始问一已知五矣。遂请入道室，进名僎嘉体而享之。以问长生之要，太阳子曰：共事天帝之朝，俱饮神光之水，登玉子之魁纲，礼五行之秘宝，唯贤是亲岂有恪，遂教以补导之要，授以蒸丹之方，合服得仙，时已二百岁矣，有小童之容也。太阳子姓禹，名明。与王子为亲友，玉子得道，太阳子师而事之，曲尽服勤之礼。玉子门徒三千余人，唯太阳子终日昏醉，三百余年竟不精炼，玉子谓之曰：汝当理身养命为众贤之师，而低迷大醉，功业不修，大药不合，虽得千年犹不兔死，此凡庸所不为，况於达者乎。乃改节炼丹，丹成服之仙去。在世五百余年常有少容。玉子姓章，名震，南郡人也。周幽王知其有道，征之不出，遂隐山得道也。
　　太玄女
　　太玄女姓颛，名和。少丧父，或相其母，子皆曰不寿。恻然为忧，尝曰：人之处世一失不可复得，一死不可复生，况闻寿之限促非修道不可以延其生也。遂行访明师洗心求道，得玉子之术，行之累年，遂能入水不濡，盛寒之时单衣冰上，而颜色不变，身体温暖可至积日。又能徙官府宫殿城市屋宅於他处，视之无异，指之即失所在。门户椟柜有关纶者，指之即开，指山山摧，指树树折，更指即如故。将弟子行所到山问日暮，以杖叩石即石，开入其中，屋室床机帏帐厨凛供酒食如常，虽行万里所在常尔。能令小物忽大如屋，大物忽小如毫芒，或吐火涨天嘘之即灭，又能坐炎火之中衣履不燃，须臾之问或为小儿或为车马，无所不作。行三十六术甚有其效，起死回生救人无数，不知其何故，所服食亦无得其卫者，颜色益少鬓发如鸦，忽白日升天而去。
　　樊夫人
　　樊夫人者，刘纲之妻也。纲字伯鸾，仕为上虞令，亦有道卫，能檄召鬼神禁制变化之道，亦港修密证，人莫能知为理。尚清静简易而政令宣行，民受其惠无旱叹漂垫之害，无疫毒惊暴之伤，岁岁大丰，远近所仰。暇日与夫人较其卫甩，俱坐堂上纲作火烧客确舍从东而起，夫人禁之火即便灭。庭中两株桃，夫妻各呎一株使之相斗击。良久纲所呎者不胜数走出於篱外，纲唾盘中即成鲫鱼，夫人唾盘中成獭，食其鱼。纲与夫人入四明山，路值虎，纲禁之，虎伏不起，适欲往，虎号之。夫人径往其前，虎以面向地不敢仰视，夫人以绳缚虎牵归系於床脚下。纲每共试卫，事事不胜，将升天，县厅侧先有大皂荚树，纲升树数丈力能飞举，夫人即平坐床上冉冉如云气之举，同升天而去。
　　东陵圣母
　　东陵圣母者，广陵海陵人也。适杜氏师事刘纲学道，能易形变化隐见无方，杜不信道常患怒之。圣母或行理疾救人，或有所之诣杜，患之愈甚，告官讼之云圣母奸妖不理家务。官收圣母付狱，顷之已从狱窗中飞去，众望见之转高入云中，留所着履一缅在窗下，自此升天。於是远近立庙祠之，民所奉事祷祈立效。常有一青乌在祭所，人有失物者乞问所在，青乌即集盗物人之上。路不拾遗，岁月稍久亦不复尔，至今海陵海中不得为奸盗之事。大者即风波没溺虎狼杀之，小者即病伤也。
　　西河少女
　　西河少女者，神仙伯山甫外甥女。山甫，雍州人，入华山学道，精思服食，时还乡里省觐亲族，二百余年容状益少。每入人家，即知其家先世已来善恶功过，有如目击，又知将来吉凶，言无不中。见其外甥女体常多病，将药与之，女服药时年已七十，稍稍还少，色如婴儿。汉帝遣使者行经西河，於城东见一女子笞一老翁，翕头鬓皓白，跪而受杖。使者怪而问之，女子答曰：此子是妾儿也。昔妾舅氏伯山甫得神仙之道，隐居华山，愍妾多病，以神药授妾，妾服之渐复少壮。今此儿，妾令服药不肯，致此衰老，行不及妾，妾乃患之，故与杖尔。使者问女及儿年各几许，女子答曰：妾年二百三十岁，儿年七十矣。女亦入隐华山，得仙而去。
　　墉城集仙录卷之六竟
　　
