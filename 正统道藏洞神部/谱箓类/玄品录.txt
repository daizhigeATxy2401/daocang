玄品录
　　经名：玄品录。五卷。元账天雨编。底本出处：《正统道藏》洞神部谱录类。
　　玄品录序
　　太史公曰：道家使人精神专一，动合无形，澹足万物，其为术也。因阴阳之大顺，采儒墨之善，撮名法之要。与时迁徙，应物变化，立俗施事，无所不宜。指约而易操，事少而功多。予尝感激以为岂无其人，隐约而不可见，使太史之论不得信於后世。乃发愤求之於古人，由老子而下，若老子徒者，采其道德文艺而类次之，盖彷佛得其人矣。昔南华之叔天下道卫，尊孔子而不与。今仿其意，於是集，老子不与，尊之至也。杨子云曰：孔子文足者也，老子玄足者也。因命题曰：《玄史》。皇道家之权舆博大，真人之轨辙兴世立教之法则也。太史公之论定，雨愿学焉。乙亥岁秋九月十四日句曲外史张天雨序。
　　玄品录卷之一
　　句曲外史吴郡海昌张天雨集
　　周
　　道德品
　　尹喜，周大夫也。善内学，常服精华。隐德修行，时人莫之知。老子西游，喜先见其黑，知有真人当过，物色而遮之，果得老子。老子亦知其奇，为着道德上下篇授之。后与老子俱之流沙，服巨胜实，莫知其终。喜亦着书九篇，号日《关尹子》。刘向称其浑质崖戾，汪洋大肆，然有式则使人泠泠轻轻，不使人狂。庄子亦载其语曰：在己无居，形物自着。其动若水”其静若镜，其应若响。兹乎若亡，寂乎若清。同焉者和，得焉者先。未尝先人，而尝随人。称为古之博大真人，本号文始先生。
　　尹轨，字公度，太原人。文始先生从弟也。博学五经，尤明天文图纬。及授诸道经凡百余篇，常服黄精饵。初文始遇老子函谷关，以周康王昭王时，於终南作草楼以居，至穆王修其草楼改为楼观，以待有道之士。公度遂与隐士杜冲修习其处，得道为太和真人。杜冲，字玄逸，镐京人。以周昭王丁巳年闻文始登真，乃於灵宅柄玄学道。于时幽人逸士，自远而至者有五人焉，并沉默虚远，方雅高素，道术相忘，共弘不伐之则也。穆王所以为修观立祠，置冲为道士焉。年一百二十余得道升举，号太极真人。辛决，一名计然，葵丘濮上人也。师事老子，博学无所不通。楚平王问曰：闻子得道於老子，可得闻乎。对曰：道德匡邪以为正，振乱以为治，醇德复生，天下安宁，要在一人。故积德成王，积怨成亡。尧舜以是昌，桀纣以是殃。王曰：敬闻命矣。后南游昊越，范蠡师之。越欲伐昊，蠡谏曰：臣闻之师曰：兵，凶器。战，逆德。争者，事之末也。阴谋逆德，好用凶器，试身於所末，不可。勾践不听，败於夫椒。后位以上大夫弗就，隐昊兴余不之禺山，着书一十二卷，自号文子。其辞旨皆本之老子。柳子厚尝为刊削，颇发其意，有曰：神者，智之渊，神清则智明。智者，心之府，智公则心平。又曰：上学以神听之，中学以心听之，下学以耳听之。又曰：贵则观其所举，富则观其所欲，贫则观其所受。又曰：人性欲平，嗜欲害之。亦文子之一衡也。天宝中号文子通玄真人，书曰《通玄真经》。
　　陆通，楚狂接舆也。好养生，采食祟卢木实及芜菁子。游诸名山历数百年，人犹见之。孔子将之楚，接舆歌而过孔子曰：凤兮凤兮，何德之衰。往者不可谏，来者犹可追。已而已而，今之从政者殆。而孔子下，欲与之言，趋而避之，不得与之言。
　　庚桑楚，陈人。为老子之役，偏得老子之道。居畏垒之山，其臣之画然知者，去之。其妾之絮然仁者，远之。拥肿之与居，鞅掌之为使。居三年，畏垒大壤。后游昊，隐毗陵盂峰，沽洞灵观其处也。着书九篇，号庚桑子，一名亢仓子，其书亡，至唐开元王褒献其书，因封洞灵真人，书日《洞灵真经》。
　　南荣趣见老子，老子曰：何与人偕来之众也。趣惧然顾其后，老子曰：子不知吾所谓乎。趣倪而暂仰而叹曰：今者吾忘吾答，因失吾问。老子曰：何谓也。曰：不知乎，人谓我朱愚。知乎，反愁。我躯不仁则害人，仁则反愁。我身不义则伤彼，义则反愁。我已我安，逃此而可。老子曰：能抱一乎，能勿失乎，能舍诸人而求诸己乎，能偷然乎，能恫然乎，能儿子乎。儿子动不知所为，行不知所之。身若槁木之枝，而心若死灰。若是者，福亦不至，祸亦不来。福祸无有，恶有人灾。初趣师庚桑子，子曰：吾才小不足以化子，子胡不南见老子。故趣见老子曰：愿因楚而问之。
　　尹文，学老子之道，作华山之冠以自表，其为道不累於俗，不饰於物。愿天下之安宁以活民命，人我之养毕足而止。见侮不辱救民之斗，禁攻寝兵救世之战。以此周行天下，上说下教，不忘天下者也。书二篇，曰《尹文子》。
　　士成绮，周隐君子也。百舍重跚而见老子曰：吾闻夫子圣人也，吾固不辞远道而来，敢问修身。老子曰：夫道，於大不终，於小不遗。广乎其无不容也。渊乎其不可测也。夫至人极物之真，能守其本，故外天地、遗万物，而神未尝困也。士成绮有得焉。
　　崔瞿，周之贤大夫也。问於老子曰：不治天下，安臧人心。老子曰：汝慎无樱人心，人心排下而进上，上下囚杀，其热焦火，其寒凝冰，其疾俯仰之。问而再抚四海之外，其居也渊而静。其动也县而天。愤骄而不可系者，其唯人心乎。昔者黄帝始以仁义樱人心，施及三王，而天下大骇矣。於是乎喜怒相疑，愚知相欺，善不相非，诞信相讥，而天下衰矣。大德不同，而性命烂漫矣，天下好知而百姓求竭矣。於是乎新锯制焉，绳墨杀焉，椎凿决焉，天下脊脊大乱，罪在樱人心。盖老子愤德下衰，因崔瞿之问而惊世云。
　　柏矩，周之卿士。学於老子，游齐见辜人焉，解朝服而幕之，号天而哭之，曰：子乎子乎，天下有大苗，子独先离之。曰：莫为盗，莫为杀人。荣辱立，然后睹所病。货财聚，然后睹所争。穷困人之身使无休时，欲无至此得乎。古之君天下者，以得为在民，以失为在己，以正为在民，以枉为在己，故一物有失其形者，退而自责。今则不然，匿为物而愚不识，大为难而罪不敢，重为任而罚不胜，远其途而诛不至。民知力竭则以伪，继之日出多伪士，民安取不伪。夫力不足则伪，知不足则欺，财不足则盗，盗窃之行，於谁责而可乎。柏矩之言，得於老子为多。
　　列御寇，郑人，与郑糯公同时。其学以黄帝老子为宗。居郑圃四十年，人无识者。初事壶丘子，后师老商氏，而友伯昏无人，进二子之道九年，而后能御风而行。弟子严恢问曰：所有问道者为富乎。列子曰：桀纣唯轻道而重利是以亡。列子穷，容貌有饥色。客有言之郑子阳者，曰：列御寇盖有道之士也。居君之国而穷，君无乃为不好士乎。郑子阳即令官遗之粟，列子出见使者，再拜而辞，使者去，列子入，其妻望之而批心曰：妾闻为有道者，妻子皆得逸乐，今有饥色，君过而绩先生食，先生不受，岂不命也哉。列子笑谓之曰…君非自知我也，以人之言而遗我粟，至其罪我也。且又以人之言，此吾所以不受也。其卒，民果作难而杀子阳。着书旧二十篇，刘向去重复，存者八篇，号曰《道家》。道家者，秉要执本，清虚无为。及其治身，务崇不竞，合於六经云。唐开元号其书曰《冲虚至德真经》，宋宣和加列子号冲虚观妙真君。
　　庄周，字子休。梁惠王时为蒙漆园吏。学无所不阀，然其要本归於老子之言。故其着书十余万言，大抵率寓言也。楚威王闻其贤，使使厚币迎之，许以为相。周笑谓使者曰：千金重利，卿相重位也。子独不见郊祭之牺牛乎，养食之数岁，衣以文绣，以入太庙，当是之时，欲为孤豚，其可得乎。子亟去，毋污我终身不仕，以快吾志焉。其书以《庄子》名，其自叔曰：寂漠无形，变化无常。死与生与，天地并与，神明往与。茫乎何之，忽乎何适。万物毕罗，莫足以归。古之道卫有在於是者，庄周开其风而悦之，以缪悠之说，荒唐之言，无端崖之辞，时纵恣而不傥不以骑见之也。以天下沉浊不可与庄语，以后言为曼衍，以重言为真，以寓言为广。独与天地精神往来，而不敖倪於万物。不遣是非，以与世俗处。其书虽环璋，而连扑无伤也。其辞虽参差，而椒诡可观。彼其充实不可以已，上与造物者游，而下与外生死、无终始者为友，其於本也。弘大而辟，深闳而肆，其於宗也。可谓调适而上遂矣，虽然其应於化而解於物也。其理不竭，其来不蜕，茫乎，昧乎，未之尽者。按《真诰》庄周师长桑公子，授其微言，谓之《庄子》。隐於抱犊山。上补太极闱编郎，世号其书曰《南华真经》，宋宣和加号微妙元通真君。
　　范蠡，字少伯，徐人也。事周师太公望，好服饮水。后师计然，为越大夫。尝谓人事必与天地相参，然后可以成功。既佐勾践破昊，乃叹曰：计然之策，十用其五而得意。既以施国，吾欲施之家。乃乘扁舟浮五湖，变姓名，适齐为鹧夷子皮更。后百余年见於陶，为朱君，财累亿万，号陶朱公。振散贫友昆弟，复之兰陵卖药，后人世世识见之云。
　　鬼谷子，周时隐者，居鬼谷因以自号。无乡党族姓名字，所着书盖出於战国。诸人之表《易》、《老》、《阴符》所不能该者，而鬼谷尽得而泄之。其亦一代之雄乎，其言有曰：世无常责，士无常师。又曰：人动我静，人言我听，知性则寡累，知命则不忧。凡此之类，其为辞亦卓然矣。至若《盛神养志》诸篇，所谓中稽道德之祖，散入神明之迹者，不亦几乎。郭璞《游仙诗》云：青溪千余仞，中有一道士。借问此为谁，云是鬼谷子。可谓慨想其人矣。徐广曰：颖川阳城有鬼谷，注其书者皇甫谧、陶隐居、尹知章。知章，唐人，鹃冠子，楚人，当春秋战国时隐居，衣弊履穿，以鹃为冠，莫测其名氏。着书言道家事，盖其学出於黄老。然其经营驰骋天下之志，未始一日忘，亦足窥其万一。其书有曰：小人事其君，务蔽其明，塞其聪，乘其威，以灼热天下。天高而难追，有福不可请，有祸不可违。其言若此是，盖未能忘情於斯世者。至曰：凤乌阳之精，麒麟阴之精，万民者德之精。呜呼，亦神矣。贾谊作《鹏赋》多窃其语云。
　　秦
　　道品
　　郭四朝，燕国人。兄弟四人并得道。四朝是长兄，居华阳雷平山，於其处种五果。又此地可种奈，所谓福乡之奈，以除灾厉。舍前有塘，乃四朝所造也。四朝尝乘小船游戏其中，每叩舷而歌曰：清池带灵岫，长林郁青葱。玄乌翔幽野，晤言出从容。鼓植乘神波，稽首希晨风。未获解脱期，逍遥立林中。其一。浪神九垓外，研道遂金真。戢此灵凤羽，藏我华龙鳞。高举方寸物，万吹皆垢尘。顾哀朝生媳，孰尽汝车输。其二。游空落飞飕，灵步无形方。圆景焕明霞，九凤唱朝阳。晖翮扇天津，奄霭庆云翔。遂造太微宇，抱此金黎浆。逍遥玄垓表，不存亦不亡。其三。驾钦舞神霄，披霞带九日。高皇齐龙输，遂造北华室。神虎洞琼林，风云合成一。开辟幽冥户，灵变玄灭迹。其四。得道后，上补九宫左仙公领玉台执盖郎。宋宣和劫书曰：三黑隐灵，固匪名言之测。万神凝化，莫容拟议之求。凡褒序於上真，实恢张於至道。玉台侍郎郭真人功参十极，位列九宫，含景玉当。已飞行於太极，扶华晨盖，爰总侍於虚皇，方丕阐於元纲，宜那隆於显号。尚期冲格，永佑昌图。可特封太微葆光真人。
　　姜叔茂，秦时封巴陵侯。隐於句曲山，种五果并五辛菜，货之以市丹砂而用之。今山间犹有韭蓬，即其遗种耶。得仙后，尝作书与太极官僚云：昔学道於鬼谷，得道於少室，养翮於华阳，待举於逸域。时乘飕车，宴吁句曲。悟言永叹代谢之速，物存人亡，我劳如何。
　　西汉
　　道权
　　张良，字子房，其先韩人也。秦灭韩，良以家财求客刺秦王，为韩报仇。以五世相韩，故良常学礼淮阳，东见沧海君，得力士为铁槌百二十斤。秦王东游至博浪沙中，良与客狙击秦王，误中副车。秦王怒，求贼急甚，良乃更姓名，亡匿下那。良尝从容下那圯上，有一老父衣褐至良所，直堕其履圯下，顾谓良曰：孺子下取履。良愕然，欲欧之，为其老，乃疆忍下取履，因跪进，父以足受之曰：孺子可教矣，后五日平明与我期此。良因怪跪曰：诺。五日平明，良往，父先在，怒曰：后何也。五日鸡呜往，父又先在，复怒曰：后何也。后五日夜半往，有顷，父亦来，喜曰：当如是。出一篇书，曰：读是则为王者师，后十年兴十三年孺子见我济北谷城山下，黄石即我矣。遂去不见。旦日视其书，乃《太公兵法》。良因异之，尝习读。居下那为任侠，以说沛公，沛公喜，常用其策，卒以取天下。及从高帝都关中，以性多疾，即导引不食谷，闭门不出。岁余上欲废太子，立戚夫人子。赵王如意吕后谋於良，因致商锥山，四老人从太子侍酒罢酒，竟不易太子者，良策招四人之力也。良乃称曰：家世相韩，及韩灭，不爱万金之资，为韩报仇。今以三寸舌为帝者师，封万户、位列侯，此布衣之极，於良足矣。愿弃人问事，从赤松子游。乃学道，欲轻举，薨谧文成侯良。始见那上老父，后十三载从高帝过济北，果得谷城山下黄石，取而宝祠之。及良死并葬黄石，每上冢伏腊祠黄石。陈留县天授观为奉祠之所，宋政和封凌虚真人。
　　曹参，沛人也。秦时为狱缘，而萧何为主吏，居县为豪吏矣。高祖为沛公，参以中涓从。孝惠元年以参为齐丞相，参之相齐，齐七十城。天下初定，齐悼惠王，富於春秋。参尽召长老诸先生，问所以安集百姓，齐故诸儒，以百数言人人殊，参未知所定。闻胶西有盖公，治黄老言，使人厚币请之。盖公为言治道贵清静而民自定，推此类具言之。参於是避正堂，舍盖公焉。其治要用黄老术，故相齐九年，齐国安集，大称贤相。已而相国何薨，代之举事，无所变更，一遵何之约东，以宽厚清静为天下师。为相国三年薨，谧日懿侯。百姓歌曰：萧何为法，讲若画一。曹参代之，守而勿失。载其清静，民以宁壹。
　　道品
　　司马季主，楚人也，卜於长安东市。宋忠为中大夫，贾谊为博士。同日俱出洗沐，相从论议诵说先王圣人之道术，究褊人情，相视而叹。贾谊曰：吾闻古之圣人，不居朝廷，必在上医之中。二人即同舆而之市，游於卜肆中。天新雨，道少人，司马季主闲坐，弟子三四人侍，方辨天地之道，日月之运，阴阳吉凶之本。二大夫再拜谒，季主视其状貌类有知者，即礼之，使弟子延之坐。坐定，季主复理前语，忠与谊瞿然而悟，正襟危坐曰：吾望先生之状，听先生之辞，小子窃观於世，未尝见也。今何居之卑，何行之污乎。季主捧腹大笑曰：观大夫类有道术者，何言之陋、而辞之野也。今天子所贤者，何也。所高者，谁也。今何以卑污长者，而君云云无非尊爵禄，而贱卜筮之语。季主敷畅数百言，出入老庄，皆深明道德，以谓卜筮之有益於人也。忠谊忽而自失怅然，噤口不能言。再拜而辞，出市门仅能上车，伏轼低头，不能出气。三日宋见贾於殿门外，乃相引屏语，自叹曰：道高益安，势高益危，居赫赫之势，失身且有日矣。夫卜而不审，不见夺精，为人主计而不审，身无所处，此相去远矣，犹天冠地屦也。此老子所谓无名者，万物之始也。天地旷旷，物之熙熙，或安或危，莫知居之。我与若何足预彼哉，彼久而愈安。虽曾氏之义，未有以异也。宋忠后以使凶奴不至，而还抵罪。贾谊为梁怀王傅，王堕马薨，谊不食，毒恨而死，此务华绝根者也。按真诰：季主后入委羽山石室，受石精金光，藏景化形，法於西灵子都。临去之际，托形枕席，为代己之像。墓在蜀郡成都盘山之南，诸葛武侯昔建碑，铭德於季主墓前，碑赞末曰：玄漠太寂，混合阴阳。天地交浮，万品滋彰。先生理着，分别柔刚。鬼神以观，六度显明。又季主一男一女，俱得道，男名法育，女名济华，皆在委羽山中。季主读玉经，服明丹之华，抱扶晨之晖，今颜色如二十之女子，须长三尺，黑如墨也。东卿君道如此，真奇事也。
　　道化
　　东方朔，字曼倩，平原默次人也。久在昊中为书师，数十年，武帝上书说便宜，拜为郎。至昭王时，时人或谓圣人，或谓凡人。作深浅显默之行，或忠言，或戏语，莫知其旨。至宣帝初，弃郎以避乱世，置绩官舍风飘之而去。后见於会稽卖药，五湖知者，疑其岁星精也。夏侯湛赞其像曰：开济明豁，包含弘大。凌铄卿相，嘲哂豪杰。笼罩靡前，跆籍贵势。出不休显，贱不忧戚。戏万乘若，僚友视俦。列如草芥，雄节迈伦。高气盖世，可谓拔乎。其萃游方之外者也。杨雄亦以为朔恢达多端，不名一行。应谐似优，不穷似智，正谏似直，秽德似狂。非夷齐而是柳下惠，戒其子以上容，首阳为拙，柱下为工。饱食安步，以仕易农。依隐玩世，诡时不逢，其滑稽之雄乎。颜鲁公有画赞碑阴记，并在德州。
　　道儒
　　司马谈，其先周室之太史也。谈为太史公，学天官於唐都，受易於杨何，习道论於黄子，仕於建元元封之间。愍学者不达其意，而师谆，乃论六家之要指曰易，大传曰：天下一致而百虑，同归而殊涂。夫阴阳儒墨名法道德，此务为治者也。直所从言之异路，有省不省耳。切观阴阳之术，大详而众忌讳，使人拘而多畏，然其叔四时之大顺，不可失也。儒者博而寡要，劳而少功，是以其事难尽。从然其叔君臣父子之礼，列夫妇长幼之别，不可易也。墨者俭而难遵，是以其事不可偏循。然其强本节用，不可废也。法者严而少恩，然其正君臣上下之分，不可改也。名家使人俭而善失真，然其正名实，不可不察也。道家无为又日无不为，其实易行，其辞难知，其术以虚无为本，以因循为用，无成势，无常形，故能究万物之情。不为物先，不为物后，故能为万物主。有法无法，因时为业，有度无度，因物兴舍，故日圣人不朽，时变是守，虚者，道之常也。因者，君之纲也。群臣并至，使各自明也。其实中其声者，谓之端。实不中其声者，谓之钦。钦言不听，奸乃不生，贤不肖，自分白黑，乃形在，所欲用耳，何事不成。乃合大道，混混冥冥，光曜天下，复反无名。凡人所生者神也，所托者形也。神大用则竭，形太劳则敝，形神离则死。死者不可复生，离者不可复合，故圣人重之。由此观之，神者生之本，形者生之具，不先定其神形而曰：我有以治天下。何由哉。子迁世，其家着其语云。
　　道化
　　梅福，字子真，九江寿春人。少学长安，明《尚书》谷梁春秋，为郡文学补南昌尉。成帝时，委任大将军王凤。王氏专势擅朝，数见灾异，群下莫敢正言。福三上书，剧言秦汉所以得失，陈十月之歌备亡逸之戒。刺后族太盛。其辞恳切，而上不见纳，成帝久亡。继嗣，福以为宜建三统，封孔子之世以为殷后。复上书推迹故文，以左氏谷梁礼记相明，宜以孔子世为汤后，遂下诏封孔子世为殷绍嘉公。是时福居家，常读书养性为事。元始中王莽颛政，一朝弃妻子去九江，至今传以为仙。其后有人见福於会稽者，变姓名为吴市门卒云。洪州丰城县大江北岸有祠，号升仙观。宋绍兴封寿春吏隐真人。
　　道儒
　　班嗣，与从弟彪共学，家有赐书。内足於财，好古之士自远方至，父党杨子云以下莫不造门。嗣虽修儒学，然贵老严之卫。桓谭欲借其书，嗣报曰：若夫严子者，绝圣弃智，修生保真。清虚澹泊，归之自然。独师友造化，而不为世俗所役者也。渔钓於一壑，则万物不奸其志。柄迟於一丘，则天下不易其乐。不蛙圣人之网，不袭骄君之饵。莫然肆志，谈者不得而名焉，故可贵也。今吾子已贯仁义之羁绊，系声名之缰锁，伏周孔之轨躅，驰颜闵之极挚。既系挛於世教矣，何用大道为自眩曜。昔有学步於那鄂者，曾未得其彷佛，又复失其故步，遂匍匐而归耳。恐似此类，故不进。嗣之行已持论如此，庄避汉讳，故时称严子。
　　道卫
　　严遵，字君平，蜀人也。雅性澹泊，学业加妙。专精大易，耽於老庄。常卜筮於成都市，以为卜筮者贱业，而可以惠众。人有邪恶非正之问，则依着龟为言，利害与人，子言依於孝与人，弟言依於顺与人，臣言依於忠。各因势导之以善，从吾言者已过半矣。裁日阅数人，得百钱，足以自养。则闭肆垂帘而授老子，博览无不通。依老子庄周之旨，着书十余万言。杨雄少时从游学，得君平之道为多。蜀有富人罗冲者，问君平曰：君何以不仕。君平曰：无以自发。冲为君平具车马衣粮，君平曰：吾病耳，非不足也。我有余而子不足，奈何以不足奉有余。冲曰：吾有万金，子无檐石。乃云：有余不亦缪乎。君平曰：不然，吾前宿子家，人定而役役未息，昼夜汲汲，未尝有足。今我以卜为业，不下床而钱自至。犹有数百尘埃厚寸，不知所用。此非我有余而子不足耶。冲大暂，君平叹曰：益我货者，损我神。生我名者，杀我身。竟不仕，年九十余，遂以业终。蜀人敬爱，至今称焉。有祠在汉州绵竹县，宋绍兴封君平为妙通真人。
　　本姓庄氏，束汉章和之问班固作《汉书》。避明帝讳，更之为严。庄严亦古今之通工语，故老庄亦称老严云。谷神子曰：君平生西汉中叶，王莽篡位，遂隐遁惕和，盖上世之真人也。
　　玄品录卷之一竟
　　玄品录卷之二
　　句曲外史吴郡海昌张天雨集
　　西汉
　　道隐
　　郑朴，字子真。隐居谷口，玄静守道，履至德之行。与君平皆修身自保，非其服弗服，非其食弗食。成帝时大将军王凤以礼聘之，竟不讪而终。杨子法言称其耕於岩石之下，不讪其志，而名震京师。云汉中有祠。
　　道儒
　　杨雄，字子云，蜀郡成都人。少贫好道，博览无所不见。默而好深湛之思，清挣无为少嗜欲。不汲汲於富贵，不寂寂於贫贱，不修廉隅以徽名。当世自有大度，非圣哲之书不好也。非其意，虽富贵．不事也。作《太玄法言》等书，皆极天人之指归，为汉名儒。盖其学本於老氏，迹其书可见也。如唯寂唯寞，守德之宅。爰清爰静，游神之廷。《太玄》中藏心于渊，美厥灵根。测曰：藏心于渊，神不外也。皆入老氏之室者。
　　道品
　　三茅君，大君讳盈，字叔申。中君讳固，字季伟。小君讳衷，字思和。咸阳南关人也。大君生于景帝中元五年丙申岁，二弟於戊戌庚子岁生。大君年十八弃家辞亲，入恒山中，读《道德经》、《周易传》，精思求道。复造西城，感遇总真王君，使主衣书图录，遂得道为总真弟子。还家时年四十九，能起死回生，父母心异之。事父母至终丧，停家凡五十三年。中君景帝时察孝廉，元朔元年举贤良，拜五官郎。政和二年转太子太傅，元凤元年拜破胡校尉武威太守。小君少以节行着名，隐华阴山。武帝建元三年举方正不就，徙梁国为孝王上宾。宣帝地节二年迁洛阳令，转西城校尉，上郡太守，元帝即位，拜五更大夫，转西河太守。中君时为执金吾并当之官。乡里祖送者数百人。大君对宾曰：吾虽不作二千石卿相，亦当有神灵之职。天帝见，选补东岳上卿霍林司命君，领拔学道，总昊越生死之籍。此亦上真宗师神官之要位也。来年四月三日，当升举。诸君能来顾如今日否，若见省者，亦不须有所损费，自当有以相供待也。至期果有迎官来下，乃与宗族辞庾民。谓乡里子弟曰：我今此去，权停江水之束句曲之山。季伟思和虽见事晚，必能自悔释官委禄，以来求我。言毕，谢时人而去。盖元帝初元五年丁丑，君年一百二岁矣。二弟在官，闻兄白日神仙，各弃官还家，以永光五年壬午三月六日渡江求兄於束山。既见，悲听流涕，君告二弟曰：悟何晚矣。遂授以神散灵方济度，俱成真人，而治句曲山之洞，金坛华阳之天。遂号中君为定录神君，小君为保命仙君，皆天职也。大君至哀帝元寿二年庚申年一百四十五，以是岁八月十八日己酉，受九锡玉册文，迁任赤城玉洞之府，位为司命上真束岳上卿太元真人。君告二弟曰：吾今去便有局任，不得数相往来，要当一年再过来於此山。三月十八日、十二月二日期要，吾师总真君及南狱太虚赤真人游盼於二弟之处也。将可记识之有好道者，待我於是日自当料理之，有以相教训於未悟。於是二君留治茅山，洞内立官结构，於外将道着万物，流润苍生，德加乌兽，各获其情。神验祸福，罪恶必明。内法既融，外教坦平。尔乃风雨以时，五禾熟成。疾疠不起，暴害不行。境无灾青，邑无贼兵。时父老枢歌曰：茅山连金陵，江湖据下流。三神乘白鹊，各治一山头。召雨灌旱稻，陆田亦复柔。妻子咸保室，使我百无忧。白鹊翔青天，何时复来游。三君往，曾各乘白鹄集山之三处，时人互有见者，是以发於歌咏矣。乃复因鹄集之处，分句曲之山为大茅君、中茅君、小茅君三山焉，统而言之，尽是句曲之一山耳，无异名也。
　　东汉
　　道品
　　张陵，道书讳道陵，字辅汉，沛国封县人。生於余杭天目山。本太学诸生，博采五经，晚乃叹曰：此无益於年命。遂学黄帝九鼎丹经，丹成於繁阳山。又得隐书於嵩山石室。时值中国纷乱，汉致陵迟，知文道凋丧，不足t拯危佐世，退隐於余杭者十年。乃与弟子入蜀，蜀之百姓翕然奉事以师之。专以廉耻慈愍化民，不喜用刑罚。有疾病者，皆令自疏平生罪过，与神盟以身死为约。故皆改恶从善，开盐泉以利百姓。驱逐大蛇，战鬼二十四败，为二十四治，为蜀人除害。盖备修制命，山岳众神之卫，而功德并着，号为天师。偏得其道者，弟子王长。赵升。
　　道隐
　　向长，字子平，河内朝歌人。潜隐、於家，性尚中和。好道《老》、《易》尝读《易》至损益卦，喟然叹曰：吾已知富不如贫，贵不如贱，但未知死何如生耳。贫无资，好事者更绩焉。受之取足，而反其余。建武中男女嫁娶。既毕，动断家事，肆意游於五岳名山，竟不知所终。
　　道化
　　逢萌，字子庆，北海都昌人。闻王莽杀其子宇，谓友人曰：三纲绝矣。不去，祸将及人。即解冠桂东都城门，将家属浮海客於辽东。萌素阴阳，知莽将败。乃首戴瓦盎，哭於市曰：新乎，新乎。因遂潜藏，及光武即位，乃之琅琊劳山养志修道。人皆化其德，连征不起，以寿终。
　　道隐
　　严光，字子陵，会稽余姚人也。少有高名，与光武同游学。及光武即位，光乃变姓名、隐身不见。帝思其贤，乃令以色物访之。后齐国上言有一男子，披羊裘钓泽中。帝疑其光，乃备安车玄熏，遣使聘之。三反而后至舍於比军，光外不起。帝即其外所抚光腹曰：咄咄，子陵不可相助为理耶。光又眠不应，良久乃张目熟视曰：昔唐虞着德，巢父洗耳。士故有志，何至相迫乎。帝曰：我竟不能下汝耶。於是升舆叹息而去。复引光入，论道旧故。相对累日，帝从容问光曰：朕何如昔时。对曰：陛下差增於往。因共偃外，光以足加帝腹上。明日太史奏客星犯帝坐甚急，帝笑曰：朕故人严子陵共外耳。其答司徒侯霸书有曰：怀仁辅义天下悦，阿腴顺旨要领绝。除谏议大夫不屈，乃耕於富春山。后人名其钓处为严陵濑。建武十七年复特征不至，年八十终於家，帝伤惜之。
　　道隐
　　梁鸿，字伯鸾，扶风平陵人。家贫，牧豕於上林苑中。曾误遗火，延及他舍。鸿悉以豕偿之，其主犹以为少，鸿愿以身居作。后归乡里，势家慕其高节，多欲女之，鸿并绝不娶。同郡孟氏有女，状肥丑而黑，力举石臼。择对不嫁，年至三十。父母问其故，女曰：欲得贤如梁伯鸾者。鸿闻而聘之，女求作布衣麻屦，织作筐缉绩之具。及嫁，始以装饰。入门七日，而鸿不答。妻乃跪床下请曰：窃闻夫子高谊，简斥数妇妾，亦偃赛数夫矣。今而见择，敢不请罪。鸿曰：吾欲褐裘之人，可与俱隐深山者。尔衣绮缟傅粉墨，岂鸿所愿哉。妻曰：以观夫子之志耳，妾自有隐居之服。乃更为椎髻、着布衣，掺作而前。鸿大喜曰：此真梁鸿妻也，能奉我矣。字之曰德曜。共入灞陵山中，以耕织为业，咏诗书弹琴以自娱。仰慕前世高士而为四皓，以来二十四人作颂。因东出关，过京师作五噫之歌曰：陡彼北荒兮噫，愿见帝京兮噫，宫室崔鬼兮噫，人之劬劳兮噫，辽辽未央兮噫。显宗闻而非之，求鸿不得。乃易姓运期名曜字侯光，与妻子居齐鲁之问。又去适昊依大家皋伯通，居应下为人赁春。每归，妻为具食，不敢於鸿前仰视，举按齐眉。伯通察而异之曰：彼佣能使其妻敬之如此，非凡人也。乃方舍之於家疾且苦，告主人曰：慎勿令我子持丧归去。及卒，伯通等为求葬地於昊要离冢傍，咸曰：要离烈士，伯鸾清高，可令相近。鸿友人高恢。
　　道隐
　　高恢，字伯通，京兆人。好老子，隐於华阴山中，与梁鸿友善。及鸿东游，思恢作诗曰：乌嘤嘤兮友之，期念高子兮仆怀，思想念恢兮爰集。兹二人遂不复相见，恢亦高抗，终身不仕。
　　道品
　　魏伯阳，吴人也。本高门之子，性好道术，不肯仕宦。闲居养性。时人莫知其所从来，谓之治民养身而已。入山作神丹，既成服之，死而复生。与其弟子姓虞者，皆仙去。道逢伐木者，乃作手书，寄谢乡里人及二弟子。伯阳作《参同契》，五行相类凡三卷。其说似《周易》，其实假借爻象，以论大丹之意。而世人者，不考丹事，多作阴阳释之，殊失其旨。按《参同契》一书，大儒朱元晦、蔡元定皆深取其义，议论多及之，非洞明《易》、《老》渊旨者，弗能窥也。
　　道阳
　　台咚，字孝威，魏郡邺人也。隐於武安山，凿穴为居，采药自业。刺史行部及使律事致谒，咚载病往谢。刺史乃执赞见咚曰：孝威居身如是，甚苦如何。件曰：件幸得保终性命，存神养和。如明使君奉宣韶书，夕惕庶事，反不苦耶。遂去，隐逸终不见。
　　道隐
　　韩康，字伯休，一名恬休，京兆灞陵人，家世着姓。常采药名山，卖於长安市。口不二价，三十余年。、时有女子从康买药，康守价不移。女子怒曰：公是韩伯休耶，乃不二价。康叹曰：我本欲避名，今小女子皆知有我焉，何用药为。乃逐入霸陵山中。
　　道默
　　娇慎，字仲彦，扶风茂陵人也。少好黄老，隐逅山谷。因穴为室，仰慕松乔导引之卫。与马融苏章乡里，并时皆推先於慎。汝南昊苍甚重之，因遗书以观其志，曰：仲彦足下勤处，隐约虽乘云行泥，楼宿不同。每有西风，何尝不叹。盖闻黄老之言，乘虚入冥，藏身远涯，亦有理国养人。施於为政，至如登山绝迹，神不着其证，人知睹其验。吾从先生欲其可者，於意何如。昔伊尹不怀道以待尧舜之君，方今明明四海，开辟巢许。无为箕山夷齐，悔入首阳足下。。审能骑龙弄凤、翔嬉云间者，亦非狐兔燕雀所敢谋也。慎不答。年七十余，竟不肯娶。后忽归家，自言死日。及期果卒。后人有见慎於敦煌者，故前世异之。
　　道隐
　　法真，字高卿，扶风那人。好学而无常，家传通内外图典，为关西大儒弟子。自远方至者数百人。性恬静寡欲，不交人问事。太守请见之，乃幅巾诣谒，太守欲以功曹相屈。真曰：明府见待有礼，故敢自同宾末。若欲吏之，真将在南山之南，北山之北矣。同郡田弱荐真体兼四业，幽居恬泊。将蹈老氏之高踪，不为玄熏屈也。臣愿圣朝就加衰职，必能奏清庙之歌，致来仪之凤也。帝虚心欲致，前后四征，真曰：吾既不能逐形远世，岂饮洗耳之水哉。、遂深自隐绝。友人郭正称之曰：法真名可得闻，身难得而见。逃名而名我随，避名而名我追，可谓百世之师者矣。乃共刊石颂之，号玄德先生。
　　道化
　　刘宽，字文饶，弘农人，年七十三。一旦遇青谷先生降之寝室，授其杖解法，将去入华山行九息服黑。又授以炉火丹方，修之道成。后来华阳洞中，主始学道者。宽仕汉位至司徒太尉，好行阴德，拯寒困。万民悦而附之，如父母焉。
　　道隐
　　庞公，南郡襄阳人，居岘山之南。未尝入城府，夫妻相敬如宾。刑州刺史刘表数延请不能屈，乃就候之谓曰：夫保全一身，孰若保全天下乎。庞公笑曰：鸿鹊巢於高林之上，暮而得所栖。电龟穴於深渊之下，夕而得所宿。夫取舍行止，亦人之巢穴也，且各得其所楼宿而已。因释耕於珑上，而妻子耘於前。表指而问曰：先生苦居畎亩而不肯官绿，后世何以遗子孙乎。庞公曰：世人皆遗以危，今独遗之以安。虽所遗不同，未为无所遗也。遂携其妻子登鹿门山，因采药不返。
　　道儒
　　廖扶，字文起，汝南平舆人。习韩诗欧阳尚书，教授尝数百人。父坐事下狱死，扶感父以法丧身，惮为吏，及服终而叹曰：老子有言，名与身孰亲，吾岂为名乎。遂绝志世外，专精经典，尤明天文推步之卫。州郡公府辟召皆不应。扶知岁荒，聚谷数千斛，悉用给宗族姻亲。又敛葬遭疫死亡不能自收者。时人号为北郭先生。年八十终于家。
　　道言
　　樊英，字季齐，南阳鲁阳人也。少受业三辅，习京氏易，兼明五经，又善风角算河洛七纬推步灾异。隐於壶山之阳，州郡前后礼请不应，举贤良方正有道皆不行。永建二年，顺帝策书备礼玄熏征之，复固辞称疾笃。乃韶切责郡县驾载上道，英及京，称病不肯起，乃强舆入殿，犹不以礼屈。帝怒曰：朕能生君、能杀君，能贵君、能贱君，能富君、能贫君，君何以慢朕命。英曰：臣受命於天，生尽其命天也，死不得其命亦天也。陛下焉能生臣，焉能杀臣。臣见暴君如见仇伟，立其朝犹不肯，可得而贵乎。虽在布衣之列，环堵之中，晏然自得，不易万乘之尊，又可得而贱乎。陛下焉能贵臣，焉能贱臣。非礼之禄，虽万钟弗受也。申其志，虽箪瓢不厌也。陛下焉能富臣，焉能贫臣。帝不能屈而敬其名，使出就太医养疾。帝令公车令导尚书奉引，赐几杖待以师傅之礼。朝廷每有灾异，韶辄下问变，复之效所言多验。年七十余卒于家。
　　道品
　　王远，字方平，束海人也。举孝廉除郎中，稍加至中散大夫。博学五经，尤明天文图谶河洛之术，逆知天下盛衰之期，九州吉凶观诸掌握。后弃官，入山修道。道成，孝桓帝连征不出。使郡牧逼载以诣京师，远低头闭口不肯答。诏乃题宫门扇版四百余字，皆说方来之事。帝恶之，使人削之，外字始去，内字复见，墨皆彻版裹。方平无复，子孙里人累世相传，共事之。同郡故太尉公陈耽为方平驾道室，朝夕朝拜之，但乞福消灾，不从学道。方平住耽家四十余年，后与耽云：吾期运将尽，当去不得复，停明日日中当发也。至时方平死，耽知其化去，不敢下着地，但悲涕叹息曰：先生舍我去耶，我将何如。具棺器烧香，就床上衣装之。至三日三夜忽失其尸，衣带不解，如蛇蜕耳。方平去后百余日，耽亦死。或谓耽得方平之道化去，或谓方平知耽将终，委之而去也。其后方平欲束之括苍山，过昊住胥门蔡经家。经者小民也，骨相当仙。方平故往其家，因语经曰：汝生命应得度世，然汝少不闻道，今气少肉多，当从尸解耳。尸解一剧，须臾如狗窦中过耳。告以要言，乃委经去。后经果蝉蜕，失所在。去十余年忽然还家，语其家云：七月七日王君当来过，到其日可作数百斛饮食以供从官。乃去，到期日，方平果来。麾节导从，威仪奕奕如大将军也。要麻姑会於经家。比舍有陈尉者，叩头乞拜。愿得驱使比於蔡经。方平曰：君且起，可向日立。方平从后视之曰：噫，君心不正，影不端，终不可教以仙道也。当授君地上主者之职、临去以一符一传着小箱中，与陈尉云：可以消灾治鬼。陈尉后年一百十岁，尝得方平赐书，真书廓落，大而不工。先是无人知方平名，远者乃因陈尉传之。
　　道化
　　韩崇，字长季，昊郡毗陵人也。少好道，林屋仙人王纬作璋玄曾授之以流珠丹一法。崇奉而修之，大有验。璋玄语之：子行此道，亦可以出身仕宦，无妨仙举也。崇遂仕，稍至宛陵令，行仁以为政，用道以抚民。虎狼深避，蝗不集界。迁汝南太守，拔书佐袁安安。后位至司徒，时人通以崇有识物之鉴也。阴皇后葬京师，近郡二千石。妻当会园陵，而崇独居清素。妻忿崇哭泣，韶问其故，太常冯夷答曰；汝南太守韩崇，清苦远尚，味道忘形。身享重官，而妻自纺。绩政化仁，简视民如伤。探达奇博，有君子之鉴。斯则昏夕之夜光，陛下之子产也。妻不通寒俭之节，哭怨无衣将足以显，崇明德耳。上奇之，加崇俸禄，秩中二千石。后孝明皇帝巡狩汝南，上治崇府。崇使妻出，住孤独老妪家。上闻之叹曰：韩崇所谓百炼不销也。赐缣五十疋。崇在郡积十四年，政化着洽，举天下最。年七十四，璋玄乃授以隐解法，得去入大霍山。复授以遁化泥丸紫户卫以度世。后来华阳洞中为左理中监。陶隐居云：《汉书》所传事迹略同，而置辞小异耳。
　　道卫
　　夏馥，字子治，陈留人也。少好道，服木饵和云母。后入昊山，从赤须先生受炼魂法。在华阳洞中为明晨侍郎。馥少时被公车辟召，悬辟书着桑树乃去。其用怀高迈如此。隐居云《后汉》及《高士传》并言，馥陈留圉人，桓帝时举，直言不就。
　　道化
　　刘斓，字子翔，汉书作字子相。斓本颖川人，少好道德。而家世大富，常能周施而不以为惠，恤死救贫非一人矣。举上计缘拜郎中，迁陈留太守。出长安五百里中，敛死恤穷，损己分人。行达阳平，遂遇马皇先生告斓曰：子仁感天地，阴德神鬼，太上将嘉子之用情矣，使我来擭汝以长生之道。斓叩头自搏，愿乞侍给。因将入桐柏山中，授以隐地八卫，服五星之华法。得度名东华，入华阳洞中为定录府右理中监。
　　三国
　　道儒
　　张迹，字子明。少游太学，学兼内外。并州牧高干表除乐平令不就，徙遁常山，门徒且数百人。太祖为丞相，辟不诣。太和中韶求隐学之士，郡累上璇，发遣老病不行。广平太守卢毓到官三日，纲纪白承前致版谒迹。毓教曰：张先生所谓上不事天子，下不友诸侯者也。岂此版谒所可光饰哉。但遣主簿奉书，致羊酒之礼。卒年一百五岁。是岁太守王肃至官，教下县曰：前在京都闻张子明，来至问之，会其已亡，致痛惜之。此君笃学隐居，不与时竞，以道乐身。昔绛县老人屈在泥涂，赵孟升之，诸侯用睦。愍其耄勤好道，不蒙荣宠。书到遣吏，劳问其家。显题门户，务加殊异。以慰既往，以劝将来。
　　道默
　　焦先，字孝然，河东人也。汉末关中乱，先失家属，独窜於河渚问。食草饮水，无衣履。时太阳长朱南望见之，谓为亡士，欲遣船捕取，同郡侯武阳语县，此狂痴人耳。遂注其籍，给糜日五升，人湾轻易之。然其行不践邪径，泌循阡陌。及其裙拾，不取太穗。饥不苟食，寒不苟衣。每出见妇人则隐翳，须去乃出。自作一瓜牛庐，净扫其中。营木为床，而草褥其上。至天寒时，构火以自炙，呻玲独语。太和青龙中，尝持一杖南波，河水泛服，辄独云未可也。由是人颇疑不狂，所言多验，会谓之隐者也。年八十九终。
　　道默
　　石德林，安定人也。建安十六年，关中乱，南入汉中。初不治产业，不畜妻学。常读老子《五千文》及诸内书，昼夜昤咏不绝口。食不足，颇行乞，乞不取人。问其姓名，口不肯言。时人号之日寒贫，盖专志玄默者。
　　道品
　　左慈，字元放，庐江人。少明五经，兼通星纬。见汉祚将尽，天下乱起，乃叹曰：值此衰运，官高者危，财多者死。当世荣华，不足贪也。乃学道卫，精思於天柱山中，得石室丹经，修之能变化万端。曹公召试之，欲从学道。慈曰：学道当得清诤无为，非尊贵所宜。曹性猜忌，屡欲杀之，不能也。慈在荆州刘表作牧，以为惑众，复欲杀慈。慈先知，委表束去。及见昊主孙权，权素知慈有道，礼重之。按《真诰》：慈今在小括山常行来，数在此下寻更受职也。慈颜色甚少，正得炉火九华之益，隐居括苍。在建安末，慈尝渡江寻茅山，仍得入洞。又乞丹砂合九华丹，即李仲甫弟子葛玄之师也。
　　道品
　　葛玄，字孝先。从左元放受经法，尝饵木，尤长於治病救劾鬼魅之卫，能分形变化。昊大帝要与相见，欲加荣位。玄不听，求去不得，待以客礼。一日语弟子张恭言：吾为世主所逼留，不遑作大药，今当以八月十三日中时去矣。至期，玄衣冠入室，外而气绝，颜色不变。弟子烧香守之三日。三夜夜半忽大风起，发屋折木声如雷，烛灭。良久燃烛，失其所在，但见委衣床上，带无解者。明旦问邻人，邻人云：了无大风。风止在一宅内，篱落树木并败折也。按《真诰》：玄初在长山，近入盖竹，亦能乘虎使鬼，无所不至，但几於未得受职耳。隐居注云：是抱朴从祖，即郑思远之师也。少入山得仙，时人咸莫测所在。传言束海中仙人寄书，呼为仙公。故抱朴亦同然之。
　　道品
　　鲍说，字太玄，束海陈留人。年五岁语父母云：本是曲阳李家儿，九岁堕井死。其父母寻访，得李氏推问，皆符验。说学兼内外，明天文河洛书。仕至南阳太守，尝行部入海，遇风饥甚，取白石煮，食之以自济。后遇真人阴君授道诀，复师左元放受中部法，《三皇内文》。能役使鬼神，封山制魔。百余岁卒。按《真诰》说及妹并是七世祖积行阴德，故令福逮说等。今并作地下主者，在华阳中。隐居云：说用泰清尸解法，当是主者之最高品矣。说女鲍姑，散骑常侍葛洪之妻也。
　　道言
　　张玄宾，定襄人也。魏武帝时举茂才，归乡里师事西河苏公。受服木饵，兼行洞房白元之事。后遇真人樊子明，於少室山授以遁变隐景之道。昔在天柱山，后来华阳内为理禁伯。理禁伯者，主雨水官也，亦保命之监国也。玄宾善谈空无，乃谈士常论无者大有之宅，小有所以生焉。积小有以养小无，见大有以本大无。有有亦无焉，无无亦有焉。所以我目都不见物，物亦不见无。寄有以成无，寄无以得无。於是无则无宅也，太空亦宅无矣。我未生时，天下皆无无也。自云：昔曾诣蓬莱左公宋晨生，与其论无，粗得人意。桐柏诸真亦不能折之。过此以往尚不能本有，安能本无耶。其高气秉理如此。
　　道儒
　　王弼，字辅嗣，山阳高平人。少察慧，十余岁便好老庄。吏部尚书何晏甚奇之，曰：若斯人者，可与言天人之际矣。晏注《老子》始成诣弼，见其所注精奇，因以所注为道德二论，复条向者胜理，谓之曰：此仆以为极可得，复难否。弼便作难一坐，便以为屈。尝立论以为天地万物，皆以无为为本。元也者，开物成务无往不存者也。阴阳恃以化生，万物恃以成形，贤者恃以成德，不肖恃以兔身，故无爵而贵矣。弼又作《易传》，先儒宗之。
　　晋
　　道然
　　孙登，字公和，汲郡人。无家属，於郡北山为土穴居之。好读《易》，抚一弦琴，性无患怒。人或投诸水中，欲观其怒。登既出，便大笑。尝住宜阳，山有作炭人，见之，知非常人，与语登不应。文帝闻之，使阮籍往观。既见与语，亦不应。嵇康从之游三年，问其所图终不答。康将别，谓曰：先生竟无言乎。登乃曰：子识火乎，生而有光而不用其光，果在於用光。人生而有才而不用其才，果在於用才。故用光在乎得薪，所以保其耀。用才在乎识真，所以全其生。今子才多识寡，难乎兔於今之世矣，子无求乎。康不能用，后作《幽愤诗》云：昔惭柳下，今愧孙登。竟莫知所终。
　　道质
　　郭文，字文举，河内软人也。少爱山水，尚嘉遁。每游山水，弥旬忘返。父母终．，服毕不娶。辞家游名山，但着鹿裘葛巾，采竹叶木实贸盥以自供食，有余谷辄恤穷匮。王导闻其名，遣人迎之，既至，置之西园。温娇尝闻先生安独无情乎，文曰：情由忆生，不忆故无情。娇又问曰：先生独处穷山，若疾病遭命，或为乌乌所食，顾不酷乎。文曰：藏埋者亦为蝼蚁所食，复何异乎。导尝众宾共集丝竹，并奏试使呼之，文瞪眸不转，跨蹑华堂如行林野。于时坐者，咸有钩深味远之言。文常称得达来语、天机铿宏，莫有窥其门者。一日一忽求还山，及苏峻反入，皆以为知几卒。葛洪庾阐并为作传，赞颂其德云：梁乾化封灵曜真君。
　　道质
　　嵇康，字叔夜，谯国铨人。康早孤，有奇才，远迈不群。身长七尺八寸，美辞气、有风仪，而土木形骸不自藻饰。人以为龙章凤姿，天质自然。学无师授，博览无不该通。与魏宗室婚，拜中散大夫。尝修养性服食之事，弹琴咏诗有足於怀，以为神仙禀之自然，非积学所致。至於导养，得理则安，期彭祖之伦可及，乃着《养生论》。每思郢质所与神交者，惟陈留阮籍、河内山涛。豫其流者，向秀刘伶。籍兄子咸，王戎遂为竹林之游。戎自言与康居山阳二十年，未尝见其．愠喜。康尝采药游山泽，会其得意忽焉忘返，时有谯苏遇之，谓为神人。至汲郡山中见孙登，遂从之游。登沉默自守无所言说，康临去乞一言，登曰：君才则高矣，保身之道不足。又遇王烈，共入山。烈尝得石髓如饴，自服半，余与康，皆凝为石。又於石室中见一卷素书，遽呼康往取，辄不复见。烈乃叹曰：叔夜志趣非常，而辄不遇命也。山涛将去选官，举康自代。康乃与涛书告绝，略曰：闻道士遗言，饵木黄精令人久寿，意甚信之。游山泽观鱼乌，心甚乐之，一行作吏，此事便废，安能舍其所乐而从其所惧哉。今但欲守陋巷，教养子孙，时时与亲旧叔离阔，陈说平生，浊酒一杯，弹琴一曲，志愿毕矣。此书既行，知其不可羁屈也。南海太守鲍说，通灵者也。东海徐宁师之，宁夜闻说室有琴声，怪其妙而问焉，说曰：嵇叔夜。宁曰：嵇临命东市，何得在兹。说曰：叔夜示形有终，而实尸解耳。见顾凯之《嵇康赞》。
　　阮籍，字嗣宗，陈留尉氏人。容貌环杰，志气宏放。傲然独得，任情不羁，而喜怒不形於色。或闭户视书，累月不出。或登山临水，经日忘归。博览群籍，尤好庄老。尝着《达庄论》，叔无为之贵，文多不录。作《咏怀诗》八千余篇，为世所重。嗜酒、能啸、善弹琴，当其得意忽忘形骸，时人多谓为痴。闻步兵厨营人善酿，有贮酒三百斛，乃求为步兵校尉，遗落世事。又能为青白眼，见礼俗之士以白眼对之。尝於苏门山中遇孙登，与商略终古、及柄神导气之术，登皆不应。籍因长啸而退，至半岭问有声若鸾凰之音，响乎岩谷，＇乃登之啸也。归着《大人先生传》，其略曰：世之所谓君子，惟法是修，惟礼是克。手执圭璧，足履绳墨。行欲为目前，脸盲欲为无穷。则少称乡党，长闻邻国。上欲图三公，下不失九州牧，独不见群虱之处棍中。逃乎探缝，匿乎壤絮，自以为吉宅也。行不敢离缝际，动不歌出挥裆，自以为得绳墨也。然炎丘火流焦邑灭都，群虱处於挥中而不能出也。君子之处域内，何以异，夫此亦籍之本趣也。每率意独驾，不由径路，车迹所穷，辄恸哭而返。尝登广武观楚汉战处，叹曰：时无英雄，使坚子成名。景元四年卒
　　道儒
　　向秀，字子期，河内怀人。清悟有远识，雅好老庄之学。少为山涛所知。庄周所着内外篇，秀於旧注外而为解义，妙演奇致，大畅玄风，唯《秋水》、《至乐》上篇未竟。惠帝之世，郭象，字子玄者，述而广之。秀与嵇康、吕安为友，趣舍不同。康傲世不羁，安放逸一俗，而秀雅好读书。秀将注《庄子》先以告康、安，咸曰：此书诅复须注。徒弃人作乐事耳。及成，以示二子，康曰：尔故复胜否。安乃惊曰：庄周不死矣。复注《周易》，大义可观，而与汉世诸懦互有彼此，未若隐庄之绝伦也。康又善锻，秀每为之佐，相对怡然，傍若无人。后应本郡计缘入洛，文帝问曰：闻有箕。山之志，何以在此。秀曰：以为巢许狷分之士，未达尧心，岂足多慕。帝甚悦。其后邻人有吹笛者，发声嘹晓力追想曩昔嵇生游宴之好，感音而叹，作《思旧赋》云。位至散骑常侍卒。
　　道儒
　　皇甫谧，字士安，幼名静，安定人。汉太尉嵩之曾孙也。年二十，不好学。晚就乡人席坦受书，居贫带经而农，遂博综经籍百家之言。沉静寡欲，始有高尚之志。以着述为务，自号玄宴先生。着礼乐圣真之论，后得风痹疾，犹手不报卷。或劝修名广交，谧作《守玄论》以答之：贫者士之常，贱者道之溃。遂不壮，耽玩坟典忘疾与食，时人谓之书淫。或箴其过万将损耗精神，谧曰：朝闻道，夕死可矣。况命之修短分定悬天乎。举孝廉相国辟，又举贤良方正俱不应。自表就武帝借书，帝送一车书与之，虽羸疾，而披阅弗息。累征竟不仕，大康二年卒。所着帝王世纪、高士逸士烈女等传，并重于世。
　　玄品录卷之二竟
　　玄品录卷之三
　　句曲外史吴郡海昌张天雨集
　　道品
　　葛洪，字稚川，丹阳句容人。少好学，家贫，躬自伐薪以货纸墨。夜辄写书习诵，遂以儒学知名。性寡欲无所爱玩，不知棋局几道棂蒲齿名。为人木讷，不好荣利。闭门却扫，未尝交游。时或寻书问义，不远数千里崎岖冒涉，期於必得。尤好神仙导养之法，从祖玄昊时学道得仙，号曰葛仙公。以其炼丹秘卫授弟子郑亿，洪就隐学，悉得其法焉。咸和初，二司徒王导召补州主簿，后选为散骑常侍，领大着作，皆固辞不就。晚欲炼丹，闻交趾出丹砂，求为勾漏令。帝以洪资高不许，洪曰：非以为荣，以有丹耳。帝从之。行至广州，刺史邓岳留，不听去，乃止罗浮山炼丹。在山积年，优游闲养，着述不辍。其自序曰：洪体之进趁之才，偶好无为之业。假令旧翅，则能凌厉霄玄，骋足则能追风蹑景。犹欲戢劲翮於尺钨之群，藏逸迩於跛驴之伍。岂尸大块禀我以寻常之短羽，造化假我以至驽之赛足。自卜者审不能者上，岂敢力苍蝇而慕冲天之举，策跛鳖而追飞兔之轨哉，是以望绝於荣华之涂而志安乎。穷圯之域，华蕾有八珍之甘，蓬华有藻税之乐也。世儒徒知服膺周孔，莫信神仙之书，不但大笑之，又将毁谤真正。故予所着《抱朴子·内外篇》，凡一百一十六篇，虽不足藏之名山，且欲缄之金匮，以示识者。盖以自号名其书云，洪博问学识，江左绝伦。着述篇章，富於班马。又精辩玄迹，析理入微。一日坐至日中，兀然若睡而卒，年八十一。视其颜色如生，体亦柔软，举入棺甚轻如空衣，盖尸解仙去矣。
　　道权
　　王羲之，字逸少，司徒导之从子也。善隶书，为古今之冠。论者谓其笔势，以为飘若游云，娇若惊龙。每自称我书比锺县当抗衡，比张芝草犹当鸦行也。深为从伯敦导所器重，起家秘书郎，后为右军将军会稽内史。羲之推好服食养性，不乐在京师。初渡浙江，便有终焉之志。会稽有佳山水，名士多居之，谢安未仕时亦居焉。尝与同志宴集於山阴兰亭，羲之自为序，或以潘岳金谷诗序方之，王羲之比於石崇，闻而甚喜。性爱鹅，山阴有道士养好鹅，羲之往观焉。意甚悦，因求市之。道士云：能为写《道德经》，当举群相赠耳。羲之欣然，写毕，笼鹅而归，其任率如此。后称病去郡，於父母墓前为文，自誓不复出仕。既去官，与东上人士尽山水游之，又与许先生迈共修服食采药。卒年五十九。
　　道品
　　许迈，字叔玄，一名映，丹阳句容人。总角好道，潜致幽契。曾从郭璞筮卦，遇大壮之大有，上六爻发，谓曰：君元吉，自天宜学轻举之道。初师鲍说，受中部法及《三皇内文》。一旦辞家，谓余杭悬溜山近延陵之茅山，是洞庭西门，港通五岳，陈安世、茅季伟所尝游处。於是立精会於悬溜，而往来茅岭之洞室。朔望时节还家定省，而父母既终。乃遣妇孙氏还家，散发去累，政名玄字。远游与王右军父子周旋，子猷乃修在三之敬。尝遗羲之书云：自山阴南至临安，多有金堂玉室、仙人芝草，左元放之徒汉末诸得道者皆在焉。永和四年秋，绝迹於临安西山，又入在临海赤山，遇良友王世龙赵道玄傅太初者，遂师世龙。授解束之道，修反行之法，服玉液朝脑精。二三年中，面有光华，还颜反少，极为成道。於是茅司命劫定录君举之，使奏闻上宫，移名东方，署为地仙。时三官都禁左郎遣典柄侯周舫，主非使者严白虎来於赤山中，即欲执之以去，且请其罪状。出丹简罪簿，各执一通，而问映云：夫欲学道慕生、上隶真人，玄心柄邈、恭诚高灵者，当得世功相及、祸恶不遘，阴德流根、仁心上逮，乃可步真索仙、度名洞府耳。云何父手杀谢弓，且乱逆三光。又许朝斩李记之头以代蔡扶之级，又走斩射潘蔡等，支解铃下曹表等，水沉汤云之尸，火烧徐昂之骸。绞杀桓整，剑割振嗜，酷害虐暴，刑滥四十有三。张皇冤事在天帝祸戾山，积善功无一。又汝本属事帛家之道，血食生民，通愆宿责，列在三官。而越幸网脱，奉隶真气。父子一家，各事师主。同生乖戾，不共祭酒。罪咎之大，阴考方加。有如此积罪，亦无仙者，当可得欺太上之曹使，汝得名刊不死之紫镰耶。汝其无对者，有司必执也。映自强长啸，振褐抚发，尔乃整气扉口，叱叱而答曰：大道无亲，惟善是与。天地无心，随德乃矜。是以圾泉流血，无违龙髯之举。三苗丹野，涿鹿绛草，岂妨大圣灵化，高通上达耶。吾七世父许子阿者，积仁着德，阴加乌兽，遇凶荒之年，人民饥馑，加之疫疠，百遗一口。阿乃施散家财，拯其众庶，亲营方药，勤劳外舍。临人之丧，如失其亲。救人之患，如己之疾。已死之命悬子，阿手垂穷之身，抚之如子。度脱凶年，赖阿而全者四百八人。仁德不坠，后当锺我等。是以功书上帝，德刊灵阁，使我祖根流宗泽，应光后绪。故使垂条结华，生而好仙，应得度世者五人，登升者三人，录名太上策简青宫，岂是尔辈所可豫乎。言毕，纺等豁然而笑。时司命君即遣中候李遵握火铃而来呵摄之，於是纺及白虎乃走去耳。李遵未来之时，映惧怖失胆亦丧气矣。亦赖其师王世龙助映为答到，亦几至败也。於是即得度名东宫，当为仙之中者。云梁乾化三年七月，封归一真君司命君大茅君也。
　　道权
　　谢安，字安石，陈郡阳夏人。世儒学，行少，有重名。寓居会、稽，出则渔弋山水，入则言味属文。无处世意，坐石室，临浚谷悠然，叹曰：此亦伯夷何远。安善谈庄老，一日与支许共集王蒙家。安顾谓诸人：今日可谓彦会，时既不可留，此集固亦难常，当共言味以写其怀。许便问主人有《庄子》否，正得《渔父》一篇。谢看题，便各请四坐通。支道林先通，作七百许语，叔致精丽才，藻奇拔众，咸称善。於是各言怀毕，安问曰；卿等尽不。皆曰：今日之古。，少不自竭。安后粗难，因自叔其意，作万余言，才峰秀逸。既自难千加，意气拟托，萧然自得，四坐莫不厌心。支谓曰：君一往奔诣，故复自佳耳。简文帝时为相曰：安石既与人同乐，不得不与人同忧。召之必至。时弟万总藩任之重，安虽处衡门，其名犹出万之右，自然有公辅之望。年四十余，始有仕进志，征西大将军请为司马。将发新亭，朝士咸送。高嵩戏之曰：卿屡违朝旨，高外束山，诸人每相与言，安石不肯出将如苍生何，苍生今亦将如卿何。安后为相，值晋室多故，而能以雅量镇物，从容谈笑。折桓温不轨之气，举用群才，破符坚百万之师。其功烈不在王导、温娇之下。安虽受朝，寄束山之志始末不渝。及出镇新城，尽室造泛海之装，欲领经略，粗定自江道还束。雅志未就而薨，韶赠太傅，谧文靖，西山真德秀，谓安石秉政十有六年，始则遏强臣篡窃之谋，终则挫强敌并吞之锐，其功伟矣。然安石初心未尝为功名计也？其高情雅度，庶几乎孔明、子房之风。
　　道品
　　杨羲，字义和，昊郡人，徙家句容。晋咸和五年庚寅岁九月生。幼而通灵，美姿容，善言笑。工书画，与王右军并名海内。许先生迈长史穆年并悬殊，而早结神明之交。简文帝为琅琅王，进位承相用，长史荐为公府舍人。及帝即位，乃不求迁。叔高蹈遗荣，精思致感。永和五年受中黄子制虎豹法，六年从魏夫人长子刘璞传灵宝五符，时年二十一。兴宁三年六月感紫虚元君紫微夫人、九华安妃降于家，或降长史山癣，癣在茅山。所传经诰转使录示许君父子，至是遂为长史传经之师。九华安妃应运为俪，尝告之曰：明君夷质虚闲，秘构玉朗兰渊，高流清响金宫。所谓能珍宝藏奇，幽真内焕。标拂灵篇，乘数顺生。素德神园，丹金玉清。兴烟拔景，冥鼓遐声也。必三事大夫，侍宸帝躬。高佐四辅，承制圣君。理生断死，赏罚鬼神。摄命千灵，封山召云。主察阴阳之和气，而加为昊越鬼神之君也。三官中常有谚谣云：杨安大君，董真命神。正我等之谓耳。君将乘龙驾云，白日升天。若其不耐风火之烟，欲抱真形於幽林者，且可寻剑解之道，作告终之术乎。自尽出默之会，隐显之边。临时分处，有任於明君矣。西城总真王君又教服日月之华法。简文帝从而师之，以太元十一年丙戌岁解驾，年五十七。宋宣和劝书曰：朕存婴霄府，盼景龙台。瞻秀之神乡，企九华之妙诲。钦厥列仙之躅，昭兹阐化之功。束华上佐司命扬真人，积学洞微，研心合漠。得中黄之隐诀，受南真之秘传。董司昊越之疆关，总神灵之要方。翎扬於至道，宜褒极於隆名。庶期冲鉴之临，永侈蕃棋之锡。可特封洞灵显化真人之号。
　　道品
　　许穆，字思玄，一名谧，汝南平舆人。六世沮光，徙居丹阳。以永兴二年乙丑岁生。起家太学博士，出於余姚令，征为尚书郎，迁郡中正护军长史，给事中散骑常侍。外混世业，内修真学。尝慕兄远游之高轨，值简文晏驾专静山庐。与杨君深结神明之契，兴宁中众真降杨备传经诰。太元元年解化，年七十二。子侄礼定虚柩於郭西大墓。真诰云：君挺命所基绿业已久，乃周武王九宫上相长里薛公之弟。兼许肇遗功，复应垂祉后胤。故乘运托生，因资成道。玉剖所授为上清真人，爵登侯伯，位编卿司。理仙抚治，佐圣牧民矣。宣和劝书曰：朕降总真之玉境，陆耀景之龙台。爰授历於元肩，以济生於下土。凡着功於道品，咸进位於仙宗。上清真人许长史，清素外融，神明内得。灵音斐畅，密参群圣之游。钦驾超遥，高佐上清之理。方流罗於大梵，宜崇配於德名。庶昭丕佑之临，益广元为之化。可特封太元广德真人。
　　道品
　　许刻，字道翔，小字玉斧，长史第三子也。清颖莹洁，特绝世伦。生咸康七年辛丑岁正月。郡举上计缘主簿祖司徒府，辟缘并不赴，立宅句曲之雷平山前，密修上道。兴宁三年七月，紫微夫人降教。自是与众真酬接书疏，备修回元飞步二景、仪璘之法。尝愿早游洞室，不欲久停人世。以太和五年庚午岁，诣北洞告终。北洞良常洞也。时年三十。耆旧相传云：缘在北洞石坛上烧香礼拜，因伏而不起，明旦视形如生。茅小君授言，许子乃能委形冥化，从张镇南之夜解。镇南即天师第三代系师鲁也。自此居方隅洞馆，常来四平方台。真诰云：后十六年当度束华为上清仙公，隐居称为玄中真师者也。宣和封混化元一真人。诰词曰：紫极涵元，虽鸿蒙於一气。丹台列籍，实综第於万真。凡褒位於仙宗，盖恢功於道甫。束华侍晨、上清仙公许真人，研三神以观妙，凝九纬以挺生。北洞告终，自适幽人之介。束华蹑景，独超上相之游。虽高谢於世名，其敢志於仁荫。尚期冲佑，益阐元纲。
　　道隐
　　刘鳞之，字子骥，一字遗民，南阳人。少尚质素，虚退寡欲。不修仪操，人莫之知。好游山泽，志在逐逸。尝采药衡山中，深入忘返。见一僩水，水南有二大菌。一菌闭，一菌开。水探广不得过。或说困中皆仙方灵药诸杂物，磷之欲更寻索，终不复知处也。凡人致赠，一无所受。去磷之家百余里，有一孤姥病将死，叹息谓人曰：谁当埋我，惟有刘长史耳。何由令知，鳞之先闻其有患，故往候之，值其命终，乃身为营棺殡送之。其仁爱恻隐如此。一日闻武陵溪渔人得入桃花源，听然欲往。未果，寻而卒。《陶征士记》中称为高尚士，固可想其人矣。
　　道卫
　　索袭，敦煌人也。虚靖好学，不应州郡之命。举孝廉贤良方正，皆以疾辞。游思於阴阳之术，着天文地理十余篇，多所启发。张茂时与敦煌太守阴澹奇而造焉，经日忘返，会病卒，年七十九。澹素服会葬，赠钱二万。澹曰：世人之所有余者富贵也，目之所好者五色也，耳之所玩者五音也。而先生弃众人之所收，收众人之所弃。味无味於恍惚之际，兼重玄於众妙之内。宅不弥亩，而志忽九州。形居尘俗，而柄心天外。虽黔娄之高远，庄生之不愿，蔑以过也。乃缢玄居先生。
　　真隐
　　张忠，字臣和，中山人也。永嘉之乱，隐於泰山。恬静寡欲，清虚服气。餐松饵木，修导引之法。不修经典劝教，但以至道虚元为宗。其居依重岩深谷，凿地为穴室。弟子亦以穴居。去忠六十余步，五日一朝。其教以形不以言，弟子受业观形而退。立道坛于穴上，每旦朝拜之。食用瓦器，凿石为釜。左右居人绩之衣食，一无所受。好事者颇或问以水火之祥，忠曰：天不言，而四时行焉，万物生焉。阴阳之事，非穷山野叟所知，其遣诸外物类如此，在期颐而视听无。爽符坚遣使召之，赐以衣冠，辞曰：年朽发落，不堪衣冠，请以野服入见。坚谓之曰：先生考盘山林，研精道素。独善之美有余，兼济之功未也。故远屈先生，将任齐尚父。忠曰：昔因丧乱避地泰山，与乌兽为倡，以全朝夕之命。属尧舜之世，年衰志谢，不堪展效。尚父之昆，非敢窃拟。山柄之性情存岩窦，乞还余齿，归死岱宗。坚以安车送之，行达华山叹曰：我东岳道士，殁於西岳，命也。奈何行五十里，及关而卒。使者驰驯白之，坚遣黄门郎韦华持节策吊，赐命服，镒曰：安道先生。
　　道儒
　　宋纤，字令文，敦煌效谷人也。少有远操沉靖，不与世交。隐居酒泉南山，明究经纬，弟子受业三千余人。酒泉太守马岌，高尚士也。具威仪，呜铙鼓造焉。纤重楼深阁，距而不见。岌叹曰：先生名可闻，而身不可见。德可仰，而形不可睹。吾而今而后，知先生人中龙也。铭诗於石壁曰：丹崖百丈，青壁万寻。奇木蓊郁，蔚若邓林。
　　其人如玉，惟国之琛。室迩人远，实劳我心。卒时年八十三，镒曰：玄虚先生。
　　道默
　　陶淡，字处静，太尉侃之孙也。幼孤好导养之术，谓仙道可期。年十五六，便服食绝谷，不昏娶。家累千金，僮客百数。淡终日端拱，曾不营问。颇好读《易》，善卜筮。於长沙临湘山中结庐居之，养一白鹿以自偶。亲故有候之者，辄移度榈水，莫得近之。州举秀才，淡遂转逃罗县埤山中，终身不返，莫知所矣。
　　道隐
　　陶港，字渊明，侃曾孙也。少怀高尚，博学善属文。颖脱不羁，任真自得。尝着《五柳先生传》，以自尸曰：先生不知何许人也，亦不详其姓字。宅边有五柳树，因以为号焉。闲靖少言，不慕荣利。好读书，不求甚解。每有会意，便听然忘食。性嗜酒，家贫不能常得。亲旧知其如此，或置酒而招之。造饮辄尽，其在必醉。既醉而退，增不吝情去。留环堵，萧然不蔽风日。短褐穿，结箪瓢屡空，晏如也。常着文章自娱，颇示己志。忘怀得失，以此自终。赞曰：黔娄有言，不戚戚於贫贱，不汲汲於富贵。极其言，兹若人之俦乎，酣畅赋诗以乐。其志无怀氏之民欤，葛天氏之民欤。其自序如此，时人以为实录。自以曾祖晋氏宰辅，耻复屈身。后代自宋高祖王业渐隆，不复肯仕。所着文章皆题其年月，义熙以前明书晋氏年号，自永初以来唯云甲子而已。尝言五六月北窗下卧遇冻风暂至，自谓是羲皇上人。元嘉四年卒，年六十三。颜延年诛之，谧曰：靖节征士。
　　道品
　　陆修静，字元寂，昊兴东迁人。父琳九征不起，谧高道处士先生。疏有重输，足有双踝，掌有大字，背有斗文。笃好文籍，旁究象纬。及长好方外游。南诣衡湘九疑，访南真之遗迹。西至峨眉西城，寻清虚之高躅。宋元嘉末市药京邑，文帝召不往，因还庐山。明帝泰始三年，韶江州刺史王景宗礼聘来朝，劲住后堂，又劲会于华林园之延贤绾，王公毕集。先生鹿巾谒帝而升，帝肃然加敬，遂以受季真取到杨许真人上清经法动付。先生总括三洞，为世宗师。仍动北郊天印山立崇虚绾，为传经宗坛。明年帝疾，即其馆修金录斋。一夕有黄气如宝盖状，弥覆坛宇。帝复感异梦，疾良愈。元徽五年正月，忽若趋装，将还旧山，弟子皆讶之。乃三月二日鲦然解化。动送冠履，藏简寂观。谧曰：简寂先生宣和赠丹元真人。
　　道言
　　董京，字威辇，不知何郡人。初与陇西计吏俱至洛阳，被发而行，逍遥昤咏，常宿白社中。孙楚时为着作，数就社中与语。后数年遁去，莫知所之。於其寝处，唯有一石竹子及诗二篇，其一曰：乾道刚简，坤体敦密。芒芒太素，是则是述。末世流奔，以文代质。悠悠世事，孰知其实。逝将去此至虚，归我自然之室。又曰：孔子不遇，时彼感麟，麟乎麟胡不遁世以存真。
　　道化
　　单道开，敦煌人。常衣厅褐，或赠以缯服，皆不着。不畏寒暑，昼夜不外。恒服细石子，一吞数枚。日一服，或多或少。好山居，而山林诸神见异形试之，无惧色。石季龙时从西平来，一日行百里。至秦州，表送到邺，季龙令佛图澄与语，不能屈也。澄曰：此道士观国兴衰，若去者，当有大乱。及季龙末，道开南渡许昌，邺中大乱。升平三年至京师，后至南海入罗浮山，独处茅茨，萧然物外。年百余岁卒于山舍。动弟子以居置石穴中，弟子乃移入石室。陈郡袁宏为南海太守，登罗浮石室口，见道开形骸如生，香火瓦器犹存，叹曰：法师行业殊群政，当如蝉蜕耳。乃为之赞云。
　　南史
　　道隐
　　宗炳，字少文，南阳人。宋武帝既诛刘毅领荆州，问毅府谘议参军申永曰：今日何施而可。永曰：除其宿衅，倍其惠泽，贯叔门次，显擢才能而已。武帝纳之，乃辟炳为主簿。不起，问其故，答曰：柄丘饮谷三十余年，岂能折腰为趋走吏耶。帝善其对而止。炳妙善琴书图画，精於言理。每游山水，往辄忘归。兄臧为南平太守，逼与俱还。乃於江陵三湖立宅，闲居无事。召为太尉行参军，骠骑道怜命为记室，并不就。衡阳王义季为刻州，亲至其室，与之欢宴，命为谘议参军，终不起。好山水，爱远游。西陆荆巫．南登衡岳。因疾还江陵，叹曰：老疾俱至，名山恐难褊睹，唯澄怀观道外以游之。凡所游履，皆图之於壁，谓人曰：鼓琴动操，欲令众山皆响。古有金石弄为诸桓所重，桓氏亡，其声遂绝，唯炳传焉。文帝遣乐师杨欢就受之。
　　道儒
　　沈道虔，昊兴武康人。少仁爱，好《老易》。居县北石山下精庐，与诸孤兄子共釜庾之，资困不改节。受琴於戴达，王敬弘深敬之，州凡十二命，皆不就。有窃其园菜者，外还见之，仍自逃隐，待窃去乃出。又有拔其屋后大笋，令人止之曰：惜此笋，欲得成林，更有佳者相与。乃遣买大笋送与之，盗者惭不取，道虔使置其门内而还。乡里少年相率受业道虔，常无食以立学徒。武康令孔听之厚相资给，受业者咸得有成。文帝闻之，遣使存问。道虔年老蔬食，恒无经日之资，而琴书为乐，孜孜不倦。卒，子慧锋修其业，不就州辟。
　　道隐
　　刘凝之，字隐安，南郡枝江人也。慕老莱严子陵，为人拒其家财，与弟及兄子立屋於野外，非其力不食。州里重其德行，辟召并不就。临川王义庆、衡阳王义季并遣使存问？凝之答书，顿首称仆，不修百姓礼。人或讥焉，凝之曰：昔老莱向楚王称仆，严陵亦抗礼光武，未闻巢许称臣尧舜。时刑州年饥，义季虑凝之馁毙，饷钱十万。凝之大喜，将钱至市门，观有饥色者悉分与之，俄顷立尽。性好山水，一日一携妻子泛江湖，隐居衡山之阳，登高岭绝人迹，为小屋居之。采药服食，以终其身。
　　道隐
　　褚伯玉，字元璩，昊郡钱唐人。少有隐操，寡嗜欲。年十八，父母为婚，娶妇入前门，伯玉从后门出。遂往刻中居瀑布山，性耐寒暑，时人比之王仲都。在三十余年，隔绝人物。王僧虔为昊郡，苦礼致之。伯玉不得已，停郡信宿，才交数言而退。高帝即位，手诏昊会二郡以礼迎遣，又辞疾。上不欲重违其志，劫於刻县白石山立太平馆居之。卒年八十六。伯玉常居一楼，上仍葬楼所。孔珪从其受道法，为於馆侧立碑。
　　道儒
　　顾欢，字景怡，一字玄年，昊郡盐官人。年六七岁知推六甲。家贫，父使田中驱雀，作《黄雀赋》而归。二雀食稻过半，父怒将挞之，见赋乃止。乡中有学舍，欢贫无受业，於舍壁后倚听无遗忘者。夕则然松节读书，或然糠自照。及长笃志不倦，闻昊兴束迁邵玄之能传五经文句，假为书师，从之受业。年二十余更从豫章雷次宗，谘玄儒诸义。母亡，水浆不入口六七日，庐于墓次。遂隐居不仕，於刻中天台山开馆聚徒受业，常近百人。性好黄老，修服食。不与人通，每旦出户，山禽集其掌取食。兼解阴阳书为术数，多效验。山阴白石村往往邪病，村人告诉求哀於欢，欢乃往村中为讲老子，病者皆愈。又有病邪者问欢，欢曰：家有何书。答曰：唯有《孝经》。欢曰：可取《仲尼》居置病人枕边恭敬之，自酸也。病者果愈，人问其故，答曰：善禳恶，正胜邪，病所以痒。孔珪尝登岭寻欢，共谈四本，欢曰：夫中理唯一，岂容有二，四本无正，失中故也。於是着《三名论》以正之。．欢口不辩，长於着论。又注王弼《易》二击，学者传之。齐高帝辅政后为扬州主簿，及践祚乃至，称山谷臣。进《政纲》一卷，优诏称美，束归赐尘尾素琴。知将终，赋诗言志，曰：五涂无恒宅，三清有恒舍。精气因天行，游魂随物化。鹃鹏适大海，蜩鸠之桑拓，达生任去留，善死均日夜。委命安所乘，何方不可驾。翘心企前觉，融然从此谢。自克死日，自择葬时，卒於刻山，时年六十四。身体香软，盖尸解仙化焉。还葬旧墓，木连理生於墓侧，县令江山图表状。
　　道儒
　　杜京产，字景齐，昊郡钱唐人也。少恬静闭意荣宦，博涉文义，专修黄老。与同郡顾欢同契，於始宁束山开舍授学。建武初征为员外散骑侍郎之职，京产曰：庄生持钓，岂为白屋所回。竟辞疾不就，卒。
　　道质
　　宗测，字敬微，宋征士炳之孙也。测少静退，不乐人问。常叹曰：家贫，亲老不择官而仕，先哲以为美谈。余窃有惑，诚不能港感地金、冥致江鲤，但当用天之道，分地之利。孰能食人重禄，忧人重事乎。骠骑豫章王疑辟为参军，测答府召云：何为谬伤海乌，横斤山木。豫王复遣书请之，测答曰：性同鳞羽，爱止山壑。眷恋松云，轻迷人路。纵岩岩流，有若狂者。忽不知老至，而今鬓发已白，岂容课虚责有，限鱼乌慕哉。欲游名山，乃写祖炳所作《尚子平图》於壁上。测长子宾官在京师，知父此旨，便求禄还为南郡丞，测遂付以家事。刺史安陆王子敬、长史刘寅以下皆赠送之，测无所受，唯宝老庄二书自随。子孙拜辞悲泣，测长啸不视，遂往庐山止祖炳旧宅。鱼复侯子响为江州，厚遣赠遗，测曰：少有狂疾，寻山采药。远来至此，量腹而进，松木度形，而衣薜萝，淡然已足，岂容当此横施。子响命驾造之，测避不见。唯与同志庾易刘此，宗人尚之等往来讲说。建武二年征为司徒主簿，不就卒。测善画，自图阮籍遇孙登於行郭，坐外对之。兼好音律，善《易老续》皇甫谧高《士传》三卷，又尝着《衡山庐山志》云。
　　道儒
　　沈麟士，字云祯，昊兴武康人。幼而俊敏，年七岁听叔父岳言玄宾，散言无所遗失，岳抚其肩曰：若斯文不绝，其在尔乎。及长，博通经史，有高尚之心。晦于邑之余，不溪家贫，以织帘为业。诵书口不息，乡人号为识帘先生。精於礼传，尝自话训乡曲。或劝之仕，答曰：鱼县兽槛，天下一契。圣人玄感，所以每履吉先。吾诚未能景行坐忘，何为，不希企日损。乃作《玄散赋》以绝之。讲经教授，从学士数十百人。各营屋宇居止其侧，时人为之语曰：昊羌山中有贤士，开门教授居城市。宗人吏部郎中渊、中书郎约等并表荐麟士义行，征为着作郎不就。乃与约等书曰：名者实之宾，本所不庶中央，无心空勤，南北为惠，反凶将在於斯。年过八十犹手钞，灯下细书，复成二三千卷，时人以为养身静默所致。制《黑蚝赋》以寄意，注《周易两系》、《庄子内篇》、《老子要略》与他经数十卷。卒于家，年八十五。临终遗教依皇甫玄晏棺中贮《孝经》一卷，穿圹二尺置棺，不设几位，四时他席玄酒而奠，子彝奉而行之。昊郡陆惠晓、张融皆为之诛，唐刺史颜真卿撰《沈氏述祖德记》，表庆树于祖碑以旌其美焉。墓在金鹅山。
　　道质
　　庾易，字幼简，新野人也。志性恬静，不交外物。临川王映临州表荐饷麦百斛，易谓使人曰：走樵采麋鹿之伍，终身毛褐。驰骋日月之车，保自耕之禄，於大王之恩亦已深矣。固辞不受。以文义自乐，安西长史袁象钦其风，赠以鹿角书格、蚌盘研、白象牙笔，并赠诗曰：白日清明，青天寥亮。昔闻巢许，今睹台尚。易以连理几竹翘书格报之。建武三年诏征为司空主簿，不就卒。
　　道儒
　　庾承先，字子通，颖川郎陵人也。沉静有志，是非不涉於言，喜愠不形於色，人莫能窥也。玄经秘典靡不该综，九流七略咸所精练。乃与道士王僧镇同游衡岳，鄱阳忠烈王钦其风味，要与游处，令讲《老子》。远近名士，成来赴集。论难锋起，承先徐相酬答，皆得所未闻中。大通三年卢山刘慧斐至钊州，承先与之有旧往，从之荆峡学徒，因请讲《老子》。湘束王命驾临听，还山王亲祖道并赠篇什。
　　道品
　　陶弘景，字通明，秣陵人也。十岁得葛洪《神仙传》，读之谓人曰：仰青云睹白日，不觉为远矣。神仪明秀，朗目疏眉，细形长额耸耳，右膝有数十黑子。作七星文，读书万余卷，一事不知以为深耻。善琴棋，工草隶。未弱冠，齐高帝作相，引为侍读。除奉朝，请先生故事多所取焉。家贫，求宰县不遂。永明十年脱朝服挂神武门，上表辞禄。诏许之，赐以束帛，动所在月给狭苓五斤、白蜜二升以供服饵。及发公卿祖之征虏亭咸云：宋齐以来未有斯事。於是止於句容之句曲山，乃山中立馆，自号华阳，隐居人问。书剖即以隐居代名。始从束阳孙游岳，受符图经法，褊历江左诸名山，访求杨许诸真迹。尝谓门人曰：吾见朱门广厦，虽识其华乐而无欲往之心。望高岩瞰大泽，知此难立正，自恒欲就之。且永明中求禄得辄差舛，若不尔，安得为今日之事。先生为人圆通谦谨，出处冥会。心如明镜，遇物便了。言无烦舛，有亦随觉。永元初更筑三层楼，弟子宾客居其下，与物遂绝。特爱松风，欣然闻其响。有时独游泉领，望见者以为仙人。性好着述，尚奇异，尤明阴阳五行，风角星算，山川地理，方圆产物，医术本草。帝代历年尝造浑天象，高三尺许，地居中央。天转而地不动，以机动之悉与天会，云修道所须也。深慕张良为人，云：古贤无比。齐末为谶曰：水刃木为梁。及梁武兵至薪城，遣弟子戴猛之假道奉表。及闻议禅，代先生授引图谶，数家皆成梁字，令弟子进之。帝既早与之游，即位恩礼逾笃。先生已得神符秘诀，神丹屡成而报。帝每给药物，又服所制飞丹有验，益敬重之。得所上书，烧香虔受。帝使造年历至己巳岁，而加朱点实太清三年也。帝手动招之，锡以鹿皮巾。唯画两牛以答，一牛散放水草问，一牛着金笼头，有人执绳以杖驱之。帝笑曰：此人无所不作，欲教曳尾之龟，岂有可致之理。国家大事无不前以谘询，月中常有数信，时人谓为山中宰相。天监四年移居积金束僩，以修上道，自隐处四十许年。年逾八十而有壮容，仙书云：眼方者寿千岁。先生末年一眼有时而方。既妙解术数，逆知梁祚将覆。预制诗云：夷甫任散诞，平叔坐论空。岂应昭阳殿，化作单于宫。秘诗在筐，化去。后门人方稍出之。太同末士人竞谈玄理，不习武事，比侯景篡果在昭阳殿。逆期先知去日，为告逝篇。大同二年卒，年八十一。赠中散大夫，谧贞白先生。所着山世书数百卷，弟子受法者三千余人。从子栩撰《华阳隐居陶先生本起录》，《昊兴谢沦撰》、《陶先生小传》，《李渤撰梁》、《茅山贞白先生传》，贾嵩撰《蓬莱都水监陶真人内传》。宣和封宗元栩教真人诰，诰词曰：朕膺琅霄之景命，握龙汉之宝符。盖将敷畅灵音，恢崇道化。阐微言於至教，荐休命於列真。蓬莱都水监陶隐居振迹荣罗，惧精华，阙神交，无累迹，虽相於山中，诚感夙通。赋已仙於海上，顾德名之莫拟，岂妙荫之敢忘，尚都显号之荣，永介涵生之祉。
　　玄品录卷之三竟
　　玄品录卷之四
　　句曲外史吴郡海昌张天雨集
　　南史
　　道品
　　周子良，字元和，茅山陶隐居之弟子也。本豫州汝南县人，寓居丹阳建康西乡清化里。祖文朗宋江夏王国左常侍所生，父耀宗文朗第五子，郡五官缘，早卒。继父耀旭，扬州议曹从事。母永嘉徐争光怀娠五月，梦室中仙圣皆起行四面来远己身，以建武四年丁丑岁正月二日人定时生。十岁随母还永嘉，天鉴七年隐居束游海岳度娇，至永嘉憩于天师治堂，而子良始已寄治内住，时年十二。因求入山服节为弟子，始受《仙灵录》、《老子五千文》、《西岳公禁虎豹符》，便专心於香灯之务。凡好书画，人问杂仗经心则能。后随往南霍及反木溜，十一年从还茅岭，进受《五岳图》、《三皇内文》。十二年秋其家中表亲族来投山居，乃出，就西阿别解住。子良密受灵旨、降真接仙。而隐居未尝有疑。盖自十四年乙未岁五月二十三夏至日，忽尔寝外弥纶，良久乃起，是为感降之始。其年十月二十七日，日跌后平外尸解，时年二十。隐居料理筐蕴而永无遗记，十一月甲子旦因往燕口洞，果得一大函书。遂登崎岳钩取，拜请将还，即是从来受旨所封。函中皆散纸杂揉，乃依日月次第类为《周氏冥通记》四卷。隐居又撰《周玄人传》於记前，进之武皇帝。子良盖三生学道，初生周达家，次生刘伟家。学道精勤之福方流今身，已经三过上仙籍。其中或犯非法而复落去，故经生死乃遂始得保命府，改名太玄，字虚灵，为保籍丞。后更奏束华为保晨司，而刻名紫玉之简者矣。众真降教玄旨，具于本记中也。
　　道术
　　孙文韬，一名韬，字文藏，会稽刻县人。入茅山师隐居，参受真法。及见杨许三真手书上经，稍学模写，遂大巧妙。后学大王书，殊有深分，当时称之。华阳南洞九锡文碑，许长史旧馆坛碑，并韬之迹也。南｀洞碑阴云：文韬心柔容毅，迹方智圆，既业不群物，故异简刊焉。所谓异简之刊，山中绝考矣。
　　道儒
　　马枢，字要理，扶风郡人也。博极经史，尤精《周易》、《老子》义。邵陵王纶为南徐州刺史，引为学士。遇侯景之乱，纶举兵援台，留书二万卷付枢，枢肆志寻览，殆褊乃喟然叹曰：吾闻贵爵位者，以巢由为栓桔。爱山林者，以伊吕为莞库。束名实，则董芥柱下之高。骯清虚，则枇糠席上之说。稽之笃论，亦各从其好也。比求志之士，望途而息，岂天之不惠高尚，何山林之无闻甚乎。乃隐於茅山，有终焉之志。枢少属离乱，凡所居处，盗贼不入，依托者常数百家。陈元嘉元年文帝征为度支尚书，辞不应命。晚年目精洞黄，能视间中物。有白燕一双，巢其庭树。驯狎阑麻，时至几案。春来秋去，几三十年。大业十三年卒。撰《道觉论》行于世。
　　道品
　　薛彪之，晋陵人。少不狎俗，无羡荣秩。齐建武二年停东川采访真秘，三年乃反。启动於句曲大茅东岭洞天馆行道，松餐僩饮，弥历年岁也。馆即晋真人任敦成道之所，坛鳌犹存，殊有灵验。先生是以访古求真，而即地焉。
　　隋
　　道术
　　徐则，东海刻人也。幼沉静寡欲，受业於周弘正，善三玄，精於论议，声擅都邑。则叹曰：名者实之宾，吾其为宾乎。遂怀柄隐之操，杖策入缙云山，从学者数百人。陈太建中，应召来憩至真观，期月辞入天台山。因绝粒养性，所资惟松木而已。虽隆冬冱寒，不衣绵絮。初在缙云山，太极真人徐君降而谓之曰：汝年出八十，当为王者师，然后得道也。时晋主广镇扬州，闻其名，手书召之，则谓门人曰：吾今年八十有一，王来召我，徐君之言信而有征矣。遂诣王，王请受道法，则辞以时日不便。其后夕中命侍者取香火，如平常朝礼之仪，至五更而死。肢体柔弱如生，停留数旬颜色无变。王遣使送还天合藏之。时自江都至于天台，在道人多见则徒步云：得放还至其旧居。取经书道具分遗弟子，仍令诤扫一房，曰：有客至，宜延之於此。然后跨石梁而去，不知所之，须臾柩至，方知其灵化。时年八十二。王闻而益异之，遣画工图其像，柳警为之赞云。
　　张羡初仕后周，为司成中大夫，撰老子庄子议几五十二篇，名日《道言》。
　　唐
　　道品
　　王远知，琅琅人。祖景贤梁江州刺史，父昙选陈扬州刺史，母驾部郎中丁超女也。尝昼寝梦灵凤集其身，因而有娠，又闻腹中啼声。沙门实志谓昙选，日生子当为神仙宗伯。远知生於梁大通二年，少聪敏，博综群书。初师宗道先生臧矜，后入茅山嗣修陶隐居经法。陈主闻其名，召入重阳殿令讲论，甚见嗟赏。及隋炀帝为晋王镇扬州，使王子相柳顾言相次召之，远知乃来谒见，斯须而须发变白，王惧而遣之，顷复其旧。炀帝幸涿郡，员外郎崔凤举就邀之，见於临朔宫，帝躬执弟＃１子礼，勃都城起玉清玄坛以处之。及幸扬州，谏不宜远去京国，帝不能从。唐高祖之龙潜也。远知尝密传符命。武德中太宗平王世充，与房玄龄微服以谒之，迎谓曰：此中有圣人，得非秦王乎。太宗因以实告，远知曰：方作太平天子，愿自爱。太宗登极将加重位，固请归山。贞观九年勃润州於茅山置太平观，并度道士，降玺书曰：先生操履夷简，德业冲粹。屏弃尘杂，柄志玄虚。吐故纳新，食芝饵木。念众妙於三清之表，返华发於百龄之外。道迈前烈，声高自古。非夫得秘诀於金坛，受幽文於玉岌者，孰能与於此乎。朕昔在藩朝早获问道，眷言夙范，无忘寤寐，近览来奏请归旧山，已有别动。不遗高志，并许置观，用表夙心。未知先生早晚以届，江外所营楝宇，何当就功。伫闻委曲副兹引领，近已令太史令薛颐等往诣，令宣朕意。其年八月十四日谓弟子潘师正曰：吾见仙格，以吾小时误伤一童子吻，不得自白日升天，见署少室伯。将行在即，至十六日沐浴加冠衣，焚香而寝，顾问侍者曰：日时早晚。对曰：辰时。曰：好。即整冠而化，年一百二十六岁。调露二年，赠太中大夫，镒曰：升真先生。则天嗣圣，加赠金紫光禄大夫，天授二年改镒曰：升玄先生，时称王法主云。
　　道言
　　徐洪客，泰山道士也。隋乱贻李密书曰：大众久聚，恐米尽人散，师老厌战，难以成功。宜乘进取之机，因士马之锐，沿流东指直向江都，执取独夫，号令天下。密壮其言，以书招之，洪客竟不出，莫知所之。致堂胡君曰：洪客之谋奇而正，非惟李密不及，唐诸人皆不及也。天下未尝无才，或隐屠贩寄於盗贼。洪客魏征优游黄冠中，而抱匡时之略，怀济世之具，而人不知也。隋炀无道，民怨可也，军叛可也，士大夫去之可也。为道士柄身烟霞，脱迹尘垢。人君得失，天下理乱，何预己事。而慷慨发言，探达要领，劝人次策，直取独夫。诗云：人之秉彝，好是懿德。其此之谓矣。然李密不足与言，洪客无乃未知。晋阳兴师，或无路自达，聊於蒲城公发之耶。以此一言，观其人胸中之奇固多矣。而迄不自见，虽太宗得天下，亦寂无所传闻，岂已死欤，抑如黄石公鲁仲连之流欤。呜呼，可谓高士矣。
　　道权
　　魏征字玄成，魏州曲城人。少孤落魄，弃赀产不营，有大志。隋乱隐为道士。后佐太宗，以直谏劝行仁义。致贞观太平，为一代宗臣。《唐书》本传不备录。
　　道卫
　　薛颐，河东汾阴人。少好玄言。大业中去俗为道士，解天文律历。炀帝时引入玉清观内道场，亟令章醮。武德初遣直秦府，颐尝密谓秦王曰：德星守秦分，王当有天下，愿王自惜也。累迁至太史令。贞观中将封禅泰山，有彗星见，颐因言考诸玄象，恐未可东封。会褚遂良亦言其事，於是乃止。颐后上表请复为道士，太宗为置紫府观於九丰山，拜颐中大夫，行紫府观主事。又劲於观中建一清台，候玄象，有灾祥、薄蚀谪见等事，随状上闻。前后所奏与京台李淳风多相符契，淳风在隋亦尝为道士，号黄冠子，以论撰自见云。
　　道隐
　　王绩，字无功，绛州龙门人。性简放，不喜拜揖。兄通，隋末大儒也。绩累应孝悌廉洁举，授秘书正字不乐求为六合丞，以嗜酒不任事。时天下大乱，遂解去，叹曰：网罗在天，吾且安之。乃还乡里，有田十六顷。在河渚问有隐士仲长子光者，服食养性。绩慕其真素，徙与相近，子光疮未尝交语。尝与对酌，悠然欢甚。绩有奴婢数人种黍，春秋酿酒、养亮鸦、蒋药草自供。以《周易》、《老子》、《庄子》置床头，他书罕读也。欲见兄，辄渡河还家，爱游北山束皋，因号东皋子。乘牛经酒肆，或留数日。武德初以前官待诏门下省故事官，给酒日三升，或问待诏何乐耶，答曰：良酝可恋耳。贞观十八年卒。
　　道品
　　叶法善，枯苍人也。自曾祖三代为道士，皆传卜筮、摄养之术。少受符录，能厌劾鬼神。显庆中高宗闻其名，征诣京师，将加爵位，固辞之。留内道场供待特异，高宗时广征方士，合炼黄白。法善上言金丹难就，徒费财物，有亏政理，请柬其真伪。帝然其言，因令法善试之，出者九十余人，遂一切罢之。法善自高宗、则天、中宗历五十年，常往来名山，数召入禁中，尽礼问道。睿宗即位，称其有冥助之功，先天二年拜鸿胪卿，封越国公。仍依旧为道士，止於京师之景隆观。赠其父慧明银青光禄大夫，歙州刺史李邕撰碑。当时尊宠莫与为比。法善生＃２於隋大业之丙子，卒於开元之庚子，凡百七岁。八年诏曰：故道士鸿胪卿员外置越国公叶法善，天真精密，妙理玄畅。包括秘要，发挥灵奇。固以冥默难源，希夷罔测。而情柄蓬板，迹混朝伍。保黄冠而不杖，加紫绶而非荣。卓尔孤秀，泠然独往。胜气绝欲，贞风无尘。金骨外耸，珠光内耀。斯乃体应中仙，名升上德。朕尝听政之暇，屡询至道。公以理国之法，数陈昌言。谋参隐讽，事宣弘益。叹徽音之未泯，悲形解之俄留。曾莫整遗歼，良奄及水。惟平昔感怆于怀，宜申礼命，式旌泉壤，可赠越州都督。
　　道品
　　孙思邈，京兆华原人也。七岁就学，日诵千余言。弱冠善谈庄老及百家之说。洛州总管独孤信见而叹曰：此圣童也，但恨其器大，适小难为用耳。周宣帝时以王室多故，隐居太白山。隋文帝辅政，征为国子博士，称疾不起。尝谓所亲曰：过五十年当有圣人出，吾方助之以济人。及太宗即位，召诣京师，嗟其容色甚少，谓曰：故知有道者，诚可尊重，羡门广成，岂虚言哉。将加以爵位，固辞不受。显庆四年高宗拜谏议大夫，又固辞。上元元年辞疾请归，特赐良马及鄱阳公主邑司以居焉。当时知名之士宗令文、孟说、卢照邻等执师资之礼以事焉。思邈尝从幸九成宫，照邻留在其宅。时庭前有病黎树，昭一邻为之赋，其叔曰：癸酉岁余卧疾长安光德坊之官舍，父老云是鄱阳公主邑司，昔公主未嫁而卒，故其邑废时有孙思邈处士居之。孙君道合古今，学婵数术。高谈正一，则古之蒙庄子。探入不二，则今之维摩请耳。其推步甲乙，度量乾坤，则洛下闳安期先生之俦也。照邻有末疾，医所不能愈，乃问其道何如。思邈曰：吾闻善言天者，必质之於人。善言人者，亦本之於天。天有四时五行，寒暑迭代，其转运也。和而为雨，怒而为风，凝而为霜雪，张而为虹霓，此天地之常数也。人有四肢五脏，一觉一寐，呼吸吐纳，精气往来，流而为荣卫，彰而为气色，发而为音声，此人之常数也。阳用其形，阴用其精，天人之所同也。及其失也，蒸则生热，否则生寒。结而为瘤赘，陷而为瘫疽。奔而为喘，乏竭而为焦枯。诊发乎面，变动乎形。推此以及天地，亦如之故。五纬盈缩，星辰错行，日月薄蚀，孛彗飞流，此天地之危诊也。寒暑不时，天地之蒸否也。石立土踊，天地之瘤赘也。山崩土陷，天地之瘫疽也。奔风暴雨，天地之喘乏也。川渍涸竭，天地之焦枯也。良医导之以药石，救之以缄剂。圣人和之以至德，辅之以人事。故形体有可愈之疾，天地有可弭之灾。又曰：胆欲大而心欲小，智欲圆而行欲方。诗曰：如临深渊，如履薄冰，谓小心也。犀犀武夫，公侯干城，谓大胆也。不为利回，不为义疚，行之方也。见几而作，不俟终日，智之圆也。复问养性之要，答曰：天有盈虚，人有述危，不自慎，不能济也。故养性必先知自慎也。慎以畏为本，故士无畏则简仁义，农无畏则堕稼穑，工无畏则慢规矩，商无畏则货不殖，子无畏则忘孝，父无畏则废慈，臣无畏则勋不立，君无畏则乱不治。是以太上畏道，其次畏天，其次畏物，其次畏人，其次畏身。忧於身者不拘於人，畏於己者不制於彼，慎於小者不惧於大，戒於近者不侮於远，如此则人事毕矣。思邈自云：开皇辛酉岁生，至今年九十三矣。询之乡里，咸云数百岁。人话周齐，问事历历如见。以此参之，不啻百岁人矣。然又视听不哀，神采甚茂，可谓古之聪明博达不死者也。魏征等受诏修齐、梁、周、陈、隋五代史，恐有遗漏，屡访之，思邈口以传授，有如目睹。太子詹事卢齐卿，童幼时请问人伦之事，思邈曰：汝后五十年位登方伯，吾孙当为属使，可自保也。后齐卿为徐州刺史，思邈孙溥果为徐州萧县丞。盖初谓齐卿之时，溥尚未生而预知其事。凡诸异迹多类此。永淳九年卒，遗令薄葬，不藏冥器，祭杞无牲牢。经月余颜貌不改，举尸就木，犹若空衣，时人异之。注《老子》《庄子》，撰《千金方》三十卷，《摄生真录》、《枕中素书》、《三教会》各一卷，并行于代。
　　道术
　　周隐遥，字息元，居洞庭苞山。自云角里先生之后，山有其祖用。里村言其世数人得道，隐遥精修太阴炼形之术，不以昼夜更动息，不以寒暑易纤厚，不食而甚力，虽饮而无漏。贞观中召至长安馆，於内殿问修息之道，对曰：臣所修者，匹夫之事，功不及物。帝王一言之利，万方蒙福，得道之效速於臣。人区区所学，非万乘所宜留意。恳求归山，诏遂其所适。他日赞皇李德裕闻其有道，建宝历崇元圣祖院为供养之所，院在句曲山华阳南洞前，令狐楚有记。
　　道隐
　　田游岩，京兆三原人。初补太学生，后罢归，游於太白山。每遇林泉，会意辄留不能去。其母及妻子并有方外之志，与游岩俱游山水。二十余年后入箕山，就许由庙束筑室而居，自称许由束邻。调露中高宗幸嵩山，遣中书侍郎薛元超问劳其母。游岩山衣田冠出拜，帝令左右人扶止之，谓曰：先生养道山中，比得佳否。游岩曰：臣泉石膏育，烟霞疯疾。既逢圣代，得遂逍遥。帝曰：朕今得卿，何异汉获四皓乎。元超曰：汉高欲废嫡立庶黄绮方来，岂如陛下崇重隐沦，亲问岩穴。帝於是甚欢，因将游岩就行宫并家口给传，赴都授崇文馆学士，令与太子少傅刘仁轨谈论。帝后将营奉天宫幸嵩山，游岩旧宅先在宫侧，特令不毁，亲书题额悬其门，曰：隐士田游岩宅。
　　道质
　　卢鸿一，字颢然，本范阳人，徙家洛阳。少有学业，颇工篆籀楷隶。隐於嵩山，开元初遣使备礼，再征不至。五年下诏曰：朕以寡薄忝膺大位，尝恨玄风久替，淳化未升，每用翘想遗贤，冀闻上皇之训。以卿黄中通理，钩深诣微，穷太一之道，践中庸之德，确乎高尚，足伴古人。故比下征书，仁谐善绩。而每辄托辞，拒违不至。使朕虚心引领，于今数年。虽得素履幽人之贞，而失考父滋恭之命。岂朝廷之故与生殊趣耶，将纵欲山林不能反乎。礼有大伦，君臣之边不可废也。今城阙密迩不足为难，便勃资束帛之既，重宣斯旨，想有以翻然易节副朕意焉。鸿一赴征，六年至东都谒见，不拜宰相。遣通事舍人问其故，奏曰：臣闻老子言礼者，忠信之薄，不足可依，山臣鸿一敢以忠信奉见。上别召升内殿，赐之酒食，诏曰：卢鸿一应辟而至，访之至道，有会淳风，爰举逸人，用劝天下，特授谏议大夫。鸿一固辞，又制曰：昔在帝尧全许由之节，缅惟大禹听伯成之高，则知天子有所不臣，诸侯有所不友，逐之时义大矣哉。嵩山隐士卢鸿一抗边幽远，凝情篆素，隐居以求其志，行义以达其道，云卧林壑，多历年载，传不云乎。举逸人，天下之人归心焉。是乃飞书岩穴，备礼征聘，方伫献替，式弘理政，而矫然不群，确乎难拔。静己以镇其操，洗心以激其流，固辞荣宠，厚风俗不降其志。用保厥躬，会稽延陵，未可名屈。太原王霸终以病归，宜以谏议大夫放还山，岁给米百石，绢五十疋，充其药物。仍令府县送隐居之所，若知朝廷得失，具状以闻。将还山又赐隐居之服，并及草堂一所，恩礼特厚。鸿一有草堂图十志，好事者传宝之。
　　道儒
　　白履忠，陈留浚仪人也。博涉文史，尝隐居于古大梁城，人号为梁丘子。景云中征拜校书郎，寻弃官去。开元十七年刑部尚书王志惜表荐履忠，隐居读书，贞苦守操，有古人之风，堪为入阁侍读。及征至京师，履忠辞以老病。韶曰：处士前秘书省校书郎白履忠，学优网简，道贲丘园，探迹以见其微，隐居能达其志。故以汲引沬泗，物色夷门，素风自高，玄冕非贵，几杖云暮，章秩宜加。俾承礼命之优，式副宠贤之美，可朝散大夫。履忠寻表请还乡，手诏曰：孝悌立身，静退励俗，年过耆耄，不杂风尘。盛德与闻，通班是锡，岂惟旌贲山薮，实欲奖劝人伦。且游上京，徐还故里。乃停留数月而归。着《三玄精辩论》一卷，注《老子》及《黄庭内景经》，有文集十卷。
　　道品
　　潘师正，字子真，贝丘宗城人。少丧母，庐於墓侧，以至孝闻。大业中度为道士，师事王法主，尽以道家隐诀及符录授之。师正清静寡欲，居於嵩山之逍遥谷积二十余年，唯服青她饭松叶饮水而已。高宗幸束都，因至谷中，见其萧然独处，惟一薜荔绳床将朽，恻然问师正：山中何所须。对曰：所须茂松清泉，此山中不乏。又命作符书，辞曰：不解符书。帝与天后叹异之而去，明日步辈载至行宫，与语留连，信宿乃还。寻动所司於其所居造崇唐观，岭上别立精思院以处之。复改置奉天宫，又勃所司於逍遥谷口特开一门，号曰：仙游门。又於苑北面置寻真门，皆为师正立名焉。数步辇迎至之时，太常奏新造乐曲，帝令以析仙、望仙、翘仙为名，前后赐诗凡数十首，甚见尊礼。永淳元年将卒，谓弟子曰：吾默逐於此，乃复过劳世主惊扰灵岳，诚罪人也。汝等学道，不厌探眇。卒时年九十有八。帝与天后追思不已，赠太中大夫，谧体玄先生，诏司功王适撰碑文。
　　道术
　　刘道合，陈州宛丘人。初与潘尊师同隐嵩山。高宗闻其名，令於隐所置太一观以居焉，数召入宫。及将封泰山，属久雨，帝命於仪鸾殿作止雨之术，俄而霁朗。帝大悦，即令驰传先登太山以祈福佑。前后赐查，皆散与贫乏。高宗尝命其合还丹，丹成而上之。咸亨中卒。及帝营奉天宫，迁道合之殡室。弟子开棺，将易衣改葬，其尸唯空皮，而背上开折，有似蝉蜕，尽失其齿骨，众谓尸解。高宗闻之，叹曰：刘尊师为朕合丹，乃自服仙去矣。其所上者卒无异焉。
　　道品
　　司马子微，一名承祯，字子微，河内温人。周晋州刺史琅琅公裔孙。少好学，薄於为吏，遂为道士，事潘师正，传其符录及辟谷、导引、服饵之术。师正特赏异之，谓曰：我自陶隐居传正一之法，至汝四叶矣。子微尝褊游名山，乃止於天台山。则天闻其名，召至都，降手动赞美之，及将还，动麟台监李娇饯之於洛桥之束。景云二年睿宗遣其兄承纬就天台山迎之京师，入宫中首问阴阳术数之事，对曰：《道德经》言为道日损，损之又损，至於元为。且心目所知见者，每损尚未能已，岂复攻乎异端，增其智虑哉。帝曰：理身元为则清高矣，理国元为如何。对曰：国犹身也，《老子》曰游心於澹，合气於漠，顺物自然，而无私焉，而天下理。《易》日圣人者，与天地合，其德是知天，不言而信，不为而成，元为之旨，理国之道也。帝叹息曰：广成之言，即斯是也。子微固辞还山，仍赐宝琴一张及霞文被而遣之，朝中名士赠诗，李适为倡属和三百余人题日白云记。卢藏用因指终南山谓先生曰：是中大佳，何必天台。答曰：以余观之，仕宦之捷径也。藏用有惭色，盖其初隐於终南云。开元九年玄宗遣使迎入京，亲受法录，前后责赐甚厚，十年驾还西都，子微又请还天台，玄宗赋诗赠行。十五年复召至都，动於王屋山自选形胜，置坛室以居焉。子微因上言五岳洞府各有上清真人降任其职，山川风雨阴阳气序是所理焉，冠冕章服佐从神仙皆有名数，更请立斋柯之所以别山林之神。玄宗从其言，因动五岳各置真君祠一所，其像设制度依按道经创意为之。子微工篆隶书，玄宗命以三体写《老子经》，因刊正文句定着五千三百八十言为真本而奏上之。勃所居为阳台观，上自题其额，赐绢三百疋以充药饵之用。年八十九卒於王屋，其弟子表称解去之日有双鹤远坛，及白云从坛中涌出，上连于天。而师容色如生，玄宗探叹之，乃下制日．一司马子微心依道胜，理会玄远。褊游名山，密契仙洞。存观其妙，逍遥自得之场。归复其根，宴息无何之境。固以名登真格，位在灵官。林壑未改，遐霄已旷。言念高烈，有怆于怀。宜赠徽章用光丹录，可赠银青光禄大夫，镒贞户一。仍御制碑文，韦渠牟作传。
　　道华
　　吴筠，字贞节，华州华阴县人。少通经，善属文，举进士不第。性高洁，不奈流俗。入嵩山，依潘尊师为道士，传正一之法。苦心钻仰，乃尽通其术。开元中南游金陵，访道茅山，久之游天台观沧海，与有名士相娱乐。文辞传京师，玄宗闻其名，遣使征之。既至，召入大同殿，与语甚悦，令待诏翰林。一日问以道术，对曰：道术之精无如五千言，其诸文辞蔓语徒费纸剖耳。又问神仙修炼之事，对曰：此野人事，当以岁月功行求之，非人主所宜问。筠每开陈皆名教世务，以微言讽，天子重之。赐号宗元先生。天宝中李林甫杨国忠用事，纲纪日素，筠坚求还嵩山，累表不许，乃韶於岳观别立道院。绿山将乱，求还茅山。许之。既而中原大变，江淮多盗，乃束游天台刻中。与李白、孔巢父为方外交。有文集二十卷，权德舆为序，其《玄纲三篇》、《神仙可学论》等，为达识之士所称。筠之在翰林特承恩宠，高力士好佛，故尝短筠於上前，乃坚求放外。然其辞理宏探，文彩焕发，每制一篇，人争传写。虽李白之高放，杜甫之雄雅，能兼之者，其唯筠乎。
　　道权
　　李蹬，字长源，本居鬼谷。七岁知为文。开元十六年以奇童召对，张九龄尤所奖爱，呼为小友。及长博学，善治《易》。常游嵩华终南间，慕神仙不死术。天宝中诣阙献复黄帝九鼎议，帝忆其蚤慧，召讲《老子》有法，得待诏翰林。肃宗即位，灵武物色求访会，泌亦自至。已谒见，陈天下成败事。帝悦，将授以官，固辞，愿以客从，入议国事，出陪舆辈。众指曰：黄衣者圣人，白衣者山人。因赐金紫，拜元帅广平王行军司马。帝尝曰：卿侍上皇，中为朕师，今下判广平行军，是朕父子资。卿道义云：崔圆李辅国以泌亲信疾之。泌畏祸，愿隐衡山。有诏给三品禄，赐隐士服，为治室庐山中。泌尝取松穋枝以隐背，名曰养和。后得如龙形者以献帝，四方争效之。代宗立，召至舍蓬莱殿书阁。初泌不肉食，因赐第韶强食肉。德宗在奉天召，赴行在授左散骑常侍。泌始凿山开车道至三门以便瓖漕，以劳进礼部尚书。三年同平章事，帝尝从容言：卢杞清分敢言，然少学不能广，朕以古道，人皆指其奸，朕初不觉也。对曰：陛下能觉杞之恶，安置建中之祸，李揆和蕃颜真卿使希烈，其害旧德多矣。又杨炎罗不致死，杞挤陷之，而相关播怀光立功，逼使其叛，此欺天也。帝曰：卿言诚有之，然建中乱，卿亦知桑道茂语乎，乃命当然。对曰：夫命者已然之，言主相造命，不当言命，言命则不复赏善罚恶矣。帝曰：朕请不复言命。俄加崇文馆学士，修国史。泌请废正月晦，以二月朔为中和节。因赐大臣戚里尺谓之裁度，百官进农书以示务本。帝悦，乃着令与上巳九日为三令节，皆赐翻钱。燕会四年八月日蚀东壁，泌口东壁图书府大臣，当有忧者，吾以宰相兼学士当之矣。明年果卒。泌出入禁中，事四帝，数为权幸所嫉，尝以智免。且时时傥议能寤人主，亦自有建。明柳沘称两京之复，泌谋居多，其功乃大於鲁连范蠡云。
　　道品
　　李含光，广陵江都人。本姓弘，避则天讳易焉。家世业儒，父孝威，号贞隐先生，精黄老之术。神龙初含光以清行度为道士，居龙兴观。开元十七年，从司马子微於王屋山，一见目之曰：真玉清之容也。居嵩阳二十余年。司马仙去，玄宗召诣阙，与语叹曰：吾见含光，知司马真人犹然在世。一日问及金鼎，对曰：道德公也，轻举公中之私耳，时见其私，圣人存教，若求生询欲，则似击风。玄宗深感异之，召居阳台观。岁余称疾，乞归茅山，纂修经法。天宝四年十二月命中使资玺书征之，既至馆，於禁中每欲咨禀，必先斋沐，请传道法。辞以疾，复求还山。乃特劝杨许故宅紫阳观以居之，御制诗饯别，禁山中采捕鱼猎，食荤血者不得入。时经诰真迹已多散逸，奉诏搜访，备得宝书进上之复召。山人王昱请含光楷书上经十三纸以补阙，若曰：欲得神仙，手笔代代相续耳。七年三月十八日玄宗受三洞经录于大同殿，遥礼度师，赐号玄静先生，法衣一袭以伸师资之礼。大历四年十一月十四日坐蜕于紫阳别院，执简如生，时年八十有七。以左玄大夫赠，正议大夫颜真卿柳识撰碑，并刻开元手诏二十四通于石。
　　道华
　　张志和，字子同，初名龟龄，东阳金华人。父游朝好道，通庄列二子书，着《象罔》、《白马》证诸篇佐其说。母留梦枫生腹上产志和。年十六擢明经以策干，肃宗得待诏翰林，授右金吾卫录事参军。后以亲丧不复仕，居江湖，自谓烟波钓徒。着《玄真子》十二卷，因以为称。又述《大易》十五篇，其卦三百六十有五。兄浦阳尉鹤龄恐其遁世不返，为筑室会稽东郭。茨以生董，缘栋不施斤斧，豹席稷屠，闭门十年。浙江东观察使御史大夫陈少游往见，为终日留，表其居日玄真坊，巷日回轩巷。又为创桥以达其居，行者谓之大夫桥，遂作告大夫桥文以谢之。呜根杖挚，随意所适。垂钓去饵，不在得鱼。肃宗尝锡奴婢各一，志和配为夫妇，名夫日鱼僮，妇日樵青。人问其故，鱼僮使捧钓收纶芦中鼓植，樵青使苏兰薪桂竹裹煎茶。竟陵子陆羽校书郎裴修问：孰为往来者。答曰：太虚作室而共居，明月为灯以同照，与四海诸公未尝离别，何有往来。颜真卿为昊兴刺史，志和来谒，真卿以蚱艋既敝，请为更之。志和曰：傥惠渔舟，愿为浮家，泛宅沿诉江湖之上，往来曹书之问，即野夫之幸矣。其诙谐辩捷，皆此类也。好画山水，酒酣或击鼓、吹笛，舞笔、飞墨，应节而成。宪宗图其渔歌，求之不能致。为御史李萼写图幛，千变万化，观者愕盼。在坐六十余人，各署姓名爵里于其下，志和悉以两言，目之潜皆属对，举席叹骇。然立性孤峻，不可得而亲疏，故颜公作浪迹先生碑云：视轩裳如草芥，屏嗜欲若泥沙。希迹乎道丈夫，同符乎古作者。李德裕亦称其隐而有名，显而无事，不穷不达，严光之比云。
　　道华
　　贺知章，会稽永兴人。少以文辞知名，举进士用。陆象先荐以国子四门博士，转太常博士，累迁至礼部侍郎，加集贤院学士，又充皇太子侍读十三年。玄宗封东岳，召知章讲定仪注。因奏名昊天上帝君位，五方五帝臣位，帝号虽殊，君臣异位。陛下享君位于坛上，群臣祀臣位於坛下，诚足垂表来叶为变礼之大者也。然礼成於三献，亚终合於一处。上曰：朕正欲如是，故问卿耳。於是劲三献於行事五方帝及诸神座於下坛。行事后，迁太子宾客银青光禄大夫兼秘书监。知章性放旷，善谈笑，当时贤达皆倾慕之。天宝三载，因病梦游帝居，乃上疏请为道士，求还乡里，舍本乡宅为观。先是表乞永周湖数顷为放生池，诏许之，复赐鉴湖刻中曲。动其观为千秋观，命其子典设郎曾为会稽郡司马，以便奉养。御制诗赠行，并序曰：天宝三载太子宾客贺知章鉴於止足，抗归老之疏，解组辞荣，志期入道。朕以其夙存微尚，年在迟莫，用修挂冠之事，俾遂赤松之游。正月五日将归稽山，遂饯东路，乃命六卿庶尹三事大夫供帐青门，宠行迈也。岂惟崇德尚齿，亦将励俗劝人。毋令二疏，独光汉册，乃赋诗赠行。凡预兹宴，皆宜属和。遗荣期入道，辞老竟抽簪。岂不惜贤达，其如高尚心。环中得秘要，方外散幽襟。独有青门饯，群公怅望探。皇太子已下，咸就饯别。因自号四明狂客，又称秘书外监。晚尤纵逸，遨游里巷。每醉后属词文不加点，尤善草隶书，与昊郡张旭齐名。还乡寿养，卒年八十有六。肃宗以侍读之旧，乾元元年十一月诏曰：故越州千秋观道士贺知章器识夷澹，襟怀和雅，神清志逸，学富才雄。挺会稽之美箭，蕴昆岗之良玉。故飞名仙省，侍讲龙楼。常静默以养闲，因谭谐而讽谏。以莫齿辞禄再见钦，诚愿追二老之踪，竟遂四明之客。允吁初志脱落朝衣，驾青牛而不还，狎白鸥而长往。舟壑非昔，人琴两亡。惟旧之怀有深，追悼宜加褥礼，式表哀荣，可赠礼部尚书。
　　玄品录春之四
　　＃１『弟』原为『帝』，据文义改。
　　＃２『生』原为『主』，据文义改。
　　玄品录卷之五
　　句曲外史吴郡海昌张天雨集
　　唐
　　道华
　　李白，字太白，山东人。少有逸才，志气宏放飘然，有超世之心。父为任城尉，因家焉，白有知鉴客并州，识汾阳王郭子仪於行伍问，称为人杰。而志尚道术，谓神仙可致，不读非圣之书，耻为郑卫之作，故其言多似天仙之辞。李阳冰所谓三代以来，风骚之后，驱驰屈宋，鞭挞扬马，千载独步，唯公一人。少与鲁中儒孔巢父、韩准、裴政、张叔明：陶沔等隐於祖徕山，酣歌纵饮，时号六逸。天宝中客游会稽，与道士昊筠隐於刻中。既而玄宗召筠赴京师，筠荐之於上，遣使召白入见，与语以七宝床，赐食与筠俱待诏翰林。白既嗜酒，玄宗欲制新乐，府亟召白，已醉外酒肆。召入以水洒面，即令秉笔，顷成清平调词三章，帝嘉之。尝醉殿上，引足令高力士脱韩，由是被谗放去。乃浪迹江湖，终日沉饮。时侍御史崔宗之谪金陵，与白诗酒倡和。尝月夜乘舟自采石达金陵，白衣宫锦袍於舟中，顾瞻啸傲，傍若无人。初贺知章见白，赏之曰：此天上谪仙人也。天台司马子微亦谓：白有仙风道骨，可与神游八极之表。后因从祖陈留采访大使彦允，请北海高天师授道录于齐州紫极宫，制青绮冠被一副，将东归蓬莱，仍羽人驾丹丘耳。世以为太白之精，一号上清鉴逸真人。
　　道术
　　孟谈，汝州梁人也。举进士，垂拱初，累迁凤阁舍人。说好方术。睿宗在藩召，充侍读长安中，为同州刺史加银青光禄大夫。神龙初归伊阳之山第，以药饵为事。谈年虽晚，莫志力加壮，尝谓所亲曰：若能保身养性者，常须善言莫辞口，良药莫离手。睿宗即位召赴京师，将加大用，固辞衰老。景云中优诏赐物百段，动令每春秋二时给羊酒糜粥。开元初河南尹毕构以谈有古人之风，改其所居为子平里。卒年九十三，撰《家》、《祭》、《礼》各一卷，《补养方》三卷。
　　张果，不知何许人也。尝着《阴符经玄解》，尽其玄理。后授银青光禄大夫，号通玄先生。
　　道默
　　朱桃椎，益州成都人。澹泊绝俗被裘，人莫能测其所为。长史窦轨见之，遗以衣服鹿积麂韩，逼署乡正委之地，不肯服，更结庐山中，缉木叶自蔽，赠遗一无所受。尝织芒屦置道上，见者曰：此朱居士层也。为斋求茗易之置其处，辄取去，终不与人接。其为屦草柔细，环促结密，人争蹑之。高士廉为长史，修礼迎致之，降阶与之语，不答瞪视而出。士廉再拜，曰：祭酒其使臣以无事治蜀耶。乃简条目，薄赋敛，州大治。屡遣人存问，见辄走林草自匿云。
　　道术
　　王希夷，徐州滕县人也。孤贫好道。父母终，为人牧羊收佣以供葬。葬毕，隐於嵩山。师道士黄颐向四十年，尽傅其闭气导养之术。颐卒，更居兖州祖徕山中，与道士刘玄博为栖遁之友。好《易》及《老子》，尝饵松柏叶及杂花散。景龙中七十余岁，气力益壮。刺史卢齐卿就谒致礼，因访以治人之术，希夷曰：孔子称己所不欲，勿施於人，可以终身行之矣。及玄宗束巡，勃州县以礼征至驾前，年已九十六。上令中书令张说访以道义，宦官扶入宫中，与语甚悦。开元十四年下制曰：徐州处士王希夷绝学弃智，抱一居贞，久谢嚣尘，独往林壑。朕为封峦展礼，侧席旌贤，贲然来思，克应嘉召。虽迂绮季之迹，已过伏生之年。宜命秩以尊儒，俾全高於尚齿。可朝散大夫，守国子博士。听致仕还山，州县春秋致束帛酒肉，仍赐衣一副绢百疋。
　　道默
　　武攸绪，则天后兄惟良子也。恬澹寡欲，好《易》、《庄周》书。少变姓名，卖卜长安市，得钱辄委去。后革命封安平郡王，固辞，愿隐居。后疑其诈许之，以观所为。攸绪庐岩下，如素遁者。后遣其兄攸宜敦喻，卒不起，后乃异之。盘桓龙门少室问，冬蔽茅椒，夏居石室。所赐金银铛高野服，王公所遗鹿裘素幛瘦梧诸物，尘皆流积不御也。暮年肌肉消告，瞳有紫光，昼能见星。开元十一年无疾卒。攸绪当诸武赫焰，未尝辄出，卒不蹈其祸云。
　　道隐
　　秦系，字公绪，越州会稽人。天宝避乱刻中，后客泉州南安有九日。山大松百余章，相传束晋时所植。系结庐其下穴石，为研注《老子》，弥年不出。刺史薛播数往见之，岁时致羊酒，而系未尝至城门。其后束度秣陵，隐於茅山。年八十余卒。南安人思之，为立亭，号其山为高士峰云。
　　道品
　　张蕴，字藏真，晋阳人。所居洪州山中，因号洪崖子。身长七尺五寸，须眉秀异。工琴书，善长啸。开元中明皇召见于湛露殿，授太常卿，累加至司徒，辞曰：陛下何惜一丘一壑，不令臣追迹巢由。还山服气绝粒，好畜古物。尝乘雪精骡，侍者五人。橘栗葛拙木常所服者，垂云笠、六角扇、方木镜、葛木如意、魏惠壶诸物，朱衣席帽出入人问，望之真神人焉。所着书有《老子》、《周易》、全二礼》、《谷梁注》，《河东记》三十卷，《大周昌言》十卷。《豫章记》曰：隋开皇问改豫章为洪州先生，盖上古有道之士复见於隋唐问云。按《真诰》洪崖先生今为青城真人，墓在武威姑臧县。
　　五代
　　道言
　　张荐明，少以儒学游河朔，后去为道士。通老子、庄周之说，晋高祖召见，问道家可以治国乎。对曰：道者妙，万物以为言，得其极者，尸居衽席之问，可以治天地也。祖大其言，延入内殿讲《道德经》，拜以为师。荐明闻宫中奏时鼓，曰：陛下闻鼓乎，其声一而已，五音十二律鼓无一焉。然和之者，鼓也。夫一，万事之本也，能守一者可以治天下。祖益善之，赐号通玄先生。
　　道华
　　郑遨，字云叟，滑州人。敏於文辞。唐昭宗时举进士不中，见天下已乱，拂衣远去，乃入少室山为道士。闻华山五粒松脂沦入地千岁，化为药能去三尸｀，因徙居华阴求之。与道士李道殷、罗隐之友善，遨种田，隐之卖药以自给。道殷有钓鱼卫，钩而不饵，又能化石为金。遨尝验其信然而不之求也，世自为三高士。节度使刘凝以宝货遗之，一无所受。唐明宗召以左拾遗，晋高祖召以谏议大夫，皆不应。赐号逍遥先生。天福四年卒，年七十四。遨好饮酒奕棋，为诗章，写缣素。人问传为宝玩，或图其形于屋壁，瞻礼之。迹虽远而名愈彰，与夫石门荷孙之徒异矣。
　　道质
　　问丘方远，字大方，舒州宿松人。幼慧辩，学《易》於卢山陈玄悟，问大旨於香林左玄泽，泽奇之。后居仙都山隐真岩，从刘处靖修出世之术，而子史群书不忘披览，尝自言葛稚川陶贞白，吾之师友也。诠《太平经》为三十篇，备尽枢要。唐景福二年钱缪谒于余杭大涤洞，筑室以安之，表上其行业，昭宗累征之。方远以天文推寻秦地将欲荆棘，唐祚当革伴之，园绮无出，山林竟不起。乃降诏褒异就颁命服，赐号妙有大师玄同先生。由是真灵事迹显闻昊楚，门下弟子二百余人。广平程紫霄应召於秦宫，新安聂师道行教於昊国，安定胡谦光鲁国孔宗鲁皆得其奥者。天复二年二月十四日，沐浴端坐而化。葬于大涤之白鹿洞，钱武肃王梦骑鹤访别。
　　道质
　　聂师道，字宗微，新安歙人也。性颖悟真淳，言行谦谨，养亲以孝闻。师闻丘大方，即郡之东山建问政山房。尝览《内传》，见服松脂法，入百丈山采松脂，遇蔡真人父子及彭真人。一入山遽逢三仙人一日夜，人问月余矣。其皇精习之命也，师道深自叹异。每林中拾薪励药，虎豹弥尾从之，或以薪药负其背上，送归而去。歙之近山兽不伤人，皆师道有以感之也。母问师道游学所益，具陈其事，喜而曰：汝以孝养我，以道资我，何幸为汝母矣，此盖宿庆所及。出游南岳九疑，拟寻梅真人、萧侍郎於玉笋，梅即南昌尉福，萧即子云，字景乔，梁之公子。自东阳太守避侯景乱，全家入山，二君俱得道此山。一日游郁木坑，乃遇谢通修，自言本居南岳，与彭蔡同隐。携至所居，授以《素书》一通。复还问政三十余年，每焚修，即以彭、蔡、谢真形瞻礼。昊太帝霸江淮，闻其名，征至广陵，建玄元宫为所居，赐号逍遥大师问政先生。．居广陵又三十年，弟子五百余人。后乃隐化而往，绝世思望，而问政山屡有云鹤见。歙之乡里亲族以为师道之还故乡，若令威之归华表也。有诏褒赠曰：询诸赠典，系乃彝章，启有厥由，子何不举。故淮浙宣歙管内，道门威仪。逍遥大师，问政先生，为国焚修，大德赐紫。聂师道早通玄理，夙契真风，野鹤不群，孤云自在。昔太祖创基之际，已命焚修，及元勋匡国之初，早曾瞻敬眷言，素业实冠玄关。虽升遐屡历於光阴，而遗懿益隆於寰宇。况教门上请，台辅奏陈，且将启玄墟，即回故里，是用加之峻秩，锡以崇阶式表，休恩庶昭往行，可赠银青光禄大夫鸿胪卿问政先生。
　　宋
　　道品
　　陈搏＃１，字图南，谯郡人。小时戏涡水，上有青衣妪抱乳之曰：令汝永无嗜欲，聪明过人。唐长兴中举进士不第，去隐武当山，辟谷炼气。作诗八十一章，号《指玄篇》。后唐明宗封为清虚处士，俄徙华山云台观，常闭门外，累月不起。周世宗召至禁中，验之信然。显德末乘白骡将入东都，闻宋太祖即位，大笑曰：天下定矣。太宗时召之，图南疏辞曰：臣性同猿乌，心若死灰，不晓仁义之浅深，安识礼仪之去就。败荷作服，脱摔为冠。体有青毛，足无草履。苟临轩陛，贻笑圣明。太宗再遣中谒者，必起之，且赐诗曰：
　　曾向前朝出白云，后来消息杳无闻。
　　如今若肯随征召，尽把·三峰乞与君。
　　图南不得已诣阙，冠华阳巾，蹑草履，羽服垂绅，以宾礼见，赐号希夷先生。遣诣中书堂，使谓宰相宋琪等曰：搏独善其身，不干势利，入华山已四十年，计近百岁，以天下治安，故来朝觐，亦可念也。琪等遂问修养之道，答曰：圣上有天日之表正君臣，合德图治之时勤行修炼，何以加此。士大夫日往乞善言，皆答曰：优游之所，勿久恋。得志之处，勿再往。识者题之。图南淹通群经，而尤精《易》学。盖以授弟子穆修，修传李之才，之才传康节先生邵雍。又以太极图授种放，放传穆修，穆修传濂溪先生周茂叔。图南以故数发机，先语后所以然者，世传其有人伦风鉴。始太祖居潜曰：与赵忠献公游长安市，图南遇诸途，曰：可饮乎。太祖曰：愿与赵学究俱。图南睥睨之曰：亦可也。既至酒家，忠献苦足痹亟就右坐，图南诟曰：紫微垣一小星，敢上次乎。引而下之其召也。太宗令见寿王，图南及门而还曰：王门厮役，皆将相具，何必见王。由是太宗属意真宗矣。端拱二年，豫知其终，以表来上曰：大数有终，圣时难恋。命弟子贾德升於张超谷凿石室，室成而逝，弥月五色云蔽山谷不散。
　　道儒
　　王昭素，酸枣人也。早学道，尤邃於易，尝曰：坤为十月卦，十月纯阴，用事犹有阳气在内。故荠麦先生直至坤卦之末，尚有龙战之象，龙亦阳也，则知阳无剥尽之理。盖阴阳者，刚柔迭用，变化日新，生生所资，而无尽者也。其於道深矣。乡人尊其行，有讼不之官府，而独诣央焉。开宝二年，召至讲《易》，瑜月求归。特授国子博士，以礼饯之，时已耄矣。至九十余乃卒，其首缩入腹中，世言其能龟息云。
　　道言
　　澄隐，字栖真，常山人。通内外学，太祖征太原还，幸其居，栖真时年八十，容色甚少。太祖问其养生者，对曰：臣养生则精思炼气耳，帝王则异於是。《老子》曰：我无为而民自化，我清静而民自正，无为无欲，凝神太和。黄帝陶唐享国永年，得此道也。帝大悦。其亦孙思邈之流乎。
　　道言
　　张无梦，字灵隐，凤翔整屋人也。与种放刘海蟾为方外交。游天台赤城，庐於琼台。尝曰：一者道之用也，其要则无方、无体、无用、无为、无为无不为矣。飞蠕蠢类皆含道性，得其道者，无所不变。小则粪虫变蜩，大则人可变仙矣。於是观天地变化，草木盛衰，风云卷舒，日月还转，水火相激，阴阳相摩之理，着《还元》百篇。真宗召见，问以长生久视之旨，对曰：臣居山中，但诵《易经》、《老子》书而已，不知其他。因命讲《易》，即说谦卦。上曰：独说谦，何也。对曰：方当大有之时，宜守之以谦。上深然之，复命讲《还元》篇，曰：国犹心耳，心无为则气和，气和则万宝结矣。心有为则气乱，气乱则英华散矣。此还源之大纲也。真宗嗟异之，赐秩着作郎，辞不受，力丐还山。后卒於金陵，年九十九。碧虚子陈景元，其弟子也。
　　道言
　　刘烈，九江人。幼好道，遇异人，建隆中得道者。因结庐庐山，密修其道，自号虚谷子。往有谭景升者作《化书》，烈提其要曰：太虚茫茫而有涯，太上浩浩而有家。得撷气之门所以收其根，知元神之囊所以韬其光。若蚌内守而石内藏，藏之为元精，用之为万灵，含之为太一，放之为太清。大率以柱下漆园黄庭为宗。尝谓学道者，万物不能迁其性，一心湛然而无思。时导其气，则百骸皆适。抱纯白养太玄，然后不入其机，则知神之所守，气之所生，精之所复，何行而不至哉。
　　道言
　　张乾曜，汉天师二十四代孙也。天圣八年召至阙下，仁宗问以白日冲举事，对曰：此非所以辅政教也，陛下苟能返古之朴，行以简易，志卢清明，神气完和矣，奚事冲举。上嘉之，赐号澄素先生。
　　道质
　　傅霖，青州人。少与张忠定公咏同学，忠定既贵，求之三十年不可得。尝慨思其人，作诗以志其意。晚年守宛丘，有被褐跨驴叩戟门大呼曰：语尚书青州传霖来。合吏走白其言，忠定怒曰：傅先生天下名士，汝何人敢斥名氏乎。霖笑曰：别子一世，尚尔童心，是岂知世问有我哉。忠定问曰：何昔隐今出耶。曰：子将去矣，来报子耳。忠定曰：咏亦自知之。曰：知复何言。遂别去，不告所往。瑜月忠定卒。
　　道默
　　率子廉，衡山农夫也。愚朴不逊，众谓之率牛。晚入南岳观为道士。观西南七里有紫虚阁，故魏夫人坛也。道士以其荒寂莫肯居者，唯子廉乐居之，端默而已。人莫见其所为，然颇嗜酒，往往醉外山林问，虽大风雨不知，虎狼过其前不害也。故礼部侍郎王公枯出守长沙，奉诏梼南岳谒魏夫人坛。子廉方醉外不能起，直视公曰：村道士爱酒不能常得，得辄径醉，官人怒之。王公察其异，载与归，月余落莫无所言。复送还山，曰：尊师韬光内映，老夫所不测也。当以诗奉赠，既而忘之。一日昼寝，梦子廉来索诗，乃作二绝句，书版置阁上，众道士惊曰：率牛何以得此。太平兴国五年六月二十七日忽谓观中人曰：吾将有所适，阁不可无人，当速遣继我者。众益惊曰：天暑如此，率牛安往。狼狈视之，则死矣，始大异之曰：率牛乃知死日耶。即葬岳下，未几南台寺僧守澄自束都还，遇子廉南熏门外，神气清举，守澄问何故出山，笑曰：闲游耳，寄书与山中人。澄归乃知其死，验其书则死日也。发其冢，杖屦而已。
　　道术
　　赵吉，代州人。既得道，行丐高安城中，故为不洁清者。元丰三年苏辙子由谪高安，忽过子由曰：吾知君好道，而未识其要，阳不降阴不升。肉多而浮，面赤而疡。教君挽水溉百骸浃日，诸疾除矣。苟不息，度世可也。子由用其言验，他日问及养性，告曰：亦尝梦乎，方其梦也，亦有存殁忧乐之知乎。曰：是，不可常也。吉笑曰：有梦觉之异，则性不全矣。子由双然异焉，知其诚有道者。吉自言往在广陵，为同学蒋生毒，其两目遂翳，然时能脱翳见童子碧子炯炯。其脐以上骨如龟，心以下如锋，两骨相值，其问不合如指。时盖百二十七岁矣。后至兴国军太守杨绘元素留之，居无几，俄为所畜骡跟而死，元素为葬之。元佑元年，蜀沙门法震来见大苏公束都曰：法震至云安酒家，见丐者云吾姓赵，顷识苏公，黄州幸为我多问。子由闻之，惊问其状，知为吉也。兴国军太守朱彦博子时在坐，归告其父，发其藏，唯一杖两经在耳。道书称尸解之下者，留足一骨，岂谓是耶。
　　道言
　　李昊，剑州人。善符禁，陈述古知陈州官舍多鬼，因空所舍堂，致昊鬼即止。苏辙子由请曰：何能尔耶。昊曰：彼多欲，故鬼侮之。吾断欲久，非有他也。问从问所以养生者，答曰：人禀天地五行以生，与天地均五行之运。於天地无穷，而人寿不过百年者，自戕之耳。夫生而知物我之辩，内而在我，外而在物。物我之情，不忘於心。我与物为二，则所受五行之气判然。与五行大分不通，因其所受厚薄各尽所有而止。故或寿，或夭。今诚忘物我之异，使是身与天地相通如一，则五行之气中外流注而不竭，安有不长生者哉。
　　道华
　　朱自英，字隐芝，句曲朱阳里人。生於太平兴国元年。八九岁从牧儿郭干村，能吹笛致鹤，父母以为不祥，弃之。乃从茅山朱元吉着道士服，时年十二，端拱之初也。继与明真张炼师居积金山顶，试辟谷术。人稍趋之，遂思远游。至襄阳，遇异人陈铁脚，挟往青城山。复过濑乡校伟太清宫古藏经，遇水星童子武仙，童名抱一挟往河中府，谓此行已抵太阴炼形，一度行止神变。景德元年，嗣茅山经录二十三代。真宗遣使，祈胤山中，明年生仁宗。事具《宋史》。奉旨住持玉清昭应宫，劲建乾元天圣两观，赐号国师。明肃太后传大洞．毕法，加号观妙先生。还山因得抱一蜀中所寄书，意警责姓名显耀，暴露天机。先生对之，泣数行下，弟子莫测也。天圣七年十一月坐蜕于乾元，手执祥符所赐玉如意，汗流浃体，额有凝珠，尸解之上者。
　　道品
　　刘混康，字混康，晋陵人。嘉佑五年试经为道士，一夕梦神人告曰：汝欲学道，当择名山。尝患世无良师，每散发登坛，以天为宗。已而闻茅山毛宗师有道，一见授以经录。庵居积金峰，一日三羽士造其庐，指庵之东隅曰：汝即此以居，抱神守中，德惠及人，当无愧古人也。又顾其额间曰：此无作之地，道之所尚，不可以有疵。手为扪之，明日瘢灭。元佑元年哲宗闻其名，以高道召，勃住上清储祥宫。绍圣四年，动江宁府即所居潜神庵为元符观，别劲三茅山宗坛与信州龙虎山、临江军合皂山为经录三山云。徽宗益大其观，加号元符万宁宫，赐九老仙都君玉印玉榻，具景震剑御书画宝，赐不一先生。累表灾变，上虽加叹而不能用其言。大观二年再召出山，群鹿遮道，一鹿触车而毙，命座之道左。先是所蓄鹤闻召飞去，先生曰：鹤去鹿毙，吾无还期。四月至京，馆于新作元符之别观，夜梦天帝召诂，朝驾幸，进上所诵《大洞经》。十七日丁酉倏然解化，年七十二。动建藏真观於葬所，累加至葆真观妙冲和先生，赠太中大夫，镒静一。
　　道言
　　查挣之，字清远，金陵人。父携入茅山，刘先生见而奇之，曰：此子他日人天师也。师喜跃，誓不复归，遂为入室弟子。元佑问从刘先生入朝，先生被旨住储祥宫，以师归主元符宫事。政和三年七月三日召门弟子曰：吾今年四十六岁，昔先师授记以为过叨朝廷厚恩，寿当不逾於此。遂命修遗表，捉笔亲题表后云：陛下天纵圣哲，尊道崇德。自古帝王，未有过者。然念帝王奉道与臣庶不同，一言一动，上合天心，则万方蒙恩。《太上五千言》以去奢去泰，慈俭为先，乃陛下之师宝，致道之津梁也。伏愿陛下清心寡欲，以保圣躬，节财俭用以固邦本，听纳忠良以广言路，天下幸甚。如臣下愚固，不当冒死陈词，实念先师付托之重，尝令臣以尽忠报国为先。当今之际，不进一言以裨圣德，则臣违天负师，抱恨泉壤矣。操笔陈情，伏增感怆，臣净之再言。押书毕而逝。表闻徽宗，嗟悼不已。以其表降付藏真观，刻石山中。
　　道化
　　徐守信，海陵人。为天庆观佣役，服弊布衣曳绳屦，或跌行。终日无所为，惟执篇扫除，且诵《度人经》不绝口。有道士徐元吉他方来，病癞甚。众厌恶，弗肯与处，斥居观后茅庐中。守信独事之谨，元吉已而死，丐钱为敛葬。既巳归茅庐哭三日，出而佯狂。稍稍有异事，人皆神之，称为神翁，始知得道於癞道士也。自是四方多来问灾祥。哲宗不豫，遣香至神翕所，翕书吉人以进。未几，徽宗嗣位。崇宁初召之，不肯起，强舆至东都，复不可留。乃礼归之，即海陵为建仙源万寿宫使居焉。大观二年，召赴阙。四月十七日闻茅山刘先生化于储祥之别观，乃曰：刘先生去，我亦去矣。即二十日庚子解去。故降诏语有云：诚意感通，异人杳至。了然委化，不约而同。赠太中大夫，与刘先生诰无异词也。
　　道品
　　张继先，汉天师三十代孙。先生九岁得其法，渊默寡言，清瘦白哲眉目，真天人也。徽宗遣使召之，既至，秩以碧虚大夫。先生方十三岁，辞不受。崇宁四年再召，命弥解州盐池怪事，甚神异，赐号虚靖先生。政和中大内灾，命醮禳之，因奏红羊赤马之厄，其语秘。靖康初虏引去出塞，朝廷再遣使与郡太守诣先生庐，致召必起之。先生行至余杭，而色忧不怡，人莫之测。已而乃闻虏复入寇，急召入朝，至泗州天庆观端坐化去，年三十六，实丁未岁也。后萨道人守坚复遇先生青城山，高宗命设像於内中观堂，所着《大道歌》、《心说》传于世。
　　道言
　　刘高尚，滨州安定人。家世为农，九岁不茹荤，后稍稍不语，问以事则书而对。其语初若不可晓，已而辄验。家人为筑别室以居，久之言皆响应，远近以为神。徽宗三使往聘之，辞疾不奉诏，赐号高尚处士，建观以居，其徒因以其号名之。靖康之乱虏人见高尚，皆下马罗拜，不敢入其里。高尚尝有言曰：世之人以嗜欲杀身，以货财杀子孙，以政事杀人，以学卫杀天下。后世识者，以为名言。周少隐既为之传，又推广其言，而为之说。以为此古博大真人，所以救溺、起死、还真之论，岂世俗工言语文章者所能至哉。先生农家子，未尝读书事师而有是言，岂神仙中之深知道者乎。盖又与夫熊经乌伸，吐故纳新，区区积岁月之功而欲着名於仙籍者，固有间矣。
　　道言
　　王道坚，龙虎山道士。政和问征赴阙，馆于太一宫。徽宗问以修炼延年之卫，奏曰：清静无为，轩黄所以致治。多欲求仙，汉武所以罔功。未修炼，非天子事也。时方校定《道藏》经，制授太素大夫，凝神殿校籍同校定道经。徽宗豫知国当有厄，命道坚禳之，奏曰：修德可以回天，桧禳之事，不敢误国。力请还山。绍兴初高宗复遣使召，先一日道坚呜鼓集大众举颂，有为报长安，使休寻海上山，比使至，已化去矣。
　　道术
　　留用光，信州贵溪人。貌奇古而黔，既壮无所闻。往游南岳，至抚州临川县，路逢一道人，自言是张辅元，与用光偕行。用光行为张负，止为张炊。次长沙，张谓曰：子事吾勤亦至矣，向吾慢子，观子之变，子益加敬吾。今入蜀，有一篇授子，子其秘之。遂去，启视乃《五雷书》。庆元问衢州旱，郡守沈作砺夜梦黑龙蟠于城隍庙门，日一视之，乃用光醉外也。即延命梼雨而雨，郡上其事，复梼雨于朝亦雨。用光年几四十，未得度为道士，至是即御前赐冠服，赐号冲靖先生。宁宗为出内帑钱，撒上清官新而大之。理宗立复召，用光谓使者曰：归奏天子治天下者，道德五千言足矣，山林野人来将奚益。竟解化龙虎山中。向之所遇张辅元，或谓为汉天师也。＇
　　玄品录卷之五竟
　　＃１『搏』原为『搏』，据文义改。
　　
