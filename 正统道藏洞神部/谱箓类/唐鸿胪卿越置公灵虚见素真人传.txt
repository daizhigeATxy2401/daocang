唐叶真人传
　　经名：唐叶真人传。又名：唐鸿胪钾越国合灵虚见素真人传。一卷。撰者不详。底本出处：《正统道藏》洞神部谱录类。
　　唐叶真人传序
　　道家以清净虚无为宗，仙家以导引修炼为法。秦皇汉武，尝求神仙矣，求而不得，则日：天下岂有仙人哉，尽妖妄矣。嗟夫神变无方，希夷莫测。弊屐功名，泥涂轩冕。是岂多欲之君，所能屈致耶。余出守括苍，有表兄张君，道统为阵真羽士。一日访余，出示《叶天师传》。观其邀致神人，际遇仙客，皆平生精炼修习。仙风道骨，夙与神会，故能感遇契合。如此之易，亦其孝於亲，忠於君，有以动天地，感鬼神。位在上卿，足以鞭风驾霆，膺天爵之荣，岂区区人爵之所能晚哉。今仙化几千百年矣，祈晴梼雨，泽及生民。报应如响，故宜受享祀。香火绵绵，一旦万古而不穷者矣。淳佑庚子春，裕斋马光祖序。
　　唐鸿胪卿越国公灵虚见素真人传
　　真人姓叶。名法善，字道元，一字太素，本南阳人也。自叶公沈诸，梁之后属。汉末桓灵之时，避地江左。鼻祖俭，寻佳山水，得会稽之南乡，隐於卯酉，家於松阳焉。高祖乾昱，道德有闻。曾祖道兴，不坠世业。祖国重，始构大门。父慧明，业诗礼居儒，素不务荣宠。游骯山林，枕石漱流。行歌负薪，每结草为舍。预知未然，日：吾当有子。妻刘氏，因昼寝，梦流星入口，吞之，继而有娠。经十有五月，岁在困敦，月黄锺，而真人生。天无浮翳，四气朗清。异香入室，神光满堂。彩云徘徊，玄鹤下降。初真人在胎，声闻於外。及生而聪明，幼而岐疑。年甫七岁，识量温雅，貌古老成。父熟视之日：汝幼勤苦，老必雅贵。於是涉江而游，三年不返，家人谓已溺亡。及还，问其故。则曰：二青童引我，饮以云浆，留连许时。年十岁，有善人伦者，日：子以日角月渊，隆集楼背，修上促下，当为帝王之师。及弱冠，身长九尺，额有二午。性纯洁，自小不茹荤，独处幽室。好古学文，十一诵诗书，十二学礼乐。研穷周易，耽味老庄。河洛图纬，悉皆详览。志愿修道，栖运林泉。与父俱遁乎卯山，樵苏自给。寻形选胜，占星候气。登高临深，穷源逝险。是时已有役使之卫，其门巨石当路，投符起之，须臾飞去，迭於山之东南，众皆惊异。今卯山有石坎存焉。常寻幽访隐，得灵墟福地。其有欧治铸剑溪。欧溪有神女化冢，石门岭，仙人曳履岭，其山势并括苍仙都洞天。连延天台四明。近金华长山赤松洞，黄初平叱石羊之处，相去不远。中有白马山瀑布水。青溪万仞，古号仙居，林泉葱情，於是真人隐焉。家贫，尝曰：我生人世，功业未成，堂有垂白之亲、何以为养。遂佣耕亩亩，日吁不休，时有紫云为之覆盖。同人夺其阴处，云亦随之。被渔者扫水外於泥中，口中不言，色亦不愠。牧马既去其害，牧牛瓦无其金。无何居父母丧，乃於欧溪近山访卜葬之地，有一白鹿外於山下雪中，近之，鹿遂跃去，其卧处温然，其有白气亘属高下。真人异之，因小立环视此山，则重冈迭陇，朝抱四正。与夫左右前后连裹起伏，形势悉备。叹曰：斯可藏矣。遂葬焉。真人曰：不遇名师，将何度世。是时岁方十三，从括苍山入天台、四明、金华、会稽、涉江浙。北入天柱、天目、姑苏、洞庭、勾曲、衡山、霍山。南游剑水，登赤城，至罗浮等处，凡名山胜地，自江汉之南，无不经历。寻诣豫章万法师求炼丹、辟谷、导引、胎息之法。但熊经乌申，吐故纳新，食松茹木，无荣於世。年十五中毒殆死。又见青童日：勾曲仙人，天台茅君，飞印相救。言毕，印至，印其腹。良久豁如。远访茅君，相遇，岳骨上起，目瞳正方。微笑日：尔来乎。汝名已登仙格、身逢魔试，故相救而免，当以辅人弼教为意。由是於青城赵元阳受遁甲步玄之术，嵩高韦善俊传八史云娇之道。后入蒙山访求隐术，於是山路遇一羽士，问曰．！子何往。真人曰：欲求师学道。羽士曰：余亦学道，幸得相遇於此。我欲暂往他处，有小衣朴，君为守之。真人曰：诺。羽士遂去。经数日复来，日：子真长者，愿以仙书一卷，神剑一口相报。遂开朴取赠授之。羽士告别，且曰：子但持此按行，尔后景界渐来，预知善恶。又合炼神丹，置坛起鳌，经涉数年，思存灵应。十月上甲夜半，焚香愿念，忽闻空中呜锺击磬，管弦箫瑟之音。起而视之，俄顷见骑从满室，内有三神人，各长八尺余，容貌异常，衣云锦之衣，戴通天冠。真人俯伏虔请。神人日：汝但复坐勿恐，太上遣吾喻汝，汝合得道。盖昔是太极紫微左宫仙翕领校簿，书录诸仙，及天下得道之士名字，增年臧算，一月三奏。绿汝失谨，曾於休暇之日，游乎八荒。因兹降下人世，更修功累德．－行满之日，当复汝仙位。今汝行三五盟威，正一之法，诛斩魑魅妖魔，救护旱品，惠施贫乏，代天行理。但以阴德为先，不须别有贡告。吾有秘法欲相传授，须清斋三日，无使世人知。受吾口诀，不得文字相付，恐传非人。轻泄帝旨，罪延七祖，不得上升。即以符、剑、封、印授之。又一神人日：卿今退真，下生人世。宜广建功德。更受五岳符图，天皇大字，及三一真经，黄庭紫书，八景素书，步蹑呈纪秘密微妙。但是三洞上清、上法、上真须精进修习，晨夕无替。及长存五千文，统理人道，明察天地。勿致轻泄，道当自成。又一神人日：至道微妙，非此能言，要当守一，屏去骄淫。每以呜锺击鼓，调三理关，导引吐纳，服内外丹。常抱存日月，开闭门户，朝修太上，则当朱光潜照，无英白元，自来守护。黄老奏书，功成行满，必当升举。汝受此言，修行不倦，后期欲至，即於许氏旌阳君宅北山峰，重复相见。真人俯伏，谢日：某行微德薄，不悟天真，枉垂灵驾，非意所及，恭承教旨，精意奉行．o 再拜奉辞，神人腾空而去。由是潜行阴德，济度死生。及会稽理病，屡曾起死。复於杨州，以剑开长史夫人之腹，取病以示人，夫人当时病差如故。凡开肠易胃，破腹剪形，一无损坏，亦无痛楚。抉目洗睛，出安纸上，除去膜翳，复纳於中，全不惊动，目明如故。人强与钱，则乞诸贫病。其有狂邪淫祀为灾害者，行履所及，并皆诛戮。名闻远近。并皆知之。征召至于，再三· 控辞，不允，勉赴阙庭。高宗皇帝见之，不使设以臣礼。湛然示寂。一无所言，但喘息而已。上日：卿病耶。曰：臣病在市朝，疗在山林，愿从退隐。上日：此逸人耳。诏为上卿，真人力辞，不拜。曰：臣愿出家，请为道士。帝乃从之，度於景龙观，多留· 内庭，问以道法，穷尽源奥，吉凶臧否，皆预知之，言无不中。黑阖作乱，主上忧惶，莫知所计，问真人日；何以禳救。答曰：此小寇无足为忧。遂以符法，劫天兵数万，翳空而来，甲刃交驰，击贼奔走。帝日：功卫社稷，师之力也p 屡有宠锡，真人辞而不受。日：是天道神功，在臣何与。时有中书侍郎女，以狐魅为崇，颠狂猖厥，鬼语神讶。女每见一僧乘青骡来至，其病遂作。奉劫命师为治。真人欲示神变。谓侍郎曰：贫道辟谷日久，疲羸无力，希一饱饭，当即为治。侍郎即遣家人具蔬饭。真人一饭一斛，钙三硕。瓜菜果实，莫以数计，见者皆惊，尚云未饱。未作法间，僧乘骡而至，瞻视真人，遂即却走。真人叱吏兵擒挚，女遥知发声大哭。真人大叱一声，僧变成狐，骡乃化狗。讯问日：家在城南古墓中。遂往掘视，得狐百许。金银罗绮，狼藉其内。因得素书三卷，野狐名目宗谱等官位名讳。真人继书符焚之。狐类悉皆屏灭。由是之后，城内病者尽差。帝及皇后，诸王公主，朝士以下，亲受道法。百官子弟，京城及诸州道士，从真人受经法者，前后计数千余人。王公布施塞道盈衢，随其所得，舍入观宇，修饰尊像，及救困穷。每日炊米十余硕，以供贫病，来者悉无选择。真人常怀直谏。匡保社稷之心。高宗欲登封告成，驾幸中岳。忽疫疾流行，扈从者多病死。奉劝命令治，真人一诵吮诀，疫疠消珍，垂死者并皆得苏。特旨授殿中监。真人复辞不受。当时有供奉明正谏，每使冥官上天曹检事，须臾之问，来报善恶，未尝失期。帝令师密切厌之，及问正谏都无所知。数日云：使不来。上令尊师解之，正谏曰：云被叶尊师遣向天门把捉，不得通上。又令密凿地为坎，使乐人入坎鼓乐。谓师曰：地中无故有音声，请师厌禳。真人书符四道，钉之於地，音声便断。仍使日责地中乐人，何不作乐。报云：见四方有蛇，各如柱大，张口向人欲噬，惊惧，故不敢动，时值旱叹，命真人向河祈雨。曰：各宝雨衣及徽盖，相随人未之信。祷祈才毕，雨遂雾霜，人马衣冠尽湿。一日，请帝暂离寝避灾，初不信，真人力言之，方移。毕，风雨雷电霹雳，当帝寝处，直下震地，甲帐为之碎，帝惊悸不已。其余应验，事多不载。真人虽出入彤闱，佐时辅国，而韬时匿迹，和光同尘，心存仙道，志慕腾举，辞欲还山，帝乃许焉。归至茅山，姑苏，洞庭，天目，天台，括苍等处往来。於茅山修真炼丹，朝谒无亏。忽五月一日，老叟诣门号泣求救，真人引而问之。日：某束海龙也，上帝劲主八海之宝，一千年一更其任，无过失者，超登列仙。某已九百七十年矣，微勋将就。有婆罗门者，逞其幻法於海畔，日夜禁呎，积二十年，其法将验，海水如云卷上天畔。五月五日，海将个焉，统天镇海之宝，必为幻僧所取，某今哀求救援。真人许之。至五日午时劝丹符飞往，海水复旧。胡僧愧叹，赴海而死。来日，老叟辈珍奇宝物来报，真人辞谢不受。因日：此山事去水且远，但得一泉即为惠也。是日风雨及明，山馆之侧有一派清泉，自石渠出，经旱不竭，今谓之天师渠。在四明之下，天台之束，真人所寓处，皆须置坛立井。卯山绝顶初创山斋，复赐额为通天宫，大中祥符三年改寿昌观。观之侧西北向，有炼丹井，山下有灵泉，即泉处有醮厨，士民祈梼之所。治平元年赐寿圣观，今改名广福观。真人尝至清溪，属炎暑，与道士游於溪渚。真人忽沈水中，七日不返，同游道士惊惧，谓已葬蛟龙之腹。归告其家，及徒众道俗，尽皆傍溪觅之p 七日后，忽见从旧游处出。日：汝等必惧耶，我暂共河伯游蓬莱，值数仙人宴会，留顷刻间。虑子忧之，故亟来，果然也。遂入天台寻司马练师，访不死之福庭。去桐梧，入灵墟，谓司马练师曰：荫落落之长松，藉萋萋之纤草，今日是也。又登华顶望海云：蓬莱去此不远，与子当复应归彼，即司马练师负琴，真人抚剑。而过石桥，临青溪万仞，蹈危履险，抚璧立之翠屏，又何惧焉。岁辛丑，则天皇后征真人投龙采药，褊祷名山大川。风轩飘飘，驷骑络绎。后中宗皇帝在位，武三思尚秉国权，时多信谗说。真人从容累谏，作旨贬之岭外。门人忧色？真人日：否泰有时，隐见正当尔也。遂递至南岳，抵连州，去广州，尚数百里陆路不通，要以舟济。真人欲於广州采药，先遣弟子舟行至广府。义唐观道士闻真人来，驰报都督胡元礼，即与道士僧尼及府县官僚，先向江边迎候。少时，见真人乘白马从水上来，及到岸相谒，引至龙兴观。自都督别驾长史百姓多受道法。舍施园林田宅者甚多，真人一无所取，并回施常住。当后得旨，量移归至洪州，依宗华观，将弟子入西山洪崖先生学道－之所，居涉三年行，上清隐法。景龙四年太岁辛亥，据编年作景云二年辛亥三月初六夜，弟子梦一仙人，将一鹤，相随问云。对日：我是时人，不言姓字。指弟子曰：君幸得师左宫仙卿，帝其方征即有信来。神人所将鹤徘徊四顾，宛转而舞。睡觉即白之。真人曰：汝当梦耶，此吉征吾已知矣。九日日中时，有瑞云天乐，香气馥郁，浮空而来，遥至室内，弟子认是梦中所见。神人谓真人日：相识否乎。答曰：晨夕思慕真容，有如饥渴。每夜存想寤寐之问，常侍左右，何为不识。叩头再拜。神人日：卿累功欲满，宜自精励，道高魔试，当须慎之。太上令我预送变形易骨金精上药与卿，时运未至，不可即服，密而藏之。神人日：卿至八月，即当入京，佐助当今帝主，及开」兀神武皇帝，传授道法，兼珍元凶。今天步艰难，龙飞在即，子当辅佐国家，安镇名山岳渍，投龙醮祭，几在於子，自天佑之。且受世荣禄，至封邑大，内居其位，世亦应之，如影随形。岁鹑尾，月鹑火，三日日中时，西岳侍卿，复卿太极紫微左宫仙卿之位。言毕，真人谢日：浊质下愚，滥叨真盼，傥遂后期，则虫力负山，不胜其任，粉骨何谢。再拜而辞。至八月，果奉劲日：道士叶尊师，令入京，若有弟子，亦任随从。真人既奉诏，乘驿至京。朝见之后，多留内廷。时玄宗在藩邸，与真人同处，因章醮龙见坛前。祈求皆有灵验，梼雪盈尺，请雨雾霜。尝在庐山升坛，坛角陆地水涌，其水甘美，仙鹤草舞。在许先生宅醮，二黄龙从井出。真人匡辅玄宗，在涤州明雨，时预知韦氏逆乱，先已闻奏先天之言，一一并实。玄宗尝问真人机要，乃密云：昔遇神人，尝说有开元帝号。凡谋逆之党，并得预知。及帝登九五，改元为开元，号神武皇帝。真人在帝左右，未尝不献可替否，密申幽赞。除害珍凶，玄功遐被。相国姚崇有女已死。爱念弥切，投符起之。张尉之妻死而化生，复为夫妇，真人知之，日：此尸媚之疾也，不速除则张尉必死。投符而化为黑气。钱塘江有巨蜃，沦溺舟航，经涉者苦之。清沙镇长沈愈躬自来迎，真人由是往焉。候潮信至，以铁符丹篆镇之，至今绝其患。又以剑勒道静二字於岩上，各方三丈许。真迹尚存，即三教门山是也。玄宗移仗上阳宫观灯，尚方匠毛颐心结构彩楼三十余问，饰以金翠珠玉，楼高百余丈。微风所触锵然成韵，以灯为龙璃腾跃之状，似非人力所至，玄宗悦之。促召真人，观於楼下。真人日：彩灯之盛，固无比矣，然西冻府今夕之灯，亦亚於此，但皆奢侈，无益於国。帝怪其言，欲试其仙术，且曰：今欲一往。得乎。日：此易耳，以至尊远往观灯，恐非所宜。帝力强之。真人请帝暝目，腾驱而上，俄顷即至，以所随如意赏酒。及欲回，复请帝暝目，顷之，已在楼下，而歌舞未终。继遣中使，托以他事，使於冻州，因取如意以还，验之非妄。八月望夜，与帝游月宫，令聆月中天乐，问其曲名，日：紫云。帝素知音律，记其声，遂着乐府，更其名曰：霓裳羽衣。自月宫还，过腾州，俯视城郭峭然，而月色如昼，因请帝以玉笛奏曲。时玉笛尚在寝殿中，真人遣神人取之，不顷而至，既而奏曲，遂投金钱於城中而还。旬日济州奏，八月望夜，有天乐临城，兼获金钱以进。帝累与近臣试其道卫，皆非妄幻。若入柱隐形，凌空化鹤，追岳神，致风雨，灵验之事，不可婵述。会吐蕃遣使，进宝函封，曰：请陛下自开，毋令他人知机密。朝廷默然。唯真人日：此是凶物，宜令番使自开。及令开，函中弩发，中番使而死。帝嗟叹惊悸。故愈加礼敬。先天二年八月，加授金紫光禄大夫，鸿胪卿越国公。三让不受，帝不许让。制书略日：道士叶法善德包贞素，学究玄微。预睹迭萌，函申忠款。宜加宠命，以答懋功。仍遂乃怀，俾从真服。可授。
　　金紫光禄大夫，鸿胪卿越国公，兼景龙观主。真人辞不获免，请回赠先君，并舍括苍山门故居，奏请置宣阳观一所，凡道场供养，珍奇宝物，并是锡赐尽归山门。宣阳观属丽水县宣慈乡，今改为冲真观。赠真人父银青光禄大夫，使持节歙州刺史。又请卯山西南祖宅为观，赐额日：淳和。在松阳县日市，今改为永宁观。真人於是请还山，拜扫致敬，於丽水松阳二处墓门，封树碑表。命李邕作墓志。韩择木书以光奄宝。其墓在冲真之侧。真人祖国重，葬於松阳之酉山，山有石鸡能呜，遂於其处置道院，今日天真院。立碑于下。时请李邕为碑记，并求其书，而邕不允，是夜追其魂书之，续以碑刻示邕。邕笑日：初以为梦，今果然矣。真人始得碑石於海娇，遣神人运归，水神不知，误裂其石，即投符治之，水神哀告，得免。以胶缀石断处，今其碑断痕在焉。真人封树碑拜祭，泉石生辉，乡问圻庆。开元五年，岁在丁巳，春三月因别乡人，日：别易会难，此去恐不相见。左右欢欢。道俗潸然。车骑骈阗，士女络绎。送之登途，莫不哀恸。又日：吾来年即遣信还，可於此候之，信到吾非久矣。明年正月二十七日，忽见玄鹤数百，列北而来，翔集欧溪，徘徊三日。瑞云五色，一时上覆。三日之后，不知所在。乡人怪其言灵异，莫测所由。开元八年庚甲岁五月，真人已年一百七岁，於西京景龙观托疾，潜服神丹。天真来往；千乘万骑，日夜不绝。门人弟子，亲王公主，中使朝士，已下来去莫觉。唯弟子君情、卢齐物等，见密而不言。至六月三日，甲申日中时分，真人化剑为尸，云舆造门。天钧拥户，彩云缭绕，香气缤纷，迎侍而去。京城之人咸见院中有青烟直上，与天相接，终日不灭。真人於座侧留三诗云：
　　昔在禹余天，还依太上家。忝以掌仙录，去来乘烟霞。暂下宛利城，渺然思金华。自此非久住，云上登香车。
　　适向人问世，时复济苍生。度人初行满，辅国亦功成。但念清微乐，谁圻下界荣。门人好住此，修然云上征。退仙时此地，去俗久为荣。今日登云天，归真游上清。泥丸空示世，腾．举不为名。为报学仙者，知余朝玉京。
　　并有遗书报弟子仲容，云：汝将吾诗及书进上，不得求官，当奉韶监丧，归葬括苍。吾去后百六十年外，卯山当出一人，更过於吾。若有人於吾旧居修行，即其人也。真人昔藏剑丹在卯山巨石下，后有丰去奢修行於此，得之，遂仙而去。今山产仙茆，及无名异，丹宠下土化成耳。真人升云之后，弟子於旧坐处，收得诗及书进上，帝感泣，亲幸丧所，辍朝三日。王公以下，百官朝士，无不感恸。翌日，进赠越州都督。至十六日，奉劫内图写真人貌像，御制赞日：
　　词江泻液，义苑含芬。别有真气，青溪出云。卓尔无对，超然不掌。幽蓟子，道士封君。
　　肃宗重赞日：
　　昂昂高士，潇洒孤峙。却立排烟，乘霓控鲤。果而不伐，为而不侍。驭风泠然，与物终始。
　　又有制书，具在贺知章作玄虚志序中。仍劫度真人弟子司马仲容为束京圣真观道士，与中使护丧，归葬於宣阳观之侧。王公以下，尽出京城青门外送别，倾城缟素，莫不攀号哀恸。归至扬州，冥信先至，仙鹤数百翔於括苍洞天墓田。彩云五色，徘徊数日，不终旬朔。真人灵辆已至葬所，奉劫衢姿杭三州助葬官僚士庶，道俗男女，去来如市。门人数千，悲恸不已。百乌哀呜。四面云集。天为改色，日亦无光。葬后一年，棺椁自开，但见衣冠剑乌，始知真人不死。实轻举耳。帝缅想仙风，眷慕不已。於观立碑宠以宸翰，及命太子题额。至国朝政和六年，特封致虚见素法师。宣和二年，加号灵虚见素真人。诰文藏於丽水之冲真。今以李邕所作碑志，及真人前后表奏、批答、制诰、世系，悉辑录于后云。
　　真人乞归乡上表
　　道士臣某言，臣江海野人，素无道业。涧饮木食，枯槁自居。属圣朝宗道之门，大兴玄范。臣得沐皇化，服事五朝，竭忠尽诚，披肝沥胆。一有所补，万死无恨。侃属圣朝，重张寓县，再安品物。凡在含识，咸用昭苏。陛下不弃刍苋，复收簪履。臣愚陋过蒙恩渥，假具列棘之司，加以茅直之封。褒荣圻被，泽漏泉肩。然臣胡颜堪此大造，灰身刎首，不能上答。前岁天恩赐归乡里。残魂假息，获拜先茔，聚族联党，不胜悲庆。属亲柿莫年，百余三岁，见臣还丘壑，载喜载悲，才逾一旬，奄忽先逝。虽死生有命，理则固然，而骨肉有情，岂无哀痛。积年之疹。一朝遂发。形容枯劣，殆不能胜往者。虔奉纶言，俾投龙璧。奉使之后，礼应复命，心驰魏阙，意欲骏奔，病在江乡，力难胜致。自前年之冬末，骤辞南土。去岁之夏首，才达东京。死魂余步，抑难训说。宁有形枯心疾。叨厕莫宜。紫绶金章，人臣极贵。自非功高，带砺不可，锡其光宠。况道本希夷，无观视听。谬膺匪服，实玷国猷。伏愿陛下特赐余魂，得归丘墓。则物善遂性，天覆无涯。方违阙廷，不胜攀恋。无任恳祷之至，谨诣朝堂，上表以闻。臣诚惶诚恐，死罪死罪谨士一。。开元四年二月二十一日，鸿胪寺卿员外置越国公，景龙观主，臣叶某上表。批答：省表具之。师羽仪碧落，梁楝玄门。迩虽系於人问，神自超於物累。方欲受三清之要，宣六气之和，资于朕躬，助以为政。且光庆之义，众妙所存。江海之心，此期难允。即宜断表，深体朕怀。
　　真人乞归乡修祖茔表
　　道士臣某言，二月二十】 日，扶病陈诚，特乞余魂归修茔墓。而高天未听，局地无所。因此旧气发动，残生如线。未辞圣代，奄成异物。幸赖天覆含育，未即泉壤。贷及余命，得遂微心。臣前奉丝纶，赐归桑梓。既宝龙璧，备历山川。夙夜周章，恭承国命。比及乡里，时迫严寒。属数年失稔，百姓逃散，亲族馁馑，未辩情礼，欲树碑碣，私愿莫从。而碑石犹在苏州，未能得达乡里。臣焦心泣血，以日为岁。若此心不遂，死不瞑目。伏惟陛下覆焘亭育，昆虫遂性，孝理之教，被及含生。臣皮骨空存，命均风烛。乞余喘未绝。所愿获申。一闻圣恩，九泉无恨。方当解违宸极。异疾江湖。伏枕疏襟，不胜悲恋。谨诣朝堂，上表以闻。臣诚惶诚恐，死罪死罪谨言。开元四年二月二十三日，具位臣某上表。
　　批答：省表具知，师体含众妙，道冠草仙。希微所以，得真清诤。由其助化。然因心之恳，扶病思归。表疏累闻，词情转至。今依所请，有斡于怀。
　　真人乞回授先父表
　　臣闻，孝道之大，人行所先。故洪覆无言，神女有卷销之应。厚载至广，江鳞表充膳之征。斯实感於神祇，通於天地者矣。伏惟皇帝陛下，孝道吋天地，圣备符神祇。齐郡擢灵芝，陵寝降甘露。此陛下孝感之应，故当锡类及物。而臣幸生孝理之代，目视灵应之符。身无横草之功，虚受茅直之锡。九卿之任，下譬江海。五等之爵，上应星纬。臣崎磁日迫，泉壤无几。生我父母，竟未答於劬劳。覆我圣恩，实有重於山岳。臣诚则微物，岂能无心。自忝辱朝列，日夜惶惧。生无益於圣代，死实负於康时。而犬马私情，切有所愿。乞以陛下，所授爵位，回赠先父。臣上不违陛下孝道之风，下得展臣罔极之念。一遂哀疚，万死为幸，且臣鸡皮鹤发，形骸若是。残魂假气，奄忽无时。去冬辞违阙廷，舆疾道路。曲蒙陛下覆养之德，复喜生全，令得重谒紫宸，趋蹑丹地。及兹余喘，披沥微诚。陛下所假臣厚禄败钱，乞纳天库，官名封号，以被泉门。则聚族摩躯，合宗臆胆。存亡幸甚，所不敢言。伏愿天慈，沛然听许。再生非重，百身靡赎。不腔哀苦，悲恳之至。谨诣阙，上表以闻。臣诚惶诚恐，死罪死罪谨言。开元四年二月二十三日，具位臣某上表。
　　批答：省表具知。师名登仙境，才轶道枢，保护朕躬。朕不忘德朝之爵秩，事时至公，鉴所陈析，情探大孝。朕敦风厉俗，益所嘉称。师崇让呜谦，固难依允。所请赠者，别有处分。
　　真人祖碑
　　大唐故有道先生叶公碑并序
　　江夏李邕撰并书
　　昔者诞发老君，道纯天地，生德夫子，身负日月。且时宰不宗，主人勿用玫蚓字，盖碑字多近古，偏旁不同，各音于下。乎埋照浚谷，潜盘盘穷山，幽姿蜕於尘容，素尚胤於仙类。岂辟命行矣，爵服挚之而已哉。公讳国重，字雅镇，南阳叶县人也。自少昊锡羡，高辛辛纂绪。陶唐重熙，后稷迈种。文王之胤。乃食於沈。尹戍之子，载封於叶。受氏享国，大哉邈乎。逮祖乾昱，克壮其猷，永孚于德。瑾户习隐，塞兑亿神。硕肤长材，通理博艺。虽安车累至，而坚外固辞。故庆祚克开，眉寿维永矣。厥考道兴，性守宫庭，道敷邦国。居鬼从地，师帅神从天。受录以怛之，飞符以北之。扼魍魉之邪。刘台台之崇，有足奇也。至於挥扎落井，引弓贯草革。特起五部，广雅大余，侯俟谁嗣哉。先生灵承道宗，异闻训诱。弱丧文貌，乃尚真笃。仙骨有象，童心不萌。专精五龙，褊游草岳。聪以知远，明以察微。达死生之占，体物气之变。尝以静精动耗，息影归止。云外扎壑，林巢仙居。人绝不邻，道阻且右。独往幽胜，永歌隐沦。放闲保和，习虚致静。裙五石之髓，撷三芝之英。时哉不留，岁律其逝。缁鬓纯漆，韶颜渥丹。事适玄同，神与道媾。惟寂惟寞，不饮不食者数十载。于兹乃声闻帝廷。骏发皇眷，降尊加礼。将之以文马，速之以畅毂。先生伫盼长指揖，挥手高谢。曰：自昔帝舜登庸，德辉允烁。光武继统。吏道孔嘉。且薛方逢萌，备外臣之礼。虞仲夷逸终处子之业。岂垢俗、疵物、偏贡，介性、将探道慕类，坐致奇龄使者。蓄无言之疑，申遂行之旨。乃周览庐室，省躬仓肤。考畴人之坛亩，讯家童之作业。皆俭以遵约，安能维始。味不甘白，色不养目。信以为着诚去伪，敢守难夺。顺风可即，强起曷至焉。遂虚观复命，惭欲叹闻。列朝廷，企其高，渴其道，聆嘉声。而属想者，岂胜言哉。有司以天元书缺，星度官弛。亡五德之转，缪四时之分。荆鬼越祥，不知所呎。子亥母癸，乌识其原，皆乘遽远寻，请益傅传授。可谓绳诚列而曲直征，衡诚悬而轻重立。粤惟博物君子，岂伊小说鳜生乎。呜呼，天不持久，人将复归。颓年迫於期颐，远志屈於摧落。卜兆幽谷，托坟清林。逸人不追，国士靡宪。泉石沮色，乡县失声。岂无他人，惟子之故。胤子慧明，赠银青光禄大夫，歙州刺吏。公罔替厥县，代增其业。启秘录之高妙，扬玄津之洪波。道微若声，心么若气。吹律暖谷，运历知天。屡下辟书，终不应命。孙子景龙观道士，鸿胪卿越国公法善，幼得父书，早传成法。寅念有训，迈迩自身。读天下之书，备方外之卫。火涤淫杷，剑诛掌妖。恩开五君，名动四国。其入也，排金环琐，谒紫庭，为帝傲吏；其出也，法玉京，坐玄寺，作人宗师。故能大匠道门。家卿朝右。礼食轩座，寓直禁庐矣。常以理气自强，登老益壮。虽莫景急节，而纯孝孔哀。是献封章，愿拜坟墓。有翰帝念，再形王言。神札以飞，傅传瑞乃发。掌么公· 帐饯，列藩郊迎。朝章有晖，乡人皆庆。枉以末技，扬于孝心。惟先志以追远。立丰碑而纪德。夫何问然，其词日：宗文素履，家代隐仙。道一相孕，薪火交传。黄公卫在，赤水珠联。道开幽键，性与真荃。一门累祖，四至百年。抗迹岩谷，消声天地。卓尔遐举，蔼然高致。麝以臭焚，珠以明坠。人则有心，征亦不至。保身匪偷，全朴为利。孝孙增业，明辟顺风。志尝无忝，事或不同。征贤朝满，举逸山空。曷由高枕，克谢代工。测微达变，尽规纳忠。皇眷虽渥，孝思亦深。章服集集，传业骚骚。载违廷阙，是展坟林。纪石追远，昭铭率心。孝忠事立，荣段宠今。遐超古始，永宪江南。开元五年岁丁巳三月七日，侍者清溪观主，詹玄一，丁小。真人有T 政观碑，末所书如此，盖李公既为撰碑而难于书，真人追其魂而书之，世号追魂碑。其问用字多差误，是时夜艾锺呜，李公书未毕而觉，碑因在而不易云。
　　真人父碑
　　大唐赠欢州刺史叶公神道碑并序
　　江　　夏　　李　　邕　　撰
　　国子监太学生韩择木书并题
　　公讳慧明；字德昭，南阳人也。其先系自轩后，弥于周文。聪季食沈，子高封叶，因为氏矣。逮问政偶孔，好龙得真，代有闻也。昔者惟帝兴运，乃圣炳灵。风云相从，卜梦通感。问气骏发，良弼大来。有开必先，凭物为象。固自然矣，则我使君。降仙府，乘道流。追踪隐沦，吁契幽叟。结庐涧扯，考盘严谷。同人利贞，遁代勿用。雅好酒德，尤邃老经。话言解颐精，义绝倾倒。诱进不倦，虚纳尽欢。好事集门，长者阗里。每至升月帷户，和风林薄。植杖啸谷，席皮琴山。泰然乐生，澹乎．忘老。方且维性，寿迩神仙。徇赤松之游，纵黄老之卫。外身先物，归根致柔。缘以大均，持以大定。色理不荡，宠辱不惊。绳绳焉，熙熙焉。孔德之容，罔可测已。故师长旌礼，邦族与化。智者谓智，仁者谓仁。虽褐塞桑枢，纷衣韦带。必避涂加敬，怀风惕息焉。用克闻于家大育厥胤则我越公袭上德延庆灵生而知之，学而习之。有专门之资，得丕承之业。才鱿租道，既冠同玄。讯远岳之福庭，观幽寻之方士。陈呎雷骇，吐刀电光。沈海莫濡，蹈冷匪热。呵万鬼，摄百神。启阴官之符，变冥司之录。追究往事，坐知来兹。膏盲无所遁其形，雾露不能滋其疾。奇迹多绪，嘉声日闻。是以大君孔休，辟命荐至。入自卧内，问以咎征。造膝必成，偶事皆中。时更四纪，代且五朝。顺风以请天师，歙衽以近皇极。缁素莫能出右，公卿是惟虚左。国家有事天地，将旅海岳。公尝致礼加璧。能事洁羞。传驷载途，郡邑迎谒者，岁四三焉。自顷贼臣啬祸，小人吹蛊。敢为戎首，兴此厉阶。天步未亨，人事将始。公乃极陈幽赞，大启圣猷。．枚卜撰辰，并走掌望。作为邦翰，先后主忧。珍剿元凶，斓扶皇统。是嘉厥异，式扬尔忠。爵赏茂於身，宠赠光於考。匪此父也，曷训其子。匪此子也，曷扬其亲。松揪已行，碑板未立。求念终古，追存孝思。骤请阙延，第如江介。远访才子，枉逮鄙夫。赵括论兵，多阙旧学。班固述史，实赖家书。顾惟成章，伏愧贞石。其词日：真隐夷愧，默仙解形。悼哉独立，企古遐征。殆庶玄德，升睹丹经。服乡不涅，光和无营。筑卜岑渚，左药传琴。徐啸风谷，缓步月林。白云怡意，清泉洗心。曷胜不往。曷奇不临。迩因神远，情随地深。举代方籍，皇家未轼。肇有懿子，载扬令德。左慈致物，越人辩色。司察鬼谋，役任神力。宠被五君，声闻八极。日尝薄蚀，国有多难。凶逆扇扬，忠烈愤惋，亦既先觉，克图幽赞。皇哉神武，赫然天断。薄然即戎，于以戡乱。帝念畴庸，与开列土。岂曜厥身，实赠于父。朱藩乃锡，紫绶是与。存致殁荣，忠伸孝举。列列松梧，绪风兴悲。表墓有阙，纪德无词。哀哀严尘，奕奕孝思。孰传终古，是建丰碑。赠慧明银青光禄大夫，歙州刺史子道士法善授鸿胪卿越国公。开七日元五年太岁丁巳鹑尾，七甲辰建。　　
　　赠越州都督制日
　　劫故道士具官位叶某，天真精密，妙理玄畅。包括秘要，发挥灵符。固以冥默难原，希夷罕测。而情栖蓬苑，边混五朝。保黄冠而不拔。加紫绶以非荣。卓尔孤芳，泠然独往。胜气绝俗，真风无尘。金骨外耸，珠光内映。斯乃体应中仙，名升上德。朕尝听政之暇，屡询至道，公以理国之法，数奏昌言。谋参隐讽，事宣洪益。叹徽音之未泯，悲形解之俄留。何莫欲遗，歼良奄及。永为平昔，感怆于怀。宜申礼命，式贲泉壤。可。赠越州都督。
　　御制真人碑
　　故金紫光禄大夫，鸿胪卿越国公，景龙观主，赠越州都督，叶尊师碑铭并序此碑乃御书，太子题额。
　　朕闻：轩辕三皇之盛者，尊广成。唐虞五帝之盛者，师尹寿。故夫以圣人之道，教圣人之才。守之七日，又守之九日，朝彻而后能见，独是道也。入水不濡，蹈火不热。啸叱风雨，鞭笞魔魅。无方而后能进物，独是神也。神则惟变，道亦旁通。苟得其人，抑所谓神道设教者也。师讳法善，字道元。自诸梁食采，是谓叶公。邑亦如之，因而命氏。则昔为南阳人也。曾祖道兴，祖国重，父慧汕，赠歙州刺史。贲丘园者，一贯吾道。食旧德者，百代可．知。· 故名缢宇宙之中，身在江海之上。则今为古括人也。至隋大业之岁，岁在丙子，法师是生，凡六百四十二甲子，洎我开元之岁，岁在庚申，形解升云。则春秋百有七矣。自丙子至庚申凡一百有五岁，余闰计诚有六百四十二甲子之数，遂以百有七岁。其生也，年长而色若孺子。其化也，委蜕而神则默仙。常从朕游，仰之弥高，钻之弥坚。藏察无象，钧致不测。若言匡国辅主，鼓舞发挥焉。朕可推而尊之，不可得而臣也。其始终出处之迹，可得言者。初，师甫七岁涉江而游迨三年，人以为溺。及还，问其故，则曰：三青童引之，憩于华堂峻宇。咽灵药，吸云浆，太上镇之，是以留也。十五中毒死，又见昔青童，曰：天台茅君飞印，印其腹，始殊闷绝。良久豁如。师以灵应感通，殊由若此。遂乃杖策游诸名山，远访茅君而遇。岳骨上起，目瞳正方，冰雪绰约，吗然微笑，日：尔来乎。尔名己登仙格，身逢魔试，故相救而免。当以辅人弼教为意，无汲汲於去来也。由是便於青城赵元阳，受遁甲步玄之术。於嵩高韦善俊，传八史云跚之道。宴息於罗浮括苍l ，往还於蓬莱方丈。灵图秘诀，仙符真度，实录生券，冥感空传。临目而万八千神，咽胎而千二百息。或潜泳水府，或飞步火房。或剖腹濯肠，勿药自复。或剖睛抉膜，投符有嘉。或聚合毒药，服之自若。或征召鬼物，使之立至。呵叱旱鬼，奔走众神，若陪隶也。故海内称焉，千转万变。先朝宠焉，一昼三接。朕在藩邸，屡闻道要。及临寓县，虚好昌言。奸臣寓谋，凶丑僭逆，未尝不先事启，沃亟申幽赞。故特加紫绶，以大公侯之封。．而确固黄中，不承轩冕之赏。可谓德博而施，道．尊而光者也。适来无述‘，为夫子之时，适去无憎，为夫子之顺。岁在鹑尾，月鹑火，若以朋兀庚申岁化去，合是岁实，沈月鹑首，见前后碑传异同故不欲轻改也。是时宝。返真悬解。朔日，追赠越州都督。瑜月。归藏括苍之山。．免朝章，从夙志也。先生幻有奇质，长标特操。神照体外，骨秀形表。故万先生目之，曰：子书成仙格，方自仙宫。吾将及尔为同寮也。信哉，易曰：君子或出或处，然出者无山林之逸，处者无轩冕之贵。虽道同则应，而迹异难兼。先生养神太和，观妙玄牝，君子或处之盛者也。金印实贵，紫绶方来，君子或出之盛者也。非夫道臻博大，德合神明，其孰能与此也。故於王室则承恩者五代当朕时则传道者数人，不日宗师无问然矣。夫为文者纪其实，称德者尚其训。先生知予，予宁不述。诚寓然而无愧，可披文以相质。铭曰：
　　忽然勃然，莫不出焉。油然洌然，莫不入焉。百昌之源，万化之泉。於此观妙，实云列仙。列仙伊何，销化却老。．观妙伊何，岂假至道。旁通幽赞，神变灵造。淫祠厉阶，无隐不讨。诗逆辅顺，功就佐时。藏往察微，业与神期。章被加等，方来不欺。视缘若遗，恍然我思。大有元吉，黄中通理。默仙委蜕，玄远无已。叶县飞见，辽海鹤止。玄风盛烈，郁乎千祀。
　　开元二十七年岁次己卯，二月己未朔二十六日，乘化而往彼，则悠然不忘旧情，纪诸事迹。仙山海畔，碑石依然。乘化而往云云二十四字旧本有云，姑存不敢删去.
　　弟子丁政观谢赐真人碑铭状
　　劫内肃明观道士尹惜，宣劫内出御文，赐臣师主。臣跪奉天章，仰瞻宸翰。以惶以喜，载庆载悲。臣忝与门人，不胜感愧之至，谨录陈谢以闻，谨状。开元二十七年四月二十三日，弟子景龙观道士丁政观等进。
　　致虚见素法师诰
　　劫唐金紫光禄大夫，鸿胪卿越国公，元真护国天师叶某。夫为道者，所为无近名，而人亦无得名焉，此至人所以去名也。乃若善善而恶恶。垂世立教则以名为表，治天下者，亦无不废尔。学道得法，自拔滓秽之中。今数百年，剑履如生，犹不忘物应民。请祷夹莫之爵，而自然尔固得之。聊易名号，以慰州人。可特封致虚见素法师。政和六年正月二十一日。
　　加封灵虚见素真人诰
　　劫朕体妙道以治身，畅淳风而抚世。凡号高真之倡，每兴往躅之怀。见素真人叶法善，太极仙卿，括苍羽客。扫祆凶而诚灭，摄魍魉以惊奔。故在开元之问，屡示化人之迹。探莫可测。本皆自然。惟见素之强名，具治平之前诏，景仰可以推崇。敢忘申贲灵虚，用彰徽妙。可特封灵虚见素真人。宣和二年六月二十五日。
　　唐叶真人传竟
　　
