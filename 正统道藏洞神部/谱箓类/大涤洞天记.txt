大涤洞天记
　　经名：大涤洞天记。宋末元初邓牧撰。三卷。底本出处：《正统道藏》洞神部谱录类。
　　大涤洞天记序
　　制之为郡，山川雄秀，甲於束南，故为吾道之奥区。而所谓洞天福地者，在在有焉。予过钱塘之上，每低徊延览，不能舍去，惜不尽游其名胜者。间读予友大章徐先生所序杭之洞霄宫归一规者，尤慕其山水之丽、宫宇之宏，而未之一造焉。今年春，其宫道士某持其宫志请序於予，因获探其源委颠末，其大涤洞天天柱峰即洞霄宫也。始汉武元封间，而晋唐以来，修真隐遁之士多居之，逮宋南渡，都於杭，则门地之盛，声望之隆，与玉清、醴泉、崇福、昭应、太液、宝录诸宫观等矣。凡宠书幸驾、锡田赐额之异，尤冠一时涉元之盛。高人奇士辈出，於教益振。虽宫宇之变，或罹兵窦之革，输赋之繁，复设规以守其成，益有复兴之渐矣。而山川之推为洞天福地之殊者，四方至今犹称之，故其具诸载籍者，凡殿糜之盛、人物之异、文辞之伟，靡不备见之。若制之名於束南者，舍是尚何求哉？昔之志，夫是者，可谓善述其事，张大其迹也。今某尤将广于梓，亦抑知继夫先志也。嗟乎，古今之盛衰兴废之无穷，虽倦真灵异幻化之迹，尤有湮没而无所考焉，其所可追索者，徒赖于名辞巨笔垂之金石，焕乎千百载而不泯也。虽然浙之地胜人杰，而琳宫璇宇卓称於时者，为不少矣，而能托於不泯之言者，又几何哉？若洞霄之称於一时，而文且着於不朽矣，使其传之悠远，与三山之书并行而不已，岂不亦吾道之盛典也？因嘉其志而序首焉。洪武三十一年，岁在戊寅，正月既望，正一嗣教道合无为阐祖光范真人，领道教事四十三代天师张宇初序。
　　大德九年夏，予奉旨搜贤，知叶疼文、邓牧心隐余杭天柱山，即而征之，固辞不起，因得极山中奇伟绝特之观。后六年，代祀南来，道士孟集虚出所编《洞霄图》，记山川之奇秀，岔洞之深杳，宫宇之沿革，人物之挺特，昔耳目之未及者，今一览无遗。是编行乎世，集虚於兹山之功亦懋矣。况其贤而文冲澹不街。其师介石沈公，端雅有容，迭膺纶命，典领本山，人称其怀。山之洞天福地，历汉晋唐宋，闻人世出。今介石师友如渊珠山玉，辉润泉石。信乎山川之胜，亦系乎其人。凡居者、游者，苟不洁涓身心，悠遵太上清静之教，严厘祝弘至道，以重兹山，是增林惭涧魄，负介石师友之心事。予并发之，於是乎书。至大三年六月旦日，玄教嗣师吴全节序。
　　夫志书者，所以叔事物之源委本末，名数凡目靡不登载，故贵乎广记备言，使往者有传，来者有征也。大涤天柱，为束南一大胜盘，其可纪者不少，而宋政和问唐子霞作《真境录》已不可考，端平问所辑亦复疏略。余惧灵迹奇闻久将湮没，遂俾道士孟宗宝、隐士邓牧心相与搜罗旧籍，询咨故老，考订作《洞霄图志》。凡山川标致之胜、宫馆规制之详、圣游化之迹、英贤纪述之美，皆收拾而无遗。非但游息於斯洞见今古，而足迹未能至者，一睹此志，便眇眇然如行翠蛟白鹿问，有颉顽飞霞之想，亦涤心一助也。时大德九年乙已，十一月望日，大涤住山介石沈多福谨书。
　　大涤洞天记卷上
　　本山邓牧心编
　　叙官观
　　夫得道之士以无何为乡，太虚为家。日月之光华、姻云之变化、湖海山岳之浩汗丽泽，不过目睫间所寄物尔，何待占一丘一壑之胜，营一宫一室之安，与编户杂处於人间世耶？良由古道日微，淳风不竞，驰情嗜欲者，岂知有清静可宗？抗志功名者，岂信有神仙可学？是故太上设教，圣皇潜心，黄帝间道崆峒，尧见四子藐姑射。於是周穆草楼发其源，汉武竹官桂馆昌其流，乃有秘宇殊庭、瑶台金膀散布寰宇，几与五城十二楼俱高，不特炼汞烹铋以薪冲举，声金振玉以近祯祥，而亮乌凌风，翠旌导月，往往薄游其间。使夫志士辞荣，贪夫弃慢，顿悟有身之患，乐皈众妙之门，岂非移风易俗之大枢机，尊道贵德之大条贯哉？道经载，四海之内凡大小洞天四十有六，福地七十有二，而洞霄咸有一焉。旧志以为与嵩山崇福独为天下宫观，称首地望之重，他莫敢比。信矣，天造地设者，固不以人力为消长，然历代崇奉之制，不可无传也。
　　洞霄宫
　　兹山为大涤玄盖洞天天柱福地，在杭州余杭县南一十八里。郡志云：汉武帝元封三年始建宫坛於大涤洞前，投龙简为祈福之所，经今一千五百余年矣。唐高宗弘道元年，本山潘先生奉劝面南建天柱观，四维壁封，千步禁樵采，为长生之．林。中宗朝赐观庄一所，后有朱法师改北向。乾宁二年，钱武肃王与间丘先生相度山势，复改为甲向，今宫基是。光化二年，录图表奏，韶旨褒嘉，见《天柱观记》。钱氏纳土时，尝改天柱宫。宋真宗祥符五年，因悚文惠公尧佐奏，改洞霄宫，赐仁和县田一十五顷，悉镯租税，并赐钟罄法具等，岁度童行一人，应天庆等节设醮，本州应办支费，青词朱表，学士院撰进呈讫，内降修奉。仁宗天圣叫年，韶道院详定天‘下名山洞府凡二十处，抗州洞霄官大涤洞为第五，仍命每岁投龙简，遇祈梼，封降御香，遣中使或郎官入山。政和二年，住持都监何士照以官宇颓圯，诣汴京陈乞，奉旨赐度牒三百道，两淛转运司经理。后因方腊之变，废于兵火。高宗南波，绍兴二十五年，发帑出金重建昊天殿。于束应彼殿左辟通明一绾，本宫在持兼领焚修于此。孝宗乾道二年三月，德寿太上皇洎显仁皇太后临幸庆成，遇庚申甲子圣节，帝后本命，系朝廷请降设醮，本宫书记撰青词奏呈修奉，官差军士守卫，后奏罢军士，以山麓之民充佃火防虞。理宗淳佑．七年，灵济通真先生孙处道奏请赐钱，益市但产以裨赡用，由是山门规制愈崇广矣。政和间，援唐天往观例，经尚书礼部给洞霄宫印记。事奈庆元二年，知官陈以明以岁久漫灭，重给。宋国初圣节，道场应奉，本县文武官僚入山建散，诸山嘈咸至立班。自南渡后，惟道士就本宫建散，而县官止於普救寺行事。凡宰执大丐丐闲去位者，以提举临安府洞霄宫击衔。咸淳甲戌冬，防虞佛慎，延燎一空。至元丙子，后重建，未完，复毁于甲申之夏。今自甲申后再新官宇，规模视昔愈壮，专一为国焚修，告天祝寿。每遇天寿圣节，道场依例就宫建散，蒙管领江南诸路道教所，总摄江淮荆襄等路道教所，以名山事实闻奏。至元十八年，钦奉圣旨，护持山门。至元二十三年十一月，钦奉圣旨护持及本山诸宫观。元贞元年，元贞二年，大德三年、节次奉宣命，授本宫住持提点及提举知宫，兼管本山诸宫观事。大德八年六月，又欢万赞要储官观，蒙中书礼部铸给杭州路洞霄官提点所印信。宇内名山，自五岳之外，所谓天有八柱而已，其五在方外，既不可考，今见於中国者三，而洞霄之盛为历代所崇奉，几与五岳俱尊，又非舒州、寿阳所可企及，岂偶然者，故列叔于篇首。
　　通真门
　　兹门不在余抗县四门数内，宋绍兴年间建一谓由此入洞霄也。至元年间重建，先是，宋尊佑间，住山贝大钦买石梵路，夹树林木他十八里，至九锁山门。
　　九锁山门．
　　在九锁山外，未至宫三里，扁九锁山，三大篆字甚奇古，程俱书。
　　外门
　　冲九锁山大路，道龙凤二洞，直上为栖真洞路，自路口折入会仙桥，过翠绞亭。左右压石夹道j 势若双阙j 门真其会。扁洞天福地，宋理宗淳佑七年赐书。
　　双牌门：
　　自外门入度玄，同桥，两门对峙，左篆天柱泉，有池有焉，右篆大涤洞，洞所从入也。
　　三门
　　宋绍兴三十二年，内帑赐钱造。至元．戊寅，山隐斋建，癸巳年本紊重建，仍造天香亭于后，故所无也。
　　虚湟坛
　　在正殿前。旧志云：唐景福二年，钱武肃王按当时仪式迭梵开坛，请闻丘先生三元奏录于此。大德庚子增修广之。
　　三清殿
　　即郭真君结茅之地。殿前三松，其所手植，今不存矣。钱王迁坐庚向甲，盖指此也。宋政和间方腊之变，惟徽宗本命殿独存，住持道士金致一奏，旨改为三清殿，圣像乃汴京孟成忠所塑，号为绝技。至元庚寅复建，壮丽殆过於昔，有桂柏相间列峙前向。
　　昊天阁
　　在东麻后，宋绍兴二十五年内帑赐钱造殿。大德辛丑重建为阁。四山环抱，最为登览胜处。
　　游玑殿
　　在库院东，建．炎间建，至元辛巳回紫斋建。
　　佑圣殿
　　旧在正殿左，建炎间建，至元辛巳怡云斋建于三门东偏。
　　祠山张帝祠
　　旧在官门外西阜。开禧间，内庭赐神像及左右侍从。景定间移建三门右，至元庚辰壶隐斋建，辛卯本斋重建。
　　龙王仙官祠
　　在西应后，宋建炎间建，赐额嘉应庙。至元壬午清虚斋建。今洞天福地二仙官并祠于此，从古制也。祠下抚掌泉与大涤泉源通，俱号龙井。初以宋绍兴九年内旨诣洞投铁简，得雨封善应侯。劫：朕惟山林川谷出云气为风雨者，必加礼秩以谨奉词。蚓兹洞天，神灵一所宅，屈伸变化，呼吸风云，若时愆肠，旋施膏泽，有司言状，宠锡侯封，用孚惠於黑，黎以钦承於涣脖，可特封善应侯。庆元三年加封善应灵济侯，嘉泰元年加封善应灵济昭既．侯，端平三年加封善应灵济昭既广福侯，又特封灵泽公。
　　云堂
　　在西麻后，延接十方云水。宋淳佑、咸佑间，高道云会，相传为口实。今南北高士来游来居亦不喊於昔日也。
　　旦过寮
　　在云堂右，云游僧暂憩之地。
　　诸亭
　　日翠蛟，日飞玉，曰清音，曰翠微，日采芝，曰九曲见山水门，日谷口，曰石室见洞府门，日祥光，曰宜霜，日聚仙见古迹门。
　　白鹿山房
　　在石室顶。先是陆永仲尝家石室东偏，因为道院。朱妙行修炼其地凡二十年，尸解去。是后有天目阮先生居之，有泉州陈道士者缘山屈曲开径，结茅相依，发土得奇石甚多，一带凡百余步，状如步障。中更兵火，阮陈亦亡去心大德甲辰建山房于此，有记。
　　廨院二所
　　一在余杭县西南半里大溪之上，后唐长兴四年建，名天柱察院，宋咸淳年间重修。门前有梓林，夏日阴翳可爱，在三门东偏。
　　法堂
　　在正殿后。宋开禧元年内帑赐钱造，宁宗赐书演教堂扁，至元乙酉重建。左右两石天造地设，后有苍崖横峙，因加人力，迭成峰峦，中作小洞，洞中小路委曲，出登其绝。
　　方丈
　　在演教堂后。
　　库院
　　在东麻，至元乙酉重建，丹泉流注其问。唐李玄卿所记新池在焉。
　　斋堂
　　在西麻，大德戊戌重建。
　　道院
　　在西麻后。古有三院：日上清，日精思，曰南陵。今分为十有八斋，中瞰一池，诸斋环向，池水盈涸往往亦关休咎。左应七斋一日山隐，日山素，日岫隐，日嵩隐，日怡云，日粟隐，则上清院振；日回紫，则南陵院派。右应四斋：日清隐，日谷隐，日盘隐，则上清院振；曰清虚，则南陵院派。正面七斋：日壶隐，日橘隐，日悠然，曰闲隐，日学隐，则上清院振；日怡然，日碧壶，则精思院派。选道堂在西应后，至元乙酉年重建。
　　至道宫
　　在余杭县北三十里曹桥西，唐文明元年建，初名福业观，潘尊师成道于此，《云友》所载者。宋治平三年改今额。前有古松一，围两合抱。后有苦杳二，大与松坍，鹭鹳巢集其上。厨院有宋熙宁问所铸巨擭四，畔识岁月及施钱姓氏。隐士叶玄文诗云：犹存巨擭记熙丰，翠霭春深古路通。千百春锄一株树，野田飞下雪花风。
　　龙德通仙宫
　　在余杭县市南，南唐文懿赵公汝谈尝卜居于此。至元癸未住山郎如山爱其溪山之胜，罄己资更宫宇一新，花木亭池冠於一时。天师演道灵应冲和玄静真君为书宫额。
　　元清宫
　　在临安县锦南乡，地名新路，住山舒元一故庐所在。至元甲午即其地建宫，楼阁巍峨，山水环抱，视为甲观。
　　冲天观
　　在九锁山门外东天柱山所止。先是宋咸淳问住山龚文焕建于德清之青坡，至元壬午知宫事周允和更建此处，今住山沈多福疏凿泉石，栽植松梅，颇有徜祥登眺之趣，有记。钱塘叶玄文隐于是，二十年大德丙午正月成道仙去。
　　洞晨观
　　在余杭县东郭河上安乐山东，为陈季卿故址。季卿，余杭人，世传遇终南山仙翕，以竹叶为舟者。宋景定癸亥住山贝大钦建，松行掩映，流水回环，植梅一坞，扁无尽春。先是接待最盛，有记。
　　元阳观
　　在天柱步南三里大涤山后，宋咸淳问住山昊处仁建，至元辛巳改向重兴。山深林密，门径潇然，颇有尘外意，但游者罕至焉。
　　冲真观
　　在湖州路长兴州，晋葛仙翕炼丹之地。宋咸淳问本宫道士周国寿以古额兴建，至元甲午住持周贵生修盖一新。周回流水，松行古桧老桂，为佳饭焉。
　　龙德观
　　在嘉兴路橄浦镇，宋景定问本宫道士刘应善建。与海涯相接，为士民祈祷之便。
　　玄同观
　　在杭州城癸辛街。先是，杨府瞰碧园有兰亭茂林修竹之趣，至元癸巳住山郎如山建道院，大德辛丑改为玄同观。
　　明星宫
　　在余杭县束二里明星渍之上，至元辛卯本官道士史得芳建道院日来清，大德丙午改明星宫。
　　洞阳观
　　在台州宁海县东隅，大德癸卯本宫道士杨应世买张氏宅改建。
　　岳祠道院
　　在余杭县南湖之上。先是为土人闻武功圃，后施地建祠。遥望西溪，诸山森然拱立。祠旁小阜日凤凰山，以形似名。巨石林立，流水周旋几百余折。葛仙‘翁丹宠据其上下，可罗坐数人，有亭临流对之，今建道院于祠右，扁名凤山道院。
　　清真道院
　　在东天柱岭青檀山之阳，宋咸淳问知宫事朱特立建，泉石清胜可观。
　　凝真道院
　　在九锁外墓坞，至元壬午本宫道士姚崇道自城居移建于此。
　　若虚道院
　　在余杭县市西，旧为沃氏居，至元戊子住山曹至坚得其地建院。
　　通明道院
　　在余杭县相坞，至元己丑本宫道士金自吉建，为，奉先报本之处。
　　益清道院
　　在临安县，地名后洪，至元壬午本宫道士何自清建。
　　紫清庵
　　在上坞青梓胧山下，至元乙酉本宫道士徐允熙建。
　　碧壶庵
　　在李坞石玉山下，宋咸淳问副宫李元纲建。
　　溪山庵
　　在天柱步，大德丁酉副宫金常清建。
　　闲隐庵
　　在来贤岩后青山下，至元己丑本宫道士王允升建。
　　学院庵
　　在天柱岭西，至元辛卯本宫道士陆继修建。
　　太平庵
　　在临安县，大德甲辰道士徐元英建。
　　集虚书院
　　在余杭县束五里碧塘福地，有巨井一所，世传葛仙翁炼丹于此。元贞丙申道士孟宗宝建院，为游居讲习之处，翰林学士张伯淳书扁，亿士邓牧心作记，紫阳山方回诗云：天地春藏冻核中，时来蜂蝶哄束风。万端变化根无极，一点灵明袅太空。妙处千江分朗月，飘然六合点冥鸿。守玄知嘿交龙虎，肯泥丹炉子午红。钱塘仇山村诗云：筑舍束皋野水滨，室中生白座生春。了知空洞元无物，须信清明自有神。幽经草花聊适趣，闲窗笔砚不留尘。酒经丹诀非吾事，万卷书藏一老身。
　　大涤洞天记卷上竟
　　大涤洞天记卷中
　　本山邓牧心编
　　叙山水
　　浙右山水之胜莫如杭，杭山水之胜莫如天目，天目之胜未知大涤洞天。盖大涤山水发源天目，风气盘砖，冈峦斜缠，相望几百里，然后蕴灵毓秀於此。经以曹川之纡余，汇以南湖之荡莽。九锁外键，一柱中擎，岂非天地之、奇观，仙灵之奥区哉？郡志载：登天目山，凭天坛石屋，见山皆西南驰，双溪并趁而合于於潜县，窄愕似少驻，回望天目，层云中如沈雄古大将按辔其后，大势不可遏，少央骤已抵临安县。大官山者，直培搂尔，循而至九锁盖为单思，环以天‘柱诸峰，若止息者，已而矗矗赴余杭h下武林北高峰，而特起为南高峰，挞以八蟠慈云岭，翼为七宾凤凰山，昂头妥尾，若翔而集，前界大江乃止。吁，亦异矣。杭之山川，大较以是观之，兹实录也。
　　天目山
　　《太平寰宇记》云：天目山高三千九百丈，周五百五十里，多美石甘泉，有数百年古木。山上两湖若左右目，故名。古有《东山铭》，略曰：列岳霞上标峰，雾裹翠滴烟峦，名不可纪。有蛟龙池上中下三潭，源脉相接。徐伍仙故居在石室峰西，又汉天师举家於此上升。兹盖天柱之鼻祖，而钱塘所谓龙飞凤舞又其云仍也。
　　黄山
　　在宫西北，是山最高，为众山之祖，虽百里外亦望见之。左发为大涤，右发为天柱，其趾长水湾，伏虎岩在焉。
　　九锁山
　　自余杭西郭外行十有八里，逆溪水上，左右合七峰，皆拔地数百尺，其趾犬牙相错，行路并溪屈折者九，故云九锁。好事者悉命以名．．一曰天关，二曰藏云，．三日飞鸾，四日凌虚，五日通真，六日龙昤，七日洞微，八日云傲，九日朝元。
　　大涤山
　　在宫北，凡四峰，於九锁内最为巨山。西洞据其领，石室出其半，天坛冠其颠，皆山中胜处也。是山以洞名之，旧志谓大可以洗涤尘心，故名大涤。虽山川得名未必咸有说，而故老相传当不诬也。玄同先生剑履痉山下。
　　天柱山
　　在官西南，凡三峰，与大涤对峙，高足相敌，由宫外望之，屹然若柱，又绝顶有石柱，高丈余，围两合抱，此山所以名者。盖五十七福地，地仙王伯元主之。按传记所载，天有八柱，其三在中国，一在舒州，一在寿阳，洎今在余杭者是已，洞霄以为主山，故古名天柱观。旧志以为风清气和，土腴泉洁，神蛇不螫，猛兽能驯。自汉武标显灵迹，建立宫坛，历代祈禳皆在此处也。
　　乳山
　　即宫前案山，钱氏所增培者。
　　香炉山
　　在宫前乳山后，其峰甚锐。
　　青檀山
　　在宫东南束天柱右偏，其势不甚高，而泉石奇秀，为诸山甲。今涌翠石壁，与试剑、来贤二岩，冰壶、镜潭皆在此。
　　青梓山
　　在宫西黄山迹，状如屏蟑，与白鹿山对，其地平处即上坞。
　　青曹山
　　在宫西青梓山下，束连上坞路，西达栖真洞。
　　白鹿山
　　在大涤山，即今中峰，是因许真君上升於此，天降白鹿下迎，故名。
　　丹山
　　在黄山外，极高广，绵亘十余里。杨村在其下，后有响水石，溪流至此辄逢逢有声。
　　紫竹坞
　　在青梓山西，古多紫竹，故名。
　　苦竹坞
　　在东天柱岭首，去宫一里许，与仙迹岩相并。状如片云从地涌出，欲飞而未起也。
　　着溪
　　《山海经》云：天目山一名浮玉，曹溪出焉。今由於潜临安县界，经余杭及钱塘界，然后入湖州，达于震泽。郡志以为夹岸多曹花，每秋风飘散，水上飞雪然，因名曹溪。又《舆地志》云：自余杭西，亦名泠溪，溪两泪有琴、鹤、访、姥四山，皆有居民在其下。今自宫抵溪口五里，名天柱步道，旁有井亦名天柱泉，盖柱流泉循九锁山束行达是溪也。
　　南湖
　　此湖每岁梅雨曹水盛时，必聚此而后泄于大溪，长堤小桥出，其髻霏类杭西湖，余时皆涸，弥望丰草而已。
　　丹泉一名天柱泉
　　是泉发最高，历天柱山半，初但闻有声殷殷若雷，至大涤洞西百余步始出地上，既清且甘，大旱不竭，有方池储焉。天宇清明而有赤光，四旁苔藓时作紫晕。束坡诗云：一庵闲寄洞霄宫，井有丹砂水常赤。故扁丹泉，亭曰清音，取左太冲山水有清音之句。除引供厨堂及十八斋之外，一境田畴咸仰灌溉。
　　厨院方池
　　唐大历五年，令尹范公惜俯见泉脉浸润，命凿池以便庖厨，李玄卿有记。
　　三池
　　在洞天福地门里，路左二，路右一，若品字然。唐乾宁年问钱武肃王开凿，由大涤洞前迭石为暗溪约里许，接天柱流泉储畜其中。澄彻可爱，於池口复为暗溪，曲折五六，深合地理。
　　翠蛟亭
　　宋高宗临幸步月至此，爱之，赐钱造水阁。在宫门外三十余步，自门内三池流注入涧，撒池上一二板，汹涌若雷，变化飞舞，山林荫映作钳碧色，故扁翠蛟，取坡仙诗亭下流泉翠蛟舞之句。仍奉坡像祠事于后，亭前有坡，罗列坐石，游者必登憩焉。
　　冷泉
　　在宫门外会仙桥之东路旁石坛问，泉脉甚微，四时不绝，行者掬取饮之，寒胜冰雪，故名。
　　桃花泉
　　在龙洞西数十步，其泉自石坛横注入溪，昔人每见有桃花片流出，莫知从来，故名。
　　石门
　　自来贤岩东五十余步历坡陀而上，即青檀山路，右依岩石，左临深坎，旁有巨石，与岩对峙，号小石门。
　　月窟
　　洞酌之旁有巨石，圆窍玲珑，广二尺许，深五六尺许，日月窟。
　　冰壶
　　月窟之西有石窦，贮泉甚寒而甘，日冰壶。
　　镜潭
　　洞酌之下有石窦，其泉清可鉴物，日镜潭。
　　试剑岩
　　自来贤束行可二百余步，有石裂为两，如剑所断，故名。
　　涌翠石壁
　　自试剑岩复三十余步，有峭壁面北，从地涌起，高可一二丈，广二三十丈，其上苍翠玲珑，奇怪万状，莫可形容，盖兹山秀气发自来贤，至此，余半里始尽呈露。上有石乳，焚之芳香。有岩对峙，相去仅数尺，不容并行，若以人力开辟，尚可作亭尽意观览尔。今外向有亭日翠微。
　　石步障
　　自石室历数折，上有苍石沿径联属，可百余步，名石步障。
　　通仙桥
　　在余杭入宫大路，去通真门四里，宋建炎年问建，旧号石门桥。大德己亥八月知宫事杨清一重建。
　　道士桥
　　与通仙桥相去半里者，本宫祖师建，咸呼为道士桥。
　　朝元桥
　　在宫外四里，由天柱步入宫大路，俗呼为湖塘桥。咸淳癸酉增构高广，名为朝元桥。
　　双仙桥
　　在宫外三里，俗呼为双桥头。昔郭真君与葛仙翕倚仗对谈于此，故名。
　　玉泉桥
　　在束天柱岭下石府君祠左，去宫二里，俗呼麻车桥，宋建炎问建，飞玉泉由此出涧，故名。
　　呜凤桥
　　在云根石左，俗呼袁家桥，宋建炎问建，与鸣凤岩相近，故名。
　　会仙桥
　　在栖真洞牌门前入宫大路，跨涧为桥。宋淳熙甲辰，道士江安着以早游湖海，晚岁归隐山中，舍衣钵钱重造。
　　玄同桥
　　在洞天福地门裹，下通池水出翠蛟亭。昔玄同先生与钱武肃王相度地理，凿池架桥，故名。
　　叙洞府
　　神仙安在哉？《列子》载渤海有五神山，东方曼倩云有十洲，尝所涉历弱水三十万里，既不胜舟，而珠树琪林、．琼楼宝阙又非结驷所及，何怪世俗不信，以为荒唐诡诞之言哉？然则三十六洞天具在域中，其为神仙之居。信邪？否邪？日月周行中天，下入沧海，昼夜相禅而不息。雷霆发虚空中，赫然有声，万物震动。使世俗未尝闻见而吾言之，又肯信乎？一介之士苟有遐心，尚将逃深林，隐空谷，渺焉不与世接，而况龙变蝉蜕，饮露餐风，其去尘土之腥蝼，入烟霞之杳霭，必然无疑者，o是四海内外不可谓无兹洞，不可谓无若人也。若青城、罗浮、武夷、句曲，向使不名洞天，吾知为仙圣区，委羽块然山尔。肠明直数仞之石，裂一钱尔，亦得以洞天名，而青童君、仙人郭君各理一焉，岂飞行变化之迹无往不到邪？玄盖在大涤山，而《云岌》云在天目山者，岂以大涤为天目子孙？或古人着书未必皆亲履其地，失於审稽，虽信史不免，无足异也。
　　大涤洞
　　在宫西北半里。《茅君传》云：第三十四洞天名大涤玄盖之天，周回四百里，内有日月，分精金堂、玉室仙官，校灾福之所，姜真人主之，与华阳林屋邃道暗通。相传洞玄先生入游，见龙麟异境，花木鲜繁，自华阳而归洞门，石鼓广可寻丈，扣之逢逢有声，自此上下，皆平如刻削，两旁压石委曲夹道，中问一石若柱倒悬，因以隔凡，名之过柱。一穴如窦，内阔丈余，中有圆井无底，惟闻浪浪水声，乃历代朝廷遣使投龙璧之处也。
　　栖真洞
　　在大涤山前西天柱岭上，去宫三里，一名西洞。旧志云：大涤先生杜琛语弟子何法仁曰：汝宜居西洞，可以逐世成真。遂名栖真洞。天生息顶，状若宝益，宠室幽深，乳泉滴沥。又束西二台石阁压上有龙爪蟠挈蹴缩之迹，或戏以手漫灭，翌日视验如初，是知洞龙出入之径也。西台一石平如棋局，白石子如拳委积其上，旁列石坐环向焉。入洞门三丈许，有石仙人为仰外状。又越华盖西，有石宠可容数人。
　　石室洞
　　兹洞一名藏书，一名束玲珑，在大涤山中峰前白鹿山下。洞中三亢若品字，透见天日，门有石梁横界，泉脉涓涓注石梁下，引而漪之，可供十余人居者赖之。相传郭真君登山采药，尝濯于此，名洗药泉。郡志云：昊天师筠修炼之所。天师既尸解於宣城，指令门人藏书剑於此，洞有石室，故以名之。又《景行录》载天师云：当迁神于天柱石室，盖太上俾我炼蜕之处，故卜其西麓，果有石坐，岩扉自然成备。如是则不惟书剑，亦天师藏真焉。按《石精金光经》言：曲晨飞精、藏、景录神、剑解之道，凡暂过太阴紫胞，炼度四百年，所藏必发。生皿数足运会，其灵自有以发之耳。旧志谓天师石室之藏岩扉，呀启信也。山腰有石洼樽、石茶鳌，皆仙家之遗迹。
　　白茅洞
　　在官山西南十里，岭右灵边归然。按记云，晋人遇一道士衣巾爽丽自洞中出，询所自来，曰：吾白茅先生，职此久矣。因名之。其门如井，锤梗而下一二丈，至平地，可环坐二十人。复偃身下入又二丈许，有仙人酒养石及石柱二，一窍上彻天光，境界奇绝，第山高路阻，希有至者尔。
　　呜凤洞
　　在宫外一里道旁山上，虽石门阻隘，有童稚可入。云其问广坍两屋，旁一小路，不知所极。上有亢泉，流为丁当音，下入方池，未尝喊溢。耆旧云：钱氏时因凤凰来呜，故以名洞。其地亦改为灵凤乡。
　　蜕龙洞
　　在呜凤洞相对山压中，相去百步许，乔木幽隐，岩亢嵌巉，深可数丈。宋皇佑初羽人於洞问获龙蜕骨，齿角皆具，故名。记云五洞潜通，此其一也。
　　归蕾洞
　　去宫五里，在栖真洞左偏半里许，即栖真之后门，深可百余尺，石壁光莹，洞有恿顶，亚於前洞，按记云，是神仙回车之便道，故日归云洞。门仅数尺，下入丈许，石皆如玛瑙五色纹理，旋云飞霞直下方池，深不盈尺，广可二尺，长可三尺，池底白色如累珠镂玉可爱，泉水则盈个不常。又下十数步，有白石若瓠者三。又下数步，左偏上陆则有石盆，其上流泉涓涓，下入盆内，可以盥。四周石乳如垂璎珞。复返右偏，直下十四五步，阔二丈许，其中有石如积铜钱者，周围平坦，可容三十余人。
　　叙古迹
　　人事有代谢，山川无古今。生身千岁之下，游心千岁之上。登箕山而怀洗耳之风，吊首阳而悲饿死之节。利害既不相及，影响既不相知，而田夫野老、樵童牧坚犹将踯躅悲歌，有沘其颗，况高世绝俗慷慨之士哉？千万世同一理，千万人同一心，古人远矣，九京不可作矣，日一过其隐遁之地，观其游息之所，有不浩然兴起如亲炙之者乎？驯虎岩之坎木无恙，升天坛之丹
　　鳌未寒，空山无人，渺渺愁予，岂晋人所能，今人不复能邪？山中陈边时有足稽，并采异闻附见一二o
　　汉宫坛
　　在大涤洞前，汉武帝元封三年所创，今其址不可玫矣。
　　升天坛
　　旧志云：升天坛在山中峰之上，又名法象坛。上应天而圆，下应地而方，中应易卦而八角。许远游真君精研洞典，登其上而仙去，时天降白鹿下迎，故中峰名白鹿山。今山顶界松内数丈之地，草木弗殖，是其遗址也。宋政和问犹有卿云箫吹往来。
　　伏虎岩
　　在宫山西南峻壁问，若环堵之室，南有路，自上而下，复陆压磴，方至其所。藤萝深密，怪禽昼啼，非有道之士不可处也。昔郭真君伏虎於此。按《晋书》云：葛洪、何幼道偕访之，目击而已，各无所言，引啸而退。唐昊天师爱其遗迹，每游忘返，题诗岩上，今岁久昏剥，云：郭生在童秆，已得方外心。绝边遗世务，柄真入长林。元和感异类，猛－兽怀德音。不忆固无情，斯言微且深。末句盖引真君与温娇问答语。
　　仙迹岩
　　去宫一里，在行路隔溪压石上。按记云，秦始皇驱山岳，拟塞束瞑，尝役鬼移之。山势欲动，勿有仙人叱鬼，以身扼压石，使不得去。今压上有肩被、簪冠隐然，遗迹温润光泽，苔藓不生，以手摩拭良久，作古桂香云。杨杰有诗曰：祖龙求仙徒用力，驾海欲驱山下石。神人倚住不与行，留得岩前隐仙迹。
　　来贤岩
　　在宫东南青檀山前，嵌空数丈，盘石蘗竹，可以游息。宋熙宁问东坡居士为杭通守，与蔡准、吴天常、乐富国、闻人安道俞、康直、张日华皆幅巾华杖盘桓于此。束坡赋诗云：上帝高居愍世顽，故留琼馆在凡问。青山九锁不易到，作者七人相对闲。庭下流泉翠蛟舞，洞中飞鼠白鸦翻。长松怪石宜霜鬓，不用金丹苦驻颜。后人名岩来贤，作亭其上日宜霜。
　　石室
　　唐昊天师痉书剑地，宋陆维之朱妙行居焉。
　　抚掌泉
　　在宫内龙祠下，深仅三尺，清泠可凿。古诗云：却疑三尺底，别是一壶天。其泉五色变易不常，每一变则有吉事。《余杭图经》载，钱武肃王至官，有双鹤飞舞其上，因抚掌招之，鹤坠而泉涌。漕使陈尧佐因按察至焉，问羽士所以名泉之意，答曰：昔仙人抚掌而泉涌。公於是抚掌，亦然。昊天师观碣云：水旱不易，萦照轩宇。夏寒而辨沙砾，冬温而冒萍藻。宋熙宁初有物状如鳗绕栏循间，两目如丹，时人以杖朴之，即坠入泉去。须臾阴雾周布，一山大水自天柱源来，汹涌可畏，将垫殿堂乃止。或龙之怒也。今环梵以石，结亭覆其上，围以朱栏者，宋高宗尝酌之也。
　　明星渍
　　《余杭图经》云：在县束十里二百步，周回一百五十步，溪之南塘，历朝劫使投龙简於天柱大涤洞，必先祭明星渍。《九域志》载余杭古边亦然。父老相传云：昔有人昼见星灿然，故名。溪下多潭，皆遇水决冲而成。自新堰以西，第三潭最探，莹而阔者是也。父老云：渍之南濒路，旧有道家居，遗址尚存。今地属本宫，建宫亦日明星。
　　药圃
　　在来贤岩宜霜亭下，夏侯天师种药於此，芝畦木坞，百药之植靡所不有。常施药於尘市，随绿深浅而与之。一日樵者闻圃内有物大嗥，隔篱窥见天师策鞭乘一兽，似虎非虎，行疾如风，入束山而去。今四山产药草六十余种，圃迹犹存。
　　叶天师讲堂
　　旧志载，在山门外，天师役鬼神所建，制度宏巧，绝不类常工。开元中天师讲《道德》、《度人》诸经於此，有仙花灵鹤自天而下。昊越高士辐赓听法，咸有所悟，愿居弟子列者三百余人。惟语以济恤孤贫，感愧覆载，忠孝君亲，重人性命，今身心，绝奢侈，即为道家之根绪也。荐经兵火，遗迹不存，今移官中为演教堂。
　　草堂
　　钱氏所创，唐昭宗景佑二年，武肃王以居闲丘先生，既而旬旦入山问道，每三元开坛授法，录号上清坛，御史中丞罗隐皆入室者也。堂外环列云房，为志人弟子柄息之所。朝暮入室，退即闭关，下惟或持经，或论道，或炼神修真，各有所至。今道院上清流振所自出也。
　　昼楼
　　一名垂象楼，暨天师所居。天师少好经史，着述不辗，其中卷秩委积左右。常昼采日魂，夜饮月魄，至皿紫文之上道也。束西壁各置一窍，仅可容面，是采炼之户。白元鉴有诗，其址亦在今道院内，为精思流振。
　　南陵
　　亦今之道院址。因许真君居宫北之大涤山，既而升举，预报南陵知己曰：来日上朝玉帝矣。至期登陵北望，果见彩云满空，真君乘白鹿冉冉而去，故名此地为南陵。今别为流振也。七闽道士王介诗云：飘飘遗鹤去寻真，野客重来叹复昤。许迈林中丹鳌玲，郭文山上白云深。南陵事古都非昔，北岭归期直到今。珍重玉京无限意，待将功节养高岑。
　　嗥亭
　　在余杭县南五里。晋郭真君居大涤山，常出市肆货药，有虎自随令伏此，归晚财虎嗥，故日嗥亭。今山下涧石奇怪，流水潺湲是也。
　　聚仙亭
　　旧志云，其基爽恺为天柱峰之乳。俯瞰官中，最为清胜。玄同先生创亭占气于此。乾宁间众闻亭上环佩之声，异香逆鼻，走报先生，先生曰：洞天仙官朝谒北辰，今夕百灵听讲，上请大法、来至是亭尔。因名聚仙。陈丞相尧叟诗云：古桧森罗烧药麾，彩云飘香聚仙亭。
　　祥光亭
　　在大涤洞口，钱武肃王微时外巨石上，指洞曰：余异日富贵，当建亭覆此石。及贵作亭，营饰甚盛。而痉石亭下樵夫闻见有仙人奕棋亭上，迫之则失所在。祥符五年，中使白公、漕使陈公及州县官皆至。天气澄彻，了无纤翳，方秉炉灶香，忽有五色云自洞中出，上直霄汉，下弥漫林麓。时羽人从骑皆在云气中，若仙官之朝玉京也。数刻方散，表奏其事，名亭日祥光，今扁大涤洞天。
　　通明馆
　　在昊天殿左，宋高宗临幸，寝食于此，几榻咸在后楼，宜纵目看山。
　　神应锺
　　旧志，唐大历四年台州费岩大早，褊梼弗应，遂祈于杭之大涤洞。既雨，土神见梦于邑大夫曰：宜铸金为锺以酬厥既。大夫从之。逮宋宣和问，更' 11 ' 三百六十余年，毁于火。一绍兴八年道士周希及等收拾破壤，且将复铸梼之，神则曰：治于故地乃成。不得已从之、现年锺成。赤城左墦铭曰：壤于数，匪坏于火，成于神，匪成于人。作于此；用于彼，福吾邑，无有已仔故号神应锺。
　　西洞神光
　　宋韶定辛卯，有杨公伯岔者，汰恭王之．孙，游山至栖真洞，方举火仰视举盖，忽有神光发层台上，青白相半，冉冉而升，圆如满月，久之方隐。公嗟异，留诗山中。有束台仙子许参玄，满月光明现大千句。道士王思明尝立石识其事。
　　松花石
　　凡两株，在环玑殿前，今不存。
　　重荣木
　　《 余抗图经＞载，宫外有大砾木，相传唐咸峦一年昊天师所种，至来成平元年无故自枯，历十五年，祥符壬子复荣。漕使陈公尧佐异之，图状进呈，并' 奏五色云现及地涌泉事。寻降旨设醮以褒神异，故改洞霄官。＇后熙宁三年五月，一夕风雷大震，不知是木所之，人以为灵化焉。
　　无骨箸
　　宫山周回百里多生钳箸。昔晋许远游真君上升，语弟子曰：吾有金丹十剂，汝等功行未图，非可遽服、已藏山中无骨箸下，他日有缘者遇。尔后役夫采薪，或带箸归，往往临爨得之，采时不见无骨者。有好事者攀缘幽讨，终年不得。盖仙人所藏，非宿生绿契不可幸致。
　　梼药禽
　　禽止有二，伏藏深树问，夜呜达曙，宛然梼药声，昼夜问呜、第见人财远去，故无识者。
　　石香鼎
　　宋学士陈公尧佐授外台日，谓道士冯德之曰：尝梦游名山，见仙人以鼎鼎相期，何敢过望？冯曰：学士人望所归，名列仙籍，世问富贵何足相晚？后果大用，造紫石巨鼎二，置祥光亭上。其一铭曰：炉之质瓠中起烟，人之体虚心养元，不用之用，自然而然，炉兮人兮，兹谓道焉。其二铭曰：山之高兮巉巉出云，洞之深兮幽幽宅真。鸾鹤一瞬，见惊百春。安得而往，葆光啬神。
　　四山界松
　　宋淳熙三年，知官章居中凡宫山岗阜与民接者，悉树以松，亲董工役。既成，春秋二时每指引后进登山，以识疆界。今四山此枝龙形，环列森立，围皆丈许。其经始培植之功，不可泯也。
　　应梦游诗
　　宋元丰己未，赵清献公（扑再）帅钱塘抗章告老。岁甲子八月忽来游山，谓道士沈日益日近梦入真境，宫阙巍峨，有数道士相近，询之，曰：此洞霄官。既觉思之，两典是郡，未尝至此，故冒暑来。今观泉石楼观，与梦中所见无异，岂仙圣有绿邪？韶诗曰：龙亢藏身稳，泉源抚掌清。红尘人绝离，白日世长生。我分谱冲寂，谁能顾利名？梦中休指笑，又作洞霄行。
　　陈文惠公书字
　　宋祥符壬子，陈文惠公（尧佐）典领漕职时，表奏兴修宫宇改官额，奉旨书劝赐洞霄之宫六字。
　　诵度人经
　　《余杭图经》载，洞霄宫主首道士诵《度人经》，多着奇验。每就所居侧龙潭上持念，一日有老人从潭中出，跪曰：弟子即龙王也，每听经文，无任皈仰，今窃有请焉。师才到潭上，则幽只皆起敬不退，殊不自安，愿只宴坐斋中，不妨日课，百灵得以休息。当日置仙鲜乳二斤以供斋鳝，道士许诺。明旦，厨人报几案问得乳鲜洁，莫知从来。果重二斤，后日日常然。居数岁，忽累日不至，心疑之，偶至水次，复见前老人曰：乳乃世问物，弟子无有。第忝为土神，凡世问欺人取赢者，得阴摄之。此去有市户董七好舞秤权，以十四两作斤，故从而掠焉。今其人不在，厥父自主店业，未尝罔利，故不可取，非失约也。道士嗟叹，每宣言村落问，导人为善，乡老至今能言，但忘其姓名及岁月耳。
　　大涤洞天记卷中竟
　　大涤洞天记卷下
　　本山邓牧心编
　　叙碑记
　　天柱观记
　　天柱观者，因山为名。按传记所载，皆云天有八柱，其三在中国．．一在舒州，二在寿阳，洎今在余杭者皆是也。又按道经云：天壤之内有十大洞天，三十六小洞天，如国家之有藩府郡县，递相禀属。其洞天之内，自有日月分精，金堂玉室，仙官主领，考校灾祥。今天柱山即《真诰》所谓大涤洞天者也。内有隧道暗通华阳、林屋，皆乘风驭景，倏往忽来，真踪杳冥，非世俗所测。而况大江之南，地兼昊越，其峰峦西按两天眼之龙源，次连石镜之岚袖，东枕浙江之迢派，可谓水清山秀，兼通大海及诸国往还。此外又有束天目、西天目及天竺之号，得非抗苍涯於穹昊，耸绝壁於云霄，立天为名，以标奇特耳。若乃登高远望，则千岩万壑金碧堆迭，龙蟠虎踞。灵粹滋孕，代生异人，非山秀地灵之所锺袭，其孰能与於此乎？就中天柱，风清气和，土腴泉洁，神蛇不螫，猛兽能驯。自汉武帝酷好神仙，标显灵迹，乃於洞口建立官坛，历代祈禳悉在此处。束晋有郭文举先生，得飞化之道，隐居此山，群虎来柔，史籍具载。乃於蜗庐之次，手植三松，虹偃凤翘，苍翠千载，今殿前者是也。泊大唐创业，以玄元皇帝为祖宗，崇尚玄风，恢张道本，天皇大帝，握图御宇，授录探符，则有潘先生弘演真源，搜访神境，弘道元年奉劲创置天柱观焉。仍以四维之中，壁封千步，禁彼樵采，为长生之林。中宗皇帝，玉叶继昌，玄关愈辟，特赐观庄一所，以给香灯。於是台殿乃似匪人工，廊槛而皆疑化出，星坛月砌，具体而微。则有被褐幽人、据梧高士，抱澄泉之味，息青萝之阴。叶天师法善、朱法师君绪、昊天师筠、暨天师齐物、司马天师承祯、夏侯天师子云，皆继踵云根，栖神物表，骨腾金锁，名冠瑶编，出为帝王之师，归作神仙之倡，金错标宇，翠泯流芳。昭晰具存，不俟详录。其余三泉合派、双石开扉、药圃新池、古坛书阁，各有题品，足为耿光。缪此际蒙圣朝迭委藩闽，绾阖闻之封略，统勾践之山河。宠极萧曹，荣兼浑郭，钙怀斯地，实迩维桑，素仰真风，备详前事。但以此观创置之始，本对南方，后有朱法师相度地形，改为北向。虽依山势，偏侧洞门，其洞首阴背阳，作道宫而不可致左右，岗拢与地势以相违，背洞门而不顺百灵，使清泉却侵白虎，致使观中寥落，难驻贤能，皆为尊殿背水激冲之所致也。乾宁二年，锣因历览山源，周游洞府，思报列圣九重之至德，兼立三军百姓之福庭，於是斋醮之余，褊寻地理，观其尊殿基势，全无起发之由，致道流困穷，二时而不办香灯，竟岁而全无醮阅。遂抗直表，上闻圣聪，请上清道士问丘方远与道众三十余人，主张教迹，每年春秋四季为国焚修。锣特与创建殿堂，兼移基址。山势有三峰两乳，兼许迈先生丹宠遗迹犹存，遂乃众低作平，臧高为下，改为甲向，是五音第一之方，而乃添培乳山，却为主案。寻即一二年内，法主两沾渥恩，道倡益臻，常住咸备。青牛白鹿堪眠琪树之阴，降节霓幢不绝星坛之上，得不因移山势而再振玄风者哉？寻又续发荐章，奏闻丘君道业，圣上以仙源演庆，真振流辉，方瑶水以游神，复华胥而入梦，欲阐无为之教，欣闻有道之人，劫赐法号为妙有大师，兼加命服。虽寒柄带索之士不尚宠荣，在法桥劝善之门何妨显赫。其次毕法道士郑茂章，生自神州，久栖名岳，玄机契合，负岌俱来。缪幸揖方瞳，常留化竹，副妙有大师，三元八节斋醮同修。福既荐於宗桃，恩惠颇沾於军俗，寻发特表，蒙鸿恩继赐紫衣，焚修於此。其大殿之内，塑天尊真人、龙虎二君，侍卫无阙。其次别创上清精思院，为朝真念道之方。建堂厨及陈鼎击锺之所，门廊房砌，无不更新。天风每触於庭除，地籁时闻於窗户，兼为亲踪观额，以炫成功。非矜八体之能，贵立永年之志。妙有大师闾丘君，灵芝异察，皓鹤标奇，诞德星缠，披霓灵洞，朝修虔恳，科戒精严，实紫府之表仪，乃清都之辅弼。加以降神之地，即舒州之天柱山也，游方有志，蹑层忘疲，自生天柱之前，驻修天柱之下，察其符契，信不徒然，乃此修崇，实，同搜－抉。所谓道无不在，代有其人。爰自朋、基，至于功毕，备仙家之胜盘，畅圣祖之真风，遂录画图，封上进奉。光化二年十一月二十七日，韶旨劫钱缪：省所奏进重修建天柱观图一面事，具悉。我国家袭庆仙源，游神道域，普二天之下灵迹甚多。然自兵革荐兴，基址多毁，况兹幽邃，岂暇修营，卿考一境图经，知列圣崇奉，亲临胜盘，重茸仙居，仍选精殷之流，虔备焚修之礼，冀承玄既来佑昌期。岂唯观好事之方，抑亦验爱君之节。既陈章奏，披阮再三，嘉叹无已，想宜知悉。冬寒，卿比平安好，遣书指不多及。懿夫地出灵阜，天开洞宫，三皇之前，真圣非一，莫匪乘虚蹑景，出有入无，虽或挂於传闻，不可知其名氏，皆分洞天而理，即大涤居其一焉。天柱观，晋汉已来迄于唐室，修真之士继蹑清尘。当四方淑扰之时，见一境希夷之趣。今也仙宫岳立，高道云屯，六时而钟磬无虚，八节之修斋罔阙，有以保国家之景祚、福两府之蒸黎。缪今统昊越之山河，官超极品，上奉宗社，次及军民，莫不虔仰神灵，遵行大道。时也圣明当代，四海皈依。忝蒙委以东南，封功臣兼颁金券，家山衣锦，秉两道之油幢，上承一人倚注之恩，次乃是正真护持之力。玄元至圣，崇敬福生，大道真科，是无为化，致乃及身於此，合刊贞石，用俟后贤。时光化三年七月十五日记。
　　定乱定国功臣、镇海镇东两军节度使、浙江束西等道观察措置营田招讨安抚等使、兼两浙盐铁制置发运使、开府仪同三司、检校太师、兼中书令使、持节都督杭越等州诸军事、兼杭越两州刺史、上柱国、彭城郡王、食邑五千户食实封二百户钱缪。
　　天柱观碣
　　太史公称，大荒之内名山五千，其在中国，有五岳作镇，罗浮、括苍辈十山为之佐命。其余不可详载。粤天柱之号，潜、霍及此，三峰一称矣。盖以其下擢地纪，上承天维，中函洞府之谓，岂唯蕴金碧宅，灵仙所贵，兴云雨，润万物也。自余杭郭沂溪十里，登陆而南，弄潺湲，入峥嵘，幽径窈窕，才越千步，忽岩势却倚，襟领环拚，而清官辟焉。於是傍讯有识，稽诸实录，乃知昔高士郭文举创隐于兹，以云林为家，遂长往不复，元和贯於异类，猛兽为之驯扰。《晋书·逸人传》具纪其事，可略而言。自先生闷景潜升，而遗庙斯立。暨我唐弘道元祀，因广仙迹，为天柱之观，有五洞相邻，得其名者谓之大涤。虽寥邃莫测，盖与林屋华阳密通大帝阴宫耳。爰有三泉，二漱一滥，殊源合派，水旱不易，拥为曲池，萦照轩宇，夏寒而辨沙砾，冬温而冒萍藻。既漱而饮之，曲肱而枕之，乐在其中矣。土无沮伽，风不飘厉，故栖迟者心畅而寿永，盘砖纡奥，气淳境美，虎不搏，蛇不螫，而况於人乎。正观初，有许先生曰迈，怀道就闲，荐召不起心后有道士张整、叶法善、朱君绪、司马子微、暨齐物、夏侯子云，皆为高流，或游或居，穷年忘返。宝应中群冠蚁聚，焚热城邑，荡然煨烬，唯此独存。非神灵扶持，曷以臻是？州牧相里造，县宰范惜，化洽政成，不严而理，遗氓景附，复辑其业。筠与逸人李玄卿，乐土是安，舍此奚适，恐将来君子靡昭厥由，故窍而志之，表此坚石。大历十三年正月十五日中岳道士吴筠记。
　　厨院新池记
　　遇知己而用者，匪唯於人，物亦有之。初，厨院因前池余振浸润助堂，数步及溜，才供厨饪涤器而已。邑大夫顺阳范惜，迹累人群，心在遐旷，每休沐之暇，访道山林，见其有天造池沼之形而隧为沟窦，乃命黄冠等颐指广裹，凿周宇下，骈石以涯之，畜流以探之，清澜忽平，秋阴满院，执爨无欲清之仆，挈瓶无汲探之劳，不造机事而功赡於物，范公实所谓新池知己矣。静胜则道淳，境幽则神王。予与昊天师采真，洞府朝夕窥临，莹彻心胆，滑昏潜遁，事苟惬於心，则与登姑苏、望五湖而齐矣。故因碑籀余地，刻石志之，犹诗人有泌泉之作。大历五年，岁号闱茂，八月一日处士李玄卿记。
　　洪钟纪
　　圣天子握符御极，敬天爱民，遇雨旸稍愆，梼于群望，所至感格。其灵绩寂彰者，则杭之大涤也，是山居洞天三十有四，为天柱福地，距行都三舍，御前崇奉有年矣。宫宇宏壮，独阙巨钟，使命绎奏闻。上思所以揭虔表灵，乃绍定己丑病月丁亥有旨命铸，仲秋己未告成。夫山川流峙，云气出没，明神所以代化工而施利泽也。霓楝横空，鸿音彻汉，圣天子所以镇名山而昭丕既也。神有显功，上有皇报此殊庭盛事，可无纪乎？载玫图籍，唐大历中有神应钟，台之黄岩，因祷旱酵德，卿人每以验晴雨，经建灸煨烬，声弗逮初。开禧边帅毕，再遇於淮泗，获景灵旧钟，漕臣黄荦求真之大涤，亦既禽止。然物久则弊，剥极宜复，其革故鼎新，必须时应数迩者。宸命既颁，币出内帑，工择国良，赐度牒以资其费，融兼金以美其质，众弃一鼓，大器立就。其形不侈不食，不厚不薄，其声不石不播，不柞不郁。钟成，楼亦加肆，殆时数之偶欤。近臣刘世亨承命，凡事尽画宣劳图形以进，天颜闻泽琦欤盛哉，圣天子嘉惠名山，与先朝赐田临幸，匹休於无穷矣。夫形而上者谓之道，形而下者谓之器。钟，器也，而道寓焉。傥能因以永道，则销去绩错，保合粹和，内明外寂，力到功深，穷邃径於华阳，侍宸游於月殿，服猛兽於岩前，藏金丹於答下，自然山川呈瑞，神物荐休，凤呜高岗，龙蜕幽穴，清泉沸井，祥光烛天。所谓地灵人杰，岂昔有而今无邪？无己则澄神寡欲，体道修真，庶几善人以多，嘉祥自应，雨可请，旸可祈，尚无负於清朝钦崇之意。乃若听考击於晨暮，昭报称於黑修，祝圣寿而保皇图，与洞天福地同其久者，又不待言喻也。
　　朝议大夫、权尚书刑部侍郎、兼同修国史实录院同修撰、兼侍讲曹叔远撰。
　　演教堂记
　　盘古开辟宇宙，天先成而地后定，故都天之号柱於八极者三，不周以北存而勿论可也。惟济山之束、杭山之南，积气温厚，有双柱峙焉。以其上通太微之室，故日洞天，以其中伏三辰、三根，故日天柱。道家者流好言天与帝，而不以地对，盖维持主宰者在上，地不过承之而已。洞霄旧号天柱观，而演教堂则又接天柱之乳而流出道德者也。先是，堂列大门。外传者日：神营化造，不类目巧之室，殆未可知也。后遭兵毁，更创於正殿，后绍兴肇其迩，开禧奂其宇，端平又峻其基，室虚而白，楹广而闲，雌霓抱梁，阳马承褊。堂之背，迭石作嗽日聚仙亭，翼步栏而上日方丈室。唬唬乎广厦，真可谈混元、论黄虞矣。蚓惟我高宗皇帝，曾手书《 度人经》 以镇清真之场，孝宗皇帝御制古涧松诗以尊不老之道。玉字扁於宁考，金钱锡於慈皇。今主上又劫命冲妙师大明董集斯事，列圣修道崇教，何其盛也。堂甫成，大明羽化，而师孙处道与监宫大年及大钦述师之志，综其本末，求记於潼川昊泳。泳日：汝知所谓堂者，因教而有堂邪，？所谓教者，因堂而有教邪？向者堂弊，教亦弊邪？今者堂新，教亦新邪？吾与子言：堂有成坏而教无新故。仙圣之所重，惟教耳，然圣人以身教也，真人以神听也，以身教故不悦道之华，以神听故不逐言之迩。今营一亩之宫，筑环堵之室，既勤朴断，又涂坚茨，输焉奂焉，惟欲其美。而身有玉庐，心有绛官，脾有黄室，肺有皓庭，面有赤宅，耳有三门，喉有十二楼，两眉有紫户青房，七窍有金关玉钥，皆自己之堂也，而不能微也。指三洞十二部为教母，综五笋七千岌为道枢，勃勃旋於珠口，团团走於环中，便以口之所授为演妙，耳之所闻为证真。而自有此山以来，阴阳之浸，昏晓之割，日月之相推，云雷之相荡，飘风暴雨卒敛於无，雕烟缕霞复归於朴，乌啼而林幽，则动中有静，龙势而雾檐，则寂中有感，变通而为四序，流形而为品物，不宰之宰，不神之神，皆自然之教也，而莫之悟也。处道日：若尔吾记，则历劫以至于今，千圣之户庭荒矣。虽然，吾复为子通之．州老氏之学，根以清争虚明，行以慈俭忠孝，其无为也，无不为也，．近於易；不争也，莫之争也，近於谟。谷神之说，近於虚受婴儿之喻，近於若保修养＇而引年，近於祈天永命。《真诰》谓性与道合，由道之体近於中庸。王子谓一气孔神於中夜存，近於孟子。若夫淮南原道之极，至於和与性，使父无丧子之忧，兄无哭弟之哀，童子不孤，妇人不孀，兽胎不殡，乌卵不洫，则又吾孔门家法也。作是堂已，玉眸说说，岂无望道而欲见者？倘能味法如蜜，调心如弦，涤神识如镜，为善无近名，为学不腊等，虽有拱璧驷马不能易吾进道之心，则圣真在己，不必问邻矣。霞子研之哉，云孙莹之哉。淳佑三年七月既望，宝章阁学士、朝请大夫、提举隆兴府玉隆万寿宫、中江县开国子、食邑六百户、赐．紫金鱼袋昊泳记。
　　东阳楼记
　　余裹登平都山，访濂溪周子旧游，乱碑中得小片周子题两绝句，点画劲正，犹存温厉之气，官合阳时笔也。其一咏阴仙丹诀云：始观丹诀信希夷，盖得阴阳造化机。子自母生能致立，精神合后更知微。又从山中人得观丹诀一篇，二十年间往来于心，未忘也。先墓在余杭＇庐居山中，数游洞霄，道藏写本甚真，出庐无事，时得假借，无何阅之褊，则知丹诀所云，周子一言蔽之矣。尝殿都蓝具其姓，大钦其名，余杭人，赐号灵一，作小楼，寮中不侈不约，可诗可觞。冻其翼然於尘外也，与客造焉，请名，适朝阳出高岗之上，因作东阳楼三字遗之，摘阴仙诀中语也。今又十余年矣，丹诀则已忘之，惟周子诗中之意烛然心目。灵一之孙守一，嘱如圭来言曰：灵一年八十六而卒，愿得向者名楼之义，以发其幽光。余曰：乾元阳神，吾资以始，坤元阴精，吾资以生。元，一也，而分二体，於是有尊卑，有贵贱。以尊卑言，则先乾而后坤，尊当在先也。以贵贱言，则先阴而后阳，贵当居后也。既有先后，则有嗑有睽，有同有讼，不得而齐焉。不齐财离，离去为变，相保则合，合为大和。物生於和，死於变。精神合一，即日月合一，日月合一，乾坤之元复为一，此天地之正道，万物之公理。圣人以是制为礼乐，达之天下，礼无往而不来，乐无进而不返。斯道也，在人或识其大，或识其小，未尝坠也。周衰道微，四代礼乐之数掌於柱下史，乃或取之，以养其生。虽然，礼乐者，大和之器也，所以建天地，溥万物，非有我之所得私也。私之者，小之也。．知广而充之，则大矣。是故一物有尽而万物无终，一身有终而万人无尽矣。又何人己之分？灵一以寿终矣，四海之内，一视而同其未死者，皆灵一也，不与天地同长久乎？平都烟尘苍莽，石刻之存者几希，由是以志诸洞霄，尚不泯乎儒先之遗意，不亦可哉？咸淳元年中春，资政殿学士、宣奉大夫、眉山杨栋记。
　　栖真洞神光记
　　绍定辛卯孟夏，郎官杨公彦瞻游九锁山，幽岩邃谷，无所不历。二十有一日，至栖真洞，登东西两台，洞绝顶故有若华盖者，方举火烛之，忽神光发东台上，圆如满月，青白相半，升华盖而止，火为夺明，良久乃散。观者惊异，公顾问偕行羽众：是何祥邪？思明对日：嘻，二百二十余年矣。在祥符问，国家崇尚玄教，制漕使陈文惠公率官属有梼于大涤洞，维时洞中出现是光照耀林麓，文惠公表奏朝廷，韶旨褒嘉，始改洞霄宫额，而扁亭祥光，为一代盛典。方今玄教之盛，不异祥符，公以勋旧子孙，历官郎署，名位德望岂出文惠公下？两洞神光，皆有为而发，非偶然者。公怃然日：予何人，敢望文惠公哉？休征之来，偶相符契。然不敢上负洞天之灵，乃捐金买田若干，以助斋庖，以答神既。呜呼，攀天目汉元封，彰神显异，何代无之？谨以身所亲见感动当世者，刻着于石，使来者有玫，且无忘杨公之德。公名伯岔，彦瞻其字，和武恭王孙，好善忘势，不异儒家子，时有束台仙子许参玄，满月光明现大千句，曲题山中。绍定五年夏至日，当山道士元素大师王思明记。
　　演教堂揭扁法语
　　洞霄大涤扈神京，玉佩金当会百灵。天柱一尖凌碧落，云关九锁迭苍屏。前峰后峰烟漠漠，东洞西洞风泠泠。见说坡仙诗墨在，约君同坐翠蛟亭。客入洞门，清涵山骨。寒层青未了，古洞绿依然。瀑布泉边，玉叶风摩千岁草；云根石畔，金茎露浥万年芝。我将唤起闻丘玄同，而更相招司马承正，左攀郭文举，右拍许远游，陆天坛，访石室，入药圃，谒草堂，同登来贤岩，去寻无骨箸。万杉锁断红尘影，三径寒凝碧藓班。皇风雷飞伏之都，乃龙神校阅之所。所以翠华南幸，有严香火之钦崇；紫馆西峨，以待公台之均逸。昔有金龙玉简之典，今存青词朱表之仪。列圣所共留神，当今尤甚加礼。今之日，风和鹭喜，水暖花香。奉使国师，宁国侍晨。真人面承纶旨，大涤箴真；都录管辖上官，侍晨鉴义。知宫冯君，随弼飕乘，协斓天馨来止仙都。适丁盛事，岁在丁丑，宸翰演教堂三大字，以赐住山冲妙大师龚大明。越今五春，方圆扁揭，可谓凤翕龙翔，蛟腾虎跃，奎踱璀璨，云汉昭回，有兹铁画银钩，宣示金填玉镂，光映草木，荣溢烟霞。以吾教之当兴，与名山之不朽，方玉烛应天之日，政金真演教之时。顷者山中庆成，法堂获此御墨，云甍烟桶，上跨寒空；月础星博，妙为法宇。何异骞林之境，宜安玉局之床。阐三洞四辅之微，敷八极九清之妙。此牌既揭，日月同明；此话不诬，人天孚照。大众且道，揭牌一句，如何赞祝，九峰云静仁天广，五洞风清化日长。嘉定十年辛巳三月，道士白玉蟾撰。
　　重建洞霄宫记
　　道为三极之祖，大包宇宙而不见其外，细入毫粟而不见其内。生阳生阴，神鬼神帝，陶镕千圣，弃钥万象，不见其迹。是莫大乎天地，此道撑拄乎天地，莫幽乎山川，此道充塞乎山川。道即理，理即太极，太极本无极，撑拄乎其上，无一瞬之或息，故曰天柱充塞乎其中，无一隙之不周，故日洞天。呜呼，为天柱洞，天之说者，其知道乎？其至人示以至道之精，众妙之门乎？夫天有形，道无体，以无摄有，谁为之耶？天至大，洞至小，以小纳大，谁司之邪？天柱即大易，统天立天之象，老氏天地得一清宁之旨；洞天即大易天在山中之象，老氏谷得一以盈之意，无疑矣。夷玫往谍，女娲氏断鳌足以立四极。非鳌也，道也，天柱之喻也。元始坐浮黎宝珠，十方天神悉入其间。何神也？道也，洞天之喻也。余杭大涤山洞霄宫，为三十六洞天之一，与舒州、寿阳天柱为三；金堂玉室，上通太微，奇异神秀，不可婵纪。汉武立绾候神。历晋暨唐，以至宋世，累朝礼奉朵谨，代生高人主张斯道。咸淳甲戌腊月，不戒于火，千础皆灰。会世运更革，归化圣朝，山中诸老合力营之，既底于成，为力勤矣。至元甲申六月，郁攸洽作，一夕复尽。四众环视，於邑太息。提点宫事一山郎公如山、提举宫事桂林舒公元一，敏毅介特人也，不沮不惧，宣言於众日：吾将新之，取木他山，运粟他所。吁心集思，鸠工度材，先建庖帑，乃筑大殿以及余屋。元贞乙未之三月壬子告成。金碧瑰丽，照映林谷，神运鬼工，殆不是过。朝家钦崇护持，视昔有加。既成，嘱予为记，予辞，不可已而告之曰：洞有天，天有柱，吾言於前矣。天中有天，盖终言之，夫天中之天，上极无上，是为三境。境虽三清，则一也，又三其三为九，名虽九清则一也。学道之人，炼阳消阴，朝夕存存，以我之清，同造物之清。清乎清乎？超万形而不坏者乎？遂笔之记。元贞元年，岁次乙未，九月乙亥，前端明殿学士、中奉大夫、签书、枢密院事、兼参知政事家铉翁记。
　　昊天阁记
　　太极之动生阳，而静生阴，阳轻清上为天，日月星辰、雷电风雨丽焉，阴重浊下为地，丘陵山岳、川泽江海丽焉。阳变阴，化其气，冲和则为人，其两问莫不有生宰者焉。恭惟昊天玉皇上帝陛下，位三极之尊，御万有之众。凡天地所以覆载，日月所以照临，星辰所以运行，雷电风雨所以薄激荡沃，丘陵山岳之所以郁盘，所以流浸，生人之类所以相生相养，万古而不息，孰知乎帝力哉？道经载，天地之内自十大洞天外，复有洞天三十六所，仙官所领，为天帝下府。今大涤玄盖洞天，其二十有四也，自汉元封建立宫坛，历晋逮唐，异人代出，更为天柱观。宋祥符问，又更洞霄宫。旧志所载，地望之重，与嵩山崇福，并为天下宫观称首，信矣。寥寥二千余年，兴废不一，而自岁甲戌迄于甲申十一年问，再厄天变，邃馆层楼化为飞埃，土木之兴难矣。故自大殿东西应、斋库两堂外，力不暇给，若三门，若诸祠宇，悉山中耆老分任营构而相成。昊天阁者，今住山清修明素冲道法师舒公元一。清修养素冲妙法师沈公多福也，是阁据四山，会屹然，大殿东高七十余尺，广五楹，歧翼翠飞，壮观形胜，昔所未有。是虽妙有玄真渺渺乎罡风灏无之表，然神化无方，何所弗至？遐想钧天广乐，宴游玉京顾瞻下府，乃有高居延举。若是之盛者，其必为皇灵所眷矣。人之身，神在泥丸，犹好天也，黄庭中虚，犹所谓洞天帝之下府也。使中虚之地，吾神来舍，是一身太平，久之必仙。使高高在上者容光下烛，岂不能祈永命，为国家太平地哉？是阁远，所系甚重。副宫事高公会辰，都监宫事金公常清，咸狱有力，宜书大德六年壬寅十二月望日，钱塘邓牧记。
　　白鹿山房记
　　大涤洞天发天目，盘薄菬溪阳，形势最浙右，自古有道来游来居，仙去可数。然山中泉石胜处，率多北向，向南而胜者，白鹿一山尔。是山为大涤中峰，升天坛在上，其下石室。按旧志，晋许远游真君作坛练丹，丹成，天下白鹿迎去，所以名山也。汰情吴贞节天师美文词，与太白齐名，愤讲石室为藏书地，讳尸解，宣城，语弟子。耆还天柱石室，此石室所以着也。宋摔永仲、王元素、朱复常诸君相继於此涛道，着益甚。自永仲筑舍，隶洞霄宫，俯仰几二百年，兴潘不一。、大德甲众，沈公介石住山，一登览楼怆，追前修而弗返，吊遗迹其卡烟，规营高居以待畸士，顾土木繁兴，力有未暇者，於是徐和父赞曰：屋无俭奢，取足庇风雨，郭文举其人：岂以苦液为嫌耶？否则食粟而已。纳之广厦，奚益？乃作数槛石室颠，虽门绾庖福，不过具体，然前睨天柱，后负升天坛、龙凤两洞，左路所从入栖真洞，右望而。见之。四周上势若屏幛环合，下五巨松翼然，拱立熏风，足以祖暑爱日，足以辟寒雪晨月夜，莫兹境为绝。庶几方外高独肯息焉。时杭人牧心邓公适留山中， 孟公集虚与其徒孙史元甫为附。一屋后偏，介两石若楼船而方，将使遂栖隐志、邓氏益命工发土，得奇石五六。东偏有家腹穴趾若丹宠者，有高下联属为壶若刻漏者，有圆窍横贯其首，而顶锐若犀载角者，若蚁蛭峰房交错相穿者。西偏则钳碧玲珑。三面环峙，俨然呆愿，凡广不数丈，千岩万，壑，情状毕具，旷古珍藏，坐致目睫问。则怃而叹日：有是哉，夫石，山川之精秀，融结翳蔽土壤，不知几何年，一旦有识者发之，有力者拔之，始得为人境绝观，与天地不弊？人独无是秀，且精乎日：为情欲之土所赘，事物之壤所蔽。相发者无识一肩拔者无力，以至於晦珠而终仰望。晋唐宋诸君，如龙鱼，如虎鼠，、如鹏钨，不我相谋，曾不若一石之有契也。语未既，余适以月夜登山，为余道本末如此，且问名屋，因命循其本日白鹿山房，复为记之。大德九年乙已四月望日，涤山卑罗钱塘叶林记。
　　元清宫记
　　元清宫者，提点住持洞霄宫事舒尊师所建也，日山素斋，按待者何？洞霄列斋十有八，山素其一，而元清隶焉，方外士於此而憩也。去余杭，而卜筑於临安之锦南乡者何？师生育之地也。宫何以日元清？师名元一，其徒金公名常清，嗣守其业，合而名之也。晋史所载临安，多金堂玉室、仙人芝草，汉末从此得道者有之。宫占胜其问，东拱琴鹤之山，西抱石镜，上接九仙、天目，下连九锁、天柱，南北二溪县天目发源而合流於独山，如锦为带，山川献状，此为奇绝。余虽未涉其地，尝听师言，固已先入梦境。宫成，师踵门谓余曰：吾崎岖历落人也，自幼无估无恃，统然出俗，遂入道洞霄。徐公应时，吾祖也，一见即以嗣法相期，时生计最薄，若谓吾足以振起香火绿者。每惧无以副前人期，待刻志其所宜学，粗克有进，职分所在，不敢卑庖禀之任。岁在丁未，被冠裳以来，凡道家事，如表章科岌、手书口诵，罔或弗力，首治居室，易故而新。甲戌洞霄火，迨归皇元职方之九年，为至元甲申复火，数矣。夫凡瓦砾化为金碧，金碧转为瓦砾，又於劫灰之余，使公宇私室悉还旧观。当始附时，箪食壶浆之奉，身非所顾，而奔避四外者得以安集。吾虽不敢谓功，亦良劳止，其於吾祖付托初意，庶乎无负。在洞霄，自掌章表领库事，至宫副住持，如历阶然，无践等瑜分之想。教门职任，自杭州路道录而浙西道提举，住持开元宫，凡受管领道教所，割授，一是前辈讲师举所知，不识媒身耆进为何事。慨念锦南故里钓游遗迹俨存，亲新劬劳未报，自视饮然。诿日：太上忘情，可乎？因出衣钵所储，即故址创此道场，报本也。寥阳殿以奉三清，艰玑阁以梼祠七政。举众仰祝圣寿，昕夕罔弗钦祀。先有祠道纪，云会，各有堂，三门两序具体，迨庖福无缺，经始於甲午岁，落成于大德己亥。栋宇藻丽，像设森严。有山可薪，园可蔬，附郭之田可擅粥，香灯之费仰田租之入。今天师真人拜祖庭，道由官问，顾瞻轮奂，喜溢眉宇，大书今额以镇此山，命吾开山住持，常清则提举知宫事。甲乙流传，其永无歌。初，常清与吾师孙金正韶於是荐贤输力为多。清自号玉鉴，韶号约山。韶物化久，吾将於清之次俾周鼎传，董贵宁又嗣守焉，别为元清派，与洞霄派相伯仲而亚之，官之金谷出纳，须洞霄提其纲。夫事为之制，乃可经久亡敝，然匪托之金石，恐久而遂泯，愿求文於执事，以图不朽。乌乎，以师所述云然。非阅历深识、虑周且远，其克尔耶？元者，气之始，天得而清，用能长上古而不老，统万有而不宰。考之洞天，有日太玄司真，曰升真元化。后人名殊庭真馆，或以玄真，或以升元，然则合而名之之义，岂无锯哉？而况陆莲纪关尹之瑞，香炉锺弘景之美，於此而致其孝思，且地胜得於不择，殆天予神授者。余故乐为之记，至若匠事，计工费为缙者若干，此常事也，不书。师丁酉岁二月钦奉圣旨，大护持。越二年秋七月，钦受提点住持宣命，十二月镇远王奏，赐通明养素真卿冠简法服，为时荣遇。师老氏典刑，同衣之士称为桂林先生云。大德四年二月己未日，翰林侍讲学士奉义大夫知制诰、兼修国史张伯淳记。
　　重建冲天观记
　　仁知不能一其性，金其乐者为难；势愿不能兼其力，成於久者非易。山林也，皋壤也，其成也毁也，其乐也神者有所不喜，又何弊弊焉？穷岁月之力以役於物为，役於物非道也。不役乎物亦岂所以为道乎？百姓不知於日用，儒者不离於须臾，而况名之必可言，言之必可行。观於山而千岩竞秀，有重玄之理；临於水而万振同归，几上善之德。假物以用，又焉往而非道邪？冲天观者，旧创於昊兴之别墅，水国风高，白苹秋老，与鹭朋鸥倡相期於浩渺问。先祖师蓬山孙公、菊岩龚公、清溪周公之志也。愿烟未恕，劫石倏迁，城郭是非，几类华表之鹤；尘波清浅，无异蓬莱之舟。舍其旧而图新，去诸远其即近，则大涤山之门户有若天开，萍水路之往来，居然云集。虽与规规尺寸於尘闲问异，然地非不广裹，求其四平如砥者绝少；材木非不胜用，亦安能神运而鬼输。高者夷之，卑者廊之，榛者辟之，佳者盈之，其为力岂不戛戛乎尤难。后之入是门而游月。登斯堂而坐啸，揖白云而邀素月，谈何容易哉。凡为工若干岁日，为费若干缙粟，姑志其成。若夫一日必茸，是所望於将来之子若孙，是所谓愿也，非势也。故系之以词日：大涤之山兮峨峨而高，大涤之水兮涓涓而滔。大涤之林，木从拱把，至於蔽翳，虽濯惧非昔比，终能自拔於蓬蒿。今之去地五丈而成九仞，其始一篑之劳。呜呼，据梧而瞑，杖策而遨，盍观此身，以道自名也，当如肯堂之构，无如塞路之茅。山吾仁而水吾智，小无不具，大无不包。肤寸扶摇於羊角，一勺膏润於田毛。故凡积以岁月而毕备者，宁能阙然於一毫？世之所谓伦理，道之所谓功行与愿力，有州或阙，於天地问罪将焉逃？赞皇公云毁平泉一木一石者，非吾子孙。所愿呵护之力，却厉鬼於山左，移文之灵勒，俗驾於岩助。金石未劝，言必行，行之必远，诚不能不望於之代庖者也。至元二十六年己丑二月望日，住山沈多福记。
　　冲天观记
　　两浙山水之胜最束南，县浙江西杭最，县杭西余杭最。逆天目大溪上十有八里，曰洞霄宫者，是为大涤洞天，又余杭最胜处也。未至宫数里，两山翼道，折为九锁，佳气盘郁，是以得道士若晋郭、许二真君，唐昊贞节，暨子虚、间丘玄同辈，高蹈其间，遗迹具在。至今探幽访古，使人偷然欲仙。介九锁外，有山名仁寿，气势特伟，众山所宗，然荆棘隐翳，过者莫之观。至元壬午，前知洞霄宫事周公日：清溪翕得兹地，爱甚，与其徒张公汉传命工凿三面山趾二百余丈，辟为夷壤，楝宇之。先是，宋咸淳问，翕祖灵济孙先生泊瑜师演教龚先生，请冲天观赐额隶钱塘者，建观书溪上，寻以难毁。至是徙而扁焉。．四五年问，事未竟干，公相先后遗世。今主席洞霄沈公介石，为访法孙，竭力营缮乃完。若殿、若堂、若门应，秩秩有度。空翠入房阁，清流入庖厨。四山环匝，百木昔蔚，行道上者，闻钟磬音而不见观所在，住山中者，闻车马声而不见路所自。后山益峻，则迂径以陆，荫花竹待游观者，其稍平处，问列坐石可憩，其最高梵圆坛，可眺远。擭琴咏诗，可以永日。时延方外士居之。公暇日轻车往来，共谈玄理，尝语众日：地之胜也，人居之则榛莽不得荒吾阶庭，豺虎不得闯吾藩墙，岂不为天下安宅？身之安也，心居之，则耆欲不得榛莽其内，利害不得豺虎其外，岂不为山中隐仙？夫善居其心者，亦若居其身尔。大涤古洞天，兹山大涤所从发，凡居斯者，岂尽出晋唐人，下必有脱迹尘滓，飞神青冥，以不负祖师素愿所营，与吾中心所期，然后足以符冲天之意。众曰唯。牧时过沈公法孙孟集虚，与闻于此，遂为识之。大德五年庚子上元日，石室隐居铁塘邓牧记。
　　清真道院记
　　余杭西十有八里日九锁山，逆溪水上，左右山趾相错，行者萦其间，前直百步外，若断无路，为锁一也。迄九锁，山势差直上，则为洞霄宫。左折为束天柱，岭西北泉石最胜，日青檀山。旧志载月窟、冰壶、镜潭、试剑岩、涌翠石壁，悉在兹山尔。宋咸淳问，前知洞霄宫事凝神朱先生，以先世诸墓在，作祠山阳。先生殁至元己丑，其徒冲逸孙法师与其孙今静逸法师舒公，辟而广之，日清真道院。为屋凡五六十楹，而门应、殿堂、斋合、庖福，咸有法度。松杉垂阴，花卉迭芳，白昼无声，不类人境。大门内流泉所直，则发石瓷址。四周若墙趾，坎为方池，畜金鲫百数，扣栏槛，悉至取食。山下飞玉泉悬瀑数仞，自是出也。岁庚子，余过舒公，憩暑于此，相与觞咏为药。暇日登高，指余诸山，慨然日：宫西南为伏虎岩，晋郭文举隐也。西升天坛，许远游仲举也。其下石室，唐昊贞节仙去痉书剑也。北大涤洞，则暨子虚得道长往，与吾远祖玄同先生筑室后入兹洞以达华阳也。神仙者，学虽由内炼，亦山川之灵发之。俯仰千岁，风气不殊，诚有作者，岂遽逊晋唐人哉？奈何留连光景，醉而生梦而死者，比比皆是？百年荣华，与化俱尽，千劫流浪，其忧无涯。何不运灵旗，孕火芝，回风返景於寸田尺宅之问，驭气飞神於清都紫微之上，而与数君子相视一笑。若是，则内不负吾先，外不愧吾大涤洞天，其可乎？余日唯。大德四年庚子七月，钱塘邓牧记。
　　集虚书院记
　　杭孟法师，字集虚，筑室曹溪上，为读书地，以其字扁之。余闻老氏云，三十辐共一毂，当其无，有车之用。知虚者，万有所从集也。窍虚而风集，坎虚而水集，谷虚而云集，室屋之虚也人集焉，天地之虚也日月星辰、山河草木、羽毛鳞介集焉。孰谓吾一心虚而不为道所集乎？然心之为物，可虚可窒，道之为物，惟恍惟忽。向焉所谓集，皆可得见，而此不可知，故虚者每为异物所窒。恍兮忽兮者，将弗集矣。一心无樊攻焉者，众喜怒哀乐毒其内，是非得丧冠其外，欲斯须之虚有不可得者。若是求道，亦击鼓而求唐子也。吾孟师不然，师儒者而寄边道家，流为诗文，咸有法度，炼玄养素九锁山中，斋居者三年，既乃为世故役，弗遂其志，戚戚然恶之。所蓄书数千卷，将室成而藏焉。且与方外奇士游居讲习于此，所得殆未可量。然余谓师无志於道则已，苟有志书，亦累也。比见世读书者，四方万里无所不通，上下数千载无所不闻，归而求其本心，则虚焉者寡矣。圣人之道，遂为绝学，可叹也。愿师悉弃所蕴於无何有之乡，然后即方寸之地，朝而辟焉，暮而涤焉，使介然之有不得累乎其中，师益矣。颜子始好学，终坐忘。惟道集虚盖深造自得之妙，颜何人哉？大德三年己亥正月，钱塘邓牧记。
　　大涤洞天记卷下竟
　　
