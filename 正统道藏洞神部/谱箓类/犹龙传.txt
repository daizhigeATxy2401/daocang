犹龙传
　　经名：犹龙传。六卷。宋贾善翔撰。底本出处：正统道藏洞神部谱录类。参校本：《重刊道藏辑要》本。
　　犹龙传序
　　司马子长唱始作史书，而帝纪、世家、列传，叔前古圣哲之云为，灿然若当年目击，故班固而下，皆以为则焉。聪圣降世之边，虽预其列，大率简约，学者莫能究始末#1。愚不揆浅陋，细绎内外书而广之，庶其详也。然涉世之外，其问不能无耳目不相接之论，盖着于传记，无敢略之，且不以辞害意者，其是之谓欤。老氏姓李讳耳，字伯阳，谧日聪。当商十八王阳甲之十七年，岁在庚申，其母昼寝，梦太阳化流珠入口，因吞而有娠，凡八十一年，极太阳九九之数。母氏因逍遥于李下，由左腋而生。既生，皓首而能言，指李日：此吾姓也。一云：父姓李名灵飞，母尹氏名益寿，即商二十二王武丁之九年，岁在庚辰，二月十五日卯时生于楚国苦县万乡一作濑曲仁里涡水之阴。至纣王时，居岐山之阳，西伯命为守藏史。武王克商，韶为柱下史。至昭王二十五年，癸丑岁五月，乘青牛薄晕车，徐甲为御，而去周。因度函谷关，关令尹喜善天文，知有圣人之来，乃斋戒迎伺。王七月十二日，老君至，授《道德》二经。约千日后，会蜀郡青羊肆，而俱适流沙。至幽王时，却还诸夏。故孔子适周而问礼。后於涡水故居，乘白鹿，登桧而升天。或曰老莱子，或日太史檐。或曰百有六十余岁，以其修道而养寿也。或日受学於容成，问道於常枞。士恭切。《说文》：松，叶相身也。古本文子作松字，读俗，作总非是。世莫知其然不，而谓之隐君子也。其子名宗，仕魏为将军，有功，封於段干。宗之子注，注之子宫，宫之远孙假。假仕汉孝文帝。假之子解，解为胶西王叩太傅，因家於齐。夫有天地则有道术，道卫之士，自书契之作而至今，世世有之。且老氏本亦人灵，盖得道之大者也。所以能通神达见而为道主，故万灵所奉，三界所归。＇至若九丹八石，玉醴金液，存真守元，思神历藏，行熙炼形，消灾辟恶，治鬼养性，绝谷变化，役使魑魁，皆老氏常所经历救世之卫，非至至者。惟其虚无恬淡，寂寞无为，清静简易，动与道合，故在周历年之多而名位不迁者，盖欲和光同尘而不自异。故着书称：吾言甚易知，甚易行，天下莫能知，莫能行。以其当世之士，鄙纯素，尚奇变，所以世与道交相丧也。而不知圣人起於无始，禀於自然，现真身而启师资，历劫运而造天地。至于登位统，典灵篇，撰仙图，传宝蕴，为帝师，示降生，皆圣人恢鸿妙本，匠成一切。逮夫涉世，则有宗绪之鸿源，历官之华也。久之辞荣去周，青牛命驾，束离魏阙，西度函关，以吉祥草而试徐生，以上下篇而授尹喜。复升紫府，宿约青羊。西入流沙，化于犷俗。却还诸夏，屡接宣尼。在孝文时，号河上公。在孝成时，授干吉《太平经》。在东汉时，授辅汉禾师经录。嘉禾中，葛孝先居天台山，而获冲科秘典。至后魏道士寇谦之，继有所受焉。有唐推真鸿源，尊为圣祖？圣宋有天下，至真宗命驾朝谒。所谓无始者，子太极，孙三才，族万物者，道也。圣人以道为身，故无乎不在。推五太之先，则为无始。逮夫以三黑氤氲，流乎混茫，则为元黑之祖也。禀自然者，前起於无始，后见於真身，自然而然，不知其所以然，故谓之自#2然。圣人体道之自然，则有所禀。由混元之浮而论之，生者性也。有贤愚焉，有寿夭焉，合其体则自然，离其用则非自然也。见真身者，妙本无形，至真非像，结气凝形，强为之容。灵宝经云：上无复祖，唯道为身。道之身即真身也，降此则为法身。所谓法身，具足微妙，三界特尊。故九圣、九真、九仙，位业升降，申兹始也。启师资者，圣人运兹兴感，接物振人，故立于教。教既立矣，而师资之法行焉。经曰：为学日益，为道日损。始於学而日益，则有所得也。终於道而日损，则有所忘也。不得不足以为学，不忘不足以造道，故圣人遗其学相而无大迷。要妙之异，则贵爱两忘，师资双泯也。历劫运者，三界九地，有成坏之期，自种人四天至三清大罗，不干阳九百六之灾，而亡拂石芥城之数。所以三境#3慈尊，四天种人，劫运终而无终，诸圣尽而．无尽也。造天地者，太上降真元始之三黑，而成三十六天，三十六地，每天立一天帝，每地立一地皇，以司百灵，以御万有。《救苦经》云天上三十六，地下三十六，谓此也。登位统者，天地无为也，而岁功归焉，圣人无为也，而位业成焉。三界十方，既广且大，非统之有宗，会之有元，则乱矣。《易》曰：卑高以陈，贵贱位矣。世之以贵贱知其卑高，以黜陆明其升降。而圣人则不然，若天之自高，地之自厚，无不覆也，无不载也。典灵篇者，太上道君以《大洞真经》、《智慧消魔经》、《神虎宝章》，以《金简玉书》，命老君典领，以付上学之士也。撰仙图者，凡二十四阶，上清大洞登真上法慈尊，以洞阳之黑化生此图，按而修之，能自致三部八景二十四神之现也。传宝蕴者，开辟之初，天尊命天真皇人裁云作篆，字方一丈，八角垂芒，为天书之始也。圣人欲诠妙本，故着之以为经录符图，所以有三洞四辅，凡三十六部，为大教之炉锤也。为帝师者，在伏羲时号郁华子，神农时号大成子，祝融时号广寿子，黄帝时号广成子，颛帝时号赤精子，帝誉时#4号录图子，帝尧时号务成子，帝舜时号君臣子，夏禹时号真行子，，商王时号锡则子，皆以经术授帝，俾行化于世。降生者，以商第十八王阳甲十七年庚申岁，托孕於玄妙王女九十一年，诞於亳之苦县，即武丁九年庚辰岁二月十五日也。明宗绪者，灵飞之先，起於颛帝之后，至灵飞凡数十世。灵飞娶天水尹氏，尹氏即玄妙玉女也。为柱史者，圣人隐圣同凡，港龙卑秩，以示臣子之道也。去周者，圣人委质以同尘，涉世以伸道，所以进非于时，退非匿迩，岂穷通得丧之所系哉。试徐甲者，孔子曰：如有所誉，必有所试。圣人虽目击而道存，犹且试之，又况徐甲乎。故仙道有二十五试，以财色为先。而徐甲试之以色，则有所不过也。试关令者，以其道绿深重，故有斯遇，所以凡试之皆过也。次授经者，盖试之过则其行实，其心坚。圣人格量，中有主焉，故以上下经而授之，庶传洪大道也。青羊肆者，太上与尹真宿约之所，千日之期，一时之遇，听跃稽首，命从云驾，而后化八十一胡王。九十六种外道者，流沙异俗，声教不闻，狸面狼心，惟知杀戮。其次或男或女，若人非人，断发尔须，乌衣踱足，作种种魔事，以乱其土。太上乃命尹真，摄以正法也。孔子问礼者，孔子问老氏之言，而起犹龙之叹。然以圣问圣，岂不玄同，盖圣人尊道之大，为起教之端也。号河上公者，孝文时应迹河滨，洎授微言，复升云汉。授《太平经》者，孝成时，北海人干吉，於琅琊遇太上授之。至后汉顺帝时，琅琊人宫崇，诣阙投进。其表云：臣亲受於干吉，吉言亲受于太上，凡一百七十卷也。度汉天师者，天师，留侯之后，本大儒士。抑干禄之志，修出世之法。乃於维岳遇神人，授以丹诀，遂往西蜀修炼。太上降驾，为说《南北二斗经》，授二十四阶法录。已而戒五瘟八部六天故气，化地作咸泉，又建斋醮之法。久之，於云台化白日登真。葛仙公者，修行於天台山，又降授以六斋之法。道士寇谦之隐于嵩岳，亦降授以经录及太平真君之号，具以闻太武帝，遂改太延为太平真君之年者，为此耳。大唐圣祖者，自神尧御历之初示现，自称帝祖。至僖宗朝，每降迩，皆载之国史也。本朝真宗，具法驾，诣景亳，朝谒以旌钦忠不之意。
　　#1『末』字原作『未』，据《重刊道藏辑要》尾集五《犹龙传》（下简称《辑要》本）改。
　　#2『谓之自然』原作『谓之日然』，据《辑要》本改。
　　#3『三境』原作『三竟』，据《辑要》本改。
　　#4『帝誉时』原作『帝学待』，据《辑要》本改。
　　犹龙传卷之一
　　左衔都监同弃书教门公事崇德悟真大师贾善翔编
　　起无始
　　浑沦之未判，神灵之未植，而为冥妙之本者，道也。所谓道，莫穷其根本，莫测其津涯，而有大圣人禀之，而生于其问，故谓之无始者，即太上也。太上生乎无始，起乎无因，为万道之先，元黑之祖，盖无光无象，无色无声，无宗无绪，杳杳冥冥，其中有精，其精甚真，弥纶无外，故称大道焉。夫道，自然之妙本也。於微妙之中而生空洞者，真一也。真一者，不有不无也。从此一黑而生上三黑，三合成德，共生无上也。自无上而生中三黑，三合成德，共生真老也。自真老而生下三黑，三合成德，共生太上也。自太上乃生前三黑，三合成德，共生老君也。自老君化成后三黑，三黑又化生真妙玉女，自玉女禀三黑，混沌凝结，变化五色玄黄，大如弹丸，流入玄妙口中，吞之有身，凡八十一年，乃从左腋而生。生而白首，故号老子，老子即老君也，乃大道之身，元黑之祖，天地之根也。夫#1大道微妙，出於自然，生於无生，先於无先，挺於空洞，陶育乾坤，号曰无上。变化无常，不可得名，故曰：吾生於无形之先，起乎太初之前，长乎太始之端，行乎太素之元，浮游幽虚，出入杳冥。观混沌之未判，清浊之未分，三景之未光，万物之未形。独能寓惚恍之庭，游旷浪之野，卓然独立，大而无配，视之不见，听之不闻，搏之不得。所谓混元，由兹而始矣。
　　禀自然
　　老君乃元气之真，造化自然。自然者，道也。强为之容，即老君也。以虚无为道，自然为性，莫能使之然，莫能使之不然，亦不知其所以然，不知其所以不然，故日自然而然也。至若乘地为舆，操天为盖，驰骛扩荡，翱翔八表，不足比其大也。穷幽极微，至纤无际，析毫剖厘，至小无内，不足言其细也。八音交奏，五声迭和，烈风迅雷，海潮夔鼓，不足言其声也。玄黄焕烂，丹青烩赭，焜煌伟晔，绮靡华丽，不足言其色也。光耀照烁，神明恍惚，风行电逝，震霆流矢，不足言其疾也。结根九地，沉娇八海，水凝薮泽，泉停岳峙，不足言其止也。阴阳．不测，变现无常，进退造化，鼓舞万物，不足言其神也。光烛霭昧，洞鉴无形，仰观至阳之原，倪察至阴之本，不足言其明也。影离响绝，云敛雾散，归根返本，寂然不动，不足言其无也。涤宇宙之尘滓，扫云汉之昏蒙，下际无根，上通寥廓，并包六合，控驭三界，不足言其虚也。且道本无形，真非有相，盖托虚假有，体用互陈，不足以尽其妙，故归之自然。自然者，理之极致也。合之为自然，离之为道德，故众圣所共尊，今古不能泯。经云：道之尊，德之贵，夫莫之爵而常自然。此之谓矣。
　　见真身
　　老君乃无生之至精，兆形之至灵也。昔於大空之中，结黑凝真，强为之容。体大无边，相好众备，上无所攀，下元所蹑。或在云华之上，身如金色，面放五光，自然化出神王力士，青龙白兽，麒麟狮子，列于前后。或作千叶莲华，光明如日，头建七耀云霞之冠，身披九色离罗之被，项负圆光，手执五明，或乘八景玉舆，驾五色神龙，建流霄丹节，瘾九光鹤盖。或乘玉辕之车，金刚之轮，胶驾九龙，辅翼万仙，飞云宝盖，流焕上下，烧香散华，浮空而来，天钧妙乐，前导后从。或坐金殿七宝之帐，珠幡宝网，罗覆其上，仙真列侍，神丁卫轩，种种仪卫，充满太空。或金容玉质，黄裳绣被，托几振拂，朝会仙真。或玄冠素服，白马朱综，仙童夹侍，神光洞明。巍巍胜相，不可名状。然上善之士，澄心结念，注想尊容，则随感而应。应而获福，故能周流三界，救度无穷。且大道处於无形，无形则非凡所见。应念通感，通感则非在一端。或示仙姿妙体，爰及肉身。或飞或步，或尊或卑；或山或世，或夷或夏，不可测量，随感精康，应己则隐。来无所从，去无所至，洞有洞无，周褊一切。悟者此心通达，迷者永劫沈沦。欲识道之真身，不出于此。夫道不可见，见而非也。道不可闻，闻而非也。盖示理教俱渊，寂然不动。於不动中，亦能使未见者见，未闻者闻。此明境智相发，感而遂通。然通寂虽殊，其致一也，故曰：道常无为而无不为。无为者体也，无不为者用也。《本际经》云：心之念道，凡有二种。一念法身，七十二相，八十一好，具足微妙，三界特尊。二念真身，犹如虚空，圆满清静，不生不灭。若於此相未能明审，须凭图像，系录其心。当铸紫金，写此真形，泥木铜彩，称力所为，殿堂帐座，幡华灯烛，二随心供养。如事真身，想念丹倒，功德齐等。若能洞观非身之身，图像真形，理亦无二。是以敬像随心，获福报之。轻重唯其在心，念念增进，自然成道。所谓人能念道，道亦念人是也。沿此法身，即法号以应覃情。老君挺生空洞，变化自然，智慧无穷，圣德周备，形既莫测，号亦无边。在天为万天之主，在圣为万圣之君，在仙为万仙之总，在真为万真之先，在星为天皇大帝，在教为太上老君。或垂千二百号，或显百八十名，或号无为父，或号万物母，与大道而轮化，为天地之根原，浩浩荡荡，不可名也。约而言之，凡有十号，即降生之后，空中十方诸圣赞十号者是也。一号无名君，二号无上元老，三号太上老君，四号高上老子，五号天皇大帝，六号玄中大法师，七号有古先生，八号金阙帝君，九号太上高皇，十号虚无大真人。推此言之，由法身以归真身，由真身以合妙本，皆出处通感之边也。
　　启师资
　　夫道之妙，非形色声味之所可求，而必资于师授也。古之圣贤，有生知之性，以一悟万，然后至於无所修，无所证。无所修，修之至也。无所证，证之至也。夫如是二犹假师之以发明，又瓦非圣贤者邪。故圣人垂世立教，而有授受之法，中人以下，以之为绳墨，去之则无以加其意也。如三洞四辅之所载，《上清经录》以金龙玉鱼盟天而传，故传授者之谓师，珑受者之谓资，所以结志诚戒漏慢，而免轻泄阴考之咎。推此则道不可无师尊，教不可无宗主。故老君师太上玉晨大道君焉，大道君即元始天尊之弟子也。天尊生亿劫之前，为道黑之祖，所以道君为天尊之弟子，老君之师。二圣既立，即老君嗣焉。而曰老者，何也。老者处长之称，君者君宗之号。以老君天上天下，历化无穷，先亿劫而生，后亿劫而长，天天宗奉，帝帝师承，故赐以太上老君之号。三圣相承，千古垂范，欲旌授受，故着尊毕。此师法之本也。《庄子》曰：吾师乎，吾师乎，整万物而不以为义，泽及万世而不以为仁，长於上古而不以为老，覆载天地，雕刻众形而不以为巧，在太极之先而不以为高，居六极之下而不以为深，先天地生而不以为久是也。且道君、老君，具至圣之德，动息合道，岂假师承邪。盖以圣传圣，理自玄同。然起教之端，必资授受，为今昔之荃蹄，人天之鸿范也。
　　历劫运
　　《灵宝经》云：保制劫运，使天长存。且劫有小大，运有修短。拂石芥城，劫之小也。阳九百六，劫之大也。金木水火土，运之主也。一成一亏，运之交也。劫尽而运未交，运交而劫未尽，非所以为劫运也。惟其二者会合，然后见其成亏。大率圣人与天地并生，与万物为一，故能造天地，植神灵，保而新之，则无天关。盖历劫运而长存者，老君是也。生於无始，起乎无因，独立於淇津之前，周行於开关之后，经历劫运，甚为久远。劫者天地成坏之名，阴阳穷尽之数。阳尽即生阴，故为大水。阴尽即主阳，故为大火。阳极於九，故云阳九。阴极为六，故云阴六。小则三千三百年，次则九千九百年，大则九九八十一万年，为劫终也。老君降生行化，经此劫运，不知其数。《赤书》云：劫运者，三十日为一交，十二交为一度，三千三百度为小劫，九千九百度为大劫。又阳九百六之数极而为劫运者，以夫阳·极於九，阴极於六，凡阴阳之数极於九六者，则三界荡然。所以汤汤之水，炎炎之火，皆阴阳穷极之数，理使之然也。且夫大道既分，离为五行，流於五劫。每至劫，之初终，太上垂世立教，以度天人。所谓五劫者，龙汉之为木劫，赤明之为火劫，延康之为土劫，开皇之为金劫，上皇之为水劫。所以五劫之开，则五行为之主，一起一伏，周而复始。《西升经》云上世始以来，所更如沙尘，动则有载劫，自惟甚苦辛是也。
　　犹龙传卷之一竟
　　#1『夫』字原作『失』，据《辑要》本改。
　　犹龙传卷之二
　　左衔都监同弃书教门公事崇德悟真大师贾善翔编
　　造天地
　　混元之判而为三才，轻清者上而为天，重浊者下而为地。有天焉，有地焉，阴阳之质具矣，然后以冲和之黑为人。经曰：道生一，一生二，二生三。谓此也。或曰：以一圣而造天地，可乎。答曰：天地有形中之大者也，而有形生於元形。惟无形故能造天地，盖无形者道也，圣人亦未尝出于是。所以裁云作篆，流布诸天，铨圣注真，掌握幽显，以圣传圣，奚异夫古初。推此言之，故无疑矣。盖老君乃混沌之祖宗，天地之父母，故立乎不疾之途，游於逍遥之墟，御空洞以升降，乘阴阳以陶涎，分布清浊，阖辟乾坤，悬三光，育覃品，天地得之以分判，日月因之以运行，四时得之以代谢，五行得之以相生。故於九万九千九百九十九亿万黑之初，运真元始之三黑而为天，上为三清三境，即始黑为玉清境，真黑为上清境，元黑为太清境是也。又以三清之黑各生三黑，合成九黑，而为九天。第一郁单无量天，第二上上禅善无量寿天，第三梵监须延天，第四寂然兜术天，第五波罗尼密不骄乐天，第六洞玄化应声天，第七灵化梵辅天，第八高虚清明天，第九无想无结无爱天。此之九天，各生三黑，每黑为一天，合二十七天。通此九天，为二十六天，则三界四民，上极三．清是其数也。初下六天为欲界，一太黄天，二太明天，三清明天，四元胎天，五元明天，六七曜天是也。次十八天为色界，一虚无天，二太极天，三赤明天，四恭华天，五曜明天，六皇茄天，七虚明天，八端靖天，九元明天，十极摇天，十一元载天，十二太安天，十三极风天，十四始皇天，十五太黄天，十六无思天，十七上碟阮乐天，十八无极昙誓天是也。次四天为无色界，一霄度天，二元洞天，三妙成天，四禁上天是也。此二十八天，名为三界，劫运所及，阴阳所陶，黑有穷极，人有寿数。初第一太黄皇曾天，人寿九百万岁。一天加一倍，凡二十八天，年寿之数，极於一千二百七万九千七百七十五万五千二百万岁。下至日月所交，四千四百四万四千四百四十四亿黑，一．黑三千里也。此上又四天，名为种人天，一常融天，二玉隆天，三梵度天，四贾奕天。此四天超出三界，日月之光所不及，其天人皆以身光相照，故不生不灭，无年寿之数，无沦坏之期，虽大劫之交，灾所不至。而下诸天诸地，随劫沦灭，劫运再开，混沌复判。则此天之人，承太上所初下化人问，垂法立教，一如昆劫之初，三皇继理矣。又上三天为三清境，一曰太赤天，二日禹余天，三日清微天。最上日大罗天，包罗诸天，极高无上，玄都玉京，镇於其巅，三尊所处，万圣朝轩，为极道之域，变化之根也。既分诸天，即以纯阳之黑上为三十六天，次以纯阴之黑下为三十六地，每天立一天帝，每地立一地皇，七十二君同禀命於老君矣。所谓三十六地者，始於九垒，第一垒润色地，第二垒刚色地，第三垒脂色泽地，第四垒润泽地，第五垒金粟泽地，第六垒金刚铁泽地，第七垒水制地，第八垒大风泽地，第九垒洞渊无色纲维地。九垒之地，每垒徒上第一一重土，次一重水，次一重风，合二十七重也。九地者，九垒也。每地有一重土，一重水，一重风，更相擎持。下极九垒之下，号日洞渊纲维之地。其下浩荡，顽空凝滞，不可极也。《洞真经》云：九地各有四，土皇分掌束西南北之域，官寮曹属亦皆万众。复每洞有一仙王，合三十六仙王，统下界旱仙官属亦然。即九地合有三十六土皇，三十六仙王，上应三十六天，中应三十六洞，下有三十六地也。儒家所云九天九地，此乃天地之大数耳。天以清浮之黑凝而成形，地以浊悻之质积而成象。天地之问，别有灵府洞宫，处於名山，港通地下，盖以通九地之黑，为空蒙之亢，日月分精，烛於其内，仙圣分位，理於其中。《列子》所云：地积块也，无处无块。此亦言其大体耳。自日地之下，幽暗冥昧，无复光华，积阴之黑使之然也。宗元先生云：九天之上无阴也，九地之下元阳也。阴阳混蒸以生死万物者，正者天地之问。其言信矣。《洞真外国放品经》云：第一垒去天，九十万七千二百里。九垒之上，去天一千二百一十八万里。《历象书》云：八极之阔，共一百八十一万四千四百里。天地相去，半八极之数。此与经文相符也。九地之下，太空之根，经图不载，难更详测。《列子》云：天地之外，无极无尽。则无无极，无无尽也。其诸天境域分布，凡有五亿之殊，皆三十六天之黑所生也。故清浮谓之天，浊滓谓之地，阳光谓之日，阴精谓之月，日生谓之星，陨坠谓之石，方谓之环，圆谓之晕，向日谓之蜕，背日谓之虹，上浮谓之云，下屯谓之雾，鼓谓之雷，激为之霆，轻为之雪，重为之雹，霪为之雨，散为之风，炎为之火，凝为之冰，坚为之金，脆为之木，液为之水，壅为之土，通为之川，回为之泉，平为之陆，积为之山，在天为之文，在地为之理，月生为之朔，月终为之晦，朝为之昼，夕为之夜，灵黑为之神，精黑为之人，休黑为之鬼，烦黑为之虫，杂黑为之禽兽，奸黑为之精邪，别为之阴阳，杂为之四时。四时变化，万物生焉。其高不可际，深不可测，包裹天地，察受无形，舒之覆於六合，卷之不盈一握，小而能大，昧而能明，弱而能强，柔而能刚，舍阴吐阳，无所不为也。地中有三十六洞天，亦与上天相应，日月分精，烛于其间。则天文地理，六甲五行，阴阳变化，皆老君开众妙之门，运百灵之力，生之成之，行之化之矣。故曰：道者万化之宗，重玄之本，天得之以清，地得之以宁，物得之以生，神得之以灵，海岳得之以安镇，王侯得之以太平，道士得之以神仙，枯朽得之以发荣也。老君即阴阳之主宰，万神之帝君，元黑之父母，先王之师匠，品物之弃钥，陶冷虚无，造化万有，拎带八极，载地悬天，游驰日月，运斡星辰，呼吸六甲，制御乾坤，推移寒暑，驱役风云，奋赫雷电，主水旱之进退，定历数之虚盈，一出于此。
　　登位经
　　道无先后，悟之者一也。位有升降，证之者殊也。故三界浩渺，百灵纷错，非其道则离，非其主则乱。所以在夫统之有宗，会之有元，则无其极矣。以人间世观之，贵贱有其位，卑高有其等。先王御天下之法尚或然，而尸开明三景之后，天地不增不损，幽明有降有升，诅非真圣以位业统之者，其孰能与於斯。然老君以大圣之功，生化天地，运育万物，岂复有品位名称者哉。然上有元始之尊，次有道君之圣，老君次道君之位，演化立功，既以三黑运行·万天，周布众法，元功克着，乃证极道之果，三尊之位，嗣太上之任，为法王之尊也。所以上总旱圣，中理众真，下，制诸仙，而统摄三十六天，三十六地，一七十二君，星辰日月，岳渍万灵，阴阳变化，一切神明。至于天上天下，地上地下，五亿天界，有情无情，有识无识，有形无形，皆老君之所制御焉。而常处太清境太极宫丹台紫阙玉堂之中，有三大仙，九太帝，二十七天君，八十一卿大夫，千二百仙官，二万四千灵司，七万仙童玉女，五亿天丁神王，并列侍云衢。至于臣虹狮子，金翅孔雀，凤凰灵兽，天马麒麟，备卫左右。老君时亦上朝元始，疏奏罪福，中谒玉晨。赏校九宫下统三界生死之簿，一切神官鬼僚考察之司，及十大洞，三十六小洞，七十二福地，三十六靖庐，二十四化，仙宫灵洞，福食之曹，无幽无隐，莫不仰隶焉。或下理九天，在太微、钩陈六星，中号天皇大帝曜魄宝，所以乘三使六，把九枢机，统摄万一千五百二十名件，秉持仙录，主领神人、真人、仙人、圣人、贤人，但见百亿天王拜手于前，恳求风雨水旱，丰俭逆顺，死生善恶之事，游行万方，以洪道化。而一老君常在太清太极之宫也。
　　典灵篇
　　夫琅函宝岌，玉字金书，始裁云之后，皆演道之法言，为众妙之铃键。《灵宝经》云：无文不光，无文不明，无文不立，无文不成。正谓是也。昔老君於太上道君洎虚皇太微，凡所得者，以自护度，故能掌握天地，制御神祇，济死度生，登真证道。故太上典领神虎符图，智慧素经，於协晨灵崖增之台，．下荐九玄於紫霄，上总旱真於青简。於是太妙真人玉清神女，执朱陵之香华，捧要妙之幽章。太上道君漱碧水，吐绛黑，虚心静躬，安神注妙，左带神虎，右佩金真，说《智慧上经》及《灵药消魔上章》焉。或云金阙帝君曾侍座而问之，此即老君之别号也。或诣虚皇天尊，或谒太微帝君，凡是《上清大洞真经》、《召灵灭魔神符宝章》，并掌录焉。此经皆结飞玄自然之黑，以成灵文。其道高妙，众经之尊，总统万真，制御草仙。秘於九天之上，大有之宫，金晖紫殿，玉映瑶房，铸金为简，以刻灵文。或云白玉丹书，以明其篇。或藏太微灵都，琳宫玉房，卫以巨#1兽，毒龙神虎凡七千。备于玉阙，金晨玉童，素灵玉女，各三千人，侍卫灵文。众真典领，万圣朝轩，玉陛亏盖于霄庭，太帝屈节於几前，玉皇改度以推运，纵玑命斗以回神。大道君乃登崖赠之台，九曲之房，引后圣九元金阙帝君，对斋三月，依盟启授。至大劫之周，三道亏盈，二黑离合，终则有始，运度无差。承唐之世，阳九之灾，蓊除凶悖，搜罗上贤。方是时也，有修行《大洞真经》，精雌一之幽关，施八道以招真，研金华於三元，诵素灵於静室，策五行以招魂，佩金神之虎文，移七星於天关，掌玄名於帝图，建青录於上清，胞玉秀以结络，含瑶胎以内灵，绝世好於长阜，独守默於自然，可以真授于八景，告妙诀於金章，施招灵於曲字，置豁落以御神，拔七祖於幽宫，俾五苦八难，应时消落。有得此文，超腾九天，洞见三精。自无其人，永劫不传。末学之夫，安知其道浩博，而悟在精思也。功累尘沙，徒自疲莆，竟不通感内外，蔽蒙一失，兹生轮回退堕。今故钞集上皇玉文以相告，当择贤而传。其法宝秘，为万道之宗也。依按明科，则众真监度。轻泄漏慢，则殃延祖弥。可不慎邪。
　　撰仙图
　　图录经像，出於师承，乃上圣之秘言，即修行之要指。故三部八景二十四神，具于人身，各有图像，按而行之，立致通感。在昔元始而授之於后圣君，俾流布於人天。后圣君者，即老君也。以上皇元年九月十日，上皇，上天号也，人问之号松此而生。寡闻者不知所从，常多排此号。出游西河，历观八方，遇元始天王，乘八景玉舆，驾九色玄龙，三素飞云，导从覃仙，手执华幡，狮子白鹄，啸歌邕邕，浮空而来，降西河之上。后圣君稽首请问曰：昔蒙训授天书玉字二十四图，虽得其文，未得其妙，虽有图赞，而无其像，修之庵蔼，莫测津涯。今遇天尊，喜庆难言，愿垂成就，示以道真。於是天王口吐洞元内观玉符以授君，使清斋千日，灵香熏体，东向服符，即形神备见，自当洞达，诸疑顿了。君稽首奉承，依天仪长斋千日，东向服符，三部八景神并见，金书玉字，二十四图，空中焕明，洞彻无碍o是时，即命主图上仙而篆图焉。金书紫字，玉文丹章，於此成音。而后南极上元九光太真王夫人，东西二华，南北真公，五岳神仙，清虚真人，所受真文图像，皆由后圣君所传焉。后圣君，《三天列纪》中自有传。二十四图者，上一沐浴东井图，上二神仙五岳真形图，上三通灵庾精八史图，上四神仙六甲通灵图，上五神仙九官紫房图，上六神仙元始太清图，上七神仙真道混成图，上八神仙西升保录图。中一神仙通微灵化图，中二神仙蹑虚九灵图，中三神仙九变天图，中四神仙常存图，中五神仙守一养身图，中六神仙守神舍景图，中七神仙寂默养精守志图，中八神仙芝英玉女图。下一神仙六阴玉女图，下二神仙九元导仙图，下三神仙导引图，下四神仙洞中皇宝图，下五神仙变化隐侧图，下六神仙采芝开山图，下七神仙明镜图，下八神仙无极太一图。右二十四图，以洞天元始之黑化生，因撰施行，仍以诸圣妙旨更相发明。所谓应物无择者，道也。赴感随机者，圣也。常以经图戒律，广化一切，分形应感，无量无边。而太上之体，端寂无为，无生无灭也。
　　传经蕴
　　三十六部尊经，肇自劫初云篆之作而有之也。皆大梵隐语，诸圣格言，故为妙道之荃蹄，人天之药石矣。总之则三十六部，析之则万八千篇。宝蕴金书，圣真珍护，乃文字之根本，万法之纪纲。故后圣君云：上皇宝经皆结自然之章，以行长生之道，不死之方，符章玉诀，起於九天王，传於历劫之真。至三五改运，九灵应期，吾推校本元，以历九万亿九千劫。上皇典格，多不相参，吾以中皇元年三月一日，於玉清天金阙之中，命束海青童君，寻俯仰之格，考校天文，撰集灵篇，为宝经三百卷，符图七千章，玉诀九千篇，以付上相青童君，俾传未学合真之人也。上清者，老君於上三皇时，人尚淳朴，以龙汉元年，号玄中法师，以上清圣教一十二部，开度天人也。灵宝者，中三皇时，老君以赤明元年，号有古先生，降《灵宝真经》一十二部，开化一切，救度兆人也。洞神者，下三皇时，人心朴散，老君以开皇元年，号金阙帝君，出《洞神经》一十二部，开度万品，谓之三十六部尊经也。又，一曰洞真，二曰洞玄，三日洞神，各有．一十二开，合为三十六部尊经，上应三清三十六天，中应三界三十六帝，下应九垒三十六土皇，内通人身三十六宫。故人头有九宫，心有九孔，脐有九神，形有九户，凡三十六所，外合三十六音也。
　　为帝师
　　《南华经》云：吾师乎，吾师乎，毙万物而不以为戾，泽及万世而不以为仁。此庄周以道为师也。老氏在天以玉晨大道君为师，在人问世以常枞为师。虽老氏之圣．’犹不能无授受之迩，又况非老氏者邪。《书》云：事不师古，以克永世。且先觉者博古而知今，适足以为楷模，以之修身与夫治天下，则能长且久。故老氏自三皇五帝，变名易号，皆所以扶世立教，以授天下之人。在伏羲氏时，人巳浇漓，而未有法度，老君号郁华子，下为师，说《元阳经》，教以画八卦，造书契，以通神明之德，以类万物之情，仰则观象於天，俯则观法於地，为文教之始也。在神农时，人捕禽兽，茹毛饮血，老君号大成子，下为师，说《元精经》，教以化生之道。播百谷以代烹杀，和百药以救百病，尝桑得禾，尝柳得稻，尝榆得黍，尝槐得豆，尝桃得小麦，尝杳得大麦，尝刻得麻。既登五谷，以活民命。止杀禽兽，旱分类聚。长善遏恶，以全其生。不食血肉，故无业累。示好生之道，由兹始也。在祝融时，人食生玲，未知火化，故多疾苦，老君号广寿子，下为师，说《按摩通精经》，教以安神之道。乃钻木出火，陶铸为器，以变生玲，人保其寿，故陶铸之法自兹始也。自伏羲之后，老君示以世法，制礼乐以叔尊卑，造衣裳以明贵贱，作宫室以代巢亢，为舟车以济不通，置棺椁以免衣薪，造弧矢以威不顺，立刑狱以戒凶暴，造书契以代结绳，服牛乘马，引重致远，日中为市，交易而退，未耜杵臼之利，重门击柝之规，皆出於此矣。在黄帝时，老君号广成子，《南华经》云：黄帝立为天子十九年，令行天下，闻广成子在於崆峒之上，故往见之。曰：我闻吾子达於至道，敢问至道之精。吾欲取天地之精，以佐五谷，以养民人。吾又欲官阴阳，以遂草生，为之奈何。广成子曰：而所欲问者，物之质也。而所欲官者，物之残也。自而治天下云气不待族而雨，草木不待黄而落，日月之光益以荒矣。而佞人之心，剪万者又奚足以语至道邪。黄帝退捐天下，筑特室，席白茅，闲居三月，复往邀之。广成子南首而外，黄帝顺下风，膝行而进，再拜稽首，而问曰：闻吾子达於至道，敢问治身奈何而可以长久。广成子蹙然而起曰：善载问乎，来，吾语汝至道。至道之精，窈窈冥冥。至道之极，昏昏默默。无视无听，抱神以静，形将自正，必静必清，无劳汝形，无摇汝精，乃可长生。目无所见，耳无所闻，心无所知，汝神将守形，形乃长生。慎汝内，闭汝外，多知为败。我为汝遂於大明之上矣，至彼至阳之原也。为汝入於窈冥之门矣，至彼至阴之原也。天地有官，阴阳有藏，慎守汝身，物将自壮。我守其一，以处其和，故我修身千二百岁矣，吾形未尝衰。黄帝再拜稽首，曰：广成子之谓天矣。广成子曰：来，余语汝。彼其物无穷，而人皆以为终。彼其物无测，而人皆以为极。得吾道者，上为皇而下为王。失吾道者，上见光而下为土。今夫百昌皆生於土而反於土，故余将去汝，入无穷之门，以游无极之野。吾与日月参光，吾与天地为常。当我缙乎，远我昏乎，人其尽死，而我独存乎。帝行之，天下大治。久之，帝诣青丘，见紫府先生、中黄真人、大陈君、黄盖童子、青城育先生，峨媚山天真皇人，皆得真诀。铸鼎刑山，乘龙白日升天，旱臣同升者七十二人。．混元又为说《道戒经》，复传道与天老、力牧、风后三人，皆得道。又西王母授帝玉像五躯，曰：此则元始天尊之像也。又传二仪真形图与帝，帝受讫，乃置像於高观，以异香名花，千珍万宝，晨夕供养，虽后妃宰辅，莫得睹焉。观之上常有异色云气，加之天香芬郁，谓之道观。道观之号，自兹始也。帝有离宫别馆，在名山洞府者三百余所，并舍为道观。每观度道士七人，以焚修。在颛帝时，老君下为师，号赤精子，居衡山，授帝《微言经》，教以忠顺之道。在帝誉时，老君下为师，号录图子，居江滨，授帝《黄庭经》，教以清和之道。在帝尧时，老君下为师，号务成子，居姑射山，授帝《政事离合经》，教以廉谨之道。在帝舜时，老君下为师，号尹寿子，居河阳，授舜《道德经》，教以无为清静之道。此上下二经出於兹焉。在夏禹时，老君下为师，号真行子，居商山，授禹《德戒经》，教以勤俭之道。又授《灵宝五符》檄召神鬼之法，然后能浚九江，央百川，通汤海矣。在商汤时，老君下为师，号锡则子，居满山，授《长生经》，教以恭爱之道。汤行之，视人如己，恩及昆虫。而后太上以商王阳甲十八年庚申之岁，驭九龙，分身下降於楚亳之地苦县濑乡曲仁里，寄胎於玄妙玉女，凡八十一年，以武丁九年庚辰岁二月十五日降生，因指李而为姓q既生，能行复能言，而又白首，故号老子。因为侍者说百病之源，授百药之要，使世人知之，以保其寿。兼示三光三元之卫，五行五牙之法，保神固形、内外还丹金液之道，以致长生。然后出三界，升九清，上跻圣位，下灭死根，不终不始，绵绵长存。故边韶作《圣母碑》云：於惟真德，抱虚守清。乐居下位，禄势不营是也。
　　犹龙传卷之二竟
　　＃１『巨』字原作『臣』，据《辑要》本改。
　　犹龙传卷之三
　　左街都监伺素书教门公事崇德悟真大师贾善翔编
　　降生年代
　　电绕于枢，龙戏于门，皆圣人诞世之时也。非其时而不诞，非其圣而不异。故叔梁梼尼丘而有感，斯其时也。姜妪弃后稷而无损，斯其异也。历观前圣，大率皆此类。然其问岁时之差，先后之别，往往无一定之论，固亦有之矣。唯老氏降世之迩，昭昭然载之藏室，与夫先儒传记，有可考。因而次之，庶无惑于来世也。老君愍时凋弊，欲反神降生，以商第十八王阳甲十七年庚申之岁，托孕於玄妙玉女，至降生，凡有二十一事。第一，大道应化，托孕人问，化日精为五色之珠，此明阳德也。第二，驾九龙之车，凝结变化，五色交辉，流入玄妙玉女口中，此明九龙阳清之华也。今有流星坛在亳之城父县天静宫也。第三，托胎寄惠，与前圣不同，八十一年极太阳九九之数，然后降生。第四，玄妙玉女以昼寝，梦吞五色流珠，因而有娠，容颜益少，神黑安闲，八十一年，悦豫无比，此明圣人降迹之异也。第五，玄妙所居之室，四时和畅，六黑调平，冬无凝寒，夏无烦暑，祥光照室，灵风满庭，众恶不侵，万灵潜卫，八十一年不觉为久，当商二十二王武丁九年庚辰岁降生也。第六，降生迥异前圣，虽依圣母之孕乃剖左腋而生也。第七，降生之时，登行九步，步生莲花，陆地芬芳，大彰神异。第八，降生日童扬辉，月妃散华，七元流景，祥云阴庭，四灵斓卫，玉女捧接，圣母因攀李枝，忽尔降生矣。第九，降生万鹤翔空，九龙吐水，以浴圣姿。龙出之地，因成九井，于今在亳州卫真县太清宫也。每汲一井，则九井皆动。第十，老君降生之后，左手指天，右手指地，曰：天上天下，唯道为尊，世间之苦，何足乐闻。第十一，老君愍时浇薄，大道不行，委边生神，以救於世。第十二，以愚迷难化，正道难宣，降生之时，故显殊祥，令人信悟。第十三，欲明妙道悟即长生，故炼金丹以劝修习。今宫中有炼丹井并桧存焉。第十四，老君教人学道，内外俱修，既炼金丹，又习真黑。今有虚无堂，历代完治，尚存，即老君习黑之所也。第十五，明此妙道，修之必得升天，示彼功成，乘鹿轻举而去？今宫中有鹿迹桧，即老君乘白鹿升天之所，其桧见存焉。第十六，老君降生年代，即商武丁九年庚辰岁二月十五日是也。第十七，降生郡国，即古之楚国苦县。苦县因城为名，濑乡以水为号，曲仁里在九井之西，灵溪之侧。其县本名苦县，汉魏以来，名谷阳县，乾封元年改为真源县，中和二年升为赤县，今为卫真县。第十八，老君降生之后，九日之中，身长九尺，七十二相，八十一好，如蹈五把十，美眉方口，双柱三漏，日角月渊之类，此大圣之相也。第十九，圣母诞生老君之后，乘八景玉舆，草仙侍卫，白日升天。大唐追尊为先天太后，今有宫曰洞霄，在卫真县太清官之北，一宫在楼观升天台上。第二十，老君升天后，历代帝王钦慕真迹，周穆王、秦始皇、汉桓帝、隋文帝，皆崇修宫庙，命文臣刊碑，以旌圣迩。故汉有边诏碑，隋有薛道衡碑，于今并在。第二十一，彰圣号者，老君仙胎，寄惠八十一年，诞圣之辰，生而白首，圣母为之立号，以示世人。於此门中，又分五事。第一，圣人降迩与俗不同，圣母欲谓之老，又是初生，欲谓之子，又乃白首，两字兼称，因立第子之号。第二，明道与俗反。夫老者长年之称，子者幼稚之号，世人先幼而后老，老君先老而后幼，欲明摄边还本也。第三，老者以考校众圣为名，子者以孳生万物为义，所以老君为万物之父母，众圣之师法，故有考校孳生之名，以为老子之号。老子二字，起於此时，老君之名，先於亿劫也。第四，圣人垂名，反终归始，老者终也。子者始也，世人先始而后终，老君先终而后始，欲令世人修道，反老还婴，故号老子也。第五，委边和光，以徇於世。老者，以生而白首故号为老也，子者男子之通称，亦如孔子、孟子、庄子、列子等，以姓为号，如老子、鸥冠子一抱朴子、淮南子，因事为号。《序诀》云：老子之号，始於无数之劫，其杳杳冥冥，眇邈久远，非以降生老而为号也。长於人亿劫之前，故以老为号。示夫托神李母，剖左腋而生，生即皓然，故号老子。老子之号，因元而出，在天地之前，无衰老之期，故日老子。此《序诀》之证如此。今详众说，既不以因生立号，即是老君历劫垂教，应世表形，常现老容，故有老子之号尔。后之人有谓生於周时，此盖秦始皇焚书之后，史书纪其大盘。世人以其当文武、平、敬、幽、厉之时，行化於周，妄云周时生耳，其实在商也。若生於平、敬、幽、厉之日，又安得与文王、武王为史官邪。故薛道衡《太清碑》云：真元当文王、武王之时，居藏史、柱史之职。此乃实录也。今按关尹《老君本纪》、太和真人《楼观内传》、刘向《列仙传》，皆云商武丁庚辰年生，是也
　　明宗绪
　　《史记》之有帝纪、世家，即此所谓宗绪者同也。皆推究其先，或以封，或以官，而得其氏，故其嗣分枝别派，各有根源。所以涉千万祀犹视诸掌，其可置邪。谨按《老君内传》及诸史，皆云生於李木之下，自指李以为姓，斯为定矣。今按《大唐天演玉谋》云：颛帝之后生大业，大业生娲。娲娶有乔氏之女，感月光贯勖而生咎县，咎县生伯医。伯医之后，世为士师。至里成避桀之乱，遁居伊侯之墟，食李实，乃改为李氏。此言咎县之后，以理狱为功，遂姓理氏。其后子孙或改里氏，至伊侯之墟避难，遂改里为李也。成生利正，当商汤之时。利正生昌祖，昌祖仕陈为大夫，因居苦县。昌祖生明，明为陈相，葬濑乡之北，立庙，因有相城。明生庆宾，庆宾生灵飞，一名虔会。庆宾、灵飞皆白日升天。所言陈国，乃古之陈国，非周时所封胡公满之国也。今按汤至阳甲，一十八王，二百五十余年，自李成至虔会，五世相承，年代相类。当此之时，大嗥之后，已为陈国，及周封舜后，当是此陈。既灭，乃封胡公而王其地也。灵飞之妻玄妙玉女，感日精之梦而生老君，此一说也。又按《本记》云：老君生而能言，指李木曰：此我姓也。隋内史舍人薛道衡《老君祠庭碑》云：感日载诞，莫测受黑之由。指李为姓，未详吹律之本是也。又《楼观先生传》云：老君因圣母攀李木而生，谓曰：此汝姓也。三家之说，经传备载，今并明之，以彰圣人宗绪矣。圣母者，按《玄中记》云：李灵飞当商之时，父子相承，得修生之道。父庆宾，年百余岁，常有少容。周游五岳诸山，一日一於所居，云龙下迎，白日升天。灵飞感父飞升之异，深隐不仕，内修大道。以天水尹氏之女为妻，居於濑乡。其妻尝因昼寝，梦天开数丈，众仙捧日出。良久，见日渐小，从天而坠，化为五色之珠，大如弹丸。梦中得而吞之，因而有孕，八十一年。容色益少，常若处女。灵飞亦百余岁而升天。既诞。生老君之后，即有五色云舆？迎之升天。然李姓所起，又按《玄妙玉女元君内传》云：老君在天为众圣之尊，在世为万教之主，先亿劫而行化，后无为而常存，故天尊道君赐其真号日老君，即在五太之前，至于历劫有此号矣。虽世世应见，为帝者师，而未有降世诞生之迹。乃於九清之上，命玄妙玉女降於人问，为天水尹氏之女，嫁李灵飞为妻。玄妙昼寝，老君乃乘日精，驾九龙，化为五色流珠，下入口中，托孕而生。既生，乃指李曰：此吾姓也。在世凡有九名，一名耳字伯阳，二名雅字伯宗，三名忠字伯光，四名石字孟公，五名重字子文，六名定字元阳，七名元字伯始，八名显字元生，九名德字伯文。或云三十六号，或云七十二名，或云姓字眇眇，从劫至劫，非可悉记。老君有九变，以法太阳变化生育之功，有七十二相，八十一好，故为圣中之圣，真中之真矣。圣母在天即号玄妙玉女，既诞育大圣即为太一元君。元君乃授老君化世行教之旨，内修九室三一之门，万善万恶之戒，百病百药之诀，虚无清静之规，九井饵炼之品，将以示世人有师资授受之法。然太上大圣为万化之主，岂假禀学乎。此圣圣相承，表有所自也。受道既毕，即有天乐骇空，流云霭野，千乘万骑，五帝上真，拥九光八景之舆，迎圣母元君归于玉清之上，至今为太一元君。唐朝尊为先天太后。详诸家所载圣母本起，即玄妙玉女，为老君之母，证太一元君，事迹为胜也。所言降生年代，以商武丁时为是。自余诸说，舛误不同，前后差谬，今载而不取也。
　　七十二相八十一好
　　伏羲蛇身，神农牛首，尧眉八彩，舜眉重瞳，皆大圣之胜相，所以为异也。故老氏挺生妙玄，奇特希有，古今列圣莫之敢拟，所以为非常也。古人有言曰：有非常之人，然后有非常之事。故能出杳入冥，变化不测。推其胜相，而具九九之数也。谨按《法轮经》云：老君头圆法天，顶象昆仑，伏晨盘郁，玉枕隆起，皓发如鹤，长七尺余，虎髭龙髯，素洁如丝，眉如北斗，色如翠绿。其问紫毛长五寸余，耳无轮郭，中有三漏，高平於顶，厚而且坚。河目镜彻，日精紫光，方童秀明，规中绿筋。鼻有双柱，形如截筒。口方如海，唇如激丹。黑有紫色，其香若兰。齿如含贝，其坚若银。数有六八？上下均平。舌长且广，形如锦文。玉泉克溢，其味甘香。生发妙言，声如金玉。颊似横陇，颐若平丘，笼笼日角，隐隐月渊，犀文直理，龙颜神变，金容黄色，玉波润颜。额有三理，参午上达。天庭平填，兑面寿脸。腹有白志，颐有玉丸，项有三约，鹤素昂昂。垂臂过膝，手把十文。指有玉甲，身有绿毛，背有河魁，胸有偃骨。心有九孔，外有锦文。脐深一寸，腹软如绵，脚方如矩，双蹑法输。足蹈二五，指有乾坤。内滋白血，外示老容。身长丈二，褊体芬郁。行如虎步，动若龙趁。右此七十二相也。左扶青龙，右卫白虎，头生朱雀，足履玄武，身若金坚，貌同红玉，圆光五明，头上紫黑，胸前真字。右此九好，兼前七十二相，合八十一好也。
　　为柱史
　　司马季主云：道高益安，势高益危。诚哉是言也。且孔子之作大夫，汉祖之为亭长，其志存乎康济与夫行道，岂择事而进之者邪。苟有耻位之卑、禄之薄，而与崇高者抗行，则适足以自遗其咎，奚能成圣德而垂之来世，与天地齐其长久也。故老氏之降边，亦若此而巳矣。文王为西伯时，号燮邑子，时帝辛荒虐，天下涂炭，乃乘飞枫之输，以风伯前驱，彭祖縿乘，降岐山之阳。西伯闻之，拜为守藏史，作《赤精经》，教以仁信之道。周行之，礼贤好义，麟凤交集。武王克商，号育成子，迁柱下史，作《纵玑经。》又以道授周公也。成王时为师，号经成子。康王时为师，号郭叔子，复为柱下史。潜龙卑秩，以绥周道。昭王时，太上复命老君开化西极，因而退官，又以上下二篇授关尹。自三皇五帝以来，帝帝为师，方方设化，布七十二黑，传其要经，修之皆延年益寿。然自开辟之始，劫数之终，或出或处，不可以一端穷也。
　　去周
　　邦有道则见，邦无道则隐，古今圣贤之所同也。推其去就治乱，隐则山世，进则致君抚运，退则高飞深潜。而况博大真人，一死生，并天地，同荒兹，混神明，游逍遥之墟，握造化之柄邪。其入也，并兼六合，无内外焉。其出也，酬醉万物，无小大焉。或曰：老氏圣人，官不过乎柱史而己。斯世俗之见也。南华真人曰：道之真以治身，绪余以为国家，土直以治天下。圣人知其所以治身，故以形骸为逆旅，而绪余土直安足以嫌其情，故进退得失皆我也。迫而后动，不得已而后起，而岂固有之邪。太上以纣王二十一年丁卯岁，居岐山之阳，因为守藏史。武王克商，迁为柱下史。历成康之世，乃托疾退官。至昭王二十五年癸丑岁五月二十九日壬午，乘青牛，薄辈车，徐甲为御而去周。《青羊官记》云：历藏史以同尘，奔柱史而隐边，束离魏阙，西度函关，乘青牛宛转之车，驾白凤逍遥之辇，徐甲执御，从仙帝以爰来，尹喜瞻风，知道君之必至者是也。
　　试徐甲
　　圣人运慈兴感，以度人济物为心，而岂择卑高贵贱，远近幽显，皆一而已矣。故受其赐者，纷纷然莫知其纪。且古之人，一饰之恩必报，又死济以生而负其约，人情固且不容，岂神明之所可容哉。昔有御太上车者，姓徐名甲，老君谓曰：吾欲往西海大秦、严宾、天竺、安息诸国。今汝御车，与汝顾直，日百钱，侯诸国还，以黄金顿偿。甲如约，御车至函谷关。老君欲试之，乃令甲牧青牛于野，以吉祥草化一女子，姿容绝整。行及牧牛之所，辄戏以言。甲惑之，以老君欲远适流沙，必不反，遂废约。娇辞诣关令，讼老君，索顾金。老君曰：汝随吾已二百余岁，当还汝七百二十万钱。且汝昔已命尽，吾以太玄生符投之，即再活，汝奚不念此。言讫，符自口中飞出，至老君前，文篆如新。甲复化为白骨。关令悯甲违心复死，复欲观老君起死之术，因稽首于前，曰：甲之顾直，喜辄代还，愿大圣哀矜，赦其罪戾，赐以更生。老君纳关令之言，即再以符投枯骨中，复如故。老君曰：吾不责汝，汝负本约，而道自去，汝故死。遂给顾直，欲遣之。甲伏地搏颊，曰：已沐圣慈曲赦罪戾，令此枯骨复见光明，刻骨铭心，愿从云驾。太上竟弗许。
　　度关试关令
　　险於山川，难於知天者，人心也。故善之与恶，莫能彷佛其万分之一。所以古之授道卫者，凡二十五试，将以格量其可否。大率虽有行业之至，而心或非，故假试以定其内外，然后而授之可矣。至于老庄之道亦然，徒知其言，而心实无所得，亦非所谓造见独之妙。故孔子之於门人，曰：如有所誉，必有所试。又昆夫冥妙之道，神仙之术邪。谨按《内传》云：老君以昭王二十五年癸丑五月壬午，去周隐居。寻欲西之流沙，以化异俗。乃有紫黑西度函谷关，昭王大夫尹喜，善观乾象，知有圣人将度关，乞出为关令。乃斋戒夹道，焚香扫洒以候焉。七月十二日，老君驾青牛之车，徐甲为御，无极先生、鬼谷先生、太极先生从焉。西度关时，关令先谕关卒孙景云：若有车服异常，形容殊俗者，勿听过。至七月十二日甲子，果有一老人皓首鹏耳，乘薄辈，驾青牛而至。关卒曰：明府有教，愿前少留。於是入白曰：有一老爷，乘青牛车，从束来求度。喜曰：圣人来矣，我当见之。即加朝服出迎，具弟子礼而邀之，曰：愿圣人暂留神驾。老君谢曰：吾贫贱老钩，家在关束，田在关西，今暂往，何故见留。幸相听度，吾无所取。劳子恳倒若斯，有俟展敬耳。老君如此谦辞，此一试也。喜复稽首曰：窃谓非往西庄，愿暂留神驾。老君又曰：吾开导竺乾，有古先生，善人无为，不终不始，永劫绵绵，是以升就。道经历关，子何妄留邪。此二试也。喜又曰：今睹圣人真姿超绝，乃天上至尊，何边夷可往观乎。愿不托言，少垂哀愍。老君又曰：子以何所见而知之。喜答曰：去冬十月，天理星西行过勖。今又自秋朔，融风三至，加之束南真黑状如龙蛇而西度，此真人之验也。喜少好天文秘纬，凡仰观俯察，未尝不验。昨乾象如此，当有圣人度关。自尔已来，夙夜存思，未尝暂懈。今似有道绿，果遇神驾，愿垂慈诲，开济沈冥。老君以其三试之皆过，乃怡然含笑，曰：吾知子与道有绿，故来相试。且子之知吾，吾亦知子矣。如此三反覆，然后听喜而前。故四皓云：观老氏与尹生，岂不冥悟先机邪。而执谦辞者，欲教世耳。关令於是设座官舍，行弟子礼，北面而事焉。老君曰：汝欲为世传洪大道乎。喜曰：大圣将隐，乞为喜着书。於是遂授喜《道德》二篇，故《史记》云五千余言是也。司马迁言为阴阳者繁而致惑，为儒者博而多虑，为墨者苦而伤性，为名者华而少实，为法者酷而薄恩。唯老氏之教，称为大道焉，清虚无为，使精神专一，动合无形，赡足万物。其为卫也，与时迁移，应物变化，无所不宜，指约而易操，事少而功多，其实易行，其辞难知。以虚无为本，以因循为用，无成势，无常形，故能救万物之情。不为物先，不为物后，故能为万物之主。是以先黄老而后六经，独叹道家为清尚。函谷关，今陕州桃林县南十二里是也。天宝初，因获灵符，改为灵宝县。真宗御制《度关铭并序》：夫圣达之心无适无莫，神化之边或暗或彰。傥遗烈之昭然，即生民之仰止。函谷关者，老子西升之涂也。若夫含真上德，阐教强名，居藏室以栖真，涉流沙而匿影，仲尼问礼既吐於微言，尹喜授经复占於真黑，斯并存之前载，播厥方来。若乃万寿之年，至神之道，臻乎妙有，岂易婵云。践华之郊，疏河之境，仙驭所历，车辙如存。揭以关梁，见崤函之阻。纪斯县邑，彰灵宝之休。所谓人往而教存，世殊而地久。朕恭祠坤载，因举时巡，渊默之风，永怀於瞻。望清静之治，靡舍於宗师。将振清尘，俾刊翠瑛。铭曰：教父潜真，神龙比德。方事神游，爰符默识。圣言聿昭，生民为则。载望函关，永存辄边。玄妙无疆，清辉罔极。斋辖云经，真泯乃刻。是岁大中祥符三年也。
　　授关令道德二经
　　圣人之立教，形于竹帛，得其人则授《击辞》日苟非其人，道不虚行是也。黄石公以《素书》授子房，而致大汉之有天下，瓦老氏之教，清虚无为，赡足万物，而治身治国之道而尽於斯。盖关令宿有道绿，而获躬受也。关令，周大夫也，姓尹名喜，字阳公，一云字公文。母昼寝，梦天降电绕其身，须臾入口，因而有娠，遂生喜。既生，有双光若日，飞游其侧。目有日精，姿形端伟。博通坟典之外，善天文秘纬，仰观俯察，莫不洞寤，虽鬼神之变，无以匿其情。而大度恢杰，不修俗礼，慈俭博爱，损身济物。入为束宫宾友，出补，函谷关令。每望霄汉，而有升虚之思。老君未至，关喜结草为楼，登临四望，见束方有紫云西迈，知有真人度关，乃戒严门吏，扫洒焚香，以俟感应。至七月十二日甲子，老君至关，喜擎踞曲拳，邀就舍，进巾栉盥漱，斋戒问道。至十二月二十五日，挂冠不仕。二十八日，授《道德》二篇？太上欲西祖流沙，喜叩头请侍行。老君曰：汝未得道，恶能随吾。夫流沙异域，犷俗难化，汝何术可御。唯生道入腹，则神明皆存。汝能除垢止念，静心守一，千日清斋，炼形入妙，则可寻吾於蜀郡青羊肆。喜唯唯而谢，老君忽然冉冉升入太微。盖太上下化於世，上居太微宫勾陈中，号日天皇大帝辉魄宝是也。喜候光景斯散，影响萧寂，乃清斋，屏绝童隶，研味真经。精思千日，存三一於三宫，洞九思於九室，心凝形释，骨肉都融。已而穷数达变之微，因形移易之妙，无不尽之矣。仍授喜金液九丹之术，又授《太清八符》、《观天九都神丹金液》等经，形一神万食气之旨、五牙真气之要。归终南之阴，结草为楼。今在凤翔终南山盗屋县神龙乡闻仙里，有草楼，即尹真之故宅，谓之楼观者，尚存焉。周穆王再加修饰，秦始皇建祠宇於其前，汉武帝立官馆于其北。晋魏以来，谒板犹在。今有始皇御制，云：大道泛兮，其可左右。老君去则西游，返则束顾，朕方有事蓬瀛，望垂影向。贞观二年，动改赐宗圣观。尹喜遂飘然往青羊肆，复遇太上。
　　犹龙传卷之三竟
　　犹龙传卷之四
　　左街都监同会书教门公事崇德悟真大师贾善翔编
　　青羊
　　按《混元本纪》云：太上以甲寅年升天，至乙卯，分身潜降於蜀，托孕大官之家。丁巳，尹喜方至，蜀本无青羊肆，太上在太微时，先动青帝之青童降成都，化为青羊。尹喜於市肆见人牵之，自解云：既有青羊，复在其肆。老君所约，此当是也。因问云：此羊乃谁家者。答曰：我家夫人诞一子，啼声不止，投於水火，皆不能害。有道人言，得青羊乳与之，啼即止，故市此羊。喜嘱曰：为我告夫人之子，云关令尹喜至。於是具以白，即从怀抱振衣而起，言曰：令喜来前。既入，太上或长丈余，身作金色，项负圆光，建七曜之冠，披九色之被。举家见之，皆惶恐。太上曰：吾太微是宅，真一为身，太和降粹，耀魄为人，主容相因，何乃怪也。尹喜稽首而言曰：不谓庆幸，复奉天颜。未审慈尊，出无入有，起居安不。老君怡然告曰：与子别后，何得何丧。汝存道守一，还有益邪。喜曰：自奉秘要，粗得其妙，济度之恩，远过天地。老君曰：吾昔留子以居世，清斋千日，故待子於此。今子保形炼黑，已造冥妙，而心结紫络，面有圆明，金名表於真图，玉札系於紫房，黑参太微，解形合真矣。言讫，三界圣真，千乘万骑，浮空而至。因授喜紫芙蓉冠，飞青羽裙，丹嘱绿袖，交带霓裳，罗文黄绶，拜为文始先生，赐任无上真人。从此乃得参侍龙车，远游天下。《青羊记》云：劝青帝之青童，化羊蜀郡，乘紫云於紫府，降瑞气於王宫，将停不嘎之声，须及来斯之乳。俄闻喜至，顿止婴啼。爰从赤子之身，却变白头之士。顷刻而身渝数丈，须臾而面放五光。头建七曜玲珑之冠，肩垂九色离罗之被，卫士瑜亿，从仙成草者，正谓此耳。太上升座，为其母说《元阳经》。今肆在成都西南数百步。中和二年，获灵博之所，诏建青羊宫是也。又有降生台、元阳台，遗址存焉。又化身与喜游天水灵山，重演道要，即今秦州启灵山是也。有西升台及圣容殿，在岩下。又舆喜潜游四海。先到东海、日窟、常阳之山，扶桑、碧海、束井、汤谷、祖州、芝田、蓬莱、方丈之宫。次南登凤山、青丘、长离、赤津、太丹之宫，绛山、朱陵、炎岗之乡。次西入龟山、玉阙、人乌、凤山、骞林、麟洲、金门、玉池、昆吾、白帝之城。次北入空蒙、洞阴、元丘、广寒、锺山、无问之野。又升中岳、昆仑、真圃、琼华之宫。仙人礼侍，天众来迎，传道叔德，随问授之。次游九天。初至第一天，见波利天帝，乘九灵玄云之舆，荫七元交晨之盖，建五色摄魔之节，从官及玉童、玉女九万人，迎老君入大有官，请问自然之道。次游第二天，见摩夷天帝，驾碧霞飞云之舆，荫五色凤文之盖，建七映命龙之节，从官及玉童、玉女五万人，迎老君入凤城玉台，请问无上之道。次游第三天，见梵宝天帝，乘泰灵流云之舆，荫七光飞晨之盖，建五色招灵之节，从官及玉童、玉女八万人，迎老君入阳明朱宫，请问虚无之道。次游第四天，见化应天帝，驾黄云七映之舆，荫五明锦文之盖，建七色命灵之节，从官及玉童、玉女六万人，迎君入七宝上宫，请问玄妙之道。次游第五天，见不骄乐天帝，控青云九灵之舆，荫飞光霜精之盖，建五色制魔之节，从官及玉童、玉女七万人，迎第老君入九层玉台，请问太玄之道。次游第六天，见兜术天帝，御流精丹云之舆，荫七映飞霄之盖，建五色命神之节，从官及玉童、玉女六万人，迎老君入朱灵之官，请问至真之道。次游第七天，见须延天帝，乘飞景紫云之舆，荫五色罗文之盖，建七色招真之节，从官及仙童、玉女九万人，迎老君入太玄都，请问真一之道。次游第八天，见禅善天帝，驾绿霞飞云之舆，荫八色琼晖之盖，建九光洞灵之节，从官及仙童、玉女七万人，迎老君入珠林玉圃，请问帝一之道。次游第九天，见郁单天帝，荣苍霞流云之舆，荫九光宝耀之盖，建飞龙通神之节，从官及仙童、玉女九万人，迎老君入玄台紫房，请问希微之道。所到天宫，皆设琼英玉实，月液云桨，碧醴流熏，兰羞八彻，灵芝妙果，光华映席。于时天乐繁会，灵唱妙绝，不可胜言。见诸天帝真仙，皆项负圆明，‘各礼拜老君，请问妙道。多论天地否泰，劫运延促，行业善恶，先后宿命，报应之理，大道之原也。
　　流沙化八十一国九十六种外道
　　老氏立清静无为谦冲之教在诸夏，而后西入流沙。以夷狄之人恃犬马之轻捷，而侈好杀之心，於是不辞异欲之狠戾，道路之修阻，区区而至彼，化之以慈爱，庶几远恶而趋善，故无择焉。孔子所谓有教无类者是也。尔时，老君行化至于阗国，即放九色神光，褊照西方尘沙国界，光所及处，无有远近。俄顷之问，毗摩城中，自然以诸金宝布宫阙，地建大法座，庄严障晔，三界圣真及诸龙神，乘云控鹤而至。于阗国王与诸胡王，凡八十一国，睹兹光相，妙丽希有，昼夜瞻仰，惧悦赞叹。太上运妙有神通，悉皆摄受。彼国王於一念中，蕾买集道前。老君乃升宝座，相好端严，烧香散花，奏钧天乐。时于阗国王与所来者朱俱半王、渴叛陶王、护蜜多王、大月氏王、骨咄陶王、俱蜜国王，解苏国王、枝汗那王、久越得健王、忆怛国王、乌拉喝王、失范延王、护时健王、多勒建王、厨宾国王、诃达罗支王、波斯国王、疏勒国王、碎叶国王、龟兹国王、拂林国王、大石国王、殖赋国王、数漫国王、但没国王、俱药国王、嵯骨国王、昙陵国王、高昌国王、焉耆国王、弓月国王、瑟匿国、王康国王、史国王、米国王、似没盘国王、曹国王、何国王、大小安国王、穆国王、乌那葛国王、寻勿国王、＇火寻国王、西女国王、大秦国王、舍卫国王、波罗奈国王、帝那忽国王、伽摩路国王、乾陶罗国王、乌苌国王、迦叶弥罗国王、迦罗国王、不路罗国王、泥婆罗国王、热咤国王、师子国王、拘尸那揭罗国王、毗舍离国王、劫比他国王、室罗伐国王、瞻波罗国王、三摩诅咤国王、呜茶国王、苏刺咤国王、信度国王、乌刺尸国王、扈利国王、狗头国王、伽栗国王、漫吐漫国王、泥拔国王、越底延国王、奢弥国王、小人国王、轩渠国王、陶罗伊罗王、狼揭罗王、石国王、五天廿一国王，如是八十余国王，及其妃后与诸眷属，围远瞻仰，愿听法音。老君告诸胡王：汝等肆五毒心，唯嗜血肉。杀害无厌，断众生命。我今为汝说《浮屠经》。所谓浮屠，即佛陶也。於汝言之，浮者一切万有非实，屠者勿复割害生灵。不能戒者，可食自死肉。而汝须发拳鞠，身体膻腥，至于毡裘，积诸垢秽。当祝须发，洗涤身心，常习慈悲，以灭烦恼。依我立斋月日及所说戒律，常须持斋奉戒，绝诸邪想，归依大道。今随我化汝者，是我第一弟子，无上真人尹喜，与汝为师，身作金色，备诸相好，演说浮屠，善巧方便，面常束向，示不忘本。以我束来，故显斯状。令有见者，发慈悲心。汝等国王，礼拜供养，不得退转，自获成果。又有外道九十六种，亦皆化之，使入正道。所言九十六种者：郁遮罗外道，差法智男富外道，保形外道，热灰身外道，少子骞外道，宾头庐外道，遮护神外道？到见外道，信行外道，边见外道，见到外道，空见外道，虚空外道，不遮护外道，首罗外道，空乱音外道，梵钵赊外道，洪照外道，普安外道，张世外道，无相外道，真谛外道，梵音外道，宗明外道，大拔外道，广学外道，清修外道，讲论外道，显极外道，阿修罗外道，舍依师子王外道，神憩驾女外道，慧意外道，鸠摩也那外道，梵摩阁罗外道，纲旗隧罗外道，那罗延外道，千炭外道，球拔摩外道，啖摩外道，摩酝首罗外道，跋折罗科外道，拔阁罗外道，遮文茶外道，尼蓝外道，商揭罗外道，央拘施外道，摩利支外道，阿咤薄俱外道，施诃外道，摩底外道，那俱跋罗外道，赵神鬼外道，钵健提外道，鸠留伽阁外道，光照外道，威严外道，洪广外道，回向外道，毗昙修多罗外道，振威外道，戴扬自外道，自在广博严挣外道，技也道外道，求那拔那外道，依真外道，得爽外道，明炼外道，葛坏衣外道，尼利外道，高望提外道，阿求那外道，腾空道畏外道，佛沙莫沙外道，那健陶外道，婆摩智那外道，尼连旎外道，颇梨颇外道，道利道外道，阿扇旗帝外道，空解大道外道，拓神外道，道坚外道，到行外道，梵意外道，大丰外道，超空外道，善女天外道，元通太虚外道，我角外道，旷贤外道，灯分化外道，阿罗啰咤外道，阿虑至外道，昭一明五瞿外道，殷阿旗陶利外道。此诸外道，凡九十六种，或男或女，若人非人，能为魔事。亦祝须发，乌衣铣足，说种种三昧，种种观法，等不等法。作诸变怪，种种形像，令人堕落邪道，无有休息。老君谓尹真人及诸弟子曰：吾去之后，此外道褊行於世，至于束夏。所行之法，亦复如前。转更干人利养，甚同邪淫，使人舍身命财及诸男女，云过去未来得诸果报。复令国王帝主倾心信向，迷侯政事，不归清静。着此外道，则生我慢，娇诳百端，惑乱大道。汝宜於此化以浮屠，令入不二法门，断除邪障。而后外道悉来，稽首恳请真训，不复为幻卫。其始末自有经传，文繁不具录。
　　孔子问礼
　　孔子曰：生而知之者上也，学而知之者次也。且夫有生知之性，非圣人其谁宜当之。、老聘之与孔子，其为圣一也。然孔子涉世之道，靡不尽之矣，至于离名数，超遥乎独见之妙，必期於参同。故自鲁而适周，见聘而退，有犹龙之叹。斯圣人推崇於道，而有授受之边，起教之端，莫大于此。而尸世之学者，涉猎剽窃以自多，不亦魄欤。《孔子家语》云：孔子谓南官敬叔曰：吾闻老聪博古知今，通礼乐之原，明道德之归，则吾师也。今将往矣。对曰：谨受命。遂言於鲁君曰：臣受先臣之命云：孔子，圣人之后也。灭於宋，其祖弗父何，始有国。而受厉公及正考父、佐戴武宣三命，慈益恭。故其鼎铭曰：一命而楼，再命而偃，三命而俯。循墙而走，亦莫余敢侮。擅於是，粥於是，以蝴其口。其恭俭也若此。臧孙纥有言：圣人之后，若不当世，则必有明若而达者焉。孔子少而好礼，其将在矣。属臣：汝必师之。今孔子将适周，观先王之遗制，考礼乐之所极，期大业也。君盍以乘资之臣，请与往。公曰：诺。与孔子车一乘，马二疋，童子、侍御、敬叔，与俱至周。问礼於老聘，访乐於苌弘，历郊社之所，考明堂之制，察庙朝之度。於是喟然曰：吾乃今知周公之圣，与周之所以王也。及去周，老子送之曰：吾闻富贵者送人以财，仁者送人以言，吾虽不能富贵而窃仁者之号，请送子以言乎。凡当今之士，聪明深察而近於死者，好讥议人者也。博辩宏达而危其身，好发人之恶者也。无以有己，为人子者，为以恶己，为人臣者。孔子曰：敬奉教。自周反鲁道弥尊矣。远方弟子之进，盖三千焉。《史记》云：孔子问礼於老子，老子曰：子所言者，其人与骨皆已朽矣，独其言在耳。君子得其时则驾，不得其时则蓬累而行。吾闻之：良贾深藏若虚，君子盛德，容貌若愚，去子之骄黑与多欲，态色与淫志，是皆无益於子之身。吾所以告子者，若是而已。孔子去，谓弟子曰：乌，吾知其能飞，鱼，吾知其能游，兽，吾知其能走。走者可以为网，游者可以为纶，飞者可以为增，至其龙，吾不能知其乘风云而上天。吾今日见老子，其犹龙邪。《南华真经》云：孔子西藏书於周室，子路谋曰：由闻周之守藏史有老聪者，免而归居。夫子欲藏书，则试往因焉。孔子曰：善。往见老聪，而老聪不许，於是翻十二经以说。老聘中其说，曰：太馒，愿闻其要。孔子曰：要在仁义。老聘中其说，曰：太馒，愿闻其要。也子曰：要在仁义。老聪曰：请问仁义人之性邪。孔子曰：然。君子不仁则不成，不义则不生，仁义，真人之性也，又将奚为矣。老聪曰：请问何谓仁义。孔子曰：中心物恺，兼爱无私，仁义之情也。老聪曰：意，几乎后言。夫兼爱，不亦迂乎，无私私焉，乃私也。夫子若欲使天下无失其牧乎，则天地固有常矣，日月固有明矣，星辰固有列矣，禽兽固有旱矣，植木固有立矣。夫子亦放德而行，循道而趋，已至矣，又何愒愒乎揭仁义若击鼓而求亡子焉。意，夫子乱人之性也。夫子问于老聪曰：有人治道若相放，可不可，然不然。辩者有言曰：离坚白若县寓。若是则可谓圣人乎。老鹏曰：是胥易枝系，劳形休心者也。执狸之狗成思，猥狙之便自山林来。丘，予告若，而所不能闻与而所不能言。与有首、有趾、无心、无耳者众，有形者与无形无状而皆存者尽无。其动，止也。其生，死也。其废，起也。此又非其所以也。有治在人，忘乎物，忘乎天，其名为忘己。忘己之人，是之谓入於天。孔子行年五十有一，而不闻道，乃南之沛，见老聘。老聘曰：子来乎，吾闻子北方之贤者也，子亦得道乎。孔子曰：未得也。老子曰：子恶乎求之哉。曰：吾求之於度数，五年而未得。老子曰：子又恶乎求之哉。曰：吾求於阴阳，十有二年而未得。老子曰：然，使道而可献，则人莫不献之於其君。使道而可进，则人莫不进之於其亲。使道而可以告人，则人莫不告其兄弟。使道而可以与人，则人莫不与其子孙。然而不可者，无他也，中无主而不止，外无正而不行。由中出者，不受於外，圣人不出。由外入者，无主於中，圣人不隐。孔子见老聘而语仁义，老聪曰：夫播糠咪目，则天地四方易位矣。蚊虫嗜肤，则通夕不寐矣。夫仁义僭然，乃愤吾心，乱莫大焉，吾子使天下无失其朴，吾子亦放风而动，总德而立矣，又奚杰然若负建鼓而求亡子者邪。夫鹄不日浴而白，乌不日黔而黑，黑白之朴不足以为辩，名誉之观不足以为广。泉涸，鱼相与处於陆，相陶以湿，相濡以沫，不若相忘於江湖。孔子见老聃归，三日不谈。弟子问曰：夫子见老聪，亦将何规哉。孔子曰；吾乃今於是乎见龙。龙合而成体，散而成章，乘乎云气，而养乎阴阳。予口张而不能啧，予又何规老聘哉。子贡曰：然则人固有尸居而龙见，雷声而渊默，发动如天地者乎，赐亦可得而观乎。遂以孔子声见老聪。老聘方将倨堂而应微曰：予年运而往矣，子将何以戒我乎。子贡曰：夫三王五帝之治天下不同，其系声名一也，而先生独以为非圣人，如何哉。老聪曰：小子少进，子何以谓不同，对曰：尧授舜，舜授禹，禹用力而汤用兵，文王顺纣而不敢逆，武王逆纣而不肯顺，故日不同。老聪曰：小子少进，余语汝三皇五帝之治天下。黄帝之治天下，使民心一，民有其亲死不哭，而民不非也。尧之治天下，使民心亲，民有为其亲杀其杀，而民不非也。舜之治天下，使民心竞，民孕妇十月生子，子生五月而能言，不至乎孩而始谁，则人始有夭矣。禹之治天下，使民心变，人有心而兵有顺，杀盗非杀，人自为种而天下耳。是以天下大骇，儒墨皆起。其作始有伦，而今乎妇女，何言哉。余语汝，三皇五帝之治天下，名日治之，而乱莫甚焉。三皇之知，上悖日月之明，下睽山川之精，中堕四时之施。其知僭於厉趸之尾，鲜规之兽，莫得安其性命之情者，而犹自以为圣人，不可耻乎，其无耻也。子贡缯蹴蹴然立不安。孔子谓老聘曰：丘治《诗》、《书》、《礼》、《乐》、《易》、《春秋》六经，·自以为久矣，孰知其故矣，以奸者七十二君，论先王之道而明周、召之边，一君无所钩用。甚矣夫，人之难说也，道之难明邪。老子曰：幸矣，子之不遇治世之君也。夫六经，先王之陈边也。岂其所以边哉。今子之所言，犹迩也。夫边，履之所出，而迩岂履哉。夫白鸭之相视，眸子不运而风化。虫，雄呜於上风，雌应於下风而风化。类自为雌雄，故风化。性不可易，命不可变，时不可止，道不可壅。苟得於道，无自而不可。失焉者，无自而可。孔子不出三月，复见，曰：丘得之矣。乌鹊孺，鱼传沫，细要者化，有弟而兄啼。久矣夫。丘不与化为人。不与化为人，安能化人。老子曰：可，丘得之矣。《冲虚经》云：商太宰见孔子，曰：丘，圣者欤。孔子曰：圣则丘何敢，然则丘博学多识者也。商太宰曰：三王圣者欤。孔子曰：三王善任智勇者，圣则丘不知。曰：五帝圣者欤。孔子曰：善任仁义者，圣则丘弗知。曰：三皇圣者欤。孔子曰：三皇善任因时者，圣则丘弗知。商太宰大骇，曰：然则孰者为圣。孔子动容，有问曰：西方之人有圣者焉，不治而不乱，不言而自信，不化而自行，荡荡乎民无能名焉。所谓圣者，老聪是也。
　　号河上公
　　圣人神变之迩，或出或处，故无常也。世传河上公，太上之化身，莫知其然否。逮考之载籍，而得其详。虽怪力乱神孔子所不语，然其不至于谲怪，则无害於政教也。传云：孝文帝及窦太后好黄老之术，劫天下如不通《老子》者，不注官。帝读五千言而有所未晓，混元乃化身示迹，号河上公，居陕河之滨，常讽《道德》二经。帝遣使问其义，公曰：道尊德贵，非可遥问。帝即命驾诣之。公踞庵中，不起。帝谓曰：普天之下莫非王土，率土之宾莫非王臣。子虽有道，犹朕民也，不能自屈，何乃高乎。朕能使人富贵贫贱在须臾耳。公村掌跳跃，冉冉升虚，去地数丈而止於太虚，倪而答曰：余上不至天，中不累人，下不居地，何民之有，陛下焉能令余富贵贫贱乎。帝乃悟，以其神人，方下辈稽首礼谢。因授帝上下章句希微之旨。今河上公所居，建庙于陕州之北，并文帝望仙台并存焉。至孝武帝好神仙之道，太上遣九天侍郎东方朔以辅之，又遣西王母、上元夫人赐帝白银像五躯，谓帝曰：此则太上老君之像也。及《上清经》、《五岳真形图》。帝拜而受之。后帝登封中岳，闻呼万岁者三，乃以行宫为万岁观，并前后别馆三十余所，悉舍为道事。每观度道士七人，一如周穆王故观。延熹八年，桓帝梦太上降帝庭，韶於涡水再新祠宇，劲边韶撰碑，至今犹存。
　　授干吉太平经
　　大丞相苏公尝谓蓬丘子曰：凡述作文章不用故事，人之所难也。余读《太平经》而观其命意布辞，未尝采摘前圣之陈边，而自成一家体，此其难也。按此经有云干吉撰，或云得之於水上。而内传所载，即在孝成帝河平年，混元分身下游琅邪郡曲阳泉，授北海人干吉《太平经》一百七十卷。其要曰：且人之生也，天付之以神，地付之以精，中付之以黑。人能保精、爱神、护黑，内则致身长生；外则致国太平。孝章帝元和二年，太上复过琅邪，授吉一百八十戒，以助诸祭酒保身修真。谓吉曰：往古圣贤皆从此戒得道。道本无戒，从师得成，道不可废，师不可轻。吉稽首作礼，谨受命。至顺帝时，琅邪人宫崇诣阙进《太平经》，表云：亲受於干吉。言吉亲受於太上也。今於正经外，又有复文一卷，称后圣君撰，凡二千一百二十三字，似篆而非篆，有序冠于篇首，其文隐而难解。又有《太平钞》十卷，不着撰人名氏，大略发明本经篇目。又有《太平秘旨》一卷，称上相青童君受，论守一之法。又有《宗师传》一卷，不着撰人名氏，载西城王君、帛和、干吉三传，合为一卷。至大唐之季，有闻丘方远者，宿松人，通经史，颇辩惠，尝师香林左元泽。一日谓方远曰：子不闻老氏云：吾有大患，为吾有身。盖身从无为而生有为，今却反本，是日无为。夫无为者，言无即着空，言有即成碍，执有无即成滞。但能有无一致，泯然无心，则庶几乎道。且释氏以之为禅宗，孔子以之为坐忘。《易》云：无思也，无为也，寂然不动，感而遂通天下之故，其归一揆。经云：迎之不见其首，随之不见其后。是何物也，子若默契神证，又何求焉。此生不悟，即浩劫茫然。若得之，岂有迷悟之异哉，何须空山之中，长松之下。所惜者，子之才器高邈，足可为真门之标表也。方远稽首致谢而去。居常慕葛稚川、陶正白之为人。食黑炼形之外，尤精此《太平经》，因诠为三十篇，而尽枢要也。
　　犹龙传卷之四竟
　　犹龙传卷之五
　　左街都监同弃书教门公事崇德悟真大师贾善翔编
　　度汉天师
　　云篆之作，以强名诸天圣真与夫道域仙宫、日月星宿，所以为诸天隐名也。故诸圣诠之，小则为灵符，大则为真录，以示三界及幽明鬼神，莫不稽首钦敬，犹天子之宝玺以示天下也。禹治洪水，始获《灵宝五符》。其次太上以授天师者，凡二十四阶。其上清法中符图经录，继而降世。推此天师以符录治病诚、灭精邪而及物之功，传之来世，为不浅耳。至于经籍斋法，亦从而授之。故请福谢罪科教，由兹始矣。谨按《南斗经序》云：太上降蜀之临叩，往大邑，至鹤呜山，初授天师《正一盟威秘录》二十四阶品次、朝拜日月高奔郁仪结璘之诀，并三元八节、谢罪灭黑簿超度七祖之文。此即三录斋也。天师先於中岳已获《黄帝九鼎丹书》，而后在鹤呜隐居，遂备药物，依法修炼。三年丹成，未敢服之，谓弟子王长日：神丹已成，若服之，当冲天为真人。然未有大功，宜须为国家除害兴利以济民，庶所谓先施勤劳，然后服丹即轻举，臣事三境，则吾无愧焉。由是果蒙太上亲降法驾，荐授真文。修行千日，忽於一时能内顾五脏，外集万神。太上复遣清和玉女教以吐纳清和之气，行三步九迹，交乾履斗，呼召九元，以齐七政，随冈所指，以摄精邪。方始服丹，道法益胜。乃与六天鬼魔战夺二十四治，改为福庭，名之化宇。降其帅为阴官，择道者令焚修。於是幽明异职，人鬼殊途。又於仁寿县降十二天游玉女，化地作咸泉，烹以为盥，因名其地曰隆郡。至第三度，太上又降，授经籍千轴，皆修行之要旨，俾传付有道者；令生身受度，永劫长存。即与天师同游成都，太上驾龙车，天师乘白鹤，顿下五云，至太昊玉女修大丹之所。感地祇，涌玉局，座高丈余。太上登座，天师稽首于前，为说《北斗七元经》削死延生之法。是岁汉．桓帝永寿元年乙未正月七日也。至上元之辰，老君复为天师说《南斗六司延寿度人妙经》。已而老君谓天师曰：吾命驾与汝俱行，至昆仑板风金塘七宝台，因朝礼太上。又有一切天真乘空而来，皆金车宝盖，千乘万骑，三日三夜，大会台上。陈钧天广乐，欣乐难胜。道君谓天师曰：从三皇五帝以来，有阳九百六之数，天圯地裂。又自三代之末，涉乎五霸，君臣悖德，四封无道，真灵匿景，俗黑纵横，祆讹鬼语，号日六天，烹杀众生，扰乱天下。而无知之民，咸共遵奉，遂有歌谣鼓舞之巫，妄托鬼神以诳良善。今出真科付汝，悉为除荡六天故黑，清化天下，名《太真之科》。末劲青童等：付汝印绶，使按千二百官章并符录、契令、经戒、法律，助国扶命，养生制恶，为功德事，咸使入道而合正真。然四方羌、胡、氏、夷浸盛中国，种人将微，若欲消此灾，却此害，国家当於洛阳北郁山立化馆，行道请福，即国泰民安。不尔，恐毒流中华，即非好生意。天师受事毕，礼谢而退。老君又以二十四化应二十四黑付陵，更出四化名，合前二十八化，以应二十八宿。又立三十六靖庐，分符为盟，悉承正一之道。老君又授天师岁六斋、月十斋大法，皆披《灵宝五篇经》，自然天书大字为《旨要妙经》，一卷，令宣教天下。其要曰：正月、三月、五月、七月、九月、十一月者，岁六斋也。上三天令天帝太一使者与三官，司察天下人之罪福，若能修此六大斋，令除十苦，得兔厄会，朝拜太上，可得长生矣。月十斋者，月一日北斗下，八日北斗司杀下，十四日太一使者下，十五日天帝及三官俱下，十八日天一下，二十三日太一八神使者下，二十四日北辰下，二十八日下太一下，二十九日中太一下，三十日上太一下。自下、中、上三太一下日，皆及地水，一切尊神俱下，周行天界，检察善恶。又甲子日太一简阅神祇，庚申日三尸言人罪过，本命日计人功行。又八节日，有八神记人善恶。又有三元斋日者，正月十五日上元，七月十五日中元，十月十五日下元。此三元日，天地水三官考校罪福，皆当沐浴斋戒，作元都大献，祈恩谢过。又三会日，以正月七日名举迁赏会，七月七日名庆生中会，十月十五日名建功大会。此三会日，三官考窍功过，受符录、契令、经法者，宜依日斋戒，呈章赏会，以祈景福。又五腊日者，正月一日名天腊，五月五日名地腊，七月七日名道德腊，十月一日名民岁腊，十二月腊日名王侯腊。此五腊日，常当祭杞先亡，荐福追念，名为孝子，得福无量。余日名淫祀，有罪。通前三元，名为八解日，皆可设净供求福焉。夫斋法要绝甘、肥、辛、熏、酒、色、阴、贼、嫉拓及一切恶事，唯宜烧香燃灯，诵经礼忏，愿诸一切，悉免灾厄，乃为斋矣。然斋直之福，功德无量，护生度死，无以加焉。天师以永寿三年九月九日，於闱州云台化，日中时有飞天仙人、五色云龙、神鹄仙鹿来迎，前后导从，与弟子王长、赵升同升天。嗣师，天师子，讳衡，字灵真，隐习先业，以光和二年正月十五日，於阳平化升天。系师鲁，字公期，嗣师子也，大魏特节镇南将军，梁、益二州刺史。后隐修遗训，以正始六年八月亦於阳平化升天。天师尝撰《太清金液神丹经》序其略曰：神化之趣，要妙之言，无理之至理，不然之大然，已备载於渊宗，非一毫之所宣也。老子者亦复畅其冲虚，纪道者也。其神德之状，感兴所由，所以制经设教，纪载异闻，弥纶道俗，剖判三极，先大明逆顺，然后荡以兼忘，盛称有德。然统之以无待，利用出入，草生莫见其端，百姓日用常善，不知所以，此其权见於清明而为万物津梁者也。其《道经》焉，其《德经》焉，推宗明本，穷渊．极妙，总众华以真根，摄万条於一要，缅然而不绝矣。至于金丹之功，真神洞高冥，体幽变龙化，灵照其舍，枯绝者反生，抱生黑者年辽，登景汉以凌迈，游云岭以逍遥。至乃面生玉光，身育奇毛，吐水漱火，无翮而飞，分形万变，恣意所为，塞江川不以覆筐，破山梁不烦新锯，其神难纪，其妙叵遗。大哉灵要，不可具述。《仙传经》列真称叹此序文。又着《老君内传》，序《灵宝五符》。序载之藏室，文如海尝诮之曰：辅汉不能谈老庄之道，而檀符录于当时。斯偏见者也。愚窃以谓不然。考之于金丹序文，乃曰无理之至理，不然之大然。又云荡以兼忘，统之无待。斯深造老庄见独之妙，奚辄以为偏见邪。如海於斯文，应未之见也。苟见之，其肯离为两端焉。且见独之妙，惟自得而已矣，虽父子兄弟子之至爱，莫得而传之。至于天书云篆、琅函药简，而有灵符宝录降边者，其大安镇国祚，保天无穷。其次檄召龙神，消禳水旱。又其次诚灭精邪，拥佑疾苦。而天师独唱始隆于千世之后，其本末大备，又何疑。死夫受之于太上，以罄其妙焉。
　　授葛仙公斋法
　　天下之事，耳目不相接者有矣，是之则致天下之惑，非之则速神明之谴，去圣之远，又非己之耳目所闻见，唯质之于竹帛而已。故老氏在汉天师时，所降者非一，所传者甚众，而世之人以信史所不载，故惑之。且汉明之梦金人，而天下归之者如市，瓦夫聪圣隐显之迩，以为不然而欲以一己之耳目所不闻见而致后世之疑，斯一曲之士也。大率不示降边之异，安能取信於人，然非太极仙公，其孰宜当之。本传云：孝灵帝光和二年己未正月七日，混元与太极真人降於天台山，授仙人葛孝先《灵宝》等经三十六卷。久之，混元又与三真人项负圆光，乘八景玉舆，宝盖幢节，焕耀空中，从官千万。命侍经仙郎王思真，披九光玉组，出《洞元大洞》等经三十六卷，，以授于孝先。及上清斋有二法．．一绝掌独宴，静气遗形，冥心之斋也。二清坛肃，倡依太真之仪，先拔九祖，次及家门，后谢己身也。灵宝斋者，有六法。一者金录，调和阴阳，保镇国祚。二者玉录，保佑后妃、公侯、贵族。三者黄录，卿相牧伯拔度九祖罪原。四者盟真，超度祖先，解诸冤对。五者三元，自谢犯戒之罪。六者八节，谢七祖及己身之过。又自然斋者，普为亿姓，爰及己身，请福谢罪也。洞神斋者以精简为上，太一斋者以恭肃为首，旨教斋者以清素为贵，涂炭斋者以苦节为功。又授孝先《劝戒法输妙经》、《三涂五苦生死命根劝戒真经》四十五卷，《无量通妙转神入定妙经》，以行化於世。混元又以昊赤乌元年戊午岁，十月一日甲子，命九天真君持简册书赐孝先为太极左仙公。至七年甲子八月十五日，覃仙执节导从，乘白鹿车而升天。
　　赐大魏太平真君之号
　　动天地者德也，通杳冥者神也。神宅于心，德出于道，故无幽冥、远迩、巨细、仙凡，其所感则一也。昔寇天师之於嵩高而还太上降驾，授以经录洎真君之号，通感之应昭昭然，岂非德之与神邪。而魏武特以所锡真君之号以号其年，乃示天下，彰冲荫而福生灵，其敬信也如此。谨按后魏明元帝神瑞二年乙卯四月一日，真元分身降於嵩山，道士寇谦之修道于此，其日有二神人衣翠羽之衣，冠紫金之冠，乘龙持节，告谦之曰：太上老君至矣。须臾，闻音乐之声，老君胶驾九龙，威仪赫奕，神仙导从，褊满虚空，集止山顶，仙官五人侍立於前。谦之见五宫门赫然而开，妙乐交奏，老君坐白银花之下，劫仙伯王方平引谦之前立，告曰：吾得集仙宫主赵洪政等表举以卿才，欲自代佐国度，人令不堕恶道。乃赐谦之经戒九卷。停驾空中，斯须而没。太常二年丁巳正月十五日，真元又赐谦之新科符录十余卷。八年癸亥十月十五日，又遣元孙上师真人李普文，降授天宫四录、仙冕天衣及太平真君之号，并天果六枚。谦之食之，遂绝烟火食。真元又令玉女长容等一十二人，教谦之导引服黑之法。至甲子年正月改号始光，谦之奉经入国行化，具以闻。太武帝命有司奠弊帛以祭告，降韶曰：我今圣师太上老君亲降，授我太平真君之号并冠服符录，可改元为太平真君元年，大赦天下。太武受符录，旌旗并用青，以从道家之色。而后中外官凡上表，并云太平真君皇帝陛下。又劫道教宜在西教之上。洎太武之后，每帝登极，皆受录焉，是年五月二十五日，谦之隐化於静轮宫，青黑出口，若烟升於天。时年八十四矣。七月十五日，束郡沈猷兴於嵩山见谦之，身作白银色，光明如日，冉冉升天。此盖得奔月之道也。后周武帝置通玄绾以安道像，又召诸方士而讲上下二经。隋文帝建都於龙首，原号大兴城。劝将作大匠宇文恺，选爽恺之地，置道观三十六所，改号日仙坛。清虚壮丽，过乎前世也。
　　大唐圣祖
　　大唐之有天下，推尊太上为圣祖，而钦崇之礼，前古莫之比，亦若圣宋推宗绪而绎仙源於黄帝为圣祖。在真宗时，降真游殿，其语具《降临记》。然太上在唐，始神尧，到僖宗，迩者非一，皆载之国史。谨按隋大业十三年，老君遣霍山神告唐公云：汝将来必得天下。言多不载。高祖武德元年，老君见晋州浮山县羊角山，告吉善行。善行即绛州曲沃县人也，禀性真朴，言无诈佞。时逆贼刘武周遣将宋金刚南侵晋、绛，秦王拥旎绛州。善行避地於晋之临汾县大通堡，二月二十三日，众令行往羊角山，候贼於西北岭上柳柿两窠问，立望见北坡上有一人乘白马来。善行异之，遂北走到甘棠窠下。其人已至，须发皓白，上下素衣，乌冠，白马，骏尾及蹄皆赤。小兄年可十三四，裹头，着赤韩青衣，侍立左右。一人执巾，一人执红拂子，谓善行曰：与我语大唐天子：汝今得圣理，社稷延长。宜於长安城束置一安化宫而设道像，即天下太平。言讫，乃腾空而去。其年四月二十七日夜，善行在家，复令人召善行。斓日至前所立处，见乘马如前，着白衣，戴金冠，谓善行曰：吾前语汝，记得不。答曰：记得。老人曰：汝即入奏天子，道我所语。善行诉贫，又无文字，如何敢奏。老#1人曰：前程自有。善行、曰：见天子乃非细故，未审到京将何为信。曰：汝到京，有献石龟者可为信。言讫不见。善行以五月五日见晋州总管府长史贺若孝义言此事，即留善行。五月十一日，引善行见秦王，具言神人所现事，草官拜庆。寻差左亲卫帅都督杜昂与善行於所见处设祭，以五月十三日祭拜欲起，忽见老人现於紫云之中，一如善行所言，举鞭指昂曰：汝是何人。对曰：秦王使者杜昂，故来奉祭。老人曰：不饮不食，何用祭焉。又指善行云：所有委曲，此人知之。昂还，具言神人复现，奉命写表，令昂与善行驰驿入奏。五月十九日至京，於朝堂门立未定，果有那州张达献石似龟，其上有文曰：天下安，子孙兴，千万叶，千万岁。乃同入奏，高祖大悦。至六月十一日，诏授善行朝散大夫，并赐物一百段。七月六日，劫通事舍人柳献於羊角山所现处立庙，改浮山县为神山县。其年八月二十五日，老人复遣人召善行，明日往庙所，复见老人在二木间，张大帐，坐牙床，凭曲几，朱花罗网垂覆其上，二青衣童子夹侍，后有一黄衣人捉马。谓善行曰：天子喜欢不。曰：大喜。又曰：疑惑何事。答曰：为不知圣者姓名。老人曰：我是无上神仙，姓李字伯阳，号日老君，即帝祖也。《史记》中有传，亳州谷阳县有枯桧，可以再生为验。今平贼后，天下太平，享国延永。言讫忽然不见。善行即以告贺若孝义，孝义差襄陵县主簿席通与善行驰驿入奏。十月五日见高祖，大喜，赐善行御袍一领，绢四十疋，百官拜贺。其年十二月七日，善行因到庙所，又见老君坐方座，梵玉几，仙人童子十余人，左右侍卫。善行拜讫，忽然不见。五年三月十七日，善行往庙所，见坐堂内真仙列侍，神兵卫从，皆乘青龙白兽，幡幢旌节，骑吏翳空。老君谓善行曰：我亳州庙中枯桧已更生也，唐得圣理，我子孙当王。我遣周公旦将神兵百万，助国家讨刘黑阖，得四月节即破。贺若孝义差司兵参军敬卿与善行驰驿入奏，劝令善行乘传往洛州军所，送劫书示论。至四月二十一日，果平黑阖。於是天下大定，而枯桧亦再．生焉。开元中，诏改羊角山为龙角山，因改庙为庆唐观，明皇御制碑及列圣真容而悉在焉。其年六月八日，善行到庙所，见老君如前时，拜讫，寻亦不见。高祖武德三年，诏晋阳道士王远知，授朝请大夫，并赐金缕冠子、紫丝霞被，以预言神尧受命之验也。太宗又加远知银青光禄大夫。至天后仍追赠金紫光禄大夫，以远知有先识，示冥合太上之言，故有是命。赐羽人紫衣，自兹始也。太宗正观十一年正月二十五日，诏曰：原夫老君垂范，义在清虚。释迦贻则，理存因果。求其教也，汲引之迹殊途。穷其宗也，洪益之风齐致。然则大道之行，肇於邃古，源出无名之始，事高有形之外，迈两仪而运行，包万物而亭育，故能经邦致理，返朴还淳。至於佛教之兴，基於西域，爰自束汉，方被中土，神变之理多方，报应之绿匪一。洎乎近代，崇信兹深，人冀当年之福，家惧来生之祸，由是滞俗者闻幽宗而大笑，好异者望真谛而争归，始波涌於闻里，终风靡於朝庭。遂使殊俗．之典郁为众妙之先，诸华之教翻居一乘之后，流逐忘返，于慈累岁。朕夙夜寅畏，缅惟至道，思革前弊，纳诸轨物。况朕之本系出自柱下，鼎祚克昌既凭上德之庆，天下大定亦赖无为之功，宜有改张，阐兹真化。自今已后，斋供行立至於称谓，其道士、女冠宜在僧、尼之前，庶敦末俗畅於九土，尊祖之风贻诸万叶。告报天下，主者施行。高宗龙朔二年二月，在洛阳官，忽然有感，问侧近有何古迹。老臣奏曰：皇城之北山有老子祠，每祈请，立有灵感。乃劫洛州长史谯国公许力士特建清庙，掘得石案故碑，题云：真人帛君之表。文字残缺不可详，此仙人帛仲理之所立也。石案长四尺，广二尺，厚二寸，高八寸，两头各有四脚，上镌太上老君之字。立殿毕，劫内侍监宫闱令权大方监，道士郭行真、黄元颐、刘道合等，以其年二月二十七日夜建道场，庆赞设醮。才讫，有白光褊殿，兼照层坛。老君现於光中，须发皆白，身着白衣，夹侍二人，良久乃隐。洛州录事参军阳护师等一十三人同见。以状奏闻，有旨令依状图写，号为老君瑞像。百官上表贺曰：老君越在皇世，骤表休祥。皇帝陛下垂裳多暇，锺想妙门，遂乃申摸圣像，托构崇椒，骞凤薨於乌路，抗蚪檐於云表。兹焉凿牖，爰申上祥，俾夫柱下灵姿，散奇光於坛宇，栋问仙侍，流异景於阶庭。允应至诚，宜符睿德，扬七庙之遐庆，保亿载之宏规，岂可与虞致荣光，汉延嘉气，灵禽降祀，肤叶兴封者同年而语哉。又诏於庙门之左造清宫，为皇帝更衣之所。劫每年内出香盘、幡盖、太常乐，往来导从。尊祖之庆，古今莫比。乾封元年二月二十八日，帝自束封岱岳礼毕，回驾亳州朝谒，谨上尊号为真元皇帝。其文曰：大道混成，先二仪以立称。至人虚己，妙万物以为言。粤若老君，朕之本系，爰自伏羲之始，暨乎姬周之末，灵应无象，变化多方，游元气以上升，感日精而下降。或从容宇宙，吐纳风云。或师友帝王，丹青妙化。譬阴阳而不测，与日月而俱悬。属交丧在辰，晦迹柱下，大洪雅训，垂范将来，虽心齐於太虚，而理归於真宰。若夫绝圣弃智，安神寡欲，寂尔无为，宛然自得，酌之不竭，用之不盈，执大象以还淳，涤元览而遣累，邈乾坤以长久，跨陶钧而亭育。至矣哉，固无得而名也。死复大圣所资，克昌宝祚，上德所履，允属休期。朕嗣应灵命，俯临亿兆，仰三光之明而夙宵寅畏，居四大之重而寝兴祇惕，尽孝敬於宗桃，罄怀柔於幽显，行清静之道，承太平之化，登介丘而展礼，坐明堂而受祉，飞烟结庆，重轮降祥，鹤应九歌，山呼万岁，振越古而会休，冠帝先而称首。大礼云毕，回舆上京，迂驾濑乡，躬奠椒醋。仰瑞相以延伫，抱神泉而永叹。如在之思既深，敬始之情弥切。宜昭原本之奥，以彰大圣之功。可上真号为真元皇帝，圣母为先天太后，仍改谷阳县为真源县，当家宗姓特给复一年。冀展敦远之情，用申尊祖之义。告报天下，主者施行。帝为太宗皇宗文德皇后造束明观，极土木之妙，尽金碧之饰，宏壮输奂，未之有也。帝与后亲幸设斋，庆赞左右，咸呼万岁。仪凤四年四月四日，劫遣道士郑元隐於北郁山庙所，与道士罗务光等二十四人行道。至五月一日丑时，殿束门道士寇义侍於坛西，见老君乘朱骏白马，并青衣童子，空中降下坛上，祥光映照，洞彻内外。谓义曰：我孙享祚长久。言讫不见。宫苑北面监孙瑞奏闻，百官表贺曰：臣闻混元皇帝现於庙所，金相玉毫，光夺夜明之景。白驹丹鬣，迹流天驷之衢。青童晓引，应瑶钟而降节。紫云宵布，笼银汉而高升。固以克昌厥绪，惟新景命，恢我．皇度，冠乎兆人，自非圣敬冥通，其孰能与於此耶。所谓道冠百王，庆隆万叶，永绥宝祚，克享无期者也。帝览表大悦。又劫：道士自今后宜隶宗正寺，所有行立，可在诸王之次。文明元年甲申，天后临朝，欲王诸武，老君以其年二月十八日，降现於号州阕乡县龙台乡方兴里皇天原，遣洪州豫章县人邹元崇，令传言於天后，说国家祚永而享太平。元崇初见六仙人从西北上彩云中来，乘赤色之龙，身箸杂彩之衣，二人各执珠幡，四人各执霓旌锦伞，见元崇谓曰：太上老君来。言讫便过。须臾闻有异香芬郁，又见三青衣童子，手执香炉，从西北云中来，亦自元崇前过。又有二青衣手执红拂如意，微笑而过。次有四仙人各乘青龙，手持幡节，谓元崇曰：太上老君来，欲共君语。言讫便过。须臾，於五色云中见一道士，乘白兽，似骡，骏尾皆赤。道士着浅黄衣，须发皆白，头戴花冠而作金色。谓元崇曰：我是太上老君，汝帝之元祖。元崇即再拜。唤元崇曰：汝遂我来，我与汝语。元崇即随老君升云而行，去地数丈。见老君后有六仙人，并乘龙，腰佩七星宝剑，手执别物，皆不识之，仍戴花冠，大绩杂彩之衣，光明集集，六人分侍左右。后有云车一乘，杂彩庄严。车上有大宝盖，幡花垂下，有五色云围绕。又有乘龙仙人执节持幡，侍从无数，人皆长大。亦有音乐导从。是时，有关外来往人及阕乡百姓官吏五百余人，同见祥异，莫不遥礼。斯须，元崇不觉已在地。具以奏闻。天后初虽不悦，竟不加害，乃舍阕乡行官为奉仙观，后亦渐息妄意之谋。未几，有山涌出新丰县，高三百尺，劫置庆山县。其诸祥瑞，具载於《天后实录》，即垂拱二年丙戌九月五日，岂非诚天后以示国家土德中兴之兆欤。竟传位於中宗。帝践祚，改元景龙，劫令天下诸州各置一观，并以景龙为额。二年改中兴观，三年改为龙兴观，其度人依故事。明皇开元三年，劫天下置开元观。御制《混元赞》曰：爰有上德，生而长年。白发垂相，紫气浮天。函谷关右，经留五千。道非常道，玄之又玄。帝亲於红粉板上以八分书之，挂於大圣祖殿宝帐额上。至十一年又劫五岳各置真君庙，又劲诸道置紫极宫。十三年，又劫上都置太清宫，束都置太微宫，北都神尧旧宅置紫微宫，埘州潜龙故宫置启圣宫，并给衰冕、绛纱、帷帐，交龙门戟，一如宫阙之状。蒲州掘地获玉石，状如半月，复有仙人捣药之像，叩之有声，颇清越。帝令悬於太原真元庙庭，号为偃月磬。东都留守张琦奏：汝州鲁山因修仙居古观，获玉瑛，叩之声闻数里。帝令悬於太清宫圣祖庙庭。衢州建观，穿地得一鱼，可长三尺，其状似铁，微带紫碧色，又如青石，光莹雕镌，殆非人功所能也。叩之甚响，其鱼亦不能名。遣使进贡，帝令宣示百寮，亦不能辩。帝乃呼为瑞鱼磬，仍令悬於太微宫，非讲经设斋，不得击之。於是诸宫观竞以木石模之，以代集众。又诏诸宫悉以宰臣及本路节度使领之，永为常式。帝又制霓裳羽衣曲、紫极八卦舞，以荐太清官，贵有异於九庙也。帝束封礼毕，回谒圣祖於亳州本宫，亲札《道德经》於石，作大幢，造八角楼覆之於虚无殿之前。又幸怀州开元观及阕乡奉仙观，为王公万民祈请，亦亲札二经，以大石对峙之，一如太清之制。於今并在。时诏授元崇棣州刺史。开元九年辛酉，亳州老君旧宅枯桧在虚无殿前，岁月已久，道士将欲斫去之，随所斫木姊上，有朱书乾元亨利贞五字，点画精妙，片片有之。具事上奏。诏曰：瑞木表灵，奇文自现，用彰大庆，以福洪图。配五德於《易经》，迎万叶於休运。宜先诚告谢，仍编付史官者。其姊所获文字，藏於内库。兼赐诸王、宰辅及道众焉。开元十七年己巳四月十五日，益州大都督府长史张敬忠奏，大圣祖真元皇帝应现於当管蜀州新津县新兴尼寺佛殿柱上，自然隐起木文，为一老君圣像，当顶上有华盖，足下前后左右各有云叶天花一十三处。谨差判官益州功曹参军王大锺检覆状，与蜀州刺史李忠绚、别驾卢防、县令李韶、道士僧尼等一百三十人同状云：自然木文，真容隐起，神迹殊妙，洒洗愈明，非攻刻所能成，非雕钟所能及。伏以太上老君，先天大圣，越古垂休，变化不常，潜现难测。轩辕时应广成之号，周文日居柱史之秩。武德初亲现於羊角，今开元岁降瑞於新兴。兆此嘉祥，掩映三五者也。所以县有新津之名，寺有新兴之号。瑞花旁绕，知芳辉之不歇。华盖上淳，明魄宝之常贵。现於殿柱，杳疑柱下之年。照彼佛祠，缅若化胡之日。虽凤巢轩阁麟伏周庭，岂若仙祖降灵，圣孙膺运。伏望册欢九庙，昭配两仪，详依古典，加议尊号。然后编付史官，布告天下。五月二十四日，差内侍林昭隐宣取像柱入内，於大同殿供养。又令两街诸宫观各供养七日，却进入内。劲曰：道体无方，幽宗有应。形标柱史，名吁新兴。宗庙垂休，生灵蒙福。宜付史馆，宣示四方。其月十七日癸卯，帝将幸渭北，忽梦真元曰：汝享国久矣，今北神不在，汝不可行，宜速罢之，寻当有庆。中夜，宣罢渭北之行。及明，大雨注泾渭，泛溢旬余方止。二十一年癸酉，御注《道德经》及制序，韶士庶家藏一本。两街竞列幢幡音乐，自禁中迎归太清宫。香花之盛，近古未有。又劫置道举，一同礼部之制。二十九年正月七日，陈王府参军田同秀於丹凤门外忽见紫云自西北映楼，又见混元乘白马，侍从二人，童子二人，谓同秀曰：我昔与尹喜将入流沙之日，藏一金匮灵符，在桃林故关尹喜旧宅，汝可请帝取之。同秀具事闻奏。劫差内使李志忠监同秀往陕州桃林县南十二里故函谷关墟求访之。俄有紫云白兔现於枯桑之下，遂穿掘，下至水际，得石函，金匮玉版，朱书细篆。帝闻奏大悦，即令京师列十部乐，歌舞鼓吹，自通化门迎入其文。於宝舆中，五色放光，洞照天地。帝於丹凤楼上，身披龙衰，手执金炉，六宫嫔采竞於楼上焚香散花，遥自作礼。帝令散金钱於楼下，纵士庶分取以为欢乐。斯须，山呼之声，震动京邑。於是置宝符於灵昌殿。是夜，楼阁林木之上皆有神灯，遂改开元三十年为天宝元年。其，后三年，帝见灵符有天宝千载之字，已应改元之号，遂改年为载。乃於其地长乐一争置天宝观，御制书灵符铭立於所现之处。又於大内灵符殿赐同秀五品正员官，宰臣请加尊号为开元天宝神武之字，制可之，乃大赦天下。其年闰四月庚子，帝梦混元谓曰：我在城之西南久矣，当与汝於兴庆相见，可速迎我。帝谓宰相李林甫、牛仙客曰：朕临御海内，向三十年，未尝不五更而起，具朝服礼谒真容，为苍生祈福。近因假寐，梦见混元。遂差内使与道门威仪肃元裕，於城西南寻访数日，忽於楼观山谷问有紫云现，白光属天，於其下穿得玉像老君，高三尺余，以进。其日上在兴庆宫大同殿，躬自迎谒，果符兴庆之言，置於内殿供养。仍令所司写真容，分送诸道宫观，遂大赦天下。其年九月，崇元馆大学士陈希烈与道士萧从一等一十四人，於太清门忽见光如月，中有紫色云气，二青衣童子冉冉而来，老君通身白衣，立於云中，左手执拂，谓希烈等曰：我是混元皇帝，可报吾孙汝是上界真人。吾於左右，长卫护汝寿命无疆，灾害自除，天下安乐。言托，便随云黑入殿门。具事上奏，乞编付史官，韶可。五载，帝梦混元言：我有灵应，寻当自至。遂於太白山获灵符玉册。及迎到京，置于灵符殿，躬自供养。仍封太白山神为灵应公，改获符洞为嘉□洞，於山下置真符县，乃令诸道置真符观，仍编入史馆。其年十二月戊戌，帝幸华清宫。其月四日，日未出，忽见骊山顶祥云拥蔽，须臾渐散，见混元圣祖现於朝元阁上。帝与内人瞻谒，良久乃隐。诏改会昌县为昭应县，其新丰县隶入昭应。又封会昌山为昭应山，封山神为元德公，改朝元阁为降圣阁，内出图本，颁示天下，宣付史官。八载乙丑，明皇获二十七仙玉像於宁州罗川县，劫令迎像人京，一如天宝初迎灵宝符仪注故事，御制赞。寻改罗川县为真宁县，於所获处造通圣观，帝制碑文，於今并在。其年六月，大同殿产玉芝一茎。又太白山人李浑上言见混元，言金星洞有玉版石，记圣皇福寿之符。劲御史中丞王鉼入仙游谷，行四十余里，求而得之。劫以殊祥颁示中外。闰六月丙寅，帝谒太清宫，加五圣尊号，作仲尼四子像，侍立於混元之前。又劫十道大郡置玉芝观，大赦天下。九载庚寅，大白山人王元翼上言混元大帝降现，言宝仙洞有妙宝真符。劫刑部尚书张均、工部尚书王捶往取，得之，并付史馆。
　　犹龙传卷之五竟
　　＃１『老』原作『古』，据《辑要》本改。
　　犹龙传卷之六
　　右街都监同弃书教门公事崇德悟真大师贾善翔编
　　大唐圣祖下
　　十三载甲午正月八日，混元现太清宫，乘紫黑，召学士李琪与语，告国祚延昌。有白鹤彩云之瑞，来於朝庭。二月癸酉，帝朝太清宫，又上混元尊号为大圣祖高上大道金阙混元天皇大帝，五圣各加谧号，帝加开元天地大宝圣文神武证道孝德皇帝，大赦天下。十载，帝幸蜀，混元现於汉中郡三泉黑水之侧，帝礼谒，遂命刻石像真容於所现之处。又於利州益昌县岭上见混元骑白卫而过，示收禄山之兆。诏封其山号白卫岭，於现处置自然观。三泉现处在望秦驿南六里。肃宗至德二载丁酉三月十八日，混元现於通化郡云龙岩。初因郡人为国祈福，建大斋会。十八日，忽有烟雾异香，氤氲不散，至辰时，渐渐开霁，神光照天。因见混元真像立於山前，自地接天，通身白衣，左手垂下，右手执五明之扇，仪相炳然。众尽瞻礼。其山虽高，亦不及．肘，良久乃隐。遂具奏，内出图本，太上皇制赞并序，编付史臣，仍示天下。序曰：我大圣祖诞敷众妙，光宅上清，贻厥孙谋，屡彰幽赞。今载三月十八日，复现於通化郡云龙岩，昼现殊相，空浮瑞色，七耀五光之服，玉童金媛之仪，道释人天，作礼瞻奉。昔真告传於羊角，宝祚无疆。今宸仪炳於龙严，妖氛将珍。岂惟历代师授，前王得一。斯乃宗社降祥，后昆惟万。申命藻绘，示诸郡国。若对阳寥之宇，如临太极之庭。赞曰：琦我列祖，阐教乘时，理身理国，日希日夷。上开仙洞，俯现灵姿，昭融至道，吁赞无为。岩谷增丽，丹青罔遗，神光灼灼，淑景迟迟。当朝称庆，列郡来思，福祚流衍，千龄在兹。是岁六月二十六日壬寅宣下。乾元二年己亥，帝夜梦二青童导从至一宫阙，谒见混元，衣云霞之衣，冠九凤之冠，坐方席宝盖，托玉几，执白拂，侍卫、真人、玉女、神仙、童子、五天力士，罗列极众。帝衣绛衣，乘珪立侍於混元之后。游涉山海，经历甚远。帝一一潜记。又见混元鬓发皆黑。及明，宣下两街访诸瑞像，於务本坊光天观圣祖院果有黑髭老君之像，图写以进。帝见大悦，一如梦中所睹。乃出帝真容，令侍立於混元之后。仍颁示天下，普今供养。代宗初，於楚州安宜县获八宝，因改安宜县为宝应县，劝於所获处造宝应观，遂改元为宝应元年，大赦天下。德宗贞元十年，混元潜使金母累降於果州金泉山，授炼黑之卫，付女冠谢自然，修习功成，以其年十月十六日白日上升。后三月乃归，谓刺史李坚曰：天上有玉堂，最高老君居焉。壁上皆题神仙之名，注脚下云：在人问或为帝王，或为宰辅，神仙入谒老君，皆四拜焉。自然言讫，遂却升天。敬宗宝历二年丙午正月，有事于南郊，恭谢太清宫。御驾将至，长安县主簿郑蓊忽见老君衣白衣，容状异常，谓荐曰：当此有腕井，可速实之。不然，祸在不测。荐惊惶，顾其地已微陷，遂并力实之。因失老君所在。驾至，具以闻，百官称贺。诏兵部侍郎韦处厚撰碑，起居郎柳公权书，立于实井之侧，乃编付史官。其年十二月十八日，柳公权书碑，忽有劲风飒然而作，回旋不已，乃见混元着紫衣，金冠、金履，立於白莲花．之上，右手执五明扇，左手垂下，空中光明如金色。权与镌碑人瞻睹良久，因以物画地，记形像。及画毕，混元忽以扇指空中，流光四散，乃腾虚而去。众皆侧身仰视，渐远小，没於云中。遂上闻，韶编事迹入碑。文宗开成二年丁巳五月，中书舍人高元裕为板州刺史，於州北八九里嘉陵江上小山之前，忽见崖壁问光彩有异，近而观之，石上有自然石文，成老君真像，眉发衣冠，巾履服饰，无不周备。旁有一人，宽衣大袖，持炉荐香。后一人童子，双髻高束，谨若听命。皆非人力图绘镌刻所及。元裕每有祈梼，即紫黑上浮，又有灵泉自涌，士民请福，无不验。遂刻石建宇，以旌其瑞。乃画图进呈。讫编入史，诏可。武宗会昌元年，劲以二月十五大圣祖降诞之日为降圣节，仍令两京及天下诸州府设斋行道，作乐，赐大酣三日，军期急速，亦不在此限，永为常式。懿宗感通十年己丑九月十日，徐州逆冠庞勋领徒党三千余人寇亳州太清宫，其日官北百姓三百余人，见老君自官中乘空而南，须臾黑雾遍南川中，拿贼迷路，自相杀戮，庞勋溺水而死。汴州节度使太清宫使李蔚具以闻。诏曰：我国家系承混元，教遵清静。苦县旧里，圣祖故乡，宫宇具严，庙貌斯设。昨者余妖奔突，纵火茸烧，阴雾覆闭於晴空，狂寇颠迷於道路，散逸原野，遂至夷平。缅惟元功，申兹灵既。内出青辞，又委李蔚虔申告谢，布示中外，仍付史官。十三年壬辰三月，台州刺史姚鹄奏於天台山修老君殿，於其地穿获石函，得册文以进。韶曰：上天降祉，厚地呈祥。爰有白简灵书出於混元宝殿，告国祚延洪之兆，示坤珍启迪之符。顾此殊休，宜为上瑞，宣付史馆，颁示四方。广明二年辛丑三月，河中节度使王重荣奏，据晋州申龙角山庆唐观老君殿侧桥木上瑞葛，枯死重生。先是，武德中，混元应现，后於二木问立殿宇，逾年梧木上忽自生葛，蔓长十余丈荣茂於常。而后齐王夺嫡，此蔓枯死。旬月之后，自其末青翠再生，齐王遂败。后至中宗复位，安、史叛逆，朱沘谋乱，皆忽枯落。久而复生。广明元年，黄巢犯关，其年秋，葛蔓枯死。二年，春枝叶重茂，又於傍木土别生一枝，旬日之中，长五十余尺，相对繁茂，有异於常。奏诏褒美，编付史官。其前后祥异，皆有诏劫，盖美乎葛万，庆其孙谋瓜扬，昭其远祚，混元流既，奕叶无穷者也。僖宗驻驿西蜀，中和二年八月甲辰进到，帝令宣示内外。三月壬辰，亳州刺史潘稠差道士马含章、孙柄梧等奏：太清宫自乾宁四年已后，累有逆寇侵犯真源，少或逾千，多惑数万，皆窥伺清宫，欲为焚劫，或来攻城邑，或旁犯县城。老君皆密垂神化，忽起以浓云。或驱以阴风，或击以雷雹，率皆颠沛，寻至败亡。灵既益彰，神功罔测。寻韶升真源县为畿县，仍内出青词，修崇告谢，帝即稽首东拜。八月十二日，劫：亳州太清宫是混元降圣之里，名高道祖，福应皇基，九龙之瑞井涵空，一鹿之仙踪在木，累代之棋祥可纪，近年之感应尤彰。所宜严盛於福庭，安可荒冻於静宇。潘稠能施善政，久染真风，广出俸钱，备修官观，垣塘楝桶，无不精新，像设丹奇，弥加焕丽。观图考事，深可慰嘉。其住宫威仪道士昊重元可赐紫，仍号凝真先生。道士马含章、孙柄梧并赐紫。潘稠加金紫光禄大夫工部尚书，余并如故。其年八月二十九日戊辰夜，宗室李特立与道士李无为，於成都府青羊肆元中观混元降生旧地设醮祈真，忽见红光如弹丸许，渐渐明大，出於殿基束南竹林中，跳踯入殿西梅窠下。遂穿地三尺许，得宝传一口，长一尺一寸五分，阔七寸四分，一边厚一寸三分，有花文，一边厚一寸八分，重一十二斤，有古篆六字，各方二寸，深三一分，镌刻莹洁，迨非人工。文曰：太上一平中和灾。九月庚辰，西川节度使侍中陈敬暄奏曰：皇帝陛下稽古顺天，膺国抚运，凝怀至道，属想大同，是用省方，以明罪己，深仁旁达於下土，至德升闺於上天。符谶允臻，棋祥问出，降太上维持之命，靖中和寇孽之灾。乃示明文，爰形古篆，足表祆氛即珍，圣祚无疆，克知收复之期，便是清宁之日。即宣示百官。中书侍郎平章事韦昭度、户部侍郎平章事萧遘、门下侍郎平章事郑畋、御史中丞张渍、宗正卿嗣曹王龟年表贺曰：伏以翟薄啸聚，车驾省方，天灾流行，国家代有。陛下降成汤罪已之诏，验王者有征之师，顾彼凶妖，即当珍灭。清平既彰於兆朕，幽赞爰睹其秘文。赤雀衔书，既岂同於太上。玄龟负卦，庆难比於平灾。况因宗室斋醮之辰，仍有祥光跳踯之瑞，其为感现，可谓丁宁。又枢密使李顺融、十军二卫都指挥使田令孜表贺曰：今者又有维城来於仙观，至诚才发，嘉兆俄呈，现此时在地之赤光，是昔日度关之紫黑。及穿积土，果获古文。验逸势於龙蛇，即知平其枭境，来於冲邃，理颇昭明。既太上今与平灾，知中和永昌宝祚。所现全因圣祖，掘得又自皇枝，捧此灵踪，可明天意。且混元圣祖，每逢多难皆有殊祥，唯彼明验，备书正史。昔於丹凤门上，告田同秀与天宝复国之期。今又青羊肆中示李特立，以陛下还宫之庆。莫不天下幸甚乞付史馆。诏可。十五日，李特立受太子校书，李无为赐紫，仍各赐缣帛二百疋。二十一日又韶曰：太上混元大帝与弟子文始先生，讲真经於楼观之台，约后会於青羊之肆。便承灵驾，俱入流沙。仙记传闻，地图标载。自周昭至于此日，历数约二千余年，景象寂寥，其踪牢落。今因巡幸，灵既昭彰，殊光跳跃於庭前，灵篆申明於林下，博含古色，字验休祥，中和之灾害欲平，厚地之灵符乃现。足表图穹降佑，圣祖垂休，将歼大盗之兵戈，永耀中兴之事业。须传简册，兼示寰区。已付史官，备令编录。仍模勒文字，告示诸道及军前。其观可入号为青羊宫，仍置殿堂屋宇。侧近属观田地，约有两顷，已来散属黎畎，多植苏秣。清虚之地，难使熏蒸。已赐钱三百贯，便令收赎，仍给公验，永归诤庐。宗子特立已加官，道士李无为已赐紫，所宜升奖，用荷庆灵，敬谊位冠，公台风行。郡国效节於延洪之代，修心於道德之乡，遂令境内销兵，地中呈宝。其为休美，倍可嘉称。十月七日，劲高品郭遵泰监建青羊宫土木，工用并使内库宣赐。自获灵瑞之后，至是月癸丑，近属覃寇相次擒戮，旬月之内，遂致清平。驾幸青羊宫，颁赐有差。李特立赐诽。授龙州录事参军。又下诏曰：太上垂祥，青羊应现，礼宜崇饰，用答殊休。诸道州府紫极宫，宜委长吏量事修饰，仍选有科仪道士祭醮。是月乙卯，奏收复京城，有以见大道垂休，圣祖昭佑，洪图延永，唐祚无疆者也。又劫翰林学士承旨尚书兵部侍郎知制诰乐朋龟撰碑。
　　真宗皇帝朝谒
　　古之治天下者，不同而同之，不仁而仁之，所以一也。且周之有天下，以后稷配享于圆丘。汉之有天下，以竹宫致祠于太一。故后之世袭以为典常，斯皆报本之意也。臣闻真宗皇帝承太祖、大宗应天顺人开拓烈业之边，天下晏然，以捂绅之士为股肱，而偃武修文，安民富国，兴礼乐，举贤良，故成康、文景之世未足多也。所谓帝王之功非一士之略，廊庙之材非一木之枝者，岂虚言哉。故能遏尧轶舜，持盈守成，为太平清静之真主也。天下财丰物阜，安居乐俗，九译有梯航之贡，四封无金革之扰，乃合大易之泰，上下交而其志同也。夫兵革所以靖乱，刑罚所以禁暴。且秦之时，乱既定矣，暴既熄矣，诅可任於兵革者邪。《下击》曰：物相杂故日文。然秦之时，当以文明以止之。何则盖阴处于外，阳守于内，而不相杂，不相杂则否矣。故圣人变九二为柔，以杂其刚。变上六为刚，以杂其柔，然后文之象着矣。故贲之象曰：柔来而文刚分，刚上而文柔。此之谓也。且安不忘危，泰不忘否，圣人所以由泰以变贲，贲即文明之象也。教化为之本，礼乐为之用，故能文於家，文于国，文于天下。所以人文化成者，由斯道也。而圣人不忘三灵之助，期於报本，故束封岱宗，西祠汾阴，以昭格于神祇，以怀来万国。又以治天下之法简易清静无为者，莫尚乎聘圣之道，於是命驾诣景亳涡水之滨，朝谒于祠下，列郡牧长今佐奔走行在，如觐四岳礼。人士家瞻天表者，僮憧车马，有摩毂击。至于行商坐贾，农夫野妇，扶老挈幼，山呼于道左，而惧声和黑，洋溢远迩，车驾抵卫真，宿於行宫，登观妙亭，遥望太清致梼。斓日，驾幸宫，朝谒礼毕，诣真君殿，而真君现于香案上。是夕，御制记刊于翠泯。又虚无堂之北有大桧一株，引柯插檐楹下。尝因修此堂，议斫去。一夕迅雷烈风，达旦，此桧柯转指北也。真皇驻驿，观之移时。所谓御爱桧者，谓此耳。福唐林迥题诗云：人问斤斧不容手，天下风雷与转枝。人皆以为纪实而体也。又有安陆人进白鹿为一时之瑞，乃厚赐以遣之。是岁祥符七年也。御制朝谒太清宫颂并序
　　若夫先二仪，生庶物，是谓之至道。首三神，敷元命，是谓之高天。若乃居道之大，俾天之崇，边处於范围，可思而莫可测，功逾於陶冷，可知而莫可言。其应期也，无为而无不为。其隐景也，无往而无不往。是以存灵躅，运神游，或惚恍而来同，或杳冥而高蹈。九清宴处，与元始而均尊。亿世仰瞻，称太上而垂裕。洪惟老氏，实日其人。所以绵区靡不攸赖，瓦复昭昭福地，皇载诞之乡。奕奕仙祠，盖炳灵之域。宜乎积精之所属，丕佑之所祈，徇舆诵以来思，揆元辰而祇若者也。
　　太清官者，介谯都之列壤。滨涡水之鸿渊，因降圣之名区，成集真之静馆。成汤之国，疆理相望，太昊之墟，次舍密迩，土风纯固，地利膏腴。高阜层冈，总形势於千里。茂林嘉树，呈葱郁於四时。足以为曲密之庭，灵仙之宇者焉。
　　蚓惟太上老君混元上德皇帝，禀混茫之黑，含杳冥之精，挺元化而无垠，冠怀生而资始，故能先太极而有，从太极而生，先来撰而终，后来撰而在。若乃感星而受娠，指李而辨宗，始育而能言，未孩而皓首，此至灵之兆也。晦边於柱下，远涉於流沙，答礼於仲尼，授经於尹喜，此垂教之迩也。肇自羲、昊，以迄商、周，代为至人，世存奇躅，此神变之德也。言乘讽驭，往陆清都，总治草仙，宣布和黑，此裁成之功也。至．于希夷之指，清静之宗，本於自然，臻於至妙，用之为政，政协於大中，用之治身，身跻於难老，施於天下，天下可以还淳，渐於生民，生民由其介福，所谓万物之祖，众教之先。汉尚其言，措於刑辟。唐宗其道，致乎升平。宜余边之诞敷，传亿年而靡绝。国家膺延洪之宝命，启累盛之璇图，惟醇治之攸基，自妙道而斯始。太祖皇帝神武不杀，舞干戚而宾九围。太宗皇帝清明在躬，垂衣裳而宣五教。增修俊德，冠列辟之丕声。茂着鸿灵，请冲人之钻服。敢不宝慈俭，持恭默，遵五千之训，安亿兆之民。书轨所通，期登於仁寿。日月所照，庶洽穆清。由至诚之感通，果祥征之昭格。暨乎神期告，瑞谍颁，大礼成，纯禧集。九霄之驭俯降於宸闱，百世之祥缕闻於帝绪，钦承於锡类，祇答於降康。故将择吉壤於神皋，伸大报於春序。载念至教之父，始妙用於三才。景亳之郊，峙灵区於九井。躬修款谒，方在於询谋。旅贡舆言，遽形於筷望。顾兹协契，深尉予衷。乃议省巡用，谐人欲，由是发明诏戒，攸司择元辰於摄提，诣殊庭於谯左尔。乃千车万骑，九终八銮，按辔乎皇衢，弥盖乎真馆，夺执措事，万国充庭。先时洗心，徇乃斋之训。质明酌献，励如在之恭。钟磬以谐笕篡斯洁。预奉宝册所以增崇名也，次被坛惮所以待灵游也。若乃星汉杳杳，宫殿沈沈，期枫钦之来思，想蓬壶而则迩，盛节无教，介祉有孚。复将格太室，就阳位，奠圭币，奉牲栓，升侑於祖宗，合祭於穹厚，以成邦家之纯懿，以答神祇之鸿佑。载惟眇质，获钻睿图，恭佩圣言，肃遵道秘，非敢溺方术，求神仙，盖以宗希夷，化区宇，缅追於淳古，大庇於蒸人。而六庙降衷，三灵流既，故能膺天锡，交神欢，旷代之仪以之屡举，景铄之事罔不章明。上合宫之斋居，成峒山之顺拜。既遵道而阐化，复尚德而教人。警跸言旋，顾体容而斯备瑰瑛攸庶刻，庶风声而靡渝。颂曰：
　　谯都之壤，涡水之宾，是为福地。皇诞圣真，含兹众妙，佑彼蒸民。藏室问道，尼父依仁，函谷望气。尹喜知神，讽驾虽往，鸿应常新。福壤斯在，风烈无垠，缅瞻恭馆。俯徇舆人，羽旎欲谒，旧典遐遵，萧邮肃荐，清意虔伸。
　　考声明兮大备，期昭感兮交臻。祝威灵兮不昧，冀介福兮相因。将述宣兮茂则，聊刻镂兮贞泯。序凝桢兮三桧，昭迈德兮万春。
　　犹龙传卷之六竟
　　
