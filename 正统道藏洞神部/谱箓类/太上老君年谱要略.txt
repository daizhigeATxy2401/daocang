太上老君年谱要略
　　经名：太上老君年谱要略。一卷。宋谢守庙撰。底本出处：《正统道藏》洞神部谱录类。参校本：《重刊道藏辑要》本。
　　太上老君年谱要略
　　永嘉谢守濒编集隐山李政道校正
　　老君在天皇时降世号通玄天师，一号玄中大法师。徐整《三五历》云：岁起摄提，元气肇始，有神人号天皇。
　　地皇时降为师，号有古先生。《春秋纬》作九头纪。
　　人皇时降为师，号盘古先生。《三五历》云：天地混沌如鸡子，盘古生其中。天地开辟，盘古在其中。后乃有三皇，此三才之始也。
　　伏羲时降于田野，号郁华子。
　　祝融时降于怛山，号广寿子。
　　神农时降于济阴，号大成子。
　　黄帝时降于崆峒，号广成子。
　　少昊时复降崆峒，号随应子。
　　颛帝时降于衡山，号赤精子。
　　帝誉时降于江滨，号录图子。·
　　唐翰林承旨乐朋龟《青羊官碑》云：伏羲氏之王天下也，老君以道弘济，降逵为师，仰观圆盖之文，俯察方舆之理，教之以画八卦，指之以分三才，助之以造书契之文，制之以代结绳之政。洎乎神农氏之王天下也，老君救时屈己，下降为师，付之以五运，分之以四时，助之以正万机，明之以辨百谷，变饮血茹毛之化，移黄标土鼓之音，毁穴焚巢，上栋下宇。洎乎轩辕氏之王天下也，老君隐身於崆峒之中，放心於杳冥之外，帝乃亲降笔辖，礼展师资，既枢衣以趋隅，遂屈膝而问道，受丹经於王屋，登苍冥於鼎湖。洎乎少昊氏之王天下也，老君说庄敬之典，教之以顺时迎气，昭配神明，羽族呈休，命之以乌官为理，分布九应，以统百司，景合璧以表灵，凤衔图而示肌，悉由至道，彰此帝模。逮至颛帝之王天下也，老君教之以解纷塞兑、治国安民，荡条九黎，陆明八凯，追呼六甲，役御百灵，训之以微言之经，教之以
　　大顺之道。及乎高辛氏之王天下也，老君敷道布化，济世为师，谈黄庭之妙言，隐日遁月，称录图之嘉号，返邑移城，制九州之名，作六英之乐。
　　帝尧时降于姑射山，号务成子。
　　帝舜时降于河阳，号尹寿子。
　　夏禹时降于商山，号真行子。
　　殷汤时降于潜山，号锡则子。
　　以上事迸互见於《帝系谱》、《帝王世纪》、《洞神大有经》、《玉历经》、《出塞记》、《尹氏玄中记》、崔玄山《地理志》、谯周《古史考》、《神仙传记》、《郡国圆经》。老君虽分身应化，随世立教，事竟则隐，故在世未有诞生之迹。至殷朝第十八王阳甲庚申之岁，自太清仙境分光化气，乘日精，驾九龙，化为五色流珠，托胎於玄妙玉女天水尹氏。已而孕历八十一年，当殷二十二王武丁庚辰岁二月十五日，降诞於亳之苦县濑乡曲仁里，即今太清官也。殷以建丑为岁首，殷之二月十五日，即今之上元节也。《青羊官碑》云：殷高宗御极之世，周文王演易之初，神光流入於琼胎，瑞彩结成於金骨。不坼不班，诞弥於八十余龄。降瑞降祥，过期者二万余画。至甲寅岁，历三十五年。一日忽乘白鹿、履庭桧而升天矣。　　
　　今升天桧太清官犹存，欧阳文忠公诗云：青牛西出关，老子始着五千言。白鹿去升天，尔来忽记三千年。当时遗迹至今在，隐起苍桧犹依然。
　　帝纣丁卯，老君降于岐山之阳，号燮邑子。时周文王为西伯，召为守藏史。武王克殷，迁为柱下史。
　　隋内史薛道衡《祠庭颂》云：爰自伏羲至於周世，绵历岁代，易号变名。在文王、武王之时，居藏室、柱史之职。市朝屡易，貌不改焉。
　　成王时号经成子。
　　康王时号郭叔子，仍柱下之职。
　　昭王时去官归亳，以二十五年癸丑五月壬午西过函谷关，度关令尹喜。明年甲寅，授喜《道德》五千言。是岁．四月，於喜宅南小山上升天，即有五色光贯紫微，井水皆溢。二十七年乙卯，复分光降生於蜀国李太官家。至二十九年丁巳，会尹喜於青羊之肆。唐记云：青羊肆者，太上玄元天皇大帝第二降生之所。
　　穆王四年甲申，复还中国，束游扶桑，会大帝，校集草仙。《穆王内传》云：穆王闻尹真人得道上升，乃为修楼观，置道士七人以奉祠事。
　　夷王元年乙丑，老尹与玄古三师降于蜀绵竹之三学山，授李真多之道。厉王二十一年庚子，老君降於楼观，授道士宋伦以中景之道、通真之经并灵飞六甲素奏丹符。
　　宣王四十三年丙辰，老君降于渭川，告王以岁星北迁，言周将衰。后二年，幽王立。唐《历代应现图》云：周｀宣王时有采薪行歌者，人莫能识，以问老君，老君日：此活国人修习无上正真之道也。
　　幽王二年辛酉，地动，泾、渭、洛皆震，老君日：周将衰矣，不及十年之数。后果为犬戎所灭。
　　平王二十三年癸卯十二月，老君复出关，开化诸国，遂至西流、麟等洲，考校草仙。事讫，复还中国。出《西升记》。
　　敬王十七年戊戌，孔子谓南宫敬叔日：吾闻老耻博古而该今，通礼乐之原，明道德之归，则吾师也。与敬叔皆至问礼。
　　威烈王二年丁未，老君过秦，秦献公授绾，致礼问以历数。
　　显王八年庚申，老君束游赤城、蒙山，过扶桑，校集草仙。已而隐于景山之太室、少室。
　　赧王九年乙卯，秦昭王立，老君与尹喜诸仙西游女几、鸡头、天柱，复出散关，遂升昆仑，还紫微上宫。昭王闻之，乃於老君所经由处为置城邑，以表圣迩，故立老停驿、尹喜城。见《天师传》及《蜀图经》。
　　老君应感无方，变化莫测，或升或降，莫能究悉。今考传记并长历，推计自殷武丁庚辰至周赧王乙卯，凡出入隐显绵历九百九十六年，在殷一百七十四年，在周八百二十二年，正与史传
　　及诸经典相合。魏明帝赞云：为周柱史，经九百年。大学博士昊杨昊亦云：老君变通，灵应难测，既生商日，又仕周时。计其始终，乃历千岁。此皆举其成数也。《史记》称或云百六十岁，或云二百岁者，是据孔子时人斟酌老君之岁数云尔，不能知其实，是以每事言盖言或也。刘向赞之日：德合元气，寿同两仪。据诸传记说虽不同，莫不赞其长寿。盖儒者以长生升天之说为诞，故但云莫知所终。
　　秦始皇二十八年壬午，封禅泰山，乃建老君祠於楼观之南，躬行飨礼。前汉文帝初，老君先降于陕河之滨，人号为河上公，亦曰河上丈人。帝亲访之，老君授以《道德》二经。今陕府北有河上公庙、望仙台存焉。见《史记》。
　　成帝河平二年甲午，老君降于琅琊郡曲阳渊，授干吉《太平经》。出《汉书》。
　　安帝永初三年己酉，老君降于泰山，召江夏吏刘图校定天下簿籍，因示图罪福报应之事。见唐（纪圣赋》及（应现图》。
　　顺帝汉安元年壬午，老君降于蜀之鹤呜山，授天师张道陵《正一盟威秘录》，五月再降，赐《太清中经》。建康元年甲申，老君再降于板州云台山，授天师以三洞众经及超度九祖斋直之法o见《天师传》及《蜀图经》。
　　桓帝永寿元年乙未，老君降于成都，授天师北斗削死注生之法。今成都府玉局化是其地也。又降于鹿堂山，授以制六天斩邪之文。见《天师传》及《蜀图经》。延熹八年乙巳，帝遣中常侍左倌诣苦县祀老君，命边韶撰碑文。九年，帝亲祀老君於濯龙官，用郊天乐。见（后汉纪》。
　　灵帝光和二年己未，老君降于天台山，授仙人葛玄《上清》、《灵宝》、《大洞》等经及三录七品斋法。见《天台山记》及《太极仙公传》。
　　魏文帝黄初四年癸卯，帝亲诣苦#1县老子庙致祭，令有司重修庙宇。见崔玄山《濑乡记》。　　
　　陈留王咸熙元年甲申，老君降于陇右临洮郡，谓王始曰：天下不久当太平。见《晋书》。
　　晋安帝元兴元年壬寅，老君下降，按行山岳。至华山，劫仙人成公兴令移居嵩山，仍赐以仙药。见《后魏书》。
　　后魏明元神瑞二年乙卯，老君降于嵩山，授道士寇谦之《云中音诵新科之戒》。
　　太武太延元年乙酉，老君降于嵩山，命寇谦之授帝以太平真君之号，遂改元太平真君。并出《魏书》及《道释志》。
　　武帝太昌元年壬子，遣散骑常侍饶杰、侍御史那邓亮重修亳州老君庙。见《激乡记》。
　　隋文帝明皇六年丙午，诏亳州刺史杨元冑重修老君庙宇，劫内侍舍人薛道衡撰碑及《祠庭颂》。见（隋书》。
　　炀帝大业十三年丁丑，老君降终南山，语山人李淳风以唐公受命之符。出《金锁流珠》。
　　唐高祖武德二年己卯，老君降于羊角山，语吉善行令奏闻云：唐得圣治，社稷久长。出《唐书》。五年壬午，老君再降于庙所，告以破贼之期。出《唐书》。
　　太宗真观元年丁亥七月丙午，劝修亳州老君庙，给户二十以供洒扫。出《通志》。
　　高宗龙朔二年壬戌，帝幸洛阳宫，建清庙于北郁山以祠老君，设醮庆赞。老君降于殿上，二真人夹侍，光曜阶坛，众咸瞻仰。宫闱令权大力等列状奏闻，诏依所见图写为瑞像。见《洛州录事》、杨濩师奏状。乾封元年丙寅，帝封岱岳，驾至亳，谒老君，御制册文，上尊号曰太上玄元皇帝，圣母为先天大后。出《唐书》。仪凤二年戊寅，劫建醮於洛阳清庙，老君降于坛上，祥光照映，乘白马履坛，石皆有迩。众所瞻仰，即以奏闻。贺表有云：金相玉毫，彩夺夜明之景。白驹丹鬣，迩流天驷之庭。见朝散大夫孙瑞奏表。
　　玄宗开元三年乙卯，束封岱岳，回谒亳州老君庙，亲书《道德》二经，俾刻诸石。以老君降诞日为玄元节，御制赞文，书于宝帐额上。见《实录》。开元二十九年辛巳闰四月，帝梦老君告云：吾有像在京城西南。上遣使求之，果得老君玉像，迎至兴庆宫，命画真容，分置诸州开元观。出《通鉴》。天宝元年壬午，老君降于丹凤门外，语田同秀日：我昔将入流沙，藏一金匮灵符在尹喜旧宅、可奏帝取之。帝遣使求得之於函谷关故墟。出《唐书》。天宝二年癸未正月，上老君尊号日太圣祖玄元皇帝。九月制改谯郡紫极宫为太清宫，此太清宫得名之始也。见《唐书》。十二月，帝幸华清宫，老君降于朝元阁上，遂改朝元阁为降圣阁。见《唐史》。天宝七载戊子，上老君尊号日圣祖大道玄元皇帝。九载庚寅，老君降于太白山，语山人主玄翼以宝仙洞有妙宝真符，上命刑部尚书王捶等往求，果得之。十三载甲午二月癸酉，帝朝献太清宫，加上老君尊号日太圣祖高上大道金阙玄元天皇大帝。十五载丙申，老君见于汉中郡黑水之侧，帝命刻石像於所见之处。老君又乘白鹿降于利州益昌岭上，示收禄山之兆，诏於所见之处立自然观。并出《唐书》。
　　肃宗至德二载丁酉，老君降于通化郡云龙岩，自地接天，仪像炳然。诏图其本，明皇御制赞日：昼见殊相，浮空瑞色。道释人天，作礼瞻奉。申命藻绘，示诸郡国。见唐（太上高皇瑞像赞序》。
　　敬宗宝历二年丙辰，老君降于太清宫前御路。见柳公权书韦处厚所撰碑。
　　懿宗咸通十年己丑九月，徐州贼庞勋来寇亳，领其徒三千余人趁太清宫，欲据为营垒。时士庶数百余家在宫避难，咸见老君乘空而行，须臾黑雾昏噎，贼迷路，自相蹂践，勋亦溺水而死。见汴州节度李蔚奏状。
　　僖宗广明二年庚子七月，黄巢攻劫郡邑，将焚亳州太清宫，忽阴风四起，变暑为寒，贼众骇散，卒不能攻而去。见《唐书》。
　　宋太祖建隆元年庚申，遣使诣亳州太清宫致祭。
　　太宗淳化四年癸巳，遣内侍李守伦等下两浙选择良材，重修亳州太清宫，韶水部员外郎和蒙撰碑。
　　真宗咸平五年壬寅，遣内侍陈延庆增修亳州太清宫，仍给卫士。大中祥符五年壬子，遣三司使丁谓代谒。七年甲寅，驾幸亳州，谒太清宫，亲奉宝册，上尊号曰太上老君混元上德皇帝。已上并出（宋朝事实》。
　　哲宗绍圣五年戊寅，亳州刺史喻陆奏太清宫屡降瑞应，遂遣内侍苏珪就宫建普天大醮三千六百分，仍诏本路转运司，凡宫宇弊坏者，随即缮完。
　　徽宗崇宁元年壬午，诏翰林学士张商英撰《亳州太清宫碑记》，徽宗御篆额，贲于碑首。出《宋实录》。政和二年壬辰，老君乘白马，驾祥云，降于茅山玉晨观，授梁先生《加句天童护命经》。见（句曲志》。其余降见事边，记传不系时代者不述，与夫放光现瑞灵应等，事非化身下降者，亦不复载于谱也。
　　太上老君年语要略竟
　　#1『苦』字原作『若」，据《重付道藏辑要》本改。
　　
