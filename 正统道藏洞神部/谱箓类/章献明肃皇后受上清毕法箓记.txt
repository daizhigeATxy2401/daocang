章献明肃皇后受上清毕法箓记
　　经名：章献明肃皇后受上清毕法箓记。北宋朱自英撰。底本出处：《正统道藏》洞神部谱录类。
　　章献明肃皇后受上清毕法箓记
　　临坛度师上清大洞法师赐紫臣朱自英撰
　　皇宋应运之四叶，圣君在宥之三年。圣母皇太后刘氏，九灵分粹，三元毓神之三，流光开泰之期，握宝盛明之化。内以肃雍九族，外以缉熙庶政，万机之暇，宅心虚无之表，凝神太漠之乡，金妃拂筵于琳碧之堂，玉华散馨于虚白之室。而又澄神澹思，诵《黄庭》二景之经，志意内修，晨夕忘倦，岂独拘魂制魄。上符高圣之言，盖亦务本还淳，下荫普天之众，于以观三素思。九真揖仪，璘饭当佩，南真依烯而密盼，西母彷佛以冥观，胖蜜之应，继日而昭，积累之功，卜年而进，信乎仙可学而道不虚行矣。仍念研精尚鲜，未臻道源，闻南岳紫虚元君魏夫人，昔以束晋兴宁元年甲子岁，先小有天王清虚王真人所受《上清大洞宝经》，灵文秘录，降传于茅山束华上佐司命杨真人，洎上清仙侯许长史。迄后灵源真系继踵茅峰，逍叶仙枝流芳寰海，县是乃诏玉清昭应官羽人冲妙大师皇甫希及等。迹王魏之文，研杨许之边。．得上清三品神经，玉清隐书，九清众秘，洎金神二虎八景玉录，上皇玉讳元始谱录，流金火铃回车毕道三元玉检，九凤灵章，紫纹白带，太微黄书，琼宫灵飞等录，共一十卷，金仙玉马等一十五卷。依科备办金龙玉鱼、金羊银马，青丝金纽，蕾买锦凤纹，南和之素，碧霞拂尘之罗，绛章落尸之帛，四规明照景震灵剑，五色缯彩脱世衣裳，上清法服，盟文礼物，莫不周悉。先遣中使资密辞往南岳，致告于紫虚元君，默允冥旨。续命入内内侍省内西头供奉。官臣康从政，入内内侍省内侍殿头句当，御药院臣江德用，并诏右街副道录知玉清昭应宫事同管句左，右街教门公事冲真大师赐紫臣李知损，左街都监寿宁观住持明真大师赐紫臣石知章，玉清昭应宫副直岁宣教大师赐紫臣周遂良，玉清昭应宫住持冲妙大师赐紫臣皇甫希及玉清昭应宫住持冲秘大师赐紫臣薛清和等，同资青词黄素一行礼信，就江宁府茅山崇禧观，开建上清皇坛预启玉录道场七昼夜，散日设醮三百六十分，依科传受。讫别设谢恩道场三昼夜，设阖山道士女冠大斋一，中投送金龙玉简，金环玉鱼于华阳洞，骛洞金山水府，于以告盟七圣，于以致诚九清，伸授受之仪，罄师资之礼也。始以输轩至日，灵鹤低迎於羽葆。当建斋之夕，需云远布於霄空，洎宿露真文以祈感，预陈精梼以伸款，兰膏晃尔，星月集然，百神受厘以效祥，五岳卫灵而荐祉。至中夜轻风飒至，骤雨需然，须臾之顷，银汉森列，皓魄皎如，咸云风伯扫坛，雨师洒席，观其所以，不亦宜乎。及启传之旦，九霞流光之辉照烁而凝照，三素飞烟之气缥缈以浮空，枫钦萃焉，霓旌焕焉，羽仪恍焉，万灵肃焉。当分金列契之际，皓鹤翱翔于坛上，红霞分绕於空中，蕙风袭人，灵芬郁野，观者如堵，莫不欣叹。蚓夫众妙多门／’而学则有序，至神无方，而感则无待，斯以见我后之用心也，之精诚也。符健顺，服人神，降灵仙，契冥奥，非浩劫崇累之德，积生至尚之果，其孰能臻於此焉。是知令乎善始则美，克有终谋之以道，何患不臧。若然者，八景飞霞之辇，三元流云之宴，十精回水之珍，九色凤脑之撰，将靡日而致之矣。恭惟圣念，奉若秘文，盖欲昭事昊穹，保宁真主，固宗枋於万载，福民庶之三登，永戢干戈，同承富寿者也。至於后天之筹，无疆之祚，金枝之远，苍生之赐，不其宜哉。观一代之能事，考百王之未书，谨直笔以记之。时天圣二年甲子岁四月戊午朔二十三日庚辰记。
　　章献明肃皇后受上清毕法箓记竟
　　
