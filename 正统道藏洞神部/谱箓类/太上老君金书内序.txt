太上老君金书内序
　　经名：太上老君金书内序。一卷。底本出处：《正统道藏》洞神部谱录类。
　　太上老君金书内序
　　老君为道之宗，体於自然，在乎三清之前，象帝之先，为玉皇帝，居玉清金阙。下界幽冥之中生空洞，空洞之中生太无，太无变化生玄元始三黑。三黑变化，经无数亿劫，化生玉容神姿玄妙玉女元君。时三黑混沌，未有所分，元君上升太清金阙，老君遂游乎太易之先，居乎太极之端，分判两仪，遂生三才。三才既备，化生万有。老君乃应号治世，无名君治、高上虚皇治、太上治、上三皇师、中三皇师、下三皇师、五帝师。从开辟至虞舜问，世为师不绝，经二百七十五万八千四百余年。老君命宛委山之神玄夷使者，授禹玉书，禹发金简银编得治水之卫，老君上升玉清金阙。治水后，其文藏于林屋洞。舜后道德下衰，下界一千年运会，圣人合出。是时老君出为世师，示其诞育，遂托於元君玉身琼府。元君在太清金阙昼寝，梦日精大如流星，飞入口中，咽觉有娠，下界八十一年。殷武丁三年庚辰二月十五日，元君与玉童、玉女各三十六人降於有亳之地，以有自然结烟云之官，千门万户，复有天丁力士侍卫。是时，元君从左腋降诞老君。是时，九龙荐水以沐圣躬，其龙出处化成九井。是时，日童散彩，月妃捧华。圣君寻即能言，却行九步，皆生九色莲花，乃指李树，此为我姓也。复日：三界之内，宗余一人。服自然天衣，忽长九尺，玉容金身，口丹齿玉，耳高於顶，日角月玄，万相端备，不可胜言也。异其相，咸日：圣人厚，其生天地之先不老，居天地之后不少，生而发白，故号日老子。降诞其时，诸神仙虚皇上帝朝礼空中，称十号。一日玉皇，二曰元圣，三曰元始天尊，四日无上尊，五日道君，六曰无名君，七曰高上虚皇君，八曰太上，九曰老君，十曰帝师。言毕，稽首礼老君而辞。其诸天神仙驾天仗，排云蔽空，以迎圣母归太清天。缘降诞老君之日，每至日焚香散花，圣母归天时，在世问作天香空洞之音，学仙之士因而相受为步虚之音，本即天声也。圣母升夭时，遗下一只履，天人葬之为陵，因号圣母升天陵。老君於亳亦以修行，有练丹井。帝辛昏虐，上帝思有麟边。老君於金阙正座，上帝朝拜曰：帝辛昏虐，苍生无主，惟西伯姬昌有道，伏愿太上以慈卫之。老君允上帝之请，降於岐山之阳，为隐士，西伯姬征为守藏室史。授帝王之道，与吕尚、周武王克商。元年举为柱下史。昭王二十有五年癸丑，过函谷关，将适西戎。初，康王大夫尹喜善星历，退为关令，结草为楼，瞻星候黑。忽见束方有紫黑，状如龙蛇而西度，喜劫关吏日：圣人将过，如有古人状，微行车驾青牛，勿放过。吏日：诺。遂扫路焚香待之。后果然，吏留之咨。喜见，拜首稽首日：臣先占紫黑之兆，今观道君状貌，岂非上古大神人者乎。老君曰：子能知吾，吾能知子。喜曰：敢问道君姓名。老君曰：吾姓名渺渺，从劫到劫，非可悉说。吾今姓李，名耳字伯阳，外字老聘。喜馆之精诚，拜首稽首，敢请诲言。老君欲授道，使喜心至，忽飞行空中，为丈八黄金之身。喜乃精异，拜首稽首日：道君大圣大神，变化不测，臣血诞腥秽，幸会天颜，臣以惶以喜，敢请诲言。老君日：汝敬听我命，授汝《道德经》，克享升天，为仙师者师。喜日：臣虽斋心已久，沉迩浮世，实以宿庆，获奉圣恩。再拜稽首受经，复日：钦若玄旨，求惟进修，克以终天，罔敢失坠。依盟斋诵，退官成真。后诣老君，命喜为无上真人二十八天天主。初，老君示喜黄金身，后却复九天真形，与喜别，西适流沙八十一国。至于天竺，作浮图之术，以化胡人，其国皆号老君为有古先生。至四十四年壬申二月八日，释氏瑜城於我受道，其经每受一句，则身参太极，上帝遥礼。诵之万遍，白日升天。夫诵经当须清静之处，心神精一，存想元圣，九玄七祖皆得生天。其文秘在三清金阙及诸山仙洞，并金书玉简，仙童仙女焚香侍卫，下界至大劫交运，天地归尽，洞天之君收其文，送太清金阙。穆王五年甲申，老君复还中国，授王泞游仙驾空之术。宣王二十八年辛丑，三川震动，王问老君：是何祥也。老君日：郊闻汉父歌日：太白入勖国将衰。幽王年，岐山崩，老君日：昔伊洛竭而夏亡，河竭而商亡，岐山崩、川竭，国将亡。老君授王《三天隐文》，王不崇天文，老君收文而去，王为犬戎所杀。桓王三年甲子，束驾白鹿，与二十四仙人，鬼谷子为驭，西登昆仑，重过函谷。时无上真人二十八天主知老君重过关，遂下天朝拜，随驾至王母馆而辞，老君令喜为三十二天天主。襄王十有七年乙酉，老君还中国，王师之为太史，更名澹然敬王年，孔子适周，问礼於老君，老君日：子之所言，其人骨皆已朽矣，独其言在耳。吾闻良贾深藏若虚，君子盛德容貌若愚，去子之骄）？气与淫志，是皆无益子之身，吾是以告子若是。孔子去，谓弟子曰：乌，吾知其能飞，可以为缯。兽，吾知其能走，可以为网。鱼，吾知其能游，可以为纶。至於龙，吾不能知其乘风云而上天，吾今日见老子，其犹龙耶，吾犹酝鸡焉。孔子返鲁，称老子为万方圣人，不言而自信，不治而自化，可为圣耶。孔子卒后一百一十九年，老君见秦献公日：始秦与周合，合五百年而离，离十年而霸王者出焉。时谓之周太史。老君从武丁时生，或出或隐，经九百年在世，然后登山上升紫微。其山在整座县界，因号老子升天陵焉。玄师曰：余曾遍览道记，求其指归，然好仙士有妄为撰集，为勘其史册，多年代不同，究其玄迹则首尾汗漫，言空尚异，反丧其真。事既非轻，全并不录。余当外考典据，上符玉书，言其不刊之久，题日《老子金书内序》，永贻真录，以革浮言矣。
　　太上老君金书内序竟
　　
