太上洞神五星赞
　　经名：太上洞神五星赞。原题账平子撰。一卷。底本出处：《正统道藏》洞神部赞颂类。
　　太上洞神五星赞
　　张平子撰
　　东方岁星，一名木星，一名嗢吺斯，属东方，主齐吴。
　　东方岁星，实曰木精，苍帝之子，大而能明，所在为福，莫之与京。人君至德，道义常行，则风雨诗若，百谷熟成，君寿而昌，人富而贞，中国安乐，四夷来庭。君政残暴，失仁和之诚，则芒角而怒，宇内交争。拒谏信谗，违恭肃之程，则祸满寰瀛，下陵其上，弟谋其兄。赤黄，多风多旱。白黑，为水为兵。与金合，而大将损。被月掩，而妃后倾。入太微，君忧有赦在东井秦地安宁。守与鬼，国用斧钻。绕虚危，齐地灾生。居房君臣咸乐。留心，禾黍丰盈。守角，忠贤荐用。留尾，社稷欢荣。历氏，内多有喜。经亢，韩郑出征。入箕，宫中口舌。经斗，昊越和平。乘虚，昭穆失次。犯女，宫掖欢情。守牛，饥冻虎害。绕危，祠杞不馨。犯室，阴阳皆速。守壁，尧舜同声。入奎，有道者甩。经娄，致命者行。守胃，人多饥疾。在昴，王者严刑。逆行，为灾、为贼。昼见，主柔臣横犯。毕守娄，灾及人牛。乘赀入井，狱诉兵愁。绕天，尸者过半。犯柳，五谷繁稠。留张，君臣和悦。入翼，谷损人流。绕斡，野有丧病。犯房，将相皆忧。勖哉有土，君子慎独。绥抚婺，增修景福。神理佑善，惩恶窒欲。敬奉三光，克修永谷。木星所到，分野顺行。色青，为福为庆，如官益禄。逆行色变，为灾与土同到，人生宿亦如之。其禳法，宜栽种五果树木，又宜悬青旛，着青衣则吉。
　　南方荧惑星，一名火星，一名云汉，一名罚星，属南方楚越。
　　南方之精，亦曰罚星，赤帝之子，主察视明。每年十月十一月，入太微一宫而受制。过有道之野不停，伺无道之国出入。何常勾犯为祸，环绕为殃。出则兵动，入则兵藏。周旋止息，为病为丧。由人君之慢易，俾臣下之灾伤。或进或退，大小无常，为水为旱，丰俭迭兴。每晨见而行疾，及昏出而渐升，出处失度，乍存乍亡，有怒有勃，或角或芒。入太微魏文侯姐落，犯紫微野死之王。守天江河津泛溢，在胃宿天下空仓。透羽林禁兵必起，留张宿岁美人康。入南斗灾及宰相，犯东井水火之拜。守少微处士被厄，绕天园万姓饥荒。环鬼兵丧并起，入昴胡虏潜藏。居心星王者恶之，陵轩辕妃后忧惶。犯室米贵十倍，乘危兵起南乡。在尾人臣不顺，入角将军诛伤。勾亢漂没城邑，犯鬼死者相望。留奎父不亲子，犯驷臣叛於王。凌空国君自出，守毕边有兵降。入璧贤士不显，留参兵连四方。抵女布帛涌贵，守牛六畜尸僵。勾柳饥旱失地，犯角兵起萧墙。入轸人皆从役，犯娄出兵为强。逆行于斗，环绕於房。股肱出走，父子分张。经天海内鼎沸，留箕人食糟糠。有土之君，于何不臧。克己复礼，其后必昌。君父居上，宜修景福。为臣为子，如临泉谷。妖祸自灭，永终天禄。
　　火星临分野土地，多为火灾、疮肿、口舌、移改，及下人谋上，惊恐之厄。到人本命，令人心狂、热疾，慎弓箭刀杖，损伤见血之厄，妖怪言语。其禳法，以腓衣裳受符，宜施赤小豆与贫人，宜悬诽旛，宜造灯火功德，宜转金简玉诀之经，点星灯，施观家土则吉。
　　中央镇星，一名地侯，一名鸡换，主周、梁。
　　爰有镇星，中央土精。黄帝之子，地侯别名。所在之国，不可加兵。其分无灾，五谷熟成。人君昌乐，由君之贞。君若内无仁义，外犹华饰，其星失度，为妖为慝，上乱下争，束西叛逆。上天降灾为雹为霖，山崩地坼，鬼哭哀吟。与木相犯，妃后陨倾。与水相合，军败连营。抵角后宫有喜，入亢万物无成。犯房兵起地动，历氏储副欢荣。守心圣主有德，在尾盗贼公行。绕箕水灾人散，入斗登位无争。环牛贼臣谋主，犯女暴贵纵横。乘虚风寒米贵，入危公役灾生。犯室广修宫殿，绕壁道术彰明。乘奎女贵水涌，守娄奸诈臣生。勾胃水饥兵乱，勾昴将出西征。犯毕公侯受废，乘赀邑破人惊。环参大臣出使，入井炎旱灾并。在鬼臣佐异谋，犯柳天下和平。留星万方皆理，居张五谷不停。入轸谷伤兵起，守翼寰宇廓清。掩钺大臣诛戮，犯法将相忧烹。凡厥在位，知几知微，克勤奉法，敬天之威福，延胤祚邦家之基。
　　土星铁身，所到宿分，不修德政，其地灾殃。若宫宿阔远，灾乃十年；或乃诸侯死丧，百姓饥俭。不顺国命，则兴攻战之灾。土主不修令德，则水早不调，虫伤谷麦。修福，则加官益禄。到人本命生宿，则为大灾，或父母丧亡，或兄弟离析，失官落职，发旧口舌，令人孤俩。其所禳法，宜转金简玉经，着皂衣服，宜乘骊马，烧安息香，施鱼鳖食，设水府，醮造功德，则吉。
　　西方太白星，一名金星，一名长庚，一名那颉，主西蕃胡人也。
　　太白之星，少阴之精，白帝之子，亦日长庚，所主者义。其大而明，将军之象，诛罚为名。怒则芒救叱咤，喜则敛角潜形。过火凶丧相次，合水远迩加兵。犯角天下兵战，入亢水贼并生。守氏将军受封，居心虫火纵横。在房土功干国，犯尾失政人争。守箕风旱有赦，入斗灾祸难平。环牛地炁发泄，抵女府库皆倾。乘危将军解甲，犯室武士休征。入奎川源泛溢，守壁国用严刑。乘娄白衣有会，入胃守内安宁。犯昴胡兵大起，守毕有赦兵行。乘赀参野有易政，历井鬼臣将忧并。入柳元戎益封，留星战死连营。勾翼轸诸侯大振师旅，入轩辕人主建筛悬旌。守天田人受爵禄，当午地戎虏肆意峥嵘。失舍邪亡军破，不见杀将屠城。或山崩四面，执役侵贵。君柔臣强，兵锋转战。互执台权，祆祥屡见。臣节见亏，主心邪变。呜呼，有土之君，股肱之臣，不僭不滥，敬天畏神。道以理国，德以匡身。福留后嗣，化及人民。
　　金星太白大将军，主义主伐主兵革。八年一周天，所临宿分，多兵革焉。临人本命宿，则好邪行音乐也。所禳之法，宜讲武教旗吉。
　　北方辰星，一名水星，一名嘀，属北方，主燕、赵。
　　北方辰星，亦日水精，黑帝之子，偏将之形，所主者听。伺察君臣之情，所在之位，忧而不宁。君若审其法度，明其教令，远其谗邪，亲其忠正，无纵欲逸，邦家之庆。君若不理城阙，不任贤臣，纵舍由己，呢比小人。上天垂象，灾及其邻，五谷不稔，风雨不均，阴阳错乱，饥寒荐臻。与金合而干戈动，被土犯而元戎厄。睹芒角而知大小灾，祥审伏见察君臣谴谪。暴水涨而色青，大丧。发而虚白，其顺也。春晨而秋夕，其为也。冬温而夏寒，逼太阳而掩映，接少阴而交欢。守角刑速而水灾，留亢米谷腾涌。在心天下太平，守房奸臣谋动。居尾江海横流，入箕大人忧戄。犯虚宿万里赤地，乘斗牛百川央壅。凌女布帛倍贵，守危乱臣继。缠入奎臣下被囚，守胃兵水人愁，绕毕边兵惊速，在昴执政刑流。勾觜兵灾为孽，入井水土相雠。乘参入鬼水灾兵起，疾疫多忧。留柳星贵臣得罪，守轸翼宗庙宜修。逼太微群臣相害，守轩辕后族多仇。入壁朝廷咸戄，犯氏狱诉稽留。居张贵臣专国，犯室后党被收。守娄水败万物，在建相赞难休缅。惟有土敬，慎其仪，兢兢栗栗，居安苦危，勤修令德，福履绥之。
　　水星枢相也，主天王秘要，改受侯伯爵禄之事、一年一周天，所到分野，多主水灾、兵起、妖言，或人令心不定，好食辛酸。所禳之法，宜筑城池，开渠引水，则吉。
　　太上洞神五星赞竟
　　
