文始真经言外旨
　　经名：文始真经合二外旨。陈显彻撰，成书朴南宋宝佑二年(1254）。九 卷。底本出处：《正统道藏》洞神部玉诀类。参校本：一、（文始真经》；二、《丛书集成初编》所收《关尹子》。
　　文始真经言外旨序
　　愚闻三教鼎立於天地问，如三光在天，相须为明，不可偏废也。三家经文充府满藏，其问各有精微极至之书，吾儒六经皆法言，而最精微者《易》也，释氏大藏累千万轴，最精微者《楞伽》也，道家大藏亦千万卷，最精微者《关尹子》书也。三书之在三教，如三光之在三才，然三光虽明，人无眼目，无由见其明，三书虽妙，世无慧哲，无由知其妙，故三书虽存，旨昧久矣，《传》曰：苟非其人，道不虚行，信哉。呜呼！儒更三圣之后，《易》变而为象数卜筮之书。释传四灯之后，《楞伽》变而为象教之文。道历秦汉而来，《关尹子》书付淮南方术家矣。况乎道隐小成，言隐浮伪，至人不常生，至言不常行，宜乎《关尹子》书秘而不传於世矣。虽然天地至灵之气，发而为文，载道之言，阴有神护，终不可泯，行之有时尔。《易》自孔子之后数千年，至陈希夷始传心法。《楞伽》自瞿昙涅盘数千年，至达么始传于中国。今《关尹子》书自老子西征出关，亦数千年矣，抱一先生始发明此书玄奥。然此书句读且难，况通其义耶f．先生证悟道真，慈愍后学，乃探老关骨髓，述成言外经旨。或因言而悉旨，或转语以明经，或设喻以彰玄，或反辞而显奥，或句下隐义，或言外漏机，或指意於言前，或显微於意外，大率多《关尹子》言外之旨，故总其多者目之日《言外经旨》。是书也，真所谓剖大化之秘藏，增日月之光明，泄大《易》未露之机，述《楞伽》秘密之蕴，即伏羲之本心，尽姬文之神思，探仲尼之精微，究诸佛之命脉一穷诸祖之骨髓，显黄帝之机缄，露老聘之肺腑也。学者得见此书，诚为不世之遇，岂可不知其幸耶1．愚蒙师亲授，得悟道真，无以报称师恩，敬钱于梓，传之无穷，使天下后世志道君子得遇此书，言下打发，了悟道真，皆吾师抱一先生无穷之德施也。是书在处，当过於佛乘之经，阴有神天护持，岂可轻慢耶？!学者当戴拜庄诵，如葛稚川可也。故为之序。有宋宝佑二撰长至日，门弟子希微子王夷再拜灶香谨序。
　　汉刘向进《关尹子》书
　　右新书着定《关尹子》九篇，护左都水使者光禄大夫臣刘向言：所校中秘书《关尹子》九篇，臣向校条太常存七篇，臣向本九篇，臣向辄除错不可考，增缺断续者九篇成，皆杀青，可缮写。关尹子名喜，号关尹子，或日关令子隐。德行，人易之，常请老子着《道德经》上下二篇，列御寇、庄周皆称道家书。篇皆寓名有章，章皆首「关尹子曰」四字，篇篇序异，章章义异，其旨同辞与老列庄异，其归同，浑质崖戾，汪洋大肆，然有式则，使人泠泠轻轻，不使人狂。盖公授曹相国参，曹相国薨，书葬。至孝武皇帝时，有方士来以七篇上，上以倦处之，淮南王安好道聚书，有此不出。臣向父德因治淮南王事得之，臣向幼，好焉，寂士清人能重爱黄老清净不可阙，臣向昧死上。永始二年八月庚子，护左都水使者光禄大夫臣刘向所校《关尹子》书谨进上。
　　文始真经言外旨序
　　夫道本无名，《老子》曰有物混成，先天地生。吾不知其名，强名日道。既曰无名，而不知其名矣，则不可以言言也，如是，则圣人於道，惟当不立言，不立文字，然圣人欲晓天下后世，苟不强立其名以述其实，则所谓道者，将绝学而无传矣。关令尹望云气，以候老子出关，邀而留之，师其道，而请立言以惠天下后世，则圣人慈愍后学之心至矣o－及乎得老子之道，传五千言之后，乃述是书，以晓天下后世，而露五千言之所未述之旨。然是道也，不可名言之道也，而是书也，所述无言之言也，则其言岂可以百家窥哉，宜乎庄子闻其风而悦之，自以其学出於关尹，而称之为古之博大真人也，列御寇亦师之以传其道焉。呜呼！．至人不常生，至言不常闻，而关尹之书，自昔以来，秘传於世，少有知者。虽圣明之朝，以庄列二书名之为经，而是书不传，不得上达，使庄列二子有知，岂不有愧於地下乎！庄子不云乎，不离於宗，谓之天人，不离於精，谓之神人，不离於真，谓之至人。以天为宗，以德为本，以道为门，兆於变化，谓之圣人。今观是书，则知关尹子咸备四者之道，宜其称之为博大真人矣。自清浊兆分以来，未有立言垂训，显道神德，至精至微，至玄至妙，如此书者也。葛稚川谓擒纵大道浑沦至理，先儒未尝言，方士不能到。惟其尊高也，故浅近者不能窥，惟其广大也，故孤陋者不能造，惟其简易也，故该博者不能测。学者望之不及，研之不得，契之不可，咀之无味，扪撷无门，探索无路，甚至指为伪书，以为出於汉儒之口。噫，是书也，庄列不能言，文程不能道，而谓汉儒能述之乎！自汉明帝时，西域之教始流入中国，而其书最精微者，《楞严》《楞伽》《金刚》《法华也》，其所言之神通妙义，变化正魔，以至无我无人之说，悉先述於是书矣。然其言简其义详，又非重译之书所可比拟也。关尹圣人，生周末之世，与孔子同时，二圣人皆亲见老子，故其言问有一二与孔子同者，如朝闻道，夕死可矣之类，岂所闻所见亦有同得者乎。今观是书首篇之言，似发明五千言之旨，而为《道德经》作传也，学者当与《道德经》参观之，庶几心释神悟於是书矣。若夫因是书感悟之后，而复随世俗一曲之士，轻生诬谤，不生恭敬，侮圣人之言，则其人，本以心之神灵者悟是书之旨，必复为心之不神不灵者昧其性天，而随失其悟矣。是书之灵，必至如是读是书者，可不若葛稚川爱之诵之，戏之拜之哉！今欲於强名之下强字表德，故述言外经旨。有宋宝佑二年岁在甲寅重阳日，抱一子陈显微再拜灶香敬序。
　　抱一子曰：宇者，尽四方上下之称也，故以一宇冠篇首。谓无是宇，则无安身立命之地，道则褊四方上下无不在焉，无是道，则天地造化或几乎废矣，故一宇者，道也。宇既立，不可无柱，故以二柱次之。柱者，建天地也，天地定位，圣人居中。圣人者，道之体也，圣人建中立极，故以三极次之。三才既立，四象位焉，故以四符次之。符者，契神之物也，故为精神魂魄。五居数之中，心居人之中，故以五鉴居中，以明真心能照也。然无形，则心无所寓，故以六匕次之。匕者，食也，食以养形，故形食一体，形久则化，放以七釜次之。釜者，变化万物之器也，釜中不可无物，故以八筹次之。筹者，物也，物物可为药，药可以杂治，故以九药终之。九者，究也，尽也，物至於为药，功用极矣。然药之功，复能活人，有复生之理，以明万物皆具是气是性，可以生物，不逐形尽也，故以药终焉。今将九篇分为三卷，以见自一生三，自三成九之义。至九则复变为一，而无穷矣。原上中下三卷，今离为九卷
　　文始真经言外旨卷之一
　　抱一子陈显微述
　　一字篇
　　宇者，道也，凡二十八章。
　　关尹子曰：非有道不可言，不可言即道。非有道不可思，不可思即道。天物怒流，人事错错然，若若乎回也，戛戛乎斗也，勿勿乎似而非也。而争之，而介之，而现之，而啧之，而去之，而要之。古。之如吹影，思之如镂尘，圣智造迷，鬼神不识。惟不可为，不可致，不可测，不可分，故日天，日命，日神，曰玄，合日道。
　　抱一子曰：《老子》曰：道可道，非常道，名可名，非常名。世之学者，罕见关尹子书，而多以百家之言及臆说解之，愈不能明老子之旨。关尹谓：使有道不可官，则道与言为二，惟不可言即道，则言与道为一，学者骤观，非有道不可言，多误认为有道可言，若有道可言，则当云有道非不可言，不日非有道不可言也。今日非有道不可言，不可言即道，是则翻老子之言，以明老子言外之旨也。此言翻之，则日非有道不可道，不可道即道，既翻出不可道即道，则翻出道可道非道矣，道可道非道，即是《老子》道可道，非常道也。或者犹疑可道为江道之道，愚又翻经言以晓之，曰：如日空可空，非真空，使其可空，即是有物，窒而不空之处，岂谓之真空乎，知空可空非真空，则知道可道非常道矣。或者喻曰：如心心如性性，皆可用功以人为，而道独不可以人为，故不可以道道也，向非翻言外之言，吾终世不能明《老子》之经旨矣。世人又多被常字转了，将谓《老子》有非常之道，然《老子》立此常字者，政恐世人疑吾所谓道有异乎人也，殊不知此乃通天下之常道尔，犹强名日道者，通天下之常名尔。是道也，通天彻地，亘古亘今，无往而不在，才开口言，则去道远矣。故曰二也，才指此强名之名为可名，则非名矣。惟不可名，故假常名强名之，犹日非有名不可名，不可名即名也，是则不可言即道，不可名即名，即《老子》可道则非常道，可名则非常名之意也。然则老子大圣人也，其言如天之不言之言，非有大圣人如关尹子者，畴能复以不言之言，发明其言外之旨哉。然关尹子既发明不可名言之旨矣，又恐世人谓道不可名言，则可以思而得之，故又日非有道不可思，不可思即道，与上意同。噫！．可言可思皆人也，不可言不可思皆天也，然则人与天果可以异观乎？日人皆可日天，然则人与天果可以同观乎？日天物怒流，人事错错然，有相若而回者，有相戛而斗者，有相勿而似而非者，或争而目以心斗，或介而不交於物，或现而呵叱之，或啧而呼吹之，或去而离之，或要而合之，天物人事，不齐如此，岂可以同观哉今欲以人之言思及之，譬如吹影镂尘，徒劳心耳。是道也，圣智造之犹迷，鬼神测之不识，惟其不可为，故曰天不可致，故日命不可测，故日神不可分，故日玄，合是四者，强名曰道。
　　关尹子曰：无一物非天，无一物非命，无一物非神，无一物非玄。物既如此，人岂不然。人皆可日天，人皆可日神，人皆可致命通玄。不可彼天此非天，彼神此非神，彼命此非命，彼玄此非玄。是以善吾道者，即一物中知天尽神，致命造玄#1。学之徇异，名析同实，得之契同，实忘异名。
　　抱一子曰：《老子》言道，继之以常无欲以观其妙，常有欲以观其效，同谓之玄，玄之又玄，众妙之门。关尹子恐学者徇异，名析同实，而并以天命神玄四者异观之，故於此章重言，即一物中，可以知天尽神，政命造玄，物物皆然，人人本具，不可彼天此非天，彼神此非神，彼命此非命，彼玄此非玄也。是则或曰妙，或曰缴，或日玄，亦物物皆然，人人本具，惟得之者，契其同有之实，忘其异谓之名，至於玄之又玄，可以入道矣。
　　关尹子曰：观道者如观水，以观沼为未足，则之河、之江、之海，日水至也。殊不知我之津液涎泪，皆水。
　　抱一子曰：观道如观水，则我与水为二矣，所观愈大，所岐愈远，返照回光，则吾身自有沼河江海也，今之津液涎泪皆水，非吾身中之沼河江海之发见者乎，昧者不知耳。
　　关尹子曰：道无人，圣人不见，甲是道，乙非道。道无我，圣人不见，已进道，已退道。以不有道，故不无道，以不得道，故不失道。
　　抱一子曰：有人则我与人为二，有我则我与道为二，我不可有，道可有乎，我不可得，道可得乎。惟不有我者，然后能不无我，惟不得我者，然后能不失我，不有不无，不得不失，岂如事物之有成坏得丧哉，彼自执有所得者，乌足以语此。
　　关尹子曰：不知道，妄意卜者，如射覆盂。高之者，日存金存玉，中之者，曰存角存羽，卑之者，日存瓦存石。是乎是非乎，惟置物者知之。
　　抱一子曰：使置物者不置物於覆盂之下，则徒劳射覆者卜度矣，是则甲置物而乙射覆，为两人矣，今焉，甲自置之而甲自覆之，而不知所置何物，何耶？以物欲为盂，以识阴为覆，虽有大智力，亦不能射此覆盂，悟其置也，何则？并与置之时忘之矣，自疑以为他人置之，而我射之，卜度终身而不能得，一旦揭去物欲之盂，破除识阴之覆，而见其所置之物，方悟置之者非他人，而前．日存金存玉、存角存羽、存瓦存石之想，皆妄意也。噫！．覆盂之下果何物乎，学者毋以为未尝置而昧之。
　　关尹子曰：一陶能作万器，终无有一器能作陶者，能害陶者。一道能作万物，终无有一物能作道者，能害道者。
　　抱一子曰：谓之器矣，焉能作陶，焉能害陶，谓之物矣，焉能作道，焉能害道，然器不作陶，谓之非陶则不可，物不作道，谓之非道则不可，况器不能害陶，而害陶者叉器，物不能害道，而害道者爻物。然器存则陶存，物在则道在，去是器，则陶安在哉，亡是物，则道安在哉，果能去是器乎，器成无尽，果能亡是物乎，物生无穷，惟不器器，谓之善陶，惟不物物，谓之善道，善陶者陶乎陶，善道者道乎道，陶乎陶者，不知其陶，道乎道者，不知其道，不知其陶者无器可作，不知其道者无物可成，器乎、物乎，陶乎、道乎。
　　关尹子曰：道茫茫而无知乎，心傥傥而无羁乎，物迭迭而无非乎。电之逸乎，沙之飞乎，圣人以知心一、物一、道一，三者又合为一。不以一格不一，不以不一害一。
　　抱一子曰：见物便见心，无物心不现，见心便见道，无心道不现。或曰先达以无心是道，其说非乎？又日无心犹隔一重关，其说信乎？日见物便见心时，汝领会否？曰会，曰无物心不现时，心安在哉！．或者茫然自失。他日复问日，心可见乎？，曰心不可见，孰可见？日道可见乎？曰汝以为道与心一乎二乎？曰心与道可一矣，物可与道与心一乎？曰汝欲以不一者害一乎？或者唯唯而退。
　　关尹子曰：以盆为沼，以石为岛，鱼环游之，不知几千万里而不穷也，夫何故？水无源无归。圣人之道，本无首，末无尾，所以应物不穷。
　　抱一子曰：有首有尾者，应物易穷，无本无末者，应物不穷。传曰：如循环之无端，孰能穷之哉。尝疑夫太素之先有太始，太始之先有太初，是则道未尝无本末也。太素者，质之始，太始者，形之始，太初者，气之始，人能及本还源，自太素以至太初，如上百尺竿头，至矣尽矣，不可以复上矣。殊不知太初之外，更有所谓太易焉。太易者，未见气也，是犹向百尺竿头更进一步，方见太易，无首无尾，无源无归，莫知所终，莫知所始者矣，虽然学者向百尺竿头如何进步。
　　关尹子曰：无爱道，爱者水也，无观道，观者火也，无逐道，逐者木也，无言道，言者金也，无思道，思者土也。惟圣人不离本情而登大道，心既未萌，道亦假之。
　　抱一子曰：爱、观、逐、言、思五者，出於心，心生则五者皆生，心冥则五者皆泯。经曰：五贼在心，施行於天。世人有执一端以求道者，或以爱，或以观，或以逐，或以言，或以思，起心动念，去道愈遥。惟圣人非不爱也，爱未尝爱，非不观也，观未尝观，以至非不逐、言、思，而未尝逐、言、思，故不离本情而登大道，圣人本情岂异於人哉，特心未尝萌尔。
　　关尹子曰：重云蔽天，江湖黯然，游鱼茫然，忽望波明食动，幸赐于天，即而就之，渔钓毙焉。．不知我无我，而逐道者亦然。
　　抱一子曰：逐者木也，心已萌也，有心逐道，或通异景异物，异祥异气，异光异明，异见异趣，异灵异通，横执为道，是犹鱼望波明食动，即而就之也，惟知我无我，则心无心矣，安事逐哉。或曰进修亦逐也，精进亦逐也，皆非也，曰：为学曰益，故须精进，退修以成其德，为道则曰损，损之又损，以至於无为，无为无不为，是名真精进。
　　关尹子曰：方术一作方士之在天下多矣，或尚晦，或尚明，或尚弱，或尚强，执之皆是，不执之皆道。
　　抱一子曰：修真练性，圆通觉轮，所尚不同，或观音声而尚晦，或定光耀而尚明，或运动而尚强，或寂静而尚弱，是数者，皆可以入道。然执之，则非道也，事也，苟不执之，皆可以入道，执不执之问，相去远哉。
　　关尹子曰：道终不可得，彼可得者，名德不名道。道终不可行，彼可行者，名行不名道。圣人以可得可行者，所以善吾生，以不可得不可行者，所以善吾死。
　　抱一子曰：道不可须突离也，可离非道也。若夫可得可行，则可失可止，可失可止，则有时而离矣，惟不可得不可行，故须夷不可离，须突不可离，则我在是，道在是矣。《易》曰：显道神德行道，固自我以显矣，而德行尤不可不神也。然圣人於道有所得者，皆德也，於道有所行者，皆行也，所以积德而不敢失德，累行而不敢失行，功满三千，大罗为仙，行满八百，大罗为客，此皆以可得可行者善吾生也。若夫不可得不可行者，安有所谓生，安有所谓死哉？此所以善吾死也。
　　关尹子曰：闻道之后，有所为有所执者，所以之人，无所为无所执者，所以之天。为者必败，执者必失，故闻道於朝，可死於夕。
　　抱一子曰：道果可闻乎？闻於心，而不闻於耳，道果可传乎？传於天，而不传於人，天其可有所执乎？故为者叉败，执者叉失，皆人也，以是知朝不闻道於天，则人不真死於夕。
　　关尹子曰：一情冥，为圣人，一情善，为贤人，一情恶，为小人。一情冥者，自有之无，不可得而示，一情善恶者，自无起有，不可得而秘。一情善恶为有知，惟动物有之，一情冥为无知，溥天之下，道无不在。
　　抱一子曰：文王之不识不知，孔子之无知，老子之能无知乎，皆圣人之冥情也。自有之无，荡荡乎不可名状，岂可得而示哉，若夫颜孟之仁善，桀坏之暴恶，皆自无起有，昭昭乎不可得而秘也。一情善恶为有知，动物皆然，一情之冥为无知，无知则与太虚同体矣，故日溥天之下，道无不在。
　　关尹子曰：勿以圣人力行不怠，即日以勤成，勿以圣人坚守不易，即日道以执得。圣人力行，犹之发矢，因彼而行，我不自行。圣人坚守，犹之握矢，因彼而守，我不自守。
　　抱一子曰：时行则行，时止则止，圣人初何固叉哉，时乎用九，则圣人自强不息，非勤也，因时而动，不容息也。时乎用六，则圣人利永贞，非执也，因时而静，不容动也。《易》曰：动静不失其时，其道光明，故学道有时节因绿，圣人初何所容心於动静哉！善观圣人者，观其时而已矣。
　　关尹子曰：若以言行学识求道，互相展转，无有得时。知言如泉呜，知行如禽飞，知学如撷影，知识如计梦，一息不存，道将来契。
　　抱一子曰：言行学识，可以进德修业，不可以求道，拾言行学识四者之外，孰从而求之哉！．善求道者，不即四者，亦不离四者，知言如泉呜，无是非之可辨，知行如禽飞，无善恶之可思，知学如撷影，无得失可验#2，知识如计梦，无事理之可寻。是则有言忘言，有行忘行，有学忘学，有识忘识，则几於道矣。曰：然则道可求乎？曰：求则非求也，不求则真求也，故曰：一息不存，道将来契。
　　关尹子曰：以事建物即难，以道弃物即易，天下之物，无不成之难，坏之易。
　　抱一子曰：以事建物，天下之人争趋之，而不惮其难，盖有为之功，有可把捉，成之甚难，而为之甚易也。以道弃物，天下之人咸畏之，而不知其易，盖无为之功，无可把捉，成之甚易，为之甚难也。大而建立世界，次而建邦立国，以至成家立身，莫不积德累功，日将月就，或经岁，或累年，或终身，或积世，不惮劳苦，庶可晞冀，信不易也。至于一行之差，一念之失，一动之非，一事之娱，则廖坏世界，丧覆邦国，破家亡身，可立而待，故日成之难，而坏之易也。至於悬崖撒手，自肯承当，不假修为，立地成道，至易也，非天下至刚至健之大丈夫，孰能与於此。
　　关尹子曰：一灼之火，能烧万物，物亡而火何存，一息之道，能冥万物，物亡而道何在？
　　抱一子曰：天下之物皆有形，有形则有我，若夫有形而无我者，惟火而然。何也？火不自立，附物而现，无我也，使不附于草木金石，火可安在哉！．是则天下无复存火矣。然击之金石，钻之竹木，则火不期至而至矣，火果有乎，火果无乎，圣人以火喻道，噫，善喻哉。
　　关尹子曰：人生在世，有生一日死者，有生十年百年死者#3。一日死者，如一息得道。十年百年死者，如历久得道。彼未死者，虽动作昭智，止名为生，不名为死。彼未契道者，虽动作昭智，止名为事，不名为道。
　　抱一子曰：昔人谓方生方死，方死方生。盖方生方死者#4，生非真生，方生方死者，死非真死。今有生一日死者，生果真生乎，死果真死乎，以至十年百年，莫不皆然。何以知其真死？曰：动作昭智者是也，曰：孰不动作昭智？曰：未死者，止名为生，未契道者，止名为事而已。噫，安得真死者而与之语道哉。
　　关尹子曰：不知吾道无言无行，而即有言有行者求道，忽遇异物横执为道，殊不知舍源求流，无时得源，舍本求末，无时得本。
　　抱一子曰：言行可以进德，不可以进道，以言行求道，不惟不可得道，并与德失之矣。何则？彼求道者过於求德，则过用其心，以善言善行为不足为，爻求奇言异行，以为跨德入道之蹊，爻有异事契其异言，异物感其异行。学者不悟，横执为道，未有不遭魔境，如道经佛书之所云者，岂止无时得源，无时得本而已哉，其害有不可胜言者矣。
　　关尹子曰：习射，习御，习琴，习乐一作习弈，终无一事可以一息得者，惟道无形无方，故可得之一息。
　　抱一子曰：世事有为，用力甚难，而人乐为，大道无为用力甚易，而人不为。何则？世事如射如御，如琴如秦，有物有则，可师可息，故可渐为之，非积岁累时不能臻其妙；大道无色无形，无数无方，不可师，不可习，不可渐造之，有一弹指顷立地成道者，或积岁累时不得，或一弹指顷得之，相去远矣。此无他，有为之功，与无为之功不同也。
　　关尹子曰：两人射相遇，则工拙见，两人弈相遇，则胜负见，两人道相遇，则无可示者，无工无拙，无胜无负。
　　抱一子曰：孔子见温伯雪子於鲁，目击而道存，无可示者，无可言者。世有主宾相见，勘辨正邪，以较高下浅深之学者，两俱失之矣，安得两眼对两眼者，与之相视而笑哉。关尹子曰：吾道如海，有亿万金投之，不见，有亿万石投之，不见，有亿万污秽投之，不见。能运小虾小鱼，能运大馄大鲸。合众水而受之，不为有余，散众水而分之，不为不足。
　　抱一子曰：以海喻道，可谓善喻矣。言其体，则金石污秽，虾鱼馄鲸，无所不纳，言其用，则合受分散，善利善藏，无所不周。大哉海乎！．大哉道乎t ．虽然使海知有一物存留其中，知有一滴合散其中，则海之为海殆矣，问海知乎哉！问道知乎哉！
　　关尹子曰：吾道如处暗，夫处明者，不见暗中一物，而处暗者，能见明中区事。
　　抱一子曰：处暗则不见我而见物，不见我则亡我，而身隐矣，见物则昭智而不昧矣，能亡我，而昭智不昧，圣人之功也。若夫处明，则见我，见我则见明，见明则不见暗中一物，是则众人熙熙，如春登奎，我形俱显，宠辱皆惊，昧於倚伏，而不觉不知者矣，奚取哉。
　　关尹子曰：小人之权归于恶，君子之权归于善，圣人之权归于无所得，惟无所得，所以为道。
　　抱一子曰：人皆有是权，顾所归如何耳。权者，谓无一定之称也。夫小人岂一定为恶耶？能迁就为善，则君子矣，君子岂一定为善耶，苟造次为恶，则小人矣。惟圣人权如虚空，归无所得，学者於不思善不思恶之际，而求其权之所归，亦几矣。
　　关尹子曰：吾道如剑，以刃割物即利，以手握刃即伤。
　　抱一子曰：人息不达道，达道之人，断天下事无难无易，莫不迎刃而解，盖精神刚明，智慧照彻，物来自明，事至自判，不知其所以然而然也，岂容一毫人力於其问哉！若夫揆吾精神，察吾智慧，何刚何明，何照何彻，是犹以手握刃，不自伤者鲜矣。
　　关尹子曰：连不问豆，豆不答连，瓦不问石，石不答瓦，道亦不失一作识。问与答与一气往来，道何在。
　　抱一子曰：道无问，问无应，是则人与人居，道与道会，有问有答，一气往来耳。胡不观诸连豆瓦石乎，篷与豆终日讲礼，而昧者不睹，瓦与石终日谈道，而聋者不听，然则篷之与豆，瓦之与石，有问有答乎，一气往来乎？
　　关尹子曰：仰道者歧，如道者最，皆知道之事，不知道之道。是以圣人不望道而歉，不恃道而丰，不借道于圣，不贾道于愚。
　　抱一子曰：道不可求也，求之者，不得，道不可道也，逐之者不及，道不可恃也，恃之者不尊，道不可街也，街之者不贵。世之学者未造道也，仰而趺之，望而嫌然，与夫师而资之，如而股之，皆求之逐之者也，既造道矣，恃之而自丰，街之而贾愚，皆不尊不贵者也。是则知道之事，不知道之道耳，於道何有哉！若夫圣人则不师而得，不逐而及，不恃而有，不衍而贵，前无圣人，后无愚者，独往独来，知我者稀，我者贵矣。
　　文始真经言外旨卷之一竟
　　#1『致命造玄』，《关尹子》（载《丛书集成初编》）和《无上妙道文始真经》（载《道藏》慕字号）心
　　#2此句，据前后文意，当作『无得失之可验』。
　　#3此句，上引二校本皆作『有生十年死者，有生百年死者』。
　　#4按前后文意，此句当作『方死方生者』。
　　抱一子陈显微述
　　二柱篇
　　柱者，建天地也，凡十二章。
　　关尹子曰：若槐若盂，若瓶若壶，若瓮若盎，皆能建天地。兆龟数曹，破瓦文石，皆能告吉凶。是知天地万物成理，一物包焉，物物皆包之，各不相借。以我之精合彼之精，两精相薄＃１而神应之。一雌一雄卵生，一牝一牡胎生。形者彼之精，理者彼之神，爱者我之精，观者我之神。爱为水，观为火，爱执而观，因之为木，观存而爱，摄之为金。先想乎一元之气，具乎一物，执爱之以合彼之形，冥观之以合彼之理，则象存矣。一运之象，周乎太空，自中而升为天，自中而降为地。无有升而不降，无有降而不升。升者为火，降者为水，欲升而不能升者为木，欲降而不能降者为金。木之为物，钻之得火，绞之得水。金之为物，击之得火，镕之得水。金木者，水火之交也。水为精为天，火为神为地，木为魂为人，金为魄为物，运而不已者为时，包而有在者为方，惟土终始之，有解之者，有示之者。
　　抱一子曰：天地者，万物父母也，万物生於天地，而各具天地之体而微也，具是体则具是理，虽婉盂瓶盎，皆有天地，龟着瓦石，皆存吉凶。物之无情者尚尔，况血气有情者乎？况人为万物之灵者乎？精神薄应形理爱观执存，因摄而生生不穷矣，非天下至达，其孰能与於此。人徒知神为天，而精为地，而不知神火自地升，精水自天降，欲升不升者，为木为人，欲降不降者，为金为物，金木者，水火之交也，故各具水火之性。运而不已，四时生焉，包而有在，四方立焉，四时既生，四方既立，则大中成焉，大中成则土为尊矣，故始之终之，解而分之，示而显之，皆中土之功也。自夫大中之气周乎太空，则天自中而升，地自中而降，而天地之形分矣，无有升而不降，无有降而不升，自上下下自上上下之精神也。故人之发根在首，而四肢垂下，魂神自天而降也。草木之根茹在下，而枝茎向上，精魄自地而升也，禽兽横生，则根在尾矣。故虽具血气之情，而杂金木之性，五行交杂，则蠢动虫虫异禀异根，有不可胜穷者矣。
　　关尹子曰：天下之人，盖不可以亿兆计，人人之梦各异，夜夜之梦各异，有天有地，有人有物，皆思成之，盖不可以尘计，安知今之天地，非有思者乎！
　　抱一子曰：梦中天地人物，与觉时天地人物有以异乎，无以异乎？皆思成之乎？非思成之乎，婴儿未解思念之时，彼见天地人物，亦不知其为天地人物也，谓之天地人物者，系乎识尔。婴兄未识之时，能梦天地人物否乎？彼初见之，亦未识之，久而后凝，心水印之，梦斯着矣，犹如玉石鳞角之中，有山川星月凝而结秀，则形状具存也。然则鳞角有思乎，玉石有思乎？知鳞角玉石之思，则知天地之思也。
　　关尹子曰：心应枣，肝应榆，我通天地。、将阴梦水，将晴梦火，天地通我。我与天地似契似离，纯纯合归＃２。
　　抱一子曰：天地，形之大者也，人身，形之小者，自形观之，则有小大之辨，自神观之，则无离契之分。天之日月明暗，即人之精神盛衰，岂特阴梦水，晴梦火哉，地之五味药食，即人之五脏好恶，岂特心应枣，肝应检哉，我与天地一乎二乎？同归乎？各归乎？
　　关尹子曰：天地虽大，有色有形，有数有方，吾有非色非形，非数非方，而天天地地者存。
　　抱一子曰：生生者未尝生，死死者未尝死，是则天天者非天，地地者非地也。人徒见有形色数方者，谓之天，而不知非形色数方者，能天天能地地，能生生能死死也。学者识认得真，体会得实，然后知不可以名言，不可以形似。昔人谓非心非物，离性离相，寒山子谓之天中之天，亦强名也，何可云谓哉。
　　关尹子曰：死胎中者，死卵中者，亦人亦物，天地虽大，彼固不知，计天地者，皆我区识，譬如手不触刃，刃不伤手。
　　抱一子曰：识识易，去识难，稚年一见，皓首不忘，识之牯缚於人如此，可畏哉！彼死胎中死卯中者，不见天地固矣，然在胎在卯之时，有识性乎？无识性乎？苟无识性，则胡为而在胎在卯，然则在胎在卯之中，果有天地乎？果无天地乎？释氏以识为五音之最微者，以其难忘也，使无识则不生矣，不生则不中胎卯化湿之阴矣。今日计有天地者，皆我区识自计之，天地何尝期人之识哉，故日我不触刃，刃不伤人。
　　关尹子曰：梦中，鉴中，水中，皆有天地存焉。欲去梦天地者，寝不寐，欲去鉴天地者，形不照，欲去水天地者，盎不汲。彼之有无，在此不在彼，是以圣人不去天地，去识。
　　抱一子曰：天地有大恩於人，亦有大盗於人，知其盗，则不为其所盗矣。天地本不盗人，而人自盗之，何则？胸中之天地万物，始如梦见中，如镒照终凝於神水，至死不能忘其为盗，岂胜言哉！然梦因寐，鉴因照，水因汲，汲者取也，梦生於视，视生於取，取生於识，故日不去天地，去识。言天地，则万物在其中矣。
　　关尹子曰：天非自天，有为天者，地非自地，有为地者。譬如室宇舟车，待人而成，彼不自成。知彼有待，知此无待，上不见天，下不见地，内不见我，外不见人。
　　抱一子曰：天不自天，所以天长，地不自地，所以地久，使人不自人，我不自我，则可以同天地之长久矣。天地果待人而成乎，待人而成者，成夫人之胸中之天地尔，待固在彼，成不成在我，故不为天地者，上不见天，下不见地，内不见我，外不见人。
　　关尹子曰：有时者气，彼非气者，未尝有昼夜。有方者形，彼非形者，未尝有南北。何谓非气？气之所自生者，如摇篷得风，彼未摇时，非风之气，彼已摇时，即名为气。何谓非形？形之所自生者，如钻木得火，彼未钻时，非火之形，彼已钻时，即名为形。
　　抱一子曰：气不能生气，生气者非气也，形不能生形，生形者非形也。或曰：气不能生气，则不问，敢问形不能生形，则人与万物以形生形，非乎？曰：枯木死尸亦形也，能生形乎7今人与万物以形生形者，盖有非形者存乎其中，虽金石草木，莫不皆然，故圣人独以火而喻之，以明形之最精者，犹若是，况形之粗者哉。非气者，摇动则生气，非形者，钻磨则生形，气者天也，有时也，有昼夜也，形者地也，有方也，有南北也，世有克时日、择方向，以求生气生形者焉，知时在天地未判之先，方乃自然南向之位也哉。
　　关尹子曰：寒暑温冻之变，如瓦石之类，置之火即热，置之水即寒，呵之则温，吸之则冻。特因外物有去有来，而彼瓦石无去无来。譬如水中之影有去有来，而所谓水者，实无去来。
　　抱一子曰：愚解《参同契》尝曰：天地不能昼夜也，以日月往来而为昼夜，天地不能寒暑也，以日月远近而为寒暑也，此言寒暑之常也。若夫盛夏寒风，三冬暴郁，此不正之气，非时之风，倏往忽来，非天地有为也，客气往来尔。故日如水中之影有去有来，而所谓水者，实无去来。
　　关尹子曰；衣摇空得风，气嘘物得水，水往水即呜，石击石即光，知此说者，风雨雷电皆可为之。盖风雨雷电皆缘气而生，而气缘心生。犹如内想大火，久之觉热，内想大水，久之觉寒，知此说者，天地之德皆可同之。
　　抱一子曰：人知精神魂魄，犹天之风雨雷电，风雨雷电出於天，而人且能为之，而自己之精神魂魄，岂不能自生自养，自保自炼乎。知摇空得风，则鼓吾弃钥可以生气，知嘘物得水，则胎吾之气可以化精，知注水则呜，则炼吾之精可以制魄，知击石即光，则锻吾之魄可以益神。是则观天之道，执天之行，而阴符之制在气，而气之制在心，想火则热，想水则寒，潜天而天，潜地而地，千变万化，无不可为矣，德同天地，信哉。
　　关尹子曰：五云之变，可以卜当年之丰歉，八风之朝，可以卜当时之吉凶，是知休咎灾祥，一气之运耳。浑人我，同天地，而彼私智认而已之。
　　抱一子曰：五云八风，有灾有祥，皆一气之运，而预见休咎于天地者也，气之为气，神矣哉！灵矣哉！而昧者不知也。一人感之，而五云为之变，八风为之迁，盖有至灵至神者存乎其中，如是，则日人日我，日天日地，莫不贡通，而私智认为己有，安知虚彻灵通大同之道哉。
　　关尹子曰：天地寓，万物寓，我寓，道寓，苟离於寓，道亦不立。
　　抱一子曰：寓者，在已无居之谓也。昔人谓人生天地之问，若白驹之过隙，忽然而已。非寓而何？我寓，则天地寓，天地非自成，待我天天地地而成也，故我寓，则天地寓，天地寓，则万物寓。我与天地万物皆寓矣，而道独不寓而长存焉，则我与道为二矣，道何立哉？其人存，则其道存，其人亡，则其道息，故苟离於寓，道亦不立。
　　文始真经言外旨卷之二竟
　　＃１此句，《关尹子》作『两精相搏』。
　　＃２此句，《关尹子》（载《丛书集成初编》）和《无上妙道文始真经》（载《道藏》慕字号）皆作『纯纯各归』。
　　文始真经言外旨卷之三
　　抱一子陈显微迷
　　三极篇
　　极者，尊圣人也，凡二十七章。
　　关尹子曰：圣人之治天下，不我贤愚，故因人之贤而贤之，因人之愚而愚之。不我是非，故因事之是而是之，因事之非而非之。知古今之大同，故或先古，或先今，知内外之大同，故或先内，或先外。天下之物无得以累之，故本之以谦，天下之物无得以外之，故含之以虚，天下之物无得以难之，故行之以易，天下之物无得以窒之，故变之以权。以此中天下，可以制礼，以此和天下，可以作乐，以此公天下，可以理财，以此周天下，可以御侮，以此因天下，可以立法，以此观天下，可以制器。圣人不以一己治天下，而以天下治天下，天下归功於圣人，圣人任功於天下，所以尧舜禹汤之治天下，天下皆日自然。
　　抱一子曰：天无为，而万化成，圣人无为，而天下治。圣人何心哉？人徒见夫制礼作乐、理财御侮、立法制器，周济曲成而不遗，将谓圣人物物思之，事事计之，而以一己之智力当天下之事物也。殊不知圣人本之以谦，含之以虚，行之以易，变之以权，因人之贤而贤之，因之愚而愚之#1，因是是之，因非非之，不以古今而先后其心，不以内外而轻重其事，而以天下治天下也，天下归功於圣人，圣人不自以为功，而任功於天下。是道也，尧舜禹汤得之，故皆日自然。
　　关尹子曰：天无不覆，有生有杀，而天无爱恶。日无不照，有妍有丑，而日无厚薄。
　　抱一子曰：圣人犹天也，物有生杀，天无爱恶，圣人犹日也，物有妍丑，而日无厚薄，是盖圣人无为无心之治也。
　　关尹子曰：圣人之道天命，非圣人能自道，圣人之德时符，非圣人能自德，圣人之事人为，非圣人能自事，是以圣人不有道，不有德，不有事。
　　抱一子曰：圣人无我，故道以天命，不自有道也，德以时符，不自有德也，事以人为，不自有事也。彼执有道有德有事者，庸人尔，焉能忘我哉！
　　关尹子曰：圣人知我无我，故同之以仁，知事无我，故权之以义，知心无我，故戒之以礼，知识无我，故照之以智，知言无我，故守之以信。
　　抱一子曰：圣人之五常，亦犹众人之五常，夫岂异乎人哉，特众人之五常未能忘我，而圣人之五常本於无我，此其所以异乎人矣。仁无我，则同天下之我以为仁，义无我，则权天下之事以为义，礼无我，则戒天下之心以为礼，智无我，则照天下之识以为智，信无我，则守天下之言以为信，此其所以不可跋及欤！
　　关尹子曰：圣人之道，或以仁为仁，或以义为仁，或以礼以智，以信为仁，仁义礼智信，各兼五者，圣人一之不，胶，天下名之不得。
　　抱一子曰：以化为仁，天下之人能与知而与行，至於以义以礼以智以信为仁，则非天下至圣，其孰能与此。何则？举一常而五常备，五换循环各兼五者，视贤智之士厚於七而薄於义，智有余而信不足者，大有径庭也。《易》曰：仁者见之谓之仁，智者见之谓之智。然则圣人之道，混混沦沦，何可得而名状哉，故日圣人一之不胶，天下名之不得。
　　关尹子曰：勿以行观圣人，道无迹，勿以言观圣人，道无言，勿以能观圣人，道无为，勿以貌观圣人，道无形。
　　抱一子曰：道无形，无迹，无言，无为，学者何从而求之哉？不已，则求诸圣人。圣人者，道之体也，然果可求之於圣人乎？求之於圣人者，不过言貌行能而已，愈失之矣，拾言貌行能之外，何从而观圣人哉？善观圣人者，观其心而不观其迸，然则圣人之心果可观乎，果不可观乎，界异於吾心乎#2,果不异於吾心乎？前章有言曰：不借道於圣，此之谓也。
　　关尹子曰：行虽至卓，不离高下，言虽至工，不离是非，能虽至神，不离巧拙，貌虽至殊，不离妍丑，圣人，假此以示天下，天下冥此，乃见圣人。
　　抱一子曰：圣人本无言貌行能，不得已而假此以示天下，人徒见圣人言之工，貌之殊，行之卓，能之神，而谓道在夫四者之问，而有是非妍丑高下巧拙之辫，愈不足以识圣人矣。学者冥此，而於四者之外观之，斯善学矣。
　　关尹子曰：圣人师蜂立君臣，师蜘蛛立网罟，师拱鼠制礼，师战蛆置兵。一作制兵众人师贤人，贤人师圣人，圣人师万物，惟圣人同物，所以无我。
　　抱一子曰：众师贤，贤师圣，圣师万物，固矣。然则圣人果师蜂而立君臣，师蛛鼠螳而置网礼兵乎？圣人同物置作无我，天下之物皆圣人之师也，物生自然，圣人师其自然而已矣，圣人何心哉。
　　关尹子曰：圣人之於众人，饮食衣服同也，屋室舟车同也，贵贱贫富同也，众人每同圣人，圣人每同众人，彼仰其高，侈其大者，其然乎，其不然乎#3。
　　抱一子曰：圣人之处世，和其光，同其尘，惟恐自异於众人，而其起居衣食，贫富贵贱，何敢异於人哉，使人仰其高，侈其大者，圣人所惧也。士成绮见老子而问曰：吾观子非圣人也，鼠壤有余蔬，生熟不尽於前，而积钦无崖，老子漠然不应。然则圣人之处世，岂容众人之仰侈哉。
　　关尹子曰：圣人曰道，观天地人物皆吾道，倡和之，始终之，青黄之，卵翼之，不爱道，不弃物，不尊君子，不贱小人。贤人日物，物物不同，旦旦去之，旦旦与之，短之长之，直之方之，是为物易者也。殊不知圣人鄙杂厕，别分居，以为人#4，不以此为己。
　　抱一子曰：圣人道则如丝之纷，事则如秦之布，声倡倡之，声和和之，事始始之，事终终之，色青青之，色黄黄之，物卯卯之，物翼翼之，无爱道，无弃物，不尊君子，不贱小人，此则道如丝葬也。至於鄙杂众物，河别分居，或短或长，或直或方，物物不同，旦旦去取，井井有条，此则事如秦布也。圣人志於道，无心无我，故不为物易，贤人志洛物，有心有人，故未免为物所易。
　　关尹子曰：鱼欲异群鱼，舍水跃岸即死，虎欲异群虎，舍山入市则擒，圣人不异众人，特物不能拘耳。
　　抱一子曰：庄子谓，昔吾闻之大成之人日，自伐者无功，功成者堕，名成者亏，孰能去功与名，而还与还人，纯纯常常，削述捐势，无责於人，人亦无责焉。此圣人不异众人之说也。．若夫游於雕陵而忘其身，见异鹊之利而忘其真，虞人逐之以吾为戮，反走而三月不庭，此鱼拾水跃岸，虎拾山入市之谓也，虽然圣人处众，虽不自异，物岂能拘之哉。
　　关尹子曰：道无作，以道应世者，是事非道，道无方，以道寓物者，是物非道，圣人竟不能出道以示人。
　　抱一子曰：道本无为，而以道应世者，是事也，道本无体，而以道寓物者，是物也，圣人终不能将出此道．以示人，然则志道之士何从而得之哉。昔人谓使道可献，人莫不献之于其君，使道可进，则人莫不进之於其亲，使道可传，人莫不传之於其子孙，惟其不可以出示於人，故得之者鲜矣，然则圣人终不传於人乎？孔子不云乎，吾无隐乎尔。善观圣人者，当於事物之外观之。
　　关尹子曰：如锺锺然，如锺鼓然，圣人之言则然，如车车然，如车舟然，圣人之行则然，惟莫能名，所以退天下之言，惟莫能知，所以夺天下之智。
　　抱一子曰：谓锺为锺，人皆然之，谓鼓为锺，则人不测其言，所以退天下之言也。谓车车行，人皆然之，谓舟车行，则人罔测其行，所以夺天下之智也，是犹犬可以为羊，轮不辗地之辫也，其可以言名乎，其可以智知乎？
　　关尹子曰：鲫蛆食她，她食谊，鳌食鲫蛆，互相食也。圣人之言亦然，言有无之弊，又言非有非无之弊，又言去非有非无之弊，言之如引锯然，惟善圣者不留一言。
　　抱一子曰：夫大道无说，善圣者不言，非无说也，不可说也，不可说而言之，则有弊，何则？言不出乎有无也，言有则无，言无则有，言非有则非无，言非无则非有，有无相吞，互相为弊，犹她电鲫蛆，互相吞食，如引锯然去来牵掣，是则有言不如无言也。然则圣人果不留一言乎？圣人之言满天下，学者苟以圣人之言为言，不惟不知言，并与圣人失之矣。
　　关尹子曰：若龙若蛟，若蛇若龟，若鱼若蛤，龙皆能之。蛟，蛟而已，不能为龙，亦不能为蛇为龟，为鱼为蛤，圣人龙之，贤人蛟之。
　　抱一子曰：圣人能大能小，能智能愚，能垢能净，能贵能贱，能寿能夭，千变万化，无可无不可。贤人则不然，能大者不能小，能智则不能愚。昔孔子见老子，归谓弟子曰：吾乃今於是乎见龙，龙合而成体，散而成章，乘乎云气，而养乎阴阳，予口张而不能啧，又何规於老聘哉！子贡曰：然则人固有尸居而龙见，雷声而渊默发动如天地者乎？赐亦可得而观乎？圣人龙之，贤人蛟之，其是之谓欤！
　　关尹子曰：在己无居，形无自着#5，其动若水，其静若镜，其应若响。芒乎若亡，寂乎若清，同焉者和，得焉者失，未尝先人，而尝随人。
　　抱一子曰：在己不自居，自居则有我矣，能无我，则形物自着，非我分别而着彼形物也，此静也，静极则动，而其动也，如水之流，动已复静，而其静若镜之莹，是则虽有动静，而何尝动静哉。其应物也，若响之应声，则吾如虚空虚谷矣，芒茹乎若未尝有寂，湛乎彻底纯清，同乎物而不自异，则与物和而不竞也，惊其得而不自有，则与道忘而不失也，未尝先人，常后而不先，不敢为天下先也，．而尝随人，和而不唱，不得已而后动也，体用具存，权实毕备，此圣人之所以为善圣欤。
　　关尹子曰：浑乎洋乎，游太初乎，时金已，时玉已，时粪已，时土已，时翔物，时逐物，时山物，时渊物，端乎权乎，狂乎愚乎。
　　抱一子曰：老子曰：吾游於物之初。孔子曰：何谓邪，日心困焉而不能知，口辟焉而不能言。始终相反乎无端，而莫知乎其所穷，谓之浑乎，洋乎，游太初乎，岂不信然。至於如金在钟，如玉蕴石，则时金时玉也。道在瓦砾，道在屎溺，则时粪时土也。鹑居而毂食，乌行而无影，则时翔物也。呼我马而谓之马，呼我牛而谓之牛，则时逐物也。块然如石，槁然如木，则时山物也。如鳞之潜，如鱼之泳，则时渊物也。然则皆圣人之正行也，皆圣人之权变乎？大圣若狂，大智若愚，夫岂真狂真愚也哉！
　　关尹子曰：人之善琴者，有悲心，则声凄凄然，有思心，则声迟迟然，有怨心，则声回回然，有慕心，则声裴裴一作奕奕然。所谓悲思怨慕者，非手非竹，非丝非桐，得之心，符之手，得之手，符之物，人之有道者，莫不中道。
　　抱一子曰：人之善琴者，得之心，而符之手，得之手，而符之物，而悲思怨慕之心，犹足以感丝桐，而声为之变，而况有道之人，动止周旋无不中道，宁不感天动地，康时丰物哉，昔庚桑楚得老子之道，居畏垒之山，三年而畏垒大秾，其是之谓乎。
　　关尹子曰：圣人有言有为有思者#6，所以同乎人，未尝言未尝为未尝思者#7，所以异乎人。
　　抱一子曰：圣人终日言而未尝言，终日为而未尝为，终日思而未尝思，特人不能测识耳，何以异於人哉。
　　关尹子曰：利害心愈明，则亲不睦，贤愚心愈明，则友不交，是非心愈明，则事不成，好丑心愈明，则物不契，是以圣人浑之。
　　抱一子曰：众人昭昭而我独昏昏，众人察察而我独闷问，昭昭察察，则利害赞愚是非好丑之心愈明矣，愈明则於亲友事物愈难睦交成契矣。惟圣人以无心浑之，则利自利，害自害，贤自贤，愚自愚，是自是，非自非，好自好，丑自丑，如是，则亲无不睦，友无不交，事无不成，物无不契，圣人初何容心哉。
　　关尹子曰：世人愚拙者#8，妄援圣人之愚拙自解，殊不知圣人时愚时明，时拙时巧。
　　抱一子曰：圣人有大巧而若拙，有大智而若愚。世之愚拙者，妄援圣人以自解，则愚者愈见其愚，而拙者愈露其拙，岂能自解哉。
　　关尹子曰：以圣师圣者贤人，以贤师圣者圣人，盖以圣师圣者，徇迹而忘道，以贤师圣者，返迹而合道。
　　抱一子曰：有圣有贤之分者，迹也未尝有圣有贤之分者，道也，视圣人为圣人，岂可趺及哉，是则徇迹而忘道也。惟不知其为圣，而以贤师资之，则智齐於师，庶乎忘其迹，而得其道矣，而古人犹谓智与师齐，喊师半德，学者须负过师之智，则几矣。
　　关尹子曰：贤人趋上而不见下，众人趋下而不见上，圣人通乎上下，惟其宜之，岂曰离贤人众人，别有圣人也哉！
　　抱一子曰：中人以上可以语上，故贤人趋上，中人以下不可以语上，故众人不见上，皆偏也。圣人浑通上下，无所不趋，无所不见，在贤亦宜，在众亦宜，和光同尘，所以异於贤人远矣。
　　关尹子曰：天下之理，夫者唱，妇者随，牡者驰，牝者逐，雄者呜，雌者应，是以圣人制言行，而贤人拘之。
　　抱一子曰：圣人言满天下，无口过，行满天下，无怨恶。何则？任物理之自然，而君臣上下、父子兄弟、贵贱尊卑之间，感应贯通，出於口而行於身，譬如夫唱妇随，牡驰牝逐，雄呜雌应，莫不顺其自然之理也，圣人初何容心哉。贤人制礼法以防人心，故不得不拘之，至有言行枢机荣辱之戒，善恶千里违顺之几，故学者不得不谨言行也。
　　关尹子曰：圣人道虽虎变，事则鳌行，道虽丝葬，事则棻布。
　　抱一子曰：前云圣人龙之，如《易》之乾卦有大人飞龙之象，今云虎变，如《易》之章卦有大人虎变之象，龙则言圣人之体，变化无常，飞港莫测，虎则喻圣人之道，焕乎有文章之可观，凛乎有威风之可畏。及乎行圣人之事，则愚夫愚妇亦可行之，而步履方拙如鳌，初无甚高难行之举也，道则丝芬，事则茶布者，以言其道若浑而难理，其事则有条而不紊也。
　　关尹子曰：所谓圣人之道者，胡然孑孑尔，胡然彻彻尔，胡然唐唐一作堂堂尔，胡然臧臧一作藏藏尔，惟其能褊偶万物，而无一物能偶之，故能贵万物。
　　抱一子曰：圣人之道如太虚，孑孑然无与为偶，彻彻然无不洞贯，唐唐然充满乾坤，臧臧然不容视听，惟其能遍偶万物，而无一物能偶之，所以责於万物，《老子》曰：有物浑成，先天地生。巍巍尊高，其是之谓乎。
　　关尹子曰：云之卷舒，禽之飞翔，皆在虚空中，所以变化不穷，圣人之道则然。
　　抱一子曰：圣人之道，如云在太虚而卷舒不定，如禽在太空而飞翔无穷，使无此虚空以容之，则云禽之变化飞翔窒矣，使圣人之道，不得无方之神，无体之玄以运之，则圣人之变化穷矣。
　　文始真经官外旨卷之三竟
　　#1此句，疑当作『因人之愚而愚之』。
　　#2此句，当作『果异于吾心乎』。
　　#3以上『圣人之于众人』至『其不然乎』一段，《关尹子》和《无上妙道文始真经》皆放在下面『圣人日一至『不以此为己』一段之后。
　　#4此句，上引二校本皆作『所以为人』。
　　#5此句，上引二校本皆作『形物自着』。
　　#6此句，前引二校本皆作『圣人以有言有为有思者」。
　　#7此句，二校本皆作『以未尝言未尝为未尝思者』。
　　#8此句，《关尹子》作『世之愚拙者』。
　　文始真经言外旨卷之四
　　抱一子陈显微述
　　四符篇
　　符者，精神魂魄也，凡十七章。
　　关尹子曰：水可析可合，精无人也，火因膏因薪，神无我也，故耳蔽前后皆可闻无人，知崇无人，一奇无人，冬雕秋物无人，黑不可变无人，北寿无人，皆精。舌即齿牙成言无我，礼卑无我，二偶无我，夏因春物无我，赤可变无我，南夭无我，皆神。以精无人，故米去毂则精存，以神无我，故鬼凭物则神见。全精者忘是非，忘得失，在此者非彼，抱神者，时晦明，时强弱，在彼者非此。
　　抱一子曰：此言全精抱神之道也。精本无人，故当忘其是非，忘其得失，以全五。之精。神本无我，故当时其晦明，时其强弱，以抱吾之神。精一也，水可分可合一也，耳属肾，虽蔽之前后，皆可闻一也，水为智，智崇崇则自尊一也，冬物归根一也，黑不可变一也，北方主寿有我一也，米去毂则精存一也，一数奇独也，故皆日无人也。神二也，火因膏因薪二也，舌属心，即唇齿而能言二也，火为礼，礼卑则尊人二也，夏物荣华二也，赤色可变二也，南主夭无我二也，鬼凭物则神见二也，二数耦两也，故皆日无我也。无人，则在此者非彼，无我，则在彼者非此，知乎此，则知所以忘其是非得失，与夫时其晦明强弱之理矣。
　　关尹子曰：精神水火也，五行互生灭之，其来无首，其往无尾。则吾之精，一滴无存亡耳，吾之神，一钦无起灭耳。惟无我无人，无首无尾，所以与天地冥。
　　抱一子曰：精神水火也，自水生木，木生火，火生土，土生金，金复生水，则互生也。自火克金，金克木，木克土，土克水，水复克火，则互灭也。其来无首，其往无尾，灭已复生，生已复灭，则知精未尝有一滴存亡，神未尝有一效起灭，惟无我无人，无首无尾，与天地冥契，则精神长存矣。
　　关尹子曰：精者水，魄者金，神者火，魂者木。精主水，魄主金，金生水，故精者魄藏之。神主火，魂主木，木生火，故神者魂藏之#1。惟火之为物，能镕金而消之，能墦木而烧之，所以冥魂魄。惟精在天为寒，在地为水，在人为精。神在天为热，在地为火，在人为神。魄在天为燥，在地为金，在人为魄。魂在天为风，在地为木，在人为魂。惟以我之精，合天地万物之精，譬如万水可合为一水，以我之神，合天地万物之神，譬如万火可合为一火。以我之魄，合天地万物之魄，譬如金之为物，可合异金而镕之为一金。以我之魂，合天地万物之魂，譬如木之为物，可接异木而生之为一木。则天地万物皆吾精吾神、吾魄吾魂，何者死，何者生！
　　抱一子曰：精水一合魄金四为五，神火二合魂木三为五，精藏魄而神藏魂，是则四物虽居两处，可以一五擒之，然魂木为龙，魄金为虎，使魂藏於神，魄藏於精，则二物分於二所，终不能相制。惟火能镕金墦木，故神可以制魂魄，殊不知神寓於魂，如火附於木，而火二木三之五运於西北，制精炼魄，使四象五行俱归於土，实资神火之功也，故丹法始终全资火候者，火之功用大矣哉。至於合天地万物之水火金木，皆为吾之精神魂魄，譬如万水可合为一水，万火可合为一火，异金可镕为一金，异木可接为一木，此则山河大地，皆吾法身之妙用也，安有所谓生，安有所谓死哉！
　　关尹子曰：五行之运，因精有魂，因魂有神，因神有意，因意有魄，因魄有精，五者回环不已，所以我之伪心，流转造化几亿万岁，未有穷极。然核芽相生，不知其几万株，天地虽大，不能芽空中之核，雌卵相生，不知其几万禽，阴阳虽妙，不能卵无雄之雌。惟其来干我者，皆摄之以一息，则变物为我，无物非我，所谓五行者，孰能变之。
　　抱一子曰：精神魂魄意五者，回环相生不已，则人之伪心，轮回四生六道，经几亿万年，未有穷极。何则？有此伪心，则有此伪意，有意则有魄，有魄则有精，有精则有魂，有魂则有神，有神则又有意矣。彼空中之核与无雄之雌，胡为而不芽不卯耶？盖精不存也，物则自清而入浊，故始因精而终成魄，神则自微而入妙，故始因意而终成神。盖意土数五，而五与人俱生，故首与四肢及手足之指皆五也，使终能至神而不复生意，则遇物对境，当以一息摄之，则变物为我矣，无物非我，则五行皆为五#用，而不复有相生相灭之机，孰能变之哉，此永不轮回不受生之妙用也，学者欲知之乎。
　　关尹子曰：众人以魄摄魂者，金有余则木不足也，圣人以魂运魄者，木有余则金不足也。盖魄之藏，魂俱之，魂之游，魄因之，魂昼寓目，魄夜舍肝，寓目能见，舍肝能梦。见者魂无分别，析之者分别，析之日天地者，魂狙习也，梦者魄无分别，析之者分别，析之日彼我者，魄狙习也#2。土生金，故意生魄。神之所动，不名神名意，意之所动，不名意名魄，惟圣人知我无我，知物无物，皆因思虑计之而有。是以万物之来，我皆对之以性，而不对之以心，性者心未萌也。无心则无意矣，益无火则无土，无意则无魄矣，至皿无土则无金。一者不存，五者皆废。既能浑天地万物以为魂，斯能浑天地万物以为魄，凡造化所妙皆吾魂，凡造化所有皆吾魄，则无有一物可役我者。
　　抱一子曰：愚解前章，谓物之自精至魄，从清入浊而魄盛，则死矣，故日金有余，则木不足。若夫圣人自意生身，至於成神，则木有余而金不足，魂有余者多觉，魄有余者多梦，觉之与梦，皆能分别者，非魂魄能自析之也，皆有真性存乎其中，而狙习既久，而能生此分别识也。惟圣人知我无我，知物无物，皆因心意计之，故对境忘识无意，而对之以性，性者心未萌也，无心则无意矣，一意不存，五行皆废，斯能浑天地造化之所妙者，皆为吾魂，浑天地造化之所有者，皆为吾魄，是则万物皆为吾役，而不役於物矣。
　　关尹子曰：鬼云为魂，鬼白为魄，於文则然，鬼者，人死所变。云者风，风者木，白者气，气者金，风散故轻清，轻清者上天，金坚故重浊，重浊者入地，轻清者，魄从魂升，重浊者，魂从魄降。有以仁升者为木星佐，有以义升者为金星佐，有以礼升者为火星佐，有以智升者为水星佐，有以信升者为土星佐。有以不仁沉者木贼之，不义沉者金贼之，不礼沉者火贼之，不智沉者水贼之，不信沉者土贼之。魂魄半之，则在人问，升魂为贵，降魄为贱，灵魂为贤，厉魄为愚，轻魂为明，重魄为暗。扬魂为羽，钝魄为毛，明魂为神，幽魄为鬼。其形其居，其识其好，一本作名皆以五行契之。惟五行之数，参差不一，所以万物之多，盈天地问犹未已也。以五事归五行，以五行作五虫，可胜言哉。譬犹兆龟数曹，至诚自契，五行应之，诚苟不至，兆之数之，无一应者。圣人假物以游世，五行不得不对。
　　抱一子曰：云白今之楷字也，楷字出於秦之程邈变篆为隶而后有也，在当时字体与今不同。 字，古之云字；字，古之白字。是则 鬼为魂，鬼为魄，於古文则然， 则从虚，轻清故为风， ，古风字。则从身，重浊故为气，皖古气字。然则古人制字亦或有道焉。风属木，气属金，木主升，金主降，以五常而升者，为五星之佐，反五常而沉者，为五行所贼。《楞严》所迷升沉之报，与此同义。魂魄相半则在人闲，然常人止有三魂七魄，故魂多者为贵，为贤为明，为羽为神，魄多者为贱，为愚为暗，为毛为鬼，而其识其好皆契五行，惟五行参差不一，故胎卵湿化，有色无色，有想无想等类众生，盈天地间，生生不已也。然圣人本无我，不假於物则不能游世，如火不附木，则无所托形，然物之在世，岂能坚久哉，圣人铃以五行对之，然后生生不穷，如水火相克，却成既济，金木相克，却成夫妇，皆对法也。是道也，如兆龟数着，至诚自契，诚若不至，则五行无一应者矣。
　　关尹子曰：三者具有魂，魂者识，目者精，色者神，见之者，为魂耳口鼻心之类。在此生者，爱为精，为彼生父本，观为神，为彼生母本，爱观虽异，识生#3，彼生生本，在彼生者，一为父，故受气於父气，为水，一一为母，故受血於母血，为火，有父有母，彼生生矣。惟其爱之无识，如锁之交，观之无识，如灯之照，吾识不萌，吾生何有。
　　抱一子曰：目耳鼻口心，谓之五根，声色香味事，谓之五尘，观听嗅尝思，谓之五识。五根主於精，精有我无人之物也，五尘主於神，神无我即物而见也，五识主於魂，故曰魂识，益根尘识三者具而后有魂也。父以精爱，母以神观，爱为水，观为火，水为气，火为血，父精母血交，而识存乎中，此降本流末，生生不穷之理也。若夫爱无识，而如锁之交，观无识，而如灯之照，则吾识未尝萌，吾生何尝有哉。
　　关尹子曰：如柠叩鼓，鼓之形者，我之有也，鼓之声者，我之感也，柠已往矣，余声尚在，终亦不存而已矣。鼓之形如我之精，鼓之声如我之神，其余声者，犹之魂魄。知夫倏往倏来，则五行之气我何有哉。
　　抱一子曰：精如鼓，神如声，余声如魂魄，固矣，然则鼓不叩则不生声，精不感则不生神，叩鼓以杆，标亡，则虽有余声，终亦不存矣，感精以气，气亡，则虽有魂魄，终亦不存矣，是则五行之气倏往倏来，我本无有，而我之所有者，叩杆感气者而已矣。或问日，今欲声声不绝，鼓鼓长存，毕竟以何道感之，日请放下手中标，方向汝说。
　　关尹子曰：夫果之有核，必待水火土三者具矣，然后相生不穷，三者不具，如大旱大僚大块，皆不足以生物。精水神火意土三者本不交，惟人以根合之，故能於其中横见有事。犹如术呎，能於至无见多有事。
　　抱一子曰：世之衍呢，能於无中见多有事，如张谐作五里之雾，左慈掷梁上之杯，是道也，无出於精神意三者。合而为之，如果之有核，叉待水火土三者俱而后生，三者不交，则如大旱大潦大块，不能生物。然三者本不能自交，惟人以根合之，如男女二根交精而生形也，然天有天根，地有地根，人有人根，而造化有造化之根，人能於造化之根上以起天地之根，则能无中生有，而知变化之道矣。
　　关尹子曰：魂者木也，木根干冬水#4，而华於夏火，故人之魂藏於夜精，而见於昼神。合乎精，故所见我独，生皿精未尝有人，合乎神，故所见人同，益神未尝有我。
　　抱一子曰：此章独言木喻者，发明上章言根之旨也。益木为魂为人也，人之所以为人，以魂识昼夜隐见於精神之中而已矣，精一也，故魂识合精，则所见惟我独，神二也，故魂识合神则所见与人同，如木之根於冬，而荣於夏，即魂之藏於夜，而见於昼也，知夫木之根，则知魂之根矣，知夫魂之根，则知天地造化之根矣。
　　关尹子曰：知夫此身如梦中身，随情所见者，可以飞神作我而游太清，知夫此物如梦中物，随情所见者，可以凝精作物而驾八荒。是道也，能见精神而久生，能忘精神而超生。吸气以养精，如金生水，吸风以养神，如木生火，所以假外以延精神。漱水以养精，精之所以不穷，摩火以养神，神之所以不穷，所以假内以延精神。若夫忘精神而超生者，吾尝言之矣。
　　抱一子曰：人假精神以有生，善养精神者，能见精神而久生，《阴符经》谓，天有五贼，见之者昌是也。能忘精神而超生，《阴符经》谓，人知其神而神，不知不神之所以神是也。世有梦飞神而游太清者，亦有梦乘物而驾八荒者，此身此物，皆如梦如幻，梦而能之者，灵於神也，觉而不能者，拘於形也，惟能自见精神者，觉梦一政，可以飞神作我，可以凝精作物，是皆法之妙用也。至於吸气吸风以益金木於外，漱水摩火以养精神於内，亦皆足以延精神，斯衍之租者也#5，若夫忘精神而超生者，道也，是道也，隐然迷于此书，又在夫人自得之而已矣。
　　关尹子曰：人勤於礼者，神不外驰，可以集神，人勤于智者，精不外移，可以摄精。仁则阳而明，可以轻魂，义则阴而冥，可以御魄。
　　抱一子曰：圣人因人之常心之所固有者，立为五常，皆自然而然，非有牵强，故日常也。人能循此常而行之，至可以集神摄精、轻魂御魄，益人之五神主此五常，犹天之五星主此五事也。火星主礼，礼主升，火亦升，神属火，人勤於礼者，神不外驰，可以集神，其余如木星主仁，金星主义，水星主智，而木轻金冥水降，所以能轻魂，御魄摄精，莫不皆然。只言四者，四物具，则土在其中，四常具，则信在其中，四神具，则意在其中，四方立，则中在其中，《孟子》亦只言四端，而不及信，与此意同。
　　关尹子曰：蜕娘转丸，丸成，精思之，而有蚊白者存丸中，俄去毂而蝉，彼蜕不思，彼蚊奚白。
　　抱一子曰：此章言感化之机，能动无情之物也，圆本无情，而蜕娘转而精思之，则螟生圆中，俄去毂而化为蝉。外炉金丹生於金鼎神室之中，神室本虚器，全藉守炉之人神识不昧，昼夜精观，而神丹生於虚器之中，外丹既熟，而内丹亦就，化形而仙矣。《参同契》曰：万象凭虚生，感化各有类。感化者，亦蜕精思之意耶。
　　关尹子曰：庖人羹螂，遗一足几上，螺已羹，而遗足尚动，是生死者，一气聚散耳，不生不死，而人横计曰生死。
　　抱一子曰：人以动物为有生，今釜中之蝌已羹，而几上之遗足尚动，是则生者一气之聚，死者一气之散耳，彼非气者，何尝有聚散生死哉，人横计之耳。
　　关尹子曰：有死立者，有死坐者，有死卧者，有死病者，有死药者，等死，无甲乙之殊。若知道之士，不见生，故不见死。
　　抱一子曰：世人不知我本无生，而见坐脱立亡者，以为了达，见外死病死者，以为未了达，殊不知均一死耳，初无甲乙之殊，惟知道者，未尝有生，故不见其生，未尝有死，故不见其死。
　　关尹子曰：人之厌生死超生死者，皆是大患也，譬如化人，若有厌生死心，超生死心，止名为妖，不名为道。
　　抱一子曰：老子谓专气致柔能婴兄，今问婴儿曰：汝生乎？则不知也，汝死乎？则不知也，然则人之有厌生死心，非大息乎，有超生死心，非妖乎。
　　关尹子曰：计生死者，或曰死已有，或曰死已无，或日死已亦有亦无，或日死已不有不无，或日当幸者，或日当惧者，或曰当任者#6，或日当超者，愈变情识，驰骛不已。殊不知我之生死，如马之手，如牛之翼，本无有，复无无，譬如火水，虽犯火水，不能烧之，不能溺之。
　　抱一子曰：以马之无手，牛之无翼，以况我之未尝有生死也，以水犯水，以火犯火，以况我之入生死也。然则既日如马手牛翼之未尝有矣，又何入哉，日以未尝有生而入死，以未尝有死而入生，是则入亦无入，犯亦无犯。若夫以谓或有或无，或幸或惧，或任或超，愈变情识，而驰骛愈远矣，安足以知此哉。
　　文始真经言外旨卷之四竟
　　#1此句之后，《文始真经注》（载《道藏》维字号）尚有『惟水之为物，能藏金而息之，能滋木而荣之，所以析魂魄』一段经文缺失。
　　#2『魄狙习也』句后，上引二校本皆有一火生土，故神生意」句。
　　#3『识生』，《无上妙道文始真经》作『皆因识生』，《关尹子》作『皆同识生』。
　　#4此句，二校本皆作『木根于冬水』。
　　#5此句，疑当作『斯术之粗者也』。
　　#6此句，《关尹子》作『或日当喜者』。
　　文始真经言外旨卷之五
　　抱一子陈显微述
　　五鉴篇
　　鉴者，心也，凡二十章。
　　关尹子曰：心弊一作蔽下同吉凶者，灵鬼摄之，心弊男女者，淫鬼摄之，心弊幽忧者，沉鬼摄之，心弊逐放者，狂鬼摄之，心弊盟诅者，奇鬼摄之，心弊药饵者，物鬼摄之。如是之鬼，或以阴为身，或以幽为身，或以风为身，或以气为身，或以土偶为身，或以彩画为身，或以老畜为身，或以败器为身。彼以其精，此以其精，两精相搏，则神应之。为鬼所摄者，或解奇事，或解异事，或解瑞事，其人傲然，不曰鬼于躬，惟曰道于躬，久之，或死木，或死金，或死绳，或死井。惟圣人能神神。而不神于神，役万神而执其机，可以会之，可以散之，可以御之，日应万物，其心寂然。
　　抱一子曰：圣人能神神，而不神于神，众人神于神，而不能神神，能神神，则日应万物，其心寂然，神于神，则心蔽事物，而为鬼所摄。鬼亦神之纯阴者也，故亦无我而附物身，既认物为我身，则精存于物，物我相搏则神应之，故为鬼所摄者，或能瑞异，或知吉凶，其人傲然，自谓得道，不悟魔摄久致丧身，五行贼之，随类死物，如释教《楞严》所迷二十五魔，一同是说也。在周末之时，释教未入中国，已先述于是书矣，较之释经，理详而辞简，然则《关尹子》书岂一曲之士所能测识耶。
　　关尹子曰：无一心，五识并驰，心不可一，无虚心，五行皆具，心不可虚，无静心，万化密移，心不可静。借能一则二偶之，借能虚则实满之，借能静则动摇之。惟圣人能敛万有於一息，无有一物可役吾之明彻，散一息於万有，无有一物可问吾之云为。
　　抱一子曰：圣人之心，能敛能散，钦则会万有於一息，散则敷一息於万有，初不待一之虚之静之也。苟用功於一，则不一矣，用功於虚，则不虚矣，用功於静，则不静矣。惟其不用功於、一，不用功於虚，不用功於静，则此心未尝二，未尝实，未尝动也。虽日敛散，何尝钦散哉。如是，则日应万变，吾心寂然，无一物可役吾之明彻，无一物可问吾之云为，圣人以五鉴明心，信乎其为鉴矣。
　　关尹子曰：火千年，俄可灭，识千年，俄可去。
　　抱一子曰：火本无我，自清浊兆分而来，天下未尝有自生之火也，铃假人力钻燧击石而后生，《列子》曰：人生火是也。夫火本无体，故虽燎热千年，而俄顷可灭。惟识亦然，自胞胎赋形而来，此心未尝先具此识也，盖因根尘取受伊，习而后生，《关尹子》日物交心，生识是也，夫识本无方，虽计认千年，而俄顷可去，然则灭火易，不然难，去识易，不续难，《传》曰，得道易，守道难，信哉。
　　关尹子曰：流者舟也，所以流之者，是水非舟。运者车也，所以运之者，是牛非车。思者心也，所以思之者，是意非心。不知所以然而然，惟不知所以然而然，故其来无从，其往无在，其来无从，其往无在，故能与天地本原，不古不今。
　　抱一子曰：心火也，意土也，思亦土也，故所以思者，是意非心也，犹舟流因水，车运因牛，而心思因意也。昔人谓车不行，打车即是，打牛即是，今夫心役於思，去心即是，去意即是。三教圣人皆主张无意，而不主张无心者，旨铃有在也。学者当思念之时，推求意之所生，则不知其所以然而然，故其来无从，其往无在。如是则意未尝有意，意未尝有意，则思未尝有思，念未尝有念，而无思之思，无念之念，与天地之本原，不古不今，而长存矣，视夫断思绝念，心如土木者异矣。
　　关尹子曰：知心无物，则知物无物，知物无物，则知道无物，知道无物，故不尊卓绝之行，不惊微妙之言。
　　抱一子曰：昔人有言曰，若云他是圣，自己却成狂，芍遇卓绝之行而尊之，闻微妙之言而骇之，则徇迹而不见道矣。盖道无古今，无圣狂，无言行，前无先达，后无作者，知乎此，则何者为物，何者为心哉？
　　关尹子曰：物我交心生，两木摩火生，不可谓之在我，不可谓之在彼，不可谓之非我，不可谓之非彼，执而彼我之，则愚。
　　抱一子曰：心火也，二也，故物我交而后心生，两木摩而后火生，彼有执，以为心在我或在彼，又以执，以为火在此或在彼者，不然，则或以为非我非彼者，皆愚人也，乌足以识心哉！
　　关尹子曰：无恃尔所谓利害是非，尔所谓利害是非者，果得利害是非之乎，圣人方且不识不知，而况於尔。
　　抱一子曰：利害心愈明，则亲不睦，是非心愈明，则事不成，圣人方且不识不知，而况尔？所谓利害是非者，果得而利害是非之乎！
　　关尹子曰：夜之所梦，或长于夜，心无时，生於齐者，心之所见皆齐国也，既而之宋之楚，之晋之梁，心之所存各异，心无方。
　　抱一子曰：邓郑之梦，终身荣辱，不知历几寒暑矣，既觉，则黄粱未熟，特片时尔，心岂有定时耶？楚人之子生长楚国，引而置之庄岳之问，数年，虽日挞而求其楚不可得矣，心岂有定方耶？世有执时执方以求心者，安足以识心哉。
　　关尹子曰：善弓者，师弓不师羿，善舟者，师舟不师寡，善心者，师心不师圣。
　　抱一子曰：轮扁斯轮之妙，父不可传於子，得之心，应之手，岂可以师传哉。然则逢蒙学射於羿，尽羿之道，果尽乎？曰：使尽羿之道，则不思天下惟羿为愈己也，然学圣人者，自以为尽圣人之道者，如鼠饮河，足厌其量尔。今善弓者师弓，善舟者师舟，以喻善心者师心，可谓善喻矣，弓则有矢的步力之可师，舟则有帆拖风水之可法，至於心明则觉，昏则而已，孰从而师之哉，虽然学者於动静语默之问，向明觉昏昧处通得一线，则心之法有余师矣。
　　关尹子曰：是非好丑，成败盈虚，造物者运矣，皆因私识执之而有。於是以无遣之犹存，以非有非无遣之犹存，无日莫莫尔，无日浑浑尔，犹存，譬犹昔游再到，记忆宛然，此不可忘，不可遣善去识者，变识为智。变识为智之说，尔知之乎？曰：想如思鬼，心栗，思盗，心布，曰：识如认黍为稷，认玉为石，皆浮游罔象，无所底止。譬睹奇物，生奇物想，生奇物识，此想此识，根不在我，譬如今日，今日而已，至於来日想试＃１殊未可卜，及至来日，纷纷相识，皆绿有生。日想曰识，譬犀望月月形入角，特因识生，始有月形，而彼真月，初不在角，胸中之天地万物亦然，知此说者，外不见物，内不见情。
　　抱一子曰：天地万物，古今万事，在人胸中，如月形生於犀牛之角，彼犀不望月而想，则角无由而生月矣，月形既存于角中，则尽犀之形不可去也，以喻人之胸中万物万事，忘不得，遣不得，如昔日曾游之景，再游则忆记宛然，皆识使然也。且如今日见某物某事，至於来日所见，殊未可卜，及乎来日，纷纷想识皆绿有生，若夫来日未至，事物未有之时，此想此识根安在哉，然则今日想识，皆妄想妄识明矣。譬如无鬼思鬼，无盗思盗，本妄想也，而能生栗生怖之妄情，认黍为稷，认玉为石，本妄认也，而能生真稷真石之妄识，然则睹奇物见异事，何异夫妄情妄识耶？执而有之，即於心府，可谓不智矣，知乎此，则知变识为智之说矣，变识为智，则外不见物，内不见情。
　　关尹子曰：物生于土，终变於土，事生於意，终变於意，知夫惟意，则俄是之，俄非之，俄善之，俄恶之，意有变，心无变，意有觉，心无觉。惟一我心，则意者尘往来尔，事者钦起灭尔，吾心存大常者存＃２。
　　抱一子曰：识生於意，意生於心，善去识者，去其识之所生之母而已矣。譬如物生于土，则终变於土，识生於意，终变於意，事之是非善恶，虽以识分辨之，而莫不皆随意变也，意在是非，则识随而在是非，意在善恶，则识随而在善恶，是则子随母转也。然意虽有变，心未尝变，意虽有觉，心未尝觉，知心无变无觉，则意如尘之往来，事如效之起灭，皆不足以动吾心君，而我心惟一，盖有大常者存焉耳。
　　关尹子曰：情生於心，心生於性，情波也，心流也，性水也，来干我者，如石火顷，以性受之，则心不生，物浮浮然。
　　抱一子曰：后世言性者，皆日性生於心，以心为母，性为子，谓如五常之性，根於一心，皆未达夫真性之所以为性，三教圣人发明性真如出一口，而贤人胶之，此其所以未入圣域欤。孔子言穷理而后尽性，理者心也，与孟子言尽其心者，知其性，知其性，则知天意，同释氏言明心然后见性，故直指人心，见性成佛，与今言心生於性，皆以性为母，心为子也。而尚恐学者未明，又以水喻之日，性水也，心流也，情波也，则本末次第历然易辨矣。苟事物束干我，而以心应之，不亦劳乎，天下之事物无穷，吾心之精神有限，以有限对无穷，吾心殆矣，惟圣人以性受之，则心不生，而事物浮浮然，不能入吾之灵府矣。
　　关尹子曰：贤愚真伪，有识者，有不识者，彼虽有贤愚，彼虽有真伪，而谓之贤愚真伪者，系我之识，知夫皆识所成，故虽真者亦伪之。
　　抱一子曰：人之贤者，可慕可重，愚者，不叉慕不叉重，事物之真者，易留意而难志，事物之伪者，不甚着意而易忘，而谓彼贤愚真伪者，皆我之区识，苟知性识，则虽贤者亦愚之，虽真者亦伪之，则变识为智而易忘矣。
　　关尹子曰：心感物不生心，生情，物交心不生物，生识，物尚非真，何况於识，识尚非真，何况於情。而彼妄人，於至无中执以为有，於至变中执以为常，一情认之积为万情，万情认之积为万物，物来无穷，我心有际。故我之良心受制於情，我之本情受制於物，可使之去，可使之来，而彼去来，初不在我，造化役之，固无休息。殊不知天地虽大，能役有形，而不能役无形，阴阳虽妙，能役有气，而不能役无气。心之所之，则气从之，气之所之，则形应之，犹如太虚＃３，於一气中变成万物，而彼一气，不名太虚，我之一心能变为气为形，而我之心无气无形，知夫我之一心，无气无形，则天地阴阳不能役之。
　　抱一子曰：天地虽大，阴阳虽妙，能役有形气者，不能役无形气者，而我之一心无形无气，天地阴阳尚不能役，反受制於情，受役於物，何耶？於至无中执以为有，於至变中执以为常，因识生情，因情着物，物来无穷，造化无定，使去使来，不得自在。或者谓我之一心能变为气为形，既为气矣，既为形矣，役於五行，拘於阴阳，盛衰往来，初不在我，造化役之，安能自由哉！噫，如绘塑师幻像鬼神，自生怖畏，殊不知我之一心本同太虚，太虚於一气中变成万物，而彼一气不名太虚，昧者直以一气名为太虚，焉能逃天地阴阳之役哉。
　　关尹子曰：人之平日，目忽见非常之物者，皆精有所结而使之然，人之病日，目忽见非常之物者，皆心有所歉而使之然。苟之＃４吾心能於无中示有，则知吾心能於有中示无，但不信之，自然不神。或曰厥识既昏，孰能不信？我应之曰：如捕蛇师心不怖蛇，彼虽梦蛇，而无畏怖，故黄帝曰：道无鬼神，独往独来。
　　抱一子曰：瞪目发劳，劳久精结，故忽见非常之物，与彼病目见空中花及第二月，无以异也。又有心有所慷，忽见冤尤之形，皆无中示有也，既见矣，孰能不信？如捕蛇之师，虽梦蛇不畏者，习惯如自然也，昔有人居山习定，而山精现怪异之形，变化百种，魔挠其人，其人闭目不视，曰：汝之技俩有尽，我之不闻不见无穷，山精退不复见，此即有中示无，惟不信之，自然不神也。若夫即吾心中可作万物，而见婴儿妮女，青龙白虎等物者，皆自我作之，有无在我，与忽见非常之物者异矣，然圣人睹此，犹且见如不见，何哉？黄帝不云乎，道无鬼神，独往独来是也。
　　关尹子曰：我之思虑日变，有使之者，非我也，命也。苟知惟命，外不见我，内不见心。
　　抱一子曰：人之思虑日日不同，莫之致而致也，孰使之哉？命也，既日命矣，则由我乎？不由我乎？使我命在天，则思虑不由我，若我命在我，则何思何虑，故外不见我，内不见心。
　　关尹子曰：譬如两目，能见天地万物，暂时回光，一时不见。
　　抱一子曰：此章当连前章为一章，谓人有思虑，譬如两目能见天地万物，若能回光返照，则天地万物一时不见，是则何庸思虑哉，但世人知此机者鲜矣。
　　关尹子曰：目视雕琢者，明愈伤，耳闻交响者，聪愈伤，心思玄妙者，心愈伤。
　　抱一子曰：此章亦与上章意连，谓目不能返照而视，雕琢者明愈伤，耳不能返听而闻，交响者聪愈伤；心不能无念而思，玄妙者心愈伤。三章相续，其义始圆。
　　关尹子曰：勿以我心揆彼，当以彼心揆彼，知此说者，可以周事，可以行德，可以贯道，可以交人，一作立人可以忘我。
　　抱一子曰：若以我心揆彼，则人之识见各各不同，人我既分，叮畦斯判，安能周事哉，事且不周，况交人乎？况行德贯道乎？惟以彼心揆彼，此圣人无我之学也。如是，则何事不周，何人不交，何德不行，何道不贯哉！
　　关尹子曰：天下之理，小不制而至於大，大不制而至於不可制，故能制一情者，可以成德，能忘一情者，可以契道。
　　抱一子曰：学者但知防息於微，而不知制情於微，能制一情，则可以成德，能忘一情，则可以契道，是则德不难成，而道不难契也，特情之难制耳。一情虽微，苟不制，而叉至於大，大不制，而至於不可制，其为害岂胜言哉，天下之理，莫不皆然。
　　文始真经言外旨卷之五竟
　　＃１『想试』，二校本皆作『想识』。
　　＃２此句，二校本皆作『吾心有大常者存」。
　　＃３『犹如太虚』句下《无上妙道文始真经》尚有『于至无中变成一气」句。
　　＃４『苟之』，二校本皆作『苟知』。
　　文始真经言外旨卷之六
　　抱一子陈显微述
　　六匕篇
　　匕者，食也，食者，形也，凡十六章。
　　关尹子曰：世之人以我思异彼思二彼思异我思分人我者，殊不知梦中人亦我思异彼思，彼思异我思，孰为我，孰为人？世之人以我痛异彼痛，彼痛异我痛分人我者，殊不知梦中人，亦我痛异彼痛，彼痛异我痛，孰为我，孰为人？爪发不痛，手足不思，亦我也，岂可以思痛异之。世之人以独见者为梦，同见者为觉，殊不知精之所结，亦有一人独见於昼者，神之所合，亦有两人同梦於夜者，二者皆我精神，孰为梦，孰为觉？世之人以暂见为梦，久见为觉，殊不知暂之所见者，阴阳之气，久之所见者，亦阴阳之气，二者皆我阴阳，孰为梦，孰为觉？
　　抱一子曰：昔人有不识我而求我者，以色求之，不得，又以声求之，不得，又於臭味觉意求之，俱不得，然后知我之为我，视之不见，听之不闻，搏之不得，而横执以为我者，皆妄也，安识所谓真我哉。今夫世之人，以能思能痛者为我，以不能思不能痛者为非我，两失之矣，能思能痛者果我乎？我本无意无念，思从何来，是则妄有缘尘，於中积聚狙习为思，非我真有是思也？我本无相无体，痛从何起？是则妄有血气，於中假合触觉为痛，非我真有是痛也。然则不能思不能痛者，果非我乎？爪发不痛，手足不思，亦我也，梦中之天地万物不思，梦中之人神鸟驮不痛，亦我也，岂可以人我异之。世之人以独见暂见者为梦，以同见久见者为觉，亦两失之矣，独见暂见者果梦乎？我本无梦，盖因阴因夜因寐，与识相缘而有是梦也，我本无觉，盖因阳因昼因寤，与见相缘而有是觉也。然则同见久见者，果非梦乎，神之所合，亦有两人同梦於夜者，阴阳结习，亦有天地万物久见於梦者，岂可以觉梦异之。人与我不异，觉与梦不殊，然后知遍虚空世界，天地人物，无一物非我之真，无一物是我之已而已矣。
　　关尹子曰：好仁者，多梦松梧桃李，好义者，多梦兵刀金铁，好礼者，多梦篮篡连豆，好智者，多梦江湖川泽，好信者，多梦山岳原野，役於五行，未有不然者。然梦中或闻某事，或思某事，梦亦随变，五行不可拘。圣人御物以心，摄心以性，则心同造化，五行亦不可拘。
　　抱一子曰：世人不能逃阴阳五行者，以心有所思，而役於事物也，传日，寇莫大於阴阳，无所逃於天地之问。又日，五贼在心，施行於天。是则五贼生於阴阳，而人之所思，不着事既着物，事物不出於五行，所以为五贼所役而不能逃也。是贼也，在阳则为见，在阴则为梦，在觉为事，在梦为物，如好仁者，多梦松植之类，皆役於五行，虽役於五行，而梦中忽闻别事，忽思他事，识见变迁，则梦亦随变，五行亦不能拘。知梦中之五行不能拘，则若事若物皆可以御而役之，而不役於事物也，不役於事物，则阴阳五行乌能为寇为贼哉。圣人御事物不以思，而以心摄心，不以念而以性，此其所以心同造化，而五行不可拘欤。
　　关尹子曰：汝见蛇首人身者，牛臂鱼鳞者，鬼形禽翼者，汝勿怪，此怪不及梦，梦怪不及觉，有耳有目，有手有臂，怪尤矣。大言不能言，大智不能思。
　　抱一子曰：天不言，而日月运，四时行，天虽不言，而日月运，四时行，乃大言矣。圣人不思而得，圣人虽不思而能得，乃大智矣。今有人见夫未尝见者，如蛇首人身之类，叉以为怪矣，不思夫形寝神息之时，忽有所梦，天地人物从何而生，从何而见，世人习惯不以为怪，细推详研，吾之精神本自清明宁一，而化为是梦，岂不甚可怪哉，知梦为怪矣，今观我之形，有耳有目，有手有臂，视听动止，比之梦中所见一一有实，岂不尤可怪耶，况口之能言，心之能思，其为怪有不可胜言者矣。或日，吾道与之貌，天与之形，虽具耳目手足，反为思之不见其为有也，如是则怪可去乎？愚答曰：道甚么或者，再举前问愚日，大言不能言，大智不能思，或者怯然而退。
　　关尹子曰：有人问於我曰，尔族何氏＃１，何名何字，何衣何食，何友何仆，何琴何书，何古何今？我时默然不对一字。或人叩之不已，我不得已应之曰，尚自不见我，将何为我所。
　　抱一子曰：人有真我，虽圣智未易自见也，人惟不能自见，故或以色求我，或以声音求我，转不可得而见矣，况问我以族氏名字、衣食友仆、琴书古今哉，宜乎圣人默然不对是不对也，乃所以深对也，或者不喻圣人之意，而叩之不已，夫叩之不已者，疑乎信乎？以为信耶，彼之我，即我之彼也，彼之彼，即我之我也，彼彼不能相我，则我我不能喻彼矣。以为疑耶，则我以不我对，而不对以我对，我以对非对，则以不对对，又何疑焉。而叩之不已耶，圣人於是自其妄见而喻之，谓彼以见见我，不以不见见我，以见不见我见我之处，不以不见见我不见之所，乃应之日，尚自不见我，将何为我所，噫，是尔第二义矣。
　　关尹子曰：形可分可合，可延可隐，一夫一妇可生二子，形可分，一夫一妇二人成一子，形可合，食巨胜则寿，形可延，夜无月火，人不见我，形可隐。以一气生万物，犹弃发可换，所以分形，以一气合万物，犹破唇可补，所以合形，以神存气，以气存形，所以延形，合形於神，合神於无，所以隐形。汝欲知之乎，汝欲为之乎。
　　抱一子曰：学道有三品，上品者以神为主，中品者以气为主，下品者以形为主。以神存气，以气存形，所以延形；合形於神，合神於无，所以隐形。二者虽有缴妙之分，然皆以神为主，上品也。以一气生万物，以一气合万物，如探祖气、服元气、闭胎息、袭气母之类，皆以气为主，中品也。食巨胜则寿，无月火则隐，如服食金石草木，存意形中一处，皆以形物为主，下品也。然三者之中，至清者神，至浊者形，半清半浊者气，夫以至浊之形，犹可合可分，可延可隐，而况於气乎，而况於神乎，学者欲知之，欲为之，惟其志而已矣。
　　关尹子曰：无有一物不可见，则无一物非吾之见，无有一物不可闻，则无一物非吾之闻。五物可以养形，无一物非吾之形，五味可以养气，无一物非吾之气，是故吾之形气，天地万物。
　　抱一子曰：五物可以养形，五味可以养气，则天地之问，无一物非吾之形气也。至於无一物非吾之见，无一物非吾之闻，则闻与见果何物耶？以为形可闻见乎，则死尸胡不能闻见也，以为气可闻见乎，则吁呵胡不能闻见也，是则形气之外别有物焉，为之主张乎是。维持乎是，然则是物果安在哉？经不云乎，恍恍忽忽，其中有物，窈窈冥冥，其中有精。欲识是物，精神是也。然神无我也，即天地万物之色以见吾神，精无人也，即天地万物之声以闻吾精，是故吾之形气，天地万物，吾之精神，万物声色。
　　关尹子曰：耕夫习牛则犷，猎夫习虎则勇，渔夫习水则沉，战夫习马则健，万物可为我。我之一身，内变蛲蛔，外需虱蚤，痕则龟鱼，瘦则鼠蚁，我可为万物。
　　抱一子曰：人之形本非我，有习於物，则与物俱化，病於气，则与气俱化，昔人有绘虎入神而化为虎者，是习牛则犷之理也，昔人有息瘤，破之其中皆虱者，是则柔变蛲蛔之类也，习则与物俱化，病则与气俱化，而世人执有其身，妄认为已有者，又岂悟夫天地之委形哉。
　　关尹子曰：我之为我，如灰中金，而不若炉砂之金，破铲得金，淘砂得金，扬灰终身，无得金者。
　　抱一子曰：不知我无我，而尽智求我者，如扬灰求金，终身不可得也。知无我而不求我，则如金藏於镀砂，玉蕴於石朴，昔人以喻水中咸味、色裹胶清，毕竟是有不见其形，可谓善喻矣。
　　关尹子曰：一蜂至微，亦能游观乎天地，一虾至微，亦能放肆乎大海。
　　抱一子曰：蠢动含灵皆具是心，皆具是道，昔人谓焦冥虫向蚊虫眉睫上建立世界，盖以形观之，则有巨细之分，以心论之，则无小大之辨，故一蜂可游观天地，一虾可放肆大海，岂可以其形微而轻贱之哉。
　　关尹子曰：土偶之成也，有贵有贱，有士有女，其质土其壤土者人哉。
　　抱一子曰：人之遇人，有男女贵贱之相，而起爱恶尊卑之念者，分别於识，而不照於智也。今遇土偶之人，亦有男女贵贱之相，而不起爱恶尊卑之念者，知其质为土，而有伪之之智也。故前章有言曰：知夫皆识所成，故虽真者亦伪之，此变识为智之妙用也。
　　关尹子曰：目自观，目无色，耳自听，耳无声，舌自尝，舌无味，心自揆，心无物，众人逐於外，贤人执於内，圣人皆伪之。
　　抱一子曰：目逐於色，耳逐於声，舌逐於味，心逐於物者，众人也，目内视自观，耳返聪自听，舌收津自尝，心摄念自揆者，贤人也。逐於外者固非，执於内者亦妄，先达有诗云：虽然放下外尘劳，内又萦心两何异。是以圣人皆伪之。
　　关尹子曰：我身五行之气，而五行之气，其性一物，借如一所，可以取火，可以取水，可以生木，可以凝金，可以变土，其性含摄，元无差殊。故羽虫盛者，毛虫不育，毛虫盛者，鳞虫不育，知五行互用者，可以忘我＃２
　　抱一子曰：天地之问，乌兽虫鱼莫不皆具五行之性，比之人则有偏盛之禀耳，偏於火者为羽，偏．於金者为毛，偏於水者为鳞，朱雀在南，白虎在西之类是也。偏盛於此，则不育於彼，是知人与万物各具五行，而五行之气轮环互用，回视我身，皆五行之气假合而成，而昧者执有此身，岂不惑哉！知此说者，可以忘我。
　　关尹子曰：心忆者犹忘饥，心忿者犹忘寒，心养者犹忘病，心激者犹忘痛。苟吸气以养其和，孰能饥之？存神以滋其暖，孰能寒之？养五藏以五行，则无伤也，孰能病之？归五藏於五行，则无知也，孰能痛之？
　　抱一子曰：人之饥寒病痛，皆出於妄心，若夫心忆犹能忘饥之类，是则以妄止妄之说也。苟知夫我之妄心皆出於五行，而以五行胜之，则妄心可以消释矣。故吸气以养和，则可以忘饥，存神以滋暖，可以忘寒，是则以金实土，以火胜水之卫也，养五藏以五行可以愈病，是则生克补泻之法也，归五藏於五行可以忘痛，是则形气无我之道也。若夫不吸气而饱，不存神而暖，不养五藏以愈病，不归五行以忘痛，非天下至精至通之士，其执能与於此。
　　关尹子曰：人无以无知无为者为无我，虽有知有为，不害其为无我，譬如火也，躁动不停，未尝有我。
　　抱一子曰：此篇逐章言形食，而论无我之说详矣。圣人又虑学者执无我如木石，故於卒章重发明无我之妙用以为譬，如火也，虽躁动不停，未尝有我，若人达此妙用，虽终日言行施为，不害其为无，噫，《庄子》所谓深知无心者矣。
　　文始真经官外旨卷之六竟
　　＃１此句，《关尹子》作『尔何族何氏』。
　　＃２此段之下，锯二校本，尚缺下面二段经文：『枯龟无我，能见大知，磁石无我，能见大力，锺鼓无我，能见大音，舟车无我，能见远行。故我一身虽有智有力，有行有音，未尝有我。』『域射影能毙我，知夫无知者亦我，则普天之下，我无不在。』
　　文始真经言外旨卷之七
　　抱一子陈显微述
　　七釜篇
　　釜者，化也，凡十三章。
　　关尹子曰：道本至无，以事归道者，得之一息，事本至有，以道运事者，周之百为。得道之尊者，可以辅世，得道之独者，可以立我。知道非时之所能拘者，能以一日为·百年，能以百年为一日。知道非方之所能碍者，能以一里为百里，能以百里为一里。知道无气，能运有气者，可以召风雨。知道无形，能变有形者，可以易乌兽。得道之清者，物莫能累，身轻矣，可以骑凤鹤。得道之浑者，物莫能溺，身冥矣，可以席蛟鲸。有即无，无即有，知此道者，可以制鬼神。实即虚，虚即实，知此道者，可以入金石。上即下，下即上，知此道者，可以侍星辰。古即今，今即古，知此道者，可以卜龟筮。人即我，我即人，知此道者，可以窥他人之肺肝。物即我，我即物，知此道者，可以成腹中之龙虎。知象由心变，以此观心，可以成女婴。知气由心生，以此吸神，可以成炉冷。以此胜物，虎豹可伏，以此同物，水火可入。惟有道之士能为之，亦能能之而不为之。
　　抱一子曰：《易》曰：知变化之道者，其知神之所为乎。《孟子》曰：圣而不可知之谓神。今天下之学者，去圣逾远，望道而未之见，觊其庶几圣人者，绝代无闻焉，而况不可知之神。故言神者，例以孔子不语怪力乱神绝之，故知道之士绝口不言，至於生死之说，亦秘而不传矣。且孔子果不言神乎？果不言生死乎？如日知死生之说。如曰阴阳不测之谓神。鼓之舞之以尽神。皆孔子之言也。今圣人於七釜一篇备言变化之道，益釜者，资水火以变物之器也。后世学者观之，不惊其言者鲜矣。或者指为异端伪书宜哉，《庄子》有言曰：瞽者无以与乎文章之观，聋者无以与乎锺鼓之声，岂唯形骸有聋瞽哉。夫知亦有之其是之谓欤，《易》不云乎，天下之动真夫一者也，即以事归道者，得之一息之理也，以道运事者，周之百为，即能成天下之务一政而百虑也。得道之尊独者，可以辅世立我，即辅相天地之宜，圣人之大宝日位也，道非时之所能拘，非方之所能碍，即通乎昼夜之道，而知不疾而速，不行而至之谓也。可以召风雨侍星辰，则风以散之，雨以润之，可谓佑神之谓也。可以易乌兽，骑凤鹤，席蛟鲸，制鬼神，则精气为物，游魂为变，知鬼神之情状之谓也。可以入金石，即兑为金，艮为石，山泽通气，然后能变化成万物之谓也。可以卜龟筮，即卜筮尚占贾命如响之谓也。学者能知乾坤一阖一辟谓之变，则知坎离交遇，水火相射，山泽通气，雷风相薄之机，然后知我之震兑，即他人之肺肝，能入震兑之神，则可以窥他人之肺肝矣。我之魂魄即龙虎之精英，能凝魂魄之气，则可以化腹中之龙虎矣。坎之中有婴儿，离之中有妮女，能取坎中之实，以点离中之虚，则女婴相见，各现其形。是道也，因运神火照入坎中，驱逐阴中之阳飞腾，而上至神火本位，遇阳中之阴，擒制交结，如金乌摄兔，磁石吸针，二气纽结而生变化，或现女婴之像，或呈龙虎之形，变化万端，飞走不定，往来腾跃，不出鼎炉，当是时，则当鼓动巽风，助吾离火猛烹极煅，炼成真丹，凝成至宝道也。其中有观心吸神二用，皆助火候之力者。释氏之观法观心，似是而非，方士之服气咽津，弃本逐末，安识运神火以观真心，鼓巽风以吸真神之妙用哉。丹成之后，自然可以伏虎豹，可以入水火，是皆性命之秘，问有形於《易》书者。《易》不云乎，非天下至神至精至变至通，其孰能与於此。苟非其人，道不虚行，故日惟有道之士能为之，圣人欲显诸仁、藏诸用，以尽内圣外王之道，故日亦能能之而不为之。
　　关尹子曰：人之力，有可以夺天地造化者，如冬起雷，夏造冰，死尸能行，枯木能华，豆中摄鬼，杯中钓鱼，画门可开，土鬼可语，皆纯气所为，故能化万物。今之情情不停，亦气所为，而气之为物，有合有散，我之所以行气者，本未尝合，亦未尝散。有合者生，有散者死，彼未尝合未尝散者，无生无死，客有去来，邮常自若。
　　抱一子曰：列子问，至人潜行不窒，蹈火不热，行乎万物之上而不栗，何以至此？关尹答曰：是纯气之守也，非智巧果敢之列。夫人拘於形，则不能变化，若夫炼形为气，使形尽化气，则聚成形，而散为气矣，故能化万物。今观云之变化，则知气之变化也。且蜃之为物，不灵於人，而犹积气之久，可以化楼阁人物以为海市，至於鹰化为鸠，豹变为虎，蜕化为蝉，鱼化为龙，乌兽虫鱼尚能夺天地之造化，人反不若。何耶？以六欲七情内贼其天真，五行六尘外铄其神气，虽问有知道者，能制精葆神，炼形化气，而作辍不常，十寒一曝，求其纯乎化气，虽亿兆人中而求一人不可得矣。是道也，贤愚贵贱皆可为之，其道不远，今之情情不停，皆此物也，盖有非此物者存乎其中，学者知乎此，则知吾之所以行气者，知所以行气，则知所以炼气，知所以炼气，则知所以化气成醇矣。是宝也，不随气合，不随气散，不逐形生，不逐形死，故日客有去来，邮常自若。
　　关尹子曰：有诵呎者，有事神者，有墨字者，有变指者，皆可以役神御气，变化万物。惟不诚之人，难以自信，而易於信物，故假此为之，苟知为诚，有不待彼而然者。
　　抱一子曰：诚者，可以动天地，感鬼神，故或诵呢事神，或墨字变指，皆可役神御气，变化万物。不诚之人不自信其虚，而易於信外物，故圣人假此变化，以启其信心，使其苟知其为诚，则不待彼为之，而自能为之矣。
　　关尹子曰：人一呼一吸，日行四十万里，化可谓速矣，惟圣人不存不变。
　　抱一子曰：天地之大，不可以程度计，今云一呼一吸，日行四十万里，则人一昼一夜几一万三千五百息，日行五十四亿里，为一周天。昔人以表影长短验日之行度远近，亦以世之寻文为准，既可以寻文计，则可以步里计矣。愚妄以谓日行四十万里，岂得无奇，是盖总其大数耳，若果有奇，则恐满五千五亿里之数，则与《易》之天地之数五十有五合矣。日月五星离合顺逆，，圣人皆能测而为历，而昧者莫不见，莫能知也，故《阴符经》曰：天下莫不见，莫能知者是也。夫速莫速於大化，昔人谓揭天地以趋新，负山岳以拾故，造化无斯须不移也，万物无暂忽不变也。山川日更矣，而世人以为如昨，时世日新矣，而世人以为如故，今交一臂而失之者，皆在冥中去矣，故向者之我，非复今我，今日之我，非复故吾矣，是则我与今俱往矣。而昧者不知，横谓今日所遇可系而存，安知一息之顷，而大化已行四十万里哉。惟圣人不逆化而存，亦不顺化而变，故日不存不变。亿者，谓万万为亿
　　关尹子曰：青鸾子千岁而千岁化，桃子五仕而心五化，圣人宾事去物，岂不欲建立於世哉，有形数者，惧化之不可知也。
　　抱一子曰：有形有数者叉化，在圣人不欲苟免也，何则？既谓之形，铃有数焉，非我所有也，天地之委蜕也，天地且不能停化，而形岂能违化哉。虽然，圣人假众物以游世，对五行以寓形，应万事不敢为天下先，故不为主而为宾也，御万物而不为万物所役，故立於独而无待也。为宾则如寄，谓来去自如耳，无待则无耦，谓存亡不二耳，如是，则若形若数，岂能拘哉。而圣人犹不欲久立於世者，示此形躯为吾大息，惧化之不可知也。青鸾子，古之得道之士也，住世千岁而千岁化，即此意也。若夫桃子五仕而心五化者，如孔子行年六十而六十化，曾子再仕而心再化，意同。
　　关尹子曰：万物变迁，虽互隐见，气一而已，惟圣人知一而不化。
　　抱一子曰：此章意连上章，谓有形之物，虽互隐见，而一气在天地问未尝化也，一气犹且不化，况吾之非气者哉！何谓非气？气之所自生者，前篇已详迷之矣。圣人此章明吾之灵真，若寓於形，则虽千年亦化，寓於气，则一而不化也。
　　关尹子曰：爪之生，发之长，荣卫之行，无项刻止，众人能见之于着，不能见之於微＃１，圣人任化，所以无化。
　　抱一子曰：众人徒见天地夕月化行之速，此着而易见者也，而不知吾之荣卫，昼夜之问行阴二十五度，行阳二十五度，凡一万三十五百息，豚络之循环运转，无顷刻止。故爪之生，发之长，无暂忽停。此微而难见者也，孰能逃之哉。惟圣人不存不变，任彼自化，所以无化。
　　关尹子曰：室中有常见闻矣，既而之门之邻＃２，之里之党，既而之郊之山之川，见闻各异，好恶随之，和竞从之，得失成之，是以圣人动止有戒。
　　抱一子曰：圣人之闻见，未尝异於众人，众人之闻见，随处变异而生好恶和竞得夫＃３之心，使圣人异於众人，而随处不生好恶和竞得失之心，则有心矣，有我矣，此贤人不动心之学，望圣人而未至者也。若夫圣人则出门同人，随人好恶，从人和竞，成人得失，如老子之人号亦号，人笑亦笑，孔子之耳顺纵心，列子从师三年，心不敢念是非，口不敢言利害，从师五年，心更念是非，口更言利害，此皆圣人不异众人，众人不异圣人之说也，何尝以闻见自异哉。圣人之所馑者，不妄出户庭而无咎，不妄同人于莽而弗克攻，不妄同人于郊而志未得，危邦不入，乱邦不居，特以动止为戒而已矣。
　　关尹子曰：譬如大海，能变化亿万蛟鱼，水一而已。我之与物，蓊然蔚然，在大化中，性一而已。知夫性一者，无人无我，无死无生。
　　抱一子曰：昔人有言曰：鱼龙不知水为命，犹人在空中不识空，我之与物，林然在大化之中，性一而已，犹蛟鱼生於大海之中，水一而已，知大海为一水，则蛟鱼相忘矣，知太虚惟一性，则人我相忘矣，何者为死；何者为生。
　　关尹子曰：天下之理，是或化为非，非或化为是，恩或化为条，条或化为恩，是以圣人居常虑变。
　　抱一子曰：天下无有不变之事，亦无有不变之理，圣狂之相去，奚啻天渊，生死之不齐，奚啻冰炭，而圣罔念则化作狂，狂克念则化作圣，而生极则化为杀，杀极则化为生，而况是非恩伟之问，疑似反复，岂不易变哉。昧者执其自是，如山之不可移，恃其有恩，如海之流不竭，未几是化为非，恩化为伟，而前日自是之我山，俄化而为众非之海，恃恩之人海，一俄化而为积怨之山，如高岸为谷，深谷为陵，不期变而变也。吁，可畏哉！惟圣人不执是，不辨非，不恃恩，不念伟，平我山，夷人海，居天下之常，虑事物之变，未尝先人，而尝随人，其要无咎而已矣。
　　关尹子曰：人之少也，当佩乎父兄之教，人之壮也，当达乎朋友之箴，人之老也，当警乎少壮之说，万化虽移，不能厄我。
　　抱一子曰：人之处世，未免有立身行写飞励事接物之为，苟有我而自用，则一动之顷，吉凶悔吝随之，惟有一吉之利，而凶悔吝三者厄我矣。惟圣人拾己从人，当少时即佩父母之教，及其壮也，达乎朋友之箴，至於老也，警其少壮之说，是则自少至老，未尝有我，万化虽移，安能厄我哉。
　　关尹子曰：天下之理，轻者易化，重者难化，譬如风云，须臾变灭，金玉之性，历久不渝。人之轻明者，能与造化俱化而不留，殆有未尝化者存。
　　抱一子曰：轻者人之魂也，明者人之神也，魂为木，所以轻也，神为火，所以明也。日出於卯而魂旺，日中於午而神旺，日哺於申而魂绝，日没於亥而神绝，是则一日之问，而吾之魂神与造化俱化而不留矣。惟精与魄重而且暗，可以历久，故能胎魂胎神，至於来日，轻明魂神，复自精魄因明因寤而复生复旺矣，是则轻而明者，假重而暗者为之母也，使魂神绝於申亥之问，而精魄坏而不存，则来日之魂神无自而生矣。知道之士知乎此，故炼精炼魄为金为玉，使历久不渝，则吾之魂神，可以永久乘负，得其所托而生长矣。《参同契》曰：吉人相乘负，安稳可长生。是则炼精魄为金玉，则吾身为大吉之身，而乘负吾之魂神矣。所以太乙火符修炼金丹只念二物者，炼精与魄也，并土为三物耳。《参同契》谓其三遂不入，火二与之俱者，木三之魂，与火二之神，不须锻炼，不入炉鼎，而在炉鼎之外，周天运火者，乃神与魂也，魂三神二合之成五，所以能周天运火而不昧。精水之一与魄金之四，亦合之成五，所以能化金液以成丹，如是四物俱能成五者，实假中官土五以成变化。张悟真谓只绿彼此怀真土，遂使金丹有返还者此也。又曰：束三南二同成五，北一西方四共之，戊己自居本生位，三家相见结婴儿。知此理，然后知吾身，殆有未尝化者存。
　　关尹子曰：二幼相好，及其壮也，相遇则不相识，二壮相好，及其老也，相遇则不相识，如雀蛤鹰鸠之化，无昔无今。
　　抱一子曰：人之形体，亦天地间一物耳，无倾刻不与造物俱化者也。幼时颜貌，至壮则异，壮时颜貌，至老则殊。如雀蛤鹰鸠，随四时阴阳之气变化形体，不得自如也，安有今昔之同哉。然则吾之形容，与今俱往矣，与物俱化矣，可不觉乎。
　　文始真经官外旨卷之七竟
　　＃１此句之彼，锯二校本，尚缺二句经文：『贤人见之於彻，而不能任化』。
　　＃２锯二校本，此处脱一『邻」字，照补。
　　＃３『得夫』，疑为『得失』之误。
　　文始真经言外旨卷之八
　　抱一子陈显微述
　　八筹篇
　　筹者，物也，凡六章。
　　关尹子曰：古之善搽曹灼龟者，能於今中示古，古中示今，高中示下，下中示高，小中示大，大中示小，一中示多，多中示一，人中示物，物中示人，我中示彼，彼中示我。是道也，其来无今，其往无古，其高无盖，其低无载，其大无外，其小无内＃１，其外无物，其内无人，其近无我，其远无彼。不可析，不可合，不可喻，不可思，惟其混沦，所以为道。
　　抱一子曰：《易》曰，探绩索隐，钩深致远，成天下之直画者，莫大乎着毫。如是则着‘之与毫可以喻道矣。是物也，本桔茎朽骨耳，灵从何来？圣从何起？今焉能於今中卜古，古中卜今？是则其来无今，其往无古，而彰往察来也。能於高中示下，下中示高，是则其高无盖，其低无载，而上下无常也。能小中示大，大中示小，是则其大无外，其小无内，而齐小大也。能一中示多，多中示一，是则错综其数，而一政百虑也。能人中示物，物中示人，是则其外无物，其内无人，而无有远近幽深，遂知来物也。能我中示彼，彼中示我，是则其近无我，其远无彼，而以言乎远，则不御以言乎迩，则静而正也。然则桔茎朽骨，何其神哉，是神也，存乎桔茎朽骨之中，而不可析，不可合，不可喻，不可思，知妙道之存乎人之血肉形体之中，而不可析合不可喻思也。《易》不云乎，着之德圆而神，惟其混沦所以为道。
　　关尹子日：水港，故蕴为五精，火飞，故达为五臭，木茂，故华为五色，金坚，故实为五声，土和，故滋为五味，其常五，其变不可计，其物五，其杂不可计。然则万物在天地问，不可执谓之万，不可执谓之五，不可执谓之一，不可执谓之非万，不可执谓之非五，不可执谓之非一。或合之，或离之，以此必形，以此必数，以此必气，徒自劳耳，物不知我，我不知物。
　　抱一子曰：五行之在天地间，其常五，其变不可胜计，其物五，其杂不可胜计，总其纲领，则水蕴为五精，火达为五臭，木华为五色，金实为五声，土滋为五味，然万物在天地闲不可胜计，皆自五行错杂而生。或合之，或离之，不可执谓之五，不可执谓之万，不可执谓之一，又不可执谓之非五、非万、非一，若分别某物铃某数铃某气，徒自劳耳，故日物不知我，我不知物。
　　关尹子曰：即吾心中可作万物，盖心有所之，则爱从之，爱从之，则精从之。盖心有所结，先凝为水，心慕物涎出，心悲物泪出，心愧物汗出。无暂而不久，无久而不变，水生木，木生火，火生土，土生金，金生水，相攻相克，不可胜数。婴儿药女，宝楼绛宫，青蛟白虎，宝鼎洪炉，皆此物，有非此物存者。
　　抱一子曰：《阴符经》曰：天有五贼，见之者昌，五贼在心，施行於天，宇宙在乎手，万化生乎身。然则五行之妙用，灵哉神哉，人息不知其机耳，知其机而制之，则五贼皆为吾用，而婴儿药女，宝楼绛官，青绞白虎，宝鼎洪炉，皆见其形而不能隐，故日见之者昌。见之者，见吾身之精神魂魄，凝於神水、结而成象，现於黄庭之中也。是物也，犹在肾感爱而为精，在目感悲而为泪，在鼻感风为涕，在身愧物为汗，一同是皆出於心有所之，而神水随应也。如幼年所见景物，至壮至老，犹能梦见，终身不忘者，印入於心，凝结神水，无暂而不久，无久而不变也。但心有所之，与心无所之不同耳，若夫擒制五贼，锻炼五行，惟一心不动，神水自凝，然后五贼见形，千变万化矣。是道也，虽皆此五行之物所化而成，然自有非此五行之物者存乎其中，而为之主宰耳。
　　关尹子曰：乌兽俄哟哟，俄旬旬，俄逃逃，草木俄茁茁，俄亭亭，俄萧萧，天地不能留，圣人不能系，有运者存焉耳。有之在彼，无之在此，鼓不柠则不呜，偶之在彼，奇之在此，柠不手则不系＃２。
　　抱一子曰：圣人观化，所以无化化之运於形气之闲也，天地不能留，圣哲不能系。夫乌兽哟哟而呜，旬旬而来，逃逃而去，与夫草木茁茁而芽二亭亭而茂，萧萧而桔，皆俄然尔，化可谓速矣。然圣人所以无化者，如鼓不杆则不呜，有在彼无在我也，杆不手则不击，偶在彼奇在我也。前篇日手不触刃，刃不伤人，与此同旨。
　　关尹子曰：均一物也，众人惑其名，见物不见道；贤人析其理，见道不见物，圣人合其天，不见道，不见物，一道皆道。不执之即道，执之即物。
　　抱一子曰：万物盈天地问，各具一名，各具一理，见其名而不见其道者，为物所格，众人也；析其理而不见其物者，能格於物，贤人也；圣人则不然，不见所谓道，不见所谓物，合其天而已矣。若夫指一物谓之道，则物物皆道也，惟不执之谓之道，则即道也，若执之以为道，即物矣。
　　关尹子曰：知物之伪者，不必去物，譬如见土牛木马，虽情存牛马之名，而心忘牛马之实。
　　抱一子曰；物之真伪生於识，圣人遇物真者亦伪之。去识也，真者且伪之，则举天下之物皆伪矣，知天下之物皆伪，则何铃去物哉，如见土木偶形，虽有某物之名，而心忘某物之实。学道之士，当对景之时能如是乎！
　　文始真经官外旨卷之八竟
　　＃１此句之下，《无上妙道文始真经》尚有二句：『其本无一，其末无多』。
　　＃２锯二校本，『不系』当为『不击』。
　　文始真经言外旨卷之九
　　抱一子陈显微述
　　九药篇
　　药者，杂治也。凡三十一章。
　　关尹子曰：勿轻小事，小隙沉舟，勿轻小物，小虫毒身，勿轻小人，小人贼国。能周小事，然后能成大事，能积小物，然后能成大物，能善小人，然后能契大人。天既无可必者人，人又无能必者事，惟去事离人，则我在我，惟可即可，未有当繁简可，当戒忍可，当勤惰可。勤惰，一作动静。
　　抱一子曰：此一篇皆药石之言，所以谓之杂治也。盖人之处世，未能去事离人，则应事接物之际，一动一止，有吉凶悔吝存焉，圣人欲人避凶就吉，免悔吝之虞，故垂药石之训，使人服膺而对治之，非大圣大智，其孰能如是哉。且夫天既无可叉者人，人又无能叉者事，其敢轻小人轻小物轻小事哉！孔子曰：人心险於山川，难於知天。天犹有春秋冬夏旦暮之期，人者厚貌深情，其就义若渴者，其去义若热，岂可测哉！．世之轻小人易小物忽小事，而至於败国亡家丧身失命者多矣，故圣人谓能善小人，然后能契大人，能积小物，然后能成大物，能周小事，然后能成大事，无非自小以至大，自微以至着，而不敢以其小人小物小事而轻忽之也。圣人之待小者且加之馑，况其大者乎！．天下之理，未有当繁之事以简能了者，亦未有当戒之事可以强忍为之者，亦未有当勤之事可以慵惰成之者，故圣人於世惟可则可，惟不可则不可，故於事无可无不可，初何固铃哉！．是知圣人虽日应事物，而不着事不着物，而我在我矣。
　　关尹子曰：智之极者，知智果不足以周物，故愚，辩之极者，知辩果不足以喻物，故讷，勇之极者，知勇果不足以胜物，故怯。
　　抱一子曰：天下之理，争之则不足，逊之则不余，圣人之大智若愚，大辫若讷，大勇若怯者，岂姑为是伪行哉。盖知夫智果不足以周物，故愚，辩果不足以喻物，故讷，勇果不足以胜物，故怯耳。、传日，其愚不可及，则智不如愚。十信九中不如一默，则辫不知讷，柔能制刚，弱能胜强，则勇不如怯。
　　关尹子曰：天地万物，无有一物是吾之物，物非我，物不得不应，我非我，我不得不养。虽应物，未尝有物，虽养我，未尝有我。勿曰外物然后外我，勿曰外形然后外心，道一而已，不可序进。
　　抱一子曰：善应物者无物，善养我者无我，有物则不能应物，有我则不能养我，何则？物非我物，我非我我，才外物便是外我，才外我便是外心。若作内观其心，外观其形，远观其物，则分心、我、物为三，未免序进也。道一而已，直下便见，不劳分别，一空总空，何叉序进哉。
　　关尹子曰：谛毫末者，不见天地之大，审小音者，不闻雷霆之声。见大者亦不见小，见迩者亦不见远，闻大者亦不闻小，闻迩者亦不闻远。圣人无所见，故能无不见，无所闻，故能无不闻。
　　抱一子曰：人有所见，则有所不见，有所闻，则有所不闻，非神有所限，而精有所量也，用吾精神不得其道耳。殊不知几天地万物之妙者，皆吾之神，凡天地万物之有者，皆吾之精，夫如是，则圣人无所见乃能无所不见，无所闻乃能无所不闻，学者知之乎。
　　关尹子曰：目之所见，不知其几何，或爱金，或爱玉，是执一色为目也，耳之所闻，不知其几何，或爱锺，或爱鼓者＃１，是执一声为耳也，惟圣人不慕之，不拒之，不处之。
　　抱一子曰：是章又释前章之旨，圣人虑学者不知无所见无所闻为大也，姑以所见所闻喻之。如目之所见，不知其几何色，而视其物者，执某色以拘其见，耳之所闻，不知其几何声，而听某响者，执其声以拘其闻。惟圣人则不慕彼之声色，亦不拒彼之形响，惟不处吾之见闻，则吾之见闻大矣。
　　关尹子曰：善今者可以行古，善末者可以立本。
　　抱一子曰：学者欲行古道，叉善今俗，欲反本源，须知末务，苟生於今之世，而违今之俗，则害生矣，只知有本源，而不知有末务，则难立矣。故圣人和光同尘以善今，泛应曲当以善末者，乃所以为行古道，立本源之地也欤。
　　关尹子曰：狡胜贼能捕贼，勇胜虎能捕虎，能克己乃能成己，能胜物乃能利物，能忘道乃能有道。
　　抱一子曰：贼以校胜，虎以勇胜，固矣，然则己以何克哉？己者，我身也，克者，能胜也。知我身本何物，则知所以克之之道矣。学者当观我本无己，因七情六欲绿合而生，欲克我身，先克情欲，前章不云乎，能制一情者，可以成德，能忘一情者，可以契道，此圣人成己之学也。既能成己矣，然后能利物，苟有一物存乎吾前，则为物胜矣，焉能利物哉？既能成己，又能利物，可以造道矣，然则道可忘乎，道未能忘，焉能有道。
　　关尹子曰：函坚则物必毁之，刚则折矣＃２，刀利则物必摧之，锐则挫矣＃３，威凤以难见为神，是以圣人以深为根，走麝以遗香不捕，是以圣人以约为纪。
　　抱一子曰：坚则毁矣，锐则挫矣，以深为根，以约为纪，皆《老子》之言也。《关尹子》复以函刀凤麝以发明老子之旨，使学者尽守柔取虚，韬光无藏之理，以曲全免咎而已，岂非药石之言乎。
　　关尹子曰：瓶有二窍，水实之，倒泻闭一，则水不下，盖不升则不降，井虽千仞，汲之水上，盖不降则不升，是以圣人不先物。
　　抱一子曰：圣人不敢为天下先者，乃所以为天地万物之先也，何则？天下之理，不升则不降，不后则不先，不下则不高，故《老子》为天下溪，为天下谷，皆此意也。以管取水，按上窍则水下留，以瓶吸水中置火，则水逆上，皆不升则不降之理，与闭窍汲井同一理。然则可升可降者水也，所以闭之汲之火之按之者人也，人之所以能使水之升降留逆者气也，虽然天道好还，持而盈之不如其已，况敢先物乎，是尤圣人所大戒也。
　　关尹子曰：人之有失，虽己受害於已失之后，久之，窃议於未失之前，惟其不恃己聪明，而兼人之聪明，自然无我，而兼天下之我，终身行之，可以不失。
　　抱一子曰：使睿智聪明如虞舜，犹不自恃其聪明，而拾己从人，况余人乎！殊不知不恃己聪明，而兼人之聪明易，而能察人之情伪，而择其为交际难，噫，知人知言之说，尧舜其犹病诸！
　　关尹子曰：古今之俗不同，东西南北之俗又不同，至於一家一身之善又不同，吾岂执一豫格后世哉。惟随时同俗，先机后事，捐忿塞欲，简物恕人，权其轻重而为之，自然合神不测，契道无方。
　　抱一子曰：随时同俗，先机后事，捐忿塞欲，简物恕人，是数者，与孔子《翼易·随时》同。人知几成务，惩忿窒欲，易简恕忠之言略同。而学者不知，谓道家之学独尚无为，是则将谓圣人执一豫格后世，圣人何心哉。古今四方，一家一身俗尚虽各不同，而圣人权其轻重而为之制，可从先进则先进，可拜下则拜下，惟其无可无不可，所以合神不测，契道无方也。孔子不云乎，窃比於我老彭，然则孔老之道，其可以异观哉。
　　关尹子曰：有道交者，有德交者，有事交者。道交者，父子也，出於是非贤愚之外者＃４，故久；德交＃５，则有贤愚是非矣＃６，故或合或离；事交者，合则离。
　　抱一子曰：子华子与孔子相遇於途，倾盖终日，欢如平生，孔子顾弟子取束帛以赠先生，而子路疑之，盖子华子者，老子之弟子程本也，孔子一见，倾盖如故，此道交也。二子邂逅相遇，目击道存，岂若世俗之德交利交有，贤愚是非利害之分哉，宜乎子路之不识也。噫，安得如程子华、孔仲尼邂逅倾盖，相忘於形骸之外哉。
　　关尹子曰：勿以拙陋曰道之质，当乐敏捷，勿以愚暗曰道之晦，当乐轻明，勿以傲易日道之高，当乐和同，勿以汗漫日道之广，当乐要急，勿以幽忧日道之寂，当乐悦豫，古人之言学之多弊，不可不救。
　　抱一子曰：古人之言教，不止一端，在当时有禽滑厘、宋鉼、尹文、彭蒙、田鉼、慎到、墨翟诸家之学，今其言不传，至盂子之时，止有杨墨二家之言，则知禽宋尹彭田慎之言，至关尹仲尼之时，已拒绝之矣。敏捷者，如今之禅学问答，所以尚口捷给也。轻明者，如今之腾身踊跃习观之类也。和同者，如西域教之六韦和合也，要急者，如今之参一句话头，以求顿悟也。悦豫者，如今之放逸旷达，逍遥自在也。是数者，虽非当时古人之教，而其事大率相类，学之多弊，亦不可不救也。
　　关尹子曰：不可非世是己，不可卑人尊己，不可以轻忽道己，不可以讪谤德己，不可以鄙猥才己。
　　抱一子曰：非世者，世亦非之，祸也；卑人者，人亦卑之，辱也；遇轻忽而能忍，自以为己有道，浅也；遇讪谤而不辫，自以为己有德，骄也；至於逢鄙猥之人，自以为己有才，缪也。是五者皆学者之病也，宜自药之。
　　关尹子曰：困天下之智者，不在智而在愚，穷天下之辩者，不在辩而在讷＃７。
　　抱一子曰：人之多智多辫者，病也，人之能愚能讷者，药也，智不能困天下之智，辫不能穷天下之辫，以智攻智，以辫敌辫，如以火止火，以水止水耳，奚益哉！昔南唐选博学辫给之使使本朝，我太祖选不识字至愚至讷武夫对之，使辫博之使拔无所施，即此道也。
　　关尹子曰：天不能冬莲春菊，是以圣人不违时，地不能洛橘汶貉，是以圣不违俗。圣人不能使手步足握，是以圣人不违我所长，圣人不能使鱼飞禽驰，是以圣人不违人所长。夫如是者，可动可止，可晦可明，惟不可拘，所以为道。
　　抱一子曰：天下道衍，或尚晦，或尚明，或尚动，或尚止，皆自然之理也。圣人观天之道，以时吾神之晦明，察地之利，以宜吾形之动止，近取诸身如此，则远示之人，亦莫不然，是则神宜明则明之，神宜晦则晦之，形宜动则动之，形宜静则止之耳。吾之手不能步，足不能握，犹鱼不能飞，禽不能驰也，天犹不可使冬莲春菊，地犹不可使洛橘汶貉，而况违我所长乎！而况违人所长乎！苟违其形神之所长而强为之，斯害也已，道安在哉。
　　关尹子曰：少言者，不为人所忌，少行者，不为人所短，少智者，不为人所劳，少能者，不为人所役。
　　抱一子曰：多言则为人所忌，多行则为人所短，多智则为人所劳，多能则为人所役，皆悔吝也，可不馑哉。
　　关尹子曰：操之以诚，行之以简，待之以恕，应之以默，吾道不穷。
　　抱一子曰：应事接物，不可不诚，不诚丧德，故於诚则操而存之；不可不简，不简则劳神，故於简则行而宜之；不可不恕，不恕则忿不惩；不可不默，不默则机不密。尽是四者，吾道何穷哉。
　　关尹子曰：谋之于事，断之于理，作之于人，成之于天，事师于今理师于古，事同于人，道独于己。
　　抱一子曰：谋今之事，当以今之事为师，如善弓者，师弓不师羿，善舟者，师舟不师界，其则不远也。断事之理，当以古人为师，古之圣人揆理曲尽，非今人所及也。事作於人，不得不与人同其好恶也，既谓之事矣，作之於人，成之於天，在我何敢固爻哉，若夫道，则在我独行之而已矣。
　　关尹子曰：金玉难捐，土石易舍，学道之士，遇微言妙行，慎勿执之，是可为而不可执，若执之者，腹心之疾，无药可疗。
　　抱一子曰：学者得一善言，闻一善行，则拳拳服膺而勿失，可谓好学矣，殊不知此可以成德，不可以入道，道则灵台皎洁，一物不留，庶可唏觊＃８。若遇微言妙行，执之於心，是为腹心之疾，无药可疗。何则？土石易拾，金玉难捐，微言妙行入人心府，终身不忘，昔人谓一句合道语，万劫系驴桩，信哉。
　　关尹子曰：人不明於急务，而从事於多务他务奇务者，穷困灾厄及之，殊不知道无不在，不可舍此就彼。
　　抱一子曰：世之学者信异而不信常，好奇而不好正，故多从事於奇务他务多务，而荒其本业，废其常产，失其生计，道未见而穷困灾厄先及之＇矣。殊不知日用常行，道无不在，故日人当明於急务。所谓急务者，为人子以事亲为急，为人父以教子为急，为人下以事上为急，为人上以安下为急，至於为士以行业为急，为农以耕桑为急，为工以村器为急，为商以货通为急之类。皆急务也，岂可拾此就彼哉！此之急务了办不志於道则已，苟有余力而志於道，则道在其中矣。
　　关尹子曰：天下之理，舍亲就疏，舍本就末、舍贤就愚，舍近就远，可暂而已，久则害生。
　　抱一子曰：此章又重发明上章之旨，谓学者亦有拾亲就疏、拾本就末、拾贤就愚、拾近就远，而於道有所得者，可暂而已，久则害生。
　　关尹子曰：昔之论道者，或日凝寂，或日邃深，或日澄彻，或日空同，或日晦冥，慎勿遇此而生怖退。天下至理，竟非言意，苟知非言非意，在彼微言妙意之上，乃契吾说。
　　抱一子曰：自古圣贤立言垂训，所上不同，同归於道，有言凝然寂默者，有言澄湛虚彻者，有言空无大同者，有言晦冥息灭者，学者遇此，勿生退怖，道不在言意，言意岂能尽道耶，在彼微言妙意之上，乃契圣人之说。
　　关尹子曰：圣人大言金玉，小言桔梗芣苜也，用之当，桔梗芣苜生之，不当，金玉毙之。
　　抱一子曰：圣人之言，精者如金如玉，粗者如梗如莒，昔人谓细语及赢言，皆归无上道，有因赢言而悟道者，有研细语而不悟者，如用药之当，服草木生之，用之不当，服金玉毙之，安取乎药之贵贱哉，惟其当而已矣。
　　关尹子曰：言某事者，甲言利，乙言害，丙言或利或害，丁言俱利俱害，必居一于此矣，喻道者不言。
　　抱一子曰：道与事不同，事则有利有害，故言事，则有某言中利、某言中害之理，至於言道，则终无某言中道，某言不中道之理，故善喻道者不言。
　　关尹子曰：事有在事言有理，道无在道言无理，知言无理，则言言皆道，不知言无理，虽执至言，为梗为翳。
　　抱一子曰：道与事相及，如水火昼夜之不伴也，学者言道如言事，则误矣，言事则事有所在，故事之言有理也，言道则无在无不在，则道之言安有所谓理哉。若知夫道无理可言，则言言皆道，不然，则虽执至言，为梗为翳而已。
　　关尹子曰：不信愚人易，不信贤人难，不信贤人易，不信圣人难，不信一圣人易，不信千圣人难。夫不信千圣人者，外不见人，内不见我，上不见道，下不见事。
　　抱一子曰：学道自信门入信，苟不笃道，无由而入矣。然而信圣贤易，信狂愚难，信至狂愚，则吾之信可谓笃矣，然吾之所谓信者，非世人之所谓信也，世人之所谓信者，信之信也，吾之所谓信者，不信之信也。若夫不信狂愚之人，则世人皆能信吾之不信也，至於不信贤人，则世人未叉信吾之不信也，况乎至於不信圣人，则岂世人信其不信者乎，又况乎至於不信千万圣人，此则世人尤所难信之法也。惟能信吾不信千万圣人者，其信可谓真信矣，是人也，其亦外不见人，内不见我，上不见道，下不见事者哉。
　　关尹子曰：圣人言蒙蒙，所以使人聋，圣人言冥冥，所以使人盲，圣人言沉沉，所以使人疮。惟聋则不闻声，惟盲则不见色，惟疮则不音言。不闻声者，不闻道、不闻事、不闻我，不见色者，不见道、不见事、不见我，不音言者，不言道、不言事、不言我。
　　抱一子曰：昔有学者问於其师曰：有一人，负盲聋瘠三者之病来见於师，师何以发药？师曰：汝近前来。学者近前而立，师以掌示之曰：此何物？日掌。师叱出曰：汝非三种病人矣。噫，是人闻师语而近前，则不聋矣，能见掌，则不盲矣，日掌，则不瘠矣，然其人始发问端，似知此理，及乎被师一勘，则本情露矣。《参同契》曰：耳目口三宝，固塞勿发通。《阴符经》曰：九窍之邪，在乎三要，可以动静。与此同旨。呜呼，安得不闻声不见色不音言者，与之意会哉！
　　关尹子曰：人徒知伪得之中有真失，殊不知真得之中有真失，徒知伪是之中有真非，殊不知真是之中有真非。
　　抱一子曰：天下学者皆知伪得之中有真失，伪是之中有真非，故求真得以为得，真是以为是也。殊不知道无得失，无是非，才有得失有是非，则是事也，非道也，若人学道而忽遇异物异景，而横执以为真得真是者，往往多遭魔摄，而不悟其为真失真非矣。
　　关尹子曰：言道者如言梦，夫言梦者曰：如此金玉，如此器皿，如此禽兽，言者能言之，不能取而与之，听者能闻之，不能受而得之，惟善听者，不泥不辨＃９。
　　抱一子曰：此一喻最善，与人说道，诚如说梦。说者曰：吾梦极富贵，听者曰：吾且不见，吾且不知。说者曰：吾真有是梦，不可不信，听者曰：吾既不见不知，何以生信？说者不能取而示之，则日听者不智，听者不能得而见之，则日说者不实。如是则裕者＃１０言之不如不言，听者听之不如不辨。昔人谓知道易不言难，闻道易默会难，故善听者，不於言下求道，惟默会其言外之旨可也。苟泥其言而辨其实，乌足以为善听善学者哉，关尹子特於篇末垂此章为edl1 者，盖欲学者观此玄言不泥不辨，惟领悟其言外之旨而已矣。
　　关尹子曰：圆尔道，方尔德，平尔行，锐尔事。
　　抱一子曰：道不圆则不神，德不方则不正，行不平则不常，事不锐则不利。关尹子迷微言妙义既终，又虑学者或志道而忘德，或立德而遗行，或积行而废事，是则知务本而不知务末，未有不因末而害本者也。世固有因事之失而亏行者，亦有因行之亏而损德者，亦有因德之损而妨道者，学者岂可只知从事於道，而不资德行以相扶助哉！又岂可只知积德累行，而遇事不加之馑哉！世亦有志于道，而阐提德行与夫失业废事者，安知圣人立言垂训，体用毕备，本末具陈，如此详尽耶！噫，关尹大圣人慈愍后世之心至矣，尽矣，不可思议失＃１１。
　　文始真经官外旨卷之九竟
　　＃１『或爱鼓者』，二校本皆作『 或爱鼓』，无『者』字。
　　＃２此句，二校本皆作『刚斯折矣』。
　　＃３此句，二校本皆作『锐斯挫矣』。
　　＃４此句，二校本皆作『出于是非贤愚之外』，无『者』字。
　　＃５此句，二校本皆作『德交者』。
　　＃６此句，二校本皆作『则有是非贤愚矣』。
　　＃７ 锯二校本，此句之后，尚缺经文二句『伏天下之勇者，不在勇而在怯』。
　　＃８『晞觊』，疑当作『晞颤』 。
　　＃９『 不辨』，二校本皆作『不辩』。
　　＃１０『 詻者』，当为『说者』之误。
　　＃１１『 失』，当为『矣』之误。
　　葛仙翁后序
　　丹阳葛稚川曰：洪体存蒿艾之资＃１，偶好乔松之寿，知道之士，虽微贱必亲也，虽夷狄必贵也。后遇郑君＃２，郑君多玉岌琼笋之书，服饵开我以至道之良药，呼吸洗我以紫清之上味，后属洪以《关尹子》＃３，洪每爱之诵之，藏之拜之。宇者道也，柱者建天地也，极者尊圣人也，符者精神魂魄也，鉴者心也，匕者食也，釜者化也，筹者物也，药者杂治也。洪每味之，泠泠然若蹑飞叶，而游乎天地之混冥，沉沉乎＃４若履横杖，而浮乎大海之渺漠，超若处金碧琳琅之居，森若握鬼魅神奸之印，倏若飘鸾鹤，挈亦作怒若斗虎兕，清若浴碧，惨若梦红，擒纵大道，浑沦至理，方士不能到，先儒未尝言，可仰而不可攀，可玩而不可执，可鉴而不可思，可符而不可合。，其忘物遗人者＃５之所言乎，其绝边去智者之所言乎，其同阴阳而冥彼此者之所言乎！何如此之尊高，何如此之广大，又何如此之简易也。洪也幸亲受之，咸和二年五月朔丹阳葛洪灶熏敬序。
　　＃１『资』，《关尹子》作『质」。
　　＃２此句，《关尹子》作『复遇郑君思远』。
　　＃３此句，《关尹子》作『彼属洪以尹真人《文始经》九篇』。
　　＃４『沉沉乎』，《关尹子》作『茫茫乎』。
　　＃５『遗人者』，《关尹子》作『遗世者』。
　　
