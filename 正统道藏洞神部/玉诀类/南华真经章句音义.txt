南华真经章句音义
　　经名：南华真经章句音义。北宋陈景元撰，约成书於元丰甲子。十四卷。底本出处：《正统道藏》洞神部玉诀类。
　　南华真经章句音义叙
　　碧虚子造
　　太史公曰：庄子尝为蒙漆园吏，着书十余万言。汉书艺文志，庄子五十二篇。隋书经籍志，向秀注二十卷，郭象注三十三卷，又梁矿有南华论二十五卷。陶隐居真诰序录曰，庄子受长桑公微言，撰内篇七卷，以三言为题者，当是法璇玑之环转，三景之焕明，故造真诰，编为七目、亦用三字为标。隐居着述盖有所宗焉。唐天宝中，诏册庄子，宜依旧号，曰南华真经，是知南华之义所来尚矣。仆自角好诵是经，非事趣时，破卷而已，斯乃道家之业，务在长生久视，毁誉两忘，而自信於道矣。岂与有待者同日而论哉。今述章句，复成七卷，谓离章辩句，委曲枝派也。以逍遥游、齐物论、养生主、人间世、德充符、大宗师、应帝王七篇为内，实漆园命名之篇也。其次止以篇首两字或三字为题，故有外篇十五，杂篇十一。或谓外杂篇为郭象所删修，又按陶隐居曰庄子作内外篇，而不言其杂篇、复览前辈注解，例多越略，殊难稽考。今辄於二十六篇之内取两字标目而一段成篇者，得骈拇、马蹄、胠箧、刻意、缮性、说剑、渔父七篇，以配内立名，而曰外篇。其次让王、盗跖、在宥、天地、天道、天运、秋水、至乐、达生、山木、田子方、知北游、庚桑楚、徐无鬼、则阳、外物、寓言、列御寇、天下，十有九篇，比乎内外之日则奇偶交贯，取其人物之名则条列自异，考其理则符阴阳之数，究其义则契言默之微，故曰杂篇。今於三十三篇之内，分作二百五十五章，随指命题，号曰章句，逐章之下，音家解义，释说事类，标为章义。书成，尝数其正经，得六万五千九百二十三言，合马迁之所记十亡其四矣。复将中太一宫宝文统录，内有庄子数本，及笈中手钞，诸家同异，校得国子监景德四年印本不同，共三百四十九字。仍按所出别疏，阙误一卷，以辩疑谬，公孙龙三篇，以备讨寻。乌乎，后之学者不幸不见漆园简荚之完，篇章之大体妙指浸为诸家裂。
　　元丰甲子岁上元日叙
　　南华真经章句音义卷之一
　　庄子姓庄名周，或字子休，宋之蒙城人也。与梁惠王、齐威王同时，尝为漆园吏。师长桑公子，受其微旨，着书十万余言，目之曰南华。论其学本於黄老，又师楚人蜎渊。后隐於抱犊山，服北育火丹，白日升天，补太极闱编郎。唐开元十九年五月四日，侍中裴光庭请册四子。天宝元年二月二十日，韶册庄子，宜依旧号，曰南华真经，文子号曰通玄真经，列子号曰冲虚真经，庚桑子改为洞灵真经。南华者，义取离明，英华发挥道妙也。
　　内篇逍遥游一
　　内七篇目，漆园所命名也。夫人能无己，然后功名泯绝，始可以语其逍遥游矣。逍遥游者，以其独步方外，矜夸未忘，故次之以齐物论。夫齐也者，忘物而自齐也；而未齐者，即有彼我之论焉。彼我循环，入环中之空则齐矣。能以空自齐者，未识死生之主，故次之以养生主。主者，精神骨骸之真君也。形犹薪也，主犹火也。夫能存火者，薪也，薪尽则火灭矣。唯善养者，莫知其尽。复有独耀者，不能与人群，故次之以人间世。夫处污而不染者，善能和光同尘，同尘故有德，故次之以德充符。德形则物忘，唯隐晦者才全，才全则可以为师，故次之以大宗师。为师者，莫如真人，真人岂得有心哉，无心则可以贰造化，故次之以应帝王。夫帝王者，大道之原，教化之主，居四大之一，为万物之尊。广矣深矣，相者莫能测矣。其骈拇而下，别无指义，编次皆重复衍畅七篇之妙云。
　　顺化逍遥
　　北冥本亦作溟，觅经切。嵇康云，取其溟漠无涯也。梁简文帝云窅冥，无极也。鲲公浑切，尔雅，鱼子也。名鲲者，谓鱼卵初化，未辩鲸鳅。取其混同之义，盖言馄尔。鲲之将大，不知其几千里也。鹏古字作朋，以为朋党之义，故出声与众禽不别也。盖言朋辈尔。朋之将飞，不知其几千里也。南冥南海也，义同北冥。齐谐户皆切。司马彪云人姓名，简文云书名。搏徒端切。乌飞空，以爪搏风作势腾翥也。扶摇尔雅云，飙风也。色邪也嗟切。助句，不定之辞，后仿此。是而已矣见文如海本，旧作则。坳堂於交切。成无英云堂庭坳陷之地。芥，吉迈切。李颐云小草也。则胶古肴切。又如字。李云黏也。风斯相支切。析也。今培薄回切。益也。礼记曰，坟墓不培。培犹治也。夭於表切。司马云折也。关於葛切。司马云止也。李云塞也。蜩田聊切。司马云蝉也。鸴鸠於角切。本亦作学，或作鸴，音预。司马云小鸠也。毛诗草木疏云，鹘鸠，斑鸠也。我决喜缺乎。穴二切。李云疾也。抢七良切。司马云集也，崔云着也，支遁云突也。榆音踰，木名。枋而止音方，李云檀木也，文如海及江南古藏本作抢榆枋而止。控苦贡切。司马云投也，引也。崔云叩也。莽莫浪，莫朗二切。苍七荡切。又如字。感万郊野之色，遥望之不甚分明也。三餐七丹切。果然文本作颗，饱貌。舂束容切。粮音良。彼之二虫又何知也见文本旧作之二虫又何知。朝菌其陨切。司马云犬芝也。天阴生粪上，见日则死，一名白及，故不知月之终始也。崔云粪上芝，朝生暮死，晦者不及朔，朔者不及晦。支遁云舜英朝生暮落。潘尼云万木台也。间文云欻生之芝也。晦朔朔，旦也；晦，冥也。蟪音惠。蛄音姑。司马云蟪蛄，寒蝉也。一名蝭蟧，春生夏死，夏生秋死，崔云蛁蟧也。或曰山蝉，春呜者不及秋，秋呜者不及冬。楚词云寒螀也，一云夏蝉也，生於麦梗中，亦谓之麦节，夏生秋死，故不知春秋也。冥灵本作榠，李云木名也，生江南，以叶生为春，叶落为秋，此木以二千岁为一年。大椿丑伦切。李云生江南，一云生北方也。此木三万二千岁为一年。此大年也见成本旧阙。彭祖成云姓籛名铿，帝誉之远孙，善养性，能调鼎，进雉羹於尧，尧以其善调味必能养生，善养生者必能养人，遂封於彭城。其道可祖，故谓之彭祖，历夏经商至周，年八百岁。特闻崔本作待闻。
　　极变逍遥
　　汤史记云谥法，除虐去残曰汤，帝誉之后，契之苗裔，姓子字天乙，有圣德，放桀於南巢。棘李工万汤时贤人，博物者也。穷发崔云北方无毛地也，山以草木为发。羊角司马云风曲上行，若羊角。斥昌石切。指名也，一曰大也。鴳亦作鴳，於练切。雀类也。翱翔五刀切。回飞也。行下孟切。比毗至扶至二切。李云合也。而玉篇音能，奴登切。说文熊属；足似鹿，能兽坚中，故称贤能也。或如字而，安也，易宜建侯而不宁。郑氏读；今不取。征如字，司马云信也。崔云成也。宋荣子司马云宋国贤人。犹然笑之李云谓犹以为笑。加沮慈吕切。败也。数数音朔，下同司马云；犹汲汲也，崔云迫促意也，简文所渝切，谓计数也。列子李云郑人；名圄寇，或作御寇，得风仙乘风而行，与郑穆公同时。陆机要览云，列子御风常以立春，归于八荒。泠然音零。成云轻举貌。六气风寒暑湿燥火谓之六气。司马云阴阳风雨晦明也。之辩平免切。辩者变也。郭象注云御六气之辩者，即是游变化之涂也。恶乎音乌。成云犹於何也。无己音纪。
　　无己逍遥
　　尧史垄蓄谥法，翼善传圣曰尧；帝誉之子，姓伊祁，字放勋，有圣德，年十五封唐侯，二十一年登帝位，都平阳。尧立七十年得舜，二十年而老。今舜摄行天子之政，荐之於天，尧避位凡二十八年。年百一十八，在位九十八年而崩，葬阳城，於诗为唐国。许由高士传云，字仲武，阳城槐里人。遁耕颖水之阳，箕山之下，谥曰箕公。爝火音爵，又子召切。字林云炬火也。一云爟火，谓小火也。时雨成云神农时十五日一雨，谓之时雨。浸子鸩切。灌古乱切。天下治直吏切。致理成功曰治。直基切，理也，下不再出以义求之。鹪子遥切。鹩音辽。郭璞云桃雀也。成曰巧妇乌也。一名工雀，一名女匠。偃鼠如字，说文鼢也。李云鼷鼠也。成云偃鼠形大小如牛，赤黑色獐□，□有三甲象耳，尾端白，好入河饮水。金楼子云晋宁县境内出大鼠，其状如牛，土人谓之偃鼠，天时将灾，鼠则从山中出游畎亩，散落其毛，悉成小鼠，五稼尽耗也。庖人鲍交切。掌厨人也。周礼有庖人职。尸祝之六切。尸者，太庙中神主也；祝者，太常祝也。谓执祭版对尸而祝之。一云传鬼神辞曰祝。樽子存切。本作尊，酒器也。俎侧吕切。肉器也。
　　无功逍遥
　　肩吾李云贤人也。连叔李云怀道人也。接舆音余，高士传云姓陆名通，字接舆，楚人隐之贤者也，与孔子同时而佯狂不仕，常躬耕。楚王遣使以黄金百镒。车驷二乘聘之不应，於是夫负妻戴以游山海，莫知所终。无当丁浪切。司马云言语宏大无的当也。惊怖普布切。惧也。径古定切。庭敕定切。李云径庭谓激过也。成云过差也，亦是直往不顾之貌。藐音邈，又弥沼切。简文云远也。姑射音液，李食亦切，山名，在北海中。婥约昌略切。李云柔弱貌。处子文云谓守雌静而不为物所伤也。疵在斯切。病也，司马云毁也。疠音厉，李音赖，恶病也。狂梁王切。李云痴也。瞽音古，目无缝如鼓皮也。与乎音豫，及也，下同。之观古乱切。聋鹿工切。耳不闻也。瞽哉见天台山方瀛观古藏本，旧作盲。时女司马云犹处女也。向云时女虚静柔顺，和而不唱，未尝求人而为人所求也。旁薄刚切。又作磅。砖薄博切。司马云旁礴犹混同也。万物以为一句绝。世蕲音祈；求也。乎乱本作乱，古治字，后人转写作乱。弊弊扶世切。简文云弊弊经营貌。浸子鸩切。稽音鸡，至也。溺奴历切。尘垢古口切。犹染污也。□悲矣切。糠音康，犹烦碎也。陶徒刀切。范土也。铸朱庶切。镕金也。尧舜尧已解前章，史记云舜，谥法仁圣盛明曰舜。颛帝六世孙也。父曰瞽叟，母曰握登，感大虹而生，生於姚墟，因即姓姚。生於妫水，亦曰妫氏。目有重瞳，因字重华，以仁孝着於乡党。尧闻其贤，妻以二女，封邑於虞，年二十以孝闻，三十总百揆，年五十摄行天子事，年五十八尧崩，年六十一代尧践帝位，都蒲圾，或言平阳，或言潘潘，今上谷也。践位三十九年，南巡狩崩於苍梧之野，葬於江南九疑，是为零陵。
　　无名逍遥
　　宋人宋，今梁国睢阳县，商后微子所封。资章甫李云资，货也，章甫，商冠也。以冠为货。越会稽山阴县。断丁管、徒短二切，司马作敦敦断也。四子司马云王倪、啮缺、被衣、许由。汾水之阳扶云切。成云汾水出太原，西入于河，水北曰阳，今晋州平阳县在汾水北，昔尧都也。窅然乌了切。李云犹怅然。成云深远貌。丧其息浪切。
　　适物逍遥
　　惠子司马云姓惠名施，宋人也。为梁惠王相。魏王成云梁惠王也，昔居安邑，国号为魏，后为强秦所逼，徙於大梁，复改为梁，借号称王。贻音怡，遗也。瓠音护。种章勇切。而实五石成云大可容受五石也。盛音成。剖普口切。判也。成云分割也，瓢毗遥切，勺也。则瓠户郭切。又音护，下同。本作，音镬。落，简文云瓠落犹廓落也。司马云瓠，布护也，落，零落也，言其形平浅，受水则零落而不容也。呺然许桥切。李云呺，虚大貌。崔作。吾为于伪切。掊之方垢切。司马云击破也。龟手愧悲切。龟手，黑皮皴皱也。洴扶经切。浮也。澼普历切。李云澼声也。成云澼犹办也。絖，茧也。谓办茧於水中也。絖音旷，小尔雅云絮细者谓之絖。李云洴辞统者，漂絮於水上。絖，絮也。以百金以见江南古藏本，旧阙。李云金方寸重一斤为一金，百金谓百斤也。鬻音育，卖也。技竭彼切。术也。以说始锐切。又如字。有难乃旦切。之将子匠切。大败必迈切。不虑以为大樽司马云樽如酒器，缚之於身，浮於江湖，可以自渡，所谓腰舟也。虑，谋思也。蓬之心郭云蓬生非直达者。向云蓬者短而不畅，曲士之谓也。
　　无为逍遥
　　樗敕鱼切，木名。成云栲漆之类，嗅之甚臭，恶木也。或云似椿。拥肿章勇切。李云犹盘瘿。不中丁仲切。下同。卷曲音权，成云不端直也。同去如字，李羌吕切。狸力之切。狌姓生二音。司马云也。成云野猫也。敖者五到切。支遁云伺彼怠傲，谓承夫间殆也。司马音遨，谓伺遨翔之物而食之，鸡鼠之属也。跳音条。不辟音避，下仿此。机辟毗亦切。成云机关之法，覆车之类也。罔罟音古。成云罝罘也。牦牛吕之切。李音来。成云牦牛犹旄牛也，出西南夷，其形甚大，山中远望如天际之云。无何有之乡广莫之野成云莫，无也。谓宽旷无人之处，不问何物，悉皆无有，故曰无何有之乡。彷薄刚切。徨音皇。彷徨犹翱翔也。一本作方羊，广雅云彷徉徙倚也。成云纵任之名也。安所困苦哉文本作安所穷困哉。
　　南华真经章句音义卷之一竟
　　南华真经章句音义卷之二
　　碧虚子造
　　内篇齐物论二
　　齐我
　　南郭子綦音其。峦万楚昭王之庶弟，庄王之司马，名定，字子綦，有道之士，居于南郭，因以为号。隐於蕲切。凭也。几音纪。而嘘音虚，吐气为嘘。嗒焉吐答切。解体貌。似丧息浪切，下同。其偶五口切。匹也，对也。司马云偶，身也，身与神为偶。成云身与神为匹，物与我为偶。文云丧偶者谓忘形神也。颜成子游李云子綦弟子也，姓颜名偃，谥成，字子游。何居斤於切。处也。稿木古老切。人籁力带切。箫管之音也。风俗通云舜作箫，其形参差，象凤翼，十管，管长二尺。郭璞云箫管长一尺二寸，一名为籁，今详其义籁者，取其声之众也，故有地籁天籁，非止箫籁之称也。地籁众窍之声也。天籁即人籁地籁之声，会归天然，故曰天籁，夫音扶。大块苦怪、苦对二切，元气也，混成也。司马云大朴之貌。噫乙戒切。文云吐气也。万窍苦吊切。怒呺胡刀切。成云犹鼓怒呺叫也。文去出声也。翏翏良救切。长风之声也。李作飂，通作翏。畏於鬼、乌罪二切。佳醉癸、子唯二切。李云畏佳，山阜貌。成云扇动貌。之窍崔本作窾。似鼻似口司马云言风吹窍穴，动作或似人鼻，或似人口。似枅音鸡。柱上方木也。今之斗是也。简文云欂栌也。似圈起权、其院二切。杯圈也。徐邈曰如羊豕之阑圈也。似臼其九切。洼者乌携、乌蛙二切。司马云若挂曲也。污者音乌。司马云若污下也。激经历切。如水激也。古吊切。司马云声若激唤也。謞者音孝，李虚交切。简文云若箭去之声。司马云若讙謞之声。叱者昌实切。司马云若叱咄声。吸者许及切。司马云若嘘吸声。叫者古吊切。司马云若叫呼声。号者音豪。司马云若号哭声。宎者於尧切。一音杳，司马云深者也，若深宎宎然。咬者於交切。又音狡。司马云声哀切。咬，咬然。唱于如字。唱喁五恭切。又音愚。李云于喁声之相和也。泠风音零。李云泠泠小风也。小和胡卧切。下同。飘风鼻遥切。司马云疾风也。尔雅云，回风为飘。厉风司马云大风也。向向烈风也。济子细切。向云止也。调调音条。刁刁都尧切。向云调调刁刁皆动摇貌。比竹毗志、必履二切。自取成云犹自得也。
　　齐智
　　大智闲闲何间切。安也。小智闲闲古苋切。间别也。炎炎于廉切。成石猛烈也。简文云美盛貌。詹詹音占。李云辩貌。崔作阎阎。魂交文云寐则魂神，交合是阴阖也。其觉古孝切。形开文云觉则形识开张，是阳辟也。与接为构人世接识，构结欢爱。缦者末旦切。宽慢也。窖者古孝切。深固也。密者隐匿也。小恐曲勇切。惴惴之瑞切。心不宁也。缦缦忘其性也。机栝古活切。机弩，牙栝箭栝。诅侧据切。咒也。盟音明，誓也。其杀色界切。衰也。其溺奴狄切。其厌於叶切。没也。如缄古咸切。绳也。老洫弋质切。深也。义取深溺。江南古藏本作溢。复阳阳谓生也。哀乐音洛。热之涉切。司马云不动貌。姚音遥，轻浮貌。一云长也。佚音逸，纵放貌。一云过也。启诘以切。开张貌。态敕代切。憍淫貌。一云意也。蒸之膺切。成菌其陨切。芝菌也。得此忘言之道，亦常道也。未有强名，故云此也。真宰养生主也。其眹除忍切。兆也。百骸户皆切。感万百骨节也。六藏江南古藏本作五藏六府。夫心肺肝脾肾谓之五藏，大小肠膀胱三焦谓之六府。身别有九藏气，天地人。天候，头角之气。人候，耳目之气。地候，口齿之气。三部各有天地人，三三而九神藏。五形气四，故曰九。旧本云六藏者，谓肾有两藏也，其左为肾，右为命门也。命门者谓精神之所含也，男子以藏精，女子以系胞。其气与肾通，故言藏有六也。赅古来切。司马云备也。简文云兼也。其递音弟。真君太一尊也。苶然乃结切。简文云疲病困之状。芒乎莫刚切。芒昧也。成心谓妄成是非之心也。与有如字，党与之与也。神禹史记云谥法，泉源流通曰禹，又受禅成功曰禹。字文命，鲧之子，启之父也。神禹者，谓大禹治水有神功，故谓之神禹。东巡狩至于会稽而崩，年百岁也。吹也如字，又叱瑞切。犹呜也。鷇音苦豆切。司马云乌子欲出，卵中而呜曰鷇音。一云破卵出雏曰鷇。
　　齐是非
　　道恶乎隐音乌，下同。真伪或作真诡。
　　崔本作真然者也。儒墨儒学宗周公文王，墨学宗夏禹。道枢尺朱切。如户枢之义，中空而转物也。以指喻指之非指以马喻马之非马夫指马之义，自司马彪、向秀、郭象，至有唐名士，皆谓漆园寓言，构意而成斯喻。遂解疏者旨归不同。今按公孙龙六论，内有白马指物二论，乃知漆园稽考述作，有自来矣。故备录二论，附章句余事之后，以示将来云。故为于伪切。下以义求之。莛音廷。司马云屋梁也。楹音盈。司马云屋柱也。厉如字，恶也。李音赖，病癞也。西施司马云夏姬也。按句践所献吴王美女也。恢苦回切。大也。简文本作吊。恑九委切。成云奇变也。谲怪音决。李云谲乖也。怪，异也。其分如字。复通扶又切。下以义求之。几矣音机。尽也。谓之道句绝。崔读谓之道。劳云因自然是道之功劳。狙公七徐切。司马云狙公，典狙官也。崔云养猨狙者也。广雅云狙，补猴也。赋芋音序，与杼同，橡子也。赋谓敷布之义。朝三暮四司马云朝三升，暮四升。天均崔本作钧，陶钧也。昭文之鼓琴司马云古之喜琴者。师旷成云字子野，晋平公乐师。或云贤大夫。冀州南和人，生而无目，善音律，能致鬼神。之枝策司马云枝，柱也，策，杖也。崔云举杖以击节也。惠子之据梧成云谓惠施以梧为机，据而谈论，犹隐机者也。或谓梧为琴，非是。故载之末年以其始好不废，故书之於今也。坚白之昧终夫离坚白，合同异，前辈亦讲说不一，今备录公孙龙坚白论，续指物白马论之后，以补阙疑。而其子又以文之纶终音伦，纶，绪也。崔云琴弦也。虽我无成亦可谓成矣见江南古藏本。旧作虽我亦成也。滑疑古没切。乱也。所图图者，蚬画限域也。谓域於分内，紫而不用也。秋毫司马云兔毫在秋而成，至秋而尖细，故以喻小也。殇子短命者也。或云年十九以下为殇。巧历谓巧於历数也。
　　齐道
　　有封封，域也。有畛之忍切。畛，界畔也。李音具，谓封域畛陌也。有左有右左阳右阴。有伦有义崔本作有论有议。有分如字。有辩别也。有竞有争并逐曰竞，对辩曰争，又谓争斗之争。不称尺证切。不嗛欺簟切。盈也。又猨藏食处也。不嗛者，犹无所蓄藏也。徐邈音谦，谓不贪故无所谦逊也。仁常而不周见江南古藏本。旧作成。不忮之豉切。逆也，害也。园五丸切。圆也。几向其衣切。天府无不藏。葆光无不蔽也。
　　齐治
　　尧舜并解逍遥篇。宗脍古外切。胥息徐切。敖五高切。三国名也。崔云宗一脍二胥敖三也。一云宗脍、丛支、胥敖，蓬艾喻其蕃国卑小。十日并出鸿烈解云，尧时十日并出，谓祆孽蛮也俾。羿射之中其九日，乌落而死者，谓九日潜退也。
　　齐物
　　啮五结切。缺丘悦切。王倪五嵇切。高士传云，王倪啮缺并尧时贤人。恶乎音乌。下同。庸讵其据切。字林未知词也。庸谓庸常也。讵，何也。偏死司马云偏枯死也。鳅音秋，鱼名。惴之瑞切。栗音栗。恂音荀。并恐惧战悚貌。猨猴音袁侯。刍初俱切。小尔雅云秆谓之刍。豢音患。司马云牛羊曰刍，犬豕日豢，以所食得名。麇音眉。成云似鹿而尾长。荐笺练切。司马云美草也。三苍云六畜所食曰荐。蝍音即。蛆子余切。蜈公也。尔雅云蒺藜螂蛆似蝗，大腹长角，能食蛇脑。带崔云蛇也。螂蛆好食蛇眼。鸱尺夷切，鸢也。鸦於加切，乌也。嗜市志切。猵匹羡切。狙七徐刃。司马猵狙一名獦牂，似猨而狗头，其雄喜与猨交，异异类牝牡也。獦音葛，牂音臧。或以徧狙为二名，獦群为二名皆非也。为雌如字又音妻。毛嫱在良切。越王美姬也。丽姬力知切，晋献公之嬖以为夫人也。决喜缺切。骤士救切。决骤，疾貌。崔云疾走不顾为决骤。樊然音烦。樊然犹纠纷也。殽乱何交切。谓骰撰之杂乱。户故切。向云冻也。崔云冱涸也。飘风振海毗霄切。见江南李氏本，旧阙。功，故再降，乃轩辕黄帝母氏感电梦天人，生於寿
　　齐死生
　　瞿鹊子其俱切。士之道号也，犹如鹖冠子。长梧子名立，李云居长梧下，因以为号。简文云长梧封人。夫子向云瞿鹊之师。孟浪并如字。向云孟浪音漫澜，无所趣舍之谓。李云犹较略也。崔云不精要貌。或云率略也。之行下孟切。黄帝即本朝圣祖天尊也。按大中祥符五年十月二十四日，真宗皇帝御制圣祖九天司命保生天尊降临记云，吾人皇九人，中一人之数是赵之始祖，吾於世有丘史记云生而能言，后得道升天。听敕定切。莹於迥切。认可道为妙常，犹视玉色以耳听也。时夜谓鸡能司时夜。见弹徒旦切。鸮于骄切。毛诗草木疏云，大小如斑鸠，绿色，其肉甚美，可以作炙。陈藏器本草拾遗云，鸮，古人重其炙，固当肥美，一名枭，一名鸺，吴人呼为□魂，恶声乌也。贾谊云鹏似鸮，其实一物也。一曰鹕妖乌也。之奚音兮，何也。审何声也。旁日月薄葬、薄光二切。衣也。挟户牒切。崔本作扶。宇宙治救切。尸子云，天地四方曰宇，往古来今曰宙。吻武轸切。李云无波际貌。向音唇，若两膺之相合也。滑古没切。乱也。向本作汨。愍音昏。滑涽纷乱，未定貌。愚庵徒奔切。芚然无知，直往貌。刘得一作芼，莫报切，注云若愚而昏芼说文艹覆蔓也。相蕴於本切。积也。予恶音鸟下恶乎同。恶死乌路切。弱丧息浪切。文云秦人孩孺移家于楚，恋楚忘秦故云弱丧。丽姬已解在前。艾封丽戎国艾地，守封疆人之女。王所崔云献公借称王。蕲音祈，求也。觉音教，下同。窃窃窃窃，自私貌。如窃盗之自私也。吊如字。吊生曰唁，吊死曰吊。诡九委切。其解音蟹。者是旦暮遇之也达道之士，以万世犹旦暮，王子年拾遗记云，扶桑万岁一枯长，生人视之如旦暮，此其类尔。
　　齐同异
　　难暗音暗。李云难暗不明貌。恶能音乌，下同。天倪崔霓二音，自然之分。则是之异乎不是也其无辩矣见江南古藏本，旧作亦无辩然。若果然也则然之异乎不然也亦无辩矣见江南古藏本，旧无矣字。化声争辩是非之声，其犹变化耳。曼音万。衍以战切。文云不停滞貌。司马云无极貌。搌畅也，止也。无竟极也，穷也。崔作境。
　　齐因
　　罔两郭云，景外之微阴。向云景之景也。崔本作罔浪，云有无之状。曩乃荡切。李云向也。无特独也。或作持。操与音余。蛇蚹音附。成云蛇蚹，蛇蜕皮也。蜩翼成云蜩翼非翅也，谓蝉蜕壳也，与寓育篇蜩甲同。言非如蛇蚹蜩翼之类，有所因待，吾之独化出於自然，何所待哉。
　　齐化
　　胡蝶徒协切。蛱蝶也。栩栩况甫切。文云适性貌。成云圻畅貌。徐云喜貌。崔本作翩翩。自喻李云快也。成云晓也。志与音余，下同。觉古孝切。蘧蘧音渠。李云有形貌。文云惊怪貌。崔本作据据，引大宗师云，据然觉。今本亦作蘧。
　　内篇养生主三
　　养性分
　　有涯鱼佳切。分也，又作崖。缘督以为经缘，由也。督，正也。经，常也。以养羊尚切。
　　得生理
　　庖丁白交切。庖人，丁其名也。成云掌厨丁役之人。管子有屠牛坦，一朝解九牛，刀可剃毛。文惠君司马云梁惠王也。所倚於绮切。所踦音蚁，触也，刺也。砉然呼鵙切。司马云皮骨相离声。响然许文、许亮二切。奏进也。騞然呼获切。崔云声大於奢也。中音丁仲切。下同。桑林司马云汤乐名。崔云宋舞乐名，左传襄十年，宋公享晋侯於楚丘，请以桑林。桑林，汤天子之乐名。经首司马云咸池乐章名，则尧乐也。或云秦乐名。嘻音熙，叹声也。技具绮切。下同。所好呼报切。臣以神遇向云暗与理会谓之神遇。不以目视集道遗照。官知止官，法也。法在知止而理未可停，是以一朝解九牛也。而神欲行空窾己忘。批备结、铺迷二切。击也。大却去逆切。谓闲部交际之处。大窾苦管切。空也。肯苦等切。着骨肉也。一曰骨无肉也。许叔重云骨肉肯肯着也。綮苦挺切。司马工方犹结处也。文云肯萦谓交聚也。大軱音孤。郭云軱戾大骨也。崔云盘结骨也。良庖良，善也。割也司马云以刀割肉，故岁岁更作。崔云岁一易刀，犹堪割也。族庖司马云族，杂也，众也。硎音刑，磨石也。为戒于伪切。下同。謋然化百切。成云骨肉相离之声也。已解音蟹，下同。牛不知其死也见文如海、刘得一本，旧阙。提刀徒嵇切。踌直留切。躇直於切。闲豫貌。善刀而藏之善，稳善也。收刀不粗恶也。
　　遗刑累
　　父文轩司马云姓公文氏，名轩，宋人也。右师官名，宋人也。恶乎音乌。介音戒。崔本作兀，又作，，断足也。郭云介；偏刖也。天与其人与并如字，又并音余。司马云为天命，为人事。使独司马云一足曰独，或独曰介。有与如字。郭云两足共行曰有与。
　　远樊笼
　　泽雉泽中之雉也。一啄陟角切。不蕲音祈，求也。樊中音烦，李云藩也，所以笼雉也。虽王于况切。志气盈豫貌又盛也。
　　释县解
　　老职吐蓝切。广圣义云字伯阳，或字聃，生楚国苦县激乡，身长九尺，蹈五把十，美眉方口，双柱三漏，日角月渊，具大圣之相。居岐山之阳，西伯诏为守藏史。康王时为柱下史，昭王时西度函关，在周二百余年。秦失本又作侠，各依字读。老君友也。三号户羔切。其人也文本作至人也。少者诗照切。遁天徒逊切。逃遁天理也。倍情布对切。加也。倍加俗情也。哀乐音洛，下同。二本作忧乐。县解崔云以生为县，以死为解，
　　火传直专切。传者，相传继续也。
　　南华真经章句音义卷之二竟
　　南华真经章句音义卷之三
　　碧虚子造
　　内篇人间世四
　　化导
　　颜回史记云字子渊，鲁人也，年二十九发尽白，蚤死。仲尼史记云姓孔名丘，字仲尼，鲁人，汤之后。生衰周之世，有大圣之德，回之师也。卫君司马云卫庄公萠聩也。按左传卫庄公以鲁哀公十五年冬，始入国，时颜回已死，不得为庄公。盖是出公辄也。行下孟切。独崔云自专也。国量音亮。若蕉似遥切。蕉，不坚之草，言德泽虚美也。医於其切。思其所行则庶几其国有廖乎丑由切。愈也。所行见江南李氏本旧阙。嘻音熙，叹声也。若往而殆刑耳见张君房本，旧作若殆往而刑耳。所为子伪切。相轧於点切。辗轹也，车所践也。信矼苦江切。简文云悫实貌。强其两切。衒荧绢切。卖也。见江南古藏本，旧作术。人恶乌路切。下恶不肖同。有其美也崔本作人恶，育云卖也，与上衒卖义相贯矣。菑音灾，下同。菑夫音抉。恶用音乌。若唯无诏句绝，告也，言也。其捷在接切。荧之户扁切。桀史记云谥法，贼民多杀曰桀。关龙逢成云桀之贤臣，尽诚而遭斩首。纣史记云谥法，残义损善日纣。王子比干成云纣之叔父忠谏而被剖心。拊音抚。李云伛拊谓爱怜之也。下拂符弗切。违戾也。以挤子计切。排也。是好呼报切。丛支才公切。胥敖解在齐物篇。有扈音户。司马云国名，在始平郡。按即今京兆鄂县也。虚厉如字。又音墟。居宅无人曰虚，死而无后曰厉。语我鱼据切。下同告也。恶恶音乌。未允声也。下同。容与成云放纵也。文云自恣其情也。不訾音紫毁也。蕲乎音祈。擎其惊切。跽其里切。擎，拱手也。跽，跪也。曲拳音权。礼容貌。无疵才斯切。病也。谪之陟革切，罚也。不谋徒协切。军中反间曰谍。师心自信成心也。有心而为之其易邪心一之，见张君房本旧作，有而为其易邪。皞天胡老切。皞，明也不宜说文，宜者，所安也。不茹音汝。食也。荤许云切。辛菜也。未始得使句绝。谓未曾得使虚心而的有此身也。其樊区域也。阕者苦穴切。空也。生白白者，阳明也。吉祥止止吉，祥道也。夫虚静绝念则道集矣。坐驰形坐而心驰也。夫徇辞俊切。李云使也。所纽女九切。系也。成云纲纽也。伏羲许宜切。即太皞，三皇之始也。几蘧其居切。向云古之帝王也。散焉悉旦切。李云放也。崔云德不及圣王为散。
　　命使
　　叶公音摄。文云姓沈名诸梁，字子高，楚庄王之远孙，沈尹戍之子。为楚大夫，食采於叶，僭称公。时北狄伐楚，楚昭王惧，使子高求救於齐将使所吏切。下待使同。将，命者也。王使音史役也令也栗之音栗，李云惧也。常语鱼据切。下同。寡不道以欢成江南古藏本，作寡有不道以成欢。执粗音粗。糯也。不臧作郎切。善也。爨七乱切。欲清七性切。字宜从清，从清者假借也。清，凉也。热与音余。下慎与同。以任而林切。哀乐音洛，下同。不易如字，移也。又以豉切。云轻易也。而恶乌路切。下同。乎谅诚信也。丧息浪切。下同。易以以豉切。下同。偏辞音篇，崔本作谝，音辩。气息茀然符弗切。崔音勃。心厉如字，李音赖。刻核幸格切。汉书宣帝传云，综核名实于吉。太平经有核事篇，古人以核作劾通用
　　师傅
　　颜阖胡腊切。崔本作卢。鲁之贤人，隐者也。先事鲁定公，后适卫为灵公太子师传。灵公左传云名元，谥法，乱而不损曰灵。太子司马云蒯聩也。后为庄公。蘧其居切。伯玉名瑷字伯玉，卫之贤大夫也。天杀天然好杀为德。无方李云方，道也。为蹶其月切。败也。为祆於乔切。地反物为祆。为孽鱼列切。灾也。或作孽。婴儿崔云喻骄游也。无町徒顶切。畦户圭切。李云町畦，畔埒也。无威仪貌。无崖文云无礼法也。无疵似移切。病也。螳螂音堂郎。有命斧之虫。胜任并平声。几矣文本作几殆矣。为其于伪切。下同。媚养成云顺则悦，媚可以驯狎。盛音成，下同。矢或作屎同。以蹍市轸切。蛤类。溺奴吊切。刘得一作尿，从尾从水，蚊音文。孟庚切。仆缘普木切。向云仆仆然，蚊缘焉，稠概貌。崔音如字。云仆，御也。而拊音抚。
　　不材恶名
　　匠石匠是工人之通称，石乃名也。曲辕音袁，曲辕，道名也。栎力狄切。不材之木也。社封土曰社。土，吐也。云能吐生万物，故谓之社。其大蔽必世切。数千牛见张君房、成玄英、文如海本，旧阙。絮奚结切。集韵云絮束知其小大也。颜师古注汉书云：絮，绕也。百围李云径尺为围，盖十丈也。十仞七尺曰仞。观者音官。下同，匠伯伯，长也。为众匠之长也。不辍丁岉切。厌於艳切。散木悉旦切。木以不材为散。速腐奉斧切。烂也。液音亦。樠亡言、莫千二切。司马云液，津液也，谓脂出樠樠然也。崔云黑液出也。蠹丁故切。见梦胡荐切。恶乎音乌，下同。文木谓才之美也。栌梨侧加切。橘均必切。柚余救切。果蓏力果切。木子曰果，草子曰蓏。泄思列切。萎泄在地也。苦其崔本作枯。掊普口切。击也。而几死之散人句绝。又恶知散木匠石以不材为散木，栎社以材能为无用，故谓匠石为散人也。觉古孝切。而诊直信切。占梦也。诟呼豆切。厉如字，诟辱也。厉，病也。且几音机。近也。翦乎子浅切。伐也。
　　神不矜能
　　南伯子綦即齐物篇南郭子也。伯，长也。商之丘司马云今梁国睢阳县是也。千乘驷马曰乘。将隐芘其所籁见张君房本，旧作隐将芘其所籁。材夫音扶。拳曲音权。轴直竹切。解如衣轴之直解也。咶食纸切。齅许救切。狂酲音呈。病酒曰醒。
　　材致不祥
　　荆氏司马云地名，一旦里名，宋国有荆氏之地。宜楸柏桑宜此三文木也。拱恭勇切。把百雅切。司马云两手曰拱，一手曰把。狙七余切。猴音侯，猕猴也。之杙以职切。成云杆橛也，以系杆猕猴也。司马本作扒，音八，云欲以栖戏狙猴。崔本作拔，音跋，云枷也。三围径尺曰围。之丽如字，屋也。求禅音膳。傍薄刚切。司马云棺之全一边者谓之禅傍。故解古卖、佳买二切。祓除也，祭鬼也。颡息党切。颂也。亢鼻苦葬切。司马云高也。頞折故鼻高又仰也。痔直里切。
　　适河司马云谓沈人於河，祭也。西门豹为邺令，方断之。
　　疏德养身
　　支离疏成云四支离坼，百体宽疏，因以为名。颐以之切。於顶司马云脊曲颈缩也。淮南子云脊管高於顶也。会古外、古活二切。撮子外、子活二切。指天司马云会撮髻也。古者髻在项中，脊曲颈祇，故髻指天也。五管在上李云管，腧也。五藏之腧皆在上也。两脏音陛，崔云偻人腹在髀裹也。为胁许劫切。司马云脊曲髀立，故与胁并也。挫寸卧切。摧也。针执金切。司马云挫针缝衣也。治繲音懈，故衣也。谓补袖旧衣也。糊口音胡，食也。鼓荚初革切。崔云鼓荚揲蓍也。播精崔云卜卦占兆也。以食音嗣。攘如羊切。三锺司马云六斛四斗曰锺。
　　有用致患
　　孔子适楚史记云孔子围於陈蔡，楚昭王兴师迎孔子，孔子适楚。仅音觐，才也。画地音获郄曲却曲乞约切。退也。谓退身曲全也。郄曲却曲见张君房本，旧作吾行郁曲。转写误也。却音乞逆切，今不取。
　　内篇德充符五
　　鉴道
　　兀者五忽切，刖足曰兀。王骀台殆二音。鲁人未见传记。从之如字，李才用切。下同。常季仲尼弟子。丘也直后而未往耳直在胎后，未得往师之耳。而王于况切。盛也，胜也。其与庸亦远矣仲尼自伏庸下，不亦太甚。地覆芳服切。坠直类切。而守其宗者也见江南藏本，旧阙。肝胆丁览切。所丧息浪切。下同。最之徂会切。聚也。鉴古暂切。流水崔本作沫水。受命於地唯松栢独也正在冬夏青青受命於天唯尧舜独也正在万物之首见张君房本，旧阙。保始之征李云征，成也。终始可保成也。九军，李天子六军，诸侯三军，通为九军。简文云兵书以攻九天，收九地，故谓之九军也。自要一遥切。六骸身首四支也。假人古雅切。
　　游内
　　申徒嘉成云郑之贤人。姓申徒名嘉，兀足者也。子产姓公孙名乔。字子产，郑之贤相也。无人即伯昏瞀人也。古有道之士，列子尝师之。不足以自反邪张君房本无不字。羿音诣尧时善射人。彀音遘，张弓也。中，郭云弓矢所及为彀中。中地丁仲切。下不中同。怫然扶弗切。暴怒貌。不知先生之洗我以善邪吾之自寤邪见张君房本，旧阙。子索色百切。蹴然子六切。惊惭貌。乃称如字，举也。
　　务全
　　叔山无趾音止，李云叔山字也，无足趾也。踵朱勇切。向云频也。崔云无趾故踵行。见贤遍切。子不谨前句绝。前行下孟切。语鱼据切。孔丘之於至人其未邪张君房本无其字。宾宾中外无主貌。蕲音祈。諔尺叔切。诡九委切。諔诡奇异也。幻滑办切。桎之石切。木在足也。梏古毒切。木在手也。
　　德平
　　鲁哀公定公子，名将。恶人丑貌。哀骀台殆二音。它徒何切。李云哀骀丑貌，它其名，卫国之士也。常和户卧切。下同。恶骇胡楷切。雌雄李云禽兽属也。期年音基，币四时曰期。传国大专切。闷然音门，李云不觉貌。泛若浮剑切。不系也。丑乎自可恶也。崔本作媿。无几居岂切。俄顷也。与乐音洛。常使所吏切。一本作游。□子徒门切。与豚同。食音饮，成云谓饮其乳也。少许照切。少顷也。眴若本亦作瞬，音舜，崔云目动也。谓死母眴目，若少顷之间也。翣资所甲切。成云饰武之具，武王所造，形似方扇，翣以木为，衣以白布，画为云气，如今之摄也。侠车两边，将军行师，陷军而死，及其葬日，不用翣资。资，送也。之屦俱遇切。复也。取妻七句切。以滑音骨。於兑徒外切。悦也。无却去逆切。间也。能离力智切。闵子史记云名损字子骞，鲁人，仲尼弟子，在四科之数，不仕大夫，不食污君之禄，甚有孝行。
　　德忘
　　闉音因。跂音企。支离无脤市轸切。闉，曲也，跂；不正也。闉跂支离，言脚常曲行，体不正，卷缩也。无脤，名也。又闉跂偃者也。跂，行也，脤臀也。说始锐切。下同。卫灵公已出人间世篇。脰音豆，颈也。肩肩胡田切。李云羸小貌。瓮乌送切。乌葬切。李云瓮大瘿貌。大瘿一领切。瘤也。齐桓公史记云襄公庶子，小白也。谥法，辟上兼国曰桓。为孽鱼列切。恶用音乌，下同。不斲陟角切。雕，斲也。无丧息浪切。天鬻音育，养也。天食音嗣，亦如字。受食如字，又音嗣。
　　无情
　　眇亡小切。眇乎，谦小貌。謷牛刀切。警乎，夸大貌。恶得音乌，下同。好恶呼报、乌路二切。倚於绮切。槁苦老切。梧音吾。而瞑音眠。成云槁梧乃夹膝几也。惠子好谈名理，行则倚木而吟，坐则凭几而睡。天选宣转、息恋二切，授也，与也，任也。呜无理之言谓之呜。
　　南华真经章句音义卷之三竟
　　南华真经章句音义卷之四
　　碧虚子造
　　内篇大宗师六
　　真人行
　　庸讵其庶切。庸，用也。讵；何也。不暮段乎切。谋也。不栗音栗。不濡而朱切。湿也。登假更夏切。至也。其觉古孝切。深深内息貌。真人之息以踵章勇切。踵，足跟也。故肾脉起於足跟也，火在水下，故息无所不之。众人之息以喉水火相亢，故不宁极。其嗌音益，郭云咽喉也。哇获娲切。崔云结也，言咽喉之气结碍不通也。天机浅真水浊则天光昏。恶死乌路切。不欣音欣，喜也。不距音巨，李云欣出则悦生，距入则恶死。翛然音萧。成云无系貌。颡息党切。也。頯渠追切。徐去轨切。郭云大朴貌。向本作□然。说文权也。凄然七西切。暖然音暄。徐况晚切。故乐音洛。行名下孟切。狐不偕成云姓狐字不偕。或云尧时贤人，不受尧挥，投河而死。务光成云黄帝时人，身长七尺，耳长七寸。又云商时人，饵药养生，好鼓琴，汤与天下不受，乃负石自沈于卢水。伯夷叔齐搜神记曰，孤竹国有女悦其门下，书生饮其墨汁而生子，弃猜圈中，猜虚之不死，其上生一根竹，直上与林相交，家人以为神，便收养之，及长有武力，后夏后氏列土而封之，遂为墨胎氏，号曰孤竹君。成云辽西孤竹君之二子，神农之裔，姓默台。伯夷名允字公信，叔齐名致字公达，父死兄弟相谦，不肯嗣位，闻西伯有道，试往观焉。文王崩，武王代纣，夷齐叩马而谏，武王不从，遂隐于河东首阳山，采薇而食，终饿而死。或曰夷齐谥号也。谥法曰，克教乘义曰夷，执正克庄曰齐。箕子胥余成云胥余，箕子名也。见尸子。又云箕子胥余，沫身为厉，被发佯狂，纣之叔父谏纣不从，被囚奴戮。或云胥余者，伍子胥也，谏吴王不从。抉目而死，沈尸于江。又云吴王赐子胥属镂之剑，自死。纪佗徒河切。感万汤时逸人，踆于家水而死。申徒狄商时人，负石自投于河。解在盗跖篇。其觚攻乎切。乡饮酒之爵也。一曰觞受三升者谓之觚。邴邴音丙。简文云明貌。崔乎取狠切。向云动貌。简文云远貌。滀乎敕六切。简文云聚也。又滞也。厉乎厉严也。崔本作广，云苞罗广也。謷五羔切。王云高迈於俗也。绰昌略切。宽也。其卓竹角切。独化之谓。泉涸户各切。竭也。相濡音儒，吐沫也。以沫音末。相忘音亡。
　　不遁化
　　大块苦对切。解在齐物篇。佚音逸。於壑火各切。所遁杜本切。迁也，逃也。为乐音洛。可胜音升。善夭徐广注史记云，夭，幼少也。张君房本作少，诗照切。
　　得道妙
　　可传直专切。太极未见气也。六极地数六，故曰六极，乃阴之极者也。先天悉荐切。长於丁丈切。狶韦氏许岂切。司马云上古帝王名。以挈苦结切。成云驱驭群品，提挈二仪。伏戏音羲，三皇之君，取牺牲以充庖。以袭气母司马云，袭，入也。气母，元气之母，谓道也。又云伏戏入同元气，故称曰皇。维斗李云北斗为天下纲维。终古不忒它得切。差也。谓历於终始，指建为常，无有差忒。堪坏扶眉切。又音胚。司马云神名，人面兽身。昆仑山名，在北海之北。冯夷司马云，清泠传曰，华阴潼乡堤首人也，服八石得水仙，是谓河伯也。大川黄河也。肩吾神名。太山东岳也。黄帝已出齐物篇。玄宫黄帝之后高阳氏也，生有灵异，得道处于真宫，真宫，北方宫也。禺强音虞。山海经云北海之渚有神，人面乌身，珥两青蛇，践两赤蛇，名禺强。北极山名。西王母西王母传云，西王母者，姓维氏，字婉衿，九灵太妙龟山金母也。乃西华至妙洞阴之极尊，戴华胜，佩虎章，昆仑山穴名曰少广，王母常居焉。不复生死，故莫知始终。或曰蓬发戴胜，虎齿善啸者，此乃王母之使金方白虎之神，非王母之真形也。彭祖解在逍遥篇。五伯夏昆吾，商大彭、豕韦、周齐桓、晋文。又音霸。傅说音悦。以相息亮切。武丁奄有天下乘东维骑箕尾而比於列星司马云，傅说，商相也。武丁，商王高宗也。梦得傅说使求之於天下，於陕州河北县傅岩板筑之所而得之，相於武丁，奄然清泰。傅说，星精也。东维箕斗之间，天汉之东维也。传说一星，在尾星上，言其乘东维，骑箕尾之间。崔本此下更有其生无父母，死登假，三年而形遁。此言神之无能名者也。
　　才道相胥
　　南伯子葵或云即南伯子綦也。女偊音禹，古之有道女人也。年长张丈切。孺子如喻切。稚子也，弱子也。恶恶乎音乌。未允声也。已解人间世，篇后不复出。下恶乎音同。卜梁倚卜梁，姓，倚，名，有才器人也。亦易以豉切。参日音三。朝彻司马云朝旦也。彻，达妙道也。故见江南古藏本，旧阙。杀生者不死戮贪生之贼者，身存。生生者不生进益生之妄者，速死。撄宁音婴，谓圣人随物动静，虽撄而宁也。高诱注吕览，撄犹戾也。副墨谓副贰翰墨者，典教也。自此已下，皆寓言耳。洛诵洒洛读诵也。瞻明见理曰瞻明。聂许慎说文，附耳小说也，谓密相许与也。需役音须，待也。役，使也，用也。待使谓行用也。於讴乌侯切。颂美盛德也。玄冥谓渊幽也。冥，漠也。悟道幽漠也。参七南切。寥力雕切。参，承也。寥，空也。谓参承道极也。疑始莫知其末始有始也。自副墨至渊冥七重，方可高参寥廓；至疑始九重，方入太无难测之乡，大道无始之境矣。
　　死生友
　　子祀鸿烈解作子永，行年五十四，而病伛偻。子舆音余。子犁礼兮切。子来四人并方外之士。为尻苦羔切。伟哉韦鬼切。向云美也。崔云自此至鉴于井，皆子祀自说病状也。拘拘音驹。司马云体拘挛不申也。曲偻力主切。曲，腰也。发背背骨发露也。句俱遇切。赘之税切。指天李云句赘，项椎也。其状似赘，言其上向天也。有沴音丽，陵乱也。跰步汨切。悉田切。旋行不直貌。而鉴古暂切。嗟乎此子舆乱也。汝恶乌路切。下同。曰亡如字。浸子切。渐也。为弹徒旦切。鸮户骄切。炙章夜切。解在齐物篇。哀乐音洛。县解音蟹，下同。无所系也。喘喘尺软切。环而绕出。叱避昌失切。无怛丁达切。惊也。倚其於绮切。鼠肝虫臂以况微贱也。不翅诗智切。则捍胡旦切。捍，抵也。镆铘音莫邪。昔吴人干将为昊王造剑，妻名镆铘，因名雄剑曰干将，雌剑曰镆铘。王子年拾遗记云，昆吾山地中多丹，炼石为铜，铜色青而利草木，皆剑利，土亦钢而精。其山有兽大如兔，毛色如金，食土下之丹石，深穴地以为窟，亦食铜铁，胆肾皆如铁，其雌者色白如银，昔其国武库之中兵刃铁器俱被食尽，而封签依然。王令捡其库穴，猎得双兔一白一黄，杀之开其腹而有铁胆肾，方知兵刃之铁为兔所食。王乃召其剑工，令铸其胆肾以为剑，一雌一雄号干将者雄，号镆铘者雌。其剑可以切玉断犀，王深宝之。大炉力奴切。恶乎音乌。成然魂交也。蘧然音渠，形开也。觉古孝切。
　　相忘友
　　子桑户孟子反子琴张并方外之友。相与犹亲也。挠而小切。挑徒了、徒尧二切。莫然莫无也。谓寂尔无言。有闲俄顷也。侍事见张君房本，旧作待。编曲必连切。谓编次辞曲以和琴也。李云曲蚕薄也。相和胡卦切。我犹崔本作独。人猗於宜切。辞也。是恶音乌。下同。命之命名也。疣音尤。决古穴切。胡乱切。溃胡对切。端倪音沥。芒然莫刚切。无系貌。彷薄刚切。徨音皇，彷徨逍遥，皆自得逸豫之名。愦愦工内切。乱也。以观古乱切。示也。相造七报切。诣也。下同。相忘音亡，下同。道术如字，邑中道也。或音遂，言沟遂非是。畸人居宜切。不偶也。而侔於天音谋，等也，亦从也。独行之人不偶於俗，而从於天然也。
　　无情死
　　孟孙才李云三桓后，名才，鲁之贤人。崔云才或作牛。恶知音乌，下同。如觉古孝切。下同。骇形崔本作咳，云有婴儿之状。旦宅形为神舍，言迁易之速，犹旦暮之宅。所以乃说文，乃，象气之出难也。庸讵其庶切。下章同。而厉厉，至也。造适造，作也。献笑献，陈也。及排皮皆切。排，推也。寥天一力雕切。谓天之寥寥，高远也。一者，不二也。
　　游道域
　　意而子李云贤士也。资汝资给也。为轵之是切。辞也，语助也是也。黥其京切。劓鱼器切。李云毁道德以为仁义，不似黥乎。破冥同以为是非，不低劓乎。遥荡纵散也。恣睢许维切。自得貌。转徙无系貌。又变化貌。其藩父烦切、区域也。盲者一本作眇，盲瞽解在逍遥篇。以与音豫，及也。下同。黼黻音甫弗。白与黑为黼，黼似斧形也。黑与青为黻，黻两己相背也。之观古乱也。无庄之失其美据梁之失其力黄法师疏云，无庄，古之美人也，好庄饰为务，遇高丘先生以理诲之，遂悟乃遗其庄饰之美。据梁，古之多力人也，力能换梁易柱，以力陵物。遇羡门子，以
　　道教之遂悟，乃失勇忮之事。炉音卢。锤之睡、之蕊二切。李云锤鸱头颇口句铁以吹火也。成云炉，灶也，锤，锻也，谓治锻之义也。曰噫音医，叹声也。崔云辞也。又作意，谓呼意而名也。我为于伪切。子兮切。碎也。长於丁丈切。
　　坐忘
　　复扶父切。见贤遍切。下同。蹴然子六切。变色貌。堕许规切。坏也。离形力智切。去起吕切。无好呼报切。
　　推极委命
　　淋雨音霖，左传云雨三日以往为霖。殆病殆，危殆也。食音嗣。不任音壬。而趋七住切。崔云不任其声，惫也；趋举其诗，无音曲也。
　　内篇应帝王七
　　不言之教
　　啮缺五结切。下丘悦切。王倪五兮切。二人已出齐物篇。四问而四不知谓再四之问。或齐物篇中四问子知物之所同是乎，一问也；子知子之所不知邪，二问也；然则物无知邪，三问也；子不知利害，则至人固不知利害乎，四问也。蒲衣子尸子云，蒲衣八岁，舜与天下，即被衣，王倪之师也。泰氏司马云上古帝王也。又无名之君也。藏仁才刚切。崔云怀仁心以结人也。简文本作臧善也。以要一遥切。泰氏之世见刘得一本，旧阙。徐徐司马云安隐貌。于于司马云无所知也。简文云徐徐于于，寤寐之状。
　　无为之治
　　日人实切。中如字，又音仲。始李云贤人池，肩吾之师。崔本无曰字。以语鱼据切。庶民见张君房本，旧作式义度人。欺德欺，妄也。涉海凿在洛切。下同。河溟海浩渺，波涌难涉，穿凿为河，必无成理。确乎苦学切。坚貌。矰则能切。罔也。弋逸织切。以绳击箭而射之。鼷鼠音兮，小鼠也。神丘社坛也。熏香云切。
　　自然之化
　　天根喻无气也。无名人喻道也。皆寓言。殷阳文云山名，在卫州。山南曰阳，又云地名。蓼水音了，水名。不豫间豫也。莽莫务切。眇妙小切。六极之外阴阳之表也。圹苦广切。埌力党切。帠帠音艺，法也。於淡徒暂切。於漠音莫。
　　圣人无名
　　阳子居居，名也。子，男子通称也。向许亮、许两二翻。疾强梁不容恶也。物彻疏明用总明也。不其眷切。劳也。胥相也。易音亦。技其绮切。艺也。系如字。怵心勑律切。来田田猎也。虎豹以皮有文章见猎也。猨音袁。狙七余切。之便毗肩切。牦来狸二音。来藉慈夜切。践也，与躤通用。蹴然子六切。改容貌。功盖侔也。化贷吐代切。有莫举名莫，无也。举，显也。推功於物，不显其名。
　　圣人无常心
　　神巫曰季咸季咸，姓名也。巫，觋男女之通称也。心醉迷惑其道。壶子名林，郑人，列子师。无其文向秀本作无。江南古藏或作玩，又作既玩既并二非是。得道与音余。世亢苦浪切。必信夫句绝。相汝息亮切。下同。嘻音熙，嗟也。向吾许亮切。地文地以不动为文。不震不正一本作不让不止，动静不发也。杜德机蕴道息念也。有廖丑留切。天壤天以发生为壤。名实不入毁誉，不入灵府。机发於踵生气一动，下融和。不齐侧皆切。下同。鲵五兮切。桓鲵，鲸鱼也。桓，盘桓也。之审如字。简文云处也。司马云审当为蟠，蟠，聚也。崔作潘，云回流所钟之域也。锺亦聚也。渊有九名鲵止流滥沃氿雍汧肥，是为九渊。鸿烈解有九琁之渊，至深也。自失如字，徐音逸。已灭不见也。委於危切。蛇以支切。至顺之貌。弟如字，旧音颓。靡顺貌。一云颓廉不穷貌，一云逊伏也。波流波流，至显，莫测貌。为其于伪切。妻爨七判切。食豕音嗣，下同。雕琢竹角切。块然苦对切。纷然而芳云切。乱也。然见张君房本，旧阙。封哉不散也。崔本作戎，云封戎散乱也。
　　寄托
　　无眹直忍切。兆也。
　　开兑
　　鲦音叔，李云喻有象也。忽李云喻无形也。浑胡本切。沌徒本切。宝玄真经曰，三气未分谓之混，五行未杉谓之沌。简文云鲦忽取神速为名，浑沌以合和为儿。神速譬有为，合和譬无为。七窍苦叫切。孔也。浑沌死崔云不顺自然，强开耳目也。
　　南华真经章句音义卷之四竟
　　南华真经章句音义卷之五
　　碧虚子造
　　外篇骈坶八
　　养正性命
　　骈步田切。并也，并也。拇音母，谓足拇指连第二指也。枝指如字，崔音歧，谓指有歧也。而侈昌是切。多貌。於德德者，容德也。盗跖谓容美为父母之遗德也。附赘章锐切。广雅云疣也。释名云横生一肉属着体也。又瘤结也。县疣音尤。说文云赘也。列於五藏才浪切。下同。文云肝木仁也。肺金义也，心火礼也，肾水智也，脾土信也。夫含识之徒，禀生之类，仁义之性，物皆有之，少之与多，自然已定，虽颜孔相去一分，终莫之及，况异於斯者乎。今性多仁义者，必相矜而失性；性少仁义者，又相企而丧真。奔驰於矜企之涂，流荡於是非之境，上下夸企，岂是道德之正邪。若乃人安其性，多少之情为一，物守其分，仁义之理自齐，任官各当其材，天下无不理矣。淫僻匹亦切。下同。於仁义之行下孟切。崔云骈枝赘疣虽非性之正，亦出於形，不可去也。五藏之情，虽非道德之正，亦列於性，不可治也。今设仁义之教，以治五藏之情，犹削骈枝赘疣也。既伤自然之理，更益其疾矣。而多方於聪明之用也旧本云而多方於聪明之用也。张君房削去方字，与下文多於聪者相类。骈於明骈拇为不足者，比五指之数则谓之亏矣。骈明为多者，以兼倍他性，则谓之有余矣。文章青与赤为文，赤与白为章。黼黻音甫弗，解在大宗师篇。煌煌音皇，光也。又目炫貌。非乎言是也。离朱即离娄也。司马云黄帝时人，百步见秋毫之末，又千里见针锋。是已犹是也。五声一本作音。宫商角征羽。六律黄锺、大簇、姑洗、蕤宾、夷则、无射。金金锺石磬。丝竹琴瑟箫管。黄锺君之音也。大吕六吕。师旷解在齐物篇。擢德音濯，拔也。簧鼓音黄，谓笙簧也。鼓，动也。曾史史记云，曾参字子舆，行仁；史輶字子鱼，行义。累劣彼切。瓦如字。结绳聚无用之语，如瓦之累绳之结也。窜七乱切。微也，藏也。句纪具切。司马云窜句谓邪说，微隐穿凿文句也。敝本亦作蹩，音婢。跬犬蕊切。敝跬，分外用力不前貌。杨墨杨朱，秦人；墨翟，宋大夫。凫音符。胫形定切。鹤户各切。齕恨没切。啮也。啼音提。蒿目好羔切。蒿目喻昏乱，以其多忧致目昏蒿蒿然。饕吐刀切。贪也。嚣嚣许娇切。谁聒企慕貌屈折之热切。谓屈折支体为礼乐也。俞臾喻二音。谓嘘俞颜色为仁义之貌。纆音墨，索也。索悉各切。诱然皆生谓相诱呼聚，以乐其生也。訹息有切。连连司马云，谓连续仁义游道德之闲。以挠而小切。乱也。性与音余。此下可以意求，后皆仿此。三代夏商周。殉辞俊切。营也。又云杀身从人曰殉。藏作郎切。崔云好书曰藏，又善也。方言云，齐之北鄙，燕之北郊，凡民男而婿婢谓之藏，女而妇奴谓之获。张揖云婿婢之子，谓之藏；妇奴之子，谓之获。谷孺子曰谷，又善也。牧羊牧养之牧。挟音协。策初革切。李云竹简也，古以写书，长二尺四寸。博塞悉代切。博奕之类也。汉书云，吾丘寿王以善格五待，韶谓之博塞也。成云行五道而投琼曰博，不投琼曰塞。伯夷死名於首阳伯夷已解大宗师篇。首阳，山名，在河东蒲坂县。盗跖死利於东陵汉书云盗跖，秦之大盗也。东陵，泰山也。又陵名，今东平陵，属济南郡。又恶音乌。属其时欲切。系，属也。徐音烛，谓属着也。下同。俞儿音榆，黄帝时善识味人也。崔云尸子曰膳，俞儿和之以簧桂，为人主上食。之行下孟切。
　　外篇马蹄九
　　智慧生伪
　　马释名云，武也，在下而行者也。蹄音提，马足甲也。御鱼吕切。敌也。齕恨役切。啮也。翘祁饶切。举也。足崔本作尾。而音陆，跳也。张君房本作，马健也。羲许宜切。养也。台羲奎犹高台也。路寝大室也。伯乐音洛。伯乐姓孙名阳，善驭马。石氏星经云伯乐星名，主典天马，孙阳善驭，故以为名。烧之烧铁以烁之。剔之刺历切。剪毛也。刻之削甲也。雒之羁雒其头。江南古藏本作络。羁古宜切。勒也。丁邑切。绊前两足也。编之必然切。皂才老切。枥也，槽也。崔工万闲阑养马之所也。栈士板切。编本作檀，似床曰栈，以御湿也。又木棚也。骤之士救切。整之整之以衡枙。齐之齐之以镳辔。橛其月切。衔也，鏣也。饰音式，排衔也。谓加饰於马也。鞭必然切。策初革切。马檛也。带皮曰鞭，无皮曰策，檛，竹瓜切。陶道刀切。窑也。埴时刀切。土也，埴土可以为陶器。又土黏曰埴。中规丁仲切。下同。天放崔本作牧，云养也。填填音田，质重貌。颠颠丁田切。专一貌。蹊音兮，径也。隧音遂，道也。舟梁舟船桥梁。连属其乡王云，既无国异家殊，故其乡连属。遂长丁丈切。攀普班切。援音袁。牵也，引也。窥去规切。恶乎音乌。不离力智切。素朴普剥切。蹩步结切。躠悉结切。成云用力貌。踶直氏切。跂丘氏切。成云矜恃貌。澶徒旦切。漫武半切。成云纵逸貌。摘救历切。辟匹壁切。成云折节貌。纯朴木残成云木金曰纯朴，未雕曰不残。牺樽音羲尊。司马云画牺牛象以饰樽也。王肃云刻为牛头。又音先河切。画凤凰羽以饰樽，婆娑然也。珪璋音圭璋。锐上方下日珪，半珪日璋。不离别离之离。交颈颈，领也。相靡靡也。相跟大计、徒兮二切，蹋也。小蹋谓之踶。衡扼於革切。衡辕前横木缚轭。又马颈者也。月题徒兮切。崔云马顿上当颅，如月形者也。又谓县在上，制如月形。介古太切。倪五圭、五第二切。李云介倪犹睥睨也。闉扼音因，曲也。騺敕二切。曼武半切。騺，抵也。曼突也。闉扼鸷曼，距扼迟顿也。司马云曲颈於扼，以抵突也。一云鸷曼，旁出也。诡九彼切。衔口中勒也。诡衔，吐出衔也。窃辔啮辔也。崔云诡衔窃辔，戾衔橛盗艰辔也。赫呼白切。胥氏司兽蓄上古帝王也。有赫然之德，使民胥附，故曰赫胥。盖炎帝也。含哺音步。县跂音企。踶直氏切。跂丘氏切。好呼报切。
　　外篇朕箧十
　　绝圣弃智
　　胠起居切。司马云从旁开为胠。一云发也。箧苦情切。探吐南切。囊乃刚切。匮其位切。槛也。必摄结也，收也，缄古咸切。縢崔本作，同徒登切。约也。缄縢，皆绳也。扃古荧切。关也。鐍古穴切。纽也。崔云环舌也。揭其谒切。又音桀，举也，担也，负也。担丁甘切。而趋七须切。走也，唯恐丘用切。向之亦作易，许亮切。为大盗于伪切。下同。罔罟音古，同之通名。耒力对切。犁也。一云耜柄也。耨乃豆切。鉏也。或云以木为鉏柄。所刺七智切。阖户腊切。社稷封土曰社，封谷曰稷。邑屋州闾乡曲者三百亩为屋，三千六百亩为邑，二十五家为闾，二千五百家为乡，万二千很百家为州。田成子史记云齐大夫，田常也。鲁哀公十四年，田常弒君简公，割安平以东至琅邪，自为封邑，自敬仲食采于齐，至威王为齐侯，故十二世也。曷尝不法圣智哉旧作曷尝不法圣人哉。善人不得圣人之道不立，跖不得圣人之道不行，则圣人之利天下也少。圣人生而大盗起，培击圣人，圣人已死，圣人不死，虽重圣人是乃圣人之过也。彼圣人者，天下之利器也，自此已上十一圣人。张君房本并作圣智，令从张本。龙逢斩被桀斩首。比干剖普口切。比干曰，为人臣者不得不以死争，乃强谏纣，纣怒曰，吾闻圣人心有七窍，剖比干，观其心。苌直良切。弘胣敕纸切。胣，裂也。苌洪，周灵王贤臣也，景王之大夫，鲁哀公三年六月，周人杀苌洪。又云刘康谗之，於王曰，苌洪遗叔向书曰，子起晋兵以攻周，晋杀刘氏。灵王乃剔苌洪而杀之于蜀矣。又云铍裂而死又刳肠曰胣。子胥靡容池切。靡烂于江，解在大宗师篇。故跖之石切。之藏才浪切。鲁酒薄而邯郸音寒丹，赵国都也。图楚宣王朝诸侯，鲁恭公后至而酒薄，宣王怒，欲辱之。恭公不受命，乃曰：我周公之后，长於诸侯，行天子礼乐，勋在周室，我送酒已失礼，方责其薄，无乃太甚，遂不辞而还，宣王怒，乃发兵与齐攻鲁。梁惠王常欲击赵而畏楚救，楚以鲁为事，故梁得围邯郸，言事相由也，亦是感应。宣王名熊良夫，悼王之子。恭公名奋，穆王之子。又云楚会诸侯，鲁赵俱献酒於楚王，鲁酒薄而赵酒厚，楚之主酒吏求酒於赵，赵不与，吏怒乃以赵厚酒易鲁薄酒，奏之楚王，以赵酒薄故围邯郸也。掊普口切。击古历切。圣智谓破碎圣智，故曰绝圣弃智也。纵舍音掊。盗贼盗贼所利谓金宝，故曰不贵难得之货。圣智已死大盗不起白云事业日新，新者为生，故者为死，故曰圣人已死也。乘天地之正，御日新之变，得实而损其名，归真而忘其盗，则大盗息矣。圣智不死大盗不止向云圣人不死，言守故而不日新，牵名而不造实也。大盗不止，不亦宜乎。为之斗斛以量之向云自此以下，皆所以明苟非其人，虽法无益。权衡李云权称锤也，衡称衡也。锤，直伪切。符玺音徒，符分为两片，合而为一，今铜鱼木契也。玺，玉印也。矫之居表切。窃钩钩带也。揭其谒、其列二切。斧銤音越。能禁居切。下不可禁同。擿玉持赤切。崔云犹投弃也。殚音丹，尽也。铄绝诗灼切。李云烧断也。崔云消壤也。下不铄同。竽音于。成云竽形似笙，并布管鈲，内三＋六簧为竽，十九簧为笙。瑟本亦作笙，成云瑟长八尺一寸，广一尺八寸，二十七弦，伏羲造。胶音交。攦吕系切。李云折也。崔云撕也。工捶音垂，尧时巧人也。之行下孟切。钳巨炎切。闭也。攘如羊切。却也。不僻四亦切。爚音药，云火光销也，又散也。容成氏至神农氏此十二氏皆古帝王。骊力池切。畜氏江南古藏本作骊连氏。伏羲音希。乐其音洛。赢音盈，裹也，负也。粮音良。而趋七于切。上好呼报切。下同。弩暖五切。毕弋机兔网曰毕，纲有柄，形似毕星。缴射曰戈，弩牙曰机。钩饵如志切。罔罟罾音曾。笋音苟，取鱼竹器也。成云曲梁也，亦筌也，钩，钓也。饵，鱼饵也。罟谓之罔，罾鱼网也。削格上息约切，下古百切。削格所以施罗网也。成云以竹木为之，今鹿角枪也。罗落罝子斜切。罘音孚，成云乌罟谓之罗，兔罟谓之罾，罬，谓之罦，罦，覆车也，今切车也。渐毒将庶切。渐渍之毒不觉深也。又渐毒，犹深害也。颉户结切。滑乎八切。谓难料理也。又不正之语也，亦奸点也。解苦懈切。垢苦豆切。诡曲之辞，又并如字。谓辩能解释垢秽，犹解嘲也。每每母罪切。说文，草盛上出也。今言每大乱，谓其乱如草之盛也。上悖必内切。薄食也。下烁失约切。销也。中堕许规切。壤也，毁也。之施始豉切。喘本作端，川兖切。耎耳转切。动虫也。又无足虫也。又地行之虫曰喘耎。肖音消。翘祁饶切。飞空之虫曰肖翘。李云翾飞之属也。舍夫音舍符。种种章勇切。种种谓守种类不相侵夺，谓淳厚也。役役之佞役役犹伋伋，谓奸黠也。恬徒谦切。惔徒暂切。哼哼之纯、之闰一切。郭云以己诲人貌。
　　南华真经章句音义卷之五竟
　　南华真经章句音义卷之六
　　碧虚子造
　　外篇刻意十一
　　守纯素
　　刻意刻，削也，谓刻意令峻也。意者，心之用也。又意志也。尚行下孟切。离世力智切。高论力困切。怨诽音沸。徐音非。李云非世无道，怨己不遇也。为亢苦浪切。李云穷高曰亢。枯槁苦老切。所好呼报切。下同。此朝直遥切。薮素口切。钓鱼雕叫切。与钓同。呼吸许及切。熊经如字，又古定切。乌申禽之展足曰申。导引李云导炁令和，引体令柔。澹大暂切。之质质，正也。故曰圣人休焉休则平易平易则恬惔矣见张君房本，旧作圣人休休焉则平易矣，平易则恬惔矣。邪炁似嗟切。下同。去起吕切。其觉古孝切。纯粹虽遂切。不罢音疲。非乐音洛，下同。好恶乌路切。於忤五故切。逆也。干越之剑李云干溪越山俱出良剑。又吴有溪名干溪，越有山名若邪，并出善铁，铸为名剑。柙而户甲切。下蟠音盘。
　　外篇缮性十二
　　恬智相养
　　缮性於俗学以求复其初滑欲於俗思以求致其明见张君房本，旧作缮性於俗，俗学以求复其初；滑欲於俗，思以求致其明。缮时战切。补也。滑音骨，乱也。智生而无以智为也见张君房本，旧阙。信行下孟切。下以行小行同。乐徧江南本作偏。史记云乐极则忧，礼粗则偏矣。郑玄注云，乐，人之所好也，害在淫、夸；礼，人之所勤也，害在偏略。又云及夫敦乐而无忧，礼备而不偏者，其唯大圣乎。不冒莫报切。覆也。混胡本切。芒莫刚切。崔云混混芒芒，未分时也。澹徒暂切。不扰而小切。应节见张君房本，旧作得。燧人音遂。伏戏音羲。燧人伏戏，皆古之帝王。古尧切。淳音纯。离道力智切。心与心识如字，向本作职，云彼我之心竞为先职。博溺乃沥切。世丧息浪切。下同。弗见贤徧切。危然郭云独正貌。司马本作恑，独立貌。崔本作垝，音如累坡之坡，坡然自持，安固貌。又何为乎哉见张君房本，旧作又何为哉。乐全音洛，下同。非性命之有也见张君房本，旧作非性命也。傥来吐党切，意外忽然来者耳。崔作党，众也。可围鱼吕切。与御同扞也。不为于伪切。下同。倒置之民崔云逆其性命而不顺也。向云以外易内可谓倒置。
　　外篇说剑十三
　　神武
　　赵文王司马云惠文王也，名何，武灵王子。洞纪云周赧王十七年，赵惠文王之元年。一云案长历推，惠文王与庄子相值，虽然，亦恐寓言以畅意也。喜剑许记切。下同。夹门音协。好之呼报切。下同。不厌於监、於艳二切。悝苦回切。太子名。当何敢言见张本旧作尚。募音慕。说王解也，如字。又音悦。与使所吏切。币从才用切。蓬头步公切。谓着兜矛也。有眊故如蓬，成云发乱如蓬。突鬓必刃切。鬓毛突出云。又云谓鬓发短，可浚突人也。垂冠将欲斗，故冠低倾也。一曰突骑帽也。曼胡莫干切。曼胡之缨，谓粗缨无文理也。成云屯项抹额也。短后之衣成云为便於武事也。瞋目赤真切。张也。语难艰难也。勇士愤气积於心胸，言不流利也。又乃旦切。既怒，言语为人所畏难。与见贤徧切。下剑见同。王脱土活切。千里不留行十步杀一人，则千里无敢拒者。乃校司马云考校取其胜者也。一本作教士。敦都昆切。司马云敦断也。试使用剑相击断截也。御杖直亮切。用杖也。燕音烟。溪石城为锋成云燕溪地名，在燕国；石城，在塞外，此地居北，故以为锋。锋，剑端也。齐岱为锷五各切。成云齐国岱岳在东，故以为锷。锷，剑刃也。又剑棱也。晋卫为脊成云晋卫二国近赵地，故为剑脊也。周宋为镡音淫。成云周宋二国近南，故以为镡。镡，剑环也。又剑珥也，其旁鼻也，带所贯镡也。又音寻。韩魏为铗古协切。成云韩魏二国在赵之西，从以为铗。铗，剑把也。又云镡从棱向背，铗从棱向刃也。裹以音果。渤海沧州也。常山北岳也。五行以五行制区宇。刑德论刑德临御群生。行以秋冬随天道以行止也。制论开持行，皆铸造行用也。芒然莫刚切。四乡四方也。肝肺芳废切。窃为于伪切。三环绕也。闻义而愧，绕馔三周，不能坐食。服毙婢世切。忿不见礼，皆自杀也。
　　外篇渔父十四
　　贵真
　　锱维司马云黑林，名也。或作帷。杏坛司马云泽中高处也，杏生其上。又坛名也。渔父或云是范蠡也。鬓眉一本作须眉。交白交，俱也。一本作皎。揄音遥，谓垂手衣内而行也。袂面世切。距陆距，至也。饰礼一本作饬，音敕齐民齐，等也。谓齐等之民也。又平民也。君与音余。下同。以危或作伪。其分又作介离也。杖杖即桡也。方言楫谓之桡，或从舟。挐音如，说文，持也。又女居切，牵也。还乡香亮切。或作向。绪言犹先言也。又余论也。窃待或作侍。咳苦代切。唾吐卧切。相丘息亮切。助也。曰嘻香其切。笑声也。之好呼报切。下同。丘少诗召切。下同。而经经，营也。又理也，度也。不属音烛。长少丁文切。后遇长同。不胜音升。行不下孟切。工技其绮切。贡职或作赋。春秋后伦朝觐不及等比也。攘伐攘除也。不音敕。八疵祀知切。病也。之揔览也，监也。以败补迈切。毁他曰败。恶人乌路切。下同。张君房本作德人。之慝他得切。善否悲美切。恶也。两容颜适善恶皆容颜貌调适也。以挂音卦，别也。之叨吐刀切。狠胡壑切。愀然七小切。惭悚貌。愈数音朔。不离力智切。故强其丈切。下同。欢乐音洛，下同。禄禄如字，又音录。谓形见为礼也。司为云录领录也。可与往者往，进也。早湛丁南切。下同。溺也。丘得遇也或作遇，谓得过失也。而比如字，谓亲见比数也。又毗志切。乃刺七亦切。波定谓船行，故水波去远则波定。旁车步浪切。万乘绳证切。下同。伉礼苦浪切。敌也。倨音据。敖五报切曲要一遥切。磬折之设切。吾语鱼据切。
　　杂篇让王十五
　　治内
　　尧以天下让许由语在逍遥篇。子州支父音甫。李云支父字也，即支伯也。幽忧之病吕氏春秋引此章，高诱注云，幽，隐也。诗云如有隐忧，我心不悦。未暇在於治天下也。
　　处身
　　舜让天下於子州支伯或云支伯即支父也。
　　自得
　　舜以天下让善卷眷勉切。姓善名卷，隐士也。衣皮於既切。下同。其处昌虑切。
　　高蹈
　　舜以天下让其友石户亦作后之农石户地名，农，农人也。卷卷音权。勤节貌。葆力葆蔽用力也。以入於海司马云凡言入於海者，皆居其洲岛之上，与其曲限中也。
　　尊生
　　太王亶丁但切。父音甫，下同。亶父，文王之祖也。邓笔贫切。地名也。狄人捡狁也。不以所用养害所养地所以养人也，今争以杀人，是以地害人也。人为地养，故不以地害人也。因杖直亮切。策初革切。相连如字相连续而从之也。旧音力展切。或作挞，同谓担运物也。岐山其宜切。山在扶风美阳西北，其南有周原，故始改国日周。不以养伤身不以利累形王云，富贵有养而不以昧养伤身，贫残无利而不以求利累形也。
　　恶患
　　越人三世弒其君音试。文云僖王一也，惠王二也，衰王三也。王子搜素羔切。文云哀王子名搜也。丹穴南戴日为丹穴，南山洞也，又朱崖县也。以艾五盖切。玉舆玉辖也。一本作王舆。援音爰，引也。绥车上绳也。而呼火故切。或作叹。君乎君乎重叹君位之难也。以舍音拾。非恶乌路切。下及下章真恶同。
　　知轻重
　　子华子司马云魏之贤人。昭僖侯司马云韩侯也。攫之俱缚、俱碧二切。取也。废弃也。一云攫者援书铭，废者斩右手。其轻於韩又远句绝。
　　完身
　　鲁君一本作鲁侯。李云哀公也。以币先使人召颜阖，欲为相也。苴音粗，有丁麻也。直作粗者非是。饭牛符晚切。饲也。之使所吏切。下章同。家与音余。恐听谬见张君房本，旧作恐听者谬。吕氏春秋引此章，亦作恐听谬。而遗唯季切。下章同。复来音服，下章同。绪余并如字，谓残余也。土敕雅切。又如字。苴侧雅切。司马云土苴如粪草也。李云土苴糟魄也，皆不真物也。吕氏春秋引此章，高诱注云，土，瓦砾也，苴，草蓟也。土鼓蓟桴，伊耆氏之乐也。孝经云，安上治民，莫善於礼，移风易俗，莫善於乐。故可以治天下。必察其所以之王以圣人真以持身，余以为国，故其动作必察之焉。所以之者，谓德所加之方也；所以为者，谓所以待物也。动作於此，不必察也。随侯之珠随国近汉水，汉出实珠，随侯见蛇伤，以药封之，后蛇衔明珠径寸纯白，夜光烛室，以报随侯。故谓随侯之珠也。所要一遥切。
　　远非义
　　子阳郑缪公相也。不好呼报切。即令力呈切。拊心音抚。佚乐音逸络。君过古卧切。经过也。作难乃旦切。下章同。而杀子阳子阳严酷，罪者无赦，舍人折弓，畏子阳怒责，因国人逐荆狗而杀子阳。
　　遵法度
　　楚昭王失国屠羊说音悦。昭王名轸，平王子也。平王听费无忌谗，杀伍奢，伍员奔吴，已而吴伐楚，楚大败，昭王出奔随。当是时也，有屠羊说从昭王出奔而复归国也。从者才用切。强之其丈切。见之贤徧切。下同。入郢以井切毁约如字，徐於妙切。其为于伪切。三旌三公位也。司马本作三珪，云谓诸侯之三卿皆执珪也。妄施如字，又始豉切。
　　守节
　　原宪字子思，鲁人，孔子弟子。环堵之室周环各一堵方丈室也。茨疾私切，盖屋茅也。以生草谓以青草代茅盖屋。蓬户织蓬为户。桑以为枢尺朱切。屈桑条为户枢也。瓮牖音酉。破瓮为牖。二室夫妻各一室。褐以下葛切。为塞悉代切。以褐衣塞牖也。匡坐而弦歌匡，正也。歌见张君房本，旧阙。中绀古暗切。李云绀为中衣，加素为表。又绀中素表，大夫之服。华冠胡化切。以华木皮为冠。纵履所倚切。或作屣，又作躧。云蹑也。又履不着跟曰屣。又体不能蹑举而曳之也。杖藜以藜为杖也。应门自对门也。嘻许其切。笑声也。逡巡七旬切。却退也。希世而行司马云希，望也；所行常顾世誉而动，故曰希世而行也。比周毗志切。周旋亲比，以结朋党。为人于伪切。下为己同。教以为己学当为己，教当为人，今反不然。仁义之慝吐得切。恶也。司马云，谓依仁托义为奸恶也。
　　养志
　　缊袍吁粉切。司马云谓缊组为絮；论语云衣敝缊袍是也。肿章勇切。哙古外切。司马云肿哙剥错也。王云盈虚不常貌。又皮肤皴裂而肿。胼薄田切。胝竹尼切。皮坚也。缨绝绳断也。肘竹九切。见袖破也。踵决履败也。商颂追美商之德也。
　　行修
　　饘之然切。或作饘。粥之六切。饘粥，厚粥也。饘一音干，谓干饼。丝麻一本作臬麻。自乐音洛。愀然七小切。一本作欣。以羡自累也羡见江南李氏本，旧作利。行修下孟切。不怍在洛切。惭也。
　　趣高
　　公子牟司马云魏之公子封中山，名牟。瞻子魏之贤人。魏阙司马云象魏观阙。人君门也，天子两观也。重生直用切。下同。自胜音升。下同。不能自胜则从句绝。神无恶也见张君房本，旧作乎。万乘绳证切。
　　乐道
　　不糁素感切。甚惫皮拜切。再逐於鲁史记云孔子贫且贱，及长尝为季氏吏，料量平，尝为司职吏而畜蕃息，由是为司空。已而去鲁，斥乎齐，逐乎宋卫，困於陈蔡之间，於是反鲁，鲁复善待。定公以孔子为中都宰一年，四方皆则之。由中都为司空，由司空为大司寇，由大司寇为摄相事，齐人闻而惧曰：孔子为政必霸。於是选女乐遗鲁君，鲁君受之，怠於政事，孔子遂行适卫，此再逐於鲁也。削迹於卫削绝也。史记云灵公老怠於政事，不思孔子，孔子喟然叹曰：苟有用我者，期月而已，三年有成。终不见用。伐树於宋史记云孔子之宋，与弟子习礼大木下，宋司马桓魋欲杀孔子，孔子去，后桓魁恶其坐处，因伐其木马。穷於商周史记云商是殷地，周是东周，孔子历聘，尝困于此。围於陈蔡史记云楚昭王使人聘孔子，孔子将往，陈蔡大夫谋，於是乃相与发徒役围孔子於野，不得行，从者病，莫能兴。藉秦昔切。毁也。又陵藉也。喟然去愧切。语之鱼据切。临难乃旦切。桓公得之莒文公得之曹越王得之会稽此十六字见江南古藏本及吕览，旧阙之。隘音厄，又於懈切。削然如字切。援琴声也。扢然许讫切。李云奋舞貌。执干干，楯也。亦乐音洛。下同。虞於颖阳广雅云，虞，安也。一本作娱，娱乐也。共伯音恭。下同。得志乎丘首司马云共伯名和，修其行，好贤人，诸侯皆以为贤。周厉王之难，天子旷绝，诸侯皆请以为天子，共伯不听，即干王位。十四年大旱，屋焚，卜于太阳，兆曰厉王为祟，召公乃立宣王。共伯复归于宗，逍遥得意共山之首。共，丘山，今在河内共县西。江南古藏本作共伯得志乎丘首。一云共山之首或云丘首。
　　羞辱
　　畎古犬切。亩垄上曰亩，垄中曰畎。行下孟切。下章同。漫武谏、武畔切。云污也。下章同。投归投也。清泠音零。之渊在南阳郡西崿山下。
　　廉清
　　因就也。卞随成云，卞随，怀道而隐者也。务光已解大宗师篇。伊尹史记云伊尹名阿衡，欲干汤而无由，乃为有莘氏媵臣，负鼎俎以滋味说汤，致於王道。或曰伊尹处士，汤使人聘迎之，五反然后肯往，从汤言素王及九主之事，汤举任以国政。贼谓阴料时事也。数闻音朔。稠水直留切。或作桐水，又作稠。司马本作洞，云洞水在颖川。一云在范阳郡界。其难乃但切。我享受也。庐水音闾，司马作卢水，在辽东西界。一云在北平郡界。
　　避世
　　孤竹司马云孤竹国在辽西令支县界，伯夷叔齐，其国君之二子也。姓名已解大宗师篇。岐阳岐山之阳，文王所都之地。今之扶风。叔旦周公名旦，是武王弟，故曰叔。一列一本作级。血牲以牲血衅其盟誓之书，埋之坛下。嘻许其切。祈喜福也。尽治直吏切。下治世同。扬行下孟切。下吾行戾行同。以要一遥切。殷德衰见江南古藏本，旧作周。以涂吾身恐富贵涂污吾身耳。成云若与周并存，恐污吾行也。或曰让王之篇其章多重生，而务光二三子自投于水，何也。答曰：庄书之兴存乎反本，反本之由先于去荣，是以明让王之一高标傲世之逸志，旨在不降以厉俗，无厚身以全生，所以时有重生之辞者，亦归弃荣之意耳。深於尘务之为，弊也，其次者，虽复被褐啜粥，保身而已，其全道尚高，超俗自逸，宁投身於清泠，终不屈於世累也。此旧集音有，聊复录之於义，无当也。
　　南华真经章句音义卷之六竟
　　南华真经章句音义卷之七
　　碧虚子造
　　杂篇盗跖十六
　　率性
　　孔子与柳下季为友柳下惠，姓展名获，字季禽。一云字子禽。居柳下而施德惠。一云惠谥也。一云柳下邑名。按左传云展禽是鲁僖公时人，至孔子生八十余年。若至子路之死，百五六十岁，不得为友，是寓言也。盗跖之石切。李奇注汉书云，跖，秦之大盗也。黄法师云，季弟名雍为大盗，秦人谓盗为跖，故时呼曰盗跖。从才用切。卒尊忽切。下同。穴室抠户苦沟切。司马本作枢，尺朱切，云破人户枢而取物也。入堡一本作保。郑注礼记云，小城曰保。能诏韶，告也。或云训也。窃为于伪切。下请为、为我、窃为、使为、以为皆同。说之始锐切。飘风婢遥切。易辱以豉切。休卒徒於太山之阳於见江南古藏本，旧阙。脍古外切。说文，细切肉也。餔蒲故切。食也。屈原曰餔其糟。冠古乱切。枝木之冠冠多华饰，如木之枝繁。带死牛之胁许劫切。司马云取牛皮为大草带。儌幸古尧切。儌幸，冀望也。愿望履幕下司马云幕作綦，云言视不敢望跖面，望履迹而还也。綦，履迹也。反走小却行也。瞋目赤真、亦夷二切。广雅云张也。如乳儒遇切。育也。凡天下人有三德人见张君房本，旧阙。少长诗召切。下丁丈切。勇悍户旦切。激丹古历切。明也。齐贝珠也，一作含贝。音中丁仲切。南使所吏切。下三字同。共祭音恭。之行下孟切。下同。恒民一作顺民，后亦尔。好面呼报切。下同。背音佩，下同。橡音象。炀羊亮切。炙燥也。居居于于成云居居，安静之容；于于，自得之貌。蚩尤黄帝之时，蚩尤为暴，战於涿鹿之野，逐擒蚩尤，身体杀异处，故别葬之。涿鹿音卓，司马云地名，故城，今在上谷郡西南八十里。武王弒音试。下同。缝衣扶恭切。成云缝掖之衣也。浅带成云浅狭带也。矫言纪表切。去其起吕切。危冠李云危高也。史记云仲由字子路，下人也，性鄙好勇力，志伉直，冠雄鸡冠，佩瑕豚，陵暴孔子。孔子设礼稍诱子路，后儒服委质，请为弟子。子路为卫大夫，闻孔悝之邑宰蒉聩乃与孔悝作乱，谋入立是为庄公。子路在外闻之，驰往入造蒉聩，蒉聩与孔悝登台，子路欲燔台，蒉聩惧，乃下石乞壶黡攻子路，击断子路之缨，子路曰，君子死而冠不免，遂结缨而死。一云身遭菹醢。其卒子恤切。身菹庄居切。菹，醢也。再逐於鲁削迹於卫并解禅王篇。穷於齐史记云孔子适齐为高昭子家臣，欲以通乎景公，与齐太师语乐，闻韶音，学之三月不知肉味，齐人称之。复景公恭见孔子，待以季孟之间。鲁有三卿，季氏为正卿最贵，孟氏为下卿不用事，言待之以二者之间也。齐大夫欲害孔子，孔子闻之，景公曰，吾老矣，弗能用也。孔子遂行，此谓穷於齐也。围於陈蔡已解禅王篇。尧不慈不授丹朱天下。舜不孝或谓避逃瞽叟，或谓不告而娶。禹偏枯治水而得疾。汤放其主放桀於呜条。武王伐纣诛纣於牧野。文王拘羑里，史记云纣醢九侯，西伯昌闻之窃叹。崇侯虎知之以告纣，纣之二十年，囚西伯於羑里。羑里，狱名，在河内汤阴。而强其丈切。鲍焦韩婴云鲍焦周时隐士也，衣弊肤见挈，畚采蔬遇子贡於道，子贡曰：吾子何以至此也。鲍焦曰：天下之遗德教者众矣，吾何以不至於此也。吾闻之世不已知而行之不已者，是爽行也。上不已知而千之不止者，是毁廉也。行爽廉毁，然且不舍，惑於利也。子贡曰：吾闻之非其世者不生其利，污其君者不履其土。今吾子污其君而履其土，非其世而采其蔬，此谁之有哉。鲍焦曰：於戏，吾闻贤人重进而轻退，廉士易丑而轻死。乃弃其蔬而立，槁死於洛水之上。君子闻之曰：廉夫刚哉。夫山锐则不高，水狭则不深，行特者其德不厚，志与天地疑者其为人不祥。鲍子可谓不祥矣。其节度浅深，适至是而已矣。或云抱木而立，枯焉。申徒狄韩婴云申徒狄，商时人，非其世，将自投於河，崔嘉闻而止之曰：吾闻圣人仁士之於天地之间，民之父母也。今为濡足之故，不救溺人，可乎。申徒狄曰：不然。昔者桀杀关龙逄，纣杀王子比干而亡天下，吴杀子胥，陈杀泄治而灭其国。故亡国残家，非无圣智也，不用故也。遂负石沈於河。君子闻之曰：廉乎如仁与智，吾未见也。介子推史记云介子推晋人也，文公反国以赏从士，未至隐者介子推，推亦不言，禄禄亦不及推，推曰：献公子九人，唯君在耳。惠怀无亲，外内弃之，天未绝晋，必将有主。主晋祀者，非君而谁。天宝开之，二三子以为己力不亦诬乎。窃人之财犹曰是盗，况贪天之功以为己力乎。下冒其罪，上赏其奸，上下相蒙，难与处矣。其母曰：盍亦求之以死谁怼。推曰：尤而效之，罪有甚焉。且出怨言，不食其禄。母曰：亦使知之若何。对曰：言身之文也，身欲隐，安用文之。文之是求显也。其母曰：能如此乎，与汝偕隐，至死不复见。介子推从者怜之，乃悬书宫门曰：龙欲上天，五蛇为辅，龙已升云，四她各入。其宇一蛇，独怨终不见处所。文公出见书曰：此介子推也，吾方忧王室，未图其功，使人召之则亡。遂求所在，闻其入绵上山中，於是文公环绵上山中而封之以为介推田，号曰介山，以记吾过，且旌善人。一云文公待之不肯出，求之不能得，以为焚其山宜出，及焚其山，遂不出而燔死。以食音嗣。燔死音烦，烧也。尾生鲁人也。或作微生。磔犬竹客切。张其尸曰磔。史记封挥书云，秦德公初作伏祠社磔，狗邑四门，以御虫菑。流豕屠者烹豕曰流。操七曹切。瓢婢遥切。而乞者言上六人不得其死，犹猪狗乞儿流转沟中者也。乞或作走。利名见张君房本，旧作离。子胥沈江吴越春秋云，子胥谏，吴王不听，据地垂涕曰：於乎哀哉，遭此嘿嘿。忠臣掩口，赞夫在侧。政教道壤，謟谀无极，邪说伪辞，以曲为直，舍谱攻忠，将灭吴国，宗庙既夷，社稷不食，城郭丘墟，殿生荆棘。吴王大怒，赐属镂之剑，令自裁。子胥遂伏剑而死，吴王乃取子胥尸盛以鸱夷之器，投之於江中。比干剖心史记云纣淫乱不止，微子数谏不听，乃与太师少师谋遂去。比干曰：为人臣者不得不以死争，则百姓何辜。乃直言谏纣，纣怒曰：吾闻圣人之心有七窍，信有诸乎。乃遂杀王子比干，刳视其心。不过古卧切。超也。病瘦色又切。麒骥音其冀。过隙去逆切。亟纪力切。忽也。或作极。无复扶又切。狂狂不定貌。汲汲音急，不足貌。芒然莫刚切。据轼音式，车前横木，凭而坐者。得微微，无也。自灸久又切。走料音聊，触也。头编音鞭。几不音祈，近也。
　　行义
　　子张史记云姓颛孙，名师，字子张，孔子弟子，行义笃信。满苟得寓言也。喻苟且所得以致满盈之人。盍胡腊切。何不也。为行下孟切。下同。劝何不为德行。多信伸信同音。说文，屈伸也。经典信通作伸，下同。以义求之。臧聚司马云谓臧获，盗滥窃聚之人。则怍色见张君房本，旧作则有怍色。宰相息亮切。下相而同。入嫂先早切。成云桓公名小白，杀兄子纠，纳嫂为家，管仲贤人，而臣辅之。为臣或作相。弒君申志切。成云初孔子闻田成子弒简公，沐浴而朝，告於衰公曰：陈怛弒其君，请讨之。此贱而下之也，后受田成子聘，兼纳其币，此言行之相违也。论则力顿切。悖战布内切。亦拂扶弗切。违也。长幼丁丈切。下长子同。五纪司马云岁日月星辰历数。文云天为地纪，日为星纪，君为臣纪，父为子纪，夫为妻纪。成云金木水火土，又仁义礼智信，又祖父己身子孙。六位君臣父子夫妇。文云易之六位也。为别彼列切。下同。尧杀长子崔云尧杀长子考监明。成云不与丹朱位，言义杀也。吕览曰尧有十子，舜有九子。舜流母弟流，放也。孟子云舜封象於有库，身为天子而弟为匹夫，可谓亲爱之乎。王季为适周公杀兄史记云，古公有长子太伯，次曰虞仲，太姜生少子季历，季历娶太任，皆贤妇人，生昌，有圣瑞。古公曰：我世当有兴者，其在昌乎。长子太伯虞仲知古公欲立季历以传昌，乃二人亡如荆蛮。古公卒，季历立，是为公季，此乃王季为适也。武王伐纣，封弟周公旦於曲阜曰鲁，弟叔鲜於管，弟叔度於蔡，武王崩，太子诵代立，是为成王。成王少，周公乃摄行政当国，管叔蔡叔疑周公作乱，周公奉成王命诛管叔，放蔡叔，此乃周公杀兄也。儒者伪辞史记云孔子去陈过蒲，会公叔氏以蒲畔，蒲人止孔子。弟子有公良孺者，以私车五乘从孔子，其为人长贤有勇力，谓曰：吾昔从夫子遇难於匡，今又遇难於此，命也已。吾与夫子再罹难，宁斗而死甚疾。蒲人惧，谓孔子曰：苟母适卫，吾出子与之盟。出孔子东门，孔子遂适卫。子贡曰：盟可负邪。孔子曰：要盟也，神不听。且子正为名假设之辞也，为，于伪切。下为利同。不监本作鉴。吾昔见张君房本，旧作日人实切。讼於无约如字，徐於妙切。讼，论说也。子胥抉眼史记云子胥谏，吴王不听，赐子胥属镂之剑以死，将死曰：抉吾眼，置之吴东门以观越之灭吴也。直躬论语曰，直躬者，其父攘羊而子证之。尾生鲍子已解在前。申子不自理史记云晋献公太子申生，为骊姬阴令人赞恶，置毒药於胙中，泣曰：太子何忍也，其父而欲弒代之，况他人乎。且君老矣，旦暮之人，曾不能待而欲弒之，太子闻之奔新城，献公怒乃诛其傅，杜原疑或谓太子曰：为此药者，乃骊姬也，太子何不自辞明之。太子曰：吾君老矣，非骊姬寝不安，食不甘。即辞之君，且怒之不可。或谓太子曰：可奔他国。太子曰：被此恶名以出，人谁内我。我自杀耳。申生自杀於新城。孔子不见母匡子不见父文云仲尼历聘，不见母亡匡章；齐人谏其父，为父所逐，终身不见父。所传文专切。
　　安处
　　无足一本作无知。乐意音洛。下同。故推正而不忘也忘或作妄，言君臣但推寻正道不忘，故不用富贵。邪为智力不足，故不用邪。绝俗过世之士焉言人心易动，但人与贤人俱生，便自谓过於世人，况亲自为富贵者乎。惨七感切。但丹曷切。之恐丘勇切。穷美穷犹尽也。究势究，竟也。侠人音协。欲恶乌路切。争四处黄疏云汤武也。按商书云，葛伯不祀，汤始伐之，其后东征西夷怨，南征北狄怨，皆曰俱我后，后来其苏。此岂非争四处邪。要名一遥切。亦犹见江南古藏本，旧阙。长阨音厄。管钥音药一本管钥作埙箎口嗛苦箪切。醪醴力刀切。侅音碍。饮食至咽为侅。於冯气音愤，满也。下同，言愤畜不通之气也。上坂见张君房本，旧阙。取慰亦作畏。张君房本。辱不舍音舍，下同。戚醮在遥切。李云顿也。疑许业切。内周栖疏李云重栖内币。踠轩外通设备守具也。财单音丹，或作蕲。缭音了。缠绕貌。
　　南华真经章句音义卷之七竟
　　南华真经章句音义卷之八
　　碧虚子造
　　杂篇在宥十七
　　处无为之事
　　在说文曰存也。宥音又，宽也。淫其性失性曰淫。又耽滞曰淫。迁其德失德曰迁。人乐音洛。恬徒谦切。静也。瘁瘁在季切。病也，忧也。愉音喻，乐也。毗司马云助也，并也。乔钦消切。郭音矫。诘公吉切。崔云乔诂，意不平也。卓敕角切。鸷敕二切。崔云卓鸷，行不平也。之行下孟切。给相足也。匈匈音凶，喧哗竞逐之貌。是悖必内切。逆也。是相息亮切。助也，下同。於技其绮切。能也。圣式正切。说文曰通也。成云圣谓圣迹也。艺倪祭切。技能也。於疵疾斯切。脔力转切。卷眷勉切。司马云脔卷不申舒状。伧音仓，崔本作戕。囊本作仓囊，难承受也。崔云戕囊犹抢攘乱也。文云伧囊，忽遽貌。跪其诡切。莅音利，临也。故贵以身於为天下财可以托天下爱以身於为天下则可以寄天下此两句与今所传道德经稍异，然与王弼本同。疑开元校勘经时依别本改易之也。今从漆园本为定。尸居龙见尸，神象也。不言而肃。龙见，取其变化而升。渊默如止水。雷声闻天下。从容七容切。自在貌。炊昌睡切。累劣伪切。郭云如尘埃之自动也。
　　圣人虚心
　　崔瞿求朱切。古之贤人。老聃吐蓝切。汝慎无撄人心於营切。吕览云，始生之者天也；养成之者人也。能养天之所生而勿撄之，谓天子。天子之动也，以全天为故者也。高诱注云，撄犹戾也，故，事也。排皮皆切。淖昌略切。廉刿居卫切。伤也，利也。琢丁角切。县而天高远貌。偾粉间切。僵也。骄偾骄马之奔逸不可禁之势。又谓不顾礼法而犯之，如马之纵逸也。黄帝始以仁义撄人心上古巢居穴处，无火化粒，食之养人，多疾病之苦，黄帝乃垂衣裳，造屋室杵臼耕耨，民始得衣食居止之乐，是由黄帝之圣智治法耳。人得其利因谓之仁。蚩尤乱政，残贼生民，黄帝征而诛之，亦圣智治法耳。人得其宜因谓之义。然仁义自然，其来尚矣，而后世不知，徒见其迹，以谓仁义始于黄帝也。股无胈畔末切。白肉也。胫形定切。无毛言尧舜行黄帝之迹，心形疲弊，股瘦无白肉，胫秃无细毛。讙音欢。兜丁侯切。讙兜者，帝鸿氏之子，即混沌也。崇山南裔也。尧六十年放讙兜于崇山。投三苗三苗者，缙云氏之子。即饕餮也。三峗音危，西裔之山也，今属天水。尧六十六年窜三苗于三峗。共工共工者，少昊之子，即穷奇也。幽都幽州北裔也。尧六＋四年流共工于幽都。施及以豉切。延也。大骇惊也。善否音鄙，恶也。釿锯音斤据。制焉釿锯制焉谓加肉刑也。绳墨杀焉崔云谓弹正杀焉，或云罪名已定者，缚以墨绳，未定者，缚以赤绳。缚罪人有降杀也。椎直追切。凿在洛切。决焉古穴切。谓造枷杻，用椎凿以决孔窍也。脊脊音藉，在亦切。相践藉也。一本作肴，肴，乱也。堪苦岩切。岩语咸切。殊死殊，断也。汉令曰，蛮夷长有罪，当殊之。相枕之切。桁户刚切。司马云长脚械也。杨崔云械来颈及胫者皆曰桁杨。离力智、力氏二切。跂丘氏切。攘臂如羊切。桎之实切。梏古毒切。椄音燮。槢音习，司马云椄槢械楔也。又椄槢桎梏，梁也。鸿烈解云大者为柱梁，小者为椄槢。凿在报、在洛二切。枘人锐切。三苍云柱头枘也。凿头厕木，如柱头枘。焉知於虞切。嗃矢许交切。矢之呜者，又猛者也。崔本此下更有有无之相生也则甚。曾史与桀跖生有无也，又恶得无相毂也。凡二十四字。
　　清静民正
　　黄帝已解齐物篇。广成子古之得道人也。空同山名，云北戴斗极为空同。一云在梁国虞城东三＋里。之山见张君房本，旧作上。质也形质粗浅。云气不待族而雨司马云：族，聚也。未聚而雨言泽少也。草木不待黄而落司马云落，死也。言杀气多也。翦翦司马云善辩貌。一曰佞貌。李云浅短貌。或云狭小貌。捐悦金切。弃也。邀之古尧切。遇也。南首音狩，向明也。蹙其月切。惊而起也。吾语鱼据切。下同。窈窈乌了切。我为于伪切。下同。有藏才浪切。千二百岁矣李淳风天无主物薄云，千二百岁谓之十大克，一曰阴阳之小纪也。四九三十六三百六十；四八三十二，三百二十；四七二十八，二百八十；四六二十四，二百四十；共一千二百之数。百昌百物昌盛也。缗乎武巾切。远我于万切。昏乎暗也，司马云缗昏并无心之谓也。
　　无为民化
　　云将子匠切。李云主云师也。鸿蒙元炁也。寓言风云炁者，取其无心而利物也。拊髀音陛，股也。雀跃如雀之跳跃也。倘然止尺掌切。司马云欲止貌。贽然立之二切。李云不动貌。叟素口切。长者之称。不辍丁劣切。止也。曰吁况于切。六气阴阳风雨晦明，又云风寒，暑湿，燥火，风木，寒水，暑火，湿土，燥金，相火谓之六气掉徒吊切。有宋国名也。鞅掌於丈切。众多也。之放方往切。效也。噫音医，下同。仙仙音仙，轻举貌。堕许规切。毁也。吐如字，说文写也。涬户顶切。溟亡顶切。滓溟，浑然貌。司马云自然气也。浑浑户本切。沌沌徒本切。不离力离切。下同。
　　持胜任道
　　而恶乌路切。因众以宁所闻因众人之所闻见，委而任之，则自宁安。不如众技其绮切。众矣若役我之知达众人，众人之技多於我矣。安得而不自困哉。此揽音览，与揽同。此以因人之国见江南古藏本，旧阙。侥古尧切。幸音幸，求利不止貌。又侥，要也。以皇王之国利，要求非分，为一身之幸会。几何居岂切。不丧息浪切。同下。
　　持后处先
　　挈苦结切。挈，持也。挠挠而小切。圣人以自然携持万物，适性自动也。恶乎音乌。
　　道无不为
　　匿而女力切。藏也。不易如字。薄伯各切。迫也。
　　杂篇至乐二十二
　　至乐无为
　　至乐音洛。篇内不出者，皆同。至，极也；乐，欢也。奚恶乌路切。惛惛音昏，张君房本作。蹲循勿争委顺貌。誙誙户耕切。李云趣死貌。吾未知之乐也亦未知之不乐也果有乐无有哉吾以无为而诚者为乐矣并见江南古藏本，旧作吾未之乐也，亦未之不乐也，果有乐无有哉。吾以无为诚乐矣。化生见江南古藏本，旧阙。芒乎音荒，下同。芴乎音忽，下同。芒然物之生，忽然物之出，忽生於无，芒成於有。万物职职李云繁殖貌。尔雅云职，主也。谓各有主而区别也。
　　遗情累
　　箕踞音据。成云谓垂两脚如簸箕形也。盆瓦缶也。与人居句绝。长子丁丈切。句绝。今有变之而死见江南古藏本，旧作今又变而之死。无槩古代切。司马云感也。成云惊叹也。偃然成云安息貌。巨室天地之间。噭噭古吊切。文云哭声也。
　　化空
　　支离叔滑音骨。介音界。叔二人或以支干离散为善，或以滑稽介独为善，叔，善也。冥伯之丘昆仑力门切。之虚音墟，冥寞大丘，峻极之墟。所休休息也。左肘竹九切。一作胕；音趺。云胕足上也。蹙蹙姑卫切。成云惊动貌。集韵，僵也。一曰跳也。与灵蹶同。恶之乌路切。下同。尘垢音苟。
　　两谬
　　髑音独。髅音楼。骁然有形苦尧切。白骨貌，有枯形也。撽苦吊，古的二切。说文作，云旁击也。马捶拙蕊切。马杖也。愧遗唯季切。冻丁贡切。馁奴罪切。援音袁。枕卧针切。见梦贤徧切。向子之谈者见张君房本，旧阙。从然七容切。谓从容休然也。张君房本作泛然。复生音服。深矉音频。蹙类上子六切。本亦作顣，下於葛切。李云矉顣者，愁貌。王乐音洛。而复扶又切。为生人之劳乎见张君房本，旧作而复为人间之劳乎。
　　名实
　　褚音贮。囊也。怀容受也。绠格猛切。汲索也。汲，居及切。而重直用切。海乌司马云国语曰爱居也，止鲁东门之外三日，臧文仲使国人祭之，非鲁侯也。祀於鲁庙，故言鲁侯，筵之爰居。一名杂县，举头高八尺，形似凤皇，乡音讶。觞音伤。于庙司马云饮之於庙中也。九韶常遥切。舜乐名。眩音县，目无常主也。一脔里转切。坛大丹切。司马本作澶，音但，云水涉澶也。洲渚也。食之音嗣。鳅音秋条。随行户刚切。委於危切。蛇以支切。宽舒自得貌。譊譊乃交切。喧声也。咸池洞庭已解天运篇。人卒子忽切。众也，又寸忽切。还音环绕也。彼必相与异其好恶好恶异见江南古藏本，旧作彼必相与异其好恶，故异也。
　　化机
　　道从可马云从道旁也。本作徒。攓居辇切。拔也。蓬步东切。汝果元嘉本作过。养司马本作暮，云死也。予果元嘉本作过。欢司马本作嚾，云呼声谓生也。种章勇切。有几居岂切。若鳌为鹑见刘得一本，旧阙。得水则为继音继，司马本作继，云万物虽有兆眹，得水土之气乃相继而生也。说文继，续也。一曰反腊为绝。今本作，是反腊也。得水土之际则为龙户娲切。蠙步田切。之衣司马云言物根在水土际，布在水中，就水上视之不见，抄之可得，如张绵在水中。楚人谓之鼃蠙之衣。成云青苔布在水中，若张绵，俗谓之虾蟆衣也。生於陵屯徒门切。山阜也。则为陵舄音昔，司马云言物因水成，而陆产生於陵屯，化作车前草。改名陵舄也。一名泽舄，随燥湿变也。然不知其祖，言物化无常形也。人之死也亦或化为草木，草木之精或化为人也。陵舄得郁栖则为乌足李云郁栖，粪壤也，言陵乌在粪壤化为乌足草。司马云郁栖，虫名，乌足，草名，生水边也。言郁栖在陵乌之中，则化为乌足也。乌足之根为蛴螬音齐曹，虫名。其叶为胡蝶音牒，司马云蛱蝶也。草化为虫，虫化为草，未始有极。胡蝶胥也胥，相胥也。言物相胥生也。化而为虫生於灶下司马云得热炁而生也。其状若脱它括切。谓剥皮也。司马音悦，云新出皮悦好也。其名为鸲其俱切掇丁活切。鸲掇，虫名。鸲攘千日为乌其名为乾音干。余骨乾余骨之沫音末，李云口中汁也。为斯弥虫名。斯弥为食酰许兮切。司马工万苦酒上蠛蠓也。食酰生乎颐辂颐辂音怡路，虫名。生乎黄軦音况，虫名。黄軦生乎九猷音由，李云九宜为久，久，老也，猷，虫名。九猷生乎瞀莫逗切。芮如锐切。小虫也，喜去乱飞。又草名。瞀芮生乎腐音辅。蠸音权，虫名。尔雅云一名守瓜，又云瓜中黄甲虫。一云萤火虫。一云鼢鼠。腐蠸生乎羊奚羊奚比毗志切。已上朱书二＋字，见张君房本，旧阙。乎不息尹切。久竹生青宁司马云羊奚，草名，根似芜菁，与久竹比合而为物，皆生於非类也。青宁，虫名。青宁生程尸佼云，程者，中国谓之豹，越人谓之貊，即豹之别名也。程生马马生人史记年表云，秦孝公二十一年，马生人，盖一炁之变，无所不适也。
　　南华真经章句音义卷之八竟
　　南华真经章句音义卷之九
　　碧虚子造
　　杂篇达生二十三
　　达生
　　达生达，畅也。生，有生也。无离力智切。下同。相天息亮切。
　　专熙
　　关尹关令尹喜，字公度，周大夫也。不窒珍悉切。蹈火徒报切。之列音例。予语鱼据切。是形色而已见江南古藏本，旧阙。得是是者，不形不化之道也。正焉见张君房本，旧作止。物焉於虔切。之坠直类切。后同。乘亦音绳。遌音悟，尔雅云逆忤也。郭云干触也。不慑之涉切。惧也。不折之舌切。镇音莫。干镆邪干将，古之利剑名已，解大宗篇。忮心之豉切。李云支害也。字书云狠也。飘瓦匹遥切。李云飘落也。不开人之人刘得一作不开人之人，旧作不开人之天。不厌於艳切。几乎音机。
　　一志
　　痀於禹切。偻音缕，文云痀偻曲脊也。承蜩音条，蝉也。文云承蜩谓黏蝉也。古人用之以为醢。犹掇丁活切。拾也。五六月司马云，黏蝉时也。成云习其累丸近于半岁。累丸劣彼切。下同。文云谓累弹丸於竿头也。锱侧其切。锱，说文六铢也。一曰八两日锱铢，音殊铢。说文，权，十分黍之重也。一曰十黍为累，十累为铢。橛其月切。株音诛。拘其俱切。与劬同音，立木也。橛株枸者，断木也。张君房及东南古藏并集韵所说，并从拘。旧本从拘，恐写误。执臂执，持也。若槁苦老切。
　　矜重
　　觞深之渊成云觞深，渊名，其状似柸，因以为名，在宋国。操舟七曹切。成云捉也。数能音朔，下同。之覆芳服切。下同。恶往音乌。瓦殶朱戊切。见江南古藏本，旧作泣。李云击也。吕览引庄子曰，以瓦殶者翔，以钩殶者战，以黄金殶者殆。其殶一也，而有所殆者，必外有所重者也。外有所重者泄，盖内掘也。符子曰，夏王使羿射方寸之帖，径寸之的，百发而无遗镞。王曰，善，尔更射中，赏尔万金；不中，则削尔十邑。羿色动心战，射皆不中。王曰尔由喜惧为灾，万金为患，故也。此义相类耳。惮徒丹切。忌，恶也。难也，惊也，惧也。又作殙，音昏。门缅二音，普训矜。
　　善牧
　　田开之李云开之，名也。周威公崔云周威公灶。成云周公之后，莫显其名，食采於周，谥曰威。祝之大切。肾市轸切。或作贤。学生司马云学养生之道也。操七曹切。拔蒲末切。李云杷也。篲以岁切。帚也。而鞭如字，崔本作，云匿也。视其羸瘦在后者，匿着牢中养之也。音搜，赵，行不进也。单豹音善，李云鲁之隐人，张毅成云鲁之富人。见高门县薄帘也，见。见刘得一本；旧阙。无不走也李云走，往也。司马云走。至也，言无不至门奉富贵也。
　　戒微
　　畏涂阻险之道，可畏惧者也。卒徒子忽切。卒，众也，最畏见江南古藏本，旧作取。衽席而甚切。卧衣也，从竹，卧席也。通作衽。
　　趣异
　　祝宗人成云太常六祝，官也。牢策初革切。李云牢，豕室也。策，木栏也，说如字，又始锐切。彘直例切。奚恶乌路切。豢音患，养也。见张君房本，旧作。篇韵不收，恐转写误，本亦作牺。曰齐侧皆切。后章同。藉在夜切。尻苦羔切。脽也。雕俎庄吕切。俎，盛肉器也。雕谓画饰之也。为彘于伪切。自为同。如食音嗣。糠糟音康，音遭。错之七故切。置也。腞直转切。楯食准切。腞犹篆，楯犹案也。聚偻力主切。棺椁也。其所异彘者何也见张潜夫本，旧阙。
　　释疑
　　仲父音甫。诶於代切。说文，可恶之辞也。诒吐代切。司马云懈倦貌。李云诶诒，失魂魄貌。数日所主切。皇子告敖司马云姓皇，字告敖。齐之贤士也。鬼恶音乌。忿拂粉切。滀敕六切。之气散而不反则为不足李云忿，满也。滀，结聚也。精神有逆则阳结於内，魂魄散於外，故曰不足也。上而不下则使人善怒下而不上则使人善忘李云阳散则阴凝，故怒；阴发阳伏，故忘也。不上不下中丁仲切。身当心则为病李云上下不和，则阴阳争而攻心；心精神主，故病也。沈有履司马本作沈有漏。云沈水污泥也。漏，神名也。灶有髻音结。司马云髻灶神名。着赤衣，状如美女。户内之烦壤雷霆处之刘得一本作坟壤，云坟壤中鬼名雷霆。倍音裴。阿鲑户蜗切。蠪音龙，司马云倍阿鲑蠪，神名，状如小儿，长一尺四寸，黑衣赤幩大冠，带剑持戟。泆阳音逸，司马云泆阳豹头马尾。一作狗头。一云神名也。罔象司马本作无伤，云状如小儿，赤黑色，赤爪大耳长臂。一云水神名。峷所巾切。司马云状如狗，有角文身五采。夔求龟切。状如鼓而一足。彷音傍。徨音皇。司马云状如蛇，两头，五采文。委於危切。蛇如字。毂古禄切。说文，辐所凑也。辕于元切。说文，辀也。朱冠司马本作俞冠，云俞国之冠也。其制似螺。恶闻乌路切。捧芳勇切。辴敕引切。李云大笑貌。
　　不争
　　纪渻所景切。人姓名。为于伪切。王司马云齐王也。文本作周宣王。虚憍居桥切。李云高仰头也。成云虚怯憍矜，自恃意炁。响许文切。景於领切。李云应响呜顾景行。见者反走矣见，见文如海本，旧阙。
　　习成性
　　吕梁司马云河水有石绝处也，今西河离石西有此县绝，世谓之黄梁。淮南子，古者龙门未凿，河出孟门之上也。成云宋国彭城郡有吕梁，水县注而下，当是此也。县水三十仞音刃，七尺曰仞。沫音末。鼋音元。鼉徒多切。龞必灭切。有苦病也。拯之拯，救之拯。被发皮寄切。行歌司马本作行道，云常行之道也。长乎丁文切。下同。与齐司马云回水如磨齐也。郭云磨舫而旋入者齐也。关东人呼硙为磨访。与汩古忽切。司马云涌波也。郭云回伏而涌出者，汩也。
　　择材
　　梓庆李云鲁大匠也。梓，官也，庆，名也。鐻据巨二音，司马云乐器也，形似夹锺，削木为之，与虞同。云飞虞，天上神兽也，鹿头龙身，又锺鼓之柎，多饰为猛兽。耗呼报切。损也。炁文云炁耗则心动，心动则神不专也。齐侧皆切。下同。辄然丁协切。不动貌。公朝直遥切。滑消音骨，乱也。成见贤徧切。其由是与音余，由见江南古藏本，旧作其是与。
　　过巧
　　东野稷李云东野，姓，稷，名。司马云孙卿作东野毕御。见贤徧切。下同。庄公旧音义云，卫庄公也。中绳丁仲切。下同。文弗过也司马云谓过织组之文。使之钩百而反司马云稷自矜其能图而驱之如钩复迹，百反而不知止。颜阖户腊切。鲁之贤人。元嘉本作卢崔同。
　　忘位
　　工捶音垂，尧时巧人。旋而盖规矩指与物化而不以心稽。音鸡。故其灵台一而不桎之实切。旋，疾也。工捶施巧旋疾，盖亦不离于规矩。指画之间，与物之变化无异而心未尝稽留者，乃任物性之自然，故神宇凝一而不桎阂也。足屦九住切。妄要一遥切。忘是非张君房作忘是非。旧作知忘是非。
　　审授
　　孙休成云鲁人也。踵章勇切。司马云至也。而诧敕驾切。司马云告也。子扁庆子音篇，李云扁姓，庆子字也。成云万鲁之贤人。临难乃旦切。宾於必刃切。斥也。恶遇音乌，下同。芒然武刚切。无心貌。彷徨音傍皇，成云放纵貌。长而丁丈切。明污音乌。若揭其列切。负也。九窍苦吊切。跛彼我切。蹇纪辇切。而比如字。为具于伪切。以乐音洛，下同。食之音嗣。委於危切。蛇如字，李云大乌吞蛇。司马云委蛇，泥鳅也。则安平陆而已矣安，见刘得一本，旧阙。款启李云款，空也。启；开也。如空之开，所见小也。又款；曲，启，发也。鼷音兮，小鼠。鴳音晏，雀类。
　　杂篇山木二十四
　　显晦在道
　　山中释名，山产也；产，生物也。说文云山，宣也，能宣散炁，生万物也。大木释名云，木，冒也。冒地而生也。李云木众，林之总名。白虎通云木，踊也。夫子成云门人呼庄子为夫子也。舍於成云舍，息也。烹普彭切。煮也。无訾音紫，毁也。为量音亮。人伦之传直专切。司马云事类可传行也。则挫子卧切。
　　文皮为灾
　　市南宜僚了萧切。司马云姓熊名宜僚，居于市南，因以为号，楚人也。鲁侯文云鲁衰公也。成云先王王季，文王先君，周公伯禽也。无须臾离力智切。居成本读句绝，云离，离散也。居，安居也。丰狐司马云丰，大也。胥疏胥，相也。疏，稀也。谓相望稀疏也。机辟婢亦切。成云机辟，罝罘也。刳形音枯，成云忘身也。去皮起吕切。文云遗鲁也。下去欲去君同。洒心先典切。猖狂成云无心也。妄行成云混边也。可乐音洛。无形倨音据，司马云无倨傲其形。无留居司马云，无留安其居。大莫莫，无也。
　　虚己免害
　　方舟方，说文，并船也，象两舟。惼心必善切。尔雅云急也。则呼火故切。下同。号也。张歙许及切。张开也，歙，敛也。
　　因循成化
　　北官奢李云卫大夫居北宫。因以为号。奢，其名也。为于伪切。赋敛力艳切。锺乐器名也。或云铸锺十二口。为坛言铸锺先须设祭，故为坛也。上下之县司马云八音备为县，而声有高下之异。或云架上下两层也。王子庆忌李云王之族也，庆忌，名也。周大夫也。怪其简速，故问之。侗乎吐东切。无知貌。傥乎敕荡切。萃乎在畔切。聚也。芒乎莫郎切。强梁成云刚强难赋者，从而任之。曲傅音附，司马云谓曲附已者，随而顺之。不挫子卧切。成云挫，损也。大涂成云大道也。
　　无能远祸
　　围於陈蔡已解挥玉篇。太公任李云太公大，夫之称，任，其名。子几音机。子恶乌路切。下同。翂翂音纷。翐翐音秩。司马云翂翂翐翐，舒迟貌。一云飞不高貌。迫胁而栖李云不敢独栖。迫协在众，乌中才足容身，而宿，避害之至也。其绪说文，丝端也。今取其残碎之余也。行列户刚切。下乱行同。不斥音尺。成云故众乌行列不独斥弃也。人卒子恤切。终也。明污音乌。揭其列切。大成之人成云圣德宏博，生成庶品，谓之大成。老君是已。自伐成云伐，取也。者堕许规切。成云败也。去功起吕切。得行如字，文云天下皆得至人所行之道，至人不处其名。衣於既切。裘褐户割切。杼食汝切。又音序。
　　天属相收
　　子桑雽音户，本又作宁，音于。李云桑姓宁名，隐人也。再逐於鲁伐树於宋削迹於卫穷於商周围於陈蔡已上并解挥王篇。何与音余。下仿此。假古雅切。李云国名，成云晋下邑
　　也。尝遭晋灭。林回司马云商之逃民之姓名。成云贤人也。布谓货财也，布於民间，因以名之。无挹音楫，李工万无所执持也。真或作直泠，音零。禹司马云泠，晓也。谓以真道晓悟禹也。泠或为命，又作令，命令犹教也。
　　德隐
　　衣於既切。大布司马云粗布也。正糜贤节切。司马云带也。系履李云履穿故系。而过古禾切。魏王司马云惠王也。惫皮拜切。司马云病也。柟音南。梓豫章皆端直好木也。揽本作拿，历敢切。蔓音万，成云揽蔓犹把捉也。王，往况切。长丁亮切。成云自得貌。司正，直良切。云两枝相去长远也。羿音诣。蓬蒙符恭切。又音蓬。司马云羿，古之善射者；蓬蒙，羿之弟子也。睥普计切。睨音诣，李云睥睨，哀视也。枯棘章夜切。枳音纸。枸音矩，并有刺之木也。不便婢面切。乱相悉亮切。比干见贤徧切。征也夫岂非应验也。
　　大达
　　左据槁木苦老切。谓几也。右击枯枝谓琴也。众氏必遥切。古之元为帝王也。又神农也。犁然力兮切。司马云犁然犹栗然，清淡貌。有当丁浪切。还目音旋，回视也。而窥起规切。造大司马云造，适也。一云造，作也。损易以豉切。下同。穷桎之实切。运化见江南古藏本，旧作运物。之泄息例切。司马云发也。言与之言，犹谓也。鷾鸸音意而。成云鷾鸸，燕也。目之所不宜处昌吕切。言不可止处，目已罗络知之，故弃之也。不给视说文，给，相足也。谓几所不宜处则不足视也。落其实实，卵也。而袭音习，成云袭入也。社稷丈文云社稷犹窠也。其禅市战切。司马云授予也。成云禅代也。焉知於虔切。下同。
　　失照
　　雕音雕。陵之樊音烦。司马云雕陵，陵名，樊；藩也。谓游栗园藩篱之内也。樊或作野，古野字。运寸司马云可四一寸也。感周之颡息荡切。类也。感，触也。翼殷不逝目大不睹殷，大也。曲折曰逝。夫翼大逝难，目大视稀，故不见人也。褰起虔切。旧作蹇。躩驱碧、九缚二切。司马云疾行也。论语云足躩如也。执弹徒旦切。留之力救切。司马云宿留同其便也。螳螂音堂郎。执翳於计切。翳谓斧也。螳螂执斧如盖，以自蔽也。搏之音博，捕也。忘其形说文，形；象形也。忘其身说文，身，身躬也，象人之身。尔雅云我。忘其真真，性也。反入宫见江南古藏本，旧阙。尔雅云宫谓之室，室谓之宫。蔺力信切。且子余切。司马云蔺且，庄子弟子。从其俗江南古藏作从其今。栗林虞人文如海本无栗林二字。为戮戮，耻之辱。
　　自贤
　　阳子司马云阳朱也。逆旅之有妾一人见刘得一本，旧作逆旅。人而去起吕切。之行下孟切。
　　南华真经章句音义卷之九竟
　　南华真经章句音义卷之十
　　碧虚子造
　　杂篇田子方二十五
　　真寤
　　田子方李云魏文侯师也，名无择。数称音朔下同。溪工李云溪工贤人也。东郭顺子成云居於郭东，因以为氏，名顺子，于方之师。葆真音保。傥然敕荡切。司马云失志貌而语鱼据切。之行下孟切。形解户真切。口钳其美切。土梗更猛切。土，苴也。司马云土人也，遭两则壤。
　　冥会
　　温伯雪子李云南国贤人。成云楚之贤人。鲁人成云谓孔子门人也。中国成云鲁国也。陋成云拙也。蕲音祈。振成云动也。从容七容切。文云规矩，礼义也；龙虎，威严也。其道江南古藏本作导。夫人音符。目击而道存矣司马云见其目动而神实已着也。击，动也。又云目裁往意已达。
　　密移
　　瞠若敕庚切。字林云直视貌。不比吡志切。亲比也。滔乎前吐刀切。谓无人君之器，滔聚其前也。恶可音乌。察与音余，下哀与同。有目有趾文云有情之类。熏然许云类冲炁熏蒸貌。汝殆着乎吾所以着也张虑切。见也。司马云吾所以着者，外化也，汝殆庶於此耳。吾一不化者，则非汝所及也。是求马於唐肆也郭云唐肆非停马处也。又磨，停也。司马本作广肆，云广庭也，求马於市肆广庭，非其所也。
　　才德自然
　　被发皮寄切。而乾本或作干。慹然乃牒切司马云不动貌。少焉诗照切。见日贤徧切。眩音县与音余下同。掘若徐音兀。槁木苦老切。离人力智切。口辟必亦切司马云辟卷不开也。又婢亦切。成云口开不合也。尝为于伪切。至乐音洛，下同。行小下孟，切又如字。胸次李云次，中也。能滑古没切。得丧息浪切。所介音界解乎音蟹，又户实切。於汋音汋，李以略切。挹，取也。酰鸡许西切。郭云瓮中之蠛蠓也。
　　践言
　　鲁哀公司马云庄子与魏惠王、齐威王同时，在哀公后百二十年。成云此寓言也。冠古乱切。圆冠音圆。履句音矩，李云方也。屦居具切。缓户管切。司马本作绶。佩玦音决，峦石绶者五色条绳穿玉玦以饰佩也。又云本亦作缓者，曳绶佩玦以其事到，而决断也。或谓玞如环而有缺，逐臣赐玦义，取与之决别也。断丁乱切。不号号，合也。
　　内得外丰
　　百里奚爵禄不入於心故饭牛而牛肥史记云晋献公灭虞号，虏虞君与其大夫百里奚，以为秦缪公夫人媵於秦。百里奚止秦走宛，楚鄙人执之，缪公闻百里奚贤，欲重赎之，恐楚人不与，乃使人谓楚曰：吾媵臣百里奚在焉，请以五羖羊皮赎之。楚人遂许与之。当是时，百里奚年已七十余，缪公释其囚与语国事，谢曰：臣亡国之臣，何足问。缪公曰：虞公不用子，故亡，非子罪也。固问三日，缪公大说，授之国政，号曰五羖大夫。百里奚谢曰：臣不及臣友蹇叔，赛叔。实而世莫知。臣尝游困於齐而乞食轾人。赛叔收臣，臣因而欲事齐君无知，蹇叔止臣，臣得脱齐难。遂之周，周王子颓好牛，臣以养牛干之，及颓欲用臣，蹇叔止臣，臣去，得不诛。事虞君，赛叔止臣，臣知虞君不用臣，臣诚私利禄爵且留，再用其言得脱。一不用及虞君难，是以知其贤於是。缪公使人厚币迎蹇叔以为上大夫。音窒，地名，一曰刈，禾人通作铚。忘其贱与之政也谓忘其饭牛之贱也。有虞氏舜事亲至孝，死生不入於胸中，名闻天下，感动人主。
　　艺精忘形
　　受揖而立司马云，受命揖而立也。舐食纸切。儃儃音坦，李云舒间貌。盘礴傍各切。司马云箕坐也。羸力果切。司马云将画，故解衣而见形。
　　询众任贤
　　文王观於臧成云臧者近渭水，地名也。丈人者，寓言於太公也。司马本作文王微服而观於臧。而属音烛。而占切。成云文王父季，黑色多。驳马邦角切。偏朱蹄李云一蹄偏赤也。廖乎救留切。成云差也。蹴然子六切。先君王也司马云言先君王灵神之所致。王其无它司马云无违也。列士坏音怪。下同。植音值。散群司马云植，行列也。散群，言不养徒众也。一云植者，强界头造屋以待谏者也。长丁大切。下同。官者不成德司马云不利功名也。斔斛音庾，李云六斛四斗曰斔，十斗曰斛。昧然音妹。泛然数剑切。夜遁涂困切。功成事遂，韬光退身，故曰夜遁。刺焉七赐切。
　　有心未妙
　　御寇为于伪切。盈贯古乱切。司马云镝也。文云盈贯谓过镝也。适矢丁历切。亲也。复沓扶又切。下同。成云沓重也。象人成云木偶人，又土梗人也。边巡七旬切。成工万却行也。汗流户旦切。挥斥音尺，郭云挥斥犹放纵也。怵然敕律切。有恂音荀，尔雅云恂栗也。目之志恂谓眩也，欲以眩悦人之目，故怵然也。於中丁仲切。
　　道充不动
　　肩吾成云隐士也。孙叔敖楚之贤大夫。栩栩然况甫切。自得貌，又欣畅也。踌直留切。躇直於切。成云逸豫自得也。四顾成云高视八方也。得劫居业初。强取也。伏戏音羲。无介音界。说文，画也。一曰闻也。不惫皮拜切。
　　治身保存
　　楚王成云楚文王与凡僖侯同坐，论合从会盟之事，楚有吞夷之意，故使左右以言感之。凡君司马云凡国名在汲郡共县，按左传，凡是周公之后。
　　杂篇知北游二十六
　　冲默
　　知如字，旧音智，今不取。北游於玄水之上司马本作玄水之北。隐弅符云切。成云隐则深远难知，弅则郁然可见。白水之南成云白是洁素之色，南是显明之方。狐阕苦穴切。李云丘名狐者，疑也。阕者，息也。而睹丁古切。狂屈狂，妄也；屈，曲也。之言司马云之，是也。唉哀在切。李云应声也。语若鱼据切。其易以豉切。所恶乌路切。通天地之一炁耳地之，见刘得一本，旧作通天下一炁耳。大美谓覆载之美也。合彼见刘得一本，旧作今。扁然音篇，成云徧生貌。文本作翩然，云日新貌。未离力智切。其内谓不能出自化也。惛然音昏，味也。张君房本作惛。油然音由，谓无所给惜也。成云无系貌。
　　神解
　　被衣如字，又音披。瞳焉敕红切。不瞬貌。如新生之犊李云未有知貌。若槁苦老切。媒媒音昧。晦晦音诲。媒媒晦晦，无心貌；又冥昧貌。
　　常道
　　丞古有四辅，左辅右弼，前疑后丞、盖官名也。或作烝。李工万舜师也。有夫音符。委形说文，已也。子孙见张君房本，旧作孙子。委蛇吐卧切。天地之强阳炁也郭云强阳犹运动耳。案言天地尚运动，况炁聚之生何可得执而留也。
　　可道
　　晏於谏切。疏沦音药，渍也。成云洗濯也。澡雪成云精絮也。文云静精神也。掊击而智普口切。成云打破也。文工万弃智也。窅然乌了切。将为于伪切。无形谓太初也。精神生於道谓常道也。九窍苦吊切。皇皇文云无际貌。邀於古尧切。成云遇也。此者此者，冲妙之道也。恂达须伦切，说文，信心也。一曰均也。天不得不高谓天不得此道不能为高也。道与音余，下同。博之不必知辩之不必慧成云博通经典，未必知真，宏辩饰辞，不必慧照也。以断端管切。成云弃也。巍巍鱼威切。成云高大之称。运量万物而不遗夷佳切。亡也。又余也。见刘得一本，旧作匮。万物皆往资焉而不匮求位切。
　　中极
　　暗音暗，与荫同。醷隐纪切。郭云暗醷，聚炁貌。几何居岂切。果蓏力果切。文云木子曰果，草子曰蓏。白驹文云曰光也。成云骏马也。过却去切。成云却，乳也。注然勃然步忽切。成云注勃，出生之容。油然漻然音流，成云油渗，入死之状。天弢敕刀切。成云弢，囊藏也。堕其许规切。天帙陈笔切。成云裹，裹束也。纷乎宛乎於院切。成云纷纶宛转，并释散貌。
　　道无不在
　　东郭子李云居于东郭也，田子方之师。恶乎音乌。蝼力侯切。蚁鱼绮切。稊大西切。稗蒲卖切。草名。瓦甓步历切。云瓴砖饭也。屎尸旨切。溺乃吊切。正获之间於监古衔切。市履狶虚岂切。每下愈况李云正，亭卒也，今之市令也。获，其名也。监市，市魁也。狶，大豕也。履，践也。夫市魁履其豕股脚县蹄之下肥，则知上肥矣。问道亦况下贱，则知道之徧也。一曰况，益也。每履其县蹄之下难肥之处见其肥，则知上之饶益多矣。或曰况者，意况也。汝唯莫必谓无乎逃物见张君房本旧阙。
　　无有一际
　　周徧咸文云周，无不包也；徧，无不至也；咸，无不备也。澹而徒暂切。寥音辽。彷徨音旁皇。成云放任貌。冯皮冰切。闳音宏，李云冯闳皆大也。郭云虚廓之谓。衰杀色界切。下同。
　　得道秋豪
　　(於河切。荷甘音河，成云，姓也，荷甘，字也。老龙吉李云怀道人也。神农成云神农非帝者也。隐几於斩切。阖户户腊切。昼瞑音眠。奓处野切。又音奢，司马1 万开也。嚗然音剥，李云放杖声也。僻陋足亦切。成云偏僻鄙陋也。慢武半切。又如字。訑徒旦切，成工万不专谨也。已矣夫音符。弇音奄。纲音刚。吊李云姓弇斓，名吊，体道人也。系焉谓为物所归投也。
　　渊之又渊
　　邛而叹崔本作邛。张君房本作仰。集韵印仰同音。说文举也。诗，瞻印昊天。旧本作中，恐写误。
　　光景都亡
　　窅然乌了切。搏之音博。
　　守一
　　大马成云楚之大司马也。捶钩之累切。江东三魏之间，人皆谓锻为捶也。钩，带也。巧与音余；下同。而好呼报切。以长丁丈切。
　　不先物
　　见贤徧切。又为于伪切。未有子孙而有孙子言其要有由，不得无故而有传世。故有子孙，不得无子而有孙也。如是，天地不得先无而今有也。有先悉荐切。下同。
　　合境
　　安化成云安；住也。之囿音又。之圃布五切。相(敕十韭 )子兮切。和也。
　　背俗
　　山林与音余，下同。皋壤与成云神皋奥壤。与我无亲见江南古藏本，旧阙。而乐音洛，下同。能御鱼吕切。齐知才细切。又如字。
　　南华真经章句音义卷之十竟
　　南华真经章句音义卷之十一
　　碧虚子造
　　杂篇庚桑楚二十七
　　去智
　　老聃之役司马云役，使也，学徒弟子也。庚桑楚司马云楚名，庚桑姓也，太史公书作亢仓。偏得音篇。成云门人之中最胜，故曰偏得。畏乌罪切。本作。垒力罪切。何粲注亢仓子云，畏垒山即羽山也，在徐州。画然音获。挈然苦计也。画然谓计画饰智者也。挈然谓契约合仁者也。皆起之奸伪，失其自然也。又苦结切。提也，亦仁爱也。远之于万切。司马云，言人以仁智为臣妾，庚桑子悉弃仁智也。拥於勇切。肿章勇切。郭云拥肿，朴也。鞅掌於文切。或云拥肿不材。郭云鞅掌不自得。向云二句朴累之谓。司马云皆丑貌。三年成云三岁一闰，入道小成。大壤而掌切。广雅云壤，丰也。洒然素珍切。李云惊貌。日计之而不足向云无旦夕小利也。岁计之而有余向云顺天时而大穰。正得秋而万宝成天地以万物为宝，至秋而成也。元嘉本作万实。环图也。堵丁鲁切。司马云一丈曰堵，环堵者，面各一丈，盲小也。窃窃平章，偶语也。俎豆侧吕切。成云俎，切肉之几；豆，盛脯之具，皆礼器也。俎豆食我於众人间也。杓音的，又匹么切。郭云为物之标杓也。王云斯由已为人准的也。司马本作约，晋的。寻常之沟八尺曰寻，倍寻曰常。寻常之沟则周礼，洫沦之广深也。洫广深八尺，沧广二寻深二仞也。所还音旋；回也。鲵五兮切。鳅音秋。为之制广雅云制，折也。谓小鱼得曲折也。王云制谓擅之也，鲵鳅专檀於小沟也。步仞之丘陵六尺为步，七尺曰仞，谓广一步高一仞也。孔安国云八尺曰仞。又尔雅云四尺曰仞。鱼竭切。狐为之祥李云祥，怪也。狐狸喜为祆，言各有宜，宜不失则大人有丰禄也。王云野狐依之作祆祥也。崔云蛊狐以小丘为善也。祥，善也。函音含。车之兽李云兽大容车。介而音戒，广雅云独也。一本作分，谓分张也。离山力智切。吞舟敕恩切。砀而失水徒浪切。谓砀溢而失水也。崔本作去水陆居也。则蚁鱼绮切。苦之又作穷之。深眇弥小切。成云眇远也。二子向崔郭皆云尧舜也。殖蓬蒲空切。而栉侧瑟切。与扻同。说文，梳比之总名也。数米色主切。而炊昌垂切。向云理於利，小也。窃窃，司马云细语也。一云计校貌。轧於黠切。说文轧，报也，报，轹也。报轹，车所践也，报，女展切。轹，力的切。有弒音试，下同。穴阫普回切。向云阫墙也，言无所畏忌。吾语鱼据切。南荣趎音厨，昌于切。庚桑子弟子也。向音畴；一音绍俱切。徐，直俱切，又敕俱切，又处由切。汉书古今人表作南荣畴，或作俦，又作寿。淮南子作南荣帱，云敕蹻趹步，百合不休。蹴然子六切。已长丁丈切。将恶音乌。亦辟婢亦切。开也。崔云必亦切。相着也。或间间，厕之间。勉闻道向云勉强也。一本作晚。达耳矣向云仅达於耳，未彻入於心也。一本作未达耳。曰奔蜂孚恭切。司马云小蜂也。一云土蜂也。江南李氏本无曰字。藿烛音蜀，司马云豆藿中大青蛊也。越鸡司马云小鸡也。或云刑鸡也。伏扶又切。乌抱子也。鹄音鹤，又户沃切。卵力管切。鲁鸡向云大鸡也。今蜀鸡也。赢粮音盈，案方言，赢，儋也。齐楚陈宋之间谓之赢。一音果。曰唯惟癸切。惧然纪具切。文云失容貌。成云惊视貌。一本作戄。朱愚锺输切。说文朱，赤心木，松栢属也。一曰丹也。朱愚，义取丹心愚意也。江南古藏本作秩愚。眉睫音椄，释名云，目毛也。规规李云失神貌。一云细小貌。若丧息浪切。揭其列、其谒二切。竿音干。而求诸海也向言以短小之物欲测深大之域也。汝亡人哉崔云丧亡性情之人也。惘惘乎文云不知所归也。所好呼报切。所恶乌路切。息愁旧作自愁。刘得一作息愁。文如海作愁息。洒濯文角切。郁郁吕览曰水郁则污，木郁则蠹，草郁则蒉。津津文云不净也。成云尚漏也。犹有恶也李云恶计未尽也。外韄音获，云束缚也。三苍云佩刀靶韦也。本亦作获。向音霍，繁多也，概也。而捉侧角切。成云捉，持也。内揵其辇切。难也。徐作揵，其偃切。关也，闭也。可缪莫侯切。向云绸缪也。放道如字，向方往切。依也。卫生李云防卫其生，令合道也。能舍音舍，下同。翛音萧，文云文滞着貌。侗大董切。向敕动切。云直而无累之谓三苍，云壳直貌。文云无不通貌。嗥户羔切。嗌音益，喉也，咽也。李本作不嗌，音厄，云谓噎也。文本同，云气不通也。不嗄於迈切。司马云楚人谓啼极无声为嘎，又声破也。握李云卷手曰握。不掜五礼切。广雅云捉也。成云挶拳也。文云掜疲懈也。共其崔云共，壹也。文云不偏用力，婴儿共有此德也。瞬音舜。动也偏音篇。委於危切。蛇以支切。冰解音蟹。交食崔云交，俱也。李云共也。交乐音洛。相撄於营切。广雅云，乱也。若槁苦老切。恶有音乌。
　　自定
　　宇泰定心宇大宁也。人见其人物见其物见，张君房本，旧阙。败之补迈切。以滑音骨。灵台灵府灵台皆心也。真君，处于内谓之府，真宰游於上谓之台。不见其诚己而发谓不自照其内而外驰也。每发而不当丁浪切。尔雅云每，虽也，谓虽有发动，不中当也。券内音劝，券契也。内属我也，外属彼也；契内者无名，契外者贾衒而已。说文，券，契也。券别书之书以刀判契其旁，故曰契也。券郭忠恕佩觞券，仄刀或仄力者，劳券之券。一曰止也。逵眷切。每妄更为失妄见刘得一本，旧阙。期费芳贵切。期说文，会也。一曰要也。费，说文，散财用也。贾人音古，同商贾之人，费心於锥刀也。人见其跂犹之魁然苦回切。魁然，不动貌。一曰安也，主也，谓众人已见其跂求分外而犹自安，可羞愧之甚也。物且且，苟且也，苟且其心，容身不暇，岂能容於人哉。焉能於虔切。莫憯七坎切。广雅云痛也。镆铘音莫耶，良剑名。其分符问切。下同。所恶乌路切。下同。故出而不反谓真荡而不还也。见其鬼谓阴炁来舍也。出而得是谓得死失者同於得，故曰得死。灭而有实鬼之一也广雅云灭，殄也，尽也。天光已灭，虽有实性，与其冥冥之物不二也。真诰谓之清灵，善爽之鬼。出无本、入无窍苦吊切。造化无本，大空无窍也。乎处召据切。下同。有长如字。本剽本作标，甫小切。崔云末也。宇也四方上下为宇也。宙也往古来今曰宙。出入而不见其形见张君房本，旧作入出。
　　移是
　　恶乎音乌。为丧息浪切。以分方云切。为尻苦羔切。一宗一本作守。昭景也着丁略切。甲氏也着张虑切。有生黬也於诚切。司马云乌簟切。黡，有疵也，有疵者欲披除之。披普皮切。分散也。然曰移是黬然聚而生，披然散而死也。腊力阖切。者之有膍音毗，司马云牛百叶也。胲古来切。足大指也。崔云备也。按腊者大祭，备物而肴有脱胲，此虽从散礼，应具不可散弃也。其偃溲所留切。偃没，屏厕也。溲见江南李氏本，旧阙。为是于伪切。死偿常亮切。广雅云偿报也。蜩音条。莺音学。移是非今之人也非见江南古藏本，旧阙。
　　礼伪
　　蹍女展切。践也，履也。鳌鱼到切。骄纵貌。妪乌遇切。声柔貌。文云惊失声。一曰妪诩，愍问貌。辟金必硕切。除也。
　　虚无
　　之勃必妹切。下同。之谬如字，差也，欺也。一本作缪，亡侯切。击缚之谓。去德起吕切。恶欲乌路切。之累劣伪切。下同。不荡徒党切。郭云动也。
　　德性
　　德之光一本作先。犹睨鱼计切。视也。
　　拙伪
　　羿五计切。中微丁仲切。而俍音良，崔云良士也。又音浪。恶天为路切。下同。
　　智笼
　　之笼力东切。汤以庖白交切。人笼伊尹伊尹负鼎以干汤，汤知其贤，故顺其性以庖厨而笼之。已解禅王篇。秦穆公以羊之皮笼百里奚百里奚亡秦走究，楚鄙人执之，穆公以五羊平皮赎之於楚也。或云百里奚好五色皮裘，故因其所好笼之也。已解田子方篇。
　　忘形同天
　　介者音界，郭云刖也。广雅云独也。拸画敕纸切。析也，画饰容之具。今无足，故不复爱之。一云拸，离也。崔云拸画，不拘法度也。夫复音服。文云复，温复也。诸音习，文云谓玩也。不馈其愧切。广雅云遗也。而忘人复者，温复之谓也。谓玩也。夫人玩习者，虽复小事皆所至，惜今温复人之所习既得之矣，而不还归以绩遗之，此至愚不获人之所惜者也。无复相为之情，故曰忘人。侮之亡甫切。
　　南华真经章句音义卷之十一竟 
　　南华真经章句音义卷之十二
　　碧虚子造
　　杂篇徐无鬼二十八
　　迁善
　　徐无鬼缗山人，魏之隐士。司马本作缗山人徐无鬼。女商成云魏之幸臣。魏武侯名击，文侯子，治安邑。劳之力报切。唯山林之劳一字如字，余并下章并力报切。盈嗜时志切。下同。长丁丈切。好呼报切。下章同。恶乌路切。下章同。黜敕律切。退也。掔苦田切。尔雅云固也。崔云引去也。司马云牵也。超然司马云犹怅然也。少焉诗照切。尝语鱼据切。吾相息亮切。下同。执饱而止成云执守情志，唯贪饱食。是狸德也谓贪如狐狸也。视日司马云瞻远也。若、忘其一一身也，谓精神不动，若无其身也。直者中绳丁仲切。下同。司马云直谓马齿，曲谓背，上方谓头，圆谓目。成云曲谓项也。成材言自然已足，不须教习也。若恤音恤，文云疾也。若失音逸，文云亡也。李云恤失。皆惊竦若飞也。若丧息浪切。下章同。其一言丧其偶也。超轶音逸，过也。徐，徒列切。崔云彻也。从说子容切。金板或曰秘谶也。司马云周书篇名。六弢吐刀切。谓太公六韬，文武虎豹龙犬也。越之流人司马云越国流人，有罪见流徒者也。又越远也。数日所主切。期年音基。逃虚空者司马云故壤冢处为虚空也。成云虚园空宅也。藜力西切。曹徒吊切。柱诛矩切。司马云塞也。宇见君房本，旧作乎。鼪音生。鼬由救切。之径司马本作径，道也。踉位其空音良，跟云欲行貌。司马本作良云良人，谓巡虚者也。位其空谓处虚空之间也。闻人足音堂然巨恭切。蹋地声。成云人行之声。而喜矣李云喻武侯无君人之德而处在防卫之间，虽临朝矫厉，愈非其意，及得其所思，犹逃窜之人，闻人足音，安能不跫然改貌，释然而喜矣。謦苦项切。欬苦爱切。李云磬欬，喻言笑也。但呼闻所好犹大悦，况骨肉之情，欢之至也。久矣夫音扶，后仿此。
　　修诚
　　食芋音序。葱韭音久。以宾本作摈，必刃切。司马云弃也。李云宾客之宾。欲干李云干，求也。社稷之福邪李云谓善言嘉谋，可以利社稷也。万乘绳证切。不自许司马云许与也。谓自私之奸也。奸病王云奸者以正从邪，谓病也。偃兵偃，息也。鹤列李云谓兵如鹤之列行。司马云鹤列，锺鼓也。文云阵形也。丽谯本作噍，在逍切。司马云丽谯，楼观名也。按谓华丽而嶕峣也。文云战楼也。徒骥司马云徒步卒也。文云骥马军也。锱坛侧其切。锱坛，坛名。成云官名也。文云战场也。恶乎音乌。勿撄一营切。又一盈切。已脱音夺，肉去骨也。他括切。骨去肉也。此非也。
　　放心
　　大隗王罪切。成云古之至人。具茨把咨切。司马本作疚，山名，在荧阳密县东，今名泰隗山。昌寓音禹。骖乘绳证切。骖乘，车右也。御车左也。谓音习，朋蒲登切。崔本作扅，舒氏切。前马司马工方二人先马导也。昆阍音昏。滑音骨。稽音鸡。后车司马云二人从车后也。襄城之野今汝州有襄城县，在大隗山之南。七圣黄帝一，方明二，昌寓三，张若四，谓朋五，昆阍六，滑稽七。予少诗召切。瞀莫豆切。李云风眩貌。司马读曰睛，谓眩也。长者丁丈切。乘日之车司马云以日为车，谓乘日新以变化也。车者推移不定也。少痊七全切。李云除也。且复扶又切。亦去起吕切。
　　乐囿
　　不乐音洛。下同。察士李云察识也。成云机警明察之士也。陵李云谓相陵轹。谇音信，广雅云问也。又虽遂切。谓好陵辱责骂人也。之辞见张君房本，旧作浚评之事。皆囿音又，文云滞於一方也。兴朝直遥切。中民之士李云善治民者也。矜难乃旦切。枯槁苦老切。后章同。宿名宿，久积也。王云枯槁一生以为娱，其所寝宿唯名而已。广治直吏切。贵际谓盟会事。不比毗志切。成云比，和乐也。下同。商贾音古。学以居位曰士，辟土殖谷曰农，作巧成器曰工，通财鬻货曰商。一云坐卖售曰贾。市井古者因井为市，故谓之市井。则壮壮犹勤也。
　　谬妄
　　而中丁仲切。儒墨杨秉成云儒，姓郑名缓；墨名翟；杨，杨来也；秉，公孙龙子。鲁遽音渠，成云周初时人。冬爨七乱切。鼎成云冬取十年燥灰以拥火须臾出火可以爨鼎。夏造冰成云盛夏以瓦缾盛老汤，再煮极沸沈，缾井底即自成冰。为之于伪切。废一废，置也。改调徒吊切。无当丁浪切。合也。方与我辩江南本作方与我辩，旧本作方与我以辩。相拂以辞扶弗切。文云拂，反也。相镇以声文云镇，压也。齐人蹢子於宋音掷，投也。司马云齐人憎其子，蹢之於宋，使门者守之。今形不全自以为是。妍锺音刑，字林云钘似，小锺而长颈，又云似壹而大。以束缚郭云恐其破伤也。按：此言贱子贵钘，自以为是也。唐子谓失亡子也。遗类遗亡也，亡其种类故也。惠施叛道而好辩，犹齐人远子而爱锺也。未始离力智切。於岑士金切。岑，岸也。成云楚郢之人因寄于江滨之侧，投镝守门之家，夜半无人之时辄上人舟，而舟未离岸反与舟人斗，愧心负理，更造怨词，迷谬若此，自以为是。
　　亡质
　　从者才用切。郢人以井切。楚都也。汉书音义作优人，古之善涂塈者，施广领大袖以仰涂塈，而领袖不污，有小飞泥误着其鼻，因今匠石挥斤而斲之。懮音温。垩乌洛切。白土也。漫莫干切。李云涂也。瞑目恣手四字江南本是经，旧本作郭象注，非是。试为于伪切。
　　公举
　　可不谓云江南李氏本作讳，旧本作谓。大病大，极也。恶乎音乌。属音烛。欲与如字，又音余且钩钩，反也。上忘而下畔言在上不自高，於下无背者也。以圣临人以贤下人江南本作以圣临人，以贤下人，旧本并作以贤。
　　戒骄
　　狙七徐切。吴王文云夫差也。恂然舜荀二音，司马云遽也。成云怖惧也。深纂侧巾、仕巾二切。成云林丛也。委於危切。蛇余支切。成云从容也。攫俱缚切。三苍云攫搏也。搔素报切。文云胜踯便疾貌。见贤徧切。王射食亦切。下同。搏音博。捷疾叶切。速也。相者息亮切。司马云佐王猎者也。趋射音促，急也。狙执死司马云见执而死也。之狙之犹是也。其便婢面切。以敖音傲，慢也。此殛纪力切。诛也。董梧有道之士，师其德以锄色。以锄士居切。成云除去也。去起吕切。乐音洛。
　　鬻名
　　隐几於斩切。嘘音虚。入见贤徧切。山穴之口李云齐南山穴也。司马本作山穴之中。田禾齐君也。尊德，故国人庆之。鬻之羊六切。彼恶音乌，下同。自丧息浪切。
　　贵默
　　觞之音商，李云酒器之总名也。孙叔敖执爵按左传孙叔敖是楚庄王相，孔子未生，鲁衰公十六年仲尼卒，后白公为乱，宜僚未尝仕楚。又宣公十二年传云楚有熊宜僚，则与叔敖同时，去孔子甚远，盖寄言也。成云爵亦酒器，受，一升。於此言已文云谓古人於会同之处，酹祭之时，祝辞也。弄丸丸犹珠也。弄丸者，谓转丸之技也。宜僚视天下事若转丸於掌中，聊以自适也。鬼谷子有转丸法猛兽。夫圣智之无穷；若转丸之无止，类兽威之无尽，故宜僚所以示弄丸之技也。而两家之难乃旦切。解音蟹。司马云宜僚，楚之勇士也，善弄丸。楚白公胜将作乱，杀令尹子西，子期、石乞曰：市南有熊宜僚者，若得之，可以当五百人。乃往告之，不许也。承之以剑不动，弄丸如故，曰：吾亦不泄子。白公遂杀子西，子期叹息两家而已，宜僚不预其患。文云白公胜，及大夫子西两家举兵相伐，二家大夫曰：宜僚，陆沈之士，一人当五百。并遣使往召之，宜僚高枕安卧，以见二大夫之使者，以两乎弄丸不止，眠复不起，承之以剑不动，二大夫使者各还，具论宜僚之意。二大夫曰：高枕而卧者，示我无为；也承之以剑不动者，兵不足恃也；两手者，喻两家也；丸者，形园无为之物也；两手弄之不止者，俱至於困也。明两家构兵不止，必至灭亡。二大夫解兵而归，不复用兵也。甘寝秉羽如字，谓以扇掩面也。司马本作凳，云读曰翮，或作翅，雩舞者之所执，崔本作翼。郢人投兵司马云，言叔敖愿安寝恬卧，以养德於庙堂之上，折冲於千里之外，敌国不敢犯。郢人投兵，无所攻伐也。喙许秽切。三尺三尺言长也。司马云喙，息也。宜僚弄丸而弥难；叔敖除借以折冲，丘亦愿有叹息其三尺。三尺，七首剑也。成云喙，口也。苟其言当，即此无言，假令喙长三尺，与闭口何异。故愿有之。彼之谓彼谓宜僚叔敖。一曰彼谓甘寝。此之谓此谓仲尼也。一曰此谓弄丸。总音总。不能同一本作相同。善吠伐废切。司马云不别客主。止也。善言司马云失本逐末，而言不止。循古而不摩一本作磨。郭云摩，拭也。王云摩，消灭也。虽常通物而不失己，虽理於今当循於古之道焉。自古及今，其名不摩灭也。
　　相形
　　九方歅音因，善相马人，淮南子作九方皋。为我于伪切。相吾子息亮切。捆音困。瞿然纪俱切。司马云喜貌。字林云大视也。索然悉各切。司马云涕下貌。御福鱼吕切。距也，逆也。而牂音灭，尔雅云牝羊也。於奥乌报切。西南隅，未地羊之位也。一曰豕，牢也。好田呼报切。於宎一作宎，乌吊切。东北隅也。一云东南隅火地，火地生鹑也。一曰东南辰地，辰为鹑乌也。游於天地也见江南古藏本，旧阙。邀古尧切。遇地。乐音洛，委，於危切。蛇余支切。之偿辰羊、时亮二切。还也。怪行下孟切。无几居岂切。於燕音烟。而鬻音育。易以豉切。刖音月。渠公渠公，齐之富，室为街正，买捆自代，终身食肉至死。一云渠公屠者，与捆为君臣，同食肉也。
　　外贤
　　畜畜李云行仁貌。王云恤爱劝劳貌。其人与人相食与音余。言将驰走於仁义，不复营农，饥则相食。所恶乌路切。之行下孟切。且假夫禽贪者器司马云，禽之贪者，杀害无极；仁义贪者，伤害无穷。且假夫仁义为禽贪之器用也。一覕薄结切。说文，蔽，不相见也。
　　偷安
　　暖吁爰切。桑貌。姝音枢，说文曰好佳也。又暖姝，自许貌。濡音儒，安也。需音须。濡云谓偷安濡润，须臾之顷。卷音权。娄音缕，卷妻犹拘孪也。言拘检求名之人；屈己以殉物，物虽怀归，终当自苦。如舜登庸历，试以至己身臞腊，招损之由，起於膻行耳。豕虱音瑟。疏鬣长毛见张君房本，旧关。奎□苦圭切。奎，说文，两脾之间也。曲限乌回切。股间也。操烟七曹切。羊肉不慕蚁鱼绮切。云舜年长心劳，无爱乐之志，是犹羊肉不慕蚁也。膻也设然切。膻行下孟切。三徙成都一年所居成聚，二年成邑，三年成都也。至邓之墟邑名。童土云童土，地无草木也。齿长丁丈切。恶众乌路切。不比毗忘切。下同。和也。炀音羊。和，炀炙也。为和气所炙。於蚁弃智於鱼得计於羊弃意蚁得水则死，鱼得水则生，羊得水则病。一云真人无膻，故不致蚁，是蚁弃智也。共处相忘之大道，无沾需之德，是鱼行计也。羊无膻行而不致蚁，是羊弃意也。
　　自晦
　　以天待人见张君房本，旧作之。董音谨，司马云乌头也，治风冷痹。桔梗音结，古猛切。司马云桔梗治心腹血瘀痕痹。鸡壅於容切。司马云鸡头也，一名芡，与藕子合为散，服之延年。本或作。豕零司马本作豕囊，一名猪苓，根似猪卵，可以治渴，案四者皆药草名。是时为帝者也司马云药草有时，迭相为帝，谓其王相休废，各得所用也。胜言音升。句践音钩。越王。甲楯纯尹切。楯云杆身蔽目者。栖於音丙。李云登山曰栖。会古外切。稽音鸡。种章勇切。越大夫名也。吴越春秋云，姓文字少禽。所以存一本作可以存，言知越虽亡可以存也。鸱尺夷切。目成云鸱目昼闻而夜开，则适夜而不适昼。鹤胫刑定切。解之佳买切。司马云去也。成云鹤经禀分而长，则能长不能短，枝节如此，故解去则悲。亦犹种暗於谋身，长於存国也。有损焉有形自然相累，世能累物，物能累人，放大夫种有以不免也。恃源而往者也水由源往，虽遇风日不能损也。道成，其性虽在於世不能移也。之长丁丈切。兹萃聚也。李云多也。恃其所不蹍女展切。李云一足常不移，故能行广远也。
　　弃数
　　解之音蟹，下同。又佳买切。颉下结切。滑乎八切。颉滑谓错乱也。扬搉音角，三苍云榷敌也。许慎云，扬搉，粗略法度。王云搉略而扬显之。惑解佳买切。复於音服。
　　南华真经章句音义卷之十二竟
　　南华真经章句音义卷之十三
　　碧虚子造
　　杂篇则阳二十九
　　抑进
　　则阳司马云，名则阳，字彭阳，一云姓彭，名则阳，周初人也。成云鲁人，游事诸侯，后入楚，欲事楚文王也。夷节楚臣王果司马云，楚贤人，成云，楚大夫也。不谭音谈，李云说也。公阅休音悦，隐士也。擉初角切。司马云刺也。山樊音烦，李云傍也。司马云阴也。广雅云边也。成云茂林也。予宅司马云方以隐居山阴不自显也。文云宅山傍而为居。颠冥音眠，司马云颠冥犹迷惑也。言其交结人主，情驰富贵。暍音谒。字林云伤暑也。桡乃孝切。王云惟正德以至道服之，佞人以才辩夺之，故能泥桡之也。化卑居高而以卑为本也。本或作而化卑於人也。乐物音洛。而饮於鸩切。绸直周切。缪亡侯切。缠绵也。文云有为交结也。周尽一体所鉴绸缪粗精洞尽，故言周尽一体，一体，天也。复命播作摇，动也。万物动作生长，各有天然，则是复其命也。命之也命名也。忧乎智而所行恒无几居岂切。时其有止也若之何王云忧乎智谓有为者，以形智不至为忧也。不知用智必丧，丧而更以不智为忧。及其贺之所行，有弊无济，故共忧患根接无须臾停息，故曰恒无几时。其有止也，不能遗智去忧，非可忧而何。生而美者人与之鉴不告则不知其美於人，鉴生便有物之美，而为无心人与。作名盲鉴耳，故人美之，人若不相告，即莫知其美於人也。好之呼报切。畅然喜悦貌。之缗民忍切。郭云合也。与同。司马云盛也。十九谓见十识九也。见见闻闻见，所见。闻，所闻。冉相氏息亮切。郭云古圣王也。尝舍音舍。皆殉辞俊切。所行之备而不洫况壁切。深也，义取染溺也。李音溢，滥也。王云壤败也。无心偕行，何往而不至，故曰皆殉也。所行之备而物我无伤，故无壤败也。门尹登恒向云门尹官名，登恒人也。为之于伪切。下同。傅之音付，下同。之名赢音盈。法得其两见贤徧切。得其随成之道以司其名，名实法立，故得两见，犹人鉴之相得也。容成氏老君师也，着书十四篇。
　　止斗
　　魏莹音滢，司马云魏惠王也。与田侯牟司马云齐威王也，名牟，桓公子。按史记威王名因，不名牟。约乙却切。又如字。司马云在惠王二十六年。背之音佩。刺之七赐切。犀首魏官名也。司马云若今虎牙将军公孙衍为此官。万乘绳证切。匹夫从雠成云谓无官职，夫妇相匹偶者也。从雠，报雠也。为君于伪切。下请为君同。拔其国拔者，克城邑而取之，言若拔草木，并得其根。忌也出走成云田忌，齐将也，忌畏而走，或言围之也。扶敕一切。三苍云击也，折之舌切。季子魏臣。文云魏国之公子也。又坏音怪。华子亦魏臣也。惠子惠施也。而见贤徧切。下同。戴晋人梁国贤人，惠施荐之於魏王。蜗音瓜，李云蜗虫有两角，俗谓之蜗牛。三苍云小牛螺也。一云俗名黄犊。逐北如字，北阴幽之处，故谓退败，奔走者为北。曰噫於其切。言与音余。然音敞。字林云惘也，成云恨恨貌。有嘀许交切。管声也。广雅云呜也。剑首司马云剑环头小孔子。吷音血字，吷然如风过也。
　　远佞
　　蚁丘鱼绮切。李云山名也。之浆李云卖浆之家。登极司马云极，屋拣也。外之以观也。一曰乎头屋也。稷稷音总，李云聚貌。圣人仆谓怀圣德而隐仆隶也。司马本仆作朴，谓圣人之坏朴也。藏於畔王云修田农之业，是隐藏於畔。声销音消，司马云小也。大工石销声灭迹，人不识也。不屑屑，絮也。不絮世也。陆沈司马云当显而及隐，如无水而沈也。
　　治形
　　长梧封人长梧，地名。成云地多长梧，因以名焉。封人，守封疆之人。子牢司马云即琴牢，孔子弟子也。卤音鲁。莽莫古切。灭裂犹短草也。李云谓不熟也。郭云鲁莽灭裂，轻脱末略，不尽其分也。司马云卤莽犹粗疏也，谓浅耕稀种也，灭裂谓断其草也。变齐改变齐民之法也。一曰才细切，说文，禾麦吐穗，上平也。耰音忧。司马云锄也。广雅云推也。字林云摩田器也。厌餐音孙，餔也。一曰水沃饭曰餐。离其力智切。下同。以众为如字，王云谓凡事所可为者也。遁离灭亡皆犹众为，众为所谓卤莽也。司马本作众伪。欲恶乌路切。之孽鱼列切。雈音丸苇类。苇于鬼切。芦也。蒹古恬切。蒹葭也。葭音加，亦芦也。并溃回内切。漏发李云谓精气散泄，上溃下漏，不择所出也。漂本作瘭，敷妙切。疽七余切。瘭疽谓病疮脓出也。疥音界。音邕。溲或作瘦，所求切。膏司马云谓虚劳人尿上生肥白沫也。皆为利欲感动，失其正气。不如深耕熟耰之有实也。
　　涉尘
　　栢矩文云鲁人有道之士，欲往齐行化。辜人罪人也。李云谓应死人也。一云弃市暴死者。强之其良切。朝服直遥切。而幕音莫，司马云覆也。号天户刀切。大菑音灾。离之离，着也。文云被也。匿女力切。文云藏也。不胜音升。
　　循物
　　蘧其居切。伯玉成云蘧姓名琼字伯玉，卫之贤大夫。讪起勿切。广雅云曲也。郭音黜。然与音余。然乎言未然也。
　　素定
　　大弢吐刀切。伯常骞起虔切。狶虚岂切。韦成云，三人并史官姓名。湛丁南切。乐之久也。又音沈。乐音洛。诸侯之际司马云盟会之事同。滥卢瞰切。说文，汜也。或作槛，胡暂切。浴器也。史鳅音秋，司马云史鱼也。所搏音博，币帛也，浴巾也。司马音蔽，云引衣裳自蔽。而扶翼司马云谓公及浴女相扶翼自隐也。故墓一本作大墓。沙丘地名，在盟津北畔。掘之其月切。洗西礼切。不冯音凭。其子司马云，言子孙不足可凭，故使公得此处为冢也。夺而埋之一本作夺而里之。而汝也。里，居处也。
　　究理
　　少知成云智照狭劣谓之少知。大公调成云道德广大，公正无私，复能调颐群物，故谓之大公。调，盖寓言也。丘里之言地方一里为井，丘十六井也。李云四井为邑，四邑为丘，五家为邻，五邻为里。古者邻里井邑，土风不同，犹今乡曲各自有方俗，而物不齐同。合十姓百名一姓为十人，十姓为百名，则有异有同，故合散以定之。积卑如字一本作库，音婢。合水一本作合流。合并而为公士井郡县而为公。天不赐赐与也。五官成云古有五行之官。文云五等诸侯也。淳淳王云流动之貌。文云无常也。所拂扶弗切。戾也。气之广者也广见刘得一本，旧作大。而读李云读犹语也。恶起音乌。欲恶乌路切。桥起如字，王云高劲貌，言所起之动疾也。片合音判，又如字。随序谓庆北相随，有次序也。序或作厚，一本作享。桥运之相使桥运谓相桥代顿至次序以相通理，桥运以相制使也。季真接子成云并齐之贤人。季真以无为为道，接子以有为为道，各执一家，未为通论。
　　杂篇外物三十
　　无必
　　外物王云，夫忘怀於我者，固无对於天下，然后外物无所用心焉。若乃有所执为者，谅亦无时而妙矣。今详外物之恒者，善恶忠孝之谓也。物我相对，内我而外物，以其善恶忠孝不能全生，故曰为善无近名，为恶无近刑。龙逢比千已解人间世篇。箕子狂史记云，纣为淫泆，箕子谏不听，人或曰可去矣，箕子曰：为人臣谏不听而去，是彰君之恶而自说於民，吾不忍为也。乃被发佯狂而为奴，逆隐而鼓琴以自悲。故传之曰、箕子操。恶来死史记云蜚廉生恶来，恶来有力，蜚廉善走，父子俱以材力事纣。武王伐纣，并杀恶来，是时蜚廉为纣，作石椁於北方。姓嬴名恶来，有力者也。纣之璧臣与纣同诛。伍员已解胠箧篇。苌弘，周灵王之忠臣，为刘恭公所读徙於蜀，自恨忠而被谮，遂自刳肠而死，蜀人怜之，以椟盛其血，三年而化为碧，碧石名也。吕览云，藏其血，三年化为碧玉。孝己忧成云，孝己。高宗太子，遭后母之难，忧苦而死。曾参悲李云，曾参至孝，为父所憎，尝见绝粮而后稣。成云遭父打，邻乎死地，故悲泣也。大絯音骇。两陷谓善恶之蔽俱陷没于忧苦之中。螴音陈。又楮允、敕尽二切。蜳音惇。文云不申貌。又柱允、敕转、余准三切。司马云螴蜳读曰仲融，言怖畏之气忡融两溢，不安定貌。慰愍武巾切。慰，郁也。愍，闷也。沉屯张伦切。司马云沉，深也；屯，难也。愤然音颓。文云无心至颐也。
　　急难
　　贷本亦作贷，音特。群经音辩云，取於人曰贷，与之曰贷。监河侯说苑作魏文侯也。将贷他代切。与之也。而呼火故切。大声也。鲋鱼音附。广雅云鰿鱼也。鰿音迹。波臣司马工方谓波荡之臣。南游说见张君房本，旧阙。激古狄切。西江成云蜀江也。蜀江从西来，故谓西江。吾失我常与与犹亲也，谓鱼水常相亲也。卑索所白
　　切。枯鱼李云犹乾鱼也。
　　趣远
　　任公子李云任，国名也。大钩本亦作钩巨缁。司马云大黑纶也。犗古迈切。犍牛也。谓峰领牛也。饵音二。蹲音存，成云踞坐也。会古外切。稽古兮切。山名，今为郡也。期年本亦作期，音基，言必久其事后乃能感也。錎没音陷。骛扬一本作惊。奋髻求夷切。李音须。惮丹未切。赫火百切。千里言千里皆惧。若鱼司鱼云大鱼名也，若梅神也。或云若鱼犹言此鱼。而腊音昔。制河本亦作浙，诸设切。河亦江也，北人名水皆曰河。浙江以为吴会界分。司马云浙江今在会稽钱塘。苍梧或云山名，在岭南。或云九疑山也。辁才才金切。李云辁量人才也。或作軨軨，小也。本又作轻。讽说方凤切。揭其列、其竭二切。竿累劣彼切。竿累谓荆筱之竿，茧丝之纶类。累，纶也。灌渎司马云溉灌之渎。守鲵五兮切。鲋音附，李云鲵鲋皆小鱼也。县令县，高也。令，誉也。
　　迹弊
　　胪力於切。苏林注汉书云，上传语告下曰胪，胪犹行也。传治恋切。向云从上语下曰胪传，一音，张恋切。遽也。东方作矣司马云，谓日将出也。裙襦而朱切。青青之麦司马云此逸诗，刺死人也。陵陂彼宜切。布施始豉切。接持也。成云撮也。乃协切。字林云，一指按也。其顪本亦作哕，许秽切。司马云颐下毛也。成云顪口也。金椎直追切。控苦江切。成云打也。徐别彼列切。分开也。
　　矜惊
　　老莱子楚之高士也，常隐蒙山，楚王召而不应，与妻逃於江南，其知所之。出拾薪江南本作出拾薪。本又作出采薪。旧作出薪。趋下音促，李云下短也。末偻谓头前背伛也。后耳司马云耳却后也。视若营四海夫劳形役智以应世务，失其自然者也。故尧有亢龙之喻，舜有卷偻之谈，周公类之走狼，仲尼比之逸狗，岂不信哉。丘去起吕切。躬矜为身矜修善行。容智谓饰智为容好。蹙然子六切。业可得进乎问可行仁义於世乎。而惊五报切。矜也。下同，下或作骛。窭其矩切。之行下孟切。易进焉耳易见张君房本，旧阙。反无非伤也反，逆於理。动无非邪也似嗟切。动，矜於是也。圣人踌音畴。躇直居切。以兴事以每成功每者，每有成功也。踌躇者，从容兴事，虽有成功，圣人不存，犹致弊迹，流毒百世，况乎矜善行而载之不已哉。
　　智困
　　宋元君李云元公也。按元公名佐，平公之子，史记作宋元三二年梦见龟。阿门司马云阿，屈曲檐也。宰路李云渊名，龟所居处予。为如字，又于伪切。使河所吏切。渔者音鱼。余音预。且子余切。史记云姓余名且，於泉阳得龟。觉古孝切。占之史记云，占者，博士卫平。令力成切。会朝直遥切。下同。刳口孤切。七十二钻左端切。而无遗荚初革切。龟卜七十二兆而无遗失。关氏易传云，故七十二为经，此所以立历法也。五之为期，五个七十二成岁，七百二十为起法，七千二百为统法，七十二万为通法。气朔之下收分，必尽为全率，七千二百万为大率，谓之元纪。鹈徒兮切。鹕音胡，水乌也。一名淘河。去小起吕切。下同。石师石者匠名也，谓无人为师。匠，教之者也。一本作所师；又作硕师。
　　无用之用
　　厕足音侧，谓足之侧也。垫丁念切。崔云下也。致黄泉致，至也。谓人从足之侧握之垫下，至于黄泉。
　　流遁
　　之行下孟切。任与音余。覆坠直类切。狶韦氏虚岂切。古帝王。不波波者，高下貌。文云波荡，物性也。不僻匹亦切。
　　内通
　　颤舒廷切。谓审於气臭。哽庚猛切。塞也。跈女展切。践也。其窦音豆，穴也。胞并交切。腹中胎也。说文生儿裹也。重直龙切。阆音浪，郭工万空旷也。勃溪音奚。勃，争也。溪空也。司马云勃，溪反戾也，室无空虚以容其私，则反戾，共斗争也。六凿在报切。相攘如羊切。郭云逆也。司马云，谓六情攘夺也。大林丘山之善句绝。於人也亦神者不胜茂林为丘凶之美，茂林伐则炁象损焉。奇才为士人之善，寄才役则精神眊马。誸音贤，郭云急也。向云坚正急则计生。柴说文，小木散材也。徐铉四师行野，次立散木为区落，名曰柴篱。郭云塞也。铫七遥切。削也。耨乃豆切。似鉏田具也。到植时力切。又音值，立也。司马云鉏拔反之更生者曰到植。眦子斯、子智二切。本亦作揃，子浅切。三苍云揃犹剪也。媙本作搣，音灭。字林云，批也。史崇藏经音义工方，搣，手拔也。可以沐老老则目角皮皱也。搣，也，令使手批皴平，可以洗老容，谓摩拭赤宅也。一本作休老。非佚音逸。以骇户楷切。王云，谓改百姓之视听也。徐音戒，谓上不问下也。
　　远真
　　演门似浅切。成云宋城门名，一云楚邑名。官师楚官名。
　　荡性
　　务光纪他徒河切。并解大宗师篇。而踆音存，古蹲字。窾水音款，水名。吊之司马云恐其自沈，故吊之。申徒狄已解大宗师篇。踣音赴，本亦作趋。字林云僵也。李云顿也。
　　忘荃
　　荃七全切。崔音孙，苔草也，可以饵鱼。或云积柴水中，使鱼依而食焉。一云鱼苟也。□大兮切。兔罥也。又云兔弶也，系其脚，故曰□也。罥古县切。弶，巨亮切。得夫音符。
　　南华真经章句音义卷之十三竟
　　南华真经章句音义卷之十四
　　碧虚子造
　　杂篇寓言三十一
　　中道
　　寓言十九寓，寄也。以人不信已，故托之他人，十言而九见信也。重言谓德重之人所盲也。卮言日出音支，李起宜切。夫卮器满则倾，空则仰，中则正，以喻中正之言也。夫日出未中则斜，过中则昃，及中则明，故卮言日出。者，义取其中正而明也。天倪音崖，成云自然之分也。藉郭云借也。李云因也。子媒成云合也。耆艾五盖切。经纬文云六经六纬也。成云上下曰经，傍通曰纬。本末文云本道德，末仁义。以期成云待也。陈人成云陈久之人。曼衍以战切。不断也。文云不留滞也。恶乎音乌，下同。皆种章勇切。相禅音擅，成云代也。
　　时化
　　好呼报切。恶乌路切。蘁音悟，又五各切。逆也。
　　系禄
　　三釜小尔雅云，六斗四升曰釜。心乐音洛，下同。
　　三千锺成云六斛四斗曰锺。不洎其器切。及也。若参所金切。无所县其罪乎县，系也。心再化於禄，所存者亲也，虽系禄而无系於罪也。如观乌雀古乱切。乌见张君房本，旧暗。蚊孟庚切。乌雀蚊相过，忽然不觉。王云乌雀蚊，取大小相县，以喻三釜三千锺之多少。
　　叙学
　　子綦音其。劝公以其私死也私见张君房本，旧阙。历数在天成象，有历数可以推。人据在地成形，有人据可以知。恶乎音乌，下同。
　　独化
　　括撮古活切。撮见君房本，旧阙。被发皮寄切。叟叟本又作搜搜，同，素口切。又音萧。向云动貌。稍山巧、所教二切。有渐也。蜩甲音条，司马云蝉蜕皮也。蛇蜕音悦，又吐卧、始锐二切。吾屯徒门切。聚也。而况乎以无有待者乎无见张君房本，旧阙。
　　去骄
　　阳子居姓阳名戎，字子居。之沛音贝，成云彭城也。今徐州邀古尧切。要也，遇也。玉篇云求也，抄也，遮也。於梁成云宋地也。今汴州。至舍逆旅之舍也。盥音管，澡手也。洒也。漱所救切。荡口也。巾栉庄乙切。梳之总名也。屦俱遇切。履也。睢睢许圭切。仰目也。盱盱香于切。张目也。蹴子六切。成云惭悚惊惧也。家公李云主人公也。炀羊尚切。向云炊也。
　　杂篇列御寇三十二
　　出异
　　伯昏瞀人音茂，又音务，楚之贤士，隐者也，列子亦师事之。又作无人。奚方李云方，道也。吾惊焉李云见人感已即违道，故惊也。恶乎音乌。十浆子祥切。谓十家并卖浆也。亦作。五浆先馈馈，遗也，谓十家中五家先见造。王云皆先馈进於己。不解音蟹。形谍徒协切。郭云便辟也。说文间也。成光司马云形谍於衷，成光华也。贵老谓重列子过於老人。而子兮切。乱也。为食音嗣。无多余之赢音盈无见江南李氏、张君房本，旧阙。万乘绳证切。而效如字，或作校，古孝切。处己音纪，成云，汝安处己身，不能忘我，独显形仪，为物所归。保汝司马云，保，附也。无几居岂切。敦杖音顿。蹙之子六切。宾者本作傧，必刃切。谓通客之人也。跣而先典切。暨其器切。至也。发药如字，司马本作废药，废置也。而焉於虔切。摇而本性一本性作才。又无谓也动摇本才以致求者，又非道德之谓也。小言言不入道，故曰小言。人毒以其多患，故曰人毒。莫觉莫悟何相孰也彼不敢告汝，汝又不自觉，何期相孰哉。王云小言为毒，曾无告语也。谓谁相亲爱者。既无告语，此不相亲爱之至也。泛若芳剑切。
　　自伐
　　缓也缓，名也，郑国之儒者，名缓。是时儒墨二学方盛，缓欲使弟翟学墨，更受为墨之利。呻吟音申，谓吟咏学问之声也。又云露呻吟，读诵也。裘氏之地地名，崔云裘，儒服也。因而名。地祇三年而缓变为儒翘移切。说文，地祇，提出万物者也。谓学出千日而儒业成。河润九里文云河从乾位，来乾阳数九也。使其弟墨谓使缓弟翟成墨也。阖阖，何不也。尝视其良良者，良人斥缓也，言何不试视缓墓上已化为揪栢之实良。或作垠，音浪。冢也。阖尝视其良。见江南古藏本，旧本作阖胡尝视其良。相捽才骨切。言穿井之人，为己有造泉之功，而捽饮者不知泉之天然也。喻缓不知翟天然之墨而忿怨之。
　　内熙
　　庄子曰知道易以豉切。古之至人见张君房本，旧阙。
　　无益
　　朱泙音平。曼未旦切。司马云朱泙漫、支离益，皆人姓名。屠音徒。单音丹，尽也。千金之家如字，本作贾，亦作价。一本作产。技成其绮切。
　　乖理
　　顺於兵顺或作慎。
　　敝浅
　　小夫成云凡夫也。不离力智切。苞直子余切。司马云有苞裹也。竿音干。牍音独，司马云竹简为书以相问遗，修意气也。成云苞直香草也。夫搴芳草以相赠，折简牍以相问，非大丈夫之所为也。敝精神婢世、必世二切。蹇浅徒小貌。甘瞑音眠。发泄息列切。
　　滥进
　　曹商宋之小人。为于伪切。宋王司马云偃王也。使秦所吏切。乘绳证切。下同。阨巷於懈切。困窘其陨切。急也。稿苦老切。项李云羸瘦貌。黄馘古获切。司马云谓面黄热也。从车才用切。随行也。秦王司马云惠王也。痤祖禾切。疖也。舐食纸切。痔治纪切。
　　观迹
　　有廖敕由切。圾乎鱼及切。危也。从事华辞以支为旨雕琢华藻，支蔓旨要。汝与予颐与汝与，颐与并音。党与、之与也。予音椎。与之，与也。离实力智切。施於始豉切。商贾音古。宵人王云非明正之徒谓之宵夜之人也。讯之音信问也。
　　察行
　　貌愿音愿，广雅云谨悫也。有长丁丈切。若不肖外如长者，内不似也。有顺或本作，古顺字殊闰切。理也。王本并江南古藏本并作慎一。本作循。懁音环。三苍云急腹也。王云研辩也。外慎研辩，常务质讷。缦或半切。李云内实坚外如缦也。焊胡旦切。又音干，急也。一云情貌相反。卒然寸忽切。其则法则也。或作侧，不正也。一云谓醉者喜倾侧冠也。九征索也。索其人情。
　　真德
　　正考父宋愍公之远孙，弗父何之曾孙。成云则孔子＋八代祖，宋大夫也。而伛纡矩切。而偻力矩切。三命士一命，大夫再命，乡三命也。而夫郭云凡夫也。吕巨矫蹇貌。孰协唐许协同也。唐尧许由皆祟谦者也，言考父与而夫谁同於唐许也。自好呼报切。而□匹尔切。郭云訾也。
　　必达
　　穷有八极极，至也。达有三必必者，分之极也。刑有六府府，聚也。美髯人盐切。缘循文云不能行也。偃佒於丈切。文云胸出也，困畏不若人文云怯懦也。三者俱通达文云三者无用於人，不见任役，俱能达尽其生理者也。六者所以相刑也见刘得一本，旧阙。傀郭呼乖切。大恬貌。者肖如字似也。
　　窃禄
　　人有见宋王成云宋襄王时有庸琐之人，游宋佞说宋王，锡车十乘也。十乘绳证切。下同。骄稚直吏切。李云自骄而释庄子也，成云释，后也，排庄子於己后，自矜先物也。纬萧纬织也。萧荻蒿也。织萧以为畚而卖之也。本或作苇，音同。锻之丁乱切。谓槌破也。九重直龙切。骊龙力驰切。黑龙也。文云毒龙也。颔下户感切。子兮切。粉夫音符。
　　乐生
　　其使所吏切。衣以於既切。或聘君以书币韶之曰聘。食以音嗣。刍菽初俱切。刍，草也；菽，大豆也。
　　规葬
　　珠玑祈机二音。或云王者诸侯之棺。以沙画棺，四时之色，左苍龙，右白虎，上着金银日月玉衣珠璧以饰棺也。沙谓朱砂，涂之也。黄疏云圆者为珠，不圆为玑。连璧桓谭新论曰，通历数家算法，推考其纪，从上古天元已来，讫十一月甲子夜半朔冬至，日月若连璧。斋音资。乌鸢以全切。蝼音褛。蚁鱼绮切。征成也，应也。
　　杂篇天下三十三
　　儒道
　　果恶音乌。不离力智切。下离性及下章离於同。为行下孟切。章内同。熏然许云切。温和貌。崔云以慈仁为馨闻也。以操七曹切。执也。以稽音鸡考也。其数一二三四是也数，术数也。尹文子曰法有四呈，一曰不变之法，君臣上下是也；二曰齐等之法，能鄙同异是也；三曰治众之法，庆赏刑罚是也；四曰平准之法，律度权量是也。此人君之所密用，群下不可妄窥者也。百官以此相齿领录也。蕃息音烦。醇顺伦切。六通四辟婢亦切。精粗七奴切。卷内同。谓六炁不塞，四时不闭也。邹庄由切。孔子父所封邑。搢绅成云搢插，笏也。绅，大带也。名分扶问切。贵贱之名分。得一偏得一术。察焉以自好呼报切。下伺。察焉，小见貌。技其绮切。不徧音遍。称神尺证切。下章同。
　　墨教
　　不侈尺纸切。奢侈也。自矫居表切。厉也。墨翟宋大夫，尚俭素。禽滑音骨。厘力之切。墨翟弟子也。不颐五帝三王之乐，嫌其奢大。大循三本作顺。非乐节用墨子二篇名又非乐，谓斥乐之非，不令用乐。节用谓以俭节民用度也。泛芳剑切。爱兼利化同已俭为泛爱，兼利。黄帝有咸池咸，皆也。池言其包容浸润也。尧有大章章，明也。舜有大韶韶，绍也。言绍继尧也。禹有大夏户雅切。言大承二帝也。二帝尧舜也。汤有大濩音护，言救护民也。文王有辟音壁。雍白虎通曰，天子立辟雍，所以行礼乐，宣德化也。辟者象璧圆法天，雍之以水，象教化流行。武王周公作武言以武功定天下也。天子棺椁七重直龙切。礼记云天子之棺四重，水兕革棺被之，其厚三寸，施棺一，梓棺二，四者皆同棺，束缩三衡三衽，每束一栢棺以端长六尺而葬五，重八翣。郑云重枕，木与茵也，今十重，以棺椁与枕木合为十重也。诸侯已下与礼记多少不同，未详也。荀子作天子棺椁十重。末败末或作未，败或作毁。墨子是一家之正，故不可以为败也。崔云未壤其道。非歌生应歌而墨以歌为非也。乐而音洛，下同。觳苦角切。郭李皆云无润也。其行下孟切。章内同。能任音壬。柰天下何柰天下人不堪任墨子之事。湮洪水音因，又音烟，塞也，没也，掘地而注之海，使水由地下也引。禹之俭同己之道也。支川本或作支流。自橾七曹切。橐音托，囊也。司马云盛土器也。耜音似，释名耜，似也，似齿断物。三苍云末头铁也。崔云捶也。司马云盛水器也。九如字，又音鸠，聚也。涤见江南李氏本，旧作杂。崔云所治水非一，故曰杂也。天下之川书曰九川涤原。孔安国曰，九州之川已涤除无壅塞也。腓音肥。无胈步葛切。胫形定切。无毛腓胫，腨也；腨腓，肠也；胫腓，肠前骨也。胈，股上小毛也。腨时兖切。甚雨崔本作湛，音淫。栉测笔切。裘褐户葛切。跂其逆切。蹻纪略切。李云麻曰屩，木曰屐。屐与跂同，屩与蹻同。一云鞋类也。一音居玉切，以藉鞋下也。为服服，用也。相息亮切。里勤司马云墨师也，姓相里，名勤。苦获己齿李云二人姓字。而倍音佩。谲音决。相訾音紫。以觭纪宜切。成云独唱曰触。说文，牛角一俯一仰曰觭，不件之辞如此也。不仵误五二音。巨子向云墨家号其道理，成者为巨子，若儒家之硕儒也。之好呼报切。枯槁苦老切。不舍音舍，下章同。
　　明治
　　不忮之豉切。逆也。崔云害也。字书云狠也。白心崔云明白其心也，或作任心。宋钘音形。宋人也，着书十八篇，师黄老。尹文崔云齐宣王时人，着书二篇。成云宋钘尹文并齐宣王时人，同游稷下。华山之冠华山，上下均平，作冠象之，表已心均平也。以别彼列切。宥为始始，首也。崔云以别善恶。宥，不及者，为之首也。一曰别有区域也。始，本也；置立名教应接人间，而区别万有，用斯为本，以聏音而，王云和也。一云调也。聏和万物，合则欢矣。合欢以道者物和，而调之合意，则欢矣。上说音悦。下教上谓国主也，悦上之教下也。一云说犹教也。上教，教下也。强其丈切。聒古活切。谓强聒其耳而语之也。见厌於艳切。为人于伪切。下自为同。图傲乎五报切。图傲乎者，谓不图傲也。苛察音河，一本作荀。其行下孟切。又如字。
　　论法
　　不党或作当。崔本作党，云至公无党也。易而以豉切。彭蒙齐人。田骈薄田切。齐人，着书十五篇，有辞辩，慎子云名广。慎到赵人，着书四十二篇。三人并游稷下。不徧音遍。泠音零。汰音泰。泠汰，简练也。謑户礼切。说文，耻也。一曰謑诟，小人怒也。髁户瓦切。郭云謑髁，讹倪不正貌。王云，谓谨刻也。无任无所施任也。王云虽谨刻於法，而犹能不自任以事，事不与，众共之则无为，尚贤所以笑也。纵脱成云纵恣脱略，不为仁义之德行也。无行下孟切。下人之行同。椎直追切。拍普百切。成云笞挞也。輐五管切。断丁管切。成云行刑也。王云推拍輐断皆刑戮者所用。宛转成云变化也。舍是音舍。巍然鱼威切。成云不动貌。若飘婢遥切。尔雅云回风也。之还旋环二音。若磨末佐切。石之隧音退，回也。全而无非磨石所剀，粗细全在人，其德全，无见非责时，言其无心也。无逮已之患江南本作逮，旧作远。不离力智切。夫块苦对切。窢况逼，火麦二切。向云逆风声也。然恶音乌。於鼋五管切。断丁管切。与上义輐断同，谓行刑也。成云虽复立法施化而未能太齐万物，故不免於鼋断也。之韪于鬼切。是也。槩乎古爱切。成云梗槩也。文云节槩也。
　　赞老
　　澹然徒暂切。关尹关令尹喜，字公度，着书九篇，周平王时为函谷关令。老聃他甘切。即老君也。以濡如衮切。若响许丈切。芴乎音忽。溪苦兮切。之垢音苟。岿然去轨切。成云独立之谓。不费芳味切。损也。虽未至极旧作可谓至极，江南古藏本作虽未至极者，谓言教也，言教乃老君关令应物化人之粗语，耳未是极致之妙，极致之妙岂可言哉。
　　叙庄
　　死与音余，下同。芒乎莫刚切。下同。谬悠谓若忘於情实者也。一曰虚关也。荒唐谓广大无域畔者也。一曰孟浪也。不傥丁荡切。谓倜傥之傥，不傥者谓守法度也。以觭音羁，不偶也。庄语庄，庄子也。以卮音支。曼衍以战切。已解寓言篇。敖五报切。倪音诣，感百敖倪，骄矜貌。不谴遣战切。瓖古回切。玮于鬼切。奇特也。连犿音藩，谓与物相从不违，故无伤也。参初林切。差初宜切。文云不常貌。諔尺叔切。诡九委切。文云异俗貌。而辟婢亦切。深闳音宏。不蜕音悦，又始锐切。一本作脱。
　　评惠
　　惠施多方旧说不录，其新仪备载章句之下，此不复疏。五车尺蛇切。又音居。舛川兖切。驳邦角切。不中丁仲切。历或作历。方睨音诣。汜芳剑切。大观古乱切。晓辩字林云，辩，慧也。乐之音洛。不蹍女辰切。凿曹报切。枘如锐切。镞子木切。矢镝也。骊力知切。捶章药切。桓团除丸切。之囿音又。其柢典礼切。说文，木根也。又丁计切。倚人如字，本或作畸，音纪宜切。李云异也。黄缭音了，李云贤人也。不坠直类切。霆音廷。徧为于伪切。隩乌报切。李云深也。蚊音文。孟庚切。贻音殆。荡旧云骀者，放也，放荡不得也。悲夫旧音浩万郭象之注，论其大体，真可谓得庄生之旨矣。郭生前叹膏粱之涂说，余亦晚睹贵游之妄谈，斯所谓异代同风，何可复言也。或曰庄惠操濠梁之契，发郢匠之模，而云其书五车，其言不中，何也。岂契若郢匠，襄同寝斤而相非之。言如此之甚者也。答曰：夫欲拯有教之肆，神明其言者，岂得不善其辞而尽其喻乎。庄生振霉音於七篇，列斯文於万世，重言书涉玄之路，从事展有辞之叙。虽谈元贵辩而教无虚唱，然其文易览，其趣难窥，造怀而未达者有，过理之嫌，祛斯之弊，故大举惠子之云辩也。
　　南华真经章句音义卷之十四竟
　　
