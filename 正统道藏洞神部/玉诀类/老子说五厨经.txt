老子说五厨经注
　　经名：老子说五厨经注。唐·尹情注。一卷。底本出处：《正统道藏》洞神部玉诀类。参校版本：一、《道藏辑要》本，收入该书尾集第一册。二、《道藏精华录》，收入该书第四集。
　　老子说五厨经注序
　　臣闻《易》曰：精义入神，以致用也；利用安身，以崇德也。富哉言乎！富哉言乎！是知义必精然后可以入神致用，用必利然后可以安身崇德。义不精而云致用，用不利而云安身，身不安而云知道者，未之有也。然则，冲用者，生化之主也。精气为物，谓之委和，漠然无问，有与立矣。则天地大德不日生乎？全其形生者，在乎少思寡欲，抱朴寻和，游心於淡，合气於漠，且清明在躬，志气如神，嗜欲将至，有开必先。故圣人垂教以检之，广业以持之，专气致柔以道其和，向晦宴息以窒其欲。洗心藏密，穷神知化？然后安身而国家可保，德用而百姓不知，是以自天佑之，吉无不利矣。伏读此经五章尽？修身卫生之要，全和含一，精义可以入神，坐忘遗照，安身可以崇德，研味滋久，辄为训注。臣草茅微贱，恩霖特、深，天光不违，自忘鄙陋，伏上惭惧，徊徨如失臣惜，顿首，顿首，谨言。
　　老子说五厨经注
　　唐京肃明观尹恰注
　　夫存一黑和泰和，则五藏充满，五神静正。五藏充则滋味足，五神静则嗜欲除。此经是五藏之所取给，如求食於厨，故云五厨尔。
　　一气和泰和，一气者，妙本冲用，所谓元气，冲用在天为阳和，在地为阴和，交合为泰和也。则人之受生，皆资一气之和，以为泰和，然后形质具而五常用矣。故老子曰：万物负阴而抱阳，冲气以为和也。则守本者当外绝二受，以全生分，内存一熙，以和泰和，和一而性命全矣。故老子曰：专熙致柔，能婴兄乎。
　　得一道皆泰。
　　得一者，言内存一黑以养精神，外全形生以为居泰，则一熙冲用，与身中泰和和也，故云得一。如此则修生养神之道，皆合於泰和矣。故老子曰：万物得一以生。
　　和乃无一和，
　　言人初察一黑，以和泰和，若存和得一，则和理皆泰，至和既畅，非但无一，亦复无和，不可政诂，如土委地。故老子曰：吾不知其名。
　　玄理同玄际。
　　玄，妙也。理，性也。此言一黑存乎玄际和，理出其性，性修反德，而妙畅於和，妙性既和，则与玄同际。故老子曰：同谓之玄也。
　　不以意思意，
　　意者，想爱也。言存一黑以和泰和者，慎勿存想受，以缘境识，当凝神湛照，令杳然空然，使和畅於起念之前，慧发於忘知之后，瞻彼阕者，则吉祥止矣。若以意思意，意想受尘，坐令焚和，焉得生白？故老子曰：塞其兑，闭其门，终身不动。
　　亦不求无思。
　　但不绿想受，则自发照慧，照慧之发，亦不自知，若知求无思，即涉想受，与彼思意等无差别。故老子曰：无名之朴，亦将不欲。
　　意而无有思，
　　内存一气，但令其虚，虚即降和，和理自畅，虽则不缘想受纳和，强假意名，既非境识所存，是以於思无有。老子曰：用其光，复归其明。
　　是法如是持。
　　如是内存泰和，泰和之法和畅，则是法皆遣，遣法无住，复何所持，以不持为持，故云是法如是持也。
　　莫将心缘心，
　　心者，发慧之质，想受之器也。正受则发慧，邪受则生想。言人若能气和於中，心正於内，内照清冷，则正慧湛然，鉴明而尘垢不上，渊停而万象俱见。见象无主，谓之常心，若以心得心，缘心受染，外存诸法，内无慧照，常心既丧，则和理亦亏矣。故庄子曰：得其心，以其心，得其常心，物何为最之哉。
　　还莫住绝缘。
　　夫以心缘心，则受诸受，若正受生慧，自得常心，慧心既常，则於正无受，何等为绿，既无缘心，亦无缘绝，湛然常寂，何所住乎？老子曰：损之又损之，以至於无为也。
　　心在莫存心，
　　慧照湛常，则云心存，於绝无住，故日莫存心照，既不将而随迎心缘，则无绝而无住矣。
　　真则守真渊。
　　真者，谓常心慧照，清冷不杂也。若湛彼慧源，寂无所染，既无知法，亦无绿心，则泰和含真，本不相离；故云守尔。
　　修理志离志，
　　理者性也，志者心有所注也。若绝外境受此心也，则性受也。言修性者心有所注，但得遍照，若外尘已绝，境识无注，离形去智，同与大通，性修反初，圆照无滞，内外俱净，玄之又玄，则离於注想矣。
　　积修不符离。
　　上令修性离志，则内外俱寂，无起住心，亦无空心，坐忘行忘，次来次灭，若积聚修习，不能忘泯，起修一念，发引千钧，内照既摇，外尘咸起，则与彼离志不相符合矣。
　　志而不修志，
　　若心无所注，则何由渐悟，铃因所注而得定心，故云志也。不修志者，明离志而不积修，忘修而后性定，则寂然圆照。
　　己业无己知。
　　因心注而慧业清冷，故云己业。内忘诸己，外忘诸物，於慧照心无毫芒用，则於己业自忘知，故云无己知。
　　诸食气结气，
　　夫一熙凝结，以和泰和，和一皆泰，则慧照常湛。今口纳滋味，以充五藏，身聚泡沬，载其形，生受体於地，凝湿於水，禀热於火，恃息於风，四绿结漏，皆非妙质，故缁涅一气，昏汨泰和，令生想受则动之弊秽矣。
　　非诸久定结。
　　言人当令泰和，含一无所想受，守真常湛，则与泰和合体。今以诸食结气，故非久定结也。
　　气归诸本气，
　　四缘受识，六染生弊，地水火风，散而归本，根识既染，则从所受业矣。
　　随取当随泄。
　　取者，受纳也。泄者，发用也。夫想有二受，业有二应，随所受纳，发用其征。若泰和和一，则一熙全和，致彼虚极，谓之复命，复命得常，谓名正受，正受净业，能生慧照，慧照湛常，一无所有，则入无问矣。一者，则食熙归诸四绿，业成则沦於六趣矣。
　　老子说五厨经注竟
　　
