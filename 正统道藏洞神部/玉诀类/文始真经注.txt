文始真经注
　　经名：文始真经注。宋元之际道士牛道淳注解。九卷。底本出处：《正统道藏》洞神部玉诀类。参校本：一、《文始真经》；二、《丛书集成》所收《关尹子》。
　　关尹子
　　关令尹喜，周大夫也。老子西游，喜望见有紫气浮关，知真人当过，候物色而边之，果得老子。老子亦知其奇，为着书。喜既得老子书，亦自着书九篇，名《关尹子》。今陕州灵宝县太初观，乃古函关候见老子处。终南宗圣宫，乃关尹故宅，周穆王修其草楼，改号楼观，建老子祠，道观之兴，实祖于此。老子授经后，西出大散关，复会于成都青羊肆，赐号文始先生，所着书，后为《文始真经》。
　　文始真经直解跋引
　　皓月圆明，普见千江之水，真空妙有，该通万卷之经，因水见圆明，由经悟妙有。圆明以皓月为本，妙有以真空为源，本末是同，源流非异，既循末以归本，仍沂流而还源，源即真空，乃是不容思议，流为妙有，爰非专一无言，无言之言以为经，无说之说以为妙，无说之说以荐言前，无言之言以明意外。言前洞奥，意外幽深，非由直解以难通，不假详笺而莫晓，因指见月忘指，而真月昭彰，因解悟经忠解，而真经洞彻，见千江之月影，知一月之维纲，究掌经之真诠，悟一真之统摄，见知双泯，究悟俱忘，天眼龙睛，诅可窥於彷佛，神灵圣智，岂可测於依稀，意外难思，言前莫议也。
　　文始真经注卷之一
　　神峰逍遥子牛道淳直解
　　一字篇
　　宇者，喻真空之道也，凡二十八章。
　　关尹子曰，非有道不可言，
　　非有道者，元无道之强右，故不可以言议也。经云：唯莫能名，所以退天下之言是也，故云非有道不可言也。
　　不可言即道。
　　言前荐悟也，向言议未有之前，了然荐悟妙道，故言之不可及也，故云不可言即道也。
　　非有道不可思，
　　非唯元无道之强名，抑乃不属思惟也，思惟则属意识知解也，道不可以知而识也，故云才落思惟，即是鬼家活计，正谓此也。经云：唯莫能知，所以夺天下之智，故云非有道不可思也。
　　不可思即道。
　　言前荐悟也，向思惟未生之前，了然荐悟妙道，方知思惟不可及也。故云不可思即道也。
　　天物怒流，人事错错然，
　　天物者，本分天真也，怒者威光也，威光赫赫，广无边际也，流者心也，源流注六用纷纷与人事交杂而不一也。经云：性水也，心流也，故云天物怒流，人事错错然也，错者杂也，言迷人从事於道，见解纷纷不一，如下文也。
　　若若乎回也，
　　若者象也，似也，想像道似太虚，似明月，似澄潭，似冰壶，如此想象比似，则与道相违之远，故云若若乎回也，回者违也。
　　戛戛乎国也，
　　戛戛者，相击之声也，国者诤论也，以言语相诂难，辫论其道，以戒诤论也，故云：以承禀为户牖，各自开张，以经论为盾矛，递相攻击，以戒诤论也，故云：戛戛乎阙也。
　　勿勿乎似而非也。
　　勿思象，勿辫诤，论拟此见解似即，似即不是，故云勿勿乎似而非也。
　　而争之，
　　争者，国志也，三人两众同处学道，勇猛精进，阙志为高，萌此见者，亦未悟也，故云而争之也。
　　而介之，
　　介者，孤介也，孤然独处，精思妙道，萌此见者，亦未悟也，故云而介之。
　　而哯之，
　　哯者，唯古人之言赞美妙道也，逐言思惟赞美妙道，亦未悟也，故云而现之也。
　　而啧之，
　　啧者，呵啧古人名言法相，默默精思妙道，如此见解，亦未悟也，故云而啧之也。
　　而去之，而要之。
　　去者，拾也，要者，取也，拾诸妄而取真道也，既有取拾，即是有为，亦未悟也，故云而去之而要之也。
　　言之如吹影，
　　影者，喻名也，即戛戛诤论、现啧之赞美呵啧者也，言呵叱名相，如吹影不能去也，何谓也。
　　思之如镂尘，
　　尘者，喻识也，镂者，削刻也，即前若若想象，比似勿思辫争之国之介之，独思去要取拾者是也，如此属识见，如削刻尘而不得净尽是也。
　　圣智造迷，
　　圣智能解万法，以智造道而不能至，即智是迷也，绝圣弃智，了悟妙道，如此则即智是迷也，故云圣智造迷也。
　　鬼神不识。
　　鬼神存识见，识见不能知道也，故云鬼神不识。
　　唯不可为，
　　道本自然，不假修为也，故云不可为也。唯者，因上仍下之辞。
　　不可致，
　　政者，从外邀至也，道本自具足，不假外求，故云从门入者不是家珍也，故云不可政也。
　　不可测，
　　道鬼神难窥，阴阳莫测、况其凡乎，故云不可测。
　　不可分，
　　道混然天理，杳冥莫测，故不可以心思言议而分辫，故云不可分。
　　故曰天，曰命，曰神，曰玄，合曰道。
　　故曰，因上结下之辞。天者，无为而为，自然而然也，命者，不知所以然而然也，神者，阴阳不测之谓也，玄者，杳冥莫测，玄之又玄也，合者，契悟也，了悟天命神玄，方契妙道也。此章明道不在言思，在人心开了悟而密契之也。
　　右第一章
　　关尹子曰：无一物非天，
　　天者自然而然，自然而然，即道之异名也。物物皆道生，即物是道，如涯从水生，即涯是水，故云无一物非天也。
　　无一物非命，
　　命者，不知所以然而然，不知所以然而然，亦道之异名也。物物具道之命也，故云无一物非命。
　　无一物非神，
　　神者，不神之神，阴阳不测亦道之异名也。物物咸具神道，故云无一物非神也。
　　无一物非玄。
　　玄者，窈冥莫测，亦道之异名也，物物具此玄道，故云无一物非玄也。
　　物既如此，人岂不然。
　　天地万物，巨细洪纤，飞港动植，咸具妙道，人岂不然乎，故云物既如此，人岂不然也。
　　人皆可曰天，人皆可曰神，人皆可致命通玄#1。
　　天命神玄，既是道之异名，名虽有四，其道不二，道者人人具足，个个见成，若人了悟，不假修为，立证无生，位齐诸圣矣，故云人皆可日天，人皆可日神，人皆可致命通玄。
　　不可彼天此非天，彼神此非神，彼命此非命，彼玄此非玄。
　　人人俱有本分天真，人人俱有不神之神，人人俱有不知所以然而然之命，人人，俱有窈冥莫测之玄，天命神玄者，在凡不喊，在圣不增，纤细不少，洪巨不多，岂可彼物而独有此，我独而无哉，故云不可彼天此非天，彼神此非神，彼命此非命，彼玄此非玄。
　　是以善吾道者，即一物中知天尽神，致命造玄。
　　是以者，因上仍下之辞也。善吾道者，即一物中知天尽神，致命造玄者，从绿悟道也，故云尽十方世界是道人眼，尽十方世界是道人身，尽十方世界是自己光明，尽十方世界在自己光明裹，便您么去，只是光影裹作活计，向光影未发之前，洞然开悟，方信道无不在，即一物中了悟天命神玄，非他物也。故云是以善吾道者，即一物中知天尽神，政命造玄也。知者，悟也，致造者皆至也，言吾之至也。
　　学之徇异，名析同实，
　　学人徇逐天命神玄之异，名分析不异道之诚实，惑於名而迷於实也，故云学之徇异，名析同实也。
　　得之契同，实忘异名。
　　道本无名，因名悟道，道者实也，名者实之宾也，因名契悟名异而实不异，悟实而忘名，得鱼忘荃，得兔忘蹄，得意忘言，名者言也，故云得之契同，实忘异名。此章明道无不在，悟实忘名。
　　右第二章
　　关尹子曰：观道者如观水，
　　观者，照也，以智照理，如照水也，此借喻也。
　　以观沼为未足，
　　沼者，喻凡人也，以智沼度量几人，虽是有道，疑道在凡人不具足也，故云以观沼为未足。
　　则之河、之江、之海，曰水至也。
　　之者，往也，河者，喻君子，江者，喻贤人，海者，喻圣人，疑道在凡人不具足，又往观君子，又疑道在君子不具足，又往观贤人，又疑道在贤人不具足，又往观圣人，方不疑日道之至也，故云则之河之江之海，日水至也。
　　殊不知我之津液涎泪，皆水。
　　津液涎泪，喻动静语默也，殊不知动静语默，皆是道之用也，因用悟体，方信道在凡不少，在君子贤人圣人不多，故云殊不知我之津液涎泪，皆水也。此合喻也。此章明道无欠无余，圣凡平等具足是也。
　　右第三章
　　关尹子曰：道无人，圣人不见，甲是道，乙非道。
　　甲喻圣人，乙喻凡人，道本无我相，岂有人相哉，了道圣人忘其见解，故不见，圣人是道，凡人非道也，故云道无人，圣人不见，甲是道，乙非道也。
　　道无我，圣人不见，已进道，已退道。
　　进者取也，退者拾也，道者取之不得，拾之不失，道既无我相，圣人忘见解，故不见，已进道而取之，已退道而拾之也，故云道无我，圣人不见，已进道，已退道也。
　　以不有道，故不无道，
　　道不属有无，圣几平等，此释不见甲是道乙非道，故云以不有道，故不无道。
　　以不得道，故不失道。
　　道不属得失，本自见成，此释不见，已进道，已退道。此章明道不属有无得失。
　　右第四章
　　关尹子曰：不知道，妄意卜者，如射覆盂。
　　不知道者，迷人也，妄意卜者，妄以意识卜度也，射者，猜量也，覆盂者，喻迷尘覆蔽也。迷人不悟妙道，妄以意识卜度妙道，如猜量覆盂之下所合之物，故云不知道，妄意卜者，如射覆盂。
　　高之者，日存金存玉，
　　金玉喻玄妙之言，又金者，明白也，玉者，莹净也，智见高者，妄以意识卜度妙道，日如金之明白，如玉之莹净。又日金铅玉汞，又日玄之又玄，众妙之门，或是道否，迷尘覆蔽，虽执至言，亦未悟也，故云高之者，曰存金存玉。
　　中之者，日存角存羽，
　　角者，喻智锋钴利，羽者，喻轻清中智之士，妄以意识卜度妙道，日智锋钴利，无为清静，保养精神，身轻体健。又曰：如羚羊卦角，鸾凤冲霄，敢是道也，如此猜量，亦未悟也，故云中之者，日存角存羽。
　　卑之者，日存瓦存石。
　　瓦者，喻曾经烧炼也，石者，喻坚固也，下智之士，妄以意识卜度妙道，煅炼顽心，一志坚固不移。又曰：道在瓦砾，如此莫是道否，如此猜量，转不悟也，故云卑之者，日存瓦存石也。
　　是乎非是乎？唯置物者知之。
　　置者，委弃也，知者，悟也。已上高中卑三等之人，妄以意识卜度金玉角羽瓦石之物，或是或不是，唯委弃物外，内忘意识，了然开悟，迷盂去尽，无所覆蔽，方信道不从外得，故云是乎非是乎，唯置物者知之。此章明道由心悟，非妄意卜度而知。
　　右第五章
　　关尹子曰：一陶能作万器，终无有一器能作陶者，能害陶者。
　　范土日陶，陶者，烧磁瓦审匠也，一陶能作万般磁瓦之器，陶能使器之成壤，器安能成壤陶者乎，故云一陶能作万器，终无有一器能作陶者，能害陶者也。此章借喻。
　　一道能作万物，终无有一物能作道者，能害道者。
　　道运阴阳，生成天地万物，故云一道能作万物也，作者，生也，道如虚空，窈冥莫测，本自见成，不假修为造作，故云无有一物能作道者，道既似虚空，万物焉能害虚空哉？故云无有一物能害也。此合喻也。此章明道生万物，无物能害道者也。
　　右第六章
　　关尹子曰：道茫茫而无知乎，心傥傥而无羁乎，物迭迭而无非乎。
　　道者心之体，心之体者，真空也，真空窈冥，茫茫然，知识未萌之前也，心既以真空为体，则傥傥然万缘无由羁绊，物者心之用，即体即用，应变常寂，则迭迭然无非道也。迭迭者，周行而不殆之义也，故云道茫茫而无知乎，心傥傥而无羁乎，物迭迭而无非乎。
　　电之逸乎，
　　大达之人，得自利利他人之妙，为上根之人，机锋迅急，如击石火，似掣电光，拟议之问，千山万水，上根之人直下顿悟、洞彻妙道也，故云电之逸乎。
　　沙之飞乎，
　　大达之士，平等普利不遗中下，以迅机接上根，以善巧方便，广演万法，罔遍沙界，接中下之人，故云沙之飞乎也。沙之飞乎者，言广演妙法如风飘尘沙也。
　　圣人以知心一、物一、道一、三者又合为一。
　　心一、物一、道一，三一之名，如日之光明，日是明之体，光是明之用，虽有三名，其道不二，故云圣人以知心一、物一、道一，三者又合为一。
　　不以一格不一，
　　一者，不二之体也，格者，度量也，不一者，应变之用也，即体即用，无用之用，如空谷传声，应变常寂，不以从体生心，度量应变也，故云不以一格不一也。
　　不以不一害一。
　　无用之用，如空谷传声，应变常寂，即体即用，不以用之妨体也，故云不以不一害一，害者，妨也。此章明道心物不二，体用如如也。
　　右第七章
　　关尹子曰：以盆为沼，以石为岛，鱼环游之，不知几千万里而不穷也，夫何故？水无源无归。
　　周回是水，中有山日岛，以盆为沼，中安一石以为岛，放鱼於水内，鱼绕石环游，不知几千万里而不穷。为何故，夫何者，设问为何故也，答云：水无源泉，亦无流归，所以不穷也，此借喻也。故云以盆为沼，以石为岛，鱼环游之不知鹦千万里而不穷，夫何故？水无源无归也。
　　圣人之道，本无首，末无尾，所以应物不穷。
　　本者真空之体，末者妙有之用，圣人洞了真空妙有之道，道无首尾，莫之可测，环枢应变而无穷尽也，故云圣人之道，本无首，末无尾，所以应物不穷。此章明道无首尾，应物不穷也。
　　右第八章
　　关尹子曰：无爱道，爱者水也，
　　无者，禁止之辞也，言无爱道，道不属爱，才萌爱念，则落五行中，属水也，则与道远矣，故云无爱道，爱者水也。
　　无观道，观者火也，无逐道，逐者木也，无言道，言者金也，无思道，思者土也。
　　无得观逐言思其道，道不属色行名情，岂可观逐言思而测知也，才萌观逐言思之念，则落五行。观属火，逐属木，言属金，思属土，役於五行，则与道远矣，故云无观道，观者火也，无逐道，逐者木也，无言道，言者金也，无思道，思者土也。此垂诫后学深切也。
　　唯圣人不离本情而登大道，心既未萌，道亦假之。
　　唯者，因上结下之辞也。唯圣人不离情者，爱观逐言思未萌之前也，爱观逐言思未萌之前，即是真空之体，真空即道也，真空心未萌生，道之名亦假立也，言亦无道之名也，此垂示学人悟道之方也，故云唯圣人不离本情而登大道，心既未萌，道亦假之也。此章明道不属五行，向爱观逐言思未萌之前荐悟也。
　　右第九章
　　关尹子曰：重云蔽天，江湖黯然，游鱼茫然，忽望波明食动，幸赐于天，即而就之，鱼钓毙焉。
　　重云蔽天於夜，浓阴重厚，黑云蔽障於天，无星月以照耀，则江湖之水，黯然而黑暗也，游鱼茫茫然迷之也，於是渔者执灯火掷钓饵於水中，鱼忽望见波明食动，不意人掷钓饵，而日幸赐於天，即而就吞之，彼渔者钓之而毙死也。故云重云蔽天，江湖黯然，游鱼茫然，忽望波明食动，幸赐於天，即而就之，鱼钓毙焉也。
　　不知我无我，而逐道者亦然。
　　迷人无明障碍，重云蔽天，心地不明，如江湖黯然，不悟妙道，如游鱼茫然，智波流浪，泥法求真，如忽望波明食动，智波迷道，法尘障心，如鱼即而就之，丧道迷真，如鱼钓毙焉。不知者不悟也，不悟我本无我，即是真空之道，而妄有我，向外逐道者，与上譬喻亦然也。此合喻也，故云不知我无我，而逐道亦然也。此章叹迷人不悟道，而丧其生也。
　　右第十章
　　关尹子召：方术之在天下多矣，
　　凡在天之下，百家之学，道衍广博，故云方术之在天下多矣，方者道。
　　或尚晦，或尚明，或尚强，或尚弱，
　　百家之学不能遍举，略言其四，尚者贵也，或贵韬晦，不欲人知，或贵彰显，明明教诲，或贵能行，自强不息，或贵柔弱，不与物争，故云或尚晦，或尚明，或尚强，或尚弱也。 
　　执之皆事，不执之皆道。
　　事者用也，若执尚晦、尚明、尚强、尚弱，皆谓之用也，执用而迷体，岂能洞彻妙道哉。若不执其用，则用无用，而无所住着，无所住着，则离种种边，名为妙道也，故云执之皆事，不执之皆道也。此章明道无不在，不可执着也。
　　右第十一章
　　关尹子曰：道终不可得，彼可得者，名德不名道。
　　道本真空，不属得失，有得则有失，道在人，圣凡同体，无欠无余，如初生赤子，与大人同体，不与大人同用。几人与圣人同体，不与圣人同用，体本无名，随功用立名，用之於恶，则名几人，用之於善，则名贤人，用之无所得，则名圣人。无所得而得之，则名德不名道也，故日道终不可得，彼可得者，名德不名道也。
　　道终不可行，彼可行者，名行不名道。
　　道要心悟，不离本情而登大道，故不可行也，彼可行者，名善不名道也，故云道终不可行，彼可行者，名行不名道。
　　圣人以可得可行者，所以善吾生，
　　圣人得自利利他人之道，平等普利，不求报恩，名为德行，此德行所以善吾接物利生也，故云圣人以可得可行者，所以善吾生，此利他也。
　　以不可得不可行者，所以善吾死。
　　死者，心休歇也，以不可得不可行者，藏诸用也，藏诸用则无为也，无为所以善吾心之休歇也，故云以不可得不可行者，所以善吾死也，此自利也。此章明德行为用，道为体。
　　右第十二章
　　关尹子曰：闻道之后，有所为有所执者，所以之人，
　　若学人闻道之后，所行有为之事，有所执持智解，则所往与人事同也。之者，往也。故云闻道之后，有所为有所执者，所以之人。
　　无所为无所执者，所以之天。
　　天者，天真也，闻道悟解，罢参绝学，藏诸用，无所为，外不执相，内不着空，湛然清静，则契本分天真也，故云无所为无所执者，所以之天。
　　为者必败，执者必失，
　　有为者，铃败於道，有执者，铃失於德也，故云为者叉败，执者叉失也。
　　故闻道於朝，可死於夕。
　　故者，因上结下之辞也。闻道於早朝，可死於晚夕，便全身放下，心死休歇而保任之也，故云闻道於朝，可死於夕也。此章明悟道者无为无执，休歇保任。
　　右第十三章
　　关尹子曰：一情冥，为圣人，
　　冥者，真空，窈冥莫测，一情者，情返归於真空也，如此则名圣人也，故云一情冥，为圣人也。
　　一情善，为贤人，一情恶，为小人。
　　从真空体上忽萌情念，不趋於善，叉趋於恶，情起时，其可不馑乎。若趋於善而积於善，积之大也，则成德行之福，而名贤人也；若趋恶而积恶，积之大也。则成凶暴之祸，而名小人也，故云一情善为贤人，一情恶为小人也。
　　情冥者，自有之无，不可得而示，
　　一情冥者，自有之无，从迹复本也，从迹复本，冥契真空之道，不得出示於人也。经云：圣人竟不能出道以示人是也，故云：一情冥者自有之无，不可得而示也。
　　一情善恶者，自无起有，不可得而秘。
　　无者，真空也，有者，情也，从真空上忽萌情念，趋善积善，趋恶积恶，是从本降迹。从本降迹，而善恶之迹，不可得而秘隐也，故云一情善恶者，自无起有，不可得而秘也。
　　情善恶为有知，惟动物有之，
　　言一情善恶属知识，则与蠢动有识之物者无异也，故云一情善恶为有知，惟动物有之也。
　　一情冥为无知，溥天之下，道无不在。
　　一情与真空冥符，则知识未萌之前也，知识未萌之前，真空妙有之道，充塞太虚，无‘所不在，故云一情冥为无知，溥天之下道无不在也。此章明道不属情识，无处不是道也。
　　右第十四章
　　关尹子曰：勿以圣人力行不息，则曰道以勤成，
　　勿者，禁止之辞也，勿得言以圣人力加精进，行之不懈怠，则日圣人学道，因以勤苦，而得道成。言非如此也，道由心悟，本自见成，岂待力行不怠，勤苦而后成哉，故云勿以圣人力行不怠，则日道以勤成是也。
　　勿以圣人坚守不易，则曰道以执得。
　　勿得言圣人坚固保守哺不改易，则日圣人因以执持而得道。言亦非如此也，圣人心开悟解，以道为体，真常不变，无为无执，无失无得也，故云勿以圣人坚守不易，则日道以执得也。
　　圣人力行，犹之发矢，因彼而行，我不自行。
　　矢者，箭也，圣人应物慈悲，普利而不息，人以谓力行，殊不知力行慈悲，普利不息，犹似人射，以弓发箭，感而后应，不得已而后行也。故云圣人力行，犹之发矢，因彼而行，我不自行也，言行之无心。
　　圣人坚守，犹之握失#2，因彼而守，我不自守。
　　握者，把也，圣人恬然独处，人以谓坚守，殊不知圣人坚守，犹似人未射之时，以手把箭，因彼不应，所以静默，岂有心守静默哉。故云圣人坚守，犹之握失#3，因彼而守，我不自守也。此章明圣人动静无我。
　　右第十五章
　　关尹子曰：若以言行学识求道，互相展转，无有得时。
　　道本无名，不可以言求，道本无迹，不可以行求，道本无法，不可以学求，道本无情，不可以识求。若以名迹法情求之，如石辗之互相宛转，不离名迹法情，何时得悟道哉，故云若以言行学识求道，互相辗转，无有得时。
　　知言如泉呜，知行如禽飞，知学如撷影，知识如计梦，一息不存，道将来契。
　　知言如泉呜，则声不可辫，声不可辫，忘名也；知行如禽飞，则迹不可循，迹不可循，忘迹也；知学如撷影，则伪不可取也，不可取，则忘法也，知识如计梦。则妄不可信，妄不可信，则忘情也。息者，一呼一吸为一息，一息之问，名迹法情顿忘而不存，则契於妙道，故云知言如泉呜，知行如禽飞，知学如撷影，知识如计梦，一息不存，道将来契也。撷者，以手捉取也。此章明道不属名迹法情，不可以言行学识而求之。
　　右第十六章
　　关尹子曰：以事建物则难，以道弃物则易，
　　以事者，皆用也，建者，建立妙用也，物者，人物也，言建立妙用，普利天下，令人人了道，则诚为不易也，故云以事建物则难也。扫荡复本，一物不留，独露真空妙体，有何难哉，故云以道弃物则易。
　　天下之事#4，无不成之难，坏之易。
　　天下之物，纷纷亿万，俱要圆成，诚为不易，故云天下之事，无不成之难也。此释以事建物则难也，如秦之阿房官，非一岁而成，楚之一火而尽，岂不坏之易耶，故云坏之易也，此释道弃物则易。此章明建立不易，复本不难。
　　右第十七章
　　关尹子曰：一灼之火，能烧万物，物亡而火何存？
　　火者，无我之物，或钻木，或击石，取火之一星而灼抓之，及其大也，则劫火洞然能烧万物，及至烧尽万物，火亦不存，为火无我也，故云一灼之火能烧万物，物亡而火何存。此起喻也。
　　一息之道，能冥万物，物亡而道何在？
　　一喘息之问，洞彻真空之道，则窈然冥然，元无一物，如此，则外忘万物，外忘万物，则内亦忘，真空道之强名也，故云一息之道能冥万物，物忘而道何存也。此合喻也。此章明了悟道者，亦无道之强名也。
　　右第十八章
　　关尹子曰：人生在世，有生一日死者，有生十年死者，有生百年死者。
　　人生寿夭不等，或为赤子而死者。或为童子而死者，或寿满百岁而死者，故云人生在世，有生一日死者，有生十年死者，有生百年死者，此借喻也。
　　一日死者，如一息得道，十年百年死者，如历久得道。
　　利根之人，遇师垂接，直下顿悟，於一息之间，当时心死绝疑，如人生一日死也，故云一日死者如一息得道也。中下之士，遇师垂接，卒难了悟，如水浸物，渐渐得透，或十年，或丑二十年，志心不退，触着磕着，有日洞彻心休，如人在世十年百年而死，故云十年百年死者，如历久得道者也。此合喻也。
　　彼未死者，虽动作昭智，止名为生，不名为死。
　　彼者，指上一日死者、十年、百年死者三等之人也，彼三等人未死之前，虽动静作为，昭昭灵灵智慧，止名为生，不名为死也。故云彼未死者，虽动作昭智，止名为生，不名为死。
　　彼未契道者，虽动作昭智，止名为事，不名为道。
　　彼者，指上顿渐三等人也，彼上中下三等，於未了悟契道之前，虽动静作为，昭昭灵灵智慧之用，止名为人事而已，不名为妙道也，故云彼未契道者，虽动作昭智，止名为事，不名为道。此合喻也。此章明悟有顿渐，道则不二也。
　　右第十九章
　　关尹子曰：不知吾道无言无行，而即有言有行求道#5，忽遇异物横执为道。
　　迷人不悟，道本无名迹，故云不知吾道无言无行也，迷人泥着古人名言法相求道，或古人灵迹异进求道，既有尚灵异之心，忽遇邪魔化为异人，谈天论地，说事说理，或逞神异变化，迷人横执以为了道圣人，而欲师之求道，故云而即有言有行求道，忽遇异物横执为道。
　　殊不知舍源求流，无时得源，舍本求末，无时得本。
　　道由心悟，灵源妙湛，体用如如，迷人不悟，源名迹而向外求道，此迷灵源而逐名迹流浪也。本即源也，末即流也，如此流浪逐末，欲返本源不可得也，故云殊不知拾源求流，无时得源，拾本求末，无时得本。此章垂诫学人，勿逐名迹而求道也。
　　右第二十章
　　关尹子曰：习射、习御、习琴、习弈，终无一事可以一息得者，
　　习射者，习射弓箭也，习御者，习御车也，习琴者，习抚琴也，习弈者，习弈秦也，已上四者，叉以岁月而习之，四者终无一事可以一喘息之问而得其妙者，故云习射习御习琴习奕，终无一事可以一息得者也。
　　唯道无形无方，故可得之一息。
　　道乃真空，故无形像，无方位，利根之人直下顿悟真空，於一息之顷而得洞彻，故云唯道无形无方，故可得之一息也。此章明道易学於事也。
　　右第二十一章
　　关尹子曰：两人射相遇，则工拙见，两人弈相遇，则胜负见，
　　弓人相遇而阙射，则中者见为工巧，不中者为鲁拙也，故云两人射相遇，则工拙见也。两个弈茶人相遇国弈茶，则赢者见为胜，则输者见为负，故云两人弈相遇，则胜负见也。
　　两人道相遇，则无可示。无可示者，则无工无拙，无胜无负。
　　两个洞彻妙道之人相遇，则无可出示呈似也，无可出示呈似，则不似射奕有工拙胜负也，故云两人道相遇，则无可示，无可示者，则无工无拙无胜无负也。此章明道无工拙胜负，无可出示呈似於人也。
　　右第二十二章
　　关尹子曰：吾道如海，有亿万金投之，不见，有亿万石投之，不见，有亿万污秽投之，不见。
　　海喻真空，金喻微言妙行，真空能冥众妙万行，窈然观之不见，故云吾道如海，有亿万金投之不见也。石喻众善，真空能冥万善，窈然示之不见，故云有亿万石投之不见。污秽喻众恶，真空能冥众恶，窈然视之不见，故云有亿万污秽投之不见。
　　能运小喂小鱼，能运大馄大鲸。
　　小缎小鱼喻小人众生，大馄大鲸喻君子贤人，真空能运小人众生，君子贤人，平等普利，自生至死，受用恃鹰，但日用而不知也。故云能运小缎小鱼，能运大馄大鲸。
　　合众水而受之，不为有余，散众水而分之，不为不足。
　　真空益之不盈，故冥天地万物，而不为有余，真空损之而不亏，故生天地万物，而不为不足，故云合众水而受之，不为有余，散众水而分之，不为不足。此章明道无欠无余，而无所不容也。
　　右第二十三章
　　关尹子曰：吾道如处暗，夫处明者，不见暗中一物，而处暗者，能见明中区事。
　　道乃真空，窈窈冥冥，阴阳莫测，鬼神难窥，故云吾道如处暗，夫处明者，不见暗中一物也。真空虽然窈窈冥冥，阴阳莫测，神鬼难窥，其用事也，似酌醴以投器，其应物也，如悬镜以鉴形。又如空谷传声，寂然不动，感而遂通，万物不能逃其镒也，故云而处暗者，能见明中区事。此章明道窈冥莫测，应变无穷。
　　右第二十四章
　　关尹子曰：小人之权归於恶，
　　权者，用也，小人愚痴类倒，所用皆归於恶。恶者，何也？杀生偷盗邪淫、妄语绮言、恶。两舌、食爱瞋恨、痴迷大逆、不孝不忠、不仁不义是也，枚云小人之权归於恶者也。
　　君子之权归於善，
　　君子烛理，所用皆归於善，善者何也？不杀不盗，不邪淫不诳语，不巧言令色，恭行五常百行是也，故云君子之权归於善。
　　圣人之权归於无所得。唯无所得，所以为道。
　　圣人之用，平等普利，不求报恩，上德不德，应变无方，离种种边，超诸法相，一无所得，强名真空之道也，故云圣人之权归於无所得，唯无所得，所以为道也。此章明道不属善恶，迥超诸有也。
　　右第二十五章
　　关尹子曰：吾道如剑，以刃割物即利，以手握刃即伤。
　　以剑喻道，道冥万物，普利无穷，故云吾道如剑，割物即利也，执持染着，昧性迷道，故云以手握刃即伤也。此章明道普利无穷，迷执者自伤也。
　　右第二十六章
　　关尹子曰：连不问豆，豆不答连，瓦不问石，石不答瓦，道亦不失。
　　篷者，以竹为之，以盛枣栗，豆者，以木为之，以盛值随，峡供祭享。道无不在，篷豆瓦石不相问答而终日问答，虽问答而未尝问答也。道亦不失也。故云篷不问豆，豆不答连，瓦不问石，石不答瓦，道亦不失也，此无情说法，昧者不知也，故云不应答藏真应答，无知知处是真知，正谓此也。
　　问与答与一气往来，道何在。
　　道本无问亦无答，向问答未萌之前，荐吾问答未萌之前，则心不生，心不生，则一气不往不来，一气不往不来，则心无生灭，无生灭即契妙道。既萌问答之心，心之所之，则气从之，是知一问一答，则一气往来，一气往来与道远矣，故云向上一机拟议即堕是也，故云问与答与一气往来，道何在也。此章明道无不在，问答殊离也。
　　右第二十七章
　　关尹子曰：仰道者歧，如道者驳，皆知道之事，不知道之道。
　　跋者，企羡也，圾者，驰求也，如者，往也，仰慕圣人之道，企羡不及，故云仰道者跋也。往外驰求妙道而不得也，故云如道者晨也。事者，用也，已上企羡驰求，即道之用也，随用而迷体，故云皆知道之事，不知道之道也。故云道源不远，性海非遥，但向已求，莫从他觅，觅亦不得，得亦不真，正谓此也。
　　是以圣人不望道而歉，不恃道而丰，不借道於圣，不贾道於愚。
　　歉者，欠少也，丰者，余多也，借者，假也，贾者，卖也，是以者，因上结下之辞也。真空妙道，本自具足，无欠无余，圣人了了洞彻，道本具足，故不望道而欠少，真空无有，亦不恃道而余多，道既人人具足，亦不假借道於圣人，圣人不能出道以示人，亦不卖道於愚，故日是以圣人不望道而歉，不恃道而丰，不借道於圣，不贾道於愚也。此章明道人人具足，不相假而取拾之也。
　　右第二十八章
　　文始真经注卷之一竟
　　#1『人皆可致命通玄』，与《丛书集成初编》之《关尹子》同，而《道藏》慕字号之《无上妙道文始真经》则作『人皆可致命造玄』。
　　#2#3『握失』，误，《关尹子》和《无上妙道文始真经》皆作『握矢』。
　　#4此句，《关尹子》和《无上妙道文始真经》作『天下之物』。
　　#5此句，《关尹子》作『而即有言有行者求道』。
　　文始真经注卷之二
　　神峰逍遥子牛道淳直解
　　二柱篇
　　柱者，建立天地阴阳之妙用也，凡一十二章。
　　关尹子曰：若碗若盂，若缺若壶，若瓮若盎，皆能建天地。
　　碗盂鉼壶瓮盎六者，皆所用之器也，器之为物者，外实而内虚也，实者属阴，虚者属阳，阳属天，阴属地，故建立妙用，物物可以取法也。故云若惋若盂，若鉼若壶，若瓮若盎，皆能建天地。
　　兆龟数曹，破瓦文石，皆能告吉凶。
　　兆者，吉凶先兆也。以火烧银而钻龟谷，详裂文以辫吉凶之兆也，数着者，着乃蒿属，出蔡州，一科五十茎，按大衍之数，其用四十有九，一象太一，平分为二，以象二仪，幼一以象闰，以四搽之，以象四时，三搽而为一爻，十八变而为一卦，卦既已定，吉凶兆焉。破瓦者，打瓦卜也，打瓦破碎而奇者，属阳，吉之兆也，偶者属阴，凶之兆也。文石者，打石裂文以辫吉凶，文正数奇则属阳，告#1之兆也，文斜数偶则属阴，凶之兆也，故云兆龟数着，破瓦文石，皆能告吉凶者也。
　　是知天地成理#2，一物包焉，物物皆包之，各不相借。
　　是知者，因上碗盂鉼壶瓮盎皆能建天地，兆龟数着破瓦文石，皆能告吉大#3以此知天地成理，一物包焉，成理者，道也。言道本自见成，不假修为也，道无不在，天地万物在道则存生，失之则亡灭，故云知见成之道，物物皆包藏妙道，非物能包之也，为天地万物不离妙道也，故云是知天地成理，一物包焉，物物皆包之，各不相借也，不相借者，物物具足，不须相借也。
　　以我之精合彼之精，两精相搏而神应之。
　　彼者，龟着瓦石也，我者，占卜之人。彼枯龟槁着、焦瓦坚石，岂有神灵先兆吉凶哉，为以我之精诚，合彼龟着瓦石，天地成理之精，两精相激搏，而有此神灵应之也，故云以我之精合彼之精，两精相搏而神应之也。
　　一雌一雄卵生，一牝一牡胎生。
　　以飞禽配偶名日雌雄，八窍者卯生#4，以走兽配偶名日牝牡，九窍者胎生也，故云一雌一雄卯生，一牝一牡胎生也。
　　形者彼之精，理者彼之神，
　　彼者，雌雄牝牡也，雌雄牝牡交感，精神混融为一，而成卯胎也，卯胎之形，是雌雄牝牡之精也。理者，识性也，是彼雌雄牝牡之神也，故云形者彼之精，理者彼之神也。
　　爱者我之精，观者我之神。爱为水，观为火，爱执而观，因之为木，观存而爱，摄之为金。
　　我者，说一切人之己也，人萌一爱念，则属己之精情，寓目观色，则属己之神也，精属水，故爱为水，神属火，故观为火。爱为水，观为火，相执相合，因化为木，其木绞之得水以见母形也。钻之得火以见子形也，观为神，爱为精，相存相合，摄化为金，其金击之得火以见夫形，镕之得水以见子形也，故云爱者我之精，观者我之神，爱为水，观为火，爱执而观，因之为木，观存而爱，摄之为金也。
　　先想乎一元之气，具乎一物，执爱之以合彼之形，冥观之以合彼之理，则象存矣。
　　彼者，母也，父性真空，本来清静，清静真空性上忽萌想欲念，如道生一气也。故云先想乎一元之气也，既萌欲念，则母形已具乎识中，故云具乎一物也，母形具乎识中，执着相爱以与母交合精血，故云执爱之以合彼之形也，父母交感情识，混融於恍惚窈冥之际，因以观形而生爱以成交感，父之识性与母识性相合，则成胞胎之象，人形已存於胎内，故云冥观之以合彼之理，则象存矣。理者，识性也，已上说禽兽与人交感相媾，精神与人精诚感龟着瓦石之神应同也。
　　一运之象，周乎太空，自中而升为天，自中而降为地。
　　道生一，道者，无极也，一者，太极也，无极而太极，天地万物之象已具乎太极之中也。太极虽含万象，犹未离无极，故云一运之象，周乎太空也，太空者，即无极也，太极而动，动而生阳，阳气轻清，自太极中上升，结而为天，故云自中而升为天也；动极而静，静而生阴，阴气重浊，自太极中下降，凝而为地，故云自中而降为地也。
　　无有升而不降，无有降而不升，
　　冬至一阳生，行三十六候，气上升一百八十日，阳气至天，阳极生阴。夏至一阴生，行三十六候，气下降一百八十日，阴气至地，阴极又复生阳。属乎阳自升，属乎阴自降，升降往来，周流不息，所以生生化化而无极矣。有升则有降，若无升则无降，无升无降，则无生死也，故云无有升而不降，无有降而不升也。
　　升者为火，降者为水，
　　火属阳，自然上升，火发向上，升行之象也；水属阴，自然下降，水流向下，降行之象也。故云升者为火，降者为水也。
　　欲升而不能升者为木，欲降而不能降者为金。
　　水生木，木生火，火者木之子，水者木之母，子母之情具在木中，火欲升，水欲降，木之气欲升而不能升，故云欲升而不能升者为木也。水者金之子，火者金之夫，夫子之情具在金中，水欲降，火欲升，金气欲降而不能，故云欲降而不能降者为金也。
　　木之为物，钻之得火，绞之得水。金之为物，击之得火，镕之得水。金木者，水火之交也。
　　钻木得火，以见子之情也，绞木得水，以见母之情也，此释欲升而不能升者为木也，故云木之为物，钻之得火，绞之得水。击金得火，以见夫之情也，镕金得水，以见子之情也，此释欲降而不能降者为金也，故云金之为物，击之得水也。如上所说，以此知金木各具水火之情，相交孕化为金木也，故云金木者水火之交也。
　　水为精为天，火为神为地，
　　水者，阴中阳也，如坎卦属阴，中爻属阳，属阳自升，天之象也。水在五行为水，在气为天，在人为精，在方为北，在时为冬，在数为一六，在卦为坎，在五常为智，在星为极，在岳为恒，在脏为肾，在支为亥子，在干为壬癸也，故云水为精为天。火者阳中阴也，如离卦属阳，中爻属阴，属阴自降，地之象也，火在五行为火，在气为地，在人为神，在方为南，在时为夏，在数为二七，在卦为离，在五常为礼，在星为荧惑，在岳为衡，在脏为心，在支为巳午，在干为丙丁，故云火为神为地也。
　　木为魂为人，金为魄为物，
　　木在五行为木，在气为人，在神为魂，在方为束，在时为春，在数为三八，在卦为震，在五常为仁，在星为岁，在岳为泰，在脏为肝，在支为寅卯，在干为甲乙，故云木为魂为人也。金在五行为金，在气为物，在神为魄，在方为西，在时为秋，在数为四九，在卦为兑，在五常为义，在星为太白，在岳为华，在脏为肺，在支为申酉，在干为庚辛，故云金为魄为物也。
　　运而不已者为时，包而有在者为方，
　　五行运转无穷，以成春夏秋冬四时也，故云运而不已者为时也。天地相包罗万物，以成八极上下之十方也，故云包而有在者为方也。
　　惟土终始之，有解之者，有示之者。
　　土无正行，旺於四季，一岁始终生成俱有土气，春夏为生，长物之始，秋冬为成，实物之终，故云惟土终始之也。解者，解散而隐者也，正月二月木王而土隐也，三月本旺十二日，土旺十八日，旺者显示也，四月五月火旺而土隐，六月火旺十二日，土旺十八日，七月八月金旺而土隐，九月金旺十二日，土旺十八日，十月十一月水旺而土隐，十二月水旺十二日，土旺十八日。土在五行为土，在方为中，在时为四季，在数为五十，在卦为坤艮，在五常为信，在星为镇，在岳为嵩，在支为辰戌丑未，在干为戊己，在脏为脾，在神为意。意识闻微言，则妙意解悟，得自利之妙，故云有解之者也，妙意解悟，既得自利，亦可利他，为上根者动容密示，直下顿悟，妙意亦无妙意之量，故云有示之者也。此章明建立天地万物之妙用者也。
　　右第一章
　　关尹子曰：天下之人，盖不可以亿兆计，
　　凡在天下之人，种类无穷，盖不可以十万为一亿，十亿为一兆之数而计算之，故日天下之人，盖不可以亿兆计也。
　　人人之梦各异，夜夜之梦各异，有天有地，有人有物，皆思成之，盖不可以尘计，
　　天下之人，同夜做梦，各有梦境不同，故云人人之梦各异也。天下之人，夜夜梦境不同，故云夜夜梦境亦各不同，故云夜夜之梦各异也。天下之人，夜夜做梦时，一般见有天地人物，故云有天有地有人有物也。梦见天地人物，皆是平日妄识染着天地人物，於其梦时神思昏惑，尸魄专权，平日所染，随思显见，故云皆思成之也。天下之人，同夜做梦各异，尚不可以数算，况夜夜各自不同，盖不可以尘数计算也。尘者如日影晃尘。
　　安知今之天地，非有思者乎。
　　安者，宁也，宁知今时未睡，见天地人物不有思者乎，言未悟之人，识见染着，所见天地人物亦与今时不异也，为昼夜俱迷也，故云安知令之大地#5，非有思者乎。此章明识迷觉梦计天地人物皆事妄识也。
　　右第二章
　　关尹子曰：心应枣，肝应榆，我通天地。
　　天地生物各属五行，枣赤属火，火在脏为心，故云心应枣也，榆青属木，木在脏为肝，故云肝应检也。天地阴阳二气交通而生枣榆，心应枣，肝应榆，是我与天地相通也，故云我通天地也。
　　将阴梦水，将晴梦火，天地通我。
　　天气欲降，地气欲升，将作阴云为雨，阴气感人，夜即梦水，故云将阴梦水也。天气欲敛其降，地气欲收其升，阳气感人，夜即梦火，故云将晴梦火也。如上所说，天地阴阳之气感人，先梦水火，即是天地与我相通也，故云天地通我也。
　　我与天地似契似离，纯纯各归。
　　如上说，我通天地，天地通我，即是我与天地似契合，则又不契合，天地有人，人亦有天地，天地即大人，人即小天地也，似离远又不远，故云我与天地似契似离也。天地与我并生，天地有道，人亦有道，道者纯一而无杂，本自全真，道为天地人归宿之所，故云纯纯各归也。此章明天地人物咸生之道也。
　　右第三章
　　关尹子曰：天地虽大，有色有形，有数有方，
　　天玄而地黄，故有色也，天圆而地方，故有形也，天地既有色形，会归於壤，故有数也，天地有八极上下，故有方也。天地虽广大，有色形之可观，有数方之可尽也，故云天地虽大，有色有形有数有方者也。
　　吾有非色非形，非数非方，而天天地地者存。
　　吾有真空之道，视之不见，故非色也，搏之不得，故非形也，真空无尽，故非数也，真空无处所，故非方也。真空之道，生天生地，天地有数，会归於壤，壤而复生，生而复壤，壤而又复生，生生壤壤，而道无生无壤，浩劫长存，故云吾有非色非形非数非方，而天天地地者存。此章明天地有成壤，道无成壤。
　　右第四章
　　关尹子曰：死胎中者，死卵中者，亦人亦物，天地虽大，彼固不知，
　　彼者，死胎中人与卯中物也，人物之性，透入胎卵中，未生而死，天地虽广大，彼人物之性，固是不知也，故死胎中者，死卯中者，亦人亦物，天地虽大，彼固不知也。
　　计天地者，皆我区识，
　　人性虽在胎中，未知有天地，及乎已生，成童之时，始知在上日天，在下日地，自童至老不能忘者，是知计度有天地者，皆我区分之情识，故云计天地者，皆我区识也。
　　譬如手不触刃，刃不伤人。
　　手喻识也，刃喻天地也，譬如手不触握剑刃，剑刃不伤人手也，识不染天地，天地不昧识性也，识若忘时，亦不知有天地也，故云譬如手不触刃，刃不伤人也。此章明妄识障道也。
　　右第五章
　　关尹子曰：梦中，鉴中，水中，皆有天地存焉。
　　人睡梦之时，恍见天地人，以镜上下照镒天地人，视澄潭水中上下皆天，傍照山原亦水中天地也，故云梦中鉴中水中，皆有天地存焉。
　　欲去梦天地者，寝不寐，欲去鉴天地者，形不照，欲去水天地者，盎不汲。
　　迷人不悟，真空无碍於天地，天地亦无碍於真空也，迷识染习妄，去梦中天地，不知梦亦妄也，何可去之哉，若去之者，则寝不能安寐也，故云歌梦天地者#6，寝不寐也。古人铸镜以鉴形容，照天见天，照地见地，镜本无心，妄识计之日天地，彼镜岂知哉，何可去之，若去镜中天地者，碎镜则去也，若碎之，则无以镒形容之妍丑也，故云歌去鉴天地者，形不照也。水之澄也，仰照於天，傍照於山原，次之润物，汲之济人，若去水中天地，涸之可也，若涸之，则盎以汲之为用也，故云欲去水中天地〔者〕，盎不汲。
　　彼之有无，在此不在彼，是以圣人不去天地，去识。
　　彼者，梦镒水也，此者，识也，彼梦鉴水中，或有时梦见天地，或有时不梦见天地，或不鉴不照天地，即无天地也，梦鉴水中，或有天地，或无天地，在此妄识计之，而有不在彼梦镒水也，故云彼之有无，在此不在彼也。是以者，因上结下之辞也。圣人了悟真空，识浪渊澄，天地真空，各自如如，不相里碍，故云是以圣人不去天地去识也。此章明觉破妄识，真空无碍。
　　右第六章
　　关尹子曰：天非自天，有为天者，地非自地，有为地者，
　　天地不能自生，生天地者道也，道生一，一者太极也，一生二，二者天地也，故云天非自天，有为天者也，地非自地，有为地者也。
　　譬如屋宇舟车，待人而成，彼不自成。
　　天地待道以生成，喻似屋宇舟车，待人造作而后成就，彼屋宇舟车岂能自成哉，以此知天地非道运太极元气而生成哉，故云譬如屋宇舟车，待人而成，彼不自成也。彼者，天地也。
　　知彼有待，知此无待，上不见天，下不见地，内不见我，外不见人。
　　知彼天地有待道而生成，知此大道无所待而生成，经云吾不知其谁之子，象帝之先是也。知者，悟也，了悟妙道，迥绝对待，既绝对待，上下天地，内外人我，对待亦不见矣，故云知彼有待，知此无待，上不见天，下不见地，内不见我，外不见人。此章明天地待道而生，道无对待生死。
　　右第七章
　　关尹子曰：有时者气，彼非气者，未尝有昼夜。
　　有时数者，一气之运耳，彼妙道真空非气也，道未生一气之前，未尝有天地日月，岂有昼夜十二时哉，故云有时者气，彼非气者，未尝有昼夜也。
　　有方者形，彼非形者，未尝有南北。
　　有方位者，以形定之耳，彼妙道真空非形也，道未生一气之前，未尝有天地形位，岂有束西南北之四方哉，故云有方者形，彼非形者，未尝有南北也。
　　何谓非气？气之所自生者。如摇篷得风，彼未摇时，非风之气，彼已摇时，即名为气。
　　自设问：何谓妙道真空非气也？自答云：气所自生者。譬如人摇竹扇而得风凉，喻道运而生一气也，故云何谓非气，气之所自生者，如摇趸得风也。趸者，竹扇也，彼未摇竹扇时，非风之气，喻道未生一气之前也，故云彼未摇时，非风之气也，彼未摇竹扇时，而得风冻之气，即名为气也，喻道运而生一，才名为气，故云彼已摇时，即名为气。
　　何谓非形？形之所自生者，如钻木得
　　火，彼未钻时，非火之形，彼已钻时，即名为形。
　　此又自设问：何谓道之真空？答云：天地之形所自生者，譬如人钻木得火之形见，此喻太极分高厚之形也。故云何谓非形？形之所自生者，如钻木得火也，彼人未钻木时，非有火之形状也，此喻未有太极之前也，故云，彼未钻时，非火之形也，彼人已钻木时，有火出见，即名为火之形状，此喻无极而太极，太极分而天地之形位矣，故云彼已钻时，即名为形也。此章明道不属时数方位者也。
　　右第八章
　　关尹子曰：寒暑温冻之变，如瓦石之类。置之火即热，置之水即寒，呵之即温，吹之即冻。
　　道运元气，变化阴阳五行，而成冬寒夏暑春温秋冻，四时之迁变元气，如瓦石之类，置之火即热，如夏火旺时，元气随火气而为炎暑也。置瓦，石於水内浸之即寒，如冬水旺时，元气随水气而为严寒也。人以口呵瓦石，久之即温暖，如春木旺时，元气随木气而和温也。人以口吹瓦石，久之即凉，如秋金旺时，元气随金气而清冻也。故云寒暑温冻之变，如瓦石之类，置之火即热，置之水即寒，呵之即温，吹之即冻也。
　　特因外物有去有来，而彼瓦石无去无来。
　　瓦石本无寒暑温冻，而特因物有水浸火烧呵之吹之人物，而寒热温冻有去有来，而瓦石本无寒热温冻之去来也，故云特因外物有去有来，而彼瓦石无去无来也。此喻元气本无寒暑温冻之去来。特因水火金木之气盛衰去来，而有寒暑温冻之去来也。
　　譬如水中之影，有去有来，所谓水者，实无去来。
　　先以瓦石水火呵吹，喻元气寒暑温凉之去来，恐人未晓，又说譬喻，令人晓悟，元气如水火金木之气，如水中之影，影有去来，水实无去来，以此明知水火金木之气有盛衰去来，而元气实无去来，元气尚无寒暑温凉之去来，而况於道乎，故云譬如水中之影有去有来，所谓水者实无去来也。此章明道不属元气，元气不属时。
　　右第九章
　　关尹子曰：衣播空得风，气嘘物得水，水注水即呜，石击石即光，知此说者，风雨雷电皆可为之，
　　人即小天地，天地即大人，风雨雷电，天地所为也，人亦能之，人衣摇扇，虚空得风来，人以气嘘呵物得水生，此风雨之象也。人以水灌注於水则声呜，人以两石相击而火光迸流，此雷电之象也，人能知此说者，呼召风雨，立兴雷电，不为难矣，故云衣摇空得风，气嘘物得水，水注水即呜，石击石即光，知此说者，风雨雷电皆可为也。
　　盖风雨雷电皆绿气而生，而气绿心生。
　　绿者，因也，盖风雨雷电因阴阳而生也。阳气下降，无阴气以承之，则化为风，阴气上升，无阳气以接之，则化为云，阴阳激搏，化为雷电，以此知风雨雷电因气而生，故云盖风雨雷电皆气而生也，人了悟真空妙道，得阴阳一气之源，洞明造化之妙，真心妙运，一气变化，呼召风雨，立兴雷电，圣人之余事，故云而气绿心生。
　　犹如内想大火，久之觉热，内想大水，久之觉寒，知此说者，天地之德皆可同也。
　　先说风雨雷电皆可为之，恐人信之不及，故再说譬喻以晓之，譬犹有人行持有为扭捏之功法，内存想下丹田如大火轮，久之，通身发热，人觉知此热，以为冲和，此非也。又如人内作观想身心如大寒潭，澄澄湛湛，久之，觉通身寒玲，以为清冻境界，此亦非也。彼且妄想寒热，犹随心变，况了真心乎。人能知此譬喻之说者，呼召风雨，立致雷电，此天地之德，达人皆可同之也。此章明道为阴阳之祖，德同天地之用也。
　　右第十章
　　关尹子曰：五云之变，可卜当年之丰歉，
　　五云者，五色云也，五色云者，青黄赤白黑也，变者，五云互相更变也，当年者，当一年也，丰者，收熟也，歉者，饥馑不收熟。按《占云书》云：每於正月朔旦，五方观之，随方五色云见，主随方丰歉也。见黑云者，主彼方当年雪少雨多也；见赤云者，主彼方当年荒旱也，五谷不收熟也；见青云者，主彼方当年有虫，小麦薄收；见白云者，主彼方当年人灾，粳糯薄收；见黄云者，主彼方当年人安，禾稼薄收；见黄云苍色者，主彼方五谷大收熟也。五谷者，棱房芒角穗也。黑赤青白黄各独见者，主歉也，五色相杂或苍黄者，主丰也。故云五云之变，可以卜当年之丰歉也。
　　八风之朝，可以卜当时之吉凶，
　　八风者，八卦之方所起之风也，朝者，从彼方起朝来之风也，按《占风书》云：每日寅占之，从乾方风来，名日不周，不周者，半凶半吉也；从坎方风来，名日广漠，广漠者，无凶无吉；从艮方风来，名日融风，亦名凶风，融凶者，半吉半凶也；从震方风来，名日明庶，明庶者，大吉也；从巽方风来，名日清明，清明者，大吉也；从离方风来，名日景，景者，大吉也；从坤方风来，名日冻，冻者凶也；从兑方风来，名日阎阖，阁阖者，大凶也。故云八风之朝，可以卜当时之吉凶。
　　是知休咎灾祥，一气之运耳。
　　是知者，因占风云知丰歉吉凶，以此知风云变化，为休吉咎凶灾歉祥丰，一气之运行耳，故云是知休答灾祥，一气之运耳。
　　浑人我，同天地，而彼私智认而已之。
　　人我天地，咸是一气之运行，而有其生，彼气尽，人我天地则死矣，今人我天地存者，以此知浑同一气耳，故云浑人我，同天地也。已上占风云浑人我同天地者，皆彼妄识私智计之也，彼妄识私智，非本来之性也，迷人认妄识私智为已之性，则非也，故云而彼私智认而已之。此章明私智非性，皆一气之运耳也。
　　右第十一章
　　关尹子曰：天地寓，万物寓#7，道寓，苟离於寓，道亦不立。
　　寓者，寄托也，气莫大於阴阳，形莫大於天地，天地者，有形中最巨者也，太虚中细物耳，是知天地寄托於太虚元气之内也，故云天地寓也，万物寄托於天地之问元气之内也，故云万物寓也。我本无我，无我之我，寄托於道之元气而有其生，故云我寓也。道本无名，圣人寄托於强名，以宣此道，故云道寓也。苟，且也，且离了强名之道，则无名可名，而道之强名亦不立也，苟离於寓，道亦不立也。此章明从本降迹，不离於寓，名从迹复本，道之寓名不立也。
　　右第十二章
　　文始真经注卷之二竟
　　#1『告』，当为『吉』之误。
　　#2此句，《关尹子》和《无上妙道文始真经》皆作『是知天地万物成理。』
　　#3『皆能告吉大』，当为『皆能告吉凶』之误。
　　#4『卯生』，当为『卵生』之误。
　　#5『故云安知令之大地』，当为『故云安知今之天地』之误。
　　#6锯上之经文，此句当作『故云欲去梦天地者』。
　　#7锯《关尹子》，『万物寓』之后，尚有『我寓』句。
　　文始真经注卷之三
　　神峰逍遥子牛道淳直解
　　三极篇
　　极者，超凡越圣了道之极致也，凡二十七章。
　　关尹子曰：圣人之治天下，不我贤愚，故因人之贤而贤之，因人之愚而愚之。
　　圣人者，了道之圣天子也，治天下者，圣天子以道德抚安天下之民也，故云圣人之治天下也。不我贤愚者，圣人无我，而贤者自贤，愚者自愚，而贤愚之名，不出於圣人也，故云不我贤愚也。故者，因上仍下之辞也。言众人皆日贤圣人，因人称贤，故亦贤之而进用也，众人皆日愚，圣人因人称愚，故亦愚之而退黜也，故云故因人之贤而贤之，因人之愚而愚之也。
　　不我是非，故因事之是而是之，因事之非而非之。
　　圣人既无我，而是非者自是非者也，自是非之名不出於圣人也，故云不我是非也。事者，用也。体本无名，随功用立名，用之於善，众人皆日是，圣人因人称是，故亦谓是而赏之也；用之於恶，众人皆日非，圣人因人称非，故亦谓非而罚之也。故云因事之是而是之，因事之非而非之也。
　　知古今之大同，故或先古，或先今，
　　知者，悟也，古太之前道理也，今者，见前之事也，圣人了道悟事，理不二，古今一贯，故云古今之大同也。圣人得自利利他之妙，故或先以理示人，或先以事示人，上根之人，或从理入，或从事入，理事虽不同，入则不异也，故云或先古或先今者也。
　　知内外之大同，故或先内，或先外。
　　知者，悟也。圣人了悟妙道，得形神俱妙，身心一贯，故云知内外之大同也，圣人慈悲普利，为上根之人，先以明心悟性示之，上根之人直下顿悟，心源本来清静，故云或先内也。圣人为中下之人恐难了悟，先以修身卫生之妙示之，令中下之人渐渐悟解，故云或先外也。
　　天下之物无以累之，故本以谦#1，
　　圣人洞彻真空，体同太虚，天下之物，纷纷亿万，岂曾得累碍虚空哉，故云天下之物无得以累之也。圣人在宥天下，法江海之居下，含尘忍垢，万邦流归，天下乐推而不厌，皆本谦德之效也，故云本之以谦。天下之物无得以外之，故含之以虚，　物者，人物也，圣人以道德抚世，万邦归德而顺化，愿为臣民而不厌，是天下之人无得以外於圣人也，故云天下之物无得以外之也。既得万邦归德而顺化，愿．为臣民而不厌，圣人亦不以此自满，心．同太虚，故云故含之以虚者也。
　　天下之物无得以难之，故行之以易，
　　天下之人乐归圣德，无得役难行之事，百姓所乐太平而富庶，无难化之民，故所行政事无难也，故云天下之物无得以难之，故行之以易。
　　天下之物无得以窒之，故变之以权。
　　天下太平，百姓富庶，和气通流，天地阴阳调顺，万物遂其生成，无一物而窒塞不通，圣人以道自牧而无为，以德应变而为用。权者，用也，故云天下之物无得以窒之，故变之以权也。
　　以此中天下，可以制礼，
　　以此者，权用也，中者，无太过不及之病也，权用合宜，不失天下民心，则可以制礼，正上下君臣，别尊卑父子也，故云以此中天下，可以制礼也。
　　以此和天下，可以作乐，
　　乐者，和也，乐贵和而不淫，以此德用抚世，天下和平，礼乐兴盛，而风化美也，故云以此和天下，可以作乐。作者兴盛。
　　以此公天下，可以理财，
　　以此道德抚世，公正无私之人，可委而理治天下之财用也，故云以此公天下，可以理财也。
　　以此周天下，可以御侮，
　　以此道德抚世，化周天下，其侮尊慢上之民，不期止而自止也，御者，禁止也，故云周天下，可以御侮也。
　　以此因天下，可以立法，
　　以此道德抚世，或因有害天下之民者，可以立法除之，或因有利天下之民者，可以立法行之也，故云以此因天下，可以立法。
　　以此观天下，可以制器。
　　以此道德抚世，观有便於天下之民用者，可以制器而与民用之也，故云以此观天下可以制器也。
　　圣人不以一己治天下，而以天下治天下，
　　圣人无我，以道德抚世，天下之民各安其业，听乐太平而忘帝力，故云圣人不以一己治天下，以天下治天下是也。
　　天下归功於圣人，圣人任功於天下，
　　天下之民，或有归太平之功於圣人，圣人亦不自有其功，而不谓我能治天下，圣人以谦自牧，叉任功於天下之民，此释圣人不以一己治天下，而以天下治天下也，故云天下归功於圣人，圣人任功於天下也。
　　所以尧舜禹汤之治天下，天下皆日自然。
　　唐尧、虞舜、夏禹、殷汤四帝，治天下太平，使民忘帝力，天下之民皆日自然太平，帝力何与焉，故云尧舜禹汤之治天下，天下皆日自然。此章明圣人以道德抚世无我也。
　　右第一章
　　关尹子曰：天无不覆，有生有杀，而天无爱恶。
　　至大者天，无一物而不蒙天之覆鹰，春生秋杀而无心，天岂有爱而生之，恶而杀之耶？故云天无不覆，有生有杀，而天无爱恶。
　　日无不照，有妍有丑，而日无厚薄。
　　至明者日，无一物而不蒙日之照临，因有日照，妍者显其貌美，丑者显其貌陋，而日平等妍丑，皆照而无心，岂有厚於妍而偏於照，亦无薄於丑而不照也，故云日无不照，有妍有丑，而日无厚薄。此章以天日喻圣人普利无私者也。
　　右第二章
　　关尹子曰：圣人之道天命，非圣人能自道，
　　道者，不可思议也，天者，自然而然也，命者，不知所以然而然也，圣人洞彻不思议之道，自然而然，不知所以然而然，道之强名亦不立也，亦无所能也，故云圣人之道天命，非圣人能自道也。
　　圣人之德时符，非圣人能自德，
　　符者，合也。圣人普利合时，不求报恩，忘其所能，不住着德之名也，故云圣人之德时符，非圣人能自德。
　　圣人之事人为，非圣人能自事，
　　事者，用也，圣人以无用之用，普利无穷，用之为人，亦无能用之心也，故云圣人之事人为，非圣人能自事。
　　是以圣人不有道，不有德，不有事。
　　圣人无心，不知所以然而然，故不有道之名，不有德之迹，不有用之用，故云是以圣人不有道，不有德，不有事也。此章明圣人扫荡复本而无我也。
　　右第三章
　　关尹子曰：圣人知我无我，故同之以仁，
　　仁者，慈惠利物也，圣人妙体真空，我本无我，假立我名，圣人悟此，在仁与仁无异也，故云圣人知我无我，故同之以仁也。
　　知事无我，故权之以义，
　　事者，用也，权亦用也。圣人了悟无我之用以宜物也，故云知事无我，故权之以义。义者，宜也。
　　知心无我，故戒之以礼，
　　圣人悟本来妙心，元无我相，故戒人以履仪则之行也，故云知我无我，故戒之以礼也。礼者，履也，亦仪则也。
　　知识无我，故照之以智，
　　圣人悟灵识之源，本来无我，故用照之以镒是非真伪也，故云知识无我，故照之以智也。智者，是是非非之谓智也，亦名审真伪之谓智也。
　　知言无我，故守之以信。
　　圣人悟无言之言，亦无我相之名，故保任真诚，言行相符也，故日知言无我，故守之以信也。此章明圣人无我，妙用五常之德者也。
　　右第四章
　　关尹子曰：圣人之道，或以仁为仁，或以义为仁，或以礼以智，以信为仁，
　　以者，用也，圣人以道为体，以五常为用，用之於慈惠惠物，故云圣人之道，或以仁为仁也，或裁是非，令物合宜而本於慈，故云以义为七也，或履仪则而本於慈惠，或鉴真伪而本於慈惠，或言行相符而本於慈惠，故云以礼以智以信为仁者也。
　　仁义礼智信，各兼五者，
　　或行化而兼於义礼智信，或行义而兼於礼智信仁，或行礼而兼於智信化义，或行智而兼於信七义礼，或行信而兼於仁义礼智，故云仁义礼智信各兼五者。
　　圣人一之不胶，天下名之不得。
　　圣人洞彻真空，离种种边，超诸法相，一无所得，不染寓名，无名可呼，天下之人，不可得而名貌圣人也，故云圣人一之不胶，天下名之不得也。不胶者，不染着也。此章明圣人无用之用，不存名迹。
　　右第五章
　　关尹子曰：勿以行观圣人，道无迹，
　　圣人逆行顺行，鬼神莫测，盖真空之道，无#2迹可循，故不可以行观圣人也，故云勿以行观圣人，道无迹也。迹者，综迹也，勿者，禁止之辞也。
　　勿以言观圣人，道无言，
　　勿以言观圣人者，圣人无言之言，令人荐悟言外之旨。言外之旨者，即道也，道本无名，言之不可及也。
　　勿以能观圣人，道无为，
　　勿得以所能观圣人者，圣人无为而为，为以无为，故云勿以能观圣人，道无为也。
　　勿以貌观圣人，道无形。
　　勿得以貌相观圣人，圣人貌不异众人，体冥真空，无形可睹，故云勿以貌观圣人，道无形也。此章明圣人之道，不属迹言为刑，不可以行言貌观也。
　　右第六章
　　关尹子曰：行虽至卓，不离高下，
　　人修善卓然异众，众为下而善行为高，高下对待不离於迹，故云行虽至卓，不离高下也。此章释前章勿以行观圣人也。
　　言虽至工，不离是非，
　　人有能言妙理异於众人，众人言之不妙为非，能言妙理为是，是非对待，不离名相，故云言虽至工，不离是非。工者，巧妙也。此章释前章勿以言观圣人。
　　能虽至神，不离巧拙，
　　人有能造作，所为神妙异众，不能者为拙，能为者为巧，巧拙对待，不离有为，故云能虽至神，不离巧拙也。此章释前章勿以能观圣人。
　　貌虽至殊，不离妍丑，
　　人有相貌美然殊众，众貌不美者为丑，而貌美者为妍，妍丑对待，不离假形，故云貌虽至殊，不离妍丑也。此章释前章勿以貌观圣人也。
　　圣人假此以示天下，天下冥此，乃见圣人。
　　圣人降世，假行言能貌以示天下，故云圣人假此以示天下，天下学人，当於行言能貌未萌之前，荐悟洞彻者，窈冥真空圣人妙道也，故云天下冥此，乃见圣人也。此章明示学人随流得妙也。
　　右第七章
　　关尹子曰：圣人师蜂立君臣，师蜘蛛立网罟，师拱鼠制礼，师战皑制兵。
　　上古圣人，因见蜜蜂有尊卑之序，因是得其师，遂立君臣以抚世也，故云圣人师蜂立君臣也。中古圣人，因见蜘蛛结网取食，由是得斗其师，遂立网罟取禽兽以供祭也，故师蜘蛛立网罟也。圣人因见山中之鼠，望人拱立而呜，由是得其师，遂制礼乐以正上下，别尊卑序人大伦也。仍见二穴之蝼螳，战阖争食相咬，由是得其师，遂制兵以伐逆，故云师拱鼠制礼，师战螳制兵也。
　　众人师贤人，贤人师圣人，圣人师万物，唯圣人同物，所以无我。
　　众人师问贤人，以学五常百行，故众人师贤人也，贤人师问圣人，以学无为大道，故贤人师圣人也，圣人慈悲普利，因万物天然之理，由是得其师，种种方便普利天下，故圣人师万物也。圣人洞彻真空，处世和光不耀，同尘不染，不异众人，体同虚空而无我，故云唯圣人同物，所以无我。此章明圣人普利无穷者也。
　　右第八章
　　关尹子曰：圣人曰：道观天地万物皆吾道#3，倡和之、始终之、青黄之、卵翼之，不受道#4，不弃物，不尊君子，不贱小人。
　　圣人心冥至道，反观天地万物皆吾妙道也，故云圣人日道观天地万物皆吾道也。又观夫妇之倡和，万物之始终，草木之青黄，雌雄之卯翼，无非妙道也，故云倡和之，始终之，青黄之，卵翼之，圣人了悟天地万物，巨细洪纤，飞潜动植，无非妙道，不生爱道弃物、尊君子贱小人之念也，故云不爱道，不弃物，不尊君子，不贱小人也。
　　贤人曰：物物物不同，旦旦去之，旦旦与之，长之短之，直之方之，是为物役者也#5。
　　物者，用也，贤人迷体而专用，用之不一，故贤人日物物物不同也。旦者，日也，贤人日日拾去诸恶，日日与人善言，令人行之，故旦旦去之，旦旦与之也。贤人训人，明是者理长，非者理短，务要人行正直端方之行，故长之短之直之方之也。迷体专用，用之不一，拾取去与，长短方直，辩之不息者，是专用为人物之使役也，故云是为物役者也。
　　殊不知圣人鄙杂厕，别分居，所以为人，不以此为己。
　　鄙杂厕者，鄙薄杂混厕染不净之人，别分居者，以礼仪正君臣父子，尊卑上下，别男女夫妇、兄弟之序也。贤人殊不知圣人鄙薄混杂厕染不净之人，立礼仪，别分居，君臣父子夫妇兄弟男女之居处，不令混杂秽行者，所以为天下人，不以此为己也，故云殊不知圣人鄙杂凤，别分居，所以为人，不以此为己也。此章明道无不在，圣人利物无我。
　　右第九章
　　关尹子曰：圣人之於众人，饮食衣服同也，屋宇舟车同也，贵贱贫富同也，
　　圣人洞彻妙道，大隐於世，和光不耀，同尘不染，何谓和光同尘不异众人？食服屋宇舟车贵贱贫富者是也。圣人处世，几食亦食，凡衣亦衣，凡居屋宇亦居屋宇，凡乘舟车亦乘舟车，几仕而贵亦仕而责，几庶而贱亦庶而贱，凡无财而贫亦无财而贫，凡有财而富亦有财而富，寓世之迹，未尝异人。故云圣人之於众人，饮食衣服同也，屋宇舟车同也，贵贱贫富同也。
　　众人每同圣人，圣人每同众人，彼仰其高侈其大者，其然乎，其不然乎。
　　众人之迹，与圣人寓世之迹不异，故云众人每同圣人也，圣人每同众人，彼众人仰慕圣人之道高德大，故云彼仰其高侈其大者也。圣人有时建立妙用，平等普利，不求报恩，彼众人仰慕道之高，侈广德之大，及其圣人扫荡复本，不立一尘，阴阳不能测，神鬼莫能窥，而况於凡乎，故云其然乎，其不然乎。此章明圣人隐显莫测也。
　　右第十章
　　关尹子曰：鱼欲异群鱼，舍水跃岸即死，虎欲异群虎，舍山入市即擒。
　　鱼者，喻众人也，水者，喻汪洋妙道也，人欢履非义，生异谋，则违至道，人诛鬼责不得终其天年而死，如鱼异群鱼拾去其水，跳跃於岸上，即枯而死也，故云鱼欲异群鱼，拾水跃岸即死也。虎者，喻君子也，山者，喻巍巍至德也，君子殉名而失德之实，希慕爵禄，被富贵所惑，而不知退止，或被谗下，或娱履危机而不得善终，如虎欲异於群虎，拾离大山入於城市，被人擒捉而击死，故云虎欲异群虎，拾山入市即擒也。即者，就也。
　　圣人不异众人，特物不能拘尔。
　　圣人行不崖异，迹同众人，非道不履，非德不行，体冥真空，万缘无碍，逍遥自在，独脱无羁，芒然彷徨乎尘垢之外，超然优游乎象帝之先，故云圣人不异众人，特物不能拘尔。特者，独也。此章明圣人行不崖异，寓世逍遥。
　　右第十一章
　　关尹子曰：道无作，以道应世者，是事非道，
　　作者，为也，事用也，圣人以道为体，无为自然，故云道无作也。圣人以德为用，从体起用，故云、以道应世者也。从体起用，应变无穷，众人见圣人应用之事，便即为道之妙体，殊不知是用非体也，故云是事非道也。
　　道无方，以道寓物者，是物非道，
　　道本无形，岂有八极上下十方哉，以者，用也，物者，人也，寓者，寄托於玄妙之言而教人物者。众人见圣人有此道理玄妙之盲，便即为道，殊不知是训人之迹，亦非道也，故云道无方，以道寓物者，是物非道。
　　圣人竟不能出道以示人。
　　竟者，终也，示者，晓示也，道乃真空，无形无相，无相似无比伦，心不可思而知，口不能言而议，在人心开了悟密契而已。虽是圣人，终不能拈出妙道以晓示学人也，故云圣人竟不能出道以示人也。此章明道由心悟，虽圣人不能与人道也。
　　右第十二章
　　关尹子曰：如钟钟然，如钟鼓然，圣人之言则然，
　　钟鼓者，不自声也，感而接应，应声无心，以喻圣人感而后应，应言无心也。钟声清，以喻圣人感而后应，以理训人，令从理悟入也，故云如钟钟然。鼓声浊，以喻圣人感而后应，以事训人，令从事而悟入也，故云如钟鼓然，圣人之言则然也。
　　如车车然，如车舟然，圣人之行则然，
　　车舟者，不自行也，感而后行，行而无心，以喻圣人迫而后动，不得已而后行，行而无心也。车行有迹，以喻圣人有时抚世，有时辅世，普利天下，其迹昭然，万世不泯者也，故云如车车然也。舟行无迹，以喻圣人不得已而应世，所行之德，上德不德，即迹而无迹，使贤愚莫知，鬼神不测，故云如车舟然，圣人之行则然也。
　　唯莫能名，所以退天下之言，唯莫能知，所以夺天下之智。
　　道本无名，强名曰道，泯去强名，道亦不立，故云唯莫能名也，莫能名者，言无所议，虽天下有能者，於此而退默也，故云所以退天下之言也。道本无情，思之不可得而知也，思之不可得而知者，虽天下有大知之人，於此夺之而无用也，故云唯莫能知，所以夺天下之智。此章明圣人言行无心，道不可思议者也。
　　右第十三章
　　关尹子曰：螂蛆食蛇，蛇食谊，肃食鲫蛆，互相食也。
　　鲫蛆者，蜈蚣也，电者，虾蟆也，蜈蚣入蛇鼻窍，吃蛇脑髓，蛇吞虾蟆，虾蟆吞蜈蚣，三虫互相吞食，故云鲫蛆食蛇，蛇食电，电食鲫蛆，以起喻也。
　　圣人之言亦然，言有无之弊，又言非有非无之弊，又言去非有非无之弊，
　　圣人所垂名言法相，喻似鲫蛆蛇电互相吞食，故云圣人之言亦然，圣人之言有是一边，无是一边，迷人住着二边，乃为学道之弊病也。此一句合鲫蛆食蛇之喻也，故云言有无之弊也，既知有无二边是非者，不着有不着无，唯行中道，又言非有非无之弊也，既知非有非无中道是病者，则去除非有非无，不立二边中道。迷人不悟，住着此言便即为道者，亦是学道之弊病也，此合蛇食电，电食鲫蛆之喻也，故云又言去非有非无之弊也。
　　言之如引锯然，
　　向言有无、非有非无，去非有非无，皆为弊者，其言互相扫荡，如引拽锯，一来一往，其迹愈深矣，故云言之如引锯然也。
　　唯善圣者不留一言。
　　留者，住也，圣人之言譬如荃蹄，荃者所以在鱼，得鱼而忘荃，蹄者所以在兔，得兔而忘蹄，言者所以在意，得意而忘言。忘言者，不住着於言也，唯善悟圣人之道者，不住着於言，默不可得而互相扫荡也，故云唯善圣者不留一言也。此章明圣人之道，不属名言，拟议即为弊病。
　　右第十四章
　　关尹子曰：若龙若蛟，若蛇若龟，若鱼若蛤，龙皆能之。
　　龙之为物，乘乎云气，养乎阴阳，聚而成形，散而成章，变化莫测，能小能大，大则充塞天地，小则为蛟蛇龟鱼纷蛤之类也，故云若龙若蛟，若蛇若龟，若鱼若蛤，龙皆能之，此借喻也。
　　蛟，蛟而已，不能为龙，不能为蛇为龟#6，为鱼为蛤，
　　蛟似龙而非龙，而终化龙者，又以其蛟也，未化龙时，水兽而已，故云蛟，蛟而已也，蛟为水兽，不能变化，岂能为龙为蛇为龟，为鱼为蛤者哉，故云不能为龙，亦不能为蛇为龟，为鱼为蛤，此亦借喻者也。
　　圣人龙之，贤人蛟之。
　　水喻道，龙喻圣人，蛟喻贤人，蛇龟喻君子，鱼蛤喻众人。龙绞水蛇龟鱼蛤，俱在水中，自生至老，吞吐受用，各无欠少，蛟蛇龟鱼蛤同生在水，而不能变於水，唯龙变之。圣贤君子众人同生於道，自生至老，日用俱足，各无欠少，贤人君子众人同生於道，而不了於道，唯圣人了之，故云圣人龙之，贤人绞之也。此合喻也。此章明道在圣几，无余无欠，人不了而圣了也。
　　右第十五章
　　关尹子曰：在己无居，形物自着，其动若水，其静若镜，其应若响。
　　唯真常在，故云在己，不住空相，故云无居，真空圆明，物物昭彰，故云形物自着也。着者，昭彰也，真空独露，不住空相，头头显见，物物昭彰，其动也如水，流复澄而无迹，其静也如明镜，镒形而无心，其应物也如空谷传声，而常寂，故云在己无居，形物自着，其动若水，其静若镜，其应若响也。
　　芒乎若亡，寂乎若清，
　　圣人洞了真空，心如寒灰枯木，似无生意，故云芒乎若亡也。芒者，芒昧也，如寒灰无光也，亡者，如枯木无生意也。心源澄彻湛然，清净如水之静定而清澄也，故云寂乎若清也，寂者，静之也。
　　同焉者和，得焉者失，
　　利根之人，同气相求学於圣人，圣人动容密示利根者，直下洞彻，转凡成圣，故云同也，先圣唱之於前，后圣和之於后，故云同焉者和也。钝根之人，未悟道，无所得，执持圣人名言法相，似为有所得，有此见解，不忘，失之远矣，故云得焉者失。
　　未尝先人，而常随人。
　　圣人寓世，感而后应，不得已而为中下者立名言法相，尽是方便，然未尝先立此名言，为中下之人有此染着迷病，然后随分释缚，随病施方也，故云未尝先人，而常随人也。此章明圣人动静无心，感而后应者也。
　　右第十六章
　　关尹子曰：浑乎洋乎，游太初乎，
　　大道浑然，汪洋无边，即圣人之体也，故云浑乎洋乎也。太易者，未见气也，太初者，气之始也，一气始萌，道之用，乃圣人即体即用，即体即用，遨游无朕也，故云游太初乎也。
　　时金已。时玉已，时粪已，时土已，
　　了道圣人，寓世不违时，时可辅世而治天下，人以谓如金之贵，故云时金已，时可抚世而安天下，人以谓如玉宝之尊也，故云时玉已也。时可晦隐，卑辱贫贱，利物济人，人轻如粪土，故云时粪已，时土已。
　　时翔物，时逐物，
　　圣人寓世，时可独善，则逍遥翱翔，如鸾凤冲霄，不见其迹，故云时翔物也。时可随众，不露神通，故云时逐物也。逐者，随之也。
　　时山物，时渊物，
　　圣人寓世，时可山居涧饮，月外云眠，而韬光自乐。或时可孤舟短棹，烟蓑雨笠，邀游江湖，天子不得臣，诸侯不得友，放任逍遥，故云时山物，时渊物也。
　　端乎权乎，狂乎愚乎。
　　端乎权乎者，此释前时金已、时玉已也，言辅世抚世，端正法则，权变政治，以安慰天下也。故云端乎权乎。狂乎愚乎者，此释前时粪已、时土已，时翔物、时逐物，时山物、时渊物也，谓圣人有时放任自得，不拘法则，隐显莫测，如狂如愚，不可得而彷佛也，故云狂乎愚乎也。此章明圣人随时达变，隐显莫测也。
　　右第十七章
　　关尹子曰：人之善琴者，有悲心，则声凄凄然，有思心，则声迟运然，有怨心，则声回回然，有慕心，则声裴裴然。
　　凄凄者，悲怆之声也，迟迟者，思虑之声也，回回者，违怨之声也，裴裴者，慕恋之声也，人心所念，寓之於琴，随声发见。心念悲哀，则琴声凄凄然感怆也，故云人之善琴者，有悲心，则声凄凄然也；心念思虑，则琴声迟迟然如思虑也，故云有思心，则声迟迟然也；心念怨人，则声回回然违恨也，故云有怨心，则声回回然也；心念慕羡，则声裴裴然恋着也，故云有慕心，则声裴裴然。
　　所谓悲思怨慕者，非手非竹，非丝非桐，得之心，符之手，得之手，符之物，人之有道者，莫不中道。
　　向之所谓心念悲思怨慕，非是手竹丝弦桐琴而自有此凄迟回裴之声也，故云所谓悲思怨慕者，非手非竹，非丝非桐也。因人善琴得之於心，心之所念，符合於手，手之所动，符合於丝竹桐琴之物，自然心之所念，随声发见，彼善琴者，尚能随声发见心之所念，况善悟有道之士乎！有道之士体用如如，拈来放下，语默起居，无非中道也，故云得之心，符之手，得之手，符之物，人之有道者，莫不中道也。此章明动静语默，无非是道也。
　　右第十八章
　　关尹子曰：圣人以有言有为有思者，所以同乎人，
　　言为思者皆用也，圣人应用之迹，有时与几人不异，故云圣人以有言有为有思者，所以同乎人也。以未尝言未尝为未尝思者，所以异乎人。
　　尝者，曾也，未曾言为思者，言为思未萌已前真空之体也。圣人真空之体，本与几人不异，为几迷而圣悟，所以异乎几人也，故云以未尝言未尝为未尝思者，所以异乎人也。此章明迷人同圣人之迹、不同圣人之道也。
　　右第十九章
　　关尹子曰：利害心愈明，则亲不睦，贤愚心愈明，则友不交，是非心愈明，则事不成，好丑心愈明，则物不契，
　　心专明审，何者为利，一向求利，心专明审，何者为害，一向避害，如此，虽父子亲，亦不相和睦，况於他人乎，故云利害心愈明，则亲不睦也。心专明审，何者为贤，何者为愚，一向亲贤而远愚，彼既贤於我，铃以我为愚，亦远之矣，如此，则至老不能交同志之友也，故云贤愚心愈明，则友不交也。心专明审，何者为是，何者为非，一向就是而拾非，被是非之名所拘，几事无巨细，皆不敢为，如此，则事无大小，皆不能成也，故云是非心愈明，则事不成也。心专明审，何者为好，何者为丑，一向爱好而恶丑，爱恶迷心，一向着色，虽夫妇之情，不相契合矣，故云好丑心愈明，则物不契也。愈者，专也，物者，人物也。
　　是以圣人浑之。
　　是以者，因上结下之辞也，浑者，浑然真心，不生分别也。是以圣人真心浑然，不生分别，则无利害贤愚，是非好丑之名，故云是以圣人浑之也。此章明圣人真心浑然，不生分别者也。
　　右第二十章
　　关尹子曰：世之愚拙者，妄援圣人之愚拙自解，
　　援者，引也，世问有等愚鲁拙钝之人，恐人笑之，妄引圣人韬晦佯狂愚拙之迹，以九#7解释，谓圣人亦有此愚拙也，故云世之愚拙者，妄援圣人愚拙自解。
　　殊不知圣人时愚时明，时拙时巧。
　　世之愚拙之人，殊不知圣人随时达变，不滞於迹，时可隐者，则佯狂如愚，则隐之至也，时可显者，则名超日月也，时可无为，则忘所能而如拙钝也，时可有为，善巧方便垂示迷人也，故云殊不知圣人时愚时明，时拙时巧也。此章明圣人隐显莫测也。
　　右第二十一章
　　关尹子曰：以圣师圣者贤人，以贤师圣者圣人，
　　以圣知师圣人之德，造之极者，仅为贤人也，故云以圣师圣者贤人也，以贤人之心师圣人之道，造之极者，乃为圣人也，故云以贤师圣人也。
　　盖以圣师圣者，徇迹而忘道，以贤师圣者，反迹而合道。
　　德用有迹，盖以圣智师圣人之德用，是徇德用之迹，忘道之体也，故云盖以圣师圣者，徇迹而忘道也。道体真空，无迹可徇，盖以贤人之心师圣人之道，心开悟解，体冥真空，与迹相反而合道也，故云以贤师圣者，反迹而合道也。此章明从本降迹，徇迹而为贤人，从迹复本，反迹而为圣人。
　　右第二十二章
　　关尹子曰：贤人趋上而不见下，众人趋下而不见上，圣人通乎上下，惟其宜之，
　　贤人明理，谓形而上者谓之道，形而下者谓之器，一向见於理，殊不知理障是一边，故云贤人趋上而不见下也；众人昧於理，迷着事用，殊不知事障亦是一边也，故云众人趋下而不见上也。上者，理也，下者，事也，圣人洞了真空，不拘事理，有时以理示人，有时以事示人，观机垂训，圣人逆顺合宜，应变无方也，故云圣人通乎上下，惟其宜之也。
　　岂日离贤人众人，别有圣人也哉。
　　圣人如水，贤人众人如冰，水因寒而凝结为冰，冰遇暖而复化为水，冰虽未化，不可谓冰不是水也。为冰通身是水也，圣迷为凡，几悟复为圣，虽几未悟，不可谓几不是圣也，为凡通身是圣也，迷者不悟，悲哉！如此则要知水者休离冰，寻即冰是水也，要悟圣人之道休离凡，究即几是圣也明矣。故云岂日离贤人众人，别有圣人也哉也。哉者，深叹迷人之辞也。此章明道在圣几，平等具足，但迷悟不同也。
　　右第二十三章
　　关尹子曰：天下之理，夫者唱，妇者随，牡者驰，牝者逐，雄者呜，雌者应，
　　天下有自然之理，阳尊阴卑，阳刚阴柔，阳先阴后，故夫先唱而妇随后应和也。走兽牡场先驰行，牝阴随后逐赶之也，飞禽雄阳先呜於上风，雌阴应呜於下风也。故云天下之理，夫者唱，妇者随，牡者驰，牝者逐，雄者吗，雌者应。
　　是以圣人制言行，而贤人拘之。
　　圣人因观天下有自然阴阳尊卑先后之理，遂制立君臣父子夫妇兄弟尊卑先后之言行，古今贤人不敢违越而行之，是彼此言行拘束定，而不得自在逍遥也，故云是以圣人制言行，而贤人拘之。此章明圣人道超法则，垂范后世也。
　　右第二十四章
　　关尹子曰：圣人道虽虎变，事则鳌行，道虽丝葬，事则某布。
　　虎变者，喻圣人道之威光赫然，应变无方，鳌行者，喻圣人用事，不得已而缓缓后应，故云圣人道虽虎变，事则鳌行。丝葬者，喻圣人之道纷然无所不包罗，茶布者，喻圣人用事，着着有条道理路下落也，故云道虽丝葬，事则秦布也。此章明圣人之道难测，用事有法则也。
　　右第二十五章
　　关尹子曰：所谓圣人之道者，胡然孑孑尔，胡然彻彻尔，胡然堂堂尔，胡然臧臧尔，
　　孑孑者，无对待也，彻彻者，尽善尽美也，堂堂者，深奥难测也，臧臧者，妙之又妙也，胡者，何也。言圣人之道，何其孑孑然超诸对待也，故云所谓圣人之道者，胡然孑孑尔也。圣人之道何其彻彻然尽善尽美，何其堂堂然深奥难测，何其臧臧然妙之又妙、赞美不尽也，故云胡然彻彻尔，胡然堂堂尔，胡然臧臧尔者也。
　　惟其褊偶万物#8，而无一物能偶之，故能贵万物。
　　偶者，待也，惟道无我，能生万物，而与万物不异，而万物待道而生，而道无所待，故能超贵乎万物，故云惟其能遍偶万物，而无一物能偶之，故能贵万物也。无一物能偶者，无一物比配道也。此章明道超诸有，迥绝对待。
　　右第二十六章
　　关尹子曰：云之卷舒，禽之飞翔，皆在虚空中，所以变化不穷，
　　云之为物，地水之气上升结而为云，在虚空中，或卷或舒，聚散往来，无迹可见也。禽之为物，阳气化生，飞翔虚空中，南北束西，惟意所适，来往纵横，无迹可觅。云禽皆在虚空中，巷舒飞翔，变化往来不穷也，故云云之卷舒，禽之飞翔，皆在虚空中，所以变化不穷也。此借喻也。
　　圣人之道则然。
　　圣人之道，洞了真空妙有，体用如如，应变无方，如云之卷舒，禽之飞翔，纵横变化，无有穷极，而无踪迹可循也，故云圣人之道则然也。此章明圣人之道变化无穷，而隐显莫测也。
　　右第二十七章
　　文始真经注卷之三竟
　　#1此句，《关尹子》和《无上妙道文始真经》皆作『天下之物无得以累之，故本之以谦』。
　　#2此『无』字原脱印，据前后文意补。
　　#3此句，《关尹子》和《无上妙道文始真经》皆作『道观天地人物皆吾道』。
　　#4『不受道』，《关尹子》和《无上妙道文始真经》皆作『不爱道』。
　　#5此句，《关尹子》作『是为物易也』，《无上妙道文始真经》作『是为物易者也。』
　　#6此句，《关尹子》和《无上妙道文始真经》皆作『亦不能为蛇为龟』。
　　#7『九』当为『自』之误。
　　#8此句，《关尹子》和《无上妙道文始真经》皆作『惟其能褊偶万物』。
　　文始真经注卷之四
　　神峰逍遥子牛道淳直解
　　四符篇
　　符者，精神魂魄也，凡一十七章。
　　关尹子曰：水可析可合，精无人也，
　　五行中，水析而分为万水，合而为一水，不假他物而独见，以此知水无人也。水在人属肾藏之精，故精无人也，故云水可析可合，精无人也。
　　火因膏因薪，神无我也，
　　五行中，火因油膏灯草，或以柴薪热之见火之形，若无膏薪，则火不能独见，以此知火无我也。火在人属心藏之神，故神无我也，故云火因膏因薪，神无我也。
　　故耳蔽前后皆可闻无人，智崇无人，一奇无人，冬凋秋物无人，黑不可变无人，北寿无人，皆精。
　　水既无人，所在皆无人也，水在藏为肾，在形为耳，耳乃肾之外表，耳蔽着声听之前后皆闻，耳既属水亦无人也，故云耳蔽前后皆可闻，无人也；水在五当#1为智，智见孤高名日崇也，智既属水无人，故日智崇无人也；水在数为一，一乃奇数，即水之生数也，一既属水，亦无人也，故云一奇无人也；水在时为冬，冬严寒，故能凋秋草木之物，冬既属水，亦无人也，故云冬凋秋物无人；水在色为黑，黑不可以变别色，黑既属水，亦无人也，故云黑不可变无人；水在方为北，水寿长久不枯涸，以此知全精者多寿也，北既属水，亦无人也，故云北寿无人也。已上耳智一冬黑北六者皆属水，水在五神属精，故云皆精。
　　舌即齿牙成言无我，礼卑无我，二偶无我，夏因春物无我，赤可变无我，南夭无我，皆神。
　　火既无我，所在皆无我也，火在藏为心，在形为舌，舌乃心之外表，舌独不能言，即齿成言也，舌既属火，亦无我也，故云舌即齿牙成言无我也；火在五常为礼，礼以谦卑为本，礼既属火，亦无我也，故云礼卑无我；火在数为二，二乃偶数也，即火之生数也，二既属火，亦无我也，故云二偶无我也；火在时为夏，夏因春生草木之物而长之也，夏既属火，亦无我也，故云夏因春物无我；火在色为赤，赤可变为别色也，赤既属火，亦无我也，故云赤变无我也；火在方为南，火易灭，故寿夭，是知纵真火者多夭也，南既属火，亦无我也，故云南夭无我也。已上舌礼二夏赤南六者皆属火，火在五神为神，故云皆神也。
　　以精无人，故米去谷#2则精存，
　　水在五神为精，水既无人，精亦无人，以精无人，譬如谷去皮谷，则精米存之，此无人之象也，故云以精无人，故米去谷则精存也。
　　以神无我，故鬼凭物则神见。
　　火在五神为神，火既无我，神亦无我，以神无我，譬如鬼凭附人物则见神通，此无我之象也，故云以神无我，故鬼凭物则神见也。
　　全精者，忘是非，忘得失，在此者非彼，
　　人能保全至精，孤然不与万法为倡，则善是恶非、宠得辱失俱忘之矣。既孤然不与万法为倡，是在此精而已，不假彼法而独存也，故云全精者忘是非，忘得失，在此者非彼者也。
　　抱神者，时晦明，时强弱，在彼者非此。
　　人能保抱至神，冥然无我，随时达变。时可晦隐，则晦隐而独善，时可明显，则明显而济天下。时可行仁德自强不息，则行七德而自强不息也，时可谦卑柔弱，则谦卑柔弱而自牧也。晦明强弱在彼时而已，非在此神也，为神无我也，故云抱神者，时晦明，时强弱，在此者非彼也。此章明全精神者无我人者也。
　　右第一章
　　关尹子曰：精神水火也，五行互生灭之，其来无首，其往无尾。
　　精属水，神属火，故精神水火也，水生木，木生火，火生土，土生金，金生水；水灭火，火灭金，金灭木，木灭土，土灭水也，故云五行互生灭也。正月二月木旺，三月木旺十二日，土旺十八日，四月五月火旺，六月火旺十二日，土旺十八日，七月八月金旺，九月金旺十二日，土旺十八日，十月十一月水旺，十二月水旺十二日，土旺十八日，春夏秋冬四时，循环往来，首尾可寻，故云其来无首，其往无尾也。
　　则吾之精，一滴不存亡尔，
　　精属水，故日一滴也，吾之至精之道，不属有无存亡也，故云则吾之精，一滴不存亡尔也。
　　吾之神，一钦无起灭尔。
　　神属火，故日一钦，吾之至神，一钦之问无生无灭也，起者生也，故云吾之神一钦无起灭尔。
　　惟无我无人，无首无尾，所以与天地冥。
　　如上所说，神无我，精无人，五行互生灭之，其来无首，其往无尾，以此知惟无我人。首尾者，所以与天地同本於窈冥之道也，故云惟无我无人，无首无尾，所以与天地冥也。此章明精神无人我，与天地同生於道。
　　右第二章
　　关尹子曰：精者水，魄者金，神者火，魂者木。
　　水在五神为精，故云精者水也，金在五神为魄，故云魄者金也，火在五神为神，故云神者火也，木在五神为魂，故云魂者木也。
　　精主水，魄主金，金生水，故精者魄藏之。
　　精属水，魄属金，金是水之母，金生水也，以此知魄隐藏精也，故云精主水，魄主金，金生水，故精者魄藏之也。
　　神主火，魂主木，木生火，故神者魂藏之。
　　神属火，魂属木，木乃火之母，木生火，以此知魂隐藏神也，故云神主火，魂主木，木生火，故神者魂藏之也。
　　惟水之为物，能藏金而息之，能滋木而荣之，所以析魂魄#3。
　　希玄子贾本有此四句，似与经文势相联，不失次序，故亦从而解之也。金放於水中，则隐息而不见，木得水，则滋生荣旺，精既属水，魄既属金，魂既属木，水既藏金，以此知精能析分魂魄也。故云惟水之为物，能藏金而息之，能滋木而荣之，所以析魂魄。
　　惟火之为物，能镕金而销之，能墦木而烧之，所以冥魂魄。
　　火能镕销其金，亦能烧翻其木，神既属火，魄既属金，魂既属木，火既能销金翻木，以此知神能合魂魄也。故云惟火之为物，能镕金而销之，能翻木而烧之，所以冥魂魄也。
　　惟精在天为寒，在地为水，在人为精。
　　精属水，水在天时则为冬寒，水在地形则为五行之水，水在人五神则为精也，故云惟精在天为寒，在地为水，在人为精也。
　　神在天为热，在地为火，在人为神。
　　神属火，在天时则为夏热，在地形则为五行之火，在人五神则人五神则为神也#4，故云神在天为热，在地为火，在人为神。
　　魄在天为燥，在地为金，在人为魄。
　　魄属金，在天气则为炎燥，在地形则为五行之金，在人五神则为魄也，故云魄在天为燥，在地为金，在人为魄。
　　魂在天为风，在地为木，在人为魂。
　　魂属木，在天气则为风，在地形则为五行之木，在人王神#5则为魂也，故云魂在天为风，在地为木，在人为魂也。
　　惟以我之精，合天地万物之精，譬如万水可合为一水。
　　因万水可合为一水之喻，以此知吾之精，可合天地万物之精为一精也，故云惟以我之精，合天地万物之精，譬如万水可合为一水也。
　　以我之神，合天地万物之神，譬如万火可合为一火。
　　因万火可合为一火之喻，以此知吾之神，可合天地万物之神为一神也，故云以我之神，合天地万物之神，譬如万火可合为一火。
　　以我之魄，合天地万物之魄，譬如金之为物，可合异金而镕之为一金。
　　因异金可合镕之为一金之喻，以此知吾之魄，可合天地万物之魄为一魄也，故云以我之魄，合天地万物之魄，譬如金之为物，可合异金而镕之为一金也。
　　以我之魂，合天地万物之魂，譬如木之为物，可接异木而生之为一木。
　　因异木可接为一木之喻，以此知吾之魂，可合天地万物之魂为一魂也，故云以我之魂，合天地万物之魂，譬如木之为物，可接异木而生之为一木也。
　　则天地万物皆吾精吾神、吾魄吾魂，何者死，何者生。
　　如上所说，则天地万物精神魂魄同生於道也，既同生於道者，道岂有生死哉，故云天地万物皆吾精吾神，吾魄吾魂，何者死何者生也。此章明天地与我并生，万物与我为一，一生於道，道无生死者也。
　　右第三章
　　关尹子曰：五行之运，因精有魂，因魂有神，因神有意，因意有魄，因魄有精，
　　金木水火土五行运转，互相生也。精属水，魂属木，水生木，故云五行之运，因精有魂也；神属火，木生火，故云因魂有神也；意属土，火生土，故云因神有意也；魄属金，土生金，故云因意有魄也；精属水，金生水，故云因魄有精也。
　　五者回环不已，
　　精神魂魄意五者相生，循环不已也。已者，止也，故云五者循环不已也，相生者，精生魂，魂生神，神生意，意生魄，魄生精，精复生魂也。若人心神不生，则意不生，为无火，则无土也；意不生，则魄不生，为无土，则无金也；魄不生，则精不生，为无金，则无水也；精不生，则魂不生，为无水，则无木也；魂不生，则神不生，为无木，则无火也。以此则知，一心不生，五者皆废，乃出轮回之捷径也。
　　所以我之伪心，流转造化几亿万岁，未有穷极。
　　伪心者，业识也，一切众生业识忙忙，无本可据，流浪生死，出毂入毂，四生六道，贩骨如山，轮回不知几亿万岁，尚未有穷极出离也。大圣垂慈是经，由是而说也，故云所以我之伪心，流转造化几亿万岁，未有穷极也。造化者，生死也，我者，一切众生是也。
　　然核芽相生，不知几万株，天地虽大，不能芽空中之核，
　　果木有核者，埋於土内，则生芽长成树，复结果生核，核复埋土生芽，芽又长成树，生核，如此相生，不知几万株树而不穷，故云然核芽相生，不知几万株也。此喻心含识，则伪心流转造化几亿万岁，未有穷极也。若将果核以线系之悬於空中，彼天地虽大，岂能生芽哉，故云天地虽大，不能芽空中之核也。此喻一心合於真空，造化不能轮回也。
　　雌卵相生，不知其几万禽，阴阳虽妙，不能卵无雄之雌。
　　禽之雌，因与雄交而生其卯，雌覆卯而生小禽，长大复有雌雄相交而生卯，如此相生，不知其几千万亿禽也，故云雌卯相生，不知其几万禽也。此喻心背觉合尘，生死不已也。彼禽之雌不与雄交合，彼阴阳虽妙，岂能生卯哉，故云阴阳虽妙，不能卯无雄之雌。此喻心不合尘，则无生死者也。
　　惟其来干我者，皆摄之一息#6，则变物为我，无物非我，所谓五行者，孰能变之。
　　我者，心也，心本无心，因物境来相干，则一息之问，心忽见也，以此知即物是心也，故云惟其来干我者，皆摄之一息，则变物为我也。若无物境来干，则心不见，心既不见，即是真空，五行岂能变真空哉，不能变真空者，则无生死轮回也，故云无物非我，所谓五行者，孰能变之。故云见物便见心，无物心不见，十方通塞中，真心无不遍，正谓此也。此章明一念才生，则落五行，轮回不已，一心不生则真空，阴阳不能陶铸矣。
　　右第四章
　　关尹子曰：众人以魄摄魂者，金有余则木不足也，
　　魄者，阴也，妄想贵着众恶是也，魂者，阳也，清静无染众善是也，众人愚痴颠倒，妄想责着，外行众恶，内贵色欲，外损阴德，内耗元阳，阳魂耗尽，阴魄独强，恶习所摄，死沉阴界，如水流下，盖属乎阴者自降也，阴魄既独强，阴魄属金，是金有余也，阳魂既耗尽，阳魂属木，是木不足也。摄，制伏也，以强魄制伏弱魂也，故云众人以魄摄魂者，金有余则木不足也。
　　圣人以魂运魄者，木有余则金不足也。
　　运者，周行也，圣人初学道时，心开了悟，清静无染，外行众善，不住行善之迹，内保元阳，不住空相，离种种边，纯阳流住，阳魂运化，阴魄消寂，功满蜕形，升乎阳界，所以为圣人也。如火发往上行，盖属乎阳自升也，阳魂既运化，魂属木，是木有余也，阴魄既消寂，魄属金，是金不足也。
　　盖魄之藏，魂俱之，魂之游，魄因之，
　　魄属阴，阴主静，静者，隐藏之义也，魄隐藏於夜，魂亦俱随魄隐藏也，故云盖魄之藏，魂俱之也。盖者，大盖如此也。魂属阳，阳属动，动者，浮游之义，魂浮游於昼，魄因随之而浮游也，故云魂之游，魄因之者也。
　　魂昼寓目，魄夜舍肝，寓目能见，舍肝能梦。
　　魂乃肝藏之神，目乃肝之外表，魂昼寓目即无疑也，魄乃肺藏之神，鼻乃肺之外表，应当魄夜舍肺，今经言魄夜舍肝，於文理违背，传写之误也。且从舍肝解之，终是牵强。为魂昼寓游於目，魄因随之寓游於目也，魄夜舍藏於肺，魂俱游而舍藏於肺也，此论之甚当。若言魂昼寓游於目，魄因而随寓游於目，魄夜舍藏於肝，魂俱随而舍藏於肝，肝是魂之本家，不应说俱随之也，以此论牵强尤甚也。魂昼寓游於目，能见诸色相，皆魂识所辩也，故云魂昼寓目，寓目能见也。魄夜合藏於肺者，能作诸梦境，皆尸魄妄想颠倒所成也，故云魄夜合肺，合肺能梦也。
　　见者魂无分别，析之者分别，析之日天地者，魂狙习也，
　　狙者，狎也，魂昼寓游於目，能见众色相，皆魂所辫也，故云见者魂也。魂初寓目，本无分别，故云无分别也，忽生分别之识，故云析之者分别也。既生分别之识，则知在上曰天，在下日地也，故云析之者天地也。既识天地，则是魂识狎习染狎於识性，如犀牛骯月，月形入角虽尽，犀牛形亦不能去角中之月也。识染天地万物者，亦复如是也，乃轮回之因尘劫不能出者，为此识也，故云魂狙习也。
　　梦者魄，无分别，析之者分别，析之曰彼我者，魄狙习也。
　　魄夜舍藏於肺，能作诸梦，故云梦者魄也。魄初合肺，本无分别，而生分别之识，则分析日彼人此我者，皆魄识狙习，颠倒梦想而迷真着妄也，故云无分别，析之者分别，析之日彼我者，魄狙习也。
　　火生土，故神生意，
　　郭子谦本有此七字，甚与经文势通畅，故亦从而解之。神属火，意属土，火生土，故神生意也，故云火生土，神生意也。
　　土生金，故意生魄。
　　意属土，魄属金，故意生魄也，故云土生金，故意生魄。
　　神之所动，不名神名意，意之所动，不名意名魄。
　　动者，生也，神之所生，即不得名神也，乃名之为意，神属火，意属土，火生土，以此知神生则名意也。故云神之所动，不名神名意也，意之所生，不得名意，乃名之为魄也，魄属金，土生金，以此知意生则名魄也，故云意之所动，不名意，名魄也。
　　惟圣人知我无我，知物无我#7，皆因思虑计之而有。
　　圣人了悟真空，元本无我，真空者，思虑未萌，思虑未萌者，内不知有我，外不知有物也。知者，悟也，圣人了悟真空，元无物我，今计物我者，皆因思虑妄计之而有也。故云惟圣人知我无我，知物无物，皆因思虑计之而有。
　　是以万物之来，我皆对之以性，而不对之以心，性者心未萌也，
　　是以者，因上仍下之辞也。因上凡人以思虑妄计万物彼我，以此万物之来，吾但以性对之，性者真空，真空应物常寂，故云是以万物之来，我皆对之以性也。但对之以性，而不对之以心者，何也？答日：性者，心未萌生也，心未萌者，即是真空之性也，故云而不对之以心，性者心未萌也。
　　无心则无意矣，盖无火则无土。无意则无魄矣，盖无土则无金。
　　心属火，意属土，无火，不生土，故云无心则无意矣，盖无火则无土也。意属土，魄属金，无土，则不生金，故云无意则无魄矣，盖无土则无金。
　　一者不存，五者皆废。
　　一者，心也，一心不生，则神意魄精魂五者皆废，而不相生也，故云一者不存，五者皆废也。
　　既能浑天地万物以为魂，斯能浑天地万物以为魄，
　　既者，因前章说，以我之魂合天地万物之魂也。既能以我之魂，浑同天地万物之魂，斯能以我之魄，浑同天地万物之魄也，故云既能浑天地万物以为魂，斯能浑天地万物以为魄。
　　凡造化所妙皆吾魂，凡造化所有皆吾魄。则无一物可役我者。
　　如上说者，我之魂魄，浑同天地万物之魂魄，以此知几造化者所妙所有，皆吾魂魄也，故云几造化所妙皆吾魂，几造化所有皆吾魄，造化者，造物也，既与造物者游，则能役万物，无一物能役吾也。经云．．一道能作万物，终无有一物能作道者，能害道者，与此同也，故云则无一物可役我者也。此章明一心既萌，则五神妄生不已，一心不生，则五神还原，可与造物同游。
　　右第五章
　　关尹子曰：鬼云为魂，鬼白为魄，於文则然，
　　云字傍鬼字为魂字，白字傍鬼字为魄字，於文字则如是，故云鬼为魂，鬼白为魄，於文则然。
　　鬼者，人死所变。
　　有一分阴不尽，不能为仙，有一分阳不尽，不能为鬼，以此知人元阳耗尽，虽未死亦死也。人是戴谷鬼，鬼是脱谷人，盖妄结恶习，死沉阴界，变而为鬼也，故云鬼者，人死所变也。
　　云者风，风者木，白者气，气者金，
　　阳气为云，云升，无阴相接，化而为风，风属巽，巽属木，故云云者风，风者木也，白色属金，金气化为白色，故云白者气，气者金。
　　风散故轻清，轻清者上天，金坚故重浊，重浊者入地，
　　风属阳，能散万物，故轻清也，风既属阳，又轻清，自然上升於天，故云风散故轻清，轻清者上天也。金形属阴，故坚而重浊，金既属阴形，坚而重浊，自然下沉於地也，故云金坚故重浊，重浊者入地也。
　　轻清者，魄从魂升，重浊者，魂从魄降。
　　人修众善则属阳，死则善福所资，则其气轻清，自然魄从魂升於阳界，此亦自然之类也，故云轻清者，魄从魂升也。人行众恶则属阴，死则恶业所摄，则其气重浊，自然魂从魄降，下沉於阴界，亦自然之类也，故云重浊者，魂从魄降也。
　　有以仁升者为木星佐，有以义升者为金星佐，有以礼升者为火星佐，有以智升者为水星佐，有以信升者为土星佐。
　　人专一行仁惠，行之至也，死而上升为木岁星之辅佐也，为仁属木也，亦自然而然各从其类也，故云有以仁升者为木星佐也。人专行义以宜物，行之至也，死而上升为金太白星之辅佐也，为义属金也，故云有以义升为金星佐也。人专行礼以尊君父，行之至也，死而上升为火荧惑星之辅佐也，为礼属火也，故云有以礼升者为火星佐也。人专以智别真伪是非，从真是而不从伪，行之至也，死而上升为水极星之辅佐也，为智属水也，故云有以智升者为水星佐也。人专行诚信，言行相符，行之至也，死而上升为土镇星之辅佐也，为信属土也，故云有以信升者为土星佐也。
　　有以不仁沉者木贼之，不义沉者金贼之，不礼沉者火贼之，不智沉者水贼之，不信沉者土贼之。
　　人行不仁，则众恶独擅，行之至也，则死而沉於阴界，则束岳拘而治罪，为束岳属木，既拘而治罪，非木贼而何，故云有以不仁况者木贼之也。人专行不义，一切颠倒，不合义理，行之至也，则死而沉於阴界，则西岳拘而治罪，为西岳属金也，故云有以不义沉者金贼之也。人专行无礼，侮慢君父，不忠不孝，行之至也，则死而沉於阴界，则南岳拘而治罪，为南岳属火，故云有以不礼沉者火贼之也。人专行不智，愚痴所障，不鉴真伪是非，一切倒错，则死而沉於阴界，则北岳拘而治罪，为北岳属水也，故云有以不智沉者水贼之也。人专行不诚，信一切诳言妄语，言行相违，诳妄过重，则死而况於阴界，则中岳拘而治罪，为中岳属土也，故云有以不信况者土贼之也。已上行五常之德，则为五星之佐，背五常之德者，反彼#8五行贼之，可不慎欤！
　　魂魄半之，则在人问，
　　人行半善半恶，则罪福两停，善属阳魂，恶属阴魄，如此则不升阳界，不沉阴界，只在人问宛转生死也，故云魂魄半之，则在人问。
　　升魂为贵，降魄为贱，灵魂为贤，厉魄为愚，轻魂为明，重魄为暗。
　　前生作善多，则升魂为今生富贵，故云升魂为贵也。前生作恶多，则降魄为今生责贱之人也，故云降魄为贱也。前生有慧，明理，则灵魂为今生贤人也，故云灵魂为贤也。前生无慧，愚痴刚悍，则厉魄为今生愚人也，故云厉魄为愚也。前生智性为善，则轻魂为今生聪明人也，故云轻魂为明也。前生无智性为恶，则重魄为今生痴暗也，故云重魄为暗。
　　阳魂为羽，钝魄为毛，明魂为神，幽魄为鬼。
　　今生轻薄作恶，死而阳魂为羽虫之类，故阳魂为羽也。今生痴钝作恶，死而钝魄为毛虫之类，故钝魄为毛也。今生聪明正直，疾恶乐善，死而明魂为神只也，故明魂为神也。今生好幽暗，行奸盗，作诸不善，死而幽魄为鬼也，故幽魄为鬼也。
　　其形其居，其识其好，皆以五行契之。
　　贵贱贤愚，明暗羽毛神鬼，其形状居处虽不同，皆因业识所好之因，各报如此之果也。如好五常之因，得报为五星卿佐之果也，如违五常之因，报有五岳治罪之果也，故云其形其居，其识其好，皆以五行契之。
　　惟行之数#9，参差不一，所以万物之多，盈天地问犹未已也。
　　水生数一，成数六，火生数二，成数七，木生数三，成数八，金生数四，成数九，土生数五，成数十，故云惟行之数#10，参差不一也。五行阴阳，相推相荡，交感变化，巨细洪纤，飞潜动植，所以纷纷扰扰不止，於万亿之多，充盈於天地之问，生生化化，感异类创生，犹未止息也，故云所以万物之多，盈天地问犹未已也。
　　以五事归五行，以五行作五虫，可胜言哉。
　　以事者，皆用也，五用者，视听食息思。归五行者，目乃肝之外表，肝属木，故目视属木也，耳乃肾之外表，肾属水，耳听属水也，舌乃心之外表，心属火，故舌食属火也，鼻乃肺之外表，肺属金，故鼻息属金也，意乃脾之神，属土，故意思属土也。故云以五事归五行也。五行者，木火土金水也。五虫者，鳞羽保毛甲也，东方甲乙木，作鳞虫三百六十种，龙为长也，南方丙丁火，作羽虫三百六十种，凤凰为长也，中央戊己土，保虫三百六十种，圣人为长也，西方庚辛金，作毛虫三百六十种，麒麟为长也，北方壬癸水，作甲虫三百六十种，灵龟为长也，故云以五行作五虫，可任论动植之物也，故云可胜言哉也。胜者，任也，言者，论也。
　　譬如兆龟数曹，至诚自契，五行应之，诚苟不至，兆之数之，无一应者。
　　兆龟数着，见解二柱首章也。向来所说贵贱贤愚明暗羽毛神鬼五常之因果，譬如以至诚祝愿钻龟毂数着草，五行应之以吉凶之兆也，人之其形其居其识其好，皆以五行契之，亦复如是也，故云譬如兆龟数着，至诚自契，五行应之也。若钻龟数着之时，而心不至诚，士凶之兆无一应也。人心无所爱着，绝其所好，清净无染，离种种边，不落因果，轮回亦复如是也，故云诚苟不至，兆之数之，无一应者也。
　　圣人假物以游世，五行不得不对。
　　圣人假借四大之貌物，以五常之德，普利韦品，为之妙用也。既以五常为妙用，寓游世间，普利韦品，以仁属木，义属金，礼属火，智属水，信属土，既为之五常，不得不对属於五行也。故云圣人假物以游世，五行不得不对也。此章明心有染着，则落因果，心离染着，则出轮回。
　　右第六章
　　关尹子曰：三者具有魂，魂者识，目者精，色者神，见之者，为魂耳口鼻心之类。
　　魂具此识精神，三也，故云三者具有魂也。魂昼寓目，目视而辫五色，亦具识精神，然后能视辫之也，故云魂者识，目者精，色者神也，谓目之辫色者，魂识也，目之神水乃精神也。不独视为然，耳听声，口尝味，鼻闻香，心思境，皆同具有识精神，方能别辩声味香境也，故云见之者，为魂耳口鼻心之类也。类者同也。
　　在此生者，爱为精，为彼生父本，观为神，为彼生母本，爱观虽异，皆同识生。
　　在此生身者，为彼父，生爱识恋母爱为精，精属水，彼母生观识恋父，观为神，神属火，父母交感精神，为此生身之本也，故云在此生者，爱为精，为彼生父本，观为神，为彼生母本，父母爱观虽不同，皆用识情交感生子则同也，故云爱观虽异，皆因同生也#11。
　　彼生生本。在彼生者，一为父，故受气於父气，为水，二为母，故受血於母血为火，
　　彼父母，生生之本也，为父精属水，水数一，故一为父也，此身受生之初，先得父之精气以成胎元，精气属水，故云彼生生本，在彼生者，一为父，故受气於父气，为水也；为母血属火，火数二，故二为母也。此身受生之初，次得母之血气以成胎本，血气属火，故云二为母，故受血於母血，为火。
　　有父有母，彼生生矣。
　　有父有母，阴阳交感，彼为父父母母，而生生不穷矣，故云有父有母，彼生生矣。
　　惟其爱之无识，如锁之交，观之无识，如灯之照，吾识不萌，吾生何有。
　　惟以至弁不仁，平等普利而无识，不求报恩，不住行仁之迹，虽与世交，如锁绩相交，而无情识之心也，故云惟其爱之无识，如锁之交也。仁者兼爱也，圆明定慧，如大圆镜，镒物无心，如灯破暗，照物无识也，故云观之无识，如灯之照也。如上所说，至也不七，平等普利而无心，定慧圆明，应物而无识，吾识不萌生，吾生死何有哉，故云吾识不萌，吾生何有哉。此章明识是生死之种，无识则无生死轮回也。
　　右第七章
　　关尹子曰：如杆扣鼓，鼓之形者，我之有也，鼓之声者，我之感也，杆已往矣，余声尚存，终亦不存而已矣。
　　寓游於世，物来相感，如似拌槌扣击於鼓，感而后声也，故云如杆扣鼓也。我之所有精神，如鼓之形，我之应感，如鼓之声也，故云鼓之形者，我之有也，鼓之声者，我之感也，标槌已往，鼓余声尚在。如感我者已往，我之精神魂魄之识，尚未能忘，回光照破此识而忘之，是终亦不存也，故云标已往矣，余声尚存，终亦不存而已矣。
　　鼓之形如我之精，鼓之声如我之神，其余声者，犹之魂魄。
　　吾之历历精明，如鼓之形也，吾之寂然不动，感而遂通，如鼓之声也，故云鼓之形如我之精，鼓之声如我之神也。吾之魂魄之识，物感不忘，犹似标已往矣，鼓之余声尚存也。故云余声者，犹魂魄也。
　　知夫倏往倏来，则五行之气我何有哉。
　　人能了悟本性真空，物境倏忽来往，应变常寂，如此，金木水火土五行之气，於真空何有哉。故云知夫倏往倏来，则五行之气我何有哉。此章明真空不属五行也。
　　右第八章
　　关尹子曰：夫果之有核，必待水火土三者具矣，然后相生不穷，三者不具，如大旱大僚大块，皆不足以生物。
　　果木之中，有子核埋於土内，铃待雨阴水之滋润，晴阳火之熏蒸，然后核生芽，芽长成树，树复结果核，核依前种之，水火土三者滋润熏蒸，复生芽长树结果核，相生无有尽期也。故云夫果之有核，铃待水火土三者具矣，然后相生不穷也，若果核不埋於土，无阴雨阳晴滋润熏蒸，安能生芽成树哉，若无水火土，如似大亢旱时，大水沸时，大乾土块时，三时种物皆不得生也。故云三者不具，如大旱大潦大块，皆不足以生物也。潦者，满也，足者，得也。
　　精水神火意土三者本不交，惟人以根合之，故能於其中横见有事。
　　精属水，神属火，意属土，精神意三者本不交生於物，惟人之父母，以二根交合，精神意识混融於恍惚之际，横妄见其象有此胞胎之事，生生不穷，如果核得水火土，生芽长树复结果核，生生不穷也。故云精水神火意土三者本不交，惟人以根合之，故能於其中横见有事也。
　　犹如卫呎，能於至无见多有事。
　　父母未交合之时，各自真空之性，本来清静无物，以二根交合，精神意而生子者，犹法衍呢士巫现之类，能於至无中呼召鬼神，妄见变化怪异之事也，故云犹如衍呢，能於至无见多有事也。此章明本来清静，元无生死，人迷爱欲，屈沉生死也。
　　右第九章
　　关尹子曰：魂者水也#12，木根於冬水，而花於夏火，故人之魂藏於夜精，而见於昼神。
　　魂者，木也，木冬时归根复命，得冬水熙滋养，於夏得火黑熏蒸，则发花也，故云魂者木也，木根於冬水，而华於夏火也。精属水，魂属木，水生木，故云人之魂藏於夜精也，夜属阴，阴属水，昼属阳，阳属火，神属火，魂昼寓目以见神彩，故云而见於昼神也。
　　合乎精，故所见我独，盖精未尝有人，合乎神，故所见人同，盖神未尝有我。
　　精属水，水无人也，精亦无人也，合乎至精，则历历孤明，不与万法为倡也，故云合乎精，故所见我独。盖精无人也，合乎至神，则冥冥莫测，感而后应，应人事而无我也，神属火，火无我，神亦无我也，故云合乎神，故所见人同，盖神未尝有我也。此章明全乎至精至神者，无人我也。
　　右第十章
　　关尹子曰：知夫此身如梦中身，随情所见者，可以飞神作我而游太清，
　　知者，悟也，人能了悟四大假合之身，如尘埃聚沬、浮涯梦幻不坚固，虚妄不实之身，皆是随妄情所见，以为有我，了悟如此，洞彻真空，以飞腾神用不疾而速，不行而至，太清之境无日不游也。太清者，真空之妙道也，故云知夫此身如梦中身，随情所见者，可以飞神作我而游太清也。
　　知夫此物如梦中物，随情所见者，可以凝精作物而驾八荒。
　　物者，用也，人能悟此六用神通，亦如梦幻不实，了悟知此，洞彻真空，以凝澄清精微之体，而作生妙用，驾驭八荒，而为顷刻之游也，故云知夫此物如梦中物，随情所见者，可以凝精作物而驾八荒也。八荒者，四海之外谓之八弦，八弦之外谓之八演，八演之外谓之八区，八区之外谓之八极，八极之外谓之八荒，八荒之外谓之鸿荒，广莫之界也。又太清者，太上所居之天也，在四种民天之上，即太清仙境也。大开之士，以真空太虚为体，远及八荒之外，近在眉睫之问，阴阳莫测，鬼神难窥，不假他物，八荒之外太清仙境而为咫尺顷刻之游也。或示变化警愚迷，启诚信向道之心，或以飞神作身外之身，而乘空履虚，升游太清仙境，或以凝精作龙虎鸾凤，龟鹤梁鲤箕楼之类，驾驭而适八荒之外，以为游戏也。
　　是道也，能见精神而久生，能忘精神而超生。
　　是者，此也，道者，不可思议之道也，了悟不可思议之妙道，则形如桔木，心似寒灰，自然神定精凝，返老还童延形，长生久视，如广成子千二百岁，身未尝衰是也。故云是道也，能见精神而久生也。既身心如桔木寒灰，即是以忘精神，而远超生灭也，故云能忘精神而超生也。
　　吸气以养精，如金生水，
　　气白色属金，世有卫生小功法，以鼻吸气在息须突，微微缓出，以为养精攻病，以气养滋其精，如金生水，为气属金，精属水也，故云吸气以养精，如金生水也。
　　吸风以养神，如木生火，
　　世有小功法以治心者，以鼻引清风，微微来往出入，则心不乱而神定，亦得其所养，如木生火，为风属木，神属火也，放云吸风以养神，故木生火也。
　　所以假外以延精神。
　　如上所说，吸气吸风以养精神，是假外以延留精神，不令耗散也，故云所以假外以延精神也。
　　漱水以养精，精之所以不穷，
　　世有小功法，以漱津液而保养其精，不令走泄，而精益无穷也，故云漱水以养精，精之所以不穷也。
　　摩火以养神，神之所以不穷，
　　世有小功法，凝思以手摩脐轮，令热如火，久而神益无穷也，故云摩火以养神，神之所以不穷也。所以假内以延精神。
　　如上所说，漱津液之水，摩脐轮之火，不假外物，是假内以延留精神，不令耗散也，故云所以假内以延精神也。
　　若夫忘精#13而超生者，吾尝言之矣。
　　若夫洞了真空，精神返源，窈冥莫测，不知有精神之可忘，亦无生灭之可超，吾尝垂示学人言之矣，其他假外假内小功小法，吾未尝言之也，故云若夫忘精神而超生者，吾尝言之矣。此章明道由心悟，而行小功小法莫之及也。
　　右第十一章
　　关尹子曰：人勤於礼者，神不外驰，可以集神，
　　礼在五行属火，神亦属火，礼者，谨敬也，人心专以护敬慎独，不欺合室，则心神不驰骋，而凝集静定也，故云人动於礼者，神不外驰，可以集神也。馑者专也。
　　人勤於智者，精不外移，可以摄精。
　　智在五行属水，精亦属水，智者，明真伪是非，专以保真忘伪，则名从是违非也，如此则精不妄泄於外，可以摄养至精也，故云人动於智者，精不外移，可以摄精也。摄者，养也。
　　仁则阳而明，可以轻魂，义则阴而冥，可以御魄。
　　仁在五行属木，魂亦属木，仁以静自利，以慈利他，慈善属阳，静则明了，魂神轻清而澄湛也，故云化则阳而明，可以轻魂也。义在五行属金，魄亦属金，洞了真空，与道相真，阴隐窈冥，令尸魄止静而澄彻也，故云义则阴而冥，可以御魄也。御者，使止也。此章明五常为道之妙用也。
　　右第十二章
　　关尹子曰：蜕．娘转丸，丸成，精思之，而有蚊白存丸中，俄去毂而蝉，
　　蜕娘推粪转为丸球，丸球既成，钻入土中，抱丸而精一思之，其蜕娘精神气俱入丸中，化为螟白虫，经秋冬春三诗气含养，得厦火气熏蒸，出土缘上草木墙壁之类，俄顷之问，从脊裂开，退去皮谷，化而为蝉，飞道林木，州妒吸风饮露而呜也。故云蜕娘转丸，丸成，精思之而有螟白存丸中，俄去壳而为蝉也。
　　彼蜕不思，彼换奚白。
　　彼蜕娘不抱粪丸精思之，彼螟虫何得生白哉！皆因妄想，而形随之而变也，枚云彼蜕不思，彼烦美白也。奚者，何也。此章明生死变化，皆因妄想食着而有也。
　　右第十三章
　　关尹子曰：庖人羹螂，遗一足桃上，妩已羹，而遗足尚动，是生死者，一气聚散尔，
　　庖姗之人，将螃妩作叹之时，遗留螃螂一、卿足桃卓案上，其螃螂作成羹，而遣渎之脚淌自嚼动，以此知是生死者，一东冻散尔，气东则生，气散测界遗足尚励者，气未嗽尽也，牧云直人羹螂，遗一足桃上，螂已羹，而遗足尚动，是生死者，一气聚散尔。
　　不生不死，而人横计日生死。
　　横者，妄也，本来面目真空之性，弃不工自五太之前，五太之前未有一气，以此明知真空之性不属气也，不属气者，则无东做，无聚做者，则无生死也，如此则知不悟性者，但见气聚成形以为生，气散形坏以为死，岂不妄计哉，故云不生不死，而人横计曰生死也。此章明性本无生死，迷人妄计而恐怖也。
　　右第十四章
　　关尹子曰：有死立者，有死坐者，有死外者，有死病者，有死药者，等死，无甲乙之殊。
　　世问或有人立地化去者，或有坐地化去者，或有声地化一法者，或有因病重化去者，或有因服毒药化去者，立坐卦病药五等之不同，其死则不异也，无甲死者如何、乙死者如何之殊异也。故云有死立渚，有死坐者，有死外者，有死病者，有死药者，等死，无甲乙之殊也。
　　若知道之士，不见生，故不见死。
　　知者，悟也，悟道之士，洞了真空，心无生灭，反观四大假合，如尘埃东沬，如蓬庐质合暂寄而已，不见生死之可逃也，故云若知道之士，不见生，故不见死也。此章明道无生死，了道者无生死之可见也。
　　右第十五章
　　关尹子曰：人之厌生死超生死者，皆是大患，
　　息者，病也，迷人不悟道无生死而能生死者，则一沐生不死也，未悟如此起厌生死之心，拟欲直超生死者，皆是学道之大病也，故云人之厌生死超生死者，皆是大息也。
　　譬如化人一若有厌生死心，超生死心，止名为妖，不名为道。
　　化人者，教北人也，历如为人师范，教化迷人学道，今人连厌离生。死之心，超邃生死之心，止名为教人学妖怪不祥之事，岂名为教人学道哉！饮云譬如化人，若有厌生死心，超生死心，止名为妖，不名为道也。此章明了道者无生死之可厌超也。
　　右第十六章
　　关尹子曰：计生死者，或曰死已有，或曰死已无，或曰死已亦有亦无，
　　妄计生死之人，或曰假身如赁舍，舍壤人存，身死性存也，故云计生死者，或曰死已有也。或有人曰，人生一世，草生一秋，人死如灯灭，已死则无有也，故云或曰死已无也。或有人曰，人死无踪迹，却有附人而通传者，直疑亦有亦无也，故云或曰死已亦有亦无也。
　　或曰当喜者，或曰当惧者，或曰当任者，或曰当超者，愈变识情，驰骛不已。
　　或有人曰，生不灵而死灵，生不乐而死乐，惟神之有形，犹形之有疣，苟无其疣，何所不可如此不亦以死而为喜乎，故云曰当喜者也。或有人曰，人死为鬼，冥冥长夜，无三光之所照，无家乡之所居，无相识之依托，无饮烁之所食，黑暗阴界，诚可惧也，故云或曰当惧者也。或有人曰，人之生死，倏然而来，倏然而往，不喜不惧，任其自然，故云或曰当任者也。或有人曰，人之生死，欲超不难，一志学道，直超生死，故云或曰当超者也。向来妄计生死者，言死已有已无，亦有亦无，当喜惧任超之，八人所言#14，愈变妄识，迷情奔驰骛骤之不止也，故云愈变识情，驰骛不已也。
　　殊不知我之生死，如马之手，如牛之翼，本无有，复无无，譬如火水，虽犯火水，不能烧之，不能溺之。
　　向来妄计生死之人，殊不知本来元无生死，而妄计生死者，如妄计马有手而妄执，如牛有翼而妄飞，马牛本来无手翼，而妄计有手翼也，以譬喻则知本来元无有生死，复无无有也，故云殊不知我之生死，如马之手，如牛之翼，本无有，复无无也。本来真空妙有，与太虚同体，以空合空，如以火投火，不问其明，火不烧火也，以水投水，不问其清，水不溺水也，故云譬如火水，虽犯火水，不能烧之，不能溺之也。此章明情识不萌，元无生死也。
　　右第十七章
　　文始真经注卷之四竟
　　#1『五当』，当为『五常』之误。
　　#2『去毅』，误，《关尹子》和《无上妙道文始真经》皆作门去壳』。
　　#3『惟水之为物』下几句，《关尹子》和《无上妙道文始真经》皆无。
　　#4此句，当作『在人五神则为神也』，『则人五神』几字为衍文。
　　#5『王神』，当为『五神』之误。
　　#6此句，《关尹子》和《无上妙道文始真经》皆作『皆摄之以一息』。
　　#7此句，《关尹子》和《无上妙道文始真经》皆作『知物无物』。
　　#8『反彼』，疑为『反被』之误。
　　#9#10此两句，《关尹子》和《无上妙道文始真经》皆作『惟五行之数』。
　　#11据前之经文，此句当作『皆同识生也』。
　　#12此句，《关尹子》作『魂者木也』。
　　#13『若夫忘精』，《关尹子》和《无上妙道文始真经》皆作『若夫忘精神』。
　　#14『八人所言』，疑当作『人人所言』。
　　文始真经注卷之五
　　神峰逍遥子牛道淳直解
　　五鉴篇
　　鉴者，心也，凡二十章。
　　关尹子曰：心蔽吉凶者，灵鬼摄之，心蔽男女者，淫鬼摄之，心蔽幽忧者，沉鬼摄之，心蔽逐放者，狂鬼摄之，心蔽盟诅者，奇鬼摄之，心蔽药饵者，物鬼摄之。
　　蔽者，执蔽也，蒙昧也，人心专一执蔽吉凶祸福、五行阴阳者，则有灵通之鬼统摄而蒙昧也，故云心蔽吉凶者，灵鬼摄之也；人心专一执蔽婴妮夫妇、御女探战之衍，则有淫欲之鬼统摄而蒙昧也，故云心蔽男女者，淫鬼摄之也；人心专一执蔽幽暗忧愁，则沉溺之鬼摄而蒙昧也，故云心蔽幽忧者，况鬼摄之也；人心专一执蔽逐走放飞畋猎者，则有狂荡之鬼统摄而蒙昧也，故云心蔽逐放者，狂鬼摄之也；人心专一执蔽盟誓呢诅者，则奇异之鬼统摄而蒙昧也，故云心蔽盟诅者，奇鬼摄之也；人心专一执蔽修合服食药饵者，则有药物之鬼统摄而蒙昧也，故云心蔽药饵者，物鬼摄之也。
　　如是之鬼，或以阴为身，或以幽为身，或以风为身，或以气为身，或以土偶为身，或以彩画为身，或以老畜为身，或以败器为身。
　　如上所说，灵鬼、淫鬼、沉鬼、狂鬼、奇鬼、物鬼，六等之鬼，统摄蒙昧六等执蔽之人也，故云如是之鬼也。鬼无形相，铃附托物以为身，或以附托阴影为身，而见形昧人者，故云或以阴为身也；鬼或有附托幽暗以为身，而见形昧人者，故云或以幽为身也；鬼或有附托旋风以为身，而见形昧人者，故云或以风为身也；鬼或有附托阴气以为身，而见形昧人者，故云或以气为身也；鬼或有附托土偶塑人以为身，而见形昧人者，故云或以土偶为身也；鬼或有附托彩画人物之像以为身，而见形昧人者，故云或以彩画为身也；鬼或有附托老畜走兽以为身，而见形昧人者，故云或以老畜为身也；鬼或有附托败坏器物以为身，而见形昧人者，故云或以败器为身也。
　　彼以其精，此以其精，两精相搏，而神应之。
　　彼者，附托阴、幽、风、气、土偶、彩画、老畜、败器八者之鬼也，此者，心蔽吉凶、男女、幽忧、逐放、盟诅、药饵六者之人也，为此人专一执蔽已上六者之事，精执不移，彼附托鬼之精，与人精两相激搏，而鬼有灵通神异之应也。故云彼以其精，此以其精，两精相搏，而神应之也。
　　为鬼所摄者，或解奇事，或解异事，或解瑞事，其人傲然，不曰鬼于躬，惟曰道于躬，
　　心执蔽之人，为灵淫况狂奇物六鬼统摄蒙昧者，或解珍奇之事，或解异怪之事，或解祥瑞之事，预言铃应，众人敬之以为圣，其解奇异瑞事之人，傲然不言有鬼附於身，唯言至道於身有此灵通也。故云为鬼所摄者，或解奇事，或解异事，或解瑞事，其人傲然，不曰鬼于躬，惟曰道于躬也。
　　久之，或死木，或死金，或死绳，或死井。
　　为鬼所摄之人，预解奇异瑞事，傲然以为得道，久之，或自触树木而死，或以刀刃自刎而死，或以绳自缢而死，或自投井而死也。故云久之，或死木，或死金，或死绳，或死井也。
　　惟圣人能神神，而不神於神，役万神而执其机，可以会之，可以散之，可以御之，曰应万物，其心寂然。
　　惟有了道圣人，洞彻真空妙有，了悟不神之神，阴阳莫测，神鬼难窥，化身周遍尘沙界，妙用神通无量，韬晦不显也，故云惟圣人能神神，而不神於神也。了道圣人能呼召风雨，役使万神而执机也，执者，把握也。了道圣人不唯能呼召风雨，而役使万神，更能使可以会而聚之，可以散而分之，可以御而止之也，故云可以会之，可以散之，可以御之也。了道圣人之心，如月印众水，如风呜万籁，如悬镜镒形，如空谷传声，应变而常寂常明，常清常静也，故云曰应万物，其心寂然也。此章明心有执蔽皆邪心，无蔽皆道也。
　　右第一章
　　关尹子曰：无一心，五识并驰，心不可一，无虚心，五行皆具，心不可虚，无静心，万化密移，心不可静。
　　无者，禁止之辞也，谓本来妙心，元自不二，垂诫学人无得专心守一，若萌专心守一之念，则守一之念，与视听食息思之五识相并奔驰，不得一也，以此明了，则知心不可守一也，故云无一心，五识并驰，心不可一也。本来妙心元无一物，等同太虚，垂械学人无得专心虚廓，若萌专心虚廓之念，与喜火、怒木、思土、忧金、恐水之五行，皆同具足不得虚也。以此明了，则知心不萌虚廓之念也，故云无虚心，五行皆具，心不可虚也，本来妙心元自清静，垂诫学人无得专心守静，若蒙专心守静之念，与万化密迁移而不得静也，以此明了，则知心不可守静也，故云无静心，万化密移，心不可静也。
　　借能一则二偶之，借能虚则实满之，借能静则动摇之。
　　本来妙心元自不二，於不二妙心，萌守一之念，则守一之念，与不二妙心为二偶对也，故云借能一则二偶之也，此释心不可一也。本来妙心元无一物，等同太虚，於此无物妙心，萌专虚廓之念，则专虚廓之念，填实满塞无物之妙心也，故云借能虚则实满之也，此释心不可虚也。本来妙心元自清静，犹如虚空无动无摇，於本静妙心，萌守静之念，守静之念既生，则是动摇妙心也，故云借能静则动摇之也，此释心不可静也。
　　惟圣人能敛万有於一息，无有一物可役吾之明彻，散一息於万有，无有一物可问吾之云为。
　　惟了道圣人之心，犹如太虚，无所不容，化身亿万，一息之问，返本还源，如一切水月，一真月统摄其水月波流，无有一水可没溺真月之明彻也，故云惟圣人能敛万有於一息，无有一物可役吾之明彻也。了道圣人，一息之问，散布化身周遍尘沙界，如一真月普见一切水也，一切水波流不停，无有一切水可问断真月之光明云为照耀也，故云散一息於万有，无有一物可问吾之云为也。此章明本来妙心元自不二，虚静应变纵夺无妨也。
　　右第二章
　　关尹子曰：火千年，俄可灭，识千年，俄可去。
　　火本无我，因膏因薪而见形，虽千年之久，若俄顷膏薪俱尽，则火亦随之而灭也，故云火千年俄可灭也，此起喻也。迷人业识忙忙，无本可据，轮回亿劫，不能出离者，皆因此识也。识亦无我，依境而见，虽千万年之久，若蒙师点化，直下顿悟，本来妙心元自清静，等同太虚，则俄顷之问，境忘识去矣，如薪尽火灭也，故云识千年俄可去也。此喻也。此章明识是生死根，境忘识去，出轮回之要者也。
　　右第三章
　　关尹子曰：流者舟也，所以流之者，是水非舟，运者车也，所以运之者，是牛非车，思者心也，所以思之者，是意非合o 
　　人但见舟之流行，殊不知所以使舟流行者，是水流行，非舟自能流行也，故云流者舟也，所以流之者，是水非舟也。人但见车之运行，殊不知所以使车运行者，是牛拽之运行，非车能自运行也，故云运者车也，所以运之者，是牛非车也。此舟车二者借喻也。人但知心之思虑，殊不知所以能思虑者，是意识能思虑，非本来妙心有思虑也，故云思者心也，所以思之者，是意非心也。此合喻也。
　　不知所以然而然，惟不知所以然而然，故其来无从，其往无在。
　　本来妙心，真空为体，妙有为用，体用如如，应变无穷，神鬼难窥，阴阳莫测，不知所以然而然也。不知所以然而然，本来妙心，元在五太之前，象帝之先，洞然明了，其来不知从何而生来，冥然隐密其往，不知所在而居止，故云不知所以然而然。惟不知所以然而然，故其来无从，其往无在也。
　　其来无从，其往无在，故能与天地本原，不古不今。
　　迭上二句，谓本来妙心，不知从何而生来，冥然隐密往，然不知所在，如此，天地与吾同本原，妙心而生本原，妙心不属时节，故不古不今也，故云其来无从，其往无在，故能与天地本原，不古不今也。此章明本原妙心禀自五太之前，非思虑之所知也。
　　右第四章
　　关尹子曰：知心无物，则知物无物，知物无物，则知道无物，知道无物，故不尊卓绝之行，不惊微妙之言。
　　本来妙心，以道为体，以物为用，了悟道心，元无一物，等同虚空，体用如如，应变常寂，故云知心无物，则知物无物，知物无物，则知道无物也。知者，悟也，物无物者，应变常寂也。洞悟道心体用无物，故不尊尚卓高绝代之行，为行虽卓绝，不离於迹，道本无迹，故不尊尚也。不惊异精微玄妙之言，为言虽微妙，不离於名，道本无名，故不惊异也。故云知道无物，故不尊卓绝之行，不惊微妙之言也。此章明道心应变常寂，非言行之可及也。
　　右第五章
　　关尹子曰：物我交心生，两木摩火生，
　　心本无心，因物而见，物我相交而心生显见，如两木相钻摩而生火也，故云物我交心生，两木摩火生也。
　　不可谓之在我，不可谓之在彼，不可谓之非我，不可谓之非彼，执而彼我之，则愚。
　　我本无我，因物来干，心忽显见，非我自生心也，故云不可谓之在我也。物来相感，心虽显见，心如虚空，与彼物无碍，故云不可谓之在彼也。若无我者，物虽来感，则心不生，心既有生，不可谓之非我也，故云不可谓之非我也。我未无我#1彼物若不来感，则心亦不生，心本不生，因感而生，不可谓之非彼物也，故云不可谓之非彼也。迷人不悟无我无心，与物无碍，而妄立我心，与物作对，执有彼我，触物有碍，非愚而何，故云执而彼我之则愚也。而者，汝也，执汝彼我而不忘，乃愚迷之人也。此章明心本无彼我，与物无碍，迷人妄立彼我，与物作对也。
　　右第六章
　　关尹子曰：无恃尔所谓利害是非，尔所谓利害是非者，果得利害是非之乎，
　　无者，禁止之辞也，恃者，倚赖也，言无得恃赖汝之所言利害是非也，故云无恃尔所谓利害是非也。汝所言利害是非者，皆妄情无计，岂可利定为利，害定为害，是定为是，非定为非，利害是非随妄情变化，岂可一定之邪？既不可一定，随时妄情所计之耳，果何得利害是非者哉！故云尔所谓利害是非者，果得利害是非之乎。
　　圣人方且不识不知，而况於尔。
　　运化利害是非者，造物也，造物窈冥，莫测其所以，虽圣人大智，圆通於窈冥造物，方且不识不知，而况尔凡乎？故云圣人方且不识不知，而况於尔也。此章明利害是非，造物者运化，凡不可预测也。
　　右第七章
　　关尹子曰：夜之所梦，或长於夜，心无时，
　　长於夜，应作昼，於义则通也，盖传写之娱也。迷人夜问作梦，或梦生长於昼，以此知本来妙心，不属时之数也，故云夜之所梦，或长於昼，心无时也。
　　生於齐者，心之所见皆齐国也，既而之宋之楚，之晋之梁，心之所存各异，心无方。
　　有人生长於齐国，心之所见之境，皆齐国而已。而者，汝也，之者，往也。既汝往宋国，又往楚晋梁之三国，四国境界不同，心之所存之境亦异，以此知本来妙心，不属方位也。故云生於齐者，心之所见皆齐国也，既而之宋之楚之晋之梁，心之所存各异，心无方也。此章明本来妙心，不属时数方位也。
　　右第八章
　　关尹子曰：善弓者，师弓不师羿，善舟者，师舟不师寡，
　　羿者，古人善射之号也，昔帝誉赐羿弓矢，为司射之官，居穷石之地，至尧时，十日并出，命羿射之，中九日而落之也，后纂夏后相之位，号有穷国君，因羿以为名，其臣寒泥杀之，因有其室而生界，界多力，能陆地推舟而行，后为夏后相子少康所杀也。师者，法则也，善射弓者，以弓为法取中也，既以中为则，叉以羿为法也，故云善弓者，师弓不师羿也。善操舟者，以舟为法则，务所往无滞为法则也，既以舟所往无滞为则，不必以界为法也，故云善舟者，师舟不师界也，此借喻也。
　　善心者，师心不师圣。
　　善悟本来妙心，元自清静无为，逍遥自在，不染不着，既以善了妙心，以悟为则，不又以圣人为法也，故云善心者，师心不师圣也。此合喻也。此章明心以悟为则，因超几圣也。
　　右第九章
　　关尹子曰：是非好丑，成败盈虚，造物者运矣，皆因私识执之而有。
　　以善美为是好，以恶陋为非丑，以事物与荣为成盈，以事物废桔为败虚也，殊不知是非好丑成败盈虚，皆自然造物者所运，吾何容心哉，而迷者执之以为有实，殊不知皆因己私妄识计之也。故云是非好丑成败盈虚，造物者运矣，皆因私识执之而有也。
　　於是以无遣之犹存，以非有非无遣之犹存，无日莫莫尔，无日浑浑尔，犹存，譬犹昔游再到，记忆宛然，
　　既知是非好丑成败盈虚，皆因私识执之而有，於是以无遣其私识，犹有计无之识尚存，故云於是以无遣之犹存也。又以非有非无遣其计无之识，犹有计非有非无之识尚在，故云以非有非无遣之犹存也，日莫计非有，莫计非无，故云无日莫莫尔也。又以无遣之，日浑然无，莫计非有浑然无，莫计非无，犹有浑浑然无莫计之识尚在，故云无日浑浑尔犹存也。以识遣识，何异泥裹洗土，以识遣识者，譬如昔日曾游之境，今日再到，忽然记忆，旧之识宛然尚在，终不能忘遣也，故云譬犹昔游再到，记忆宛然也。
　　此不可忘，不可遣，善去识者，变识为智。
　　此识不可得而忘，亦不可得而遣，善去识者，洞了真空之心体，以识变为智慧，为心妙有之用也，故云此不可忘，不可遣，善去识者，变识为智也。
　　变识为智之说，汝知之乎？曰：想如思鬼，心栗，思盗，心怖，曰：识如认黍为稷，认玉为石，皆浮游罔象，无所底止。
　　底者，平稳也，向来演变识为智之说，汝还晓知之乎么，故云变识为智之说，汝知之乎。此设问也，部自答曰：日想者譬如人思此处有妖鬼，则心悚然战栗而恐惧，又思此处有强盗，则心怯然而怕怖也。故云日想如思鬼，心栗，思盗，心怖也，日识者譬如人妄认黍以为稷者，似黍而黑，又如人妄认玉为石，此迷妄想识，皆浮游无象，无所得悟，本来妙心，真空平稳之地而休歇也。故云日识如认黍为稷，认玉为石，皆浮游罔象，无所底止也。罔者，无也，止者，休歇也。
　　譬睹奇物生奇物想，生奇物识，此想此识，根不在我，
　　向来所说想识，譬如人堵奇异之物，则生异物之想识，此奇异想，本心元无，因睹奇异之想识也，故云譬睹奇物，生奇物想，生奇物识，此想此识，根不在我也。想者，心思也，识者，心别辫也。
　　譬如今日，今日而已，至於来日想识，殊未可卜，及至来日，纷纷想识，皆缘有生。
　　先说此想此识，根不在我，恐人信之不及，再设喻以晓之。譬如今日从旦至夕，今日想识之事已知之矣，至於来日想识之事，殊未可预卜度而知之，故云譬如今日，今日而已，至於来日想识，殊未可卜也。及至来日，随事物旋生纷纷扰扰之想识，以知想识根不在我，皆因有事物而旋生也，故云及至来日，纷纷想识，皆缘有生也。绿者，因也。
　　曰想曰识，譬如犀牛望月，月形入角，特因识生，始有月形，而彼真月，初不在角，
　　本来妙心，元无想识，恐人信之不及，复设喻以晓之。譬如犀牛角中元无月形，特因犀牛望月，生此月中之想识，月形入角而始生月形也，而彼天上真月，初不曾在角也。故云日想日识，譬如犀牛望月，月形入角，特因识生，始有月形，而彼真月，初不在角也。
　　胸中天地万物亦然，知此说者，外不见物，内不见情。
　　人胸臆中所怀天地万物之识，亦如犀牛望月，月形入角也，故云胸中天地万物亦然也。人能晓知如上所说譬喻者，则外不见物，内不见情也。此章明本来妙心元无情识，皆因心迷，妄生情识也。
　　右第十章
　　关尹子曰：物生於土，终变於土，事生於意，终变於意，
　　万物生於土，万物终尽之时，复变化为土，故云物生於土，终变於土也。此起喻也。土在脾神为意，万事生於意，万事俱忘，终变为意，故云事生於意，终变於意。此合喻也。
　　知夫惟意，则俄是之，俄非之，俄善之，俄恶之，意有变，心无变，意有觉，心无觉。
　　如上所说譬喻，则知万事有无，惟此意根也，知此意根所生之事，俄顷之问，非化为是，是化为非，恶化为善，善化为恶也，故云知夫惟意，则仙是之，俄非之，俄善之，俄恶之也。意根有迁变，本来妙心无迁变，意根有知觉，本来妙心无有知觉也，故云意有变，心无变，意有觉，心无觉也。
　　惟我一心#2，则意者尘往来尔，事者钦起灭尔，吾心有大常者存。
　　本来妙心，元自不二，故云惟我一心也。尘者，法也。意根能生万法，能灭万法，灭则往，生则来，故云则意者尘往来尔也，若意根不生万事，如火烧薪，效然而起，薪尽效然而灭也，故云事者效起灭尔也。钦者，速也。大常者，乃本来妙心真空之体，广无边际，越古今而无有变异，非存而何，故云吾心有大常者存也。此章明心之大常御意之小变也。
　　右第十一章
　　关尹子曰：情生於心，心生於性，情波也，心流也，性水也，
　　人之妄情从心上生，心从性上生也，故云情生於心，心生於性也。人迷情如水之波浪，人逐境之心如流动之水，人之本性如水之源也，波流源有三名而无二体，为波流源皆是水也，情心性有三名而无二体也，为情心性皆是真也，故云情波也，心流也，性水也。
　　来干我者，如石火顷，以性受之，则心不生，物浮浮然。
　　万物来相干吾者，俄顷之间，如电光石火，但以真空之性受之，则心不生，知识物境浮浮然，如太虚之云，不碍虚空，如空谷传声，应变常寂也，故云来干我者，如石火顷，以性受之，则心不生，物浮浮然也。此章明心性不二，应变无碍也。
　　右第十二章
　　关尹子曰：贤愚真伪，有识者，有不识者，
　　世问有真贤真愚，有伪贤伪愚，世人或有能变识，或有不能变识者，故云贤愚真伪，有识者，有不识者也。
　　彼虽有贤愚，彼虽有真伪，而谓之贤愚真伪者，击我之识，
　　彼世问虽是贤愚真伪，而别辩贤愚真伪者，皆系我之妄识也，故云彼虽贤愚，彼虽真伪，而谓之贤愚真伪者，系我之识也。
　　知夫皆识所成，故虽真者亦伪之。
　　若知别辫贤愚真伪，皆妄识所成，识既是妄，故虽真实，亦名假伪不真也，故云知夫皆识所成，故虽真者亦伪之也。此章明妄识非真心也。
　　右第十三章
　　关尹子曰：心感物不生心，生情，物交心不生物，生识，物尚非真，何况於识，识尚非真，何况於情。
　　本来妙心元自清静，因物所感也，心本无生，而所以生者情也，故云心感物不生心，生情也。一切物来交干於心，心别变物者非物也，乃心之识见也，故云物交心不生物，生识也。一切物境幻生幻灭，尚犹虚妄，何况於识，岂不为妄伪哉，故云物尚非真，何况於识也。既知识是妄伪，何况於情岂不是妄哉，故云识尚非真，何况於情也。
　　而彼妄人，於至无中执以为有，於至变中执以为常，
　　而彼众迷妄之人，於本来至真妙心元无一物之中，忽生妄识，坚执为有，染着不拾，不能明了本心也，故云而彼妄人，於至无中执以为有也。彼迷妄众人，於妄识生灭不停、逐境变化之识神中，坚执为本心之大常，噫，殊不知此妄识之神，乃轮回之种也，故云於至变中执以为常也。
　　一情认之积为万情，万情认之积为万物，物来无穷，我心有际。
　　本来清静妙心上，忽生一迷情，不觉是妄，认以为真，情情旋生，新新嗣绪，乃积之为亿万之情也，故云一情认之积为万情也。迷人於万亿之情，又不觉是妄，而认妄为真，染着物境，念念迁流，情波浩渺，积之亿万物境也，故云万情认之积为万物也。际者，边境也。本来妙心犹如虚空，广无边际，为妄识迷情专权，问截虚空，妄立境界，限量边际，迷染万物，而逐无穷物迁流也，故云物来无穷我心有际也。
　　故我之良心受制於情，我之本情受制於物，可使之去，可使之来，
　　心迷逐情，妄立境界，不由了悟良妙之心，专由迷妄之情驱使，是本来良妙之心，倒受制於迷妄之情，如臣反拘制君也，故云故我之良心受制於情也。我之本来正情既迷染万物，倒被万物驱使，是本来正情受制於万物，如百姓反拘制大臣也，故云我之本情受制於物也。心迷逐情，情迷染物，迷情妄染物境，限尽死后，被爱染物境牵引，爱染重处受生，生生死死，百千万劫轮回，无有出期，去来不已也，故云可使之去，可使之来也。
　　而彼去来，初不在我，造化役之，因无休息。
　　人之五情，则属五行也，五情者，喜属火，怒属木，思属土，忧属金，恐属水。五情既属五行，五行阴阳造化陶镕天地万物，驱役死生去来，无有休息之期也，究其所以，皆因五情迷妄，而有此去来死生，五情未萌之前，安有死生去来哉。以此知而彼去来初不在我，皆因迷情妄染，落於五行造化，陶铸中，役使轮回因无休息也，故云而彼去来初不在我，造化役之，因无休息也。
　　殊不知天地虽大，能役有形，而不能役无形，阴阳虽妙，能役有气，而不能役无气。
　　迷人妄染爱境，被天地阴阳造化役使，轮回无休，殊不知迷情未萌之前，本来良妙之心，犹如虚空无形，虽天地阴阳造化之大，但能役使迷染有形之情，岂能役使如虚空良妙之心哉，故云殊不知天地虽大，能役有形，而不能役无形也。迷情既萌，元气随之，则落阴阳造化役使轮回也，迷情未萌，元气返本，与真空同体，阴阳造化虽妙，岂能役使真空哉。故云阴阳虽妙，能役有气，而不能役无气也。
　　心之所之，则气从之，气之所之，则形应之，
　　之者，往也。心之所往，则气从之而往也，心犹帅也，气犹军也，气之从心，如众军从帅也，故云心之所之，则气从之也。心迷妄爱，染着诸境，气亦从之，而有此轮回之身形也，故云气之所之，则形应之也。
　　犹如太虚，於至无中变成一气，於一气之中变成万物，而彼一气，不名太虚。
　　道本无名无形，犹如太虚，能运一气，一气分而为阴阳，一气阴阳变化天地万物，既名一气，不名太虚，无形名之道也，而况於万物乎。故云犹如太虚，於至无中变成一气，於一气中变成万物，而彼一气不名太虚也。此起喻也。
　　我之一心，能变为气为形，而我之心无气无形，
　　吾之本来良妙之心，以真空为体，思虑未萌之前，体同太虚，思虑既萌，所之则气从之，气之所之则形应之，如太虚中变成一气，於一气中变成万物也，故云我之一心，能变为气为形也。思虑未萌之前，本来良妙之心，元无气无形也，故云而我之心无气无形也。
　　知夫我之一心，无气无形，则天地阴阳不能役之。
　　知者，悟也。了悟本来不二之良心，犹如太虚未变为气为形之时，未有天地阴阳，令谁役之？假使有天地阴阳，岂能役使虚空哉，故云知夫我之一心，无气无形，则天地阴阳不能役之也。此章明心迷堕，阴阳陶铸而轮回不已，心悟出阴阳陶铸，永不轮回也。
　　右第十四章
　　关尹子曰：人之平日，目忽见非常之物者，皆精有所结而使之然，
　　人之平安之日，目忽然见非常奇异之物境者，皆是精神与物境凝结，而忽然使之变化如此之异也，故云人之平日，目忽见非常之物者，皆精有所结而使之然也。
　　人之病日，目忽见非常之物者，皆心有所歉而使之然。
　　人之息热病之日，被热气所烧而眼花，忽然见非常奇异之物境，皆是热病所烧，而心不足使然也，故云人之病日，目忽见非常之物者，皆心有所歉而使之然也。歉者，不足也。
　　苟知吾心能於无中示有，则知吾心能於有中示无，
　　苟者，识也，知者，悟也。如上所说，平日病日，目忽见非常之物，以此诚能了悟本来妙心元无一物，等同太虚，皆於无中示见非常之有，以此了悟即非常之有，昭示本来无物之妙心也，故云苟知吾心能於无中示有，则知吾心能於有中示无也。
　　但不信之，自然不神。或日厥识既昏，孰能不信？我应之曰：如捕蛇师心不怖蛇，彼虽梦蛇，而不怖畏，
　　若人平日或病日，目忽见非常鬼神怪异之境，但悟本心清静元无一物，一切有相，皆是虚妄，如此则明了，不信不着，彼怪自然不呈神异也，故云但不信之，自然不神也。厥者，其也，孰者，谁也。或有人问其识情既昏昧，妄见非常神鬼奇异，谁便能不信哉，故云厥识既昏，孰能不信？此设问也，却自答曰：譬如能以法禁蛇之师，捕捉其蛇，心不怕蛇，彼虽睡梦见蛇，亦无怕怖畏惧之心也，以此明了，则知但不信之，自然不神也。故云应之曰：如捕蛇师心不怖蛇，彼虽梦蛇，而无畏怖也。此答上问也。
　　故黄帝曰：道无鬼神，独往独来。
　　以捕蛇譬喻答或问之人，恐信之不及，又引轩辕黄帝书中所载之言以证之。黄帝书中，有言道无鬼神，鬼属阴，神属阳，妙道不属阴阳，故无鬼神也，假使有鬼神，亦不能窥妙道也，妙道运斡，阴阳往来，而阴阳不能对偶於道也，故云故黄帝日，道无鬼神，独往独来也。此章明随流得妙心悟妙道，鬼神不能测也。
　　右第十五章
　　关尹子曰：我之思虑日变，有使之者，非我也，命也，苟知惟命，外不见我，内不见心。
　　我本无我，因识妄立，思虑营营，日日千变万化，本非无我之我也，乃是不知所以然而然之命运化思虑也，故云我之思虑日变，有使之者，非我也，命也。命者，不知所以然而然也，使者，运化也。诚能了悟不知所以然而然，乃是真空之道也，命者，道之异名也，了悟真空之道，则外无我相可见，内无心相之可见也，故云苟知惟命，外不见我，内不见心也。此章明我心本空，道非思虑可及也。
　　右第十六章
　　关尹子曰：譬如两目，能见天地万物暂时回光，一时不见。
　　真空心体，元无一物，窈冥莫测，忽生思虑妄有，所见了然，回光返於真空，譬如人之两目，能观见天地万物之形状，暂时收回眼光，一时俱不见天地万物也。故云譬如两目能见天地万物，暂时回光，一时不见也。此章释前章思虑日变，命使之然也。
　　右第十七章
　　关尹子曰：目视雕琢者，明愈伤，耳闻交响者，聪愈伤，心思玄妙者，心愈伤。
　　目彻视为明，目专视雕琢金玉精巧花样，久视不已，而愈伤其明，经云：五色令人目盲是也，故云目视雕琢者，明愈伤也。耳彻听为聪，耳专闻五音交响，久听不已，愈伤其聪，经云：五音令人耳聋是也，故云耳闻交响者，聪愈伤也。玄妙之法为尘，心本清静，元无一法，即是玄妙之源也，不悟本心，专思古人玄妙之法，殊不知玄妙之法俱是尘垢，染污本心愈甚伤心也，经云涤除玄览是也，故云心思玄妙者，心愈伤也。此章明本来妙心，不属六尘也。
　　右第十八章
　　关尹子曰：勿以我心揆彼，当以彼心揆彼，
　　勿者，禁止之辞也，揆者，忖度揣量也。垂诫学道之人，寓游於世，勿得有心忖度揣量彼人，或有用人，当因人之贤而贤之，因人之愚而愚之，以此进退於人，不失人心也，故云勿以我心揆彼，当以彼心揆彼也。
　　知此说者，可以周事，可以行德，可以贯道，可以交人，可以忘我。
　　人能知此无心，因彼揆彼贤愚进退，而贤愚进退无心不失人心也，如此，何事不周备，何德不行普，何道不贯通，何人不交友，何我不忘哉，唯了心一法尽善尽美也。，故云知此说者，可以周事，可以行德，可以贯道，可以交人，可以忘我也。此章明无心寓世，自利利他，众美从之也。
　　右第十九章
　　关尹子曰：天下之理，小不制至於大，大不制至於不可制#3，
　　凡在天之下，所有事理，譬如水火，涓涓不塞，渐成江河，荧荧不救，炎炎奈何。又如积木成林，积石成山，积恶成祸，可不慎欤！故云天下之理，小不制至於大，大不制至於不可制也。
　　故能制一情者，可以成德，能忘一情者，可以契道。
　　故者，因上结下之辞也，制者，治也。人能於一情萌起之时治之，令正而向善，如此，可以成德行也，故云故能制一情者，可以成德也。人能於一情萌起之时，了然照破而忘之，则契於无极妙道也，故云能忘一情者，可以契道也。此章明为凡为圣，在一情之迷悟也。
　　右第二十章
　　文始真经注卷之五竟
　　#1『我未无我』，疑为『我本无我』之误。
　　#2『惟我一心』，《关尹子》和《无上妙道文始真经》皆作『惟一我心』。
　　#3『小不制至於大』二句，《关尹子》和《无上妙道文始真经》皆作『小不制而至於大，大不制而至於不可制』。
　　文始真经注卷之六
　　神峰逍遥子牛道淳直解
　　六匕篇
　　匕者，食也，食者，形也。凡一十六章。
　　关尹子曰：世之人以我思异彼思，彼思异我思分人我者，殊不知梦中人亦我思异彼思，彼思异我思，孰为我，孰为人？
　　彼者，人也。世之迷人，以我之思虑异人之思虑，谓人之思虑，亦与我思虑不同，如此分别人我，妄生见解，殊不知妄生思虑彼此，天真随思虑之妄境作梦也，不独夜问睡梦为梦，至於白日，性随妄虑皆是梦也，岂可以思梦想异所思所梦之境不同，而所谓之思梦者不异也，以此论之，谁为我，谁为人哉。故云世之人以我思异彼思，彼思异我思，孰为我，孰为人也。
　　世之人以我痛异彼痛，彼痛异我痛分人我者，殊不知梦中人亦我痛异彼痛，彼痛异我痛，孰为我，孰为人？
　　世之迷人，以我疼痛相异，如二人同灸，灸处不同，而疼痛不异也，岂可以疼痛妄分同异人我哉，殊不知梦中之人，亦以疼痛相异，及至觉来，却又无别人，如此则知梦中疼痛是妄识，白日疼痛亦是妄识，如此，谁为我，谁为人哉？故云世之人以我痛异彼痛，彼痛异我痛分人我者，殊不知梦中人亦我痛异彼痛，彼痛异我痛，孰为我，孰为人也。
　　爪发不痛，手足不思，亦我也，岂可以思痛异之。
　　先说思痛妄幻不异，恐人信之不及，又设譬喻以晓之。如人之爪甲与头发，剪之不害疼痛，又如人手共脚不思虑，爪发手脚皆我所有，不痛不思，岂可以思痛妄分人我哉。故云爪发不痛，手足不思，亦我也，岂可以思痛异之也。
　　世之人以独见者为梦，同见者为觉，殊不知精之所结，亦有一人独见於昼者，神之所合，亦有两人同梦於夜者，二者皆我精神，孰为梦，孰为觉？
　　世之迷人，以独自所见之境，他人不见者，以为是梦，众人同见之境，以为觉也，故云世之人以独见者为梦，同见者为觉也。殊不知人之精与物凝结，正昼日忽见非常之境，亦他人不得见，唯我独见之，以此知不独夜梦为梦也，故云殊不知精之所结，亦有一人独见於昼者也。以我之神与彼之神相合，亦有两个人同梦於夜也，以此知同见未铃为觉也，故云神之所合，亦有两人同梦於夜者也。精结独见，神合同见，二者皆我之精神变化，而妄生同异之境，以此知谁为梦，谁为觉，梦是妄梦，觉是妄觉，觉梦皆妄，奚有彼此之异哉。故云二者皆我精神，孰为梦，孰为觉也。
　　世之人以暂见为梦，久见为觉#1，殊不知暂之所见者，阴阳之气，久之所见者，亦阴阳之气，二者皆我阴阳，孰为梦，孰为觉？
　　世之迷人，以夜夜暂见之境以为梦，以日日久见之境以为觉也，故云世之人，以暂见为梦，久见为觉也。殊不知夜问暂见之梦境，乃是精神魂魄阴阳之气变化所成，昼中久见之境，亦是精神魂魄阴阳之气妄有色尘之见也，故云殊不知暂之所见者，阴阳之气，久之所见者，亦阴阳之气。暂见久见二者，皆是精神阴阳之气变化识见，识见既妄，觉梦非真，以此知孰为之梦，孰为之觉哉，非有真觉者，不知此妄觉梦也，故云二者皆我阴阳，孰为梦，孰为觉也。此章明迷人梦觉皆妄也。
　　右第一章
　　关尹子曰：好仁者，多梦松梧桃李，好义者，多梦兵刀金铁，好礼者，多梦董篡篷豆，好智者，多梦江湖川泽，好信者，多梦山岳原野，役於五行，未有然者#2。
　　仁属木，人专好行仁慈，识神多梦松植桃李之木也，故云好仁者，多梦松杠桃李也。义属金，人专好行义宜#3，识神多梦兵刀金铁之金也，故云好义者，多梦兵刀金· 铁也。礼属火，礼者，仪则也，人专好行礼仪，识神多梦烧荒烈焰，或梦盖盖篷豆祭器仪则之物也，故云好礼者，多梦盖鉴篷豆也。盖者，以竹为之，内外皆圆也，盖者，以竹为之，外圆内方也，篷者，外方内圆，以盛乾物，豆者，以木为之，以盛湿物也。已上四物，皆以红漆漆之，按火色也。智属水，人专好行智以别真伪者，识神多梦江湖泽之水也，故云好智者多梦江湖川泽也。信属土，人专好行信实不妄，识神多梦山岳原野之土也，故云好信者，多梦山岳原野也。然人专好仁木、义金、礼火、智水、信土，役於五常，梦此五行之偏也，故云然。
　　梦中或闻某事#4，或思某事，梦亦随之#5，五行不可拘。
　　昼为妄想，夜为妄梦，方其梦中，忽闻某事，忽思某事，念逐境· 迁，梦亦随之，以此心偏执於五行，心不偏执，五行亦不可得而拘之，故云梦中或闻某事，或思某事，梦亦随之，五行不可拘也。
　　圣人御物以心，摄心以性，则心同造化，五行亦不可拘。
　　御物者，皆用也，圣人以真空之性为心之体，以妙有之物为心之用，体用如如，应变常寂，上与造物者同游，下与外死生无终始者为友，而阴阳五行不可得而拘也。造化者，造物也。故云圣人御物以心，摄心以性，则心同造化，五行亦不可拘也。御物以心者，以心御物为用也，摄心以性者，以心摄还真空之性为体也。此章明心迷，被五行拘之，心了，出五行之拘也。
　　右第二章
　　关尹子曰：汝见蛇首人身者，牛臂鱼鳞者，鬼形禽翼者，汝勿怪，
　　汝者，普指世问人也。世问人，或见人生头似蛇而人身者，或见人生臂似牛上有鳞如鱼者，或见人生似鬼形状而两腋有翅如禽翼者，汝世人勿怪，如古人伏牺蛇身人首，神农牛首而人身，岑彭鬼面，此中国之共知也。如东方朔所载四夷之人，西北荒有人，面目手足皆人同，而两腋有翼而不能飞者，西南荒有人，身毛猪头者，东北荒有人，朱发蛇身人面，而无手足者，南荒有人，口如乌而有翼，能飞无足者，西荒有人，如虎长毛，人面虎足狈牙，尾长一丈八尺者，西北荒又有人，状如虎而食人，有翼而能飞，知人言语，此皆感阴阳错戾之气，而有非常之形，岂足怪哉，故云汝见蛇首人身者，牛臂鱼鳞者，鬼形禽翼者，汝勿怪也。
　　此怪不及梦，梦怪不及觉，有耳有目，有手有臂，怪尤矣。
　　向之所说人生非常之形，不足为怪，此怪不及梦。只此一人，及其睡也，梦见诸般异境，人物天地，山川草木，楼台禽数，或祥瑞奇异，忽然觉来，一切皆空，不知是个甚么物，便能作诸般梦境，此诚可怪也，故云此怪不及梦也。觉来看人，一块肉团，有耳能闻声，有目能观色，有手能把物，有臂能运动，无线索抽牵，是谁主张，便能急么云为中节恰好，此怪尤甚，而世人不知怪也，故云梦怪不及觉，有耳有目，有手有臂，怪尤矣也。
　　大言不能言，大智不能思。
　　究其六用之源，乃无名无情，真空妙有之道也，无名则大言不能言也，无情则大智不能思也，当於言思未萌之前荐悟，洞然心开，方晓大常御诸小变，向之所怪亦未是也，故云大言不能言，大智不能思也。此章明大常御小变，百姓日用而不知也。
　　右第三章
　　关尹子曰：有人问於我曰，尔何族何氏，何名何字，何衣何食，何友何仆，何琴何书，何古何今？我时默然不对一字。
　　或有人问曰：尔之宗族何姓氏，讳何名，表德何字，故云有人问於我曰：尔族何氏，何名何字也。又问：尔穿何衣服，吃何饮食，与何人为朋友，使何人为奴仆，抚何等琴，看何等书，师何古人理，行何今人事？我默然不答一字，盖密示不言之教也。故云何衣何食，何友何仆，何琴何书，何古何今？我时默然不对一字也。
　　或人叩之不已，我不得已应之曰：尚自不见我，将何为我所。
　　密示向上一机，其人不悟，又叩之不已，又不得已而应之曰：自己尚犹不见我，真空之上将何为我之所哉，故云尚不见我，将何为我所也。
　　右第四章
　　关尹子曰：形可分可合，可延可隐，一夫一妇可生二子，形可分，一夫一妇二人成一子，形可合，食巨胜则寿，形可延，夜无月火，人我#6，形可隐。
　　人得道之深者，骨肉都融，形神共妙，可分之为亿万不为足，可合之为一不为有余，永劫不坏，形可延也，冥冥莫测，形可隐也，故云形可分可合，可延可隐也。恐人信之不及，以俗譬喻晓之。於世俗一夫一妇双生二子，此形可分之象也，一夫一妇二人交合生一子，此形可合之象也，人服食巨胜子则寿长，此形可延之象也，夜无月火，人不见己，此形可隐之象也。故云一夫一妇可生二子，形可分，一夫一妇二人成一子，形可合，食巨胜则寿，形可延，夜无月火，不见我，形可隐也。巨胜，小者名胡麻，大者巨胜，出游州上党县，多生原野，其高三尺余，其子类牛邦子而小，苍黑色，八月中探之，仙人作饭，食之长生，昔韩众服之百岁，才服寿延千岁，莫知其终也。
　　以一气生万物，犹弃发可换，所以分形，以一气合万物，犹破唇可补，所以合形，以神存气，以气存形，所以延形，合形於神，合神於无，所以隐形。汝欲知之乎，汝欲为之乎。
　　向来以俗譬喻，晓於学人，复以真实妙道之用示之。得道之深者，形神俱妙，变化莫测，以一气化生亿万之形物，如人头发，旋落旋生而无穷，此乃形可分之理也，故云以一气生万物，犹弃发可换，所以分形也。敛一气亿万化身之形物，复合而为一身，犹如人破唇可补为无缺，此乃形可合之理也，故云以一气合万物，犹破唇可补，所以合形也。以不神之神，虚寂妙湛，则元气冲和，永无耗散，久之形神俱妙，长生不死，此乃形可延之理也，故云以神存气，以气存形，所以延形也。以形合神，以神合无极妙道，窈冥不见，神鬼．难窥，阴阳莫测，此乃形可隐之理也，故云合形於神，合神於无，所以隐形也。如此妙道，汝之学人，欲愿知之乎么，汝之学人，欲喜为之乎么？此道不可以知，知亦不可以有为而得也，在人心了悟密契而已，故云汝欲知之乎，汝欲为之乎。此章明了道者，分合延隐而无碍也。
　　右第五章
　　关尹子曰：无有一物不可见，则无一物非吾之见，无有一物不可闻，则无一物非吾之闻。
　　世问物物之形，乃色尘也，道眼大开，无物不见，见见皆道也，故云无有一物不可见，则无一物非吾之见也。世问物物动呜，乃声尘也，天聪大开，无声不闻，闻闻皆道也，故云无有一物不可闻，则无一物非吾之闻也。
　　五物可以养形，无一物非吾之形，五味可以养气，无一物非吾之气，是故吾之形气，天地万物。
　　五行推迁，阴阳造化，而生棱房芒角穗之五谷，以养人形，天地万物之形，因阴阳五行造化而有，吾形亦因阴阳五行造化而有，以此论之，天地之问，无一物非吾之形也，故云五物可以养形，无一物非吾之形也。以五行之气，造化酸咸甘辛苦之五味，人食之，保养五脏之气，万物因五行之气而有，吾之身亦因五行之气而有。以此论之，则无一物非吾之气，如上所说，则天地万物皆吾形吾气也，故云五味可以养气，无一物非吾之气，是故吾之形气，天地万物也。此章明天地与我并生，万物与我为一也。
　　右第六章
　　关尹子曰：耕夫习牛则犷，猎夫习虎则勇，渔夫习水则沉，战夫习马则健，万物可以为我#7。
　　犷者，圹也，刚悍愚缘也。耕种之夫，使牛久，共牛近，习性刚悍愚慧，故云耕夫习牛则犷也。畋猎之夫，逐杀虎豹久，共虎近，习性勇猛大胆也，故云猎夫习虎则勇也。渔取水族之夫，久近於水，习性能沉没於水而取物也，故云渔夫习水则况也。征战之夫，惯骑骏马久，近於马，习性便捷轻健也，故云战夫习马则健也。人性本来清静，但因习情染执久同物性，如上所说，习牛习虎习水习马之四者，则犷则勇则沉则健，岂不以物性习为我之情性也，故云万物可以为我也。
　　我之一身，内变蛲蛔，外蒸虱蚤，痕则龟鱼，痪则鼠皑，我可为万物。
　　烧者，腹中细虫也。蛔者，腹中大虫也，一名蜡好也，因所食相感阴阳之气，变生烧蛔虫也，虱子垢蚤，因身外衣暖，游汗熏蒸而生也。痕者，疮也。昔人生疮於背，徐生一龟，引首嗜肉，苦痛而死也。昔人生疮於腰，徐生一鱼，每动则不胜其痛也。痪者，亦疮也，人生疮於项，有肉鼠也，昔有一僧，嫌螳绿循於栏循，以火烧之俱尽，不数日，僧生一疮，渍开皆螳也。人身内变蛲蛔之虫，身外熏蒸生虱子垢蚤，感疾生疮，或为龟为鱼，为鼠为皑之七虫，以此知我亦可为万物也。故云我之一身内变烧蛔，外蒸虱蚤，痕则龟鱼，痪则鼠螳，我可为万物也。此章明有我则物为我，而我为物，无我则造化莫能移也。
　　右第七章
　　关尹子曰：我之为我，如灰中金，而不若矿砂之金，破矿得金，淘砂得金，扬灰终身，无得金者。
　　我者，能所自专之心也，心如火而无我，因膏因薪而见火之形，膏薪若尽，而火为灰矣，心本无我，因境而见境，忘心灭无能所自专之我也，故云我之为我，如灰中金也。灰中无金，则灰心无我也。矿者，金朴也，矿砂喻六尘也，六尘者，色声香味触法也，而不若矿砂之金者，以喻我心也。如要取金，向矿砂寻之可得金也，破炼其矿，淘去其砂，叉得其金，若播扬其灰，直饶终老此身，无得其金也。此喻心本无我，因六尘而见也，如要见心，向六尘谛观则见心，流因流悟，源随流得之妙也，若六尘净尽，心复真空，直饶天眼龙睛亦视之不见，况於几乎，故云不若矿砂之金，破矿得金，淘砂得金，扬灰终身，无得金者也。此章明我本无我，因境妄立也。
　　右第八章
　　关尹子曰：一蜂至微，亦能游观乎天地，一缎至微，亦能放肆乎大海。
　　蜂虾喻人，天地大海喻大道也。蜂鳜微小，亦能游观乎天地之问，放肆乎大海之内，人虽微小，亦能了其大道，广无边际，超几越圣，迥出阴阳之外也。故云一蜂至微，亦能游观乎天地，一虾至微，亦能放肆乎大海也。游观、放肆者，皆自得优游也。此章明人虽微小，能了大道也。
　　右第九章
　　关尹子曰：土偶之成也，有贵有贱，有士有女，其质土其壤土人哉。
　　土偶者，以泥塑人像也。塑成人像，或为官人，或为奴仆，或为男子，或为女人，俱是泥土塑成之形质，人之见识，随形相而生分别贵贱男女也。噫，殊不知俱是泥土，何妄分贵贱男女哉！此喻人虽有贵贱男女之身，俱是地水火风之四大假合，如尘埃聚沬，何妄分贵贱男女哉！．故云土偶之成也，有贵有贱，有士有女，其质土其壤土人哉也。此章明人迷假合，妄分贵贱男女也。
　　右第十章
　　关尹子曰：目自观，目无色，耳自听，耳无声，舌自尝，舌无味，心自揆，心无物，众人逐於外，贤人执於内，圣人皆伪之。
　　目是根，色是尘，目离尘返照，方悟目本清静，元无色尘也，故云目自观，目无色也。耳是根，声是尘，耳离尘返听，方悟耳本清静，元无声尘也，故云耳自听，耳无声也。舌是根，味是尘，舌离尘返尝，方悟舌本清静，元无味尘也，故云舌自尝，舌无味也。心是根，物者法也，法是尘，心离尘返自揆度忖量，方悟心本清静，元无物法尘也，故云心自揆，心无物也。一切众生，染着六尘，逐绿外事而迷真也，故云众人逐於外也，贤人拾离外事，执守内理，因有取拾，执守内理，却成理障而违道也，故云贤人执於内也。圣人外不染六尘，则悟事障之伪妄也，内不取拾执守於理，则悟理障之伪妄也，故云圣人皆伪之也，盖不住三际也。此章明心本清静，不住三际中边也。
　　右第十一章
　　关尹子曰：我身五行之气，而五行之气，其性一物，
　　人身五脏之气，肝气属木，内隐魂也，心气属火，内隐神也，肺气属金，内隐魄也，肾气属水，内隐精也，脾气属土，内隐意也，精神魂魄意，五神复性，乃五气朝元也。故云我身五行之气，而五行之气，其性一物也。言五神复性，五气朝元，总为不二也。妙性也，物者性之妙用也。
　　借如一所，可以取火，可以取水，可以生木，可以凝金，可以变土，其性含摄，元无差殊。
　　既是五神复性，五气朝元，是一性又复能生神火、精水、魂木、魄金、意土也，为五神复性，五气朝元，即是性中含摄五行，元无差殊之异也。故云借如一所，可以取火，可以取水，可以生木，可以凝金，可以变土，其性含摄，元无差殊也。
　　故羽虫盛者，毛虫不育，毛虫盛者，鳞虫不育，知五行互用者，可以忘我。
　　五虫言其三者，其二可知也，五虫者，鳞、羽、毛、甲、保也。羽虫属火，毛虫属金，正盛旺时，则金不生也，故云羽虫盛者，毛虫不育也。育者，生也。毛虫属金，鳞虫属木，金正盛旺时，则木不生也，故云毛虫盛者，鳞虫不育也。以此则知鳞虫盛者，保虫不育，保虫属土，木旺土不生也。保虫盛者，甲虫不育，甲虫属木，土旺水不生也。甲虫盛者，羽虫不育，水旺火不生也。以此则知心不生，则意不育，意不生，则魄不生，魄不生，则精不生，精不生，则魂不生，魂不生，则神不生，神不生，则心不生，心不生，则无我可忘也，故云知五行互用者，可以忘我也。此章明道为五行祖，性为五神之源也。
　　右第十二章
　　关尹子曰：枯龟无我，能见大知，磁石无我，能见大力，钟鼓无我，能见大音。舟车无我，能见远行。
　　无我者，无心也，枯乾龟壳而无心，人以诚钻之，则兆知未来之吉凶，非大知而何，故云枯龟无我，能见大知也。磁石无心，稍近於针，则吸针相着，非大力而何，故云磁石无我，能见大力也。钟鼓无心，撞之榻之，其声远振，非大音而何，故云钟鼓无我，能见大音，舟车无心，因水因牛载物到远，非远行而何，故云舟车无我，能见远行也。
　　故我一身虽有知有力，有音有行，未尝有我。
　　圣人无心，无知无不知，洞彻物理，无力无不力，众魔不敢侵，无音无不音，威音尽妙，无行无不行，顷刻游遍十方，而未尝有我有心也。故云故我一身虽有知有力，有音有行，未尝有我也。此章明无我之道，尽善尽美也。
　　右第十三章
　　关尹子曰：蚁射影能毙我，知夫无知者亦我，则普天之下，我无不在。
　　域者，水虫名也，一名短弧，一名水弩，其状如鳌，三足长三五寸，多生南方，含沙射人影，能令人死，故云域射影能毙我也。以此则知影本无知，域但射影能令人死，是知无知亦我也。若知无知亦我，则知溥天之下，有识无情无非是我也，我者，无我之我，体同虚空，无所不在也，故云知夫无知者亦我，则溥天之下，我无不在也。此章明无我之我，即是妙道，妙道无所不在也。
　　右第十四章
　　关尹子曰：心忆者犹忘饥，心忿者犹忘寒，心养者犹忘病，心激者犹忘痛。
　　人心忆着於事，犹能终日忘於饥馁也，故云心忆者犹忘饥也。人当严凝冰雪之时，忿然心火暴发，裸身袒臂於露地，汗流浃体，犹能忘於寒泠也，故云心忿者犹忘寒也。世之君子得养心之卫，遇一切危亡，或染笃疾病，亦不动心介怀，如此犹能忘於病疾也，故云心养者犹忘病也。二人互相激发，心怒相击，残伤肢体，而不觉疼痛，故云心激者犹忘疼痛也。
　　苟吸气以养其和，孰能饥之？存神以滋其暖，孰能寒之？养五脏以五行，则无伤也，孰能病之？归五脏於五行，则无知也，孰能痛之？
　　先说世人有心，但因忆忿养激之四者，犹能忘饥寒病痛，何况无心了道者乎。了道无心，元气冲和，绵绵呼吸，能一日百食，百日一食而不饥也，故云苟吸气以养其和，孰能饥之也。孰者，何也。了道无心，精神、水固，真火熏蒸能敌严寒也，故云存神以滋其暖，孰能寒之也。了道无心，百脉调畅，五脏安和，五神澄彻，五气氤氲，百病不生也一故云养五脏以五行，则无伤也，孰能病之也。了道无心，心肝脾肺肾，归属火木土金水，忘其知识，白刃临项，不惧不痛，如剪发去垢，何疼痛之有哉，故云归五脏於五行，则无知也，孰能痛之也。此章明饥寒病痛，有我而难逃，了道无心，超饥寒病痛之苦也。
　　右第十五章
　　关尹子曰：人无以无知无为者为无我，虽有知有为，不害其为无我，
　　先说枯龟、磁石、钟鼓、舟车无我，恐人一向认无知无为以为无我，又垂诫学人，无得认以无知无为，如同死物，方名无我，如此，则黑山下鬼窟裹作活计也。殊不知无知无不知，无为无不为，寂然不动，感而遂通，虽知虽为，何妨以为无我哉，故云人无以无知无为者为无我，虽有知有为，不害其为无我也。
　　譬如火也，躁动不停，未尝有我。
　　既说了有知有为，不害其为无我，恐人信之不及，又说譬喻以晓之。如火本无我，因薪见形，火之发也，躁动绿烧不停，火未曾有我也，如真空应变，常寂而无我也，故云譬如火也，躁动不停，未尝有我也。此章明真空无我不拘，知为有无也。
　　右第十六章
　　文始真经注卷之六竟
　　#1此二句，《关尹子》作『世之人以暂见者为梦，久见者为觉』。
　　#2此句，《关尹子》和《无上妙道文始真经》皆作『未有不然者』。
　　#3『人专好行义宜』，当为『人专好行义者』之误。
　　#4此句，《关尹子》和《无上妙道文始真经》皆作『然梦中或闻某事』。
　　#5此句，《关尹子》和《无上妙道文始真经》皆作斗梦亦随变』。
　　#6『人我』句，《关尹子》和《无上妙道文始真经》皆作『人不见我』。
　　#7此句，《关尹子》和《无上妙道文始真经》皆作『万物可为我』，无『以』字。
　　文始真经注卷之七
　　神峰逍遥子牛道淳直解
　　七釜篇
　　釜者，化也，凡十三章。
　　关尹子曰：道本至无，以事归道者，得之一息，事本至有，以道运事者，周之百为。
　　无者，真空也，至道本来真空，以用复体，一喘息之问了悟也，故云道本至无，以事归道者，得之一息也。事者，用也，有者，妙有也。以妙有为用也，即体即用，应化无穷也，故云事本至有，以道运事者，用#1之百为也。
　　得道之尊者，可以辅世，得道之独者，可以立我。
　　尊者，极贵也，不失道之极贵，可用辅佐世之太平利他也，故云得道之尊者，可以辅世也。以者，用也，独者，不二也，我者，真空之体也。不失道之不二，可摄妙有之用，复真空之体自利也，故云得道之独者，可以立我也。
　　知道非时之所能拘者，能以一日为百年，能以百年为一日。
　　知者，悟也，道者，真空妙有不可思议之道也，了悟真空妙有不可思议之道，犹如太虚空，非时数之所能拘管也。几所有形，皆有数尽之时，海有时而枯，山有时而摧，日月有时而昏暗，天地有时而崩陷，唯此真空之道，不属时数，能用一日为百千万年，能用百千万年为一日也。故云知道非时之所能拘者，能以一日为百年，能以百年为一日也。
　　知道非方之所能碍者，能以一里为百里，能以百里为一里。
　　道本无形，非十方之能碍，至神无我，非八极之能拘，不疾而速，不行而至，体同太虚，用亦同太虚。了悟如此，能用一里行时周遍八荒之外，能用周遍八荒作一里行时也。故云知道非方之所能碍者，以一里为百里，能以百里为一里也。
　　知道无气，能运有气者，可以召风雨。
　　了悟至道一气未生之前，道运生气，变化阴阳，而为风雨，大达之士，从真空密运妙用，立致云雷，呼召风雨也。故云知道无气，能运有气者，可以召风雨也。
　　知道无形，能变有形者，可以易乌兽也。
　　了道之士，神通无量，与造物者同游，能无形化有形，能有形化无形，隐显自如，能令飞禽化走兽，走兽化飞禽，纵横妙用，变化无穷矣。故云知道无形，能变有形者，可以易乌兽也。
　　得道之清者，物莫能累，身轻矣，可以骑凤鹤。
　　道不属清浊，能浊能清。了道之士，清净无染，犹如虚空，万物岂能累虚空哉，形神俱妙，与真空同体，空无锱铢之重，不假所乘，顷刻周遍十方之外，示见神变，以警愚迷，或骑凤鹤，或乘彩云，昭示中下，启向道之诚也。故云得道之清者，物莫能累，身轻矣，可以骑凤鹤也，如卫叔卿乘白鹤，王子晋乘凤吹箫升天也。
　　得道之浑者，物莫能溺，身冥矣，可以席蛟鲸。
　　了道之士，寓世同尘不染，和光不耀，隐晦之至也，故云得道之浑者，物莫能溺，身冥矣也。莫能溺者，不染也，身冥者，隐晦也，或示神通，以蛟龙馄鲸为席，乘坐而游太虚也，故云可以席蛟鲸也。如古人夏禹乘龙而导百川，李太白跨蛟此，刘知古乘金鲤，琴高控赤鲤升天者是也。
　　有即无，无即有，知此道者，可以制鬼神。
　　有者，妙有之用也，无者，真空之体也。即用即体，即体即用，体用如如，了悟此道，可以制伏鬼神，以为役使之用，故云有即无，无即有，知此道者，可以制鬼神也。如刘根善役使鬼神，汉天师善制鬼神於成都是也。
　　实即虚，虚即实，知此道者，可以入金石。
　　实者，实有也，虚者，真空也。真空实有者，乃至道之体用不二也。了悟体用不二，则虚实相通，可以蹈水火，入金石而无碍也。故云实即虚，虚即实，知此道者，可以入金石也。
　　上即下，下即上，知此道者，可以侍星辰。
　　上者，五太之前妙道也，下者，至德万行也，妙道为体，德行为用，体用一源，则上下不二，了此道者，万象森罗以为侍卫也。故云上即下，下即上，知此道者，可以侍星辰也。
　　古即今，今即古，知此道者，可以卜龟筮。
　　古者，理也，今者，事也。以理为体，以事为用，体用如如，了此道者，寂然不动，感而遂通，如毫筮之兆吉必，诚信无妄也。故云古即今，今即古，知此道者，可以卜龟筮也。
　　人即我，我即人，知此道者，可以窥他人之肝肺。
　　人者，境也，我者，心也。心境两忘，道眼开明，了此道者，则能无见无不见，可测他人肺腹思虑之念也，谓之他心通也。故云人即我，我即人，可以窥人之肺肝也。
　　物即我，我即物，知此道者，可以成腹中之龙虎。
　　天地与我并生，万物与我为一，了此道者，即吾之肝神可化为龙，吾之肺神可化为虎，乘之跨之，而游太清之境也。故云物即我，我即物，知此道者，可以成腹中之龙虎也。
　　知象由心变，以此观心，可以成女婴。
　　万象之境，皆由心神变化而见也，以此谛观，心体真空，内藏妙有之用，即心藏之神化为诧女，肾藏之神化为婴兄，诧婴匹配，性命混融，而出离生死也。故云知象由心变，以此观心，可以成女婴也。
　　知气由心生，以此吸神，可以成炉冷。
　　心之所之，则气从之，以此知气由心生，心了真空，如水澄彻，呼吸神气，绵锦无问，则心火下降，肾水上升，水火既济，以成大丹，若人服之，永超生死之病矣，故云知气由心生，以此吸神，可以成炉冶矣。已上龙虎诧婴，至炉冶，后圣以丹喻道者，源於此也。
　　以此胜物，虎豹可伏，以此同物，水火可入。
　　以此至道至德，威光赫赫，物物归尊，虎豹顺伏以为乘骑，故云以此胜物，虎豹可以伏也。以此至道，体同太虚，水火岂能溺烧虚空哉，了道者无所不同，故能大浸稽天而不溺，大旱金石流土山焦而不热也，故云以此同物，水火可入也。
　　惟有道之士能为之，亦能能之而不为之。
　　以上从辅世立我，一里一日为百里百年，召风雨，易乌兽，骑凤鹤，席纹鲸，制鬼神，入金石，侍星辰，卜毫筮，窥肺肝，成龙虎，女婴炉冶，伏虎豹，入水火之十八神通妙用，唯了道圣人悉能为之，亦能不为，能为之神通变化也。董道责真诚，韬晦为上，惊愚骇俗之神异，圣人不为也，此十八神异便是，事本至有，以道运事者，周之百为也，故云惟有道之士能为之，亦能能之而不为之也。此章明道德体用，变化无穷，而圣人韬晦，不惊骇愚俗也。
　　右第一章
　　关尹子曰：人之力，有可以夺天地造化者，
　　人能了道者，上与造化者同游，可以夺天地阴阳造化生成之妙也，故云人之力，有以夺天地造化者也。
　　如冬起雷，夏造冰，死尸能行，枯木能华，
　　了道者能颠倒阴阳，冬能起雷，夏能凝冰，如老成子学於尹文，能存亡自在，翻校四时，冬起雷，夏造冰，飞者走，走者飞，终身不着其衍。世莫传焉者是也，故云如冬起雷，夏造冰也。昔太上以太玄生符投徐甲之枯骨，即时复活能行，故云死尸能行也。纯阳祖师以丹活安州枯柳，又以丹活莱州枯槐，而枝叶复荣华，故云枯木能华也。
　　豆中摄鬼，
　　昔郭璞真人，撒小豆数百颗於墙外，尽化为赤衣鬼，以符为神将，一一缚之，投入井中也，故云豆中摄鬼也。
　　杯中钓鱼，
　　昔左慈真人，共曹操饮酒，以铜盆贮水，掷钧饵於中，俄顷钓得金鲤尺余，而鲭之也，故云杯中钓出鱼也。
　　画门可开，
　　唐太宗诏吴道子，於官壁以墨水泼之，以幕悚之，良久撒去慷幕，请太宗观画，其山水草木，人烟乌兽悉具。俄顷，见岩下一洞门，道子指洞曰：此中神仙，遂以手击之，洞门忽开，道子踊身入洞，以手招帝，帝不敢入洞，须突复合而不见，故云画门可开也。
　　土鬼可语，
　　昔庐山庙中，泥塑神鬼能言祸福，乐巴真人阮之，乃野狸精所托而见也，彼野狸精尚能使土鬼能语，况神仙乎，故云土鬼能语也。
　　皆纯气所为，故能化万物。
　　如上所说，冬起雷，夏造冰，死尸能行，枯木能华，豆中摄鬼，杯中钓鱼，画门可开，土鬼能语，之八者，皆得纯而无杂，真空妙道，能运一气，变化万物，此乃是向之所说，人之力有可以夺天地造化者也，故云皆纯气所为，故能化万物也。
　　今之情情不停，亦气所为，而气为物，有合有散。
　　今迷人之心情，流浪如水波之不停，亦强阳之气所为也，彼强阳之气，自生至壮，气合而充溢，自壮至老，气散而衰败也。故云今之情情不停，亦气所为，而气之为物，有合有散也。
　　我之所以行气者，本未尝合，亦未尝散。
　　圣人了悟真空之道，乃得元气之祖，元气之祖，未曾有合散也，故云我之所以行气者，本来未尝合，亦未尝散也。本者，祖也。
　　有合者生，有散者死，
　　彼迷人所受一斤元气，男子得八数，二八一十六岁，为始走泄，不知保养，三年损一两，三十年损十两，三六十八，总四十八年一十六两，元气耗散俱尽，四十八又加十六岁，乃八八六十四卦，数之尽也。元气既尽，但有五谷之气滋养之，虽名日人，其实为鬼矣。女人所受元气十四两，女人得七数，二七一十四岁，天癸降，元气为始走泄，二年半损一两，二十五年损十两，外有四两，十年损尽，二十五加十年，总三十五年，又加十四岁，乃七七四十九。中阳数尽，天癸枯乾，但有五谷之气滋养，虽名日人，其实为鬼也，男女元气既尽，等候死矣，以此知气聚则生，气散则死也。故云有合者生，有散者死也。合者，聚也。
　　彼未尝合未尝散者，无生无死，客有去有来，邮常自若。
　　彼了道圣人，得元气之祖，未曾有聚有散，以此则知无生无死也。邮者，驿舍也，客者，使客也，客有去来，而驿合自若自如，不移不动，无去无来。客者喻气也，去来喻散聚也，邮者喻道也。道运元气，升降往来，气聚则生，气散则死，而道运气者，非气也，非气者，无聚散生死去来也，故了道者，无聚散生死去来也，故云客有去来，邮常自若也。自若者，如如不动不变也。此章明道为元气之祖，变化无穷，而无去来生死也。
　　右第二章
　　关尹子曰：有诵呎者，有事神者，有墨字者，有变指者，皆可以役神御气，变化万物。
　　法箓之士传受呢诀，专精祷诵，以政灵验，如九字傍通密，诵十万八千遍，如意使用验如影响也，故云有诵呢、者也。世有设像，专一恭敬事奉，随心祷祝，无有不应，故云有事神者也。公录家有传受玄坛批降，於纸墨写字，以报未来吉凶祸福，其验无爽，故云有墨字者也。法录家有传受手降报指，令息者手於香炉上展之，法师招诀，召将良久，手指大小变为高低，法师以辫鬼神作祟之由，其验无差也，故云有变指者。诵阮事神、墨字、变指之四者，皆可以役使鬼神，御运元气，能变化万物，以昭神灵也。故云皆可以役神御气，变化万物也。
　　惟不诚之人，难於自信，易於信物#2，故假此为之，
　　人人有真空妙道，威光无量。头头具足，用无欠少，一念开悟，位齐诸圣，能役使鬼神，呼召雷雨，神通无量，人人有奇特，说与时人，便自不诚信之，既难信於自己，容易信於物，圣人慈悲，要启信道之心，故假诵呢事神、墨字、变指之诚，以彰灵验也。故云惟不诚之人，难於自信，易於信物，故假此为之也。
　　苟知为诚，有不待彼而然者。
　　苟者，诚也，诚知诵阮、事神、墨字、变指有灵通，因诚而有者，既知唯诚感神，有不待彼诵呢、事神、墨字、变指，而亦能役使鬼神也，故云苟知为诚，有不待彼而然者也。此章明诚为役神之本，诚为入道之由也。
　　右第三章
　　关尹子曰：人一呼一吸，日行四十万里，化可谓速矣，
　　人一呼一吸为一息，一昼一夜一万三千五百息，一息气行六寸，昼夜气行八百一十丈，豚行五十度也。十百为一千，十千为一万，十万为一亿，十亿为一兆，人之一息，日行四十万里，即是一息日行四亿里，十息日行四兆里，一百息日行四十兆里，千息日行四百兆里，一万息日行四千兆里，三千息日行一千二百兆里，五百息日行二百兆里，总计一昼夜日行五千四百兆里也。以此则知大化可谓之速疾也，故云人一呼一吸，日行四万里#3，化可谓速矣。
　　惟圣人不存不变。
　　圣人洞彻真空之道则无我，无在无不在也，真空越古今，而无有变异也，古云添一岁喊一年，真空不动然是也，故云惟圣人不存不变也。不存者，无我也。此章明道不属大化，能运大化也。
　　右第四章
　　关尹子曰：青鸾子千岁而千岁化，桃子五仕而心五化，
　　青鸾子者，古之圣人也，圣人之形，随时改化，岁岁更变，直至千岁，无时不移易变化也。然化化者，有不化者存也，不化者，真常不变异之道也，如圣人行年六十，而六十化也，未尝不始之是，而卒之非也，故云青弯子千岁而千岁化也。桃子者，古之贤人也，五仕而为官，而心五度改化，如连伯玉行年六十而六十化，未知六十之是，而非五十九之非也。古云停灯於缸，后焰非前焰，假容於镒，今吾非故吾是也，故云桃子五仕而心五化也。
　　圣人宾事去物，岂不欲建立於世哉，有形数者，惧化之不可知也。
　　事者，用也，圣人宾事不以用为主也。道体真空，不着物境，而物境自远也，故云圣人宾事去物也。圣人不以建立妙用为主，而保任真空之体，但感而后应，应变常寂，而岂不歌建立妙．用利世哉，但不以用为主也，若以建立妙用为主，而反以真空之体为宾，则堕形数之迹，人天小果有漏之因，如影随形，虽有非实既堕形数之迹，则彼大化迁移改变也，以此则明有形数者，惧汨大化也，学道之人，不可不悟此也。故云岂不欲建立於世哉，有形数者，惧化之不可知也。不可知者，为才萌知识，即落大化也。此章明以真之体为主，以建立妙用为宾也，有体有用，则化化而不化也。
　　右第五章
　　关尹子曰：万物变迁，虽互隐见，气一而已，惟圣人知一而不化。
　　万物俄生俄长，俄老俄死，无时不变迁，春木隐，夏火见，夏火隐，秋金见，秋金隐，冬水见，冬水隐，春木见，土隐见於四季。五行四时，互相隐见，生生化化而不息，皆一气运转，相推相荡而行鬼神也。故云万物变迁虽互隐见，气一而已也。圣人了悟不二之妙道犹如虚空，故不随大化而迁移也。故云圣人知一而不化也。知者，悟也。此章明道运大化而不化也。
　　右第六章
　　关尹子曰：爪之生，发之长，荣卫之行，无顷刻止，众人见之於着，不能见之於微。
　　人手爪甲共人头发，旋生旋退，及人身血行之荣，气行之卫，昼夜周流，而共爪发生长，俱无顷刻之时止息而不生长流行也。故云爪之生，发之长，荣卫之行，无顷止也。着者，赢迹也，众人但见赢迹显见，而不能见微细爪发之生长，荣卫之行也。故云众人见之於着，不能见之於微也。
　　贤人见之於微，而不能任化，
　　郭子谦本有此十一字添入，甚有次序，故亦从而解之也。贤人但见於微妙而不能了心，故不能任化无化也。故云贤人见之於微，而不能任化也。
　　圣人任化，所以无化。
　　圣人了独立而不改之体，任周行而不殆之用也，任周行而不殆之用，即任化也，了独立而不改之体，即无化也。故云圣人任化，所以无化也。此章明道独立而不改，周行而不殆也。
　　右第七章
　　关尹子曰：室中有常见闻矣，既而之门之邻，之里之党，既而之郊之山之川，见闻各异，好恶随之，和竞从之，得失成之，
　　堂内退房日室，五家为邻，五邻为里，五百家为党，城郭之外日郊也，人居堂室之内，所见闻人物之境，以为寻常日日见闻也。故云室中有常见闻矣也。之者，往也，既以从室往院门，又往邻里乡党，或又往城外郊野，又往山林川泽，眼见众色形相之境不同，耳闻众声之境不同，故云既而之门之邻，之里之党，既而之郊之山之川，见闻各异也。眼见耳闻色声之境各异，有喜而好爱之，有不喜而恶嫌之，有和顺同乐之境，有违逆争竞之境，有可取而得之，有可拾而失之，如此之境，随情变化，随从成就之。故云好恶随之，和竞从之，得失成之也。
　　是以圣人动止有戒。
　　止者，静也，戒者，禁止也。圣人垂训学人，一动一静，令有禁止声色，馑慎行藏，不随见见闻闻色声之境迁变也，故云是以圣人动止有戒也。动止有戒者，训学人也，彼既是圣人，又何戒哉。此章明迷人随色声改变也。
　　右第八章
　　关尹子曰：譬如大海，能变化亿万蛟鱼，水一而已，
　　大海喻前道运大化也，蛟鱼喻贤愚也。大海能变化亿万蛟鱼，俱生在一水中也，道能运大化变亿万贤愚，同生於一道也。故云譬如大海能变化亿万蛟鱼，水一而已也。此乃起喻也。
　　我之与物，蓊然蔚然，在大化中，性一而已，知夫性一者，无人无我，无死无生。
　　苍然者，草木丛生稠密之貌也，蔚然者，草木繁盛之貌也。我之与物，苍然蔚然，如荒草丛生，林木繁盛，不可胜数，俱在大化中，道性不二而已也，故云我之与物，苍然蔚然在大化中，性一而已。此合喻也。了悟真空不二之道，性外不见人之过，内不见我之自，是心同大虚，无灭无生也。故云知夫性一者，无人无我，无死无生也。死者，灭也。此章明道性无人我，死生不属大化也。
　　右第九章
　　关尹子曰：天下之理，是或化为非，非或化为是，恩或化为条，条或化为恩，
　　天下事理随人妄情而变，同於己者谓之是，或因公事违己私情，前日之是，化之为非也；不同於己者为非，或因私事顺己私情，前日之非化之为是也。故云天下之理，是或化为非，非或化为是也。天下之恩莫大於君父，或因公事公理违己私情，前日莫大之恩，化为莫大之条也，世有弒君弒父者是也；天下之伟莫大於敌国，或因私事私理顺己私情，前日莫大之伟，化为莫大之恩也，世有敌国和好结亲者是也。故云恩或化为伟，伟或化为恩也。
　　是以圣人居常虑变。
　　是以者，因上仍下之辞也。圣人垂训学人，安性之大常，戒情之小变，不徇私也，故云是以圣人居常虑变也。居者，安也，虑者，审思而戒慎也。此章明徇妄情之小变，则是非恩伟之不正，任真性之大常，冥是非之恩条者也。
　　右第十章
　　关尹子曰：人之少也，当佩乎父兄之教，人之壮也，当达乎朋友之箴，人之老也，当警乎少壮之说，万化虽移，不能厄我。
　　人之年少之时，父兄有教韶之言，当书之佩带於身，依从而行之无忘也，故云人之少也，当佩乎父兄之教也。壮年之时，或有同门之朋，同志之友，相为箴规药石德之，病当通达晓解，不惮改过，日新其德也。故云人之壮也，当达乎朋友之箴也。人之老年之时，历事既久，饱请是非得失，当以所请事理警戒於少壮之人，演说训之无厌，乃仁人之心也。故云人之老也，当警乎少壮之说也。如上所说，少从父兄教，壮达朋友箴，老警少壮说，则不逆为人之理也。任理而寓游於世，虽万化密移，但不违拒造物，顺之而无危厄也，故云万化虽移，不能厄我也。此章明任理则可与造物同游而无厄也。
　　右第十一章
　　关尹子曰：天下之理，轻者易化，重者难化，
　　天下之理性所弃轻清之气，其人铃根性明利，则容易化之而开悟也。故云天下之理，轻者易化也。所弃重浊之气，其人铃根性暗钝，则难化之而悟也，故云重者难化也。
　　譬如风云，须臾变灭，金玉之性，历久不渝。
　　沦者，变也，譬如风云之气，须突顷刻变灭，没而不见也。故云譬如风云，须央变灭也。此喻前轻者易化也。金性坚，玉性硬，故能历时长久不变改也。故云金玉之性，历久不渝也。此喻前重者难化也。
　　人之轻明者，能与造化俱化而不留，殆有未尝化者存。
　　人之所禀轻清之气，根性明利，心易开悟，能与造化同游而无滞也。故云人之清明者，能与造化俱化而不留也。不留者，不滞也。既然了悟与造化同游而无滞，则任化而无化，行小变而不失大常也，故云殆有未尝化者存也。存者不失大常也。此章明利根者易悟，任化而无化也。
　　右第十二章
　　关尹子曰：二幼相好，及其壮也，相遇则不相识，二壮相好，及其老也，相遇则不相识，如雀蛤鹰鸠之化，无昔无今。
　　二人年幼相爱，喜好游戏相狎，及其相别多年，俱长壮盛，变貌更形，二人再相遇，则不能相识如幼之时也。故云二幼相好，及其壮也，相遇则不相识也。二人年壮，相为莫逆之交，喜好同学，及其相别多年，更形易貌，皓首苍颜，皮效绞皱，二人再相遇，则不能相识如壮年相好也。故云二壮相好，及其老也，相遇则不相识也。二幼化壮，二壮化老，如雀入水化为蛤，又如鸠之化为鹰鹞也，《化书》云：蛇化为龟，雀化为蛤是也。又《列子》云：鹞化为鹤，鹤化为布谷，布谷复化为鹞是也。布谷者，即鸠之异名也。故云如雀蛤鹰鸠之化，无昔无今也，雀为蛤之昔，蛤为雀之今，雀之为蛤，蛤全体是雀也，鸠之为鹞，鹞全体是鸠也，如此形虽变，性无古今也。此章明形随化化而不息，性越古今而无变异也。
　　右第十三章
　　文始真经注卷之七竟
　　#1『用』，据前之经文，当为『周』。
　　#2此句，《关尹子》和《无上妙道文始真经》皆作『而易於信物』。
　　#3按前经文，此句当为『日行四十万里』。
　　文始真经注卷之八
　　神峰逍遥子牛道淳直解
　　八筹篇
　　筹者，物也，凡六章。
　　关尹子曰：古之善碟曹灼龟者，能於今中示古，古中示今，高中示下，下中示高，小中示大，大中示小，一中示多，多中示一，人中示物，物中示人，我中示彼，彼中示我。
　　着龟见解二柱首章，古之人有善蝶着草，若以热铁锥灼钻龟壳，以兆未来过去见在之吉凶也，能以今之事，示晓古之理，复以古之理，示晓今事之吉凶得失也。故云古之善蝶着灼龟者，能於今中示古，古中示今也。高者，天也，天属阳，阳属吉也，下者，地也，地属阴，阴者属凶也，搽着灼龟，能於吉中示告人之凶，复能凶中示告人之吉也，故云高中示下，下中示高也。小者，一身也，大者，天下国家也。蝶着灼龟，能於一身告示天下国家之祸福也，复能於天下国家告示一身之吉凶也，故云小中示大，大中示小也。一者，人君也，多者，百姓也。蝶着灼龟，能於人君告示百姓之祸福，复能於百姓告示人君之吉凶也，故云一中示多，多中示一也。物者，财物也。搽着约龟，能於人之得失告示财物多寡也，复於财物多寡告示人之得失也，故云人中示物，物中示人也。彼者，父母兄弟妻子也。蝶着灼龟，能於我之八字，告示父母兄弟妻子存亡得失多寡也，复於父母兄弟妻子存亡得失多寡，告示我之八字贵贱祸福也，故云我中示彼，彼中示我也。
　　是道也，其来无今，其往无古，其高无盖，其低无载，其大无外，其小无内，其本无一，其末无多，其外无物，其内无人，其近无我，其远无彼。
　　是者，此也。此真空不可思议之道，非同搽着灼龟分析今古高下、大小一多、人物彼我之六对待也。道不属时，独往独来，无古今之异也，故云是道也，其来无今，其往无古也。道不属形位，充塞虚空上下，无所不在，非似天地定於盖载也，故云其高无盖，其低无载也。道不属内外中边，言其大者，广无边际，言其小者，视之不见，故云其大无外，其小无内也。道不属数，不可定於一多也，道为五太、二仪、万物之本源，运行一气，化生天地万物，天地万物无须突离於道，若离於道，则天地万物坏灭也，以此知天地万物为道之末也，故云其本无一，其末无多也。此其本无一，其末无多，郭子谦本有此八字，於经甚有次序，故亦从而解之也。道不属人物，内外不二也，故云其外无物，其内无人也。道不属彼我，远近不二也，故云其近无我，其远无彼也。
　　不可析，不可合，不可喻，不可思，惟其浑沦，所以为道。
　　道如虚空，无散无聚也，故云不可析，不可合也。道无相似，无比伦，无情识，故不可以言议而譬喻，不可以心思而知解也，故云不可喻，不可思也。若人了悟，本自具足，本自见成，本自全真，不假修为造作扭捏也，如此强名日道也，故云惟其浑沦，所以为道也。此章明道不属形数，不可分析而知也。
　　右第一章
　　关尹子曰：水潜，故蕴为五精，火飞，故达为五臭，木茂，故华为五色，金坚，故实为五声，土和，故滋为五味，
　　精者，精神之精也，水性好誊隐於内，故蕴积为五虫之精。五虫者，鳞羽毛甲保也，水在藏为肾，在五神为精也，故云水潜，故蕴为五精也。火性好飞扬於外，故通达人鼻，为腥膻香焦朽之五臭也，故云火飞，故达为五臭也。木性好荣茂，故华发为青黄赤白黑五色也，故云木茂，故华为五色也。金性坚硬，故实而击之，为官商角征羽之五音，听之为五声也。土性温和，故滋酸咸甘辛苦之五味也，故云土和，故滋为五味也。
　　其常五，其变不可计，其物五，其杂不可计。
　　其常五者，五常也，仁义礼智信也，七属木，义属金，礼属火，智属水，信属土也。其物五者，金木水火土也。变者，杂也。此金木水火土之五行，仰之为五星，俯之为五岳，位之为五方，变之为五色，击之为五音，族之为五姓，物之为五金，气之为五臭，潜之为五精，滋之为五味，动之为五虫，植之为五行，善之为五德，恶之为五贼，身之为五藏，神之为五神，识之为五情也。故云其常五，其变不可计，其物五，其杂不可计也。
　　然则万物在天地问，不可执谓之万，不可执谓之五，不可执谓之一，
　　向之五行，变化万物，纷纷扰扰於天地之问，其杂不可胜数计算，岂定执谓之万哉，故云然则万物在天地间，不可执谓之万也。万物归属五行，其常五，其变不可计，岂可执定谓之五行哉，故云不可执谓之五也。五行归属於一，一统亿万，生生化化而不息，岂可执定谓之一哉，故云不可执谓之一也。
　　不可执谓之非万，不可执谓之非五，不可执谓之非一。
　　天地之问，苍然蔚然，纷纷扰扰之物，岂止於亿万哉，奈何总名谓之万物也，故云不可执谓之非万也。万物纷纷虽多，终归属於五行也，故云不可执谓之非五也。五行虽变不可计，终属一气之统摄也，故云不可执谓之非一也。
　　或合之，或离之，以此必形，以此必数，以此必气，徒自劳尔，物不知我二我不知物。
　　或将万物五行合之为一，或将一气离之为五行万物也，故云或合之或离之也。既有合有离，以此爻属万物之形，故云以此叉形也。以此万物铃属五行之数也，故云以此铃数也。以此五行叉属一气也，故云以此叉气也。向来分别万物五行一气，俱属妄情，已落形数气化之变也，护徒自劳尔，若妄情返於真性，则物我如如，各不相知，迥出形数气运变化之外也，故云徒自劳尔，物不知我，我不知物也。此章明才萌妄情，即落形数气运之化，妄情复本，则形数气运不可得而拘也。
　　右第二章
　　关尹子曰：即吾心中可作万物，盖心有所之，则爱从之，爱从之，则精从之。
　　心本清净，元无一物，等同太虚，於此清净心上，忽萌一妄情於此，不觉是妄，则情情相续，积之为万情，万情迷染万、物也，经云：一情认之，积为万情，万情认之，积为万物是也，故云即吾心中可作万物也。盖心之妄情有所往，则随所爱之境，从而往之也，爱属水，水属精，心情有所爱之境，则精神亦从之所往也，故云盖心有所之，则爱从之，爱从之，则精从之也。之者，往也。
　　盖心有所结，先凝为水，心慕物涎出，心悲物泪出，心愧物汗出。
　　元气周身，随心感而出见，盖心有住着，彼所住着之境结缚也，故云盖心有所结也。心先与物凝、滞，则元气化而为水也，心若有所慕爱可食之物，则元气於。中化为涎液而出见也，故云先凝为水，心慕物涎出也。心感凄怆，亲戚死丧，忽然悲哀，则元气於眼中化为泪而出见也，故云心悲物泪出也。自作不善之行，见人忽起惭愧之心，则元气於面化为汗而出见也，故云心愧物汗出也。
　　无暂而不久，无久而不变，
　　暂者，不久也，久者，常静也，变者，动也。若无暂生暂灭之情念，而不能悟真空常静之心体也，故云无暂而不久也。若无悟真空常静之心体，而不能应＇群动之变而常寂也，故云无久而不变也。
　　水生木，木生火，火生土，土生金，金生水，相攻相克，不可胜数。
　　人心藏属火，内藏神，其神情好喜也。肝藏属木，内藏魂，其魂情好怒也。脾藏属土，内藏意，其意情好思也。肺藏属金，内藏魄，其魄情好忧也。肾藏属水，内藏精，其精情好恐也。精生魂，则恐生怒，故云水生木也。魂生神，怒生喜，故云木生火也。神生意，喜生思，故云火生土也。意生魄，思生忧，故云土生金也。魄生精，忧生恐，故云金生水也。攻字应作生字，恐传写之误也，应作相生相克也。相克者，水克火，火克金，金克木，木克土，土克水也。五行相生相克，化生天地万物，万物相生相克，不可以数计算也，故云相生相克，不可胜数也。
　　婴儿药女，金楼绛宫，青蛟白虎，宝鼎红炉，皆此物，有非此物存者。
　　贤藏属坎，坎中阳爻谓之婴儿，即精化元阳之气也。心藏属离，离中阴爻谓之药女，即心液之神也。肺藏属兑，兑属金管十二节，谓之金楼也，又谓之十二重楼也。心藏属火，火色赤，谓之绛官也。肝藏属木，内藏魂，木色青，谓之青绞，又谓之青龙也。肺藏属金，内藏魄，金色白，谓之白虎。故云婴儿药女，金楼绛官，青绞白虎也。身中元气属阳，阳属乾也，乾属金，乃谓之宝鼎也。心中之神属阴，阴属坤，心属火，火色红，乃谓之红炉也。身心谓之乾坤鼎炉也。既身心为鼎炉，即神气为药物也，故云宝鼎红炉，皆此物也。此物者，即神气也。道无形名，乃为神气之祖，神气之祖者，乃不可思议之道也，故云有非此物存者也。此章明道运神气，变化无穷也。
　　右第三章
　　关尹子曰：乌兽俄哟哟，俄旬旬，俄逃逃，草木俄茁茁，俄停停，俄萧萧，天地不能留，圣人不能系，
　　哟哟者，乌兽之子初生之声也，旬旬者，乌兽经数旬长大也，逃逃者，乌兽老而死亡如人逃遁不见也，茁茁者，草木初生芽也，停停者，草木长大停停卓立也，萧萧者，草木老枯萧萧无叶也，言乌兽俄生俄长，俄顷之问复变而为死也，故云乌兽俄哟哟，俄旬旬，俄逃逃也。草木俄生俄长，俄顷之问复变而为枯死也，故云草木俄茁茁，俄停停，俄萧萧也。乌兽草木生时不得不生，长时不得不长，老时不得不老，死时不得不死，生长老死四者，大化之流行，虽天地之广大，圣人之神通，亦不能暂留系，而使不生长老死也，故云天地不能留，圣人亦不能系也。
　　有运者存焉尔。
　　造物运斡一气，阴阳五行四时相推相荡，生生化化无有穷极，故云有运者存焉尔也。
　　有之在彼，无之在此，鼓不柠则不呜，偶之在彼，奇之在此，柠不手则不击。
　　有造化之运，在彼迷情形气之数也，故云有之在彼也。无物真空之道，在此心开了悟，与道冥合，不属形气时数，造化安能运之哉，故云无之在此也。心既开悟，不生妄情，不染物境，清净湛然，犹如虚空，彼造物岂能陶铸虚空哉。心了如此，似鼓不用杆击，则鼓不呜响也，故云鼓不杆则不呜也。与造化对偶，在彼迷情也，故云偶之在彼也。不与造化对偶，则奇然无倡，在此真空了悟之心也，故云奇之在此也。真空心尚未萌，岂有迷情染物哉，真空如此，似杆不用手则不能击鼓也，故云杆不手则不击也。此章明迷染万物，则不能逃於大化也，悟真空，则大化不能迁也。
　　右第四章
　　关尹子曰：均一物也。众人惑其名，见物不见道，贤人析其理，见道不见物。
　　一者，不二之道也，物者，天地万物也，天地万物，咸赖不二之道而有其生也，故云均一物也，道寓於天地万物，无所不在，众人为天地万物之名惑乱其心，心迷着物，见物不见不二之道也，故云众人惑其名，见物不见道也。贤人能分析事理，昭昭明白，明见道理，外忘万物，故云贤人析其理，见道不见物也。
　　圣人合其天，不见道，不见物，一道皆道。
　　圣人了悟，冥契天真，了道之实，志道之名，道名尚忘，何况物哉，故云圣人合其天，不见道，不见物也。道元不二，道无不在，故云一道皆道也。
　　不执之即道，执之即物。
　　心无所住，全身放下，即冥契真空妙有之道也，故云不执之即道也。心有所住，染着种种之边，即迷情逐於境物也，故云执之即物也。此章明未能洞彻，贤愚一例属迷，了然悟彻，凡圣不二也。
　　右第五章
　　关尹子曰：知物之伪者，不必去物，譬如土牛木马#1，虽情存牛马之名，而心忘牛马之实。
　　知者，悟也，了悟所有物境，皆是伪妄不真，自然心不染着，湛然清静，不铃去除物境也，故云知物之伪者，不铃去物也。了悟所有物境伪妄不真，自然不染，譬如泥土塑成牛，木雕刻成马，见之，虽然情存牛马之名像，而心自然志牛马之真实也，故云譬如土牛木马．’虽情存牛马之名，而心忘牛马之实也。此章明了悟物境之伪忘#2，心自然清静无染也。
　　右第六章
　　文始真经注卷之八竟
　　#1此句，《关尹子》和《无上妙道文始真经》皆作『医如见土牛木马』。
　　#2『伪忘』，疑当作『伪妄』。
　　文始真经注卷之九
　　神峰逍遥子牛道淳直解
　　九药篇
　　药者，杂治也，凡三十一章。
　　关尹子曰：勿轻小事，小隙沈舟；勿轻小物，小虫毒身；勿轻小人，小人贼国。
　　学道之人，微善铃积，小过爻除，不可轻易，事虽微小，不可轻易而忽之，如万斛之舟，虽筋头小家，若不塞之，以至於沈没大舟也，故云勿轻小事，小隙沈舟也。勿者，禁止之辞也，隙者，窍也。勿得轻易於小物，如蜴子七寸蛇，虽微小，若观小可而近之，则被螫吗而毒伤人身也，故云勿轻小物，小虫毒也#1。勿得轻易於小人，如黄巢赤眉黄巾等，虽是小人，而能贼汉唐天下，而况於国乎，故云勿轻小人，小人贼国家也。
　　能周小事，然后能成大事；能积小物，然后能成大物；能善小人，然后能契大人。
　　事者，用也，施之於用也，平等普利，不遗细行，然后能成上德不德之至德，至德者，大德也，大德者，乃道之大用也，故云能周小事，然后能成大事也。小物者，细行微功也，草木昆虫亦救护而不害，妙有普利如同时雨，不择荆棘田苗净秽，平等普济也，又如大海不择清浊，包容不辩也，所以能为百谷王也，及其功行，积之大也为贤为圣，岂不是为大人物哉，故云能积小物，然后能成大物也。善以仁德普利，不择君子小人，平等七慈，如此则不失人心，人皆推尊而敬之，然后能契大人之道也，故云能善小人，然后能契大人也。
　　天既无可必者人，人又无能必者事，惟去事离人，则我在我，惟可即可，
　　人之贵贱贫富，寿夭穷通，在乎天命，善恶迷悟为小人君子贤圣，天命岂可铃然定之哉，故云天既无可叉者人也。事者，用也，用之於恶为小人，用之於善为君子，用之於德为贤人，用之於道为圣人，人之於用，岂可爻然一定之哉，故云人又无能叉者事也。若放拾诸绿，外离人相，藏诸妙用而无为清静，则我不知有我，存亡自在，无可无不可，自由自在逍遥无拘也，故云惟去事离人，则我在我，惟可即可也。
　　未有当繁简可，当戒忍可，当勤惰可。
　　未有正当建立方便之门，众行齐修，不拾一法，而却扫，荡复本而行简易，则不可也，故云未有当繁简可也。未有当合戒慎，而忍行之而不戒，则不可也，故云当戒忍可也。未有当精进善行之时，而却懒惰不精进，则不可也，故云当勤惰可也。此章明防微杜渐，不遗细行，可以为贤，可以为圣也。
　　右第一章
　　关尹子曰：智之极者，知智果不足以周物，故愚；辩之极者，知辩果不足以喻物，故讷；勇之极者，知勇果不足以胜物，故怯。
　　极有智者，可以烛理通法，而智果实不足以周济万物，既知如此，未若如愚韬晦契道也，故云智之极者，知智果不足以周物，故愚也。极能辫者，可以自明事理，以此知辫果不足以晓喻天下人物，不如若钠养气神也，故云辫之极者，知辫果不足以喻物，故讷也。极勇有力者，可胜十人百人，以此知勇果不足以胜天下人物，未若如怯弱谦卑柔和而养德也，故云勇之极者，知勇果不足以胜物，故怯也。此章明治智辫勇之病也。
　　右第二章
　　关尹子曰：天地万物，无有一物是吾之物，物非我，物不得不应，我非我，我不得不养。
　　一气运阴阳，生天地万物，而一气之源，本来无物，既是本来无物，即是真空，物来相感，不得不应，但应物常寂也，故云天地万物，无有一物是吾之物，物非我物，不得不应也。吾者，本来也，一气运阴阳，生四大假合之我，而一气之源，本来元无四大假合之我也，既寓假合，不得不资衣食而养之也，故云我非我，我不得不养也。非我者，本来也。
　　虽应物，未尝有物，虽养我，未尝有我。
　　真空妙有虽应物，如空谷传声，应变常寂，谷未尝有声也，真空应物亦复如是也，故云虽应物，未尝有物也。了悟真空，则四大如赁舍，虽资衣食之养，十二时中，独露真空，而真空无我也，故云虽养我，未尝有我也。
　　勿曰外物然后外我，勿曰外形然后外心，道一而已，不可序进。
　　外者，忘也。四大假合之身既如赁舍，与物何异，俱是妄伪不真，既明俱是妄伪，一时顿忘，勿得言先忘万物而复忘身也，故云勿日外物然后外我也。形者，四大之身也，心者，五蕴妄积之心也，不独四大假合与物无异，而五蕴妄积之心，亦与物无异，而物我形心，均为妄伪不真，既悟妄伪，一齐顿忘，勿得言先忘身而后忘五蕴妄积之心也，故云勿日外形然后外心也。道既不二，无内外物我之分也，岂容次序而进之哉，故云道一而巳，不可序进也。心者，内也，形者，外也。此章明治迷着物我心形之病也。
　　右第三章
　　关尹子曰：谛毫末者，不见天地之大，审小音者，不闻雷霆之声。
　　谛者，审察也，毫末者，秋兔毛之尖细也。详审察视兔之秋毫之末，而心着微色相，故不睹天地之大色相也，故云谛毫末者，不见天地之大也。小音者，蚝纳之声也，雷声之大者，为霹雳震霆也。详审察听蚝纳之微音声，故不闻雷之震霆霹雳之大音声也，故云审小音者，不闻雷霆之声也。
　　见大者亦不见小，见迩者亦不见远，闻大者亦不闻小，闻迩者亦不闻远。
　　不独审视秋毫之末，不见天地之大，若审视天地之大，亦不见秋毫之末也，故云见大者亦不见小也。迩者，近也。不独见大者，亦不见小，若见浅近，亦不见深远，生前之实相也，故云见迩者亦不见远也。不独审听蚝纳之音声不闻雷霆之音声，若审听雷霆之音声亦不闻蚝纳之音声也，故云闻大音者亦不闻小也。不独闻大者亦不闻小，若闻浅近之淫音，亦不闻深远劫外之威音也，故云闻迩者亦不闻远也。
　　圣人无所见，故能无不见；无所闻，故能无不闻。
　　所见者色也，所闻者声也，故毫末天地，形虽小大不同，而色不异也。蚝纳雷霆，音虽小大不同，而声不异也，圣人无所见无所闻者，不住着色声也，不住着色声者，真空明聪无所不见闻也，故云圣人无所见，故能无不见，无所闻，故能无不闻也。此章明治迷染色声之病也。
　　右第四章
　　关尹子曰：目之所见，不知其几何，或爱金，或爱玉，是执一色为目也，耳之所闻，不知其几何，或爱钟，或爱鼓，是执一声为耳也。
　　眼之所观，不知其几何之色，大约或是爱金之黄色，或是爱玉之白色，若爱金之黄色者，则恶玉之白色，若爱玉之白色者，则恶金之黄色也，如此须是爱执一色，为目之偏见也，故云目之所见，不知其几何，或爱金，或爱玉，是执一色为目也。耳之所听，不知其几何之声，大约或爱钟之清声，或爱鼓之浊声，若爱钟之清声者，则恶鼓之浊声也，若爱鼓之浊声者，则恶钟之清声也，如此须是爱执一声，为耳之偏闻也，故云耳之所闻，不知其几何，或爱钟，或爱鼓，是执一声为耳也。
　　惟圣人不慕之，不拒之，不处之。
　　了道圣人，洞彻真空，不慕爱色声，亦无色声可除扫去也，何谓也？为色声於真空不可得居止也，故云惟圣人不慕之，不拒之，不处之也。处者，居止也。此章明治迷执爱恶色声之病也。
　　右第五章
　　关尹子曰：善今者可以行古，善末者可以立本。
　　今者，目前之人事也，古者，五太之先道理也，末者，五常百行也，本者，大本大宗之道也。善以目前人事及五常百行为之妙用，可以应变无住，冥符五太之先，卓然独立於大本大宗之道也，故云善今者可以行古，善末者可以立本也。行者，无住也。此章明治迷着事理本末，不悟体用之病也。
　　右第六章
　　关尹子曰：狡胜贼能捕贼，勇胜虎能捕虎，
　　人心机狡，胜过於贼寇，可以能捕捉贼寇也，故云狡胜贼能捕贼也。人力威勇胜过於虎豹，可以能捕擒虎豹也，故云勇胜虎能捕虎也。此设喻也。
　　能克己乃能成己，能胜物乃能利物，能忘道乃能有道。
　　克者，胜也，己者，私也。善能胜去己之私欲，乃能成己之至德也，故云能克己乃能成己也。善能胜去迷食物欲，乃能普利人物，以成万亿之妙行也，故云能胜物乃能利物也。善能忘却悟道之智慧，则冥符真空，而不失妙有真空之道也，故云能忘道乃能有道。能有者，不失妙有也。此章明治不能忘悟道智慧之病也。
　　右第七章
　　关尹子曰：函坚则物必毁之，刚斯折矣，刀利则物必摧之，锐斯挫矣。
　　函者，钟甲也。钟甲虽坚硬，则叉有硬弓强弩箭之物穿透而毁之也，以此则知凡物之太刚，又有物以折碎之也，故云函坚则物铃毁之，刚斯折矣也。刀刃锋利，则叉有钢石之物摧坏其锋刃也，以此则知凡物钴锐，则叉有物以挫毁之也，故云刀利则物爻摧之，锐斯挫矣也。以此设喻也。
　　威凤以难见为神，是以圣人以深为根，走麝以遗香不捕，是以圣人以约为纪。
　　已上二譬喻，如威尊之凤凰，以世人希罕难见为神异也，若频频见世，则世人不为希罕难见之神异也，故云威凤以难见为神也。因上譬喻，是以知圣人韬光，冥符幽深之道，以为五太二仪五常百行之根源也，故云是以圣人以深为根也。香獐，人逐之急，自唱脐麝而遗弃之，人见之无麝，则不捕捉也，故云走麝以遗香不捕。因上历喻，是以知圣人检约圣智神通，冥於真空，物来感之不得已而后应，常应常寂，不离至道，如网之有纪有网，引之而众目齐张也，故云是以圣人以约为纪也。此合喻也。此章明治不能摧强挫说，及不能韬晦圣智神通之病也。
　　右第八章
　　关尹子曰：鉼有二窍，水实之，倒泻，闭一，则水不下。盖不升则不降，井虽千仞，汲之水上，盖不降则不升。
　　实者，满也，鉼之两头有窍，先塞下窍，以水注於鉼内，充实既满，提起猛塞上窍，取去下窍先塞之物泻之，水不下流也。何为也？为猛塞一窍，气不通也，盖气不升通，则水不降也，故云鉼有二窍，水实之，倒泻闭一，则水不下，盖不升则不下降也。一仞七尺，又如井虽七千尺之深，以绳引桶而汲之，则水亦从之而上出也，故云井虽千仞，汲之水上也，若不以绳引桶下汲之，而水亦无由上出也，故云盖不降则不升也。此设喻也。
　　是以圣人不先物。
　　已上所说譬喻，不升则不降，不降则不升，以此则知是以圣人不先物，则物不先圣人也。不先者，圣人不先自尊大傲人，人亦不敢傲圣人也，故云是以圣人不先物也。物者，人物也。此章明治不能持后之病也。
　　右第九章
　　关尹子曰：人之有失，虽已受害於已失之后，久之，窃议於未失之前，
　　世之迷人，或用之於不善，则於善行而有失，虽然因失善行，而自己受凶祸之害於已失善行之后，久之，自省悔过，私自暗议所用所行之善恶吉凶利害於未失之前，再馑用之而行善行也。故云人之有失，虽已受害於已失之后，久之，窃议於未失之前也。窃者，私也。
　　惟其不恃己聪明，而兼人之聪明，自然无我，而兼天下之我，终身行之，可以不失。
　　惟达士了悟妙道，亦不恃赖了悟妙道之聪明，藏诸妙用兼众人聪明乏用，随所便利众人之用，亦从而用之，普利自然无我也，故云惟其不恃已聪明，而兼人之聪明，自然无我也。真空无我，应物见形，如一月普见一切水也，一切水月光明，皆因天上一月光明之统摄也。天下之人聪明，皆是一真空道之威光统摄也，以真空道之威光，应变常寂，则终身无住於中边，可为妙用普利，不失於道德也，故云而兼天下之我，终身行之，可以不#2也。行者，无住也，以者，用也。此章明治不能无我普利之病也。
　　右第十章
　　关尹子曰：古今之俗不同，东西南北之俗又不同，至於一家一身之善又不同，吾岂执一豫格后世哉。
　　往古来今，风俗淳浇之各异也，故云古今之俗不同也。束夷、西戎、南蛮、北狄风俗之各异也，故云束西南北之俗又不同也。处处各一家，家家各一身，好恶善恶之各异也，故云至於一家一身之善又不同也。天下人之心情随时改化，所向不同，吾岂可执定一法，豫先为后世之格式哉，故云吾岂执一豫格后世哉。
　　惟随时同俗，先机后事，捐忿塞欲，简物恕人，权其轻重而为之，自然合神不测，契道无方。
　　大达之士，惟能随时达变而无我，和光同尘而无心，先了真空妙有之活机，事感而后应，应变而常寂也，故云惟随时同俗，先机后事也。如上所说，既了真空妙有之活机，物来逐之，而心无瞋怒，美色魔之，而心无染着也，故云捐忿塞欲也。心无嚷怒，是捐去其忿怒，心无染着，是塞断其色欲也，故云惩忿窒欲，源於此也。大达之士，不多食外物，但资生之具，不得已而用之，不由义而不取也，故云简物也。大达之士，虚绿而葆真，清而容物，又如巨海处下，清浊皆容纳也，故云恕人也。既能容物恕人，其应物也，如悬镜以镒形，不遗妍丑，其用事也，如权衡以等物，不失轻重，无为而无不为也，故云权其轻重而为之也。既无为而无不为，以不神之神为用，而阴阳莫能测，以不可思议之道为体，应变无方也，故云自然合神不测，契道无方也。此章明治不能以活机应变随时之病也。
　　右第十一章
　　关尹子曰：有道交者，有德交者，有事交者。
　　大达之士，了悟妙道，同契相求为莫逆之交也，故云有道交者也。同行众善之君子，相为忘年之交也，故云有德交也。同经营公私之事，遂有相得以为交也，故云有事交者也。
　　道交者，父子也，出於是非贤愚之外，故久；德交者，则有是非贤愚矣，故或合或离；事交者，合则离。
　　同了道之人，相为莫逆之交，犹如父子之亲，相忘是非贤愚，以游物境之外，、水无绝交也，故云道交者父子也，出於是非贤愚之外，故久也。同为善人君子，以德行为务，相与为交，不能无心，所以分别是非贤愚，而有合有离也，故云德交者，则有是非贤愚矣，或合或离也。不以道德为心，同经营公私之事，以俗礼为交，虽事合而情离，稍有相违而绝交也，故云事交者，合则离也。《庄子》云：君子结交淡若水，小人结交甘若醴，君子淡以亲，小人甘以绝是也。此章明治不能道交之病也。
　　右第十二章
　　关尹子曰：勿以拙陋日道之质，当乐敏捷；勿以愚暗日道之晦，当乐轻明；勿以傲易日道之高，当乐和同；勿以汗漫曰道之广，当乐要急；勿以幽忧曰道之寂，当乐悦豫；古人之言学之多弊，不可不救。
　　勿得言钝拙鄙陋以为道之质朴，当以聪敏捷利了悟为乐也，故云勿以拙陋日道之质，当乐敏捷也。勿得言愚痴无明黑暗为学道之韬晦，当以轻清明了为乐也，故云勿以愚暗日道之晦，当乐轻明也。勿得言傲慢轻易於人为道德之高，当以谦逊和光同尘不染为乐也，故云勿以傲易日道之高，当乐和同也。勿得言汗漫沸荡顽空以为道之广大，当以了悟真空为要妙，以妙有为应变急切之用以为乐也，故云勿以汗漫日道之广，当乐要急也。勿得言身处幽静，心怀忧愁，以成学道之寂静，当以逍遥悦豫不染为清静之乐也，故云勿以幽忧日道之寂，当乐悦豫也。如拙陋愚暗傲易汗漫幽忧之五者，皆是古人了达佯狂混世之言，后学不悟，便为真实，依而行之，以为学道之弊病，不可不以药石之言救疗也。故云古人之言学之多弊，不可不救也。此章明治不能悟古人言之病也。
　　右第十三章
　　关尹子曰：不可非世是已，不可卑人尊己，不可以轻忽道已，不可以讪谤德已，不可以鄙猥才已。
　　学道之人，不可见他人之过恶，专开病眼，举世之人以为非，以恃所能胜心，自专自是也，故云不可非世是已也。学道之人，不可小观众人，以为卑贱，而自尊自大也，故云不可卑人尊己也。学道之人，不可轻忽傲慢众人，以为不悟妙道，而自专以为有道也，故云不可以轻忽道已也。学道之人，不可专一讪谤他人，以为无德，自专已有德也，故云不可以讪谤德已也。学道之人，不可小观众人为鄙猥愚陋无才，而自专已有才学也，故云不可以鄙猥才已也。此章明治不能忘人我能所之病也。
　　右第十四章
　　关尹子曰：困天下之智者，不在智而在愚；穷天下之辩者，不在辩而在讷；伏天下之勇者，不在勇而在怯。
　　真空窈冥，不可以智知而识识，故能困天下大智之人也，了道之士，默默韬晦如愚，世有智者不可得而知也，故云困天下之智者，不在智而在愚也。道本无名，不可得而言辨，而天下言辫者，於此穷而无辫也，了悟道者难以告人，未若如讷不辫言也，故云穷天下之辫者，不在辫而在讷也。了悟妙道，以无为清静保内，以谦卑柔弱不与物争保外，天下有好争者，莫能与不争者争，如此则天下无敌也。以不争之德，能伏天下勇力之人，不在於争也，故云伏天下之勇者，不在勇而在怯也。怯者，柔弱也。此章明治不能忘智辫勇力之病也。
　　右第十五章
　　关尹子曰：天不能冬莲春菊，是以圣人不违时，也不能#3洛橘汶貉，是以圣人不违俗。
　　莲花夏开，菊花秋开，天不能使莲花冬开，而菊花春开也，是以圣人不逆天之四季，不违时之通塞也，故云天不能冬莲春菊，是以圣人不违时也。洛者，嵩洛之地也，橘者，柑子也，多生江南暖处，移来嵩山洛水之畔栽种之，而变为秋也。汶山所出之水为之汶江，在吴越之地也，狐貉生於江北高原山野，将到江南下湿之地则死也，此二者地气使然也。既地不能洛地生橘，江南生貉，以此圣人不违夷狄蛮戎中夏之风俗也，故云地不能洛橘汶貉，是以圣人不违俗也。
　　圣人不能使手步足握，是以圣人不违我所长，圣人不能使鱼飞禽驰，是以圣人不违人所长。
　　以掘为手所长，以步为足所长，虽圣人岂能使手步足握，易手足之用哉，以此圣人不违拒我之六用所长也，故云圣人不能使手步足握，是以圣人不违我所长也。长者以能为为长，以不能为为短也，鱼以水中能游为长也，禽以空中能飞腾为长也，驰者，马走速也，虽圣人，岂能易鱼禽游驰飞腾哉，以此圣人不违拒众人所长之用也，故云圣人不能使鱼飞禽驰，是以圣人不违人所长也。
　　夫如是者，可动可止，可晦可明，惟不可拘，所以为道。
　　如是者，已上所说圣人不违时、不违俗、不违我所长、不违人所长之四者也。如此不违四者，可动时，亦不违时之动，可止时，亦不违时之止，可晦时，亦不违时之晦，可明时，亦不· 迟时之明。惟能不违拒造物之变化，不拘泥於死法，所以应变无穷而为妙道也。故云夫如是者，可动可止，可晦可明，惟不可拘，所以为道也。此章明治不能随时达变之病也。
　　右第十六章
　　关尹子曰：少言者，不为人所忌；少行者，不为人所短；少智者，不为人所劳；少能者，不为人所役。
　　学道之人，慎言俭语则寡过，不为众人之所忌惮也，故云少言者，不为人所忌也。於利名场上，慎多贵进行履，则不为众人所嫉坏短遏也，故云少行者，不为人所短也。智慧收藏，俭於使用，则不为众人之所劳苦也，故云少智者，不为人所劳也。大巧若拙，检施其能，则不为众人所役使也，故云少能者，不为人所役也。此章明治不能忘言行智能之病也。
　　右第十七章
　　关尹子曰：操之以诚，行之以简，待之以恕，应之以默，吾道不穷。
　　操者，持也，诚者，真实也，简者，不繁也，行者，无住也，待者，应也，恕者，宽裕包容也。了悟真空实有，保任护持，无住种种之边，如此简当不繁也，故云操之以诚，行之以简也。与众同处，或御群下，但应之以宽裕包容，不见人之过失，曲全己德也，故云待之以恕也。或有人来叩问，但动容密示，不假言教，利根顿悟，与吾所悟之道俱无穷极也，故云应之以默，吾道不穷也。此章明治不达诚简恕默之病也。
　　右第十八章
　　关尹子曰：谋之於事，断之於理，作之於人，成之於天，事师於今，理师於古，事同於人，道独於己。
　　图谋人事，以理裁断而合其宜也，故云谋之於事，断之於理也。所作之事，力与不力在人为，而成与不成在天命也，故云作之於人，成之於天也。事以今人为师，理以古人为师也，故云事师於今，理师於古也。事者用也，用虽与众人同，而了悟妙道，应变常寂，无染清静，不与众人同也，故云事同於人，道独於己也。此章明治不能事理圆通之病者也。
　　右第十九章
　　关尹子曰：金玉难捐，土石易舍，学道之士，遇微言妙行，慎勿执之，是可为而不可执，若执之者，腹心之疾，无药可疗。
　　金玉者，喻圣人之言行也，土石者，喻几人之言行也，金玉虽贵，入眼为尘，大道无名迹，故言行不可及也，学人於圣人之言行难忘，如世人难拾金玉也，故云金玉难捐也。学人於几人之言行容易忘之，如世人易拾土石也，故云土石易拾也。学道之士，若遇圣人微言妙行，慎勿执着不忘也，故云学道之士，遇微言妙行，慎勿执之也。圣人之妙行，可为之而成德，而不可执着圣人妙行之U 迹也，故云是可为不可执也。若执着之者，如人皮肤有病，容易治疗，若人病在心腹，虽卢医扁鹊，亦不能疗治，迷人执着圣人妙行之迹，亦复如是也，故云执着之者，腹心之疾，无药可疗也。此章明治不能忘言行之病也。
　　右第十二章
　　关尹子曰：人不明於急务，而从事於多务他务奇务者，穷困灾厄及之，
　　急务者，道德也，多务者，万法也，他务者，傍门仗艺也，奇务者，异世之衍也。学人不明了道德为简要急切之务，而务泥万法，或学傍门小法，或学医卜工使之艺，或学异世奇怪之衍，学虽不同，失於道德者一也，失於道德而堕轮回，动经尘劫，无有出期，此穷困灾厄莫大於是也，故云人不明於急务，而从事、於多务他务奇务者，穷困灾厄及之也。从事者，务泥也，及之者，堕轮回也。
　　殊不知道无不在，不可舍此就彼。
　　此者，身心道德急切之务也，彼者，多务他务奇务也。学人殊不知道无不在，即此身心是道也，既道无不在，何独身心道不在哉。身心从道生，如涯从水生，即涯是水也，即此身心是道，亦复如是也，既悟即此身心是道，不可拾此身心，就彼多务他务奇务求道德也，故云殊不知道无不在，不可拾此就彼也。此章明治不能以道德为务之病也。
　　右第二十一章
　　关尹子曰：天下之理，舍亲就疏，舍本就末，舍贤就愚，舍近就远，可暂而已，久则生害。
　　亲者，性命也，疏者，财色也，本者，道也，末者，五常百行万法也，贤者，智慧之德也，愚者，痴迷也，近者，慈善也，远者，众恶也。天下之道理，学人迷之，拾性命道德慈善，而就泥财色万法，痴迷之众恶，可暂乐妄情，而久泥不悟，堕轮回生死，胎卯湿化，无有了期，害莫大於此也。故云天下之理，拾亲就疏，拾本就末，拾贤就愚，拾近就远，可暂而已，久则生害也。此章明治不悟道之病也。
　　右第二十二章
　　关尹子曰：昔之论道者，或曰凝寂，或日邃深，或日澄彻，或日空同，或日晦冥，慎勿遇此而生怖退。
　　凝者，定也，寂者，静也，邃者，幽也。昔之古人论道者，或言泰定安静者，或言道幽深难穷者，或言道如水之澄彻渊奥者，或言道如虚空广大者，或言道隐晦杳冥莫测者，学人若遇此，或言凝寂、邃深、澄彻、空同、晦冥之五者，慎勿生怕怖之心，以为道之难学而退怠也。故云昔之论道者，或日凝寂，或日邃深，或日澄彻，或日空同，或日晦冥，慎勿遇此而生怖退也。
　　天下至理，竟非言意，苟知非言非意在彼微言妙意之上，乃契吾说。
　　天下至理者，道也，竟者，终也。向来所论之言凝寂、邃深、澄彻、空同、晦冥之五者，总属名相妄情之意识也，道本无名无情，穷究到彻尽之处，终非言意之可及也，故云天下至理，竟非言意也。诚知非言意之可及，在彼古人微言妙意未萌之前，荐悟了然，洞彻本来见成之道，元自清净具足，不假修为外求也，如此了悟，乃契合所说之义也。故云苟知非言非意在彼微言妙意之上，乃契吾说也。上者，前也，苟者，诚也。此章明治未了根尘之病也。
　　右第二十三章
　　关尹子曰：圣人大言金玉，小言桔梗芣苜，用之当，桔梗芣苜生之，不当，金玉毙之。
　　圣人大言者，如《道德》、《阴符》二经，如金玉之贵也，故云圣人大言金玉也。桔梗者，草药之名也，能治风湿之疾也。芣莒者，亦草药之名也，一名车前草，能治赤白泻痢之疾也。小言者，如后圣诗词直言语录也。或因诗词直言语录悟之而了道，如桔梗芣莒之草药治痊风湿痢疾，而人复安乐得活也。故云小言桔梗芣莒，用之当，桔梗芣莒生之也。用之当者，治痊疾也，生者，活也，或人背诵《道德》、《阴符》二经如同流水，而不能开悟了道者，如服金玉贵细之药，不能痊愈风湿泻痢之疾，以至於丧生也。故云不当，金玉毙之也。毙者，丧生也，不当者，不能痊疾也。此章明治分别经言精赢之病也。
　　右第二十四章
　　关尹子曰：言某事者，甲言利，乙言害，丙言或利或害，丁言俱利俱害，必居一於此矣，喻道者不言。
　　某者，代称之辞也。世人言论事理，所见不同，一人名甲，言论此事，有利益於世也，一人名乙，言论彼事，有损害於世也，故云言某事者，甲言利，乙言害也。一人名丙，言论彼此之事，或有利益於世，或亦有害损於世也，故云丙言或利或害也。一人名丁，言论彼此之事，行之正，俱利益於世，彼此之事，行之不正，俱害损於世也，故云丁言俱利俱害也。甲乙丙丁四人，各论利害不同，然必有一人言之当，安於理也，故云叉居一於此矣。居者，安也。道本无名，不可以言比喻，在人心了悟而已，非如事有利害之比喻也，故云喻道者不言也。此章明治未忘利害之病也。
　　右第二十五章
　　关尹子曰：事有在事言有理，道无在道言无理，知言无理，则言言皆道，不知言无理，虽执至言，为梗为医#4。
　　世问万事，所用各有下落，言论一事，自有一理所在也，故云事有在事言有理也。道无处所下落，亦不属名言事理，圣人之言皆无言之言，以荐言外之旨，若了悟无言之言，不属事理，则终日言而未尝言，言言无非道也。知者，悟也，若不悟无言之言不属事理，虽执至人之言於道眼上，如人咽喉有物梗塞，又如人眼内有尘咪障也，故云不知言无理，虽执至言，为梗为医也。医当作翳。此章明治未忘事理之病也。
　　右第二十六章
　　关尹子曰：不信愚人易，不信贤人难，不信贤人易，不信圣人难，不信一圣人易，不信千圣人难。
　　不信者，不执泥而染着也，凡愚人之言行，不执泥染着则容易，至於贤人之言行则难忘也，故云不信愚人易，不信贤人难也。不执泥染着贤人之言行，亦容易，至於圣人之言行又难忘也，故云不信贤人易，不信圣人难也。不执泥染着一圣人之言行，又亦容易，至於千圣人之言行尤难忘也，故云不信一圣人易，不信千圣人难也。
　　夫不信千圣人者，外不见人，内不见我，上不见道，下不见事。
　　若夫学人不执泥染着千万圣人之言行，则心忘名迹，冥然契道，而迥超几圣人我事理之名迹也，故云不慕诸圣，不重已灵，正谓此也。故云夫不信千圣人者，外不见人，内不见我，上不见道，下不见事也。道者，理也。此章明治未忘凡圣之病也。
　　右第二十七章
　　关尹子曰：圣人言蒙蒙，所以使人聋，圣人言冥冥，所以使人盲，圣人言沉沉，所以使人疮。
　　圣人之言，尽是无言之言，令人於无言之言，荐悟言外之旨，言外之旨不属声，故学人蒙蒙然，迷情阵蔽不可得而闻之，如息聋一般也，故云圣人言蒙蒙，所以使人聋也。言外之旨不属於色，杳杳冥冥，视之不见，令人如息盲病一般也，故云圣人言冥冥，所以使人盲也。言外之旨不属於名，况况静静，言之难议，令人如息瘠痉之病也，故云圣人言沉况，所以使人瘠也。
　　惟聋则不闻声，惟盲则不见色，惟疮则不音言。
　　惟息耳聋之病者，则於声无所闻也，故云惟聋则不闻声也。惟息目盲之病者，则於色无所见也，故云惟盲则不见色也。惟息疳痉之病者，则於声无所言也，故云惟瘠则不音言也。
　　不闻声者，不闻道、不闻事、不闻我，不见色者，不见道、不见事、不见我，不音言者，不言道、不言事、不言我。
　　言外之旨，既听之不闻其声，未若如息耳聋，亦不闻道、事、我三者之声也，故云不闻声者，不闻道，不闻事，不闻我也。言外之旨既视之不见其色，未若如息眼盲，亦不见道、事、我三者之色也，亦不生此见解也，故云不见色者，不见道，不见事，不见我也。言外之旨既议之无名，未若息瘠痉不能言者，亦不言道、事、我三者之名也，故云不音言者，不言道，不言事，不言我也。此章明治未忘色声名道事我之病也。
　　右第二十八章
　　关尹子曰：人徒知伪得之中有真失，殊不知真得之中有真失，徒知伪是之中有真非，殊不知真是之中有真非。
　　学人护知认着妄得以为诚失於至道，殊不知真得之见，亦诚失於至道也，如金屑虽实，入眼则为尘翳也，故云人徒知伪得之中有真失，殊不知真得之中有真失也。伪者，妄也，真者，诚也，徒者，馒也。学人谈知认着妄是以为诚非，殊不知认着真是亦为诚非也，故云徒知伪是之中有真非，殊不知真是之中有真非也。此章明治未忘真假之病也。
　　右第二十九章
　　关尹子曰：言道者如言梦，夫言梦者曰：如此金玉，如此器皿，如此禽兽，言者能言之，不能取而与之，听者能闻之，不能受而得之，惟善听者，不泥不辩。
　　大悟大彻之士，如人睡梦觉来，方知梦中所见之境，皆是妄想颠倒识见之所成也，未能大悟大彻之士，以识见能通万法，为人谈演妙道，皆是梦中说梦也，故云言道者如言梦也。梦中说梦曰：梦见如此金宝大山，巍峨无量，如此玉洞，广阔幽深难测，此二者喻以道德为灵宝洞玄，广大幽深无量难测也，故云夫言梦者日，如此金玉也。又梦中说梦日，梦见如此玉器金皿，使用无数，此喻建立妙用，普利众善万行也，故云如此器皿也。又梦中说梦日，如此乌兔龟凤龙虎，此喻金乌玉兔，乌龟赤凤，白虎青龙，阴阳造化也，故云如此禽兽也。梦中说梦见此金玉器皿禽兽，说者但能说之，不能取金玉器皿禽兽与听说之人也，此喻圣人不能出道以示与学人也，故云言者能言之，不能取而与之也。梦中听说梦境之人，但闻说如此金玉器皿禽兽，不能承受取得之也，此喻学道者因师方便点化，言下自悟不从外得＇也，故云听者能闻之，不能受而得之也。惟有利根者善闻道德玄妙，不执泥荃蹄，不辫论圣人无言之言，但因圣人无言之言，荐悟言外之旨，了悟不可思议之道也，故云惟善听者，不泥不辫也。此章明治未悟谈道之病也。
　　右第三十章
　　关尹子曰：圆尔道，方尔德，平尔行，锐尔事。
　　尔者，学道之人也。天下学道之人，但能详读审诵九篇，精之研之，究之彻之，自然了悟不可思议之至道，人人具足，个个圆成，不假修为，位齐诸圣也，故云圆尔道也。方者，正也，德者，道之用也。天下学道之人，若因经了悟不可思议之至道，仍要护持保任也。如何护持保任？但能以无为清净，逍遥自在，不染不着护其内，以谦卑柔弱，不与物争护其外，次又正其妙用，用之於众，善利物安人，不求报恩，皆为用之正，而成上德也，故云方尔德也。天下学人，若因经了悟不可思议之至道，护持保任，要成上德，须是自利利他，平等普惠，不择贵贱贫富，男女妍丑，仁慈等利，无偏无党，以成万德之妙行也，故云平尔行也。锐者，利也，事者，用也。天下学人，因经了悟不可思议真空妙有之道，以为真心之体，以至德妙行为真心之用，自利利他，於事无往不利也，故云锐尔事也。此章尹君自迷一经之旨趣也。
　　右第三十一章
　　文始真经注卷之九竟
　　#1据前之经文，此句当作『小虫毒身也」。
　　#2据前经文，『不夫」当作『不失』。
　　#3『也不能』，《关尹子》和《无上妙道文始真经》皆作『地不能』。
　　#4『为医』，《关尹子》作『为翳』。
　　文始真经后序
　　晋葛仙翁撰
　　洪体存蒿艾之质，偶好乔松之寿，知道之士，虽微贱必亲也，虽夷狄必贵也。后遇郑君思远，郑君多玉岌琼笋之书，服饵开我以至道之良药，呼吸洗我以紫清之上味，后属洪以尹真人《文始经》九篇，洪爱之诵之，藏之拜之。宇者，道也，柱者，建天地也，极者，尊黑人也，符者，精神魂魄也，鉴者，心也，匕者，食也，釜者，化也，筹者，物也，药者，杂治也。洪每味之，泠泠然若蹑飞叶，而游乎天地之混俱，茫茫乎若履横杖，而浮乎大海之渺漠，超若处金碧琳琅之居，森若握鬼魅神奸之印，倏若飘鸾鹤，怒若斗虎兕，清若浴碧，惨若梦红，擒纵大道，浑沦至理，方士不能到，先儒未尝言，可仰而不可攀，可玩而不可执，可鉴而不可思，可符而不可言，其忘物遗世者之所言乎，其绝迹去智者之所言乎，其同阴阳而冥彼此者之所言乎！何如此之尊高，何如此之广大，又何如此之简易也。洪亲受之。
　　咸和二年五月朔丹阳葛洪稚川序
　　
