道德真经集注释文
　　经名：道德真经集注释文。宋彭耜编撰。一卷。底本出处：《正统道藏》洞神部玉决类。
　　道德真经集注释文
　　宋鹤林彭耜纂集
　　序
　　甚矣，文字之流传，而说者之不一也。《鲁语》一书，以何晏所传，校之蔡邕石经己不同矣，况其他乎。余於老氏音释，既集李、林二家以补陆德明之未备，其经之正文则专据政和御本，而诸家之同异，亦互见於其中，合为一书，以继篇末。惟老氏以清虚无为为本，领其学与经生学士异，固不在乎一句一读之微，然亦安有辞义之未通而理道之顿悟，惟览者互考焉。鹤林彭耜谨书。
　　道可道章第一
　　河上本作体道。
　　徼：陆德明《释文》古吊切，小道也，边也，微妙也。黄徼作窍。
　　天地皆知章第二
　　河上本作养身，五注本作天下皆知美章。皆知善之为善二：达真、清源上并有天下字。斯恶已斯不善已：李畋《音解》已，居里切，苏已并作矣。倾：陆去营切，高下不正貌。夫：李音符，发语之端，下经并同。去：李羌吕切，除也，非来去之去。
　　不尚贤章第三
　　河上本作安民。
　　使心不乱：《纂微》心上有民字。之治：苏、五注、叶下各有也字。使夫知者不敢为也：陆知，音智，五注无敢字，邵无也字。无不治矣：程无矣字。
　　道冲章第四
　　河上本作无源。
　　冲：陆直隆切。或不盈：陆盈或作满，苏或下有似字。渊兮：陆、河上作乎，李渊，乌涓切，深静貌。挫：陆子卧切。锐：陆悦岁切。纷：
　　陆拂云切。湛：陆直减切。吾不知谁之子：《纂微》、司马、陈并无之宇。象帝：李如字，象，似也。帝者，兴益之宗，发生之主，又解云：兆见曰象，言此发生之帝，能兆见物象。
　　天地章第五
　　河上本作虚用，苏、曹、黄、程并作天地不仁章。
　　刍：陆楚俱切。狗：陆古口切。橐：陆他各
　　切。李鞴也，鼓风之器。钥：陆音药，李笛也，运吹
　　之乐，杜广成疏，以橐为皮囊，以钥为囊口竹管。
　　屈：陆、河上作屈，竭也。愈：陆羊主切，又羊
　　朱反。数：陆如字，理数也，又势数也，李音数，频
　　也。
　　谷神章第六
　　河上本作成象，苏、五注、曹、清源、黄本并作谷神不死章。
　　谷：陆古木切，中央无者也，河上作谷者养也，李音同上，言谷之应声，如道之应物，未尝休息。牝：陆频忍切，旧云扶比切，又扶紧切李频忍切，母也言母养万物。
　　天长地久章第七
　　河上本作韬光。
　　天地所以能长且久者：黄天地下有之字，程无者字。私邪：陆、河上直云以其无私，李邪，以遮切，语助。
　　上善若水章第八
　　河上本作易性。
　　而不争：《纂微》、司马、曹、陈而并作又。处众人所恶：陆恶乌路切，五注无人字，《纂微》、司马、苏、曹、陈、清源、黄、程、邵人下并有之字。故几於道：陆几音机，近也，又一音祈，五注、达真叶句下并有矣字。故无尤矣：《纂微》、司马、苏、曹、陈、清源并无矣字。
　　持而盈之章第九
　　河上本作运夷。
　　持而盈之：司马持作恃。不如其已：李已音以，止也。盈，满也。言执持盈满，不如休止无患，清源如作知。揣：陆初委切又丁果切，志瑞切。锐：陆、王弼作棁，音锐，河上作锐。堂：陆或作室。骄：《纂微》、司马作憍，《广韵》憍亦作骄，并举乔切。遗：陆唯季切，以之切，林东《音释》一作贻。咎：陆作九切。功成：陆、王弼作遂，又作成。
　　载营魄章第十
　　河上本作能为。
　　载营魄：李并如字。离：陆力智切，李如字。阖：陆户腊切。
　　三十辐章第十一
　　河上本作无用。
　　辐：陆音福，车辐亦是。毂：陆古木切，车毂也。当：陆丁浪切。车：陆音居，又去於切。埏：陆始然切。河上云和也，《纂微》、司马埏并作挺，和也。埴：陆市力切。
　　五色章第十二
　　河上本作检欲。
　　令：陆力征切。盲：陆陌庚切。爽：陆差也，河上云亡也，李疏两切，口喙珍鲜则真味差忒，故曰爽。行妨：陆行下孟切，妨音方。去：陆羌吕切。
　　宠辱章第十三
　　河上本作厌耻。
　　何谓宠辱：陆、王弼下有若惊二字，简文云：宠，得也，辱，失也，若，而也。宠为下：《纂微》作宠为上，辱为下。吾所以有大患者：清源无者字。故贵以身为天下若可寄天下爱以身为天下若可托天下：《纂微》身字下各有於字，若可寄天下作则可以托天下，若可托天下作则可以寄天下，司马与《纂微》略同，为天下下各添者字，托天下寄天下下各添矣字，若可下并有以字。
　　视之不见章第十四
　　河上本作赞玄。
　　夷：李如字，平易之称。希：李如字。搏：陆音抟，简文补各切。微：陆细也，李如字，微妙之微。此三者不可致诘：陆诘，起吉切清源无此字。故混：陆混，户本切，苏故下有复字。皦：陆古晓切，又胡老切。昧：陆梅对切，李音同上，暗也，言道在上非明，在下非暗。绳绳兮：陆食陵切，又民忍切，梁帝云：无涯际之貌，顾云：无穷不可序，或云宽急，李如字，运动不息貌。《纂微》、苏、曹、陈、达真并无兮字，黄兮作乎。复：陆音服。无物之象；司马有两无物之象，苏作无象之象。洸惚：恍，陆、王弼作怳，虚往切，李音同，林恍音晃，惚，李、林并音忽。《纂微》、司马、黄、曹作惚怳，苏、陈、达真、叶、林并作惚恍，按《集韵》恍怳并虎晃切，二字通用。
　　古之善为士章第十五
　　河上本作显德。
　　夫惟不可识：《纂微》惟作唯，后同司马无可字。强：陆其丈切。豫兮犹兮：陆豫如字，或作懊，《纂微》、苏、曹、陈并无兮字。俨若容：《纂微》、曹、达真容并作客司马作俨兮其若客。涣若冰将释：司马作涣兮若冰之将释。孰能浊以静之徐清：《纂微》以下有澄字。孰能安以动之徐生：《纂微》、苏、曹、陈、程以下有久字，司马动作久。保此道者：清源无者字。故能敝：陆、王弼作蔽，必世切，锺会婢世切，《纂微》、苏蔽并作弊，五注、叶并作是以能弊，清源同上，无能字，司马作是以能弊复成，黄敝作蔽。
　　致虚极章第十六
　　河上本作归根。
　　芸芸：李如字，又作云云，芸芸者喻万物也，以茂盛为动，以凋衰为静，云云者喻人事也，以逐欲为动，以息念为静，义同，盖经有根字，故作芸芸。各归其根：司马、曹、陈各下并有复字。没身不殆：叶无此四字
　　太上章第十七
　　河上本作淳风。
　　太上：陆、王弼大作大，音太，王注太上谓大人
　　也，顾云太古上德之上人也。其次畏之侮
　　之：司马、五注、达真、叶、程侮之上并有其次字，
　　陈作其次畏而悔之。故信不足焉：《纂微》、司
　　马、苏、曹、陈、连真、程并无故焉二字。犹兮其贵
　　言：《纂微》、司马、苏、曹、陈无兮字，程无此句。
　　事遂：五注作名遂。百姓皆曰：司马无皆
　　字，《篡微》、苏、曹、陈并皆曰作谓，黄、程曰作谓。
　　大道废章第十八
　　河上本作俗薄。
　　绝圣弃智章第十九
　　河上本作还淳。
　　倍：陆蒲罪切。令：陆力征切。此三者以为文不足：司马作以为文而未足，程无此字。属：陆之欲切。见：陆贤遍切。
　　绝学无忧章第二十
　　河上本作异俗。
　　唯：陆遗癸切，旧云维水切。阿：李乌何切。善之与恶相去何若：陆去，欺虑切，苏无此二句。享：李享与飨同，陆音烹，今不取。如春登台：司马、五注、叶、邵并作如春登台。怕兮：陆作廓苦郭切，河上作怕，普白切，林音薄，静也，《纂微》一作魄，清源怕作泊。乘乘兮：陆作儽儽兮，力追切，一本曰损益也，败也！欺也，《说文》音雷，古河上作乘乘兮，李乘乘，食陵切，运动相适貌，《纂微》一作魁魁兮。我独若遗：司马、苏、曹、陈上有而字，叶我下有欲字。纯纯：陆、王弼作沌沌，又作忳忳，徒损切，又徒门切，简文音顿李纯纯如字，质朴无欲之称。《纂微》作沌沌。昭昭：陆章遥切，一作照。我独若昏：陈作昏昏。闷闷：陆如字，李莫奔切，宽大貌，陆音如字，非宽大之称，又於经不协韵。澹兮其若海：陆澹徒绀切，古河上作忽兮若海，严遵作忽兮若晦《纂微》作忽若海，司马作忽兮其若晦，苏、曹、陈作忽若晦，叶海作晦，程兮作乎。飂兮似无所止：陆飂，力幽切，梁简文作飘，敷遥切，《纂微》飂作漂，司马作飘，苏作寂若无所止，曹、陈飂并作寂程作飂飂乎。众人皆有以：司马无有字。我独顽且鄙：《纂微》、司马、苏、曹、陈且并作似，程同，我上有而字。而贵求食于母：《纂微》、司马并作而贵食母，苏作儿贵食母，五注、曹、陈、达真、叶、清源、黄于并作於，程作而贵食於母。
　　孔德之容章第二十一
　　河上本作虚心。
　　惟道：《筑微》、司马、苏、五注并作唯，《广韵》唯，以追切，独也。惟恍惟惚：陆、王弼作怳，况往切，又呼广切，《纂微》诸本惟并作唯。惚兮恍兮中有象兮恍兮惚兮中有物兮：《纂微》、司马、苏、五注、曹、陈、达真、叶、清源、黄、程、邵并作惚兮恍，其中有象，恍兮惚，其中有物。窈兮冥兮：陆窈，乌了切，冥，莫经切，司马、曹作窈兮冥精。中有精兮：《纂微》、司马、苏、五注、曹、陈、达真、叶、清源、黄、程、邵并作其中有精。
　　曲则全章第二十二
　　河上本作益谦。
　　枉则直：陆枉音往，李纡往切，屈也，叶直一作正。洼：陆乌瓜切，简文乌麻切，顾洿，李乌爪切，埳也，地洼则水满，喻谦德常盈。为天下式：陈、清源上有以字。见：陆贤遍切故有功：苏无有字。不争：李平声，下同。故天下莫能与之争：叶作是以天下莫能争。
　　希言自然章第二十三
　　河上本作虚无。
　　故飘风：《纂微》、司马、苏、曹、陈、达真、程无故字。骤雨：陆骤，状救切。苏作暴字。天地尚不能久：五注尚下有且字，叶尚上作且。而况於人乎：邵无於字。道者同於道：司马、五注无道者二字。
　　跂者不立章第二十四
　　河上本作苦恩。
　　跂：陆、王弼跂作企，若赐切，河上作跂，李跂丘弭切，又去智切，林跂与企同。跨：陆苦化切。其在道也：《纂微》、司马、苏、五注、曹、陈、达真、清源在并作於，苏又也作者。赘行：陆赘，专税切，疣赘也简文之睿切，行，下孟切。恶：陆乌路切。不处也：李处，昌与切，居也。《筑微》、司马、苏、曹、陈、达真、清源、黄、程并无也字。
　　有物混成章第二十五
　　河上本作泰元。
　　混：陆胡本切。先天：陆先，悉荐切李音同上，居无象之前曰先。寂：陆、王弼作宗，亦作寂。寥：陆、王弼作寞，河上作寥，空无形也。锺作飂云空疏无质也。李落消切，虚静湛然之称。殆：陆田赖切，危也。强为之名曰大：陆强，其文切司马、达真、程作强名之曰大。域中有四大而王处一焉：苏、程处作居，《纂微》、司马、曹、黄并作而王居其一焉陈无此两句。
　　重为轻根章第二十六
　　河上本作重德。
　　重：陆直用切。轻：陆起政切，李如字。躁：陆早报切。离：陆音利。辎：陆侧其切。观：陆古乱切。燕处：陆燕，於见切，李燕与陆同，下昌与切，《纂微》燕作宴。如何：《纂微》、司马、苏、曹、陈、达真、叶、黄、程如并作奈。
　　善行章第二十七
　　河上本作巧用，苏本作善行无辙迹。
　　行：陆下孟切。辙：陆梁云：应车边，古作彻者，古字少也。李直列切，轮辗地为辙。瑕谪：陆上下家切，过也，下，直革切，谴责也。不用筹算：《纂微》算作策，司马无用字，陈不用作无揵：陆其偃切，李门距也，横曰关，竖曰挞。善行至善结：司马下并有者乎。而不可解：陈而作故。故无弃人故无弃物：叶故并作而。
　　知其雄章第二十入
　　河上本作反朴。
　　溪：陆苦奚切或作溪。离：陆力智切，李如字，与经协韵，陆力智切，不协。忒：陆杜得切。长：陆丁丈切，林云：或以音韵之学平仄贝跋此章。
　　将欲章第二十九
　　河上本作无为，苏、清源、黄本并作将欲取天下章。
　　而为之者：《纂微》、苏、曹、陈、程并无者字。故物：苏、五注、达真、叶、清源、黄、程故并作凡。嘘：陆、王弼作欢音歔，河上作呴，许具切，《纂微》、司马、苏、曹、达真、陈、叶并作呴，许具切。吹：李如字。羸：陆力为切。载：陆、王弼作挫，作卧切，搦也，河上作载，李载如字。隳：陆许规切，《纂微》、司马隳作堕。是以圣人：司马以作故。
　　以道佐人主者章第三十
　　河上本作俭武。
　　好还：陆上呼报切，下音旋。故善者果而已矣：《纂微》、司马、苏、曹、达真、陈并下无矣字。取强焉：《纂微》、司马、苏、曹、达真、陈并无焉字。叶作强取焉。果而勿强：《纂微》、司马、曹、达真、陈、清源并上有是字黄、程上有是谓二字。非道非道早已：《纂微》、司马、苏、曹、陈、清源、黄、程非并作不。
　　夫佳兵章第三十－
　　河上本作偃武。
　　佳：陆格牙切，善也，河上饰也。恶：陆乌路切。是以君子居则贵左：《纂微》、司马、曹、陈、黄并无是以字。恬淡：陆上牒嫌切，亦作栝，下作澹，徒暂切，亦作惔，古河上作恢，梁武云苦回切，简文曰恬恬，林或作然。故不美也若美必乐之：《纂微》、司马、苏、曹、陈、程并无此句，只作胜而不美。乐之者：《纂微》、苏、曹、陈、程并作而美之者，司马作若美之者林乐，五教切，又音洛。是乐杀人也：《纂微》、司马、苏、曹、陈、程、并无也字。乐杀人者：《纂微》、司马、苏、五注、曹、达真、陈、叶、清源、程、邵上并有夫字。不可得志於天下矣：《纂微》、苏、曹、陈、清源、程下并无矣字，司马不可下有以字。吉事尚左：司马、五注、达真、叶、清源上并有故字，陈吉事下有者宇。是以偏将军处左上将军处右：《纂微》、司马、苏、曹、陈并无是以字。言居上势则以丧礼处之：《纂微》、司马、苏、曹、陈并无居上势则四字，程势作世。战胜以丧礼处之：《纂微》、司马、苏、五注、曹、陈、达真、清源、程、邵胜下并有则宇。
　　道常无名章第三十二
　　河上本作圣德。
　　莫能臣：陆、河上作天下不敢，《纂微》、司马、苏、曹、陈、程并作不敢臣。侯王：陆、梁武作王侯人莫之令而自均：李令，力政切，教命也。下同。司马人作民。由川谷之与江海也：《纂微》、司马、苏、曹、陈由并作犹无也字，清源、黄、程只由作犹，五注、达真、叶、黄与作於，林一本无江宇。
　　知人者智章第三十三
　　河上本作辩德。
　　胜人者有力：五注、叶、清源无有字。不失其所者久：邵所下有止字。
　　大道泛兮章第三十四
　　河上本作任成。
　　泛：陆、王弼作泛，又作泛，李凡范切，言大道泛然无滞，应彼万象。功成不居：《纂微》、苏、曹陈、程并作功成不名有。司马成下有而字。衣被：陆衣，於既切。《纂微》、苏、曹、陈、程并作爱养。故常无欲可名於小矣：《纂微》、苏、曹并上无故字，下无矣字，程只无矣字，陈作可名为小。万物归焉而不知至：《纂微》、苏、曹、陈、程并作万物归之不为主。可名於大矣：《纂微》、苏、曹、程并无矣字，陈作可名为大。终不为大：五注、达真、黄、邵并作能成其大也，以其不自大，叶无成字，余同。
　　执大象章第三十五
　　河上本作仁德。
　　乐与饵：陆乐音岳，饵，而志切。过：陆古卧切。道之出言：陆出，尺类切，户纂微》、司马、苏、陈、清源、黄、程言并作口。
　　将欲歙之章第三十六
　　河上本作微明。
　　歙：王弼作，简作歙，又作给，河上作噏，许及切黄作翕。柔之胜刚弱之胜强：苏无二之字《纂微》、司马、曹、陈并作柔弱胜刚强。不可以示人：陈无以字。
　　道常无为章第三十七
　　河上本作为政。
　　镇以：《纂微》、司马、苏、五注、曹、达真、陈、叶、黄、程并镇下有之字。亦将不欲：陆、王弼作夫亦将无欲，简文作不。不欲以静：司马不作无。天下将自正：五注上有四字
　　上德不德章第三十八
　　河上本作论德。
　　上德无为而无以为：叶下无字作非。应：陆应对如字。攘臂而仍之：陆攘，若羊切，臂必寐切，仍作扔，人证切，又音仍。夫礼者：程无夫字。而乱之首也：《纂微》、苏、曹、陈并无也字。而愚之始也：《纂微》、苏、曹、陈并无也字。
　　昔之得一章第三十九
　　河上本作法本。
　　侯王得一以为天下贞：程无以字，诸本贞多作正，盖避庙讳也。其致之一也：苏、书、陈本并无下二字。侯王无以为贞而贵高将恐蹙：五注无为字，《纂微》、司马、苏、曹、陈并无为贞而三字，程贞上有天下字，无而贵高三字，陆蹙作蹶，蹇月切，其月切，按《广韵》蹶，失脚也，僵也，亦作蹶。故贵以贱为本高以下为基：司马以上并有必字。自称孤寡不谷：《纂微》、司马、苏、曹、陈并称作谓。此其以贱为本邪非乎：程邪上有非字，无下二字。数誉无誉：陆数，色主切，誉，逸洼切，毁誉也。司马、苏、曹、陈、程并作数誉无誉，李同，黄誉作车。琭琭：陆音禄，《纂微》云古作录录如玉。落落：陆作珞，音洛，又音历，《纂微》云古作落落若石。
　　反者道之动章第四十
　　河上本作去用。
　　上士闻道章第四十－
　　河上本作同异。
　　故建一面：《纂微》、苏、曹、陈、叶、程并无故字。昧：陆梅对切。李莫佩切，昏昧也。颣：陆雷对切，河上作类。进退若道：《纂微》、司马、苏、曹、陈、黄、程此句作并在夷道若颣上。质真若渝：李渝，羊朱切，变也。司马真作直。贷：李吐代切。
　　道生－章第四十二
　　河上本作道化。
　　而王公以为称：清源公下有自字。故物或损之而益：苏无故字。益之而损：苏上有或字。亦其义教之：司马无义字，邵作我亦义教之。强：李平声，刚暴之称。父：李如字，祖也，本也。
　　天下之至柔章第四十三
　　河上本作徧用。
　　驰骋天下之至坚：陆骋，敕领切，叶无骋字，达真坚作刚。无有入於无间：李间，去声，言道体混然，曾无间隙。是以知无为之有益也：《纂微》、司马、苏、曹、陈并上有吾宇，下无也字，叶只无也字。希及之矣：《纂微》、司马、苏、曹、陈、叶、清源无矣字。
　　名与身章第四十四
　　河上本作立戒。
　　是故甚爱必大费：程无是故二字
　　大成若缺章第四十五
　　河上本作洪德。
　　缺：陆窥悦切。敝：陆婢世切。屈：陆丘物切。讷：陆怒忽切。
　　天下有道章第四十六
　　河上本作俭欲。
　　却走马以粪：陆粪，弗问切，李却与却同，朱文公粪下粪车字，谓以走马载粪车也。顷在江西见有所谓粪车者，方晓此。故知足之足：司马无之足二字。
　　不出户章第四十七
　　河上本作鉴远。
　　窥牖：陆窥，起规切。
　　为学日益章第四十八
　　河上本作忘知。
　　损之又损：《纂微》、司马、曹、达真下并有之字。以至於无为：邵无於字。而无不为矣：《纂微》、司马、苏、五注、曹、达真、陈、叶、黄、程、邵并上有无为字，《纂微》、苏、曹、达真、陈、叶、清源并无矣宇。故取天下者：《纂微》、苏、曹、达真并作取天下，程无故宇。
　　圣人无常心章第四十九
　　河上本作任德。
　　善者吾善之：五注吾下有亦字。德善口矣德信矣：《纂微》、苏、曹并无二矣字，司马、五注　达真德并作得。圣人之在天下：《纂微》、司马、曹、陈并无之字。惵惵：李图协切，陆、王弼作歙歙，许及切，一本作惵惵，河上作惔，简文作怵，司马下有焉字，歙歙固无义，惵惵亦无理，愚意惵惵当作 ，危惧貌，盖字之讹也。浑心：陆浑，胡本切，《纂微》、司马、苏、曹、达真、陈、叶、清源、黄并作浑其心。百姓皆注其耳目：司马下有焉字。陈无其字。孩之：陆、王弼孩作咳，胡来切，本或作孩。
　　出生入死章第五十
　　河上本作贵生。
　　民之生：《纂微》、司马、苏、曹、达真、陈、清源、黄、程并民作人。动之死地亦十有三：《纂微》、司马、苏、曹、陈无亦字，程动下有而字。兕：陆徐履切，李音似，牛青色，一角。以其无死地：叶上有也字，五注、达真、清源、黄、程下有焉字。
　　道生之章第五十－
　　河上本作养德。
　　是以万物莫不尊道而贵德：程是以作故，无而字。莫之爵：《纂微》、司马、苏、五注、曹、达真、陈、黄、程并上有夫字。
　　天下有始章第五十二
　　河上本作归元。
　　殁身：《纂微》、司马、苏殁并作没。塞其兑：李塞，苏则切，兑，徒外切。易云：兑，说也爱悦也，言六根染着。闭其门：李博计切，杜绝也，门，祸患之门。见小曰：陆上贤遍切，下音越。袭常：叶常作裳。
　　使我介然章第五十三
　　河上本作益证。清源本作使我介然有知章。
　　施：李平声。而民好径：陆好，呼报切，径经定切，《纂微》、司马、苏、达真、陈并作民甚好径。朝：陆直遥切。厌：陆於艳切。资财有余：《纂微》、司马、曹、陈、程作财货有余，苏资作货。盗夸：陆夸，口花切，《纂微》、苏、程夸作夸，邵盗作道，非。非道也哉：李如字，兴叹之辞非助语，司马上有盗夸字。
　　善建不拔章第五十四
　　河上本作修观，清源本作善建者不拔章。子孙以祭祀不辍：陆辍张劣切，《纂微》、司马、苏、曹、达真、陈并无以字。故以身观身：程无故字。
　　含德之厚章第五十五
　　河上本作玄符。
　　含德之厚：司马下有者字。比於赤子：达真於作于。螫：陆失亦切，又呼各切。攫：陆俱缚切。搏：陆音博。握固：陆握，於学切，叶作 。牝牡：陆上频忍切，下牟后切。□：陆作全，如字，河上作□，子和切，一作脧，说文：子和切，又子垒切，赤子阴也，又子垂切。精之至也：《纂微》、苏、曹无也字。终日号而嗌不嘎和之至也：陆号，户毛切，嘎，一迈切，气逆也。又於介切，李嘎，所嫁切，《纂微》、司马、苏、曹、达真、陈并无嗌字，内《纂微》、苏、曹、陈下无也字，嗌音益，咽也，释文：喉也。林嗌，又一计切，黄古本无嗌字，而嗌不嘎，《庄子》之文也，后人乃增於《老子》
　　之书，今不取。
　　知者不言章第五十六
　　河上本作玄德。
　　不可得而亲：《纂微》、司马、苏、曹、陈、程上有故字。不可得而踈不可得而害不可得而贱：司马上并有亦字。
　　以正治国章第五十七
　　河上本作淳风。
　　以正治国：《纂微》、曹、陈正作政。以无事取天下：达真事作为。吾何以知其然哉：《纂微》、曹、达真、黄下并有以此字。夫天下多忌讳：《纂微》、苏、曹、达真、陈、叶、黄无夫字。人多利器：司马、苏、黄人作民。人多伎巧：司马、五注、达真叶人并作民。五注达真。伎作利。滋彰：苏、曹彰作章。
　　其政闷闷章第五十八
　　河上本作顺化。
　　闷闷：李莫奔切，闷闷，无心宽裕之称。闷若如字，则於义亦通，与韵不协，故不。民之迷也：《纂微》、苏、五注、曹、达真、陈、叶、清源、黄、邵并无也字。其日固已久矣：《纂微》、司马、苏、曹、陈并作其日固久，清源已作以字。刿：陆居卫切，河上作害，伤也。《纂微》、曹、陈刿。
　　作秽治人事天章第五十九
　　河上本作守道。
　　莫若啬：陆啬，生力切，李音色，《纂微》、司马、苏、曹、陈、叶如并作若。是以：《纂微》、司马、苏、曹、陈以并作谓。早复：《纂微》、苏、曹、陈复并作服。则莫知其极莫知其极：黄无下四字。柢：陆丁计切，亦作蒂，《纂微》、司马、苏、五注、曹、达真、陈、清源、黄并作蒂。
　　治大国章第六十
　　河上本作居位。
　　若烹小鲜：陆烹，普庚切，不当加火，鲜音仙，程若作如，《纂微》烹作亨。以道莅天下者：陆莅，力至切《纂微》、司马、苏、曹、陈并无者字。不伤民：司马、苏、五注、达真、叶、清源、黄、程、垄二句民字并作人。
　　大国者下流章第六十－
　　河上本作谦德。
　　下流：林下，上声。天下之牝牝常以静胜牡以静为下：陆牝，频忍切，李频忍切，雌静也，牡，莫后切，雄动也，常被静胜之，《纂微》、曹、达真、陈作天下之交牝，司马以静为下作以其静为之下，林下，上声。以下：陆下，遐嫁切，李大国以下下音同上，自上而下也。小国以下下如字，本在物下。取：陆七揄切，又七喻切。过：陆古禾切，又古卧切，下同。宜为下：程为下有之字。
　　道者万物之奥章第六十二
　　河上本作为道。
　　万物之奥也：陆奥，於六切暖也，河上乌报切李乌报切，言道体无外而万物资给於奥中《纂微》、苏、曹、陈、清源、程并无也字。益口人之宝：司马、程宝上有所字。可以市：李句美言者人悦之，如市贾售物。尊行可以加於人：陆行，下孟切《纂微》、司马、苏、曹、陈并无於字。以先：陆先，悉荐切。古之所以贵此道者何也：《纂微》、司马、苏、曹、达真并无也字，陈无何也字。不曰：陆曰，于月切，《纂微》、曹、陈作日邪：李以遮切，疑问之辞，亦作耶。
　　为无为章第六十三
　　河上本作恩始。
　　天下之难事天下之大事：《纂微》、司马、苏、曹、达真并无之字。是以圣人由难之：《纂微》、清源、程由作犹，五注五难字。故终无难矣：《纂微》、苏、曹、陈无矣字，叶作终以无难。
　　其安易持章第六十四
　　河上本作守微。
　　其脆：陆脆七岁切，李危也，谓嗜欲未坚如物危脆。易泮：陆泮，普半切，《纂微》、司马、曹、陈并作破。豪：苏、五注、曹、陈、达真、清源、黄、程、邵并作毫。累：陆劣被切《纂微》作参。故民之从事：《纂微》、司马、苏、曹、陈、叶、清源、程并无故字。则无败事矣：《纂微》、司马、苏、曹、陈、程并无矣字，叶作则无事。以复众人之所过：《纂微》、司马、苏、曹、达真、陈、程并无以字。
　　古之善为道章第六十五
　　河上本作淳德，清源、黄本并作古之善为道者章。亦楷式：陆、王弼棔作楷，严、河上作楷李楷，口骇切，模也司马下有也字。常知：苏、五注、达真、叶、清源、黄、程常并作能。然后乃至大顺：司马作乃复至於大顺，叶无至字。
　　江海为百谷王章第六十六
　　河上本作后己。
　　善下之：陆下，遐嫁切，五注、达真、黄、程、邵下并有也宇。是以圣人处上：《纂微》、司马、苏、五注、曹、陈、叶并无圣人字，邵以作故。是以天下：邵是作所。莫能与之争：叶无能字。
　　天下皆谓章第六十七
　　河上本作三宝，清源本作天下皆谓我道大章。
　　似不肖：李肖，私妙切。夫惟大故似不肖：李夫，音扶，下同，清源无此七字。宝而持之：《纂微》、司马、苏、曹、陈、黄宝并作保。故能成器长：司马能下有为字，陈成下有其字。以战则胜：五注战作陈作正，邵胜亦作正。以慈卫之：叶上有必字。
　　善为士章第六十八
　　河上本作配天，清源作善为士者不武章。
　　用兵有言章第六十九
　　河上本作玄用。
　　行无行：陆下，户刚切，李并如字，行，行师也，行师应敌而不强争，与无行同，林下行作尸刚切。攘：陆若羊切。仍无敌：陆、王弼仍作扔，音仍。轻敌几丧：陆几音祁，一音机，《纂微》、司马、五注、曹、陈、达真、邵并敌下有则字，苏、叶、黄敌下并有者字。故抗兵相加则哀者胜矣：《纂微》、司马、苏、曹、陈并无则字，程无故字。
　　吾言甚易知章第七十
　　河上本作知难。
　　天下莫能知：五注、达真、叶、清源、黄上有而字。易：陆以鼓切。夫惟：李上音扶，叹世人无了悟之知，《纂微》、司马惟作唯。是以不吾知也：《纂微》、司马、苏、曹、陈、叶、程并吾作我，无也字。知我者稀则我贵矣：稀司马、苏、曹、陈、黄、程并作希，苏、曹、陈、叶、程并作则我者贵。被褐：陆上音备，下户葛切，五注、达真、林被并作披。
　　知不知章第七十－
　　河上本作知病，曹本作知不知上章。
　　尚矣：《纂微》、司马、苏、曹、陈、叶、程并作上，无矣字，达真只无矣字。病矣：《纂微》、司马、苏、曹、陈、达真、叶、程并无矣字。圣人之不病：李法性本空，以其能病世人强知之病是以病病，体用双泯，药病兼忘，本无知法，是以不病，（纂微》、苏、曹、陈并无之字。
　　民不畏威章第七十二
　　河上本作爱己。
　　则大威至矣：《纂微》、司马、苏、曹、陈、叶并无矣字。无狭其所居：陆、王弼狭作狎，户甲切，广韵狭音峡，《纂微》狭作狎，司马居作安。夫惟不厌：陆厌，於艳切，李弃也，《纂微》惟作唯。见：陆贤遍切，李显也。故去：陆去，羌吕切。
　　勇於敢则杀章第七十三
　　河上本作任为，苏、五注、黄本并作勇於敢章。
　　此两者：《纂微》、司马、曹、陈上有知字，苏无此字。恶：陆乌路切。犹难：陆难，乃旦切，李平声，苏犹作尤，邵犹作由。坦然：陆坦，吐但切，平大貌，河上一本作墠，墠，宽也，《纂微》坦作默，司马、苏、曹、陈、叶、程并作谭，音阐。恢恢：陆苦回切。
　　民常不畏章第七十四
　　河上本作制惑，苏本作民不畏死章，清源、黄、程本并作民常不畏死。
　　若使民：司马、苏、曹、陈民作人。奇：李如字。吾岂执而杀之孰敢：司马孰上有夫字，下有也字，《纂微》、司马、苏、五注、曹、陈、达真、叶、清源、黄、程、邵岂并作得。而代司杀者杀：《纂微》、曹而并作夫，无杀字，司马、苏、叶、黄、程只而作夫，五注只下无杀字，陈上无而字，下无杀字。是代大匠斲：陆斲，陟角切，《纂微》、司马、曹、陈、黄是下有谓字。夫代大匠斲：叶无夫字，司马下有者字。希有不伤其手矣：司马作希不自伤其手矣，五注无矣字。
　　民之饥章第七十五
　　河上本作贪损。
　　饥：《纂微》、司马、苏、五注、曹、陈、达真、叶并作饥，《广韵》饥，居依切，谷不熟也，饥，居夷切，饿也，恐合作饥。以其上食税之多也：《纂微》、司马、苏、曹、陈、叶并无也字。民之难治以其上之有为也是以难治：《纂微》、司马、苏、曹、陈、叶并无也字，五注无此十五字。人之轻死：《纂微》、司马、清源、程人作骂。以其生生之厚也：《纂微》、司马、曹、陈并作求生，下无也字。苏、叶只无也字。唯无以生为者：《纂微》、司马、苏、曹、陈、达真上有夫字。是贤於贵生也：《纂微》、司马、曹、苏、陈并无也字，叶是下有以字，也作夫。
　　人之生章第七十六
　　河上本作戒强，苏、曹、黄本并作民之生章，清源本作人之生死也柔弱章。
　　人之生：司马、苏、曹、陈、叶人并作民。其死也坚强：陆强，其两切，旧其良切，叶无也字。草木之生也柔脆：陆脆，七岁切，《纂微》、司马、苏、曹、陈并上有万物字，无之字，程无也字苏、叶脆并作弱。死之徒也生之徒也：《纂微》、司马、苏、五注、曹、陈、叶、清源并无也字。共：音拱，黄共作折。故坚强居下：清源无故字，黄居作处，《纂微》、司马、苏、曹、陈、叶、程并作强大处下。
　　天之道章第七十七
　　河上本作天道。
　　其犹张弓乎：邵犹作由。补之：《纂微》、司马、苏、曹、陈补并作与。孰能损有余而奉不足於天下者其唯道乎：《纂微》、司马、苏、曹、陈、叶、程并作孰能以有余奉天下唯有道者。
　　功成不居：《纂微》、司马、苏、曹、陈并居作处。见贤耶：李见如字，《纂微》、曹、陈无耶字，叶贤上有其字。
　　天下柔弱章第七十八
　　河上本作任信，清源本作天下莫柔弱於水章。
　　天下莫柔弱於水：《纂微》、司马、苏、曹、陈并作天下柔弱莫过於水，叶同，上又作莫胜於水，陈同，上以柔之至。莫之能先：《纂微》、司马、苏、曹、陈、叶先并作胜。以其无以易之也：李易，如字，移也，改也，《纂微》、苏、曹、陈并上无以字下无也字，叶同，上又无其字。柔之胜刚弱之胜强：《纂微》、司马、苏、古开并上有故字，无二之字，陈、叶无二之字。天下莫不知而莫之能行：司马、苏、曹、陈、叶、无而之二字。圣人言：司马作圣人之言云。受国之不祥：《纂微》、司马、苏、曹、叶、清源、黄、程并无之字。是为：《纂微》、司马、苏、五注、曹、陈、达真、叶、清源、黄、程、邵并为作谓。正言若反：司马上有故字，下有也字。
　　和大怨章第七十九
　　河上本作任契。
　　和大怨者：《纂微》、曹、陈、叶并无者字。
　　必有余怨：叶无必字。契李若计切，心也，左为阳，心属阳，以其能合前境，故曰契。彻：李直列切，法也，通也。
　　小国寡民章第八十
　　河上本作独立。
　　使民有什伯之器：《纂微》、司马、曹、陈并无民字。而不用也：《纂微》、司马、苏、曹、陈、叶、黄、程并无也字。使民重死而不远徙：李徙，斯民切，司马远徙作重复，苏、叶无此一句。使民复结绳而用之：李绳，食陵切，上古之政，清源上有故字。安其俗：《纂微》、司马、苏、曹、陈、黄俗并作居。乐其业：《纂微》、司马、苏、曹、陈、黄业并作俗。邻国相望：林望，一作平声，与冠盖相望同。声：《纂微》、司马、苏、曹、陈、黄并作音。使民至：《纂微》、司马、苏、曹、陈并无使字。不相与往来：《纂微》、司马、苏、五注、曹、陈、达真、叶、清源、黄、程并无与字，黄、程上有而字。
　　信言不美章第八十一
　　河上本作显质。
　　无积：《纂微》、司马、曹、陈无并作不。天之道：五注无之字。
　　道德真经集注释文竟
　　
