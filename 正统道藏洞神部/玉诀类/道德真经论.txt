道德真经论
　　经名：道德真经论。宋司马光注。四卷。底本出处：《正统道藏》洞神都玉诀类。原经无章名，今据王弼本补。
　　道德真经论卷之一
　　司马氏注
　　太史公曰：老子着书上下篇，言道德之意。后人因其篇首之文，名上篇曰道，下篇曰德。夫道德连体，不可偏举，今从本名。
　　一章
　　道可道，非常道；名可名，非常名。　
　　世俗之谈道者，皆曰道体微妙，不可名言。老子以为不然，曰道亦可言道耳，然非常人之所谓道也。名亦可强名耳，然非常人之所谓名也。常人之所谓道者，凝滞於物。所谓名者，苛察缴绕。
　　无名，天地之始；有名，万物之母。
　　天地，有形之大者也，其始必因於无，故名天地之始日无。万物以形相生，其生必因於有，故名万物之母日有。
　　常无，欲以观其妙；常有，欲以观其徼。
　　徼，边际也。万物既有，则彼无者宜若无所用矣。然圣人常存无不去，欲以穷神化之微妙也。无既可贵，则彼有者宜若无所用矣。然圣人常存有不去，欲以立万事之边际也。苟专用无而弃有，则荡然流散，无复边际，所谓有之以为利，无之以为用也。
　　此两者，同出而异名，同谓之玄。玄之又玄，众妙之门。
　　玄者，非有非无，微妙之极致也。
　　二章
　　天下皆知美之为美，斯恶已；皆知善之为善，斯不善已。
　　美善有逵，为众所知，非美之至者也。
　　故有无之相生，难易之相成，长短之相形，高下之相倾，音声之相和，前后之相随。
　　凡事有形迹者，必不可齐。不齐则争，争则乱，乱则穷，故圣人不贵。
　　是以圣人处无为之事，
　　用智若禹之行水，行其所无事
　　行不言之教。
　　其身正，不令而行。
　　万物作焉而不辞，
　　心之出也，物或未之。物至而应，无所辞拒。
　　生而不有，
　　存养万物而不取以为己有。
　　为而不侍，
　　圣人於天下不能全无所为，但不恃之以为己力耳。
　　功成不居。
　　不自满假。
　　夫唯不居，是以不去。
　　汝惟不矜，天下莫与汝争能；汝惟不伐，天下莫与汝争功。
　　三章
　　不尚贤，使民不争；
　　贤之不可不尚，人皆知之。至其末流之弊，则争名而长乱，故老子矫之，欲人尚其实，不尚其名也。
　　不贵难得之货，使民不为盗；不见可欲，使心不乱。是以圣人之治，虚其合，
　　使民无· 利欲之心。
　　实其腹，
　　足食也。
　　弱其志，
　　不敢争夺。
　　强其骨。
　　尽力。
　　常使民无知无欲，
　　甘其食，美其服，不知其外更有何
　　欲。
　　使夫知者不敢为也。
　　众莫之应。
　　为无为，则无不治矣。
　　为之使至於无为。
　　四章
　　道冲而用之，或不盈，渊兮似万物之宗。
　　深不可测，常为物主。
　　挫其锐，
　　锋角猛露，道所恶也。
　　解其纷，
　　事为烦乱，道所鄙也。
　　和其光，
　　辉华显赫，道所贱也。
　　同其尘，
　　污辱卑下，道所贵也。
　　湛兮似或存。
　　湛然不动，若有若亡。
　　吾不知谁子，象帝之先。
　　言其先天地生，物莫能瑜。
　　五章
　　天地不仁，以万物为刍狗；
　　刍狗，祭祀之具也，未用则贵，已用则贱。天生五村，力尽而弊之，有似不仁。
　　圣人不仁，以百姓为刍狗。天地之间，其犹橐钥乎？虚而不屈，动而愈出。
　　橐，排也。钥，乐钥。橐钥之中，空洞无情，故虚而不可穷屈，动而不可竭尽。
　　多言数穷，不如守中。
　　能守中诚，不言而信。
　　六章
　　谷神不死，
　　中虚故曰谷，不测故曰神。天地有穷而道无穷，故曰不死。
　　是谓玄牝。
　　玄者，言其微妙。牝者，万物之母。
　　玄牝之门，是谓天地根。
　　天地由之以生。
　　绵绵若存，－用之不勤。
　　微而不绝，若亡若存，无物不用，而未尝勤劳。
　　七章
　　天长地久。天地所以能长且久者，以其不自生，故能长久。
　　凡有血气之类，皆营为以求生。惟天地无为而自生。
　　是以圣人后其身而身先，外其身而身存。
　　亦不一用力。
　　非以其无私邪？故能成其私。
　　众人之私小，圣人之私大。小之至者，父子乖离，不能保一身。大之至者，蛮夷率服，享祚百世。
　　八章
　　上善若水。水善利万物又不争，处众人之所恶，
　　人恶卑也。
　　故几於道。
　　道无水有，故曰几。
　　居善地，
　　若水处下。
　　心善渊，
　　深观。
　　与善仁，
　　润物。
　　言善信，
　　妍皑无隐。
　　政善治，
　　涤秽。
　　事善能，
　　任物圆方。
　　动善时。
　　随时凝浮。
　　夫唯不争，故无尤。
　　争者，事之末也。与物无竞，莫之怨恶，何过之有？故特美之。
　　九章
　　恃而盈之，不如其已；
　　恃势恃位，恃才恃德，而自满者，不　如无势无位，无才无德。
　　揣而锐之，不可长保。
　　揣知物情，锐求进入，必将失之。
　　金玉满堂，莫之能守；富贵而骄，自遗其咎。功成，名遂，身退，天之道。
　　四时更运，功成则移。
　　十章
　　载营魄，抱一能无离乎？专气致柔，能如婴儿乎？涤除玄览，能无疵乎？爱民治国，能无为乎？
　　善爱民者，任其自生，遂而勿伤。善治国者，任物以能，不劳而成。
　　天门开阖，能为雌乎？明白四达，能无
　　知乎？ 
　　聪明睿智，守之以愚。
　　生之畜之，生而不有，为而不恃，长而不宰，是谓玄德。
　　长谓下知有之，宰谓有所制割。
　　十－章
　　三十辐共一毂，当其无，有车之用；
　　以其虚中受物，故能以寡统众。
　　埏埴以为器，当其无，有器之用；
　　埏，和也。埴，土也。
　　凿户牖以为室，当其无，有室之用。故有之以为利，无之以为用。
　　礼至於无体，乐至於无声，刑至於无刑，然后见道之用。
　　十二章
　　五色令人目盲，五音令人耳聋，五味令人口爽，
　　爽，失也。
　　驰骋田猎令人心发狂，难得之货令人行妨。
　　皆以外伤内？
　　是以圣人为腹不为目，故去彼取此。
　　腹内守，目外慕。
　　十三章
　　宠辱若惊，贵大患若身。何谓宠辱？宠为下，得之若惊，失之若惊，是谓宠辱若惊
　　为士者以道德为上，爵禄为下。上荣也，下辱也。众人乃宠其辱，操之则栗，合之则悲。
　　何谓责大患若身？吾所以有大患者，为吾有身。
　　由有其身。
　　及吾无身，
　　归之自然。
　　吾有何患？
　　色声味货，身之大患也。众人乃责之甚於身，者徇外而忘内故也。
　　故溃以合为天卞者，可以托天下矣；爱以身为天下者，可以寄天下矣。
　　夫责重天下者，天下亦贵重之。爱利天下者，天下亦爱利之。斤味续淮
　　贱残贼天下，而天下贵爱之者也。
　　故圣人之贵爱天下，所以贵爱其身也，如此则付以大器，必能守之。
　　十四章
　　视之不名曰夷，
　　为色。
　　听之不闻名曰希，
　　无声。
　　搏之不得名曰微
　　无体。
　　此三者，不可致诂，故混而为一
　　皆归於无。
　　其上不皦，其下不味。
　　皦明也。道之升沙万物以生而不可见。道之降，万物以息而未尝亡。
　　绳绳兮不可名，
　　绳绳，延长之貌，曰有曰无，皆强名耳。
　　复归於无物。是谓无状之状，无物之象。
　　欲言无邪，则物由以成。砍言有邪，则不见其形。
　　无物之象，是谓惚恍。
　　若有若无。
　　迎之不见其首，
　　无始。
　　体之不见其后。
　　无终。
　　执古之道，以御今之有。
　　古之道，无也。
　　能知古始，是谓道纪。
　　道以无为纪。
　　十五章
　　古之善为士者，微妙玄通，深不可识。夫惟不识，故强为之容：
　　但言其外貌可者。
　　豫兮若冬涉川，犹兮若畏四邻，俨兮其若客，涣兮若冰之将释，敦兮其若朴，旷兮其若谷，浑兮其若独。
　　有道之仕外貌皆然。
　　孰能浊以静之徐清？孰能安以久之徐生？保此道者，不欲盈。夫惟不盈，是以能弊复成。
　　谦受益。
　　十六章
　　致虚极，守静笃。万物并作，吾以观其复。
　　万物之动，必复归於静。
　　夫物芸芸，各复归其根。                                  
　　物出於无，复入於无。
　　归根日静，静分复命勾
　　物静则从天命。
　　复命曰常，
　　谁能违天。
　　知常日明。
　　动静不失其时。
　　不知常，妄作凶。
　　违理而动。
　　知常容，
　　虚静则无不包。
　　容乃公，
　　无偏无党。
　　公乃王，
　　为天下所归往。
　　王乃天，
　　与天合德。
　　天乃道，天法道。道乃久，
　　无疆。
　　殁身不殆。
　　虚则无所违拒，静则无所侵犯，何危之有？
　　十七章
　　太上，下知有之；
　　莫知帝力。
　　其次，亲之誉之；
　　有迹。
　　其次，畏之；
　　强以威服。
　　其次，侮之。
　　威德皆亡。
　　信不足，有不信。犹其贵言。
　　犹当作由。欲尽复其言，必不能周。
　　功成事遂，百姓曰我自然。
　　日出而作，日入而息，凿井而饮，耕田而食。
　　十八章
　　大道废，有仁义；
　　道者涵仁义以为体，行之以诚，不形於外。故道之行，则仁义隐；道之废，则仁义彰。
　　知慧出，有大伪；
　　小人依善而为恶。
　　六亲不和，有孝慈；国家昏乱，有忠臣。
　　六亲，父子兄弟夫妇也。若六亲自和，国家自治，则孝慈忠臣不知其所在矣。鱼不能相忘於江湖，则濡沬之德生焉。
　　十九章
　　绝圣弃智，民利百倍；
　　圣智所以利民也，至其末流之弊，乃或假圣智以害民，故老子矫之云尔。
　　绝仁弃义，民复孝慈；
　　孝慈，仁义之本也。
　　绝巧弃利，盗贼无有。
　　巧於利民，圣智之本心也。盗贼乃窃巧以利己。
　　此三者，以为文而未足，故令有所属。
　　属，着也。圣智、仁义、巧利，皆古之善道也，由后世徒用之以为文饰，而内诚不足，故令三者皆着於名而丧其实。
　　见素
　　任真。
　　抱朴，
　　存本。
　　少私
　　无我。
　　寡欲。
　　无求。
　　二十章
　　绝学无忧。
　　学之所以不可已者，为求道也。若弃本而逐末，则劳而无功，不若不学之无忧也。
　　唯之与阿，相去几何？善之与恶，相去何若？人之所畏，不可不畏。
　　唯则为恭，阿则为慢。在有道者观之，唯阿善恶同归於无，相去无几。然恭则人喜，慢则人怒，善则受福，恶则致祸，怒集祸来，将丧其身，亦不得不畏也。人皆为之，吾敢不为。
　　荒兮其未央哉。
　　恭与善皆细行，聊以避害耳，未足以为大道也。大道广远，不可量。
　　众人熙熙，如享太牢，如登春台。
　　以外物为悦。
　　我独怕兮其未兆，如婴儿之未孩。
　　孩，小儿笑也。
　　乘乘兮，若无所归。众人皆有余，
　　务於多得。
　　而我独若遗。
　　不有於物。
　　我愚人之心也哉，纯纯兮。俗人昭昭，我独若昏；俗人察察，我独闷闷。忽兮其若晦，飘兮似无所止。众人皆以，我独顽似鄙。我独异於人，而贵食母。
　　受乳哺於元和。
　　道德真经论卷之一竟
　　司马氏注
　　二十一章
　　孔德之容，唯道是从。道之为物，唯恍唯惚。惚兮恍，其中有象，恍兮惚，其中有物。窈兮冥，其中有精，其精甚真，其中有信。
　　信，验也，皆所谓无状之状。
　　自古及今，其名不去，以阅众甫。吾何以知众甫之然哉？以此。
　　二十二章
　　曲则全，
　　强直自遂，鲜不缺折。
　　枉则直，
　　涂虽曲，而通诸夏则由诸。川虽曲，而通诸海则由诸。
　　洼则盈，
　　水息渊，木消枝，山杀瘦，泽增肥。
　　弊则新，
　　衣锦尚铜。
　　少则得，多则惑。是以圣人抱一为天下式。
　　一，少之极也。
　　不自见，故明；
　　时然而日彰。
　　不自是，故彰；
　　稽于众，舍己从人。
　　不，自伐，故有功；不自矜，故长。
　　功名永久。
　　夫唯不争，故天下莫能与之争。古之所谓曲则全者，岂虚言哉？诚全而归之。
　　没身不殆。
　　二十三章
　　希言自然。
　　知道者不言而谕，故曰自然。
　　飘风不终朝，骤雨不终日。孰为此者？天地。天地尚不能久，而况於人乎？
　　躁人多辞，必不能安固於道。
　　故从事於道者，同於道，德者同於德，失者同於失。
　　皆自得之。
　　同於道者，道亦得之；同於德者，德亦得之；同於失者，失亦得之。
　　自然相应。
　　信不足，有不信。
　　由其贵言。
　　二十四章
　　跂者不立，跨者不行。
　　心有所属，故不能两存。自见者不明，自是者不彰，自伐者无
　　功，自矜者不长。
　　皆外竞而内亡。
　　其於道也，曰余食赘行。物或恶之，故有道者不处。
　　盛撰之余，本虽美，更可秽也。本虽有功而自伐，更为疣赘也。或恶之，犹云或击之也。
　　二十五章
　　有物混成，先天地生。混然自成。寂兮寥兮，独立而不改，
　　无与之匹，故曰独立。变化终不失其常，故曰不改。
　　周行而不殆，
　　周行无所不至而不危。
　　可以为天地母。
　　能生大形。
　　吾不知其名，
　　名以定形，混然无形，不可得而定。
　　字之曰道，
　　取於无物不由。
　　强名之曰大。大曰逝，逝曰远，远曰反。故道大，天大，地大，王亦大。域中有四大，而王居其一焉。
　　明王者，不得以位自骄。
　　人法地，地法天，天法道，道法自然。
　　二十六章
　　重为轻根，静为躁君。是以君子终日行不离辎重。
　　守重静以为本。
　　虽有荣观，燕处超然。
　　不以为意。
　　奈何万乘之主而以身轻天下。轻则失臣，躁则失君。
　　君轻躁则臣不畏，臣轻躁则君贱之。
　　二十七章
　　善行者无辙迹，善言者无瑕谪，善计者不筹算，
　　知其必然。
　　善闭者无关挞而不可开，
　　固国不以山溪之险。
　　善结者无绳约而不可解。
　　域民不以封疆之界。
　　是以圣人常善救人，故无弃人；常善救物，故无弃物。是谓袭明。故善人者，不善人之师；不善人者，善人之资。不贵其师，不爱其资，虽知大迷，是谓要妙。
　　二十八章
　　知其雄，守其雌，
　　有武而不用。
　　为天下溪。
　　处卑而为众所归。
　　为天下溪，常德不离，复归於婴儿。
　　由德以归道。
　　知其白，守其黑，
　　白清洁，黑浊恶。
　　为天下式。为天下式，常德不武，复归於无极。知其荣，守其辱，为天下谷。为天下谷，常德乃足，复归於朴。朴散则为器，圣人用之则为官长。
　　材见於外则如器，各有所能。圣人因其所能，用为众官之长。
　　故大制不割。
　　因其自然。
　　二十九章
　　将欲取天下而为之者，吾见其不得已。天下神器，不可为也。为者败之，执者失之。
　　为之则伤自然，执之则乖变通。
　　故物或行或随，或陶或吹，或强或羸，或载或堕。
　　载，成也，此皆物自然之性。
　　是故圣人去甚，去奢，去泰。
　　任物自然，但去此三者而已。
　　三十章
　　以道佐人主者，不以兵强天下，其事好还。
　　物极则反，故曰好还。
　　师之所处，刻棘生焉。大军之后，必有凶年。
　　明兵者凶器。
　　故善者果而已，不敢以取强。
　　果犹成也，功成则已。
　　果而勿矜，果而勿骄，果而勿伐，果而不得已，是果而勿强。物壮则老，是谓不道，不道早已。
　　明强者不得久。
　　三十一章
　　夫佳兵者，不祥之器，
　　兵愈佳则害人愈多。
　　物或恶之，故有道者不处。君子居则贵左，用兵则贵右。兵者，不祥之器，非君子之器，不得已而用之，恬淡为上。胜而不美，若美之者，是乐杀人。夫乐杀人者，不可以得志於天下矣。故吉事尚左，凶事尚右。偏将军处左，上将军处右，言以丧礼处之。杀人众多，以悲哀泣之，战胜则以丧礼处之。
　　此言兵之不祥。
　　三十二章
　　道常无名，
　　不可指的。
　　朴虽小，
　　朴者，道之质。
　　天下不敢臣。
　　言其尊。
　　侯王若能守，万物将自宾。天地相合，以降甘露，民莫之令而自均。
　　侯王守道，则物服，气和，民化。
　　始制有名，
　　圣人得道，必制而用之，不能无言。
　　名亦既有。夫亦将知止，知止所以不殆。
　　虽以有名教民，亦务简要，勿令滋彰。
　　譬道之在天下，犹川谷之与江海。
　　有为之教，比之於道，大小绝殊，然亦终归於道。
　　三十三章
　　知人者智，自知者明。胜人者有力，自胜者强。
　　自知自胜尤难。
　　知足者富，
　　常足。
　　强行者有志。不失其所者久，
　　得所则安。
　　死而不亡者寿。
　　身没道存。
　　三十四章
　　大道泛兮，其可左右。
　　言无执。
　　万物恃之以生而不辞，
　　皆与之。
　　功成而不居，衣被万物而不为主。故常无欲，可名於小矣；
　　易足。
　　万物归焉而不知主，可名於大矣。是以圣人终不为大，故能成其大。
　　三十五章
　　执大象，天下往。
　　道之见者谓之象，圣人执之，以为天下王。
　　往而不害，安平泰。
　　不以有为害之。
　　乐与饵，过客止。
　　众人凝滞於物。
　　道之出口，淡乎其无味。视之不足见，听之不足闻，
　　异於乐饵。
　　用之不可饵。
　　虚而不屈。
　　三十六章
　　将欲歙之，必固张之；将欲弱之，必固强之；将欲废之，必固兴之；将欲夺之，必固与之。是谓微明。
　　知微之明。
　　柔弱胜刚强，鱼不可脱於渊，国之利器，不可以示人。
　　三十七章
　　道常无为而无不为，侯王若能守，万物将自化。化而欲作，
　　作，动也。
　　吾将镇之以无名之朴。无名之朴，亦将不欲。
　　兼忘。
　　无欲以静，天下将自正。
　　道德真经论卷之二竟
　　道德真经论卷之三
　　司马氏注
　　三十八章
　　上德不德，是以有德；推至诚而行之，不自以为德。下德不失德，是以无德。
　　慕德之名，循其迎而求之。
　　上德无为而无以为，
　　我无为民自化。无以为犹言无用有为也。
　　下德为之而有以为。
　　有为之德，不修则废。
　　上仁为之而无以为，
　　因民所利而利之。
　　上义为之而有以为。
　　制而用之。
　　上礼为之而莫之应，则攘臂而仍之。
　　立制度以强民，民不肯从，则用刑以威之。仍，引也，字或作扔。
　　故失道而后德，
　　道无形，德无迹。
　　失德而后仁，
　　鱼相煦以沬。
　　失仁而后义，
　　恩不能怀，必加裁制。
　　失义而后礼。
　　制其外貌。
　　夫礼者，忠信之薄而乱之首也。
　　忠信，礼之本也。守其文，忘其本，则巧伪横生矣。
　　前识者，道之华而愚之始也。
　　世有亿度屡中者，人或谓之智，而多言数穷，未免於愚也。
　　是以大丈夫处其厚不处其薄，居其实不居其华，故去彼取此。
　　三十九章
　　昔之得一者，天得一以清，地得一以宁，神得一以灵，谷得一以盈，万物得一以生，侯王得一以为天下正。其致之一也。
　　一者，道之子，物之祖也，故莫不赖之以成功。以事言之，常久不已，所谓一也。
　　天无以清将恐裂，地无以宁将恐发，神无以灵将恐歇，谷无以盈将恐竭，万物无以生将恐灭，侯王无以贵高将恐蹙。
　　离本失道，不常故也。
　　故贵必以贱为本，高必以下为基。是以侯王自谓孤寡不谷，此其以贱为本邪，非乎？
　　不敢忘本。
　　故致数舆无舆，
　　式较软树，各指其名，则无复舆矣。
　　不欲琭琭如玉，落落如石。
　　四十章
　　反者道之动，
　　一阴一阳之谓道。
　　弱者道之用。天下之物生於有，有生於无。
　　四十－章
　　上士闻道，勤而行之；中士闻道，若存若亡；下士闻道，大笑之，不笑不足以为道。
　　非常之道，固非常人所知。
　　故建言有之：
　　古之立言。
　　明道若昧，进道若退，夷道若类，
　　类，丝节也。
　　上德若谷，大白若辱，广德若不足，建德若偷，质直若渝，大方无隅，大器晚成，大音希声，大象无形，道隐无名。夫唯道，善贷且成。物赖以成而不能有，故谓之贷。
　　四十二章
　　道生一，
　　自无入有。
　　一生二，
　　分阴分阳。
　　二生三，
　　济以中和。
　　三生万物。万物负阴而抱阳，
　　负犹背也，抱犹向也。
　　冲气以为和。
　　万物莫不以阴阳为体，以冲气为用。
　　人之所恶，唯孤寡不谷，而王公以为称。故物或损之而益，益之而损。
　　满招损，谦受益，皆所以去甚泰，就中和。
　　人之所教，亦我教之。
　　亦我教之，犹言我亦教之。
　　强梁者，不得其死。吾将以为教父。
　　为众教之父。
　　四十三章
　　天下之至柔，驰骋天下之至坚，
　　泰山之溜穿石。
　　无有入於无间，吾是以知无为之有益。
　　形之细者，无若微尘，然不能入无隙之物。唯无有乃可以入於无间。
　　不言之教，无为之益，天下希及之。
　　知之者鲜。
　　四十四章
　　名与身，孰亲？身与货，孰多？得与亡，孰病？
　　得名货而亡身，与身而亡名货二者，孰病？
　　是故甚爱必大费，多藏必厚亡。知足不辱，知止不殆，可以长久。
　　四十五章
　　大成若缺，其用不弊。大盈若冲，其用不穷。
　　物成必毁，盈必溢，理之常也。有道者虽成若缺，虽盈若冲，故不弊不穷。
　　大直若屈，大巧若拙，大辩若讷。躁胜寒，
　　动作。
　　静胜热，
　　无为。
　　清静为天下正。
　　虚静以观万物。
　　四十六章
　　天下有道，却走马以粪。
　　无求不争，含外修内。
　　天下无道，戎马生於郊。
　　贪欲无厌，合内竞外。
　　罪莫大於可欲，
　　匹夫无罪，怀璧其罪。
　　祸莫大於不知足，咎莫大於欲得。故知足，常足矣。
　　四十七章
　　不出户，知天下；不窥牖，见天道。
　　得其宗本。
　　其出弥远，其知弥少。
　　去本逐末。
　　是以圣人不行而知，不见而名，
　　至理不易。
　　不为而成。
　　四十八章
　　为学日益，为道日损。
　　去其浮冗。
　　损之又损之，以至於无为。无为而无不为矣。
　　跂者不立，跨者不行。有为则滞阂於一隅，故无为则无不为矣。
　　故取天下者，常以无事，
　　使天下自归之。
　　及其有事，不足以取天下。
　　强之则物不从。
　　四十九章
　　圣人无常心，以百姓心为心。
　　随时因物，应变从道。
　　善者吾善之，不善者吾亦善之，得善矣。信者吾信之，不信者吾亦信之，得信矣。
　　彼虽不善，吾自为善以接之，不失其善矣。彼虽不信，吾自守信以待之，不失其信矣。
　　圣人在天下，喋喋焉为天下浑其心。
　　浑其心，无所间别。
　　百姓皆注其耳目焉，
　　则而象之。
　　圣人皆孩之。
　　爱之如赤子。
　　五十章
　　出入生死，
　　出生地则入死地。
　　生之徒十有三，死之徒十有三，人之生动之死地十有三。夫何故？以其生生之厚。
　　言十人之中，大约柔弱以保其生者三，刚强以速其死者三，虽志在爱生而不免於趋死者亦三。其所以爱生而趋死者，由其自奉养太厚故也。
　　盖闻善摄生者，陆行不遇兕虎，入军不被甲兵，兕无所投其角，虎无所措其爪，兵无所容其刃。夫何故？以其无死地。
　　兕虎以喻强暴。处强暴之间而不见害者，以其柔顺不争故也。
　　五十一章
　　道生之，
　　宗本无形谓之道。
　　德畜之，
　　气象变化谓之德。
　　物形之，
　　聚而成物，质性散殊。
　　势成之，
　　生必长，长必成，自然之势。
　　是以万物莫不尊道而贵德。
　　为之父母。
　　道之尊，德之贵，夫莫之爵而常自然。
　　圣人道德洽於天下，其为人所推戴亦然。
　　故道生之畜之，长之育之，成之熟之，养之覆之。
　　及其成功，皆归於道。
　　生而不有，为而不恃，长而不宰，是谓玄德。
　　五十二章
　　天下有始，以为天下母。
　　始谓道也，道者万物之所生。
　　既得其母，以知其子，
　　因道以立礼乐刑政。
　　既知其子，复守其母，没身不殆。
　　不可忘本弃道。
　　塞其兑，闭其门，终身不勤。开其兑，济其事，终身不救。见小曰明，守柔曰强。用其光，复归其明，无遗身殃，是谓袭常。
　　光外烛，明内景。
　　五十三章
　　使我介然有知，行於大道，唯施是畏。大道甚夷，民甚好径。
　　道本简易，由人之好凿，故失道。
　　朝甚除，田甚芜，仓甚虚，
　　失道之国，好察近而遗远，逐末而忘本，故视其朝若修治，而察其民实贫困。
　　服文彩，带利剑，厌饮食，财货有余，是谓盗夸。
　　取非其有谓之盗。德薄位尊，智小谋大，危亡将及。曾不自知，乃更矜夸，以为。得意，服美不称，积实无厌，故曰盗夸。
　　盗夸，非道也哉。
　　所以有此夸者，岂非本欲行道，而更凿以致失哉。
　　五十四章
　　善建者不拔，
　　深根固蒂，不可动摇。
　　善抱者不说，
　　民心怀服，不可倾夺。
　　子孙祭祀不辗户
　　享祚久长。
　　修之身，其德乃真；修之家，其德乃余；
　　余当作赊。
　　修之乡，其德乃长；修之国，其德乃丰；修之天下，其德乃普。
　　皆循本以治末，由近以及远。
　　故以身观身，以家观家，以乡观乡，以国观国，
　　如一。
　　以天下观天下。
　　以古况今。
　　吾何以知天下之然哉？以此。
　　以一知万。
　　五十五章
　　含德之厚者，比於赤子。毒虫不螫，猛兽不据，攫乌不搏。
　　言和厚之至者，虽快夫所不忍害。
　　骨弱筋柔而握固，未知牝牡之合而峻作，精之至也。终日号而不嘎，和之至也。
　　皆在其自然。
　　知和日常，知常曰明。益生曰祥，
　　祥，善也。和之善者，可以益生。
　　心使气曰强。
　　志，气之率也，心动则气乱，气乱则昏，心不能制，故有悖暴之行。众人皆以气盛者为强，老子独以心能使气者为强也。
　　物壮则老，是谓不道，不道早已。
　　不用其壮，可以后亡。
　　五十六章
　　知者不言，
　　得之於内。
　　言者不知。
　　求之於外。
　　塞其兑，闭其门，
　　不出入。
　　挫其锐，解其纷，和其光，同其尘，是谓玄同。
　　玄者极深，固者无外。
　　故不可得而亲，亦不可得而疏；不可得而利，亦不可得而害；不可得而贵，亦不可得而贱，
　　守道故不动。
　　故为天下贵。
　　五十七章
　　以正治国，
　　政者，正也。
　　以奇用兵，
　　兵家尚诈。
　　以无事取天下。吾何以知其然哉？夫天下多忌讳，而民弥贫；民多利器，国家滋昏；民多仗巧，奇物滋起；法令滋彰，盗贼多有。
　　法出奸生。
　　故圣人云：我无为而民自化，我无事而民自富，
　　安而勿扰。
　　我好静而民自正，
　　正己而物正。
　　我无欲而民自朴。
　　虽赏之不窃。
　　五十八章
　　其政闷闷，其民淳淳；
　　责大体而已。
　　其政察察，其民缺缺。
　　政苛则无完人。
　　祸兮福所倚，福兮祸所伏。孰知其极？其无正邪？
　　祸中有福，福中有祸，天下无正祸正福。
　　正复为奇，善复为妖。
　　非独祸福为然，邪正善恶亦常反覆，皆由物极则反。
　　民之迷也，其日固久。
　　天下莫能知之。
　　是以圣人方而不割，廉而不剧，
　　岁，刮也。
　　直而不肆，光而不耀。
　　皆不欲至其极。
　　道德真经论卷之三竟 
　　司马氏注
　　五十九章
　　治人事天，莫若啬。
　　省啬精神。
　　夫唯啬，是谓早复。早复谓之重积德，
　　不远而复，不离於德，可以修身。
　　重积德则无不克。
　　念德不怠，庸可敌平。
　　无不克则莫知其极，
　　广运。
　　莫知其极，可以有国。
　　然后能保其国家。
　　有国之母，可以长久。
　　母谓存神育德。
　　是谓深根固蒂、长生久视之道。
　　六十章
　　治大国，若烹小鲜。
　　扰之则烂。
　　以道往天下，其鬼不神。
　　物各得其所，无妖灾。
　　非其鬼不神，其神不伤人；
　　寒暑风雨，变化生成。
　　非其神不伤人，圣人亦不伤人。
　　圣人与鬼神合其吉凶。
　　夫两不相伤，故德交归焉。民，神之主也。圣人不伤人，则神亦不伤矣。
　　六十－章
　　大国下流，天下之交，天下之牝。
　　交犹归聚也，言大国所以为王霸，下流所以为江海，皆以此。
　　牝常以静胜牡，以其静为之下。
　　覆解牝之为德。
　　故大国以下小国，则取小国；小国以下大国，则取大国。故或下以取，或下而取。
　　以取取人，而取为人所取。
　　大国不过欲兼畜人，小国不过欲入事人。两者各得其所欲，故大者宜为下。
　　畏天者保其国，乐天者保天下。
　　六十二章
　　道者，万物之奥也，
　　妙万物而为言。
　　善人之所宝，
　　守而用之。
　　不善人之所保。
　　依於有道以自安。
　　美言可以市，尊行可以加人。
　　美而言之，可以使人从教，若市之得物。尊而行之，可以使人心服，叉不为人下。
　　人之不善，何弃之有？
　　所贵於道者，为其兼容敦化，若中者弃不中，才者弃不才，不得为有德。
　　故立天子，置三公，
　　立君以司牧其民，置辅以师保其君。
　　虽有拱璧以先驷马，不如坐进此道。
　　拱璧，璧大如拱也。古者进物，叉有以先之。宝用有尽，道用无穷。
　　古之所以贵此道者，何不日求以得，有罪以免邪？故为天下贵。
　　有求而循道者，无不得。有过而从道者，无不免。
　　六十三章
　　为无为，事无事，味无味。大小多少，报怨以德。
　　视小若大，视少若多，犯而不校。
　　图难於其易，为大於其细。天下难事必作於易，天下大事必作於细。是以圣人终不为大，故能成其大。
　　兢兢业业，一日二日万几，故能无为而治。
　　夫轻诺必寡信，
　　故子路无宿诺。
　　多易必多难。
　　小人先易而后难。
　　是以圣人由难之，故终无难矣。
　　君子先难而后易。
　　六十四章
　　其安易持，其未兆易谋，其脆易破，其微易散。为之於未有，治之於，未乱。合抱之木，生於豪末；九层之台，起於累土；里之行，始於足下。
　　皆言防微慎始。
　　为者败之，
　　伤自然。
　　执者失之。
　　滞於物。
　　是以圣人无为故无败，
　　无成无亏。
　　无执故无失。
　　无丧无得。
　　民之从事，常於几成而败之，慎终如始，则元败事。是以圣人欲不欲，不贵难得之货；
　　圣人所欲者，不欲也，故不贵珍奇。
　　学不学，复众人之所过，以辅万物之自然而不敢为。
　　众人用心过分，更成赘疣，故人所学者在於不学，以复众人之所过。万物生成，皆不出自然，圣人但以辅之，不敢强有所为也。
　　六十五章
　　古之善为道者，非以明民，将以愚之。
　　去华务实，还淳反朴。
　　民之难治，以其智多。
　　奸诈乱政。
　　故以智治国，国之贼．、
　　上下相欺。
　　不以智治国，国之福。
　　王道正直。
　　知此两者，亦楷式也。常知楷式，是谓玄德。
　　知用智不若不用，非有精微之德，其　孰能与於此。
　　玄德深矣远矣，与物反矣，乃复至於大顺。
　　物情莫不责智，而有玄德者独贱之，　虽反於物，乃顺於道。
　　六十六章
　　江海所以能为百谷王者，以其善下之，故能为百谷王。是以圣人欲上人，以其言下之；欲先人，以其身后之。是以处上而人不重，处前而人不害，是以天下乐推而不厌。以其不争，故天下莫能与之争。
　　满招损，谦受益。
　　六十七章
　　天下皆谓我道大，似不肖。
　　肖，似也，言异於众人。
　　夫唯大，故似不肖。若肖久矣，其细也夫。我有三宝，保而持之。一曰慈，二曰俭，三曰不敢为天下先。夫慈，故能勇；
　　仁者必有勇。
　　俭，故能广；
　　约省则有余。
　　不敢为天下先，故能为成器长。
　　成器犹成法也，为众教之父，故曰为成器长。
　　今舍其慈且勇，舍其俭且广，舍其后且先，死矣。
　　必为物所害。
　　夫慈，以战则胜，以守则固。
　　仁者，众之所附。
　　天将救之，以慈卫之。
　　人不忍伤。
　　六十八章
　　善为士者不武，
　　以德服人。
　　善战者不怒，
　　我租惟求定。
　　善胜敌者不争，
　　不战而屈人兵。
　　善用人者为之下。
　　得其欢心。
　　是谓不争之德，是谓用人之力，是谓配天古之极也。
　　德与天合，自生民以来无以加也。
　　六十九章
　　用兵有言：吾不敢为主而为客，
　　主谓以强兵为己任。客谓人加於己，己不得已而应之。
　　不敢进寸而退尺。
　　谦而不责。
　　是谓行无行，
　　不行而自至。
　　攘无臂，
　　无臂而可以攘人。
　　仍无敌，
　　敌自服，不必仍。
　　执无兵。
　　不执兵而全胜。
　　祸莫大於轻敌，轻敌则几丧吾宝。
　　宝谓三宝。
　　故抗兵相加，哀者胜矣。
　　辞直而不争者，为众所哀。
　　七十章
　　吾言甚易知，甚易行。
　　易简。
　　天下莫能知，莫能行。
　　精一。
　　言有宗，
　　体要。
　　事有君。
　　返本。
　　夫唯无知，是以不我知。
　　有知则知道矣。
　　知我者希，则我贵矣。
　　道大，故知之者鲜。
　　是以圣人被褐怀玉。
　　蒙以养正。
　　七十－章
　　知不知，上；不知知，病，
　　知之如不知，则速怨。不知而强知，　则招患。
　　夫唯病病，是以不病。圣人之不病，以其病病，是以不病。
　　病人能自知其病，斯不甚病矣。
　　七十二章
　　民不畏威，则大威至。
　　弗畏入畏。
　　无狭其所安，
　　不择地而安之。
　　无厌其所生。
　　甘其食，美其服。
　　夫惟不厌，是以不厌。
　　不厌於物，亦不为物所厌。
　　是以圣人自知不自见，
　　人不知而不愠。
　　自爱不自贵，
　　卑以自牧。
　　故去彼取此。
　　去外慕，取内乐。
　　七十三章
　　勇於敢则杀，勇於不敢则活。知此两者，或利或害。天之所恶，孰知其故？是以圣人犹难之。
　　人知此而避杀就活，是利也。亦有知此而更速死者，害也。岂非天之恶人如此乎？执能知其意故哉？是以圣人於天道亦不敢易言之。
　　天之道，不争而善胜，
　　任物自然，物莫能违。
　　不言而善应，
　　随其顺巡，应以吉凶。
　　不召而自来，
　　不疾而速，不行而至。
　　禅然而善谋。
　　繟，缓貌。不忽遽，而事无不成。
　　天网恢恢，疏而不失。
　　恢恢，大貌。
　　七十四章
　　民常不畏死，奈何以死惧之？
　　见利则忘生，是不畏死。
　　若使人常畏死，而为奇者，吾得执而杀之，夫孰敢也？
　　奇，邪也。
　　常有司杀者杀。
　　天将去恶，必假手於一人。
　　夫代司杀者杀，是谓代大匠斲者，希不自伤其手矣。
　　妄作凶。
　　七十五章
　　民之饥，以其上食税之多，是以饥。民之难治，以其上之有为，是以难治。
　　扰之故难治。
　　民之轻死，以其求生之厚，是以轻死。
　　求利所以养生也，而民常以利丧其生。
　　夫唯无以生为者，是贤於贵生。
　　外其身而身存。
　　七十六章
　　民之生也柔弱，其死也坚强。万物草木生也柔脆，其死枯槁。故坚强者死之徒，柔弱者生之徒。是以兵强则不胜，
　　兵骄者灭。
　　木强则共。强大处下，柔弱处上。
　　七十七章
　　天之道，其犹张弓乎？高者抑之，下者举之，有余者损之，不足者与之。
　　亏盈益谦。
　　天之道，损有余补不足。人之道则不然，损不足以奉有余。
　　以贵抑贱，以富夺贫，以智加愚，以贤陵不肖。
　　孰能以有余奉天下？唯有道者。是以圣人为而不恃，功成不处，其不欲见贤邪？
　　圣人功德有余，故推以与人。
　　七十八章
　　天下柔弱莫过於水，而攻坚强者莫之能胜，以其无以易之也。故柔胜刚，弱胜强，天下莫不知，莫能行。是以圣人之言云：受国之垢，是谓社稷主；受国不祥，是谓天下王。故正言若反也。含垢纳污，乃能成其大。
　　七十九章
　　和大怨者，必有余怨，安可以为善？是以圣人执左契，而不责於人。故有德司契，无德司彻。天道无亲，常与善人。
　　八十章
　　小国寡民，使有什伯之器而不用，使民重死而不重复。
　　爱生安土。
　　虽有舟舆，无所乘之；
　　不迁。
　　虽有甲兵，无所陈之；
　　不争。
　　使民复结绳而用之。
　　不相欺。
　　甘其食，美其服，安其居，乐其俗。
　　虽疏恶隘陋，自以为甘美安乐。
　　邻国相望，鸡犬之音相闻，
　　信近。
　　民至老死，不相往来。
　　无求。
　　八十－章
　　信言不美，
　　质直。
　　美言不信。
　　华巧。
　　善者不辩，
　　吉人寡辞。
　　辩者不善。
　　盗言孔甘。
　　知者不博，
　　一以贯之。
　　博者不知。
　　多岐亡羊。
　　圣人不积，
　　不私无物。
　　既以为人己愈有，
　　德智无穷。
　　既以与人己愈多。
　　损之而益。
　　天之道，利而不害；
　　春生秋成，以美科利天下。
　　圣人之道，为而不争。
　　不能无为，然辅而不强。
　　道德真经论卷之四竟
　　
