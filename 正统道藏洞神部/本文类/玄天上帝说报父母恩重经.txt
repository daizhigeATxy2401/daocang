玄天上帝说报父母恩重经
　　经名：玄天上帝说报父母恩重经。撰人不详。二经同卷。底本出处：《正统遣藏》洞神部本文类。
　　玄天上帝说报父母恩重经
　　妙缘无修，妙行无积。从修有修，修缘证妙。从积有积，积行通妙。妙本从无，旷积自有。广演妙缘，显言劝修。烜赫妙行，示相有积。妙缘妙行，既通修积。若世众生，一念一动，缘行俱在。迷惑本来，毁无失有。如人父母，诞生男女。始相不见，托相为有。有中有相，相化万状。艰难苦恼，忧虑悲戚，悉从相起。我既托相，日恼父母。令我父母，日夕悲酸。我相既有，父相母相，日渐衰朽。缘我相故，令我父母，始相沉埋。父母男女，输转无已。是此有相，同归苦恼。我从今日，从我相中，悉灭贪嗔，悉破崄峻。持念平等，用报始相。使我始相，大得快乐，无诸苦恼。世世生生，托相全具，不致衰朽，然后灭除。始相令无，相着将此，无着同灭。始相我相，始相悉归。无着相既，无着不见。不有不起，不为无碍。无障无闭，无塞自然，去累不堕苦海。普愿饮信，日持奉行。
　　玄帝报恩圣号
　　志心皈命礼，玄元应化，武曲分真，垂念我等众生有相，托生父母，怀耽十月，乳哺三年，辛苦百千，殷勤寸念，令我父母，日渐衰朽。我今持念平等，悉灭脸峻贪慎，礼帝为师，祈恩报本。愿我见在父母，福寿增延，过去父母，早得超生。大圣大慈大仁大孝八十二化报恩教主佑圣真武治世福神玉虚师相玄天上帝金阙化身天尊。
　　昔泰清大帝，第八十二次化身，托圣父净乐国王，圣母妙祥天主，降生为太子。才七岁，即离亲去国滑身入太和山中修道。历四十二年，功成冲举，位镇北方，为玄天上帝。感父母生恩之重，故说此经。若有善信男女，体玄天圣训。以孝道存心，持斋三年，礼念圣号一万八千遍。以按道经一藏篇目之数，以答父母三年乳哺之恩。有志之士，又能寻详经义，精进道功。虽亿劫四重之恩，皆可以报。而九幽三途之苦，亦可以济矣。岂但报父母之恩而已哉。传曰：仙经万卷，忠孝为先。又曰：一子学道，则九祖生天。其斯之谓欤。玄门嗣教没仪赵宜真书。
　　玄天上帝说报父母恩重经竟
　　
