太上飞步五星经
　　经名：太上飞步五星经。撰人不详。内官飞步五星七元之法。一卷。底本出处斗：《正统道藏》洞神部本文类。
　　太上飞步五星经
　　步五星，初未登星罡之时，及讫下罡之时，并先存五星之精，在我五脏之中。存毕，叩齿五通，咽液五过，微祝曰：
　　五星列照，焕明五方，水星却灾，木德致昌，荧感消祸，太白辟兵，镇星四据，家国利亨，名刊玉简，录字帝房，乘飙散景，飞腾太空，出入冥无，游宴十方，五云覆盖，招棒摄风，设使万灵，上为仙公。
　　毕。正心向罡口 ，当上下之际而存祝也。闭气上罡，当先呼五星名字，及夫人名字毕，乃越罡蹈星。先举两足上太白，从太白登镇星，从镇星登火星，从火星登木星，从木星登辰星，从辰星还蹑太白。凡三过，乃更闭气上罡，案旧往还十五过。每至星所，辄呼星君及夫人名字，左手抚心，祝曰：飞仙。
　　东方岁星真皇君，讳澄澜，字清凝；夫人讳宝容，字飞云。
　　南方荧惑星真皇君，讳维渟，字散融；夫人讳华瓶，字玄罗。
　　西方太白星真皇君，讳寥凌，字振寻；夫人讳飙英，字灵恩。
　　北方辰星真皇君，讳启咺，字精源；夫人讳玄华，字龙娥。
　　中央镇星真皇君，讳藏陆，字耽延；夫人讳空瑶，字飞贤。
　　北斗第一太星，黄锦帔，丹青飞裙。
　　北斗第二元星，青锦帔，绿羽飞裙。
　　北斗第三真星，青锦帔，绣羽华裙。
　　北斗第四钮星，紫锦帔，黄华羽裙。
　　北斗第五刚星，朱锦被，紫青飞裙。
　　北斗第六纪星，朱锦帔，青绣飞裙。
　　北斗第七关星，丹锦帔，青华羽裙。
　　北斗第八帝星，紫锦帔，绣用飞丹裙。
　　北斗第九尊星，绿锦帔，翠羽华裙。
　　右头并颓云髻。
　　经曰：行事时，皆北向执隐书而为之者，谓始学真妙，未涉微远，不解星位之首向，不识玄斗之指建，故当北向执书，以渐求之耳。若既#1解书意，识星转之随时，自宜随斗所指，按而存步，如此则无有常向，不为皆向北也。夫一切北向，自为始学者耳。恐此将可以意通触类，不足复问邪。
　　太上真人步五星之道，以政五星降室。闭气上罡，先呼五星、星夫人名字毕，乃越罡蹈星。谓始上罡硬顿往，呼名字毕，乃越罡蹈星耳。若每至星上，得复重心呼所至星处之名字，益其佳也。若烦重摊常，祖可按旧而行耳昔郁涉公、北连子生、长陵老人，皆此法而得升天，不以烦难为辞也，所谓治生者俟。商饭之汲汲，岂惮脸滩哉，所期唯钱货而已耳。若使求道常如贾贩之用心，亦有何不得仙耶。但惜初学者，皆言专尽勤至，而彼辄懈纵。有似车之将故而百节缓落，又似负重之牛造远足蹇。夫学者之所患，而为得之者之所笑，皆如此辈事耳。苟能心研内镜者，是为感发乎神，将有灵人发子之蒙，携辰景之舆矣。五星图布，常向南也。以太白位在西，岁星在束，按而施之。所以尔者，五星隐伏，纵横无常，不如北斗列象，恒在故一，以定位於五方，不得随星之所在也。三八景合二十四神，以次念之，亦可一时顿存三八，亦可平旦存上景，日中存中景，夜半存下景，在人意为之也。若外身幽岩，屏绝人事，内念神关，摄真朝气，将可平旦顿存三八景，三时又各重存一景，益当佳也。但人间多事，此烦难常行耳，事不得常益自薄。昔西城王君、桐□上真，皆按此道也。按《苞玄玉箓白简青经》云：不存二十四神，不知三八景名字者，不得为太平民，亦不得为后圣之臣。
　　欲飞登木星之法，常思见岁星，当正心视星，以右手抚心，毕而礼之，左手掩两目，乃九闭气，又叩齿二十七通，咽液九过，临闭目，心呼岁星中真皇之君、君夫人名讳字三过毕，曰：愿得与始阳青皇真君、君夫人共乘八景碧舆，上登太上官。言毕，乃临闭目於手下，向星而咒曰：
　　天光交和，精流东方，仰望九门，飞霞散锋，始阳碧台，中有青皇，青牙垂晖，映照九方，郁灿夫人，字曰飞云，齐服灵锦，龙帔虎裙，腰带凤符，首巾华冠，出无入虚，遨游太无，前策青帝，后从千神，来见迎接，得为飞真，上登玉清，高上之房。
　　祝毕，去手勿复掩目，临目视星，〔服星〕#2之光二十七吞，存九芒尽来入喉中。都毕，又叩齿三通止。
　　欲飞登火星之法，思见荧惑星，当正心视星，以左手抚心，毕而礼之，右手掩口，乃三闭气，又叩齿二十七通，咽液九过，临闭两目，心呼荧惑中真皇君、君夫人讳字三过毕，曰：愿得与丹火赤皇君、君夫人共乘八景丹舆，上登玉清官。毕，乃向星微祝：
　　玄象流映，丹光南冥，仰望三门，朱云绛城，中有丹皇，名曰维停，夫人内照，是为华瓶，齐服云霜，凤华龙铃，腰带虎书，首巾飞青，出无入玄，翔遨五城，前导赤帝，后从六丁，来见招延，得真之名，上登玄虚，金书玉清。
　　祝毕，去手勿复掩口，临目视星，服星之光二十七吞，存令三芒尽来入喉中。都毕，叩齿三通止。
　　欲飞登金星之法，思见太白星，当正心视星，以右手抚心，毕而礼之，左手掩两鼻孔，乃七闭气，又叩齿二十七通，咽液九过，临闭两目，心存太白中真皇君、君夫人讳字三过毕，曰：愿得与太素少阳君、君夫人共乘八景素笔，上登玉清官。毕，又向星微祝：
　　七炁艳飞，光照西方，仰望七门，灵阙激锋，素晖烛映，德标金宗，中有少阳，号曰白皇，夫人灵恩，治在玉房，齐服皓锦，流铃虎章，首建扶晨，腰佩金珰，出有入虚，游步玉罡，前导白帝，后从六庚，来下见迎，北登墉宫，名书上清，得为真公。
　　祝毕，去手勿复掩鼻，临目视星，服星之光二十七吞如法。
　　欲飞登水星之法，思见水星，正心视星，以两手抚心，毕而礼之，举两手以掩两耳，乃五闭气，又叩齿二十七通，咽液九过，临闭两目，心呼辰星中真皇道君、君夫人名字三过毕，曰：愿得与辰星皇君、君夫人共乘八景苍舆，上登上清上元宫。毕，又向星微祝：
　　五气玄飞，光流北方，仰望五门，苍阙郁繁，激芒达观，灵映景云，中有黑皇，厥字精源，龙娥纷蔼，俱理玄关，齐服苍被，紫锦飞裙，腰佩虎符，首建莲冠，出凌九虚，入向玉津，前导黑帝，后从六壬，来下见迎，上登紫房，名书太上，得为玉真。
　　祝毕，去手勿复掩耳，如法。
　　欲飞登土星之法，思见镇星，正心视星，以两手抚心，毕而礼之，左手以掩洞房上，乃四闭气，又叩齿二十七通，咽液九过，临闭两目，心呼镇星真君、君夫人讳字三过毕，曰：愿得与中央太皇道君、君夫人共乘八景黄舆，上登上清宫。毕，又向星微祝：
　　四气徘徊，合注中元，仰望九极，旁观四门，黄台紫房，垂锋散芒，灵光郁散，天华落轩，中有黄皇，厥字耽延，夫人潜德，是为非贤，理和命气，导玄灌元，齐服黄云，帔龙锦裙，腰佩金符，首巾紫冠，出凌玄空，展光金门，前导黄帝，六己卫轩，来下见近，上登天关，金书太上，琅简刻名，飞行太空，得为玉卿。
　　祝毕，去手勿复掩洞房，如上法。
　　明堂内经开心辟忘符
　　开日旦，向王方，朱书，再拜服之，祝曰：　
　　五神开心，彻听绝音，三魂摄精，尽守丹心，使我勿忘，五藏远寻。
　　再拜毕祝，祝毕乃服，服毕，咽液五过，叩齿五通。勿令人见。若不用开日，以月旦、月十五日、二十七日，一月三服，一年便验，秘符也。
　　太虚真人口诀：以春乙卯日，夏丙午日、秋庚申、冬壬子，冥外时，先捣朱砂、雄黄二物，分等细捣之，以绵裹之，使如枣大，临外时以塞两耳中。此消三尸炼七魄之道，秘法也，勿令有知者。明日日中时，以东流水沐浴，沐浴毕，更整饰床席，易着衣服，浣故者，更弊屐，洗澡之。都毕，又扫酒於寝床下，通令所住一室盛洁也。更安枕卧，向上闭气，握固良久，而微祝曰：
　　天道有常，改易故新，上帝吉日，沐浴为真，三气消尸，朱黄安魂，宝炼七魄，与我相亲。
　　此是消炼尸秽之上法，改易新形之要诀也。四时唯各取一日为之。
　　太虚真人曰：先师见教，以五达之日，日出三四丈许，正立，以心对日，存三魂神与日光俱入心中，良久，闭气三息，咽液三过，微祝曰：
　　太阳散晖，垂光紫青，来入我魂，照我五形，却鬼试心，使心平正，内彻九气，外通胎命，飞仙上清，玉箓已定。
　　毕，以手拭目二七，叩齿二七，都毕。此法使人三魂凝明，丹心方正，万邪藏术，心试不行，真要道也。常当行之。
　　诸以五达日，向日趋令嚏。若不得嚏，以软物向日引导鼻中，亦即嚏也。嚏毕，祝曰：
　　天光来进，六胎上通，三魂守神，七魄不亡，承日呜嚏，与日神同，飞仙上清，位为真公。
　　祝毕，拭目二七。是内精上交日光，三魂发明於内，使人开心神，解百精，流转於内府也。若非五达日，可不须尔也。
　　以五达之日，北向五再拜，心呼上真皇君夫人名字三过毕，叩齿五通毕，解巾长跪，谨启：
　　五星日月上皇高真道君、道君夫人，玉清太上上清上皇上帝大道圣君几前，因自陈七祖父母以下及一身千罪万过，上世以来乞愿得解脱，三官告下诸司，使罪名离释，削除黑籍，乞愿得与五星之真，俱奔华辰，上登上清，交行玉门，上登玉清，高上之房，上登玄虚，金书玉清，名书上清，得为真公，名书太上，得为玉真，飞行太空，得为玉卿。
　　木星，左手掩目，右手抚心。
　　火星，左手抚心，右手掩口。
　　金星，右手抚心，左手掩鼻。
　　水星，两手抚心毕，掩两耳。
　　土星，以两手抚心，左手掩洞房上。
　　右记八素中事。
　　正月六日中时，二月一日晡时，
　　三月七日夜半，四月九日食时，
　　五月十五日夜半，六月三日中时，
　　七月七日夜半，八月四日申时，
　　九月二日平旦，十月一日平旦，
　　十一月六日夜半，十二月十二日夜半。
　　右记五达吉日。
　　太上飞步五星经竟
　　#1『既』字原作『脱』，据《太上五星七元空常诀》改。
　　#2『服星』二字据后文补。
　　
