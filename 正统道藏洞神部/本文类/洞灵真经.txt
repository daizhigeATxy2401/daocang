洞灵真经
　　经名：洞灵真经。原名《亢仓子》。唐人王士元撰。摘录《庄子》等古书政编而成，假托战国人庚朵子所作。唐天宝中专为道教四子真经之一。原本三卷，合为一卷。底本出处：《正统道藏》洞神部本文类。参校本：《四部丛刊》三编影印常熟瞿氏铁琴铜剑楼藏宋刊本（简称宋刊本）。
　　洞灵真经
　　庚桑子
　　老子之役有庚桑楚者，陈人也。偏得老子之道，居畏垒之山。其臣之画然知者去之，其妾之絜然仁者远之。拥肿之与居，鞅掌之为使。居三年，畏垒大壤。后游吴，隐毗陵盂峰，道成仙去。后有汉辅光张天师、唐张果老相继隐修，因号张公坛福地。古建洞灵观，宋改天申万寿宫。着书九篇，号庚桑子，一名亢仓子，唐封洞灵真人，书为《洞灵真经》 。
　　洞灵真经
　　全道篇第一
　　亢仓子居羽山之颜三年，俗无疵疠而仍谷熟。其俗窃相谓曰：亢仓子始来，吾鲜然异之，今吾日计之不足，岁计之有余，其或圣者耶，盍相与尸而祝之、社而稷之乎？亢仓子闻之色有不释。其徒黡啜从而启之，亢仓子曰：吾闻至人尸居环堵之室，而百姓猖狂不知其所如往，今以羽俗子父窃窃焉将俎豆予，我其的之人耶？吾是以不释於老聃之言。黡啜曰；不者，夫寻常之污，巨鱼无所还其体，而鲵、鳅 音为之制；步仞之丘，巨兽无所隐其躯，而孽狐 之祥，且#1也尊贤竟音事能，向善就利，自尧舜以固然，而况羽俗乎？先生其听矣。亢仓子曰：嘻，来，夫二子者知乎？函车之兽介而离山，罔罟制之；吞舟之鱼，荡而失水，蝼、蚁苦之。故鸟兽居欲其高，鱼鳖居欲其深。夫全其形生之人，藏其身也，亦不厌深渺而已。吾语若大乱之本，祖乎尧舜之间，其 音终。存乎千代之后。千代之后必有人与人相食者矣。言未 ，南子荣之樗色蹴然膝席曰：樗年运而长矣，将奚以托业以岂斯言？亢仓子曰：全汝形，抱汝生，无使汝思虑营营，若此绪年，或可以及此言。虽然，吾才小，不足以化子，子胡不南谒吾师聃？亢仓子既谢荣之樗，不释羽俗而龙已乎天下。水之性欲清，土者抇#2之，故不得清；人之性欲#3寿，物者抇#4之，故不得寿。物也者，所以养性也，今世之惑者，多以性养物，则不知轻重也。是故圣人之於声色滋味也，利於性则取之，害於性则捐之，此全性之道也。万人操弓，双音共身矢音射#5一招，招无不中；万物章，章以害一生，生无不伤。故圣人之制万物也，全其天也，天全则神全矣。神全之人不虑而通，不谋而当，精照无外，志凝宇宙，德若天坠。然上为天子而不骄，下为匹夫而不僭，此之为全道之人。心平正不为外物所诱日清，清而能久则明，明而能久则虚，虚则道全而居之。秦佚死，亢仓子哭之。其役曰：天下皆死，先生何哭 也？亢仓子曰；天下皆哭，安得不哭？其役曰：哭者必哀，而先生未始哀，何也？亢仓子曰；举天之下吾无与乐，安所取哀？蜕坠之谓水，蜕水之谓气，蜕气之谓虚，蜕虚之谓道。虚者道之体，靖者道之地，理者道之纲，识者道之目。道所以保神，德所以弘量，礼所以齐仪，物所以养体。好质白之物者，以黑为污；好质黑之物者，以白为污。吾又安知天下之正洁污哉？由是不生物之洁污矣。夫瞀视者以黈为赤，以苍为玄，吾乃今所谓皂白，安知识者不以为赪黄，吾又安知天下之正色哉？由是不遁物之色矣。夫好货甚者，不见他物之可好；好马甚者，不见他物之可好；好书甚者，不见他物之可好。吾又安知天下之果可好者、果可恶者哉？由是不见物之可以保恋矣，无能滑吾犬音长矣。陈怀君柳使其大夫祷行聘於鲁。叔孙卿私曰：吾国有圣人，若知之乎？陈大夫曰：奚以果明其圣？叔孙卿曰：能废心而用形。陈大夫曰：弊邑则小，亦有圣人，异於所闻。曰：圣人 谁？陈大夫曰。．有亢仓子者，偏得老聃之道，其能用耳视而目听。定公闻而异焉，使叔孙氏报聘，且致亢仓子，待以上卿之礼。亢仓子至宾于亚寝。鲁公卑辞以问之。亢仓子曰：吾能听视不用耳目，非能易耳目之所用，告者过也。公曰：孰如是寡人增异矣，其道若何？寡人果愿闻之。亢仓子曰：我体合於心，心合於气，气合於神，神合於无，其有介然之有，唯然之音，虽远际八荒之表，迩在眉睫之内，来干我者，吾必尽知之，乃不知 是。我七窍手足之所觉，六腑五脏心虑之所知，其自知而已矣。
　　用道篇第二
　　天不可信，坠不可信；人不可信，心不可信。惟道可信，贤主秀士岂可知哉？昔者桀信天与其祖四海，已不勤於道，天夺其国以授殷。纣亦信天与其祖四海，已不躬#6於道，天夺其国以授周。今夫墯农音农信坠实生百谷，不力於其道，坠窃其果稼而荒翳之。齐后信人之性酬让，不明於其道，举全境以付人，人实鸱义而有其国。凡人不修其道，随其心而师之，营欲茂滋，灾疾朋衅，戕身损寿，心斯害之矣，故曰唯道可信。天坠非道，不能悠久；苍生非贤，不能靖顺；庶政非材，不能龢理。夫用道之人，不露其用，福滋万物，归功无有，神融业茂，灵庆悠长。知而辨之谓之识，知而不辨谓之道。识以理人，道以安人。夫鸡辰音辰而作，负日任劳，流汗洒坠，夜分仅息，农夫之道也。俯拾仰取，锐心锥撮，力思搏精，希求利润，贾竖之道也。咽气谷神，宰思损虑，超遥轻举，日精炼仙，高士之道也。剸情端想，毕志所事，伦揆忘寝，谋效位司，人臣之道也。清心省念，察验近习，务求才良，以安万姓，人主之道也。若由是类之，各顺序#7其志度，不替塞音塞其业履，是为天下有道。导筋骨则形全，翦情欲则神全，靖言语则福全。克音克此#8三全，是谓清贤。道德盛，则鬼神助，信义敦，则君子合，礼义备，则小人怀。有识者自是，无识者亦自是；有道者静默，暗钝者亦静
　　默。物固有似是而非，似非而是；先号后笑，始吉终凶；身可亲而才不堪亲，才可敬而身不堪敬；敬甚则不亲，亲甚则不敬；亲之而疏，疏之而亲。恩甚则怨生，爱多则憎至。有以速为贵，有以缓为贵，有以直为贵，有以曲音曲为贵。百事之宜，其由甚微，不可不知，是故智者难之。静#9则神通，穷则意通，贵则语通，富则身通，理势然也#10。同道者相爱，同菊者相嫉；同与者相爱，同取者相嫉；同病者相爱，同壮者相嫉；人情自然也。才多#11而好谦，贫贱而不谄，处劳而不为辱，贵富而益恭勤，可谓有德者也。
　　政道篇第三
　　人无法以知天之四时寒暑，日月星厄之所行，若知天之#12四时寒暑、日月星属之所行当，则诸生血气之类皆得其处，而安其产矣。人臣亦无法以知主之赏罚爵禄之所加，若#13知主之赏罚爵禄之所加宜，则亲疏、远近、贤不肖皆尽其才力，而以为用矣。信全则天下安，信失则天下危。夫百姓勤劳，财物殚尽，则争害之心生，而不相信矣。人不相信，由政之不平也。政之不平，吏之罪也。吏之有罪，刑赏不齐也。刑赏不齐，主不勤明也。夫主勤明则刑赏一，刑赏一则吏奉法，吏奉法则政下宣，政下宣则民得其所，而交相信矣。是知天下不相信者，由主不勤明也。亢仓子居息壤五年，灵王使祭公致篚帛与纫璐，曰：余末小子，否德忝位，水旱不时，藉为人，若何以禳之？亢仓子曰：水，阴沴也。阴於国政类刑，人事类私。旱，阳过也。阳於国政类德，人事类盈#14。楚以为凡遭水旱#15，天子宜正刑修德，百官宜去私戒盈，则以类而消，百福日至矣。郑有胡之封珪、戎弓，异时失同於荆。荆曰：必得封珪、戎弓，不然，临兵于汝。郑君病之，驾见亢仓子，曰：封珪、戎弓先君得之胡，绵代功宝传章翼嗣。今荆恃大而曰必得，不然临兵，国危矣。寡人欲以他封珪、戎弓往，若之何？亢仓子曰：君其少安，今是楚亦有宝於此，饰楚之宝以贳罪於君，楚所不能为#16，君必致夫真。今荆以浅鲜之过而负其威刑，申逞不直以耗敚与国，荆失诸侯，於是乎在诸侯闻之，将警劝备伦比勤明，会同上义，固存郑为首，君姑待之，岂必非福？於是，以胡珪、戎弓往。未至郢，荆人闻之，曰：彼用圣人之训辞，吾焉取此，以暴不直於天下，而令诸侯实生心焉。遽返其赂，而益善郑焉。人之情欲生而恶死，欲安而恶危，欲荣而恶辱。天下之人得其欲则乐，乐则安；不得其欲则苦，苦则危。若人主放其欲，则百吏庶犬具展其欲；百吏庶犬具展其欲，则天下之人，贫者竭其力，富者竭其财，四人失其序，皆不得其欲矣。天下之人不得其欲，则相与携持，保抱通逃，隐蔽漂流音流捃采以祈性命。吏又从而捕之，是故不胜其危苦，因有群聚背叛之心生，若群聚背叛之心生，则国非其国也。勿贪户口，百姓汝走；勿#17壮城池，百姓汝疲；赋敛不中，穷者日穷；刑罚且二，贵者日贵；科禁不行，国则以倾。官吏非才，则宽猛失所。或与百姓争利，由是狡诈之心生，所以百姓奸而难知。天#18下难知则上人疑，上人疑#19则下益惑，下既惑则官长劳，官长劳则赏不足劝，刑不能禁，易动而难静#20，此由官不得人故也。政术至要，力於审士。士有才行比於一乡，委之乡；才行比於一县，委之县；才行比於一州音州，委之丝；才行比於一国，委之国政。而后乃能无伏士矣。人有恶戾於乡者，则以诲之；不改是为恶戾，於县则挞之；不改是为恶戾，於州则移之；不改是为恶#21戾。於国则诛之。而后乃能无逆节矣。诚如是，举天下之人，一一胸怀，无有干背搯慢之萌矣，此之谓靖人。凡为天下之务，莫大求士；士之待求，莫善通政；通政之善，莫若靖人。靖人之才，盖以文章考之，百不四五；以言论考之，十或一二；以神气靖作态度考之，十全八九。是皆贤王庆世明识，裁择所能尔也。夫下王危世，以文章取士，则翦巧绮滥益至，而正雅素音素实益藏矣；以言论取士，则浮掞游饰益来，而誉谔诤直益晦矣；以神气靖作态度取士，则外正内邪益尊，而清修明实益隐矣。若然者，贤愈到，政愈僻，令愈勤，人愈乱矣。夫天下，至大器也；帝王，至重位也。得士则靖，失士则乱，人主劳於求贤，逸於任使。於呼，守天聚人者，其胡可以不事诚於士乎？人情失宜，主所深恤，失宜之大，莫痛刑狱。夫明达之才，将欲听讼，或诱之以诈，或胁之以威，或开之以情，或苦之以戮，虽作设权异，而必也公平。故使天下之人，生无所於德，死无所於怨。夫秉国、建吏、持刑若此，可谓至官。至官之世，群情和正，诸产咸宜，爱敬交深，上下条固，不可摇荡，有类一家，苟有违顺#22陵逆，安得动哉？平王反正，既宅天邑，务求才良，等闻一善，喜豫连日。左右侍仆累言大臣有贤异者，如是踰岁。王曰：余一人于德不明，务求贤异，益恐山泽遗逸不举，岂乐闻善以自闭塞哉？乃者仄媚仆臣累誉权任，颇阶左右，意余孱昧，无能断明，徒唯共音共和，依违浸长。自贤败德，莫此为多，不时匡遏，就滋固党。於是弃左右近习三人市，贬庶司尹犬五人，曰：无令臣君者附下罔上，持禄阿意。天下闻之，称为齐明，海南之西归者七国。至理之世，舆服纯素宪令宽简，禁网疏阔。夫舆服纯素，则人不胜羡；宪令宽简，则俗无忌讳；禁网疏阔，则易避难犯。若人不胜羡，则嗜欲希微，而服役乐业矣；俗无忌讳，则抑闭开舒，而欢欣交通矣；易避难犯，则好恶分明，而贵德知耻矣。夫服役乐业之谓顺，欢欣交通之谓龢，贵德知耻之谓正。浮堕之人，不胜於顺；逆节之人，不胜於龢；奸邪之人，不胜於正，顺、龢、正三者，理国之宗也。衰音衰末之世，舆服文巧，宪令禳祈，禁网颇僻。夫舆服文巧，则流相炎慕；宪令禳祈，则俗多忌讳；禁网颇僻，则莫知所这。若流相炎慕，则人不忠洁，而耻朴贵华矣；俗多忌讳，则情志不通，而上下胶戾矣；莫知所这，则谗祸繁兴，而众不惧死矣。夫耻朴贵华之谓浮，上下胶戾之谓窒，众不惧死之谓冒。真正之士，不官於浮；公直之士，不官於塞；器能之士，不官於冒。浮、塞、冒三者，乱国之梯也。荆君熊圉问水旱理乱，亢仓子曰：水旱由天，理乱由人。若人事和理，虽有水旱，无能为害，尧汤是也。故周之秩官云：人强胜天。若人事坏乱，纵无水旱，日益崩离，且桀纣之灭岂惟水旱？荆君北面遵循稽首曰；天不弃不谷，及此言也。乃以弘璧十朋为亢仓子寿，拜为亚尹。曰：庶吾国有瘳乎？亢仓子不得已中宿微服，违之他邦。至理之世，山无伪隐，市无邪利，朝无佞禄。国产问：何由得人俗醇朴？亢仓子曰：政烦苛，则人奸伪；政省一，则人醇朴。夫人俗随国政之方圆，犹蠖屈之於叶也，食苍则身苍，食黄则身黄。曰：何为则人富：亢仓子曰：赋敛以时，官上清约，则人富。赋敛无节，官上奢纵，则人贫。句粤之簳镞以精金，鸷隼为之羽，以之掊棰，则其与槁朴也无择。及夫荡寇争虔音冲觌武决胜，加之骇弩之上，则三百步之外不立敌矣。蜚景之剑威夺白日，气盛紫蜺，以之刲获，则其与剭刃也无择。及夫凶邪流毒沸渭不靖，加之运掌之上，则千里之内不留行矣。夫材有分，而用有当，所贵善因时而已耳。昔者明皇圣帝，天下和平，万物畅茂，群性得极，善因时而勿扰者也。近古是来，天下奸邪者众，正直者寡；轻薄趋利者多，敦方退静者鲜。奸者出言天於忠言，遂使天下之人交相疑害。悲夫，作法贵於易避而难犯，救弊贵於省事而一令。除去豪横则官人安，刑禁必行则官人不敢务私利，官人不敢务私利，而百姓富。史刑曰：眚灾肆赦，赦不欲数，赦数则恶者得计，平人生心，而贤良否塞矣。人有大为贼害，官吏捕获，因广条引，诬陷贞良，阔远牵率，冀推时序，卒蒙赦宥。遇贼害者，讫无所快，自毒而已。由是平人递生黠计，吏劳政酷，莫能镇止，此由数赦之过也。夫人之所以恶为无道不义者，为其有罚也；所以勉为有道行义者，为其有赏也。今无道不义者赦之，而有道行义者被妎音害而不赏，欲人之就善也，不亦难乎？世有贤主秀士肯察此论：人怨者，非不接人也；神怒者，非不事神也；巧佞甚，人愈怨；淫祀盛，神益怒。
　　君道篇第四
　　始生之者天也，养成之者人也，能养天之所生而物撄之谓天子。天子之动也，以全天气，故此官之所以自立也。立官者，以全生也。今世之惑主，多官而反以害生，则失所以为立官#23之本矣。草郁财为腐，．树郁则为蠹，人郁则为病，国郁则百慝并起，危乱不禁。所谓国郁者，主德不下宣，人欲不上达也。是故圣王贵忠臣、正士，为其敢直言，而决郁塞也。克己复礼，贤良自至；君耕后蚕，苍生自化。由是言之，贤良正，可待不可求，求得非贤也；苍生正，可化不可刑，刑行非理也。尧舜有为人主之勤，无为人主之欲，天下各得济其欲；有为人主之位，无为人主之心，故天下各得肆其心。士有天下人爱之，而主不爱者；有主独爱之，而天下人不爱者。用天下人爱者，则天下安；用主独爱者，则天下危。人主安可以自放其爱憎哉？由是重天下爱#24者，当制其情。所谓天下者，谓其有万物也；所谓邦国者，谓其有人众也。夫国以人为本，人安则国安，故忧国之主，务求理人之材#25。玉之所以难辨者，谓其有硁石也；金之所以难辨者，谓其有鍮石也。今夫#26以隼翼而被之鴳，视而不明者，正以为年；明者，视之乃鴳也。今夫小人多诵经籍方书，或学奇技通说，而被以青紫章服，使愚者听而视之，正为君子也；明者听而视之，乃小人也。故人主诚明，以言取人理也，以才取人理也，以行取人理也；人主不明，以言取人乱也，以才取人乱也，以行取人乱也。夫圣主之用人也，贵耳不闻之功，目不见之功，口不可道之功，而百姓畅然自理矣。若人主贵耳闻之功，则天下之人运货逐利而市誉矣；贵目见之功，则天下之人恢形异艺而争进矣；贵可道之功，则天下之人习舌调吻而饰辞矣。使天下之人市誉争进，饰辞，见达者，政败矣。人主皆知镜之明己也，而恶士之明己也，镜之明己也功细，士之明己也功大，知其细，失其大，不知类矣。於呼，人主清心省事。人臣恭俭守职，太平立致矣。而世或难之，吾所不知也。若人主方寸之坠不明不断，则天地之宜，四海之内，动植万类，咸失其道矣。以耳目取人者，官多而政乱；以心虑取人者，官少而政清。是知循理之世，务求不可见、不可闻之材；浇危之世，务取可闻可见之材。呜呼，人主岂知哉？以耳目取人，人皆襄攴敚以买誉；以心虑取人，人皆静正以勤德。吏静正以勤德，则不言而自化；吏襄攴敚以买誉，则刑之而不甚音畏世主岂知哉#27？
　　臣道篇第五
　　夫国之将兴也，朝廷百吏或短、或长、或丑、或美、或怡、或厉、或是、或非。虽听其言，观其貌，有似不同，然察其志，征其心，尽於为国。所以刚讦不怨，黜退不愕，议得其中，无违乎理。故天不惑其时，坠不乏其利，人不乱其岂，鬼神开赞，蛮夷柔同，保合大和，万物化育。国之将亡也，朝廷百吏姿貌多美，颜色谐和，词气华柔，动止详润。虽观其貌，听其言，有若欢洽，然察其志，征其心，尽在竟位。所以闻奇则怪，见异必愕，狙嫉相蒙，遂丧其道。故天告灾时，坠生反物，人作凶德，鬼神间祸，戎狄交侵，丧乱弘多，万物不化。夫不伤货财，不妎人力，不损官吏，而功成政立，下自百姓，上滋主德，如此者忠贤之臣也。若费财烦人，危官苟效，一时功利规赏於主，不顾过后贻灾於国，如此者奸臣也。至理之世，官得人。不理之世，人得官。邾龙人顅问事君，亢仓子曰：既策名#28而臣人者，心莫若公，貌莫若和，言莫若正。公不欲露，和不欲杂，正不欲犯。古之清勤为国修政，今之清勤为身修名。夫为国修政者，区处条别，动得其宜，合於大体。为身修名者，区处条别，致远不通，拘於小节。是知心以道为主，坻事得其所；心以事为主，坻物失其所。臣居上位不谏，下位不公，不合赡其禄。君不严敬，大臣不彰信小，臣不合官其朝。有才者不必忠，忠者不必有才。臣不患不忠，适恐尽忠而主莫之信；主不患不信，适恐信之而莫能事事。上等之人，得其性则天下理；中等之人，得其性则天下乱。明主用上等之人，当委以权宜，便岂肆#29其所为；用中等之人，则当程课其功，示以赏罚。
　　贤道篇第六
　　贤良所以屡求而不至，难进而易退者，非为爱身而不死王事，适恐尽忠而主莫之信耳。自知有材识之人，外恭谨而内无忧。其於众也，龢正而不狎。亲之则弥庄；疏之则退去而不怨；穷厄则以命自宽；荣达则以道自正。人有视其仪贤也，听其声贤也，征神课识，或负所望。夫贤人其见用也，入则讽誉，出则龚默，职司勤辨，居室俭闲。其未见用也，藏身於众，藏识於目，藏言於口，饱食安步，独善其身，贞而不怨。智者不疑岂，识者不疑人。有识之士，行危而色不可疏，言逊而理不可拔。凡谓贤人不自称贤，效在官政，功在事事。太平之时，上士运其识，中士竭其耐，小人输其力。齐有掊子者，材可以振国，行可以独立，事父母孝谨，乡党恭循，念居贫无以为养，施信义而游者久之矣。所如寡合？或为乘时夸毗者所蚩给，於是负杖步足，问乎亢仓子曰：吾闻至人忘情，黎人不事情，存情之曹务其教训而尊信义。吾乃今不知为工，受不信为信，信而不见信为信，为勤慕义为义，人#31义而不俟义为义。然则信义之士，常独厄随退，胡以取贵乎时，而教理之所上也？亢仓子俯而循只，仰而嘻，超然而歌，曰：时之阳兮信义昌音昌，时之默兮信义伏，阳与默，昌与伏，汨吾无谁私兮？羌忽不知其读。夫运正性以如适，而物莫之应者，真不行也。夫真且不行，谓之道丧。道丧之时，上士乃隐，隐之为义。有可观音为也，莫可为者；有可用也，邦有道，则智；邦无道，则愚。故#32莫可用者也。祭公问：贤材何从而？#33亢仓子曰：贤正可待不可求，材慎在求不慎无。若天子静，大臣明，刑不避贵，泽不隔下，则贤人自至而求用矣。贤人用，则四海之内，明目而视，清耳而听，坦心而无郁矣。天自成，地自宁，万物醇化，鬼神不能灵。故曰贤正可待不可求。若天子勤咀、大臣和理之求士也，则恢弘方大、公直靖人之才至；若天子苛察、大臣躁急之求士也，则曲心巧应、毁方破道之才至；若天子疑忌、大臣巧随之求士也，则奇姓异名、仄媚怪术之才至；若天子自贤、大臣固位之求士也，则事文逐誉、贪浊浮丽之才至；若天子依违、大臣回佞之求士也，则外忠内僻、情毒言和之才至。故曰才慎在求不慎无。昔#34者黄帝得常仙、封鸿庇音鬼、容丘音丘、商主得伊尹，中兴得甫申，齐桓得宁籍，皆由数君体道迈仁，布昭圣武，思辑光明，宽厚昌正，而众贤自至而#35求用，非为简核而得也。祭公曰：夫子云贤人不求而自至，亦有非贤不求而自至者乎？亢仓子曰：夫非贤不求而自至者固众矣。夫天下有道，则贤人不求而自至；天下无道，则非贤不求而自至。人主有道者寡，无道者众；天下贤人少，不肖者多。是知非贤不求而自至者多矣。祭公曰：贤固济天下，材亦能济天下，俱济天下，贤与材安异耶？亢仓子曰：窘乎哉，其问也。夫功成事毕，不徇封誉，恭退朴俭之谓贤。功成事毕，荣在禄誉，光扬满志之谓材。贤可以镇国，材可以理国。所谓镇者，龢宁无为，人不知其力。所谓理者，勤率其事，人知所於德。一贤统众材则有余，众材度一贤犹不足，如是贤材之殊域。有居山林而喧者，有在人俗而静者，有喧而正者，有静而邪者也。凡视察其貌鄙俗，而能有贤者，万不有一；视察其貌端雅，而实小人者，十而有九。夫不炼其言而知其文，不责其仪而审其度，不采其誉而知其善，不流其毁而断其实，可谓有识者也。
　　顺道篇第七
　　闵子骞问仲尼：道之与孝相去奚若？仲尼曰：道者，自然之妙用。孝者，人道之至德。夫其包运天地，发育万物，曲成类形，布丕性寿。其功至实，而不为物府，不为事官，无为功尸，扪求视听，莫得而有，字之曰道，用之於人，字之曰孝。孝者，善事父母之名也，夫善事父母，敬顺为本，意以承之，顺承颜色，无所不至。发一言，举一意，不敢忘父母；营一手，措一足，不敢忘父母。事君不敢不忠，朋友不敢不信，临下不敢不敬，向善不敢不勤，虽屋独室之中，亦不敢懈其诚，此之谓全孝。故孝诚之至，通乎神明，光于四海，有感必应，善事父母之所致也。昔者虞舜其大孝矣乎，庶母惑父屡憎害之，舜心益恭，惧而无怨。谋使浚井，下土实之，于时天休，震动神明。骏赫道穴而出。奉养滋谨，由是玄德茂盛，为天下君，善事父母之所致也。文王之为太子也，其大孝矣，朝夕必至乎寝门之外，问寺人曰：兹日安否？何如？曰：安，太子温然喜色。小不安节，太子色忧满容。朝夕食上，太子必视寒暖之节，食下必知膳羞所进，然后退。寺人言疾，太子肃冠而斋，膳宰之馔，必敬视之，汤液之贡，必亲尝之，尝馔善，则太子亦能食，尝馔寡，太子亦不能饱，以至乎复初，然后亦复初。君后有过，怡声以讽。君后所爱虽小，物必严龚。是故孝成於身，道洽天下。《雅》曰：文王陟降，在帝左右，言文王静作进退，天必赞之，故纣不能害。梦启之寿，卜世三十，卜年七百，天所命也，善事父母之所致也。闵子骞曰：善事父母之道幸既闻之矣，敢问教子之义？仲尼曰：凡三王教子必视礼乐。乐所以修内，礼所以修外，礼、乐交修，则德容发辉于貌，故能温恭而文明。夫 人臣者，杀#35其身有益於君则为之，况利其身以善其君乎？是故择建忠良贞正之士为之师传，欲其知父子、君臣、长幼之道。夫知为人子，然后可以为人父；知为人臣，然后可以为人君；知事人，然后能使人。此三王教子之义也。闵子骞退而事之於家，三年人无间於父母兄弟之言，交游称其信，乡党称其仁，宗族称其悌，德行之声溢於天下，此善事父母之所致也。齐太子坐清台之上，燕壮侯他，高冠严色，左带玉具剑，右带环佩，左光照右，右光照左。太子读书不视，壮侯他问曰：齐国有宝乎？太子曰：主信臣忠，百姓戴上，齐国之宝也。壮侯他应声解剑而去。呜呼，人有偏蔽，终身莫自知己乎？贤者见之宽恕而不言，小人暴爱而溢言，亲戚怜嫉而贰言。人有偏蔽，恶乎不自知哉？是故君子检身常若有过。衣其衣，食其食，知其过而不克音克有以正之者，君子耻之。将欲有言，识其必不能行者，君子罕言。当责众人之恶者，视己善乎哉？当责众人之邪者，视己正乎哉？此之谓反明。翟西氏之子甚孝谨，翟西怜其子而好妄与之言。翟西辰出，夕返，则曰：甲死矣。其子信之，既而甲在焉。他夕则曰：乙且害。余其子伺将行仇。既而不见恶端。他夕则曰：丁病矣。其子觇之，丁诚无恙。举此类也。冒淹年序。子固孝谨，至於训勒，益不保承。乡国之人，疾其咎口，谋将杀#36之。翟西闻而惧，归以告子，子未甚信，既而翟西见杀#37。谓多言之人为疏露，亦有辞约而不密者；谓轻佻之人为不定，亦有体闲而心躁者；谓丛杂之人为猥细，亦有外洁而内浊者。若类而引之，不可殚载。若非彻识，孰桌音克究详？时有不可不应岂也者，内静而外动，易动而难静。时有不可不求岂也者，内思而外待，待至而后乐。是故外静而内动者，摇思而损性；奔走而逐利者，劳力而害名。人生於世或有岂不遂志，而宣言云不遇时者，是无异负丹颈之罪，俟时行戮，岂不殆哉？其博才通识未见称用者，正可云时非不清，命未与耳，岂不韪欤？长於谏者，务依存前人之性而翦制其情之所由起，是以彼此开进，亲敬殷笃。不长於谏者，务攻前人之性而暗於情之所来，是以彼此嫌贰猜衅日积。儿童之所简者，乃耆耋之所非；耳目之所娱者，乃心虑之所疾。健责天下之愚者，己之未贤也；健责天下之迷者，己之未明也。以未贤责众愚，未贤者以之亡，以、未明责众迷，未明者以之伤。
　　农道篇第八
　　人舍本而事末，则不一令，不一令则不可以守，不可以战。人舍本而事末，则兀产约，兀产约则轻流徙，轻流徙则国家时有灾患。皆生远志，无复居心。人舍#38本而事音事末则好知，好知#39则多诈，多诈则巧法令，巧法令则以是为非，以非为是。古先圣王之所以理人者，先务农人。农人非徒为坠利也，贵行#40其志也。人#41农则朴，朴则易用，易用则边境安，安则主位尊。人农则童，童则少私义，少私义则公法立。力博深农则兀音其产复，兀产复则重流散，重流散则死兀处无二虑，是天下气一心矣。天下一心，轩皇几连之理不足#42过也。古先圣王之所以茂耕织者，以为本教也。是故天子躬率诸侯耕籍田，大夫士第有功级劝人尊坠产也，后妃率嫔御蚕#43於郊，桑公田，劝人力，妇教也。男子不织而衣，妇人不耕而食，男女贸功，资相气业，此圣王之制也。故敬时爱日，埒实课功，非老不休，非疾不息，一人勤之，十人食之。当时之务，不兴土功，不料师旅，男不出御，女不外嫁，以妨农也。黄帝曰：四时之不可正，正五谷而已耳。夫稼，为之者人也，生之者天也，养之者坠也。是以稼之容足，耨之容扰，耘之容手#44，是谓耕道。农攻食，工攻器，贾攻货。时岂不龚，敚之以土功，是谓大凶。凡稼早者先时，暮者不及时；寒暑不节，稼乃多#45灾。冬至已后五旬有七日而昌生，於是乎始耕。岂农之道，见生而菊生，见死而获死。天发时，坠产财，不与人期音期。有年祀土，无年祀土，无失人时，迨时而作，过时而止，老弱之力可使尽起。不知时者，未至而逆之，既往而慕之，当兀时而薄之，此从岂之下也。夫褥必以旱，使坠肥而土缓。稼欲产於尘土而殖於地坚者，慎其种勿使数，亦无使疏。於其施土，无使不足，亦无使有余。圳欲深以端，亩欲沃以平。下得阴，上得阳，然后咸生。立苗有行，故速成，强弱不相害，故速大。正兀行，通其中，疏气泠风，则有收而多功。率稼望之有余，就之则疏，是坠之窃也。不除则芜，除之则虚，是使伤之也。苗兀弱也欲孤，兀犬也欲相与居，兀熟也欲相与扶。三以 族，稼乃多谷。凡苗之患不俱生而俱死，是以先生者美米，后生者为秕。是故其褥也，犬其兄而去其弟。树肥无使扶疏，树硗不欲专生而独居。肥而扶疏则多秕，硗而专居则多死。不知褥者，去其兄而养其弟，不收其粟而收其秕。上下不安，则稼多死。得时之禾，长秱而大穗，圜粟而薄糠，米饴而香，舂之易而食之强；失时之禾，深芒而小茎，穗锐多秕而青萧。得时之黍，穗不芒以长，团米而寡糠；失时之黍，大本华茎，叶膏短穗。得时之稻茎葆长桐，穗如马尾；失时之稻，纤茎而不滋，厚糠而菑死。得时之麻，疏节而色阳，坚枲而小本；失时之麻，蕃柯短茎，岸节而叶虫。得时之菽，长茎而短足，其荚二七以为族，多枝数节，竞叶繁实，称之重，食之息；失时之菽，必长以蔓，浮叶虚本，疏节而小荚。得时之麦，长桐而颈族，二七以气行，薄翼而黄享音屯色，食之使人肥且有力；失时之麦，胕肿多病，弱苗而翜穗。是故得时之稼丰，失时之稼约。庶谷尽宜，从而食之，使人四卫变强，耳目聪明，凶气不入，身无苛殃，善乎？孔子之言：冬饱则身温，夏饱则身凉。夫温凉时适，则人无疾疢；人无疾疢，是疫疠不行；疫疠不行，咸得遂其天年。故曰：谷者，人之天。是以兴王务农，王不务农，是弃人也。王而弃人，将何国哉？
　　兵道篇第九
　　秦景主将视强兵於天下，使庶天鲍戎必致亢仓子，待以壤邑十二，周实迫之。亢仓子至，自荣泉宾于上馆。景主三日弗得所问，下席北首顿珪曰：天果无意恤孤耶？亢仓子油然亏眄曰：朕以主载异之，问而宁弊弊焉？以斫刺气故，抑者亦随兀欲而得正焉，无如可矣。景主一拜再举，敛黼衽端珪，抑首而坐曰：实惟天所命。亢仓子仰禳而嘘，俯正颜色曰：原兵之所起与始，有人俱。凡兵也者，出人之威也。人之有威，性受於天，故兵之所自来上矣。尝无少选不用，贵贱、犬少、贤愚相与同。察兵之兆，在心怀恚而未发，兵也；疾视作色，兵也；傲言推捘，兵也；侈斗攻战，兵也。此四者，鸿细之争也。未有蚩尤之时，人实揭材木以斗矣。黄帝用水火矣，共工称乱矣，五帝相与争矣，一兴一废，胜者用事。夫有以咽#46药而死者，欲禁天下之医，非也；有以乘舟而死者，欲禁天下之船，非也；有以用兵丧其国者，欲禁天下之兵，非也；夫兵之不可废，譬水火焉，善用之则为福，不善用之则为祸。是故怒笞不可偃於家，刑罚不可偃於国，征伐不可偃於天下。古之圣王有义兵而无偃兵，兵诚义以诛暴君而振苦人，人之悦也，若孝子之见慈亲，饿隶之遇美食，号呼而走之，若强弩之射深谷也。胜负之决勿征於他，必反人情。人之情欲生而恶死，欲荣而恶辱，死生荣辱之道，一则三军之士可使一心矣。凡军欲其众也，心欲其一也，三军一心，则令可使无敌矣。古之至兵，盖重令也，故其令强者其敌弱，其令信者其敌诎。先胜之於此，则胜之於彼。诚若此，则敌胡足胜也。凡敌人之来也，以求利也，今来而得死，且以走为利，敌皆以走为利，则刃无所与接矣，此之谓至兵。傲虐奸诈之与义理反也，其势不俱胜，不两#47立，故义兵之入於敌之境，则人知所庇矣。兵至於国邑之郊，不践果稼，不穴丘墓，不残积聚，不焚室屋，得人虏厚而归之。信与人期，以敚敌资，以章好恶，以示逆顺。若此而犹有愎狠凌傲遂#48宕不听者，虽行武焉可也。先发声出号令曰；兵之来也，以除人之雠，以顺天之道。故克其国，不屠其人，独诛所诛而已矣。於是举选秀士贤良而尊封之，求见孤疾长老而拯救#49之，发府库之财，散仓凛之谷，不私其物，曲加其礼。今有人於此，能生死一人，则天下之人争事之矣。义兵之生一人亦多矣，人孰不悦？故义兵至，则邻国#50之人归之若流水，诛国之人望之如父母。行地滋远，得人滋众。辞未终，景主兴，稽首曰：孤获闻先生教言，不觉气盈宇宙，志知所如也。而心滋益龚，於是步前称觞音觞。为亢仓子寿，拜居首列师位，严于斋音斋室。又月涉旬，辰加天关音关，白昼行道。
　　洞灵真经竟
　　#1 且：宋本作『旦』。
　　#2 #4 抇：原作『滑』，据宋本改。
　　#3 欲：宋本改。
　　#5 身失音射：宋本无。
　　#6 躬：宋本作『龚』。
　　#7 序：宋本作『防』。
　　#8 此：宋本作『全』。
　　#9 静：宋本作『靖』。
　　#10 然也：宋本作『使然』。
　　#11 才多：宋本作『多才』。
　　#12 若知天之：宋本作『知天若』。
　　#13 若：宋本无。
　　#14 类盈：宋本作『盈类』。
　　#15 旱：宋本作『干』。
　　#16 为：宋本无。
　　#17 勿：宋本作『多』。
　　#18 天：原作『夫』，据宋本改。
　　#19 宋本缺『上人疑』三字。
　　#20 静：宋本作『靖』
　　#21 戾於态则移之，不改是为恶：宋本无。
　　#22顺：宋本作『领』。
　　#23 官：宋本作『立』。
　　#24 爱：宋本无。
　　#25 材：宋本作『术』。
　　#26 夫：宋本作『大』。
　　#27 岂知哉：宋本作『岂不知哉』。
　　#28 名：宋本作『死』
　　#29 肆：宋本作『四』。
　　#30 人：宋本无。
　　#31 邦有道则智，邦无道则愚。故，宋本无。
　　#32 宋本『而』字后有『不至』二字。
　　#33 昔：原作『若』，据宋本改。
　　#34 自至而：宋本无。
　　#35 #36 #37 杀：原作『煞』，据宋本改。
　　#38 舍：宋本作『末』。
　　#39 好知：宋本无。
　　#40 行：宋本无。
　　#41 人：原作『人人』，据宋本改。
　　#42 足：原作『是』，据宋本改。
　　#43 蚕：宋本作『丝』。
　　#44 手：原作『乎』，据宋本改。
　　#45 多：宋本作『生』。
　　#46 咽：宋本作『用』。
　　#47 两：宋本作『相』。
　　#48 傲遂：宋本无。
　　#49 救：宋本作『敬』。
　　#50 国：宋本无。
　　
