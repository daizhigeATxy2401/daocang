太上北斗二十八章经
　　经名：太上北斗二十八章经。撰人不祥，约出於宋代。假托北斗七元星君於终南山为汉明帝说经二十八章，言礼诵七元星君，保命消灾之事。一卷。底本出处：《正统道藏》洞神部本文类。
　　太上北斗二十八章经
　　昔汉明帝游终南山，见一女人，身着素衣，披发跣足，端然坐石不起。帝曰：朕为天下兆民之主，卿是何人，见朕失仪？女子答曰：吾是昊天玉皇帝车之臣，北极七元掌籍之星，君是何人，教吾施礼？帝龙颜失色，稽首拜谢：朕为兆民之主，不遇真仙，今幸得遇，稽首再拜，得睹真圣慈采，夙生有缘，即非今日之因。伏愿元君慈悯，传付真诀，将治身命国家，群臣各各信受，伏愿元君不惜大渊之宝，重举雷音，朕将宣布天下，流遍山河，万民同朕遭遇洪范。稽首再拜，起身进步，以目观之，见云雾布顶，身足霞采，瑞气腾空五尺，七圣居住其上，二官在后。
　　元君曰：吾非一圣，乃七人也。二星官者，是斗中注人间善恶星官，名号左辅右弼之星。帝曰：七星何名？元君曰：一名贪狼，二名巨门，三名禄存，四名文曲，五名廉贞，六名武曲，七名破军也。
　　礼念七真圣号
　　志心皈命礼，消灾解厄洗罪延生大悲大愿大圣大慈中天北斗七元星君，中天北斗中列圣高真，延生保命度厄消灾扶衰散祸益算七官君，启经教主前圣汉明帝君，天京本命元辰，伏望洪慈俯垂鉴诵。
　　贪狼星君章第一
　　是时大道元君语圣明曰：今若求吾真道，治身治命治国治家，心行平等，以直中行道，天地鉴之，日月悯之，星辰佐护，鬼神远退，直臣辅帝，民无烦恼，四海八表歌乐来朝，万姓无争，身命增长，延龄益算，百关调畅，使帝命永固，道炁自然。
　　巨门星君章第二
　　元君语圣明日：今若有求吾道法治身，於一日十二时中，不失真道，使汝身命寿算增延。元君曰：若守於道，我命在我不在於天；若失於道，诸星不佑，百祸竞起，寿命不长，诸灾自然。
　　禄存星君章第三
　　元君语圣明曰：今求吾道，去其财色，除却人我贪嗔，尊上念下，当以智信为本，礼义为先，戒伐生命，休贪娱乐。帝白：朕求道法治家治身，他人亦耳，使民无恼，不听非言，使君臣不乱，身昌道合，万民自然。
　　文曲星君章第四
　　元君语圣明曰：今求吾之真道，即非小缘，历劫曾从上天，今日方遇吾众星君，善哉善哉。万民后代，善利无穷，世间丰歉苦乐，即非天曹注也，自是人心自造，非干天地所注，子戒之邪淫，不可乱色，即可阴阳正配，使道光辉，天地自然。
　　廉贞星君章第五
　　元君语圣明曰：人求吾真道，终日十二时中，使左青龙、右白虎各依方位，使龙吟云起，虎啸风生，舌柱上腭，叩齿四十九通，两手摩灵，然后使赤牛耕地九市，应前朱雀、后玄武、六丁六甲在吾左右，天丁力士从吾前后，独乘白龙黄炁透入顶门，使颜不老，发不霜凋，齿落再生，上朝金阙，下覆昆仑，使命增延，君臣不乱，万民无争，道炁光辉，天地自然。
　　武曲星君章第六
　　元君语圣明曰：夫处世为人民之主，志求吾法，赐汝天机之德，益汝身命，使家国和平，人民无争，寿命增延，於十二时中，少喜、少惧、少乐、多苦，又於人身四大骨血配之五行，金木水火土五行顺，万物生，道炁和。金木相逆，水火相克，人为之不顺，使身命不昌，道炁不和，家宅不宁，灾近民矣，天地不救，亦知为人不顺，百祸自然。
　　破军星君章第七
　　元君语圣明曰：夫求上圣之法，亦非难，亦非易，只在人之方寸。破军问帝曰：还会否？帝曰：难可得遇，未便会解真仙之说。
　　元君曰：圆者方，方者圆，人身四大，有玄妙真法，汝於十二时中，左手握右手，右手握左手，吐气九转，大用火，小用水，小用火，大用水，使人身体安健，百祸不生，增算益禄，世世生生，福寿相承，家国清泰，道炁自然。
　　大道北元统章第八
　　大道北斗元君普告人天大众曰：积万善之因，积万恶之苦，造恶之人，常被物使也，流浪生死，沉沦苦海。若夫行道，常为万物之主，不逐四时凋谢，吾使万物皆空，不将万物围绕着物者，为之贪嗔，如云雾驶月，舟移岸随，玩物伤人之致，明知二法是物外之心，不着物也，君臣自乐，万民无苦，使国土清静，鬼神恭敬，果木茂盛，五谷成熟，日月佐之，星辰佑之，道炁光辉，乾坤自然。
　　北元统章第九
　　帝问元君曰：上仙管籍，日夜周游，管之何事，有多少曹局，朕见日夜光明，星行旬分罗列星宿，未知其道，伏愿元君祥云久驻，鹤步停飞，神光存照，朕若明上仙之道，不忘今日得遇高真，劝赐天下宫观永为宗庙，编集道录。
　　北元统章第十
　　元君曰：吾上管诸天列仙，中管五岳四渎鬼神，下管地府幽灵酆都狱卒，三界之中，胎卵湿化，尽属吾管，一日一夜，万死万生，贫穷下贱，上下贤愚，鬼神劫数，长短增延，劫杀死伤，狱卒囚徒，龙神行雨，五谷成败，寡病四民，山河水陆，皆过北元案中三千六百曹君，一日一夜无差，天地无私，善恶自然。
　　北元统章第十一
　　帝又问元君曰：三界之中，蠢动物类，尽是元君管局，朕为人民之主，还属上仙管否？元君曰：诸天列仙，天罗星帅，吾籍管之，何况於汝乎！况昔当元天，主北方天蓬主帅，於座逆想人间异幻，一念才生，降下为人之主，今忘夙念，与圣合真，得遇吾众体道之源，忽然清静，道炁自然复元本想，若将来天福具足，功满德就，再遇天蓬，仍位天主。
　　北元统章第十二
　　帝曰：朕得元君容颜喜悦，畅哉，今日群臣眷属，尽遇上仙，真诠本末，谨奉教言，十二时中修之万行，再复道源，恐有人民如何方法增寿灭罪，长福消灾？大道北辰元君曰：吾有神力，吾有神咒，凡有人民危难，病苦、恐怖、冤家，私求其便者，而又或是鸦鸣百怪，魍魉魑魅，倘值孤魂滞魄，及军阵中亡，投河系颈伤死，或是田地咒咀，或是天符行病，瘟疫侵凌，或是生产，母子不分，或是城隍社庙，鬼神不正，师巫厌祷，妄行逆法，作诸不祥，又或天地劫数，五谷不熟，或求名利，或求男女之人，香汤沐浴，於庚申甲子，并每月北斗下降之日，面向北方焚香，志诚书吾名字，□□□□□□□星，诸魔自灭，百祸自消，皆得吉利，乾元亨利贞，吉祥和平，诸鬼若不从者，头破七分，勑唵吽斩癹，急急如律令！
　　北元统章第十三
　　元君曰：一切众生，若有危难病苦，四路闭塞，无门所出，男女眷属，父母亲朋，或亲友故旧，或天符时气，各请清斋沐浴，散发跣足，於夜半子时，面向北方，或在中庭，书章七封，表奏天曹，念吾名字，於表章上写吾名字：□□□□□□□星，吾在天曹，每一星君有三千六百星官，三万六千神君，四直功曹，速为上奏金阙门下，诸灾厄难，缠绵困苦，悉皆退散，邪鬼磨灭，若不信者，头破七段。
　　元君勑魔魂魔魂灭，唵吽斩癹，急急如律令！
　　北元统章第十四
　　元君曰：或魍魉魑魅死魂不散，日夜悲啼惊恐，作其灾祸，害人身命，采其血肉，惊怖童男童女，百种苦恼，作乱生人，於家清斋沐浴，书吾名字：□□□□□□□星，吾勑诸魔自灭，百祸自消，皆得乾元亨利贞吉祥，万事和平，诸鬼若不信者，头破七分，勑唵吽斩癹，急急如律令！
　　北元统章第十五
　　元君曰：或有冤家咒咀，埋名禁字，茆木作形，巫师逆法，作诸不祥，怪梦颠倒，或因田地财帛不明，朋友不足，恩爱成害，或因牢狱荼毒，害民官吏抑塞，自此之情，无由解脱，至诚发心，念吾名字：□□□□□□□星，当时道炁付身，诸难消散，吾勑天蓬主帅、四目老翁、八万天兵力士，身长三十六丈，摇铃勑力，唵吽斩癹，急急如律令！
　　北元统章第十六
　　元君曰：或是国内不宁，四方万耗竞起，或天地劫数，天龙行雨，地不成熟，五谷饥馑，五劫乱世，君王斗战，贼发火起水漂之难，五路障闭，君臣民俗等众各发志诚，清斋沐浴，具朱章七封，各奏本情，於表章上书吾名字：□□□□□□□星，於夜半子时，朝吾三三之拜，四直使者速为上奏金阙门下，诸星判断，吾勑差北方天蓬真武大圣、四目老翁、八万天兵力士，身长三十六丈，摇铃勑力，唵吽斩癹，急急如律令！
　　北元统章第十七
　　元君曰：若有住落乡村旷野之处，或是州县城郭坊巷，被天符行病，五瘟徒众行其毒病七十二疫气，此是吾七元簿籍功曹太岁、直年直月直日直时，方位州县行病，各有分数，或是朝病暮死，上下不分死符恐怖，无门奏谢，若有清净道侣，或是信心男女，各各志诚焚香，面北朝礼三三之拜，念吾名号□□□□□□□星，四直功曹奏上金阙门下，吾勑差天蓬帅、使四目老翁、八万天兵力士，直到下方，收吾五瘟天符簿书，速令家家乾元亨利贞和平，门门利益，道炁自然，摇铃勑力，唵吽斩癹，急急如律令！
　　北元统章第十八
　　元君曰：若有信心道众，或是凡民，若无后嗣子孙，每遇庚申甲子斗真下降本命之日，焚香清斋，念吾真经，及吾名号：□□□□□□□星，十二时中，香灯不绝，时花茶果，供养不绝，或七七四十九日，或一百日，便有降祥乾道之喜，吾在天曹掌籍，详其分等，注生智慧之男，寿命百岁，无灾无障，清净道德，佐助人皇，又或当隶坤道，降生有相之女，福德殊胜，此乃神力自在，勑乾元亨利贞，急急如律令！
　　北元统章第十九
　　元君曰：或是父母兄弟妻眷男女等人，遭枷落狱，赴法伤亡，或因财色斗杀，久沉苦趣，无由超生，或遭生产，子母不分，死伤无托，久在幽冥，孤魂不散，未遇超生，沉於鬼趣，无有出期，全藉信心男女眷属，於其庚申甲子下降之日，夜半子时，志诚焚香，念吾名号：□□□□□□□星，陈说披分本情，面向北方，礼吾三三之拜，吾请金阙门下奏章直事、四目老翕，告示注生功曹，注死元辰，随其分数，逐业超生，摇铃勑力，唵吽斩癹，急急如律令！
　　北元统章第二十
　　元君曰：或是军民战阵，各负死力，冤牵相撞，不能解脱，可以清净斋心，去其酒肉五辛，披发跣足，面向北方，念吾名号：□□□□□□□星，吾在天曹勑下天蓬帅，使玄武上将军真武大圣、四目老翕、天兵力士八万四千，身长三十六丈，摇铃勑力，唵吽斩癹，急急如律令！
　　元统章第二十一
　　元君曰：或有商人行船过渡，其江滩之波，难负累财帛，或在海中，不遇风帆，日月不分，邪精蛟蜃，妖怪鬼神，作起障难，速书吾名字：□□□□□□□星及符，放在水中，吾勑下天兵力士、当界地分水神地神、河伯水官、城隍庙社诸神，得力扶持，脱离苦难诸魔，不信者头破七分，劲疾速安，勑疾速宁，勑力唵吽斩癹，急急如律令！
　　太上救水难真符
　　帝勑灵灵，中天七真。神符诰命，人船安宁。急急如北极大帝律令！
　　北元统章第二十二
　　元君曰：或是信心清净男女，久事斋戒，念吾名字：□□□□□□□星，行吾大法，看吾真经，朝拜七七四十九日，并良宵，或一世及累劫行正法，积阴隐，当生上界，天曹簿管，过其坊村社庙，不得顶礼，诸神不安，亦不敢受，令其鬼神，远去千里，入地千尺，不信者，头破七分，勑疾速唵吽斩癹，急急如律令！
　　北元统章第二十三
　　元君启告帝曰：凡人朝元拜法，洗荡身心，消灭宿业，一切妄想颠倒，息心不善，见下愚之辈，如掌上之珠，见清高之人，如眼中之砂，或使心行一切不善，或有三世冤亲，或自心不善，妻眷男女死亡，或是自己衣食不充，不遇贵人接引，或是家国不宁，或为庶民，或为他人，或为名利，或是埋坟，起造修方，或是自己，或为妻眷，或为国行兵，或为父母恶病，或是水火之灾，及恶人淫乱，或被上官责罚，一切诸恶不详，各各志诚清斋行道，香汤沐浴，素衣冠裳，朱履，木简一尺二寸，楠木为案，朱砂涂之，长二尺四寸，高七寸七分香炉，登之高处，面向北方，志诚望吾宫中，直至夜半，念吾名号，朝礼三三之拜，七月一日至七日七夜，虔心志诚，布列香灯，稽首。
　　第一朝元三拜，起身执简，伸白情意，臣启北斗元君诸天星宿，昭鉴乾坤，使一切鬼神天龙等众，普及人民各身道炁长存，天地万物自然。
　　第二朝元三拜，臣启北斗元君：臣昔年父母死亡，恐堕冥涂，地狱辛苦，久沉鬼趣，罪掠冥曹，未能超生，无由报答天地之恩，父母所生恩爱，朋友师长教诲。又云：父母见在堂上，臣伏愿元君上官真炁慧眼遥观，赐臣一报，见存获福，过去超生，长亲道教，永离苦趣。
　　第三朝元三拜，臣启北斗元君，臣值下界凡身凡夫，命系上宫，真仙管籍，四时衣食不足，财帛谷米常生虚耗，所作不成，恐臣夙生罪业，累至今日，无门告谢，今生幸遇真仙典教，一依科法朝拜，伏愿元君赐臣百福千祥，万事乾元亨，万物利贞，臣稽首再拜。
　　北元统章第二十四
　　元君再语帝曰：九月九夜夜半子时，朝元拜法，付常皈依吾法及传教世间，化治天下人民等众，开度饿鬼、畜生、胎卵、湿化等，及囚徒地狱，一切苦难，系九月九夜注籍罪福，此是北斗帝车高真定其簿书，注人衣食、福绿、贫富、贵贱、奴婢、杂使等类，皆从此月定录注籍，善恶无差，吾说此经教法，生灵鬼神万民四生饿鬼等众，天下人间国王大臣军庶一切等类，若依吾法朝拜九夜，吾在元宫端详注选南方列仙，随愿所生，定其分毫；若求道法，天道闻之，便应所求；若求衣食官爵，便得百福千禄，自身道炁长存，万物自然。
　　九月一日夜半子时，朝拜北斗第一宫中贪狼星君，文章#1案内管三百六十星官、三百六十司，三千六百曹官，身披青衣，头戴青冠，脚踏朱履，手执青简，又有三千六百童子，身着青衣，手执青旛，持华盖以应东方甲乙之木，侍右。
　　贪狼星君，判断阳冥。臣启北斗贪狼星君，善注人间生死，平等善事，国君万寿，朝臣尽忠，人事通和，免使徒配诛斩，各各善生善终，不昧道心，清炁长存，万物自然，其人便得三千六百九十分数功德，罪障渐惭消除，急急如律令！
　　九月二日夜半子时，朝拜北斗第二宫巨门星君，善注人间长寿，案内管三百六十星官、三百六十司、三千六百曹官，头戴黄冠，身披黄衣，脚踏朱履，手执黄简，又有三千六百童子，身着黄衣，手执黄旛，以应中央戊己之土，侍右。
　　巨门星君，判断阳冥。臣启北斗巨门星君，善注人间平等善事，君王万寿，贤臣佐国，人事通和，兔其徒配诛斩，各各善生善终，不昧道心，清炁长存，万物自然，其人当得五千一百七十功德，罪障消灭，急急如律令！
　　九月初三日夜半子时，朝礼北斗第三宫禄存星君，注人间孤寡跛瞶四民，案内管三百六十星官、三百六十司、三千六百曹官，头戴黑冠，身披黑衣，手执黑简，脚踏朱履，又有三千六百童子，身着黑衣，手执黑旛，以应北方壬癸之水，侍右。
　　禄存星君，判断阳冥。臣启北斗禄存星君，善注人间生死平等，免见囚徒死亡，孤寡贫穷绝灭，不昧道心，清炁长存，万物自然，其人当得五千一百功德，罪障消除，急急如律令！
　　九月初四日夜半子时，朝拜北斗第四宫文曲星君，注人间成败，案内管三百六十星官、三百六十司、三千六百曹官，头戴黑冠，身披黑衣，手执黑简，脚踏朱履，又有三千六百童子，身着黑衣，手执黑旛，以应北方壬癸之水，侍右。
　　文曲星君，判断阳冥。臣启北斗文曲星君，善注人间生死，余事平等，免见淫乱成败，囚徒死亡绝灭，不昧道心，清炁长存，万物自然，其人当得三千三百功德，罪障消灭，急急如律令！
　　九月初五日夜半子时，朝拜北斗第五宫廉贞星君，功曹掌事火星，案内管三百六十星官、三百六十司、三千六百曹官，身披绯衣，头戴红冠，手执朱简，脚踏朱履，又有三千六百童子，身着绯衣，手执红旛，以应南方丙丁之火，侍右。
　　廉贞星君，判断阳冥，注人间风火之事。臣启北斗廉贞星君，善注人间生死之难，免见囚徒，消解火殃，保安郡邑，使家无祆现，人得安康，次愿神明护门，公私两利，更乞常逢好事，不昧道心，清炁长存，万物自然，其人当得三千三百功德，一切罪咎悉皆消灭，急急如律令！
　　九月初六日夜半子时，朝拜北斗第六宫武曲星君，注人间金银五谷财帛，案内管三百六十星官、三百六十司、三千六百曹官，身披白衣，头戴素冠，手执白简，脚踏朱履，各执文簿，又有三千六百童子，身着白衣，手执白旛，以应西方庚辛之金，侍右。
　　武曲星君，判断阳冥，臣启北斗武曲星君，善注人间财帛，善利他人，莫生毒害，免见囚徒死亡交杂，上望斗真赐福，本命降祥，衣禄增崇，元辰共护，仍乞神芘，不昧道心，清黑长存，万物自然，其人当得二千四百功德，罪障消灭，急急如律令！
　　九月初七日夜半子时，朝拜北斗第七宫破军星君，注籍人间伤暴诛斩囚徒，案内管三百六十星官、三百六十司、三千六百曹官，身披白衣，头戴素冠，手执白简，脚踏朱履，又有三千六百童子，身着白衣，手执白旛，以应西方庚辛之金，及天上地下人间五行造化生旺所属星宫舍次之分，流布祯祥，侍右。
　　破军星君，璇玑玉衡，斗枢之府，判断阳冥。臣总伸奏启北斗破军星君，天罡大圣法王天君、内垣帝座尊星君、外垣台辅寿禄君、延生保命君、度厄消灾君、扶衰散祸君、益算冲和君、七元将军、九宫天后，先乞赦臣夙生今世千愆万罪，次乞开度祖弥先亡冤亲滞爽，愿臣不经苦恼，与善因缘，万灾不干，精灵伏匿，所求者得，所向者亨。再惟破军宫下善注人间伤暴，囚徒牢狱死亡众厄不侵，仍乞天芘，不昧道心，清炁长存，万物自然，坐贾行商，公私万吉，后昆昌炽，元亨利贞，其人当得三千八百功德，急急如律令！
　　九月初八日夜半子时，朝拜北斗第八宫左辅星君，判断阳冥，注籍人间奴仆，案内管三百六十星官、三百六十曹官，各执文簿，掌天下仆马命宫生死分数，臣启北斗左辅星君，善注人间奴仆之事，兔见囚徒死亡，愿不失人身，清炁自然，万事和合。
　　九月初九日夜半子时，朝拜北斗第九宫右弼星君，判断阳冥，注籍人间奴婢，案内管三百六十星官，三百六十曹官，各执文簿，掌天下婢使命官生死分数，臣启北斗右弼星君，善注人间婢使命宫，免见囚徒牢狱，生死不失人身，清炁长存，万物自然，万事和合。
　　右奉上帝命降吾勑牒，起天符都天元帅授事真君，十二年分行病鬼王，东方甲乙木精五瘟鬼众，南方丙丁火精五瘟鬼众，西方庚辛金精五瘟鬼众，北方壬癸水精五瘟鬼众，中央戊己土精五瘟鬼众，天下杂使行病鬼神，二十四炁神王，七十二候鬼王，尽洞渊三昧所掌行病鬼神等众，或五行金木水火土之候，金木相克，人民受诛斩徒配，水火相克，人民受暴死、虎狼所伤，水土相克，人民受黄病瘟死，以火烧之，吾勑此鬼，使逐年逐月下降各分州县，随方逐家道观僧寺，察录罪福，不行善法，使天雷霹除，以火烧之，以水溺之。或是仕宦，或是富豪，不积寸善，常行恶毒，不明贤良，或是官吏、狱卒里首人等，增加王法，将恶凌善，叫天不闻，官长不明，不行其善者，吾勑四目老访摇铃斩癹咤统领五瘟徒众，往来下方，若不信吾法，轻慢笑辱者，磨灭死绝。
　　元君再语帝日：此之九月九日九夜，遇夜半子时，若人至此月此日，自身合家清斋行道，清洁素裳冠履，百和名香砂素表章，奏拜三三之次，各随愿所陈披宣，吾在七元宫中端目视之，天宫金阙门下，有左右年直月直日直时直天一真官、天官直事，获时与此人合奏何事，披露何言，疾速判断善恶，定其分数，生人增加寿算，福禄自然，子子孙孙，代代相承，亡者生天，出离苦趣，受生善道，若求名利，随其高下，若雪冤雠，送冥府泰山府判，送速报司对照，天地无私，若有一王朝斗盖之，一国四方宁静，八表来朝，五谷成熟，果木茂盛，万民无争，乾坤佑之，星辰恭敬，若有清静道心朝斗盖之，坊境无诸魔难，此人虔诚积功，朝拜一二三年、二九之年，九玄七祖超生善国，见存获福，若有不信吾法者，头破七分，绝其命根。
　　北斗付嘱章第二十五
　　上士忘形，求道之真，道之玄妙，主握天下，随机而化，以应精龟拆形视物，言其吉凶，天降甘雨，普济万物，利世济人，不言而至，天地包育万物，故云上士求道也。中士求道，贪其名利，外学也，委其火宅，贪其娱乐，被物所转，终身之苦，祸及子孙，饮食着衣太过，天地费工，三司配下，致使贫穷，累世受苦，生生世世，死入冥涂，无有出期，故云中士求道也。下士求道，将道为门，贪财贪色，口谈今古，心知昧行，贵求衣食，昧道之源，流浪生死，沉沦苦海，三司配下冥曹，堕作牛马之身，转转生生，死入轮回，永不遇其正道，善业不闻，故云下士求道也。
　　北斗付嘱章第二十六
　　大道北斗元君重告帝曰：吾在天宫逐季逐月下降之日，统领诸天列仙及四目老翁、十二时辰四直使者，同到下方，检点王臣州县官僚士庶、僧尼道俗，及诸山林社庙鬼神、河伯水官、天地山川、江河淮济、木树精灵、山岩石穴、桥梁古木，年深成精，作诸魍魉怪魅，及诸般蛟蜃，食生人血，害生人命，及人住宅冢坟，并修方起造，坐宫作向，有犯天星地宿，并一切人民心行一切善念。大道之意，行於平等，救护贫苦，给济衣食，一切病患，给以汤药，推问当界神王社令、住宅土地、司命灶君、七十二禁忌之神，住宅人口，善男信女，老幼尊卑，童奴童婢，或外人寄居，发心朝元，恭敬吾斗之法，其人当受衣食无穷，寿命延长，不见刀兵恶事，及一切患苦，赐增一万一千八百功德，常得善星拥护，其住宅当界一切龙神，亦受三万二千功德，八万八千禄位，超出鬼趣，得生上界天邑天宫，受人天快乐，转於星官真君之位。凡修方注禄，坐宫作向，大获安宁，随心所应，天神护佑。又有国王大臣文武官班见闻北斗付嘱之法，心生恭敬，遥空望斗朝元，乞保家国安宁之赐。又有生民合家眷爱，齐心信受，沐浴身心，虔诚朝元，便得天曹注福，地府落名，南斗注生，元辰共护，天地水府三官大帝，三府群真同举，具奏北极大帝积功等数，奏上三天，吾北府斗枢当差四目老翕，领下三千六百案局，具录进奏昊天金阙玉皇大天帝，吾亲奏受平等注生真君之位，共治下界生民，除诸恶毒之气，见存眷爱，万灵护佑，子子孙孙，除灾降福，真实不虚。或有生民不行善道，秤尺升斗不平，心行暗毒，广造恶业，谋害善良，百灵落籍，减除福禄寿命，善籍注罪，送入地狱，永失人身，流浪生死，难遇超生，若出入#2中，六根不具足，及受诸苦恼，精神暗昧，衣不盖形，食不充口，或受囚狱困苦连绵之危难。
　　元君复告帝曰：一切生民，心念行善，善果之报；心念行恶，恶缘之报。大道之语，真实不虚。若不信者，吾使逆法治之，勑差天中五雷使者灭随霹雳绝，勑差五瘟大宪行化恶病绝，勑差南方炎帝烈火星众焚荡绝。吾於每年逐季逐月下降，巡转分野，国郡州县镇场管界王神、社庙住宅龙神司命，较量一切善恶，四目老翁检点城隍土主里域灵祇，及九州社令、十洲社官、司命录籍诸神，逐月逐时抄录人间善恶，具奏天曹，祸福无私。又有正月二十五、二十六日，二月初三、初七日，三月念三、念六日，此三月系春季，行天雷天火烧之，五瘟时气病之死绝，若学道求真，心无二行，吾当注福延命。四月十七、二十七日，五月初五、十三、二十日，六月初四、初八日，此系夏季，分龙行雨，随行抄录善恶轻重，积善者十倍全收，积恶者减克四分。七月初四、二十四日，八月十一、十九、二十七日，九月初三、十八日，此系秋季，收掠人间五谷，分数善恶等分，注簿抄攒，增减祸福，分毫无私。十月初十、二十六日，十一月初一、初九、十七、二十五日，十二月二十日，此系冬季，检校四天下人民善恶阴隐，而又十二月三十日夜半子时，旧年太岁交换新年太岁点对方位，三煞十二禁忌，若有志心，不拘高下贵贱，阴间鬼神道、畜生道、或地狱道，或女人欲转男子身，或在床枕久病，或被恶人道路劫掠，或被冤人执赖，或被官灾横祸，或被邻里谋执，或被狱囚日久，无门得放，或遭五瘟行病，或被巫师咒诅，或兄弟不和，或夫妻不顺，或为名利牵缠，或无男女，或在恶道之中、不仁之所，或被蛟蜃之难，或修方有悮年月日时，坐宫作向有犯凶星恶煞，或行兵入阵一切不明之事，至斗真下降之日，清斋志诚，焚香朝拜，面向北方，一心恭敬，分申情款，吾管案分仙曹灵官，度量善恶等分轻重，除灾降福，如业力重者，阴罪降之，恐坠人身，若善力高者，吾当注一万五千八百善利，道业清静，功德完成，吾斗府真仙部众面奏昊天金阙玉皇上帝，乞降勑旨符命颁行，天蓬大圣主帅真武佑圣，帅将及四目老翁神通眷属部众，各化法身三十六丈，无时奉勑救护生民，不敢违令。吾说此经，开济存亡两道，令死者冤者各遂超升，令生者善者同增福寿，若学仙道，早得仙名，此是诵经朝元礼斗大感应者也。若有鬼神不信、违吾语者，头破分裂，应灭魔族，吾勑力斩癹，急急如律令！
　　北斗付嘱章第二十七
　　元君复告帝曰：若於来世，当证高真上仙之位，天蓬大帅，吾勑赐摩顶圣明，合受一万八千善利，清静道行上妙功德，广扬吾法，治教人间生民利益，皆由圣明大种福田。
　　元君赞经曰：
　　家有北斗经，家国自安宁。
　　家有北斗经，寿命自然长。
　　家有北斗经，亡者得超生。
　　家有北斗经，官灾不能成。
　　家有北斗经，五谷自成熟。
　　家有北斗经，百怪不能侵。
　　家有北斗经，更夜自然安。
　　北斗付嘱章第二十八
　　元君曰：吾今一一赐与护持，凡此实语，过胜金玉。昊天玉皇上帝之法，祥瑞章句，光如日月，明如星斗，吾今赐与，将治人间，愿凡夫人人各归善道，愿个个返本朝元。又语帝日：善护人民，永为天地山河教法作主，通世流布，不昧其功，前章一一乃为分别，更无虚也。吾众今奉上帝勑宣，来诏吾众，更不久住，各返仙都，凡此经典，不得轻慢，须洁净焚香至诚，身披道服素裳，一心看礼，如对吾面而宣。是时帝闻语已，稽首再拜奉辞，圣驾还返仙宫，大汉明皇圣主，当时勑下省部，直送郡邑名山福地道观抄录，传授人天，信受奉行。
　　太上北斗二十八章经竟
　　#1『文章』，据下文，疑此二字为衍文。
　　#2『入』，疑当作『人』。
　　
