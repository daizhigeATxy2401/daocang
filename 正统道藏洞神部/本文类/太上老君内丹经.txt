太上老君内丹经·
　　经名：太上老君内丹经。一卷。不着作者。底本出处：明《 正统道藏》洞神部本文类。
　　太上老君内丹经·
　　老君日：夫学长生久视、不死之道，先须理心、正行，然后习气。道则有三，上有还丹金液，中有神水华池，下有五金八石。卫亦有三，上有神仙抱一，中有富国安民，下有强兵战胜。若得其一，万事毕矣！．神仙抱一者，玉炉垣赫，姥女端严，婴儿含娇，深根固蒂，五行匹配，八卦相连，此之谓上也。富国安民者，龙盘金鼎，虎绕丹田，黑白真金，铅汞至宝，水火既济，日月腾辉，一片火轮，九年丹鳌，此之谓中也。强兵战胜者，一殿恢张，三峰苍翠，表夫妻之心意，放龙虎以往来，两赓玄关一泥丸道，此之谓下也。
　　老君曰：夫炼大丹者，精勤功行，清静身心。僻静深山幽玄石洞，绝於鹦犬，断却是非，不睹外物，不听外声，一心内守，无劳外求。大凡修道，必先修心。修心者，令心不动。心不动者，内景不出，外景不入，内外安静，神定黑和，元黑自降，此乃真仙之道也。
　　老君日：圣人以身为国，以心为君。心正则万法皆从，心乱则万法皆废。复以精气为民，民安则国霸，民散则国废。
　　老君曰：修生之法，保身之道，因气安精，因精养神，神不离身，身乃长健。凡修大道，利於生灵之性，发人智见，使人达道，得天冲虚之气也。
　　老君曰：心有所爱，不用深爱。心有所憎，不用深憎。如觉偏颇，即随改正。处富者勿谓长富，居贫者勿谓长贫。贫富之中，常当奉道。道不在烦，心不可乱。勿思衣食，勿思嗜欲，勿思名利，勿思荣辱，抱一守中，自然之道也。
　　老君日：夫炼大丹者，固守炉鳌，返老还童，功成行满，气化为血，血化为精，精化为髓。一年益气，二年益精，三年益脉，四年益肉，五年益髓，六年益筋，七年益发，八年益骨，九年益变形神，身中有三万六千精光神，居身不散。身化为仙，足下云生，顶中鹤舞，号曰长生。修功不息，关节相连，五脏坚固，内黑不出，外黑不入，寒暑不侵，兵刃不伤，升腾变化，寿齐天地，玉女侍卫，玉童相随，上佐玉皇，下度黎庶，号日真人。
　　老君日：玄中有玄是我命，命中有命是我形，形中有形是我精，精中有精是我气，气中有气是我神，神中有神是我自然之道也。
　　老君日：长生之体，久视之门，洗心易行，乃成正真。然除想化物，要挣六根，邪魔远离，众病无因，通幽显圣，无不成真。须明恍惚，辅弼帝君。太上日：自己三清，何劳上望？自己老君，何劳外觅？知之修炼，谓之圣人矣。
　　太上老君内丹经竟
　　
