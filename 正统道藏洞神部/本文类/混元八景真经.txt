混元八景真经
　　经名：混元八景真经。五卷。不着撰人，疑为唐人所撰。底本出处：《正统道藏》洞神部本文类。
　　混元八景真经卷之一
　　混元真人曰：夫天地以前，混沌之初，万汇未萌，空而无洞，只是虚无。虚无之中有景气，景气极而生杳冥，杳冥极方有润湿，润显之极，始结成雾露，雾露之极，方变水，水流雾下，其水满。流水者，阴气，阴极始生阳气。阳气渐上，炎热方结为火。火从水生，水火相交，即渐相霍。二物交泰，各生积气，积气所生，阴阳相炼，其数满足，始结为混沌。混沌既就，方为一气，一气所萌，方为天地之母。混沌者，从虚气而生也，方立阴阳，产五行，立四象。混元气极，混沌始分，便生元始。元始既生，便分积清之气为天，积浊之气为地。天地既立，乃轻清上为天，重浊下为地。其轻清虽然属阳，却内生阴气，阴气下降为地；其重浊虽然属阴，却内生阳气，阳气上腾为天。始天降地腾，水火相交，阴阳相战。交气极足，方结就太丹，太阳是也。其阳被天地运转，至有金气，金气属阴，运转气足，始生太阴，月是也。自后日月交泰，阴阳相炼，其数满足，渐生星辰。自上古至今，不离天降地腾，阴阳相交，日月相合，真气生产万物。万物之中，惟人最灵最贵。所以一生二，二生三，三生万物，其人并万物，须禀阴阳五行运转数足，方可成就。学道者，若不知下手於根源来处，怎得道成？人若依元本修行，一依天地阴阳、五行水火交泰运转修养，内外相应，真气满足，何愁不至神至圣，至神仙也。神仙之道，亦有三等，每等又分三等，三三始九，故有九等神仙。且上三等神仙者，要行观天之道，则一依天地初生之行度，气候满足，方可命长也。其功为是难，谓此道须得不犯破三奇者，可依天地行度，内外相应，大功了毕，得成上等真人之位也。如少年曾犯破三奇者，却采夺离龙元宫阳精，补之如旧，却修观天大功之道满足，方为中等真人之位。如更不用采夺，只将见在精气神候满足，方为下三等地仙矣！以上三品九等神仙之外，且有自然金丹。金丹者，是天地所生，其金丹满世皆有，但世人不晓上天秘隐之术。学道者万万人俱难遇此，乃是内金液大还丹也。更有丹药之中，最为上丹也。夫内金丹是金液还丹也，不出古文诸丹中，最为第一，遇此然后从无入有，不用人修。若所遇，则采之服食，便可得真人之位也。内金丹者，先采日魂月魄，合阴阳养用而成。凡内金丹者，自有五行四象相克，抽添否泰，七十二候，二十四气，四时八节，天地运动相炼，方得成就内金液还丹也。其丹亦如烂樱桃，在离龙金堂内成之，三千六百时，天符数足，方可成熟。采取有日有时，此丹上天隐秘，最为难遇。自轩辕之后，得道神仙，皆服此丹，得离嚣尘，名为真仙也。后若有知命学道之人，遇至人指诀，得成此丹，更加修功炼德造善，一切虚事勿行，功行满足，得遇此丹。若不除旧乖，立有祸生，前功尽毁。遇此丹者，上有三清上圣及诸洞神仙，立便知闻，须是万般舍弃，去除三毒。先以洁今肠胃，采得将来，用争室一问，四面烧香，不住拜求志告，发誓上清，并无外意，方可服之，点化凡躯。服一粒，万病消除，服二粒，散入遍体；服三粒，行如奔马；服四粒，发白变黑；服五粒，老者还童；服六粒，颜貌如婴儿；服七粒，意去便到，百神来迎；服至八粒，身有红光，足下云生；服至九粒，羽化为上等真人，万般无碍。如金液还丹者，内外有两般，外还丹者，是日魂月魄为首，束方木精为根，西方金精为本，两般生就黄芽。若立炉鼎，择地筑坛，采得真气入鼎中，从无入有，气候无差，五日一候，三候一气，一月两气，十二月二十四气中气，晦朔弦望，之法，丹成为妙之，不见成就者修养，之人阴阳交泰化之功，夺气候满足，长生也。此是外丹之验也。诸丹药中，盖其为法功大所以千万人中也。唯有内丹者采日时用机，心志求在目前不得退心至人不远道心不退指诀天机也显露至七分迹，先用三机三乘，三乘者丹有三四时八节水火依天地造开坛取药，服之采得将来，烧香，上告三清，频祝老君，斗，日月星辰，重发大愿，只如修身万万人修难於未有一人了毕天地自然成就，只依法服之，为长生之人也。如要还此丹者便是至诚启南辰北万事俱舍，一须望遭遇。此丹只若有的实知命不苟积善圆满，必遇至人，后方入混沌之源。其经令人省会大半，神仙事初机、命机、天机。上乘、中乘、下乘，九品。九品者，金丹三品，大功三品。大数十二教大药三品，十二教者，金大药有三，大功有三，次用都行超乘有三，实绿在下。此者从虚无入至混沌 ，生天地日月，星辰人物等，世界风云气候及物，皆从混沌而生也。混者溷也，沌者昏也，混沌之形状如鸡子，上圆下方。初分之际，散清气为天，浊气为地，分生人居其中，杳杳冥冥，其中有气，若明窗隙中尘也。其尘言有又无形质，言无又眼观有景，将此有无，分立二仪，二仪交合，产出阴阳，阴阳相乘而立三才，三才分四象，四象列五行，五行生万物。故三才者，天地人也，同 　一气而生故。
　　问曰：人与天地既同禀一气而生，何谓天不崩地不陷，而人有死生，其谓何也？答曰：天者阳气也，轻清之气，轻清之外，更无轻清，独处於轻清之位，故日天也；地者阴气也，重浊之气，重浊之外，更无重浊，独处於重浊之位，故日地也。人者冲和也，非浊非清，非重非轻，如人修轻清之行，即生归於天，如作重浊之因，即死归於地。故云阳即是生，阴即是死。天不崩者，元是轻清之气，从轻清而有质，其气纯阳气候所为，只是顺阳运阴，故天之长久也。如却还行逆气，务为重浊，气尽而自然崩也。天元从轻清而有质，岂能返行於重浊乎？故知天不崩也。地不陷者，元是积重浊之气，从重浊而立，体其气纯，阴气候所为，只顺阴而运阳，故地之长久也。如却返行顺气，．务於轻清，气尽而自然陷也。地元从重浊而有形，岂能返行於轻清乎？故知地不陷也。人有生死者，盖失其元和之气，不务根源，将自本元纯阳真性，只为世利，贪役心机，使神气疲败，精魂渐散，既使气臧精赢，气尽而自然死也。人处於世，只为声色利名，而用机贪求，但是有作，为有形质之物，尽属於阴也，人之所行，只务於阴，故数尽至死，而归於地。所以有死，即有生，人之既死，四大各归来处，五行真气各归本方。且人元是五行阴阳真气所化生而成，死则归於四大，其真气不能坏，故散而各归於本位。本位者，人之五藏也，若遇阴阳气合，复变化成人，故知死者生之根，生者死之苗，有生即有死，若无生即无死。人能将本元真气，顺合天道而修行，莫差常度，则当德合天地，不差其理，即无生死。既无生死。即是神仙也。如达天机，生死自免。
　　问曰：人欲求长生不死，效天地之机不死，可得否？答曰：然阳消阴补，物极元补，若达根源长生有路。若不依根本而修，则千俟万俟矣！且人生天地之问，不能效天地之长久者，何谓也？盖谓修行不正，而有错路，致有生死。若见不死之道，何处更有死生也。既乃不生，即兔於死，既无生无死，即同天地之长久也。
　　问曰：何谓路正错？答曰：但世人处事，皆失本元之气，犯破三奇，乱役神思，乖於制御，世人本是神仙之体，反变为凡庶，既为凡庶，无绿得长生久视，直至亡形，此大错也。若本元无漏，神气无亏，三奇昼夜分明，神魂安然，无着於世，与天地同德，日月齐明，此谓正也。
　　问曰：如学人曾犯破元神，不拘深浅，若遇至人指教，了达天机，依法而修，死可去否？答曰：犯者破也，为犯，破元神，元神既破，其神亡也，元神既亡，则气不能足，自然不合＇天地之行动也，纵使强为亦不可行也。
　　曰：如有至人，先曾有犯而后悟者，如何？曰：但先修身，然后养命，此真理也。夫修身者，为曾犯破元神，则气精不全，却候修得真气具足，神气俱全，方可养命，而致神仙也。为精气神不足，便将真理而行之，此强为之，其道难成矣！．盖为内外气不能相合，是理不正也。
　　问曰：何谓得内外气相合，与天地不差？答曰：天地者，禀一气而成，且人亦是禀一气而生，人与天地皆同一气而生，是何内外气不相合？盖人未悟之时，犯破元神，使内气不足，故不能合於外气但将破漏神精，速宜修摄，令如旧，败失之气，养令都全，然后依本法而修，自然内气合於外气。
　　问曰：人身破坏，如何修摄？答曰：然上文举阳消阴补；物极元补，只如在世万物，皆不离於金木水火土而成形质，假令因木而成器者，物致於毁坏，但将木而修，必得全於依旧，若金水火土而修之，此乃异类，不可为也。假令因土而立者，物致於毁坏，但将土而修之，必复得全於元，用金木水火而修，皆各气而不同，故不可行也。万物皆效之，故日物极元补。只为人有毁坏，但究根源而补气，无不足矣！人但修令神气精足，方可养命而致神
　　仙也。如神气精不足，而用真理，亦难成矣1 ．不见根源，妄为修作，皆是异类，不可行也。根者本也，本者基也，乃是人立身命之基，为之根本也，故曰本立而道生。又本者元也，元者一也，元一之气，故日本元。是父一点真精，传神受气，气随神而行，承母一点真气，二气相乘，方成於道，故日一阴一阳之谓道。道生一，一生二，二生三，三生万物，以立乾坤，无不备也。元一者，是生人之根本也；根本者，是真阴真阳也。人从此而得生，既知人从阴阳而得生，至於毁败，失了三奇，但却依阴阳之根源夹处，而修所失者，神气精自然而足。何谓？推穷所败之身，元从阴阳而得，至於毁坏，今却用阴阳气补失了者，神气精自令依旧，人能令精气神全於身，内气自合於外气，若得内外气合，即便寿同天地。更能知於养命，修炼不久，便登神仙。 　　
　　问曰：虽知毁坏之身，从阴阳二气而得，却令取阴阳之气用修於身，其理即明，其法如何？答日．二然大凡修道，必先修身，身若修全，后养命而致神仙。修身之法者，是为微妙之机，夺神仙之妙用D 微机，暗取阴阳真气补摄毁败之躯，令却全於根本，根本与天地合同，不差分毫，既令修得本元神气自足。神气既足，依本法而修，故得长生神仙者也。本法者，天机也，天机本法，并依阴阳运动，执其气候而行，运动乾坤，抽添铅汞，出入往来，贯串与内外相应，莫令差错。功修一载，以具灵通，，功修二载，以具超凡；功修三载，厥号神仙。修身之道，法阴阳气候五行规则，并在下卷。
　　混元八景真经卷之一竟
　　混元八景真经卷之二
　　劝后学得理者，先须修身，然后养命，必致神仙也。如人身不修，元气不足，便得真理而行，亦不能达也。谓内气不足，与外气不贯串相合，故其为道，难得达也。
　　问曰：上文阳消阴补，其元一之气，一者是父之一点真精，传神受气，乘母之一点真气，二气相乘，乃成於形。只如二气相乘，即是凝珠一颗，精从何处造化，气从甚处变，通夺天地造化而成人？ 答曰：然父者木也，精者火也，二象元是一气，木即为主，火即为用。母者金也，气者水也，金即为主，水即为用。父与母，精与气，此四者元是四象，遇土即相生，不遇土则相克。母之元宫者，真土也，四象至此宫，自然相顺共聚为宝也，各具本性而生性意智慧。金者性也，木者意也，水者智也，火者慧也，金将本性外立西方，内生肺藏；木将本意，外立束方，内生肝藏；水将本智，外立北方，内生肾藏；火将本慧，外立南方，内生心藏；土无位无正形，随旺四季，象立中宫，内生脾藏。肾主骨，肝主筋，脾主肉，心主血，肺主皮毛；肝主目，脾主唇，肺主鼻，肾主耳，心主舌，胆为肝府，小肠为心府，大肠为肺府，膀胱为肾府，胃口为脾府。此五位各具本位，气用立於本方，具前神，故得身体全备，是五行生万物之理也。人之血肉骨髓，皮毛，筋齿，皆自性意智慧而生，何谓也？此盖为从无入有，以立阴阳，阴阳分四象，四象入中央，具五行，自然夺天地造化，万物从而生焉！人能达此，反取阴阳真气，补摄毁败之躯，受五行造化气足，自然达於圣位。但是人身元从无入有，无功而成功，非是容易而得之，今却依根本而修，自凡入圣，盖从有作，实非难也。已上所论，却依法作用，即三十日气备，三百日造化成，便得体象俱备。身既得就，神气精用为主也。神者，土气也；气者，金水之气也；精者，火木之气也；此乃混元八景真经卷二谓之三奇神气精。然随母之荣卫经络，周身引行，至中宫鬲元宫，於母变乳下，十日内生膜一重，其膜上生金液白膏，三十日内其膏满溢，奔赓而出，流入元宫，灌溉所聚者，神气精也；四十日内又生膜一重，至六十日第二重，膏满足，奔奏而出，流入元宫。第三重膜闭，留为积，至七十日，膜生三重；九日膏满，第三重膏满奔赓而出，流入元宫。第四重膜闭，留为积。自后每三十日生一重，闭一重，三百日内，生膜九重，闭尽九重。然后三百日夺天地造化，血肉筋骨皮毛并就，故膜不生身，既得成而降生於世。然后取积乳九重，用为食，一年食乳三重，三年食乳九重尽，方得神全气备也。既得体备气全，方取百味五辛之物，而用为食，自口而入，过十二重楼，肺乃受之，传於肾，肾传於肝，肝传於心，心传於脾，脾者土也，能生万物，能杀万物。杀者，杀五辛百味之滓，化归大小便是也。生者，生百味五辛之津，归於元宫，却是父之一点真精所住之处，故曰元宫；在脐下三寸，方圆四寸，名日大海；之中有神龟，左鼻能收，右鼻能出，中取脾藏所生百味，五辛之津，转行周天数足，却於右鼻中出。自坎宫上朝於舌下二窍中，出左为玉液，右号华池，起於舌，聚嚼至浓，候满口，复咽至十二重楼，肺复受之。盖经元官神龟，行周天数足，更不行於诸藏，惟传於心，心有三毛七孔，别有一穴，号曰聚涎穴。其亢有三窍，其涎自中窍所传，灌溉一身，洗涤五藏。左窍行荣，右窃行卫，一名荣卫，二名龙虎，三名人中血脉。此血脉度人皮毛下，行周天数足，方化为血。血中血化为肉，肉中肉化为筋，筋中筋化为骨，骨中骨化为髓，髓运即成精。前自十二重楼，后自太和玉枕已上九宫中出者，皆精也，自已下三百六十骨节问，皆是髓。只如阴阳运动，必先动其神，然后动其气，后方动其精，精降则阴阳相合，是生身之根本也。人能达此机，依法而修，的是修真之要也。
　　问曰：上文举人身初受父母一点真气，三十日气备，又言三百日造化，方得体象俱全，而降生於世，承金液白膏之力，方活於身。今已细思，三十日气备，依根本造化之功，如何作用？三百日造化之法，如何施摄？次后三年，金液白膏，又从何而得？答 曰：然昔天地未分，受大道真气而入於中元，先分阴阳，次立三才，乃分四象，次具五行，配六律，生七气，变八卦，成九宫，森罗万象，用日月，分昼夜，百刻十二时中，用刻漏为准。已上事，三十日气备，三百日体象俱全，此自道也。从秒至分，从分至刻，从刻定时，从时立日，从日定候，从候定节，从节定气，气上立年。已上大定，用刻漏为准也。人初受父母真气於交感穴，一同天地造化，三十日气备，暗夺天地三百日造化，方得体象俱全，白膏金液，是三百日积聚之物。若达此机，依法而修行，可作神仙也。所有三十日结气之功，三百日造化之法，并在下卷，该载玄机。今既略备，依法子细论之，为人曾犯破三奇，元神不能具足，故於中卷内，先论修身养命，补气全神，是天地微机生人妙旨，故将此法备於下卷。如后之学者，但先修身，然后养命，功若不阙，无不准的。如得者，慎勿轻泄天机，若容易轻泄，立招殃祸，永沉下鬼，切在珍重宝惜，非人勿泄。戒之！慎之！
　　混元八景真经卷之二竟
　　混元八景真经卷之三
　　混元真人曰：自为问答，所喻事理，言说不尽，若统其说，恐学人难晓，是故并论根元，问难令人省会，天机秘隐，大功大药，金丹细分之法，着在五巷之内。
　　问曰：上文举阳消阴补，物极元补，令人细寻根本，依本来处修之。又见世问万物，有情无情，以及於人，自无形而生有形，无质而至有质，形质既具，暗取天地五行之气，用质於身，故得体备气全，却被阴阳五行返逆其气，不合於天道而行动，渐令衰朽，以至凋残，何谓也？答 曰：知世中万物，不可谓长，而无长可接，不可谓短，而无短可截。故知长短高下，各有所宜，既至於宜，谓之定，定而久不修，谓之极，极而久不修，必致於毁。既至於毁时，但修於根源，依元本而修，必得合於天地。况世中万物，虽有形质，不具於灵通，故不能致於斯也。万物之中，惟人最贵最灵，至於毁败，任自亡形，尚不能寻究根源，用修於身，何况异类乎？今留此书於世，令后人知有长生之路，不死之门，若能依法而修，无不至神仙者也。
　　问曰：前卷内云，为人曾犯破元气，不能合於天地运动，令人先修其身，然后养命，须自究本源，知本元依法而作用，无不准的其理，何谓？答曰：然修身者，须见天道真气，运动机宜。夫天道真气者，有聚有散，有往有来，人之真气亦然也。只如人身初得，暗合天地机宜，且人之真气亦然，有聚有散有往有来，聚则元宫为宝，散即周身为气。若欲修身，但投天地气候相合而用，自然准验。若不见天地机宜，虽得根源而修，多不能遂，盖为真气聚散，往来不定，其细分并在后卷。凡欲修身，先须除病，无病即身安，身安即神宁，身患即神乱。只为人身有患者，自然神不宁，自身与神尚不能宁，何由更取外气，合於内气？安能准的也。但先令身无病患，然后依法而修，自然准验也。夫人之疾病，皆因五藏不和，荣卫难通，致使患生。但先修身，令自身气顺，气顺则神明。然后调和五藏，次治荣卫，使气往来，莫亏常则，无令有滞气，顺则五藏相生，气逆则五藏相克，气顺则有病自除，气逆则无病生。病五藏气顺，荣卫周行，往来无滞；五藏气逆，百脉俱滞，荣卫难通，故知神乱，则周身神气皆乱，何由更能取外神气乎？今备将降气除病之理，具载于后。
　　法曰：但看时候，刻漏不差，即便起功。先导引四肢经络，次舒展手足，令百节开通，然后动撼浑身，使气往来无滞。若学人曾遇明师者，知戌亥子三时，是施功之时也。故宜安置，安置既定，阴气自旺，阴气既旺，人即寝寐，人既寝外於床枕，气脉滞於百节，故先引气，令往来无滞，方用其功，神当自明矣！夫神明者，阴阳不测之谓神，日月晴朗之谓明，举意动机之谓神，应用不差之谓明。只谓人处於世，不论大小，所求之事，无有不遂者，此盖用神明矣。如求之不遂者，盖用神之不明也。如求之、不遂者，是用神不神，故不明也。神不明者，是人机不微妙也。若人用机微妙，万神皆明，万事皆成，意无不遂也。既得意遂，谓之神明。若用神明，先用其神，端然正坐，绝虑忘思，候神与气俱定，乃鼻纳口呵。鼻纳者，收清气也，口呵者，出浊气也。人食百味五辛，皆有刑克，腐人五藏，使人患生，清被浊而浑之，清自难，见故呵淘浊之气。淘浊毕，令心气只於鼻出入，鼻中出入者，轻清之气也，轻清之气者，阳也，口中出入者，重浊之气也，重浊之气者，阴也。鼻为天门，口为地户，口通五藏，五藏所出者，只是秽浊之气；鼻通六腑，六腑所出者，只是轻清之气。清浊两路，各别而行，故只令鼻中气自往来，恐浊气辉於清气，所有鼻中取气，只须是缓缓绵绵，不令耳闻，乃为要妙。使轻清之气，经营五藏，荣卫周身，冲开四肢，百节变滞，通行使无阻塞。若夫从天门自在出，入即不能通游百关肢节，故须绵绵出入。但初淘‘浊毕，闭了地户，留了天门，令神与气相守，只抱元阳，是守一之道也。候百脉骨节通畅，关节俱开，往来流利，然后取百味五辛已成之津，炼为神水，添入元宫为宝，是抽添之理也。取者，，取元宫经脾藏所生百味，饮食五辛之津，引元阳真气，令神气随荣卫而运行，自夹脊变关，通於脑前，至顶门而往返，降真气下入口，便漱咽，归十二重楼，入肺，乃传於肾，肾传於肝，肝传於心，心传於脾，脾之所受，更无杀之。物俱生，入於元宫，养於神龟，所受其神龟，然则有白丹砂，上朝於舌，下五行生杀三度。五行生杀，化为神水，遂以三五，经修炼成宝，更不复传诸藏，惟传於心。心有三毛七窍，别有一穴，号日聚涎穴。有三窍，其涎自中窍所传，复入於藏之左右窍，所传度入皮肤，下化为荣卫，行周天数足，化为血，血化为肉，肉化为筋，筋化为骨，骨化为髓，髓运成精，炼入元宫为宝。此为真一，是水中金也。此金三度经五行生杀，号曰三五一也，炼成一气，故号为一。又三者木也，木应为春，万物自春而发生，木者阳也，天也；五者土也，万物无不由土而生。土者阴也，地也，木精真气就於土，土将木精炼为至宝，是三五一也。夫三五一者，乃天地之机微，生身之妙旨，若达此机。可以超凡入圣，上达仙都也。
　　问曰：应推穷人身所立，盖自虚无体象，从何处得？答曰：盖因龙虎相合，铅汞交并，非小小之事，大道天地万物之绿成，相投气合於中元，得成体象。若论龙虎根元，六合之内，无有离此而出也。若达此真的根元，神仙如观掌内。且龙生汞，虎生铅，真铅真汞，若得相伏，道合自然。但将铅汞法而修，无不准也。所有龙虎铅汞，释为下文。
　　问曰：愿闻涤真之妙理。，答曰：然上文举令人究根元，依本元而修。且人是父母真气所化，木是人之父也，土是人之母也，父母真气返变成人，便是三五一也，此是真的立身之根元也。大但使五藏相顺，荣卫流行通畅，无诸疾病，后乃修身，无不准也。
　　问曰：且人父母真气所化，暗夺天地造化成人，何不依本根元而修？却取阴阳真气，夺天地造化，用修於身，无不至神仙者也。又究根元始，於体象，俱备身形，三百日气足，降世为人厥，号婴儿，束西未离，南北不分，修何法而立於体？得何气．而养於身？答 曰：且婴儿者，无思无虑，无着无贪，饥寒之外，更无一事，故得神定气宁，渐加殊圣，以立於身。只此法也，得气者，得母积乳之气也，是人本出於阴阳二气，二气者，四象也。一气生二象，二象生四象，交加於中宫，故备五行，五行共聚，夺天地造化成人，三十日内，立就乾坤世界，於母双乳下生金液之津，取用为食，余者留于积乳，三百日积乳九重，此降世而要食用此积乳之气，自然增长。学人若达三百日天地造化之大功者，但依本法而修，自然达於神仙，超凡入圣。若要修身者，但依本法，先令气顺，无诸疾病，便乃修身。修身者，岂忘元基哉！．所有修身结气之功，一切细微妙用机法，并是玄奥之机，述在后卷。
　　问曰：上文举凡夫欲养命，先须修身，去除疾病，令人将津液炼为神水，返炼神水为宝，宝者药也，元宫有药，有病自除，遂便依法而修其津液。津液又不能为神水，神水又不能为至宝，惟当法不正，惟当错用功。答 曰：法无不正，功亦不错，盖五藏真气，未能相顺，故致如斯。但先将五藏真气，制令相顺，五藏真气顺，则将津液三返，炼为神水，神水返炼为药。若五藏气逆於荣卫，亦不能顺行，更何况炼气为宝乎！
　　问曰：五藏如何得气顺，愿闻法要。答曰：内即五藏，外即五行，但究五行元立之机，依法元立而用修五藏，自然相顺也。五行者，金木水火土也。木者，位居甲乙，纯行阳道，生自丙寅，卦主震，其象青龙也。谓自水而得气，故象青龙也。气数九九，气足即生火，其治丙丁，火数二，卦主为离，其象朱雀，离中阴也。阴者为受青龙之气也。此二象，只是一气，木是主，火为用也。金者，位处西方庚辛，纯行阴道，生自壬申，卦主为兑，其象白虎也。为从土而得气，故象是虎也。气数七，七气足，合得水，其治壬癸，气数五，卦主为坎，其象玄武，坎中阳也。阳者，为受白虎之精也。此二象，只是一气，金即为主，水即为用也。金木水火，若成四象，遇土而相生，不遇土而相克。土者，处於中央戊己，是帝之位。土数五 ，具五德，旺於四季，解制四象，其气能生杀万物，故云土者，是五行之首也。五行者，盖从阴阳所出，人之五藏，岂离於父母所生？当本受於父母精血，二气交感，被土制之，方乃成形。父精者，真木火也，母血者，真金水也。母之元宫者，真土也，金木水火被土制之，不能散失，各具本性，生性意智慧而具四象，配入中央，乃立五行。五行即五藏，方可生万物。万物者，即是人之筋骨皮毛，以及万神，故得俱备成人。人若能返取阴阳真气，合造化修摄於身，何虑不作神仙也？已上并略言之，此是五藏所得之位也。但却依此根本而修，必得五藏相顺，有病自除，既能无病，方可修身。身既得金，然后养命，无不致神仙也。　　　　　　
　　问曰：五行根源所立，并知子细，如何是修五藏之法？答曰：夫修五藏真气者，须见五行之的，稍不精研，徒劳施工，无由得遂也。五行之实的者，於九窍内验之，事无不准也。何以知之？绿五藏外通九窍，肝通於两目，心通於舌，脾通於口，肺通於鼻，肾通於耳，下通於二阴，共为九窍，九窍既有滞，则知五藏不顺也。五藏和平，而气无滞，则九窍俱通利，既无壅滞，即便无病，既无疾病，即便无死，既是不死，即便长生，此是於九窍中验也。又验五藏中有无疾病，气候的验，各具本色而见，是为验也。假令肝青心赤，肺白肾黑，脾黄，使五藏气候炼得本色，现於面部，是为的验也。且如肝藏之气肝应束方甲乙木，其色青，但依肝家独法作用，莫令诸藏气相杂，行持毕，取而验之，只见青色，更无诸色所现。是为肝藏气顺也。余四藏皆依此例。如五藏各现作用毕，各验本藏气候，如不作本位之色，是为不顺也。如应本色而现，是为已顺也。如是五藏的验气沐候，饥寒自如，功至此，饥寒尚不能着，何更有外邪中风，及一切恶，而能为病乎？既是无病，死亦无门，人既不死，即是长生。此是五藏的验法，如后学人，能将五藏气顺用得见的验，则为地仙也。
　　混元八景真经卷之三竟
　　混元八景真经卷之四
　　三机
　　初机之法共五篇阴阳等三元四象，五行生数成数，气数气候，分三等，及合内外逆顺。
　　命机之法，共八篇，论太阴太阳真气，逐日下时，聚散去住，贯串分内外应用，丹药功运，次第造化。
　　天机之法共五篇，论合文立坛，象分刻漏，定日月交合去住，弦望晦朔，四季变易。五日一候，四十五日一节，九十日一时，内外相会行持，通计一十八篇。初机法三乘之道，即有三乘九品，出身并各不同。上有上道三品，行抱一守中，莫非龙汞虎铅之金丹也。中有中道三品，行神水华池，莫非虎铅龙汞之大药也。下有下道三品，行运精采气，莫非乾汞坤铅之大功也。已上九品立身之肇基，皆自铅汞而成。铅汞者，天地万物之宗祖也。又汞者，本出於木，是木之精。又铅者，自白金而有，是金之气，木即是龙，金即是虎。古仙歌曰：若识金精，得之长生，金精是铅，汞会成丹。铅汞相投，神仙可求，铅汞相凝，道无不成。若遇真铅，可以身延。又云：下士若达真铅汞，历尽春秋万万年。故非铅汞，不能立之。铅汞者，是真阴真阳也，方是真道。
　　乾汞坤铅下乘三品出身大功章
　　乾汞者，父之精，坤铅者，母之气。二气暗合，阴阳交会机宜，夺造化成人。又父者，木也；精者，火也；母者，金也；气者，水也。金木水火，谓之四象，土制之，共聚为宝。其数满二十四气，随荣卫运转周身，日用九十六度，其数又满三百八十四，阴阳气足，准此三十日气圆，三百日形体俱备，降世为人。人能返用生身二气，施摄於身，夺天地造化，受阴阳气数满足，变凡入圣，故曰乾汞坤铅之大功。大功者，盖人因乾汞坤铅之二气，合而成形，今却投造化修炼乾汞坤铅，气满，谓之神符。神符气备，谓之白雪，白雪气备，反变乾汞坤铅，入於至道，故曰大功。人若自生身无破犯元神，神与气全，达大功之机，修炼功圆，是为下乘上品，住世号曰神仙。若中年已破犯，可半得大功之机，修炼功圆，是为喝下乘中品，住世 号曰地仙。若老年之极，其神气破犯三分之二，而得大功初机，修炼功圆，是为下乘下品，得满於常寿，脱壳得为地仙。此是下乘三品之位也。
　　虎铅龙汞中乘三品大药气章
　　虎铅者，白虎之真气也；白虎者，金也，金者，阴也，阴者真阴也。又铅者，白虎中真气所聚之物，故曰虎铅。龙汞者，青龙之真精也；青龙者，木也，木者，阳也，阳者，真阳也。又汞者，青龙中精真气所成之物，故 曰龙汞也。龙汞与虎铅相合，得土恩育，三百日造化为黄芽，黄芽气既备变凡为圣，故曰大药。且如龙与汞，龙属木，汞属火，火之气数满三，木之气数满九，三与九共十二也。虎与铅者，虎属金，铅属水，金之气数满七，水之气数满五，五与七共十二，四象之气共二十四，以应一月之用。又龙位居卯，而虎位居酉，卯酉之位，金七气，木九气，合数得十六，应一斤之用。卯即是木，木即是阳也，酉即是金，金即是阴也。阴中有三阳神，神气精；阳中有三阴神，神气精。三阳三阴，共得六神，外象即六爻配金木二气，为八节八卦也。每卦又复出八卦，共八八六十四数卦。次复准此，相生相合，而生三百八十四，爻主身之神。既生已上，神足是身，自有主， 故曰虎铅龙汞之大药。且大药者，是太阴真气，为万物之母，世中万类，皆不离母气而生，故暗夺天地造化，交合之机宜。又取太阴真气合太阳真气，交合得中央真土恩育，气备谓之黄芽，黄芽气备，谓之大药。若自身元无触犯，神与气全，得大药之机者，修炼功圆，是中乘上品， 号曰中乘上仙。若中年已下犯之，可半得大药之机，修炼功圆，是中乘中品，号曰中乘神仙。若老之极甚，而犯三分之二，而后得大药之机，修炼功圆，是中乘下品，号曰长寿地仙。此是中乘三品之位也。
　　龙铅虎汞上乘三品金丹章
　　龙铅者，龙本无铅，自虎而有，盖取白虎真铅，归青龙元宫，投阴阳，交合时，火候运用，气足化为玄珠。此珠虽是四象之气，独体未能变化，复入白虎元宫恩育， 故曰龙铅也。虎汞者，虎本无汞，自龙而生，先取白虎真铅，伏住青龙真汞。其龙汞既受虎铅制伏，以备阴阳之气，后复入白虎元宫，故曰虎汞也。又二十四气，此二气合四象，、备二十四神光，玄珠已备二十四气，复入白虎元宫，又备二十四气，乃两度受四象灌溉，五行造化，气备， 号曰金丹。人得之便为天仙，此是神仙之上道也，故曰龙铅虎汞之金丹。且始金丹是太阳之真气，受真铅结伏，气备成玄珠，复入白虎元宫。盖因金得气而生，故谓之金丹， 号曰水中金。三百日造化既足，大小如樱桃，色如鲜血，红紫射人，有光艳。盖从金而产，故谓之金丹。若得此丹，上曰上乘天仙，中日中乘神仙，下日下乘大仙。若将三等铅汞齐施，修炼功圆超三乘，位达於上境，谓之真君。上为上清上位真君，中为上清中位真君，下为上清下位真君。下士若达三乘铅，历尽春秋万万年。已上三乘，分出九品，超乘又分三位，共十二数，故有十二分，入於乾汞坤铅理也。
　　阴阳三元四象五行生成气候气数法则相合持气章
　　夫行持者，与内外气候相合，作用不差，无不达也。阴数一百九十二，阳数一百九十二，共得三百八十四。三元者，天地人，各位三十六，共得一百八，并四象，金七水五，木九火三，共得二十四，兼中宫土气数五，以五五呼四象入中宫，共得一百二十。则候者，天地日月交合，行用气候，周身气一雨，却从元官上朝於舌，下津生满口，为一候也。此盖绿先从脾藏生杀百味五辛之物，杀者，杀秽浊之滓，而入大小二事；生者，生百味五辛之津，入於元宫，神龟所受，於左鼻中收百味五辛之津，转行周天数；足於右鼻中出自坎宫，上朝舌下二窍，中生津液满口，号曰一候。如强漱取者，宫气多不全，不入元宫，此为不足之气，故须知气候。但依法行持，阴阳三元，四象五行数足，无不达也。但候满口津液，咽归十二重楼，肺先受之，肺为万物之母，万物皆因母气而生，故始传於肺。肺者，西方之正气，生数四，五行乘之得九，气，数七，但候行七转於肾。肾者，北方之正气，生数一，乘之得六气，数五，但行五转，转於肝。肝者，束方之正气，生数三，乘之得八气，数九，但行九转，传於心。心者，火也，南方之正气，生数二，乘之得七气，数三，但行三转，传於脾。此是子母相传，自然之道。且如四象满二十四气，数五，五呼四象，俱入中宫，得五行之气， 号曰一周天。凡行四象之气，须是依行气之法，但将六门俱闭，候极不任，便方用力咽之，每咽分三咽，送气直至元宫，令神龟左鼻纳之。却候气匀，返想神龟右鼻出，散分周身，上朝於舌下，及夹脊双关，通於脑。返，再咽闭气候，力极不任，复咽之，准前送至元宫，令神龟左鼻中纳，一名运气，二名行火，三名通行荣卫。凡欲行气，先须行火，假令行之，肺先行火一度，故得肺气通入百关肢节，无不至处。肺行七转，又行火一度，要通肾藏之气。肾行五转，又行火一度，要通肝藏之气。肝行九转，又行火一度，要通心藏之气。心行三转，准法行火五度，四象俱受中宫大乘之黑，方得备四象五行，生成气数周足， 故曰周天。
　　四象俱备阴阳气足入造化气章
　　且如四象得备二十四气，但依时候，如法行持一十六周天，共得三百八十四，备阴阳气数满足，内外自合。根本立身造化之理，皆天地未分，禀阴阳而生之所自，亦自阴阳而有，今既得备阴阳气满足，何虑身无主掌。身既有主掌，自然久视。且阴阳立三才，分四象；四象列五行，五行生六律，六律分七政，七政变八卦，八卦变八八六十四卦，每卦分六爻神，合三百八十四爻神，亦补阴阳气足，外即生三百八十四爻神，内即生三百八十四主身。精光神递互相生、外备森罗万象，一万二千形影神，一万二千出入神，一万二千真气神；内备三万六千神，此是天地造化自然之道。若至身神气无差，不曾破犯，捉天地造化，作甩无差，内外自然相合。若曾犯破及老残，不可行之，为当年少曾以歌欢恣欲而使元神枯败，气羸精弱，内气与外气不能相合。若得此玄机者，但令专心静念，全神合时候行持，虽不致神仙，亦能住世，满於常寿。既满，气不能进，自尽而死矣！为脱壳之地仙。此盖修摄之时无元，修身养命之机只有聚性全神之法。且如人当初受二气成人身，其气於身各有程限，程限既尽，遂不能进，故致於死。又身是气之舍，气是身之主，主去室空，室空身坏，主无存处，故凡修行，先须修身补气，候身与气全然，后可养命，无不达也。若不见修身，补气之法，只得养命之机，将见在神气聚身，苟不能进，则气尽而死，但只性识不散，脱壳而为地仙。如复有老而悟者，但先修身补气，然后养命，自然超达。
　　老用少气补摄章
　　老阴夺少阳，阴命自然昌；老肠夺少阴，阳龄死不侵。人若悟此法者，可以救老得少，返老还童。老既致少，更有何异道？但依根本而修之，自然返老归少。根本者，真气也，真气若得存留，变化为神仙；真气若少复返，为人根宗，只一气为种，感阴阳造化，复变为根，种故无穷尽。人若本元真气无破犯，捉天地造化，行持可为神仙也。若有毁败，孵见在神气行持，可超常寿，为地仙也。若能将真气施设於身，依白月交合作用，受造化气足，自然通灵。若毁之极甚者，取黑铅诚一十六两，已下取铅毕，将钟为炉。铅钟者，西方正气白金是也。其钟炉上等，用五斤，以下用四十五斤，中用九＇十斤，上用五斤。每日一用，应五日一候，若四十五斤，四十五日一用，应四十五一节。若九十斤，九十日一用，应九十日，一季之节候。且如五日一用，，缘恩养五日气候为药；四十五日复用者，四十五日气候，并为药也。九十日一用者，九十日气候，并总为药。每用从冬至日接一阳生，起首须是逐日换炉，又须要好者，不犯九丑十恶，体润性柔者，方可为炉。炉有八门九窍，其气上下通行，其要有三路，三路气出上中下三门，三门中气不犯，五日自然盈溢，四十五日盈缢至甚，九十日气至极，盖自然也。上中二门取食用，下一门行气运用，为夺鼎炉之气，返取修身，故须择身无病，气盛体润，性柔气和者，堪用也。和柔性快者，上好也。修之三年，超凡为地仙也。且人虽曾犯破，已又不可犯之俱尽，犯之既尽，人即自死。人既未死，盖有见在神气为主，但将见在神气，修令坚固，候满常寿，脱壳为地仙。若又能补益而修者，定证神仙也。入虎铅龙汞理矣！
　　真五行定命气章
　　夫人立命，须认五行，解定金锁，养就玄珠，存神於元宫，伏气於肾内，回精上朝於太和，此入圣之门也。五行者，真五行也，非束西南北中、金木水火土五行也。此五行者，盖是配象，有名无形，五行真象，名具形体，又非人之五藏。人之五藏，亦是真五行结就也。惟土无正形，生成造化，皆因土也。外生天地，内备人身。真金者，人之母也；真木者，人之父也；真水者，金之气也；真火者，木之精也；真土者，母之元宫也。四象生黑，聚入元宫得土制之，造化成人。人身四象气聚，五行造化，无一物不成形质。既要修行，但只依根本造化，神仙自然而出，故须认得五行，定却金锁。金锁者，谓得真铅，伏住真汞，共聚为宝。金铅结伏其汞，故曰玄珠。金锁二气结伏，造化为珠，存神为元，宫谓四象真气生就万神，致於元宫也。存养伏气於肾内者，谓玄珠备二十四气，复生三百八十
　　四气，将此气伏於肾内，谓之伏气。回精上朝者，令身内神气，随荣卫运转，往来造化为回精之道，又日金精。
　　二气相合法兼结气功章
　　夫二气者，虎铅龙汞也，虎铅者，聚即元宫为宝，散即周身为气，气来即聚，气聚即合，气散即运，故不得有差失。结气者，二气相见，其气方结，假令朔后一日癸时，太阴气来，依时取铅，真气降，铅亦降，取归青龙元宫，岂独一气而得备乎！故得二气，方能备也。又虎铅者，是白金之真气，取白金一十四两已下，十三两已上，於静室内香水浴过，用药昏却本性，候时至而取之如常，不令外气所犯。如犯外气者，不入元宫，随滓而出。如依时取得真铅，便令二气相合结之，若是癸时取得，丑时便合。如取得，复令金木相会克，受金之所克，其情必动，情既动则真气降，真气降，欲则泄，制令勿泄，则二气自然相合也，次后日时准此。又结气者，为真铅结住真汞，谓四象五行备也，是人立身之根本也。且人身之立，三十日气备，三百日造化方得成形。此立身之处，本位元住白虎元宫，坤家所住。坤者，真土也，四象真气，得土为主，故不能毁坏，尚自毁损不一，可况令反取二气，致青龙元宫。此住处，其气无类，故别有三十日恩养法，三百日造化机，若达此机，得天地造化，何虑此身不作神仙也！三十日恩养者，二气相合，结气之后，不得更有作用，及诸思虑，专遣同道二人，则候时刻，内外相合，得四象气足，入至中宫，满阴阳正数极，致三十日，自然凝结。如行气候不满，及数不足，气难得备，故须专志恩养三十日，以后三百日，亦足天地造化，合内外行动，无不达也。
　　五行各现本色与内外相应章
　　凡行五藏气者，看逐季月日，与内外相应合行持。且如肝藏属木旺春，三月内选甲乙日时，端坐正身，绝虑忘思，密闭地户，大启天门，出入绵绵，不令奔逸。一心使荣卫运转肝藏气，自夹脊双关，上通致脑，自顶门而下，降入口中，咽漱归十二重楼，先传於肺，肺传於肾，肾传於肝，肝传於心，心传於脾，脾传入於元宫，神龟所受。神龟行周天数足，自奔而流上，归舌下二窍，中出其色青，是肝家一藏真气顺也。余四藏仿此。且如肝藏气，初行之时，於春三月内甲乙日时，起首，此已上并是肝家行旺，则无诸藏气杂，只独以本气荣卫，周身径路，五藏周天数足生得者气用资於身。其中至精，纳於元宫，亦是五行生杀，其气在本位，不复出。至春三月，再选甲乙日时，乃复施行之於元宫，积者肝藏真气复出，再经五藏，荣卫周身，故致本赓而出现者，别无异色，只是纯青之气，余四藏仿此。若得五藏各具本色而现，是为的验也。
　　定金锁章
　　金锁法者，取白虎首经，谓之真铅，二七十四，二八十六，并三五十五，乃为上也。取时须洁争，莫令外气所犯，如犯外气，不入元官，随滓而出。又金者，西方之真气，真气者，真铅也，铅者，白虎之真气窟宅。又锁者，锁闭也，闭青龙真气，不令散失，使无漏泄也。青龙真气者，真汞也，真汞者，是青龙至精之窟宅也。· 龙虎至精，是四象真气所化，故无形质。且铅汞者，各具本体，土能制之，其气得铅汞，方立体象，共为二气，二气相逢自然成宝也，故用机密暗取白虎真铅归青龙元宫。所有铅者，本是白虎元宫所住之物，却归青龙元官，惟不受所犯，故住青龙元官。元宫既有真铅，铅能制汞，汞既逢铅，自然相恋，更不散失而为日金锁也。入龙铅虎汞理矣！
　　混元八景真经卷之四竟
　　混元八景真经卷之五
　　生玄珠章
　　玄珠法者，取白金一十四两，至一斤已下，须是不经炼者可用。如得，复令金木相会，心须不乱，无求别意，又用阴阳数为之纲纪，九九之数足，则是。如木觉欲败，使金制，不令动，然后闭目，偃脊，缩腹翕气，十指如钩，上挡元气，更不得动摇，神思良久，候定，乃再为之。再准前法，制令青龙真气不泄，归於元宫，准此，依时行十六度，结为玄珠。又玄珠者，是四象真气，共聚而成。夫四象者，自金木而有矣！木即是青龙，龙即是阳，金即是虎，虎即是阴，阴中有真精是铅，阳中有真精是汞，铅能住汞，汞又恋铅，铅汞相投，自然相感，玄珠无不就也。故先用密机取真铅，返归青龙元官住，故汞亦自然留住也。又铅汞者，是龙虎至精之窟宅，龙虎气若得铅汞，自然共聚，为之感结，号为玄珠。为何知？ 缘先结伏真铅在青龙元宫，后复令金木相会，木受金克，性情必动一动则气降，降则欲泄，制之不令出泄，又不能返本位，而不能飞腾，复为根祖，故却入宫与汞相合，结为玄珠，成就於脐下，大热，如火烧锅釜也。
　　玄珠结金丹章
　　再令金木相会，须是细意审详，候金虎情极动，而意动不可禁制，十分急奔於木，然后放玄珠过入交感宫。其宫属土方，具五行，三十日气圆，方得体象俱足，乃夺天地三百日造化，上下俱全，可得成就， 号曰金丹。十月满足，自左乳腾下而生，大小如樱桃，体如鲜血，红紫有光彩射人，此金丹也。当时白虎受得玄珠於交感穴，此与常时气不同，大忌忧喜寒热，恐怒饥饱，争竞，如有此犯，必致毁坏也。然须日常安付，不令毁动，专候丹气圆。临欲落时，用争器收之，香水浴过，结就气备冷心上坛捧丹，从地户而上，达坛三市，面北而立，仰谢太上老君，太上道君，太上元始天尊，吞之，永镇元宫。故曰存神住气，回精上朝於脑，令上下气通，丹气往来，自然造化，暗换筋骨皮毛，入於圣道。 缘金丹者，能变换法界乾坤，超凡入圣，使通上下气，关节俱开。金丹气往来，暗换凡躯，变为仙体，人得食者，三年之内，凡体变尽，厥号真人，飞升自在，上朝元始天尊，的不谬焉！故用三万六千精光神，一万二千形影神，一万二千真气神，一万二千出入神，随从侍卫，纵横自在。此盖是阴阳二气所出，二气主於四象，四象立五行，五行生万物，万物者万神也。
　　金液白膏成立大道章
　　金液白膏者，是四象真气所化者也。四象者，龙虎相合，铅汞结伏，配入中宫，而具五行。又龙虎者，真阴真阳，阳中有三阴，神气精；阴中有三阳，神气精，即坎艮震巽离兑。阴中有三，阳中有三，共为六，配龙虎为八。每一八又生八，八八六十四卦，内生六十四神，每卦有六神爻合三百八十四爻。身内生三百八十四神，每一阴神一阳神相合，复生三百八十四神，故生周身三万六千神，此盖即阴阳所生四象，四象生五行，五行生万物。只如人身初受二气於母腹中，三十日气备，於双乳下生膜，上出金液之津，是为金液白膏也。既得此膏灌溉，自然夺天地造化，方得成人身。既欲修身，岂离金液白膏乎！且如人初受二气於母元宫，便去双乳，下生金液白膏，今返受二气於自己元宫，金液白膏从何处出？然金液白膏是阴阳五行真气造化，但将阴阳五行之气聚，其白膏自然生也。如阴阳气聚得五行真气，从丹田中生，自坎官上朝舌下二窍，中出将金液白膏，炼阴阳三元五行数足，凝结为白膏也。其膏便随荣卫运转，经络周身，至元宫灌溉所聚者，神气精也。此神气精乘此白膏元气，流转通灵，暗夺天地造化，换於筋骨皮毛，三年变尽凡体，立出一个神仙，的不谬矣且如金丹大药采气，及一切气，皆不离於金液白膏变化者也。且后来学人，未识天地根本，而且将此见在神气精修金丹，依法施为，能知其法，功若不缺，亦能超於常寿，变改衰颜，何况更从根本而修，则成神仙，如观掌矣！
　　日月交合时曰去住法章
　　夫人修摄者，须明日月行动，何谓也？缘天地以日月为用，人以荣卫为用。学人但依内日月为外日月，转动不差，即便寿同天地。且天地交以律吕五行之气，日月交合，以产万物，而生成。日月交而气不交，反为身田之害；日月行而气不行，令人渐渐衰老疾病。但将荣卫效日月之行动，主掌於身内，无由得成衰老，自然久视长生。只如天长地久者，盖日月星三奇主张。夫日月星者，是天地至精，号曰三奇，昼若无日，夜若无月，星何处更存乎天地也？人之三奇者，神气精也，人若神去精竭气绝，何处更存乎人也？神者，荣卫之气，荣即是日，卫即是月，如外日月会，内便使气合、如外日月行，内便使气行，自然寿同天地，不更衰老。如更能炼丹药，无不至天地者也。又日月行动者，三十日各有一法，太阳一日十二时，只应九时，三时不应，三十日共得三百六十时，内应二百七十时，九十时不应。且太阴三十日只明二十四日；前后共六日不现，缘太阴生於申，其气逆行，至戌亥子三官，是纯阴之所在太阴之密室。三十日内，前三日后三日，太阴行至本官，不出本宫，戌亥子三宫是也。至本宫而住，故不明也。太阳生於寅，顺行至戌亥子三宫，於太阴位，次遇二气相交，故不应。从 二十七日至初三日，共六日之内，为日月交娠时，故太阴不明，太阳不应，至本宫而住，故不明也。学人如得气备者，使内与外相合，但当日月交时，荣卫亦交，日月行时，荣卫亦行，是内外相合也。前三日后三日，太阴辰时方与太阳别，太阴元宫至本宫。前四日至八日，后二十三日至二十七日，太阳丑时与太阴别。太阴前三日初出於庚上，后二十七日渐没，前八日至二十三日，太阳癸时与太阴别，太阴气圆，故盛明於世。日月气候共运，天地气候不差分杪，故得天长地久。学人但依此法，令荣卫合日月，运动於身，气候不差，即便寿同天地日月也。此三十日内日月荣卫所治之法也。
　　三元立命日月气交合太阴真气降逐日下时作用章
　　每行此功，於朔后一日至三日，癸时起功j 至戌时住；四日至八日，丑时起功，戌时住；九日至二十三日，艮时起功，至戌时住；二十四日至二十七日，丑时起功，至戌时住；二十八日至三十日，癸时起功，至戌时住。此为太阴与太阳，一日十二时中，戌亥子相合，人之荣卫亦然也。故遇此三时，须是住功，令荣卫交合，已上行运转功，须是气候足，方可再行。先从肺藏行之，逐藏并须通肺气入中宫，三十五口满，七转，传肾，肾入中宫，三十五口传肝，肝入中官，二十五口满传入心，心入中宫，十五口满，传入脾藏，得一百二十口正数，谓之一周天。便闭气候，力极不任，咽送至元官，一日行火，二日通气，三要助於荣卫。行满一十六周天，为一功，一日十二时，九时行功，三时住功，满一十六转，得阴阳气备。至三十日内，其气凝实，三百日造化自全，但依此功，自然准的。夫太阴真气者，白虎真铅也，是万物之母，遇太阳真气降亦降，太阴真气伏亦伏，即降为杳冥杳冥之内，太阴真气所住也。太阴气降，有时有日，若日时不合而用者，万万中无一得道也。盖 缘太阴真气伏降，何须苦意强求，但令依其气降，日时大事，无不成也。每朔前二十八日至朔后初三日，此六日是太阴交合日，故太阳真气降，来往六日，各逐日下功有时。朔后一日与三十日，癸时真气来至，丑时聚，艮时散。初二日与二十九日，子时真气来，癸时聚，丑时散。初三日与二十八日，壬时来，子时聚，癸时散。凡取真铅，须候气来即取，气聚则合，气散则运，若差毫厘，即功无益。只如人运丹与见在神气，并须气来即取，气聚即合，气散即运，来而不取，气滞；聚而不合，气谢；散而不运，气堪。此暗败之形体也。若不见此机，空有万种行持，皆取死之辈也。
　　起功定立坛象气章
　　夫立坛理者，正天地之气候也，候作天地之初机者，日月五星也。日月者，太阴太阳也，五星者，五行也，若日月五星运转，天地气候不差，则四时自然成规矩也。人之枢机者，荣卫五藏也，若得荣卫五藏合度，即四时无不应候。日月五行分行七气，荣卫五藏亦行七气也，则循环三百六十日，合得一周天之数。立五日一候，四十五日一节，九十日一气。五日一候者，为六十甲子神行事，每1 日分十二辰，故立十二时者，得六十时，六甲神气周遍数足，乃从五甲子神复用，故曰五日一候，三百六十日共得七十二候。人若得气候不差，亦然也。四十五日一节者，谓一日有十二时，六时阴，六时阳，配昼夜为节，即为八卦，此八卦是一日之用神也，人亦有十二位元神，名六阴神、六阳神，配合荣卫为八卦，亦是一日之用神也。四十五日；合得三百六十时正数，故谓之一节，三百六十时共六得八节。九十日为一气者，谓四十五日得三百六十神之气，用九十日，共得七百二十，故谓之一气。三百六十日共有四气，人亦然也。若能用荣卫五藏运转，周身往来无滞，合天地运动於身，自然分五日一候，四十五日为节，九十日为一气，与天之气不差分杪，无不达也。盖为不知天地之气候行动，运转身田真气，曾犯破元神，神气不足，故与外气不能相合。人若无犯破者，神与气全，只投此机，用依日月气候交合，定刻漏不差，无不达也。若人曾犯破元神者，捉得根本来处而修，卸补令气备神全精足，依法而修，无不达也。
　　定十二时分刻漏四象真气聚散章
　　夫天地运转者，以刻漏为准，起功定位，分刻漏之纲者，一日分定百刻。百刻者，於十二时上，分配子午卯酉四位，各分九刻，寅申一巳亥辰戌丑未八位，各分八刻，四九三十六，八八六十四，共计一百刻，定昼夜气候。从子为一阳起首，是阳气生之始也，午后为一阴，是阴气长之初也。至卯为盛阳之至也，子者位应北方壬癸水，卦主坎，其象玄武，水神也。午者，位合南方丙丁火，卦主高，其象朱雀，火神也。卯者，位应束方甲乙木，卦主震，其象青龙，木神也。酉者，位应西方庚辛金，卦主兑，其象白虎，金神也。此四象者，生成世界，长立乾坤，为天地之主，谓之四象，故於本位，各占九刻。寅申已亥辰戌丑未，各管八刻，此八者，谓八卦，为四象之辅佐，随四气而行休旺。！凡行三元正气，须推刻为凭，若一玉刻有差，则真气不能凝给。且如朔后三十日，是天地气合，以日月运转生成於万物之中，合得天地气候，各逐本性，随顺阴阳变化。只如人身初受四象真气凝结充实，夺天地造化成人，若不暗合阴阳交感机宜，如何得四象凝结聚成若内外机宜相合，自然从无入有，造化成人，是知人身难得。今将有质之躯，夺天地阴阳造化，气候性情，往来升降，聚散合刻漏，造化修炼，此理甚易。且如朔后一日与三十日，癸时太阴真气降来，便将内气与外气相斗。若不见定刻漏之法则，癸时从何而准定？且癸在子后丑前，各以心中为准，此见必有差也。子管九刻丑，管八刻，但於子后四刻半，即属癸时，太阴真气降来，接气降便取癸后四刻，属丑管，真气聚也，便合丑后四刻，属艮管，其气散也，接散而便运转，次后百刻，准此作用，故天地造化，以刻漏为准则此也。
　　夺三十日积闰大功章
　　谓三年之内，有积闰三十日，夺积闰为三十日大功，此法出於三年之外，若到此者，神仙不远。且为小径之捷利，所言三十日大功者，谓三年内有一闰盖天地造化，气满内有积盛之气，三年内可积三十日， 号曰余闰气。倍法修功，便将三十日天地气，俱备三百日造化，万象俱全，只如人初受气於母腹中，亦三十日，形体俱备，三百日造化，形象俱t 圆，然后降世为人。又三年乳哺，可得成形。若解将此三十日余气，依法而修持，三十日便得真性凝聚，立具灵通，故曰大功。若此功就，可以坐在立亡，飞灵走圣，入户穿窗，随意立至。故法曰：须得同道三人，缺一不可为。 缘下功至十五日已后，则真性、欲离於壳也，故须得一人只在於身畔，逐时呼唤，时中定刻漏，逐刻准哺，若或失刻，应是不回也。何谓？本元真性离凡躯壳，然后复醒，当时二气聚日，造化之事，从无入有，以成身形，然后降世，欲效玄机，身法修炼，要作神仙，及降世后，被荣卫气障迷，更不记修身造化机法。真性既离凡躯，而后复性，身受浊染，恐不回来。故须一人逐时呼唤，真性既闻人呼唤，知身下功，却又回来。至二十日已后，逐日真性自现，本形离体，忽有忽无，至二十六日，体象未形，谓之太易，易者合也，方合有无。至二十七日，元气始萌，谓之太初，初者萌也，初觉有体，至二十八日，形气方端的，谓之太始。方端的者，直性始具形端。至二十九日，形体变有质，谓之太素，真形已具於形质，素白而现。至三十日，真性形质已具，谓之太极。形质极备，真性脱质成形，往来无障。到此虽知未达於神仙，实小圣之利便也。如修此法，须依刻漏为准，所有刻漏法，细分在前。凡下功处，须是四顾宽容平广，立坛三层，所有坛理，亦分在前。坛象及定刻图，又目於后，去层坛外定，十二位分，各於本位上依本数定一周，计一百刻，专令一人在坛心坐，逐刻报应，假令春三月甲子日后夜半子时起功， 缘亥管八刻，子管九刻，前三刻又犯荣卫交，正子时又失刻，须是亥后三刻半属子管，子后四刻半又属丑管，丑后四刻又属寅管。须是呼唤哺食，取白膏为用，白膏者，取头首生儿者也。乳汁每升，管白沙蜜二斤，射香半两，朱砂一两，乳香半两，龙脑半两，已上共细研为散，入甍瓷子中，取白米争淘浴用面拌匀，入饭中药瓷子内蒸熟为度。从下功日，每日十二时，每时食一匙，至五日后，逐日加半匙，至十日后加两匙，至十五日加至两匙半，至二十日加至三匙，已后不加。二十六日已后，真性离身，现本形，能谈论。到此时，大功显验也。
　　混元八景真经卷之五竟
　　
