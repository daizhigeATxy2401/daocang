太上日月混元经
　　经名：太上日月混元经。五代李光玄撰。一卷。底本出处：《正统道藏》洞神部本文类。
　　太上日月混元经
　　乾坤坎离，刚柔配合，四者相包，谓之禀钥。二四三五一，天地之精。二八之数，相应天符，会于鼎中，鼎为天地，为神室。乾坤为明堂，药物为日月，为夫妻，故为君臣。阴阳节候，其火随爻之动，渐契於四时，合於阴阳。五行相克，更为父母。春秋既分，刑德并会。是以黄锺建子，阳左至巳。萝宾建午，阴右至亥。从一至九数终，即复更始也。炎火既张，婴儿声悲，升降奔突，屡欲翔飞，兢兢惕惕，戒慎不亏，谨於动静。若夫君骄臣佞，赏罚不中，义玑失度，寒暑不时，灾害自生。若君圣臣正，天地清宁，日月炳焕，道黑隆昌，王化太平，寒暑顺律，斗枢应节，五行八卦，庶事修明，铢两既克，已谐刚柔，调节候矣，无失时矣。玄辉五色，变化无常，霏霏微微，形夺皎雪，凝霜狎猎，鱼鳞阑干，钟乳结华，巉岩玲珑铜柱。阴阳得配，恬澹相处，云则从龙，风则从虎，影之随形，响之应声。水性润下，火气炎上，天地坎离，自然之状。魂定魄凝，气贯秋霜，昏昏混沌，南北不分，排阴立阳，从一至九，先白后黄，赤黑表裹，色变更紫，光华赫然，九转纯阳，五方黑足，归彼厚土，而成还丹。流形金石，致火一年，志士服食，金砂九还，须臾变化，风驰雾散，百骸九窍，四肢五脏，搜索阴黑，乃立正阳。如冰之解而归太玄昧者，何知遇则不迷。若宿蕴机性，则自契真理，志节坚贞，或当晓悟。性蒙意拙，怀疑不信，盖积殃深厚，厚终不闻。昭昭之义，不可欺诬。学者悟之，迹予志焉。
　　太上日月混元经竟
　　
