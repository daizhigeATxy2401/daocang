太上泰清皇老帝君运雷天童隐梵仙经
　　经名：太上泰清皇老帝君运雷天童隐梵仙经。撰人不详，约出於宋元。言召遣雷神将师之符咒秘法。一卷。底本出处：《正统道藏》洞神部本文类。
　　太上泰清皇老帝君运雷天童隐梵仙经
　　唵风火雷兵吓咤大神，唵都嚧呢耶唵黑杀那耶。皇天生我，皇地载我，日月照我，星辰荣我，诸仙举我，司命与我，太乙任我，玉宸召我，三官保我，五帝卫我，愿□□随我，天官传我，受法灵童，地官有勅，雷部侍我，水官有令，火气合迎，诸龙听我，上彻玉清，都天五将，啖雷发声，玉帝有勅，南宸佐我，北斗辅我，金童侍我，玉女从我，六甲直我，六丁进我，天门开我，地户通我，山泽容我，江河渡我，雷电随我，八卦遵我，九宫遁我，阴阳宗我，五行扶我，四时成我。唵吽咕咤，披头散发，各变真形。天蓬元帅宝印照我，天猷元帅持戟卫我，翎圣真君扶剑守我，玄天真武水火助我，四渎护我，九龙绕我，甘雨从我，雷火随我，闪电照我，二十四炁轮将直我。吾身神光，虚梵日月，与天为誓，□□□□。唵九天离高明神，唵咇咣勅煞摄。唵摩咤临□□□星，唵咭叹咤唵摄馘咤，唵咽炁和，中养三魂，内育七魄，雷公电母，随鼓而击。唵飞毛羽咤摄铜牙铁爪，唵充南北摄至东西临色馘逐飞空，黄中理炁，黑暗荡荡，震起斗牛，神奔鬼愁，三令闭塞，五申徘徊，金神腾驾，木郎大神，水冲玄户，火降高明，土安五宫，日月朗明，龙虎交横，风雨应生，江河倒逆，山岳摧倾，冲天破地，万丈兴行，所求者得，所向者成，所欲者合，所谋者遂，天罡大圣，河魁尊神，种种变化，与道合真，何神不使，何令不行，左有青龙，右有白虎，前有朱雀，后有玄武，上顶华盖，下蹑魁呈，神通光严，威震十方，爱我者生，恶我者殃，谋我者死，憎我者亡，灵童神女，破邪金刚，三千六百，常在我傍，执节捧符，与我同游，太上摄景，天大吉昌，二十四将，与星历俱，祛龙跨虎，收斩妖精，稍有违令，牒送雷霆，急急速摄摄。
　　唵嗔音田咤音邦命啰耶阿送陀咛嗔呤耶，北帝黑剎，严吓威神，轰天霹雳摄。乾元救晶，勅负风猛吏，追风使者，风伯道彰，赶龙奔雾，风云疾兴，引雷使者，电光发兴，风起巽户，罡布箕星，三台辅我，飞雷震惊，风伯雨师，急降黑云，雷公掣电，所往无虞，入海天门开，入河地户出。九天勅令都天元帅，唵欻火奉令五帝雷公，阴阳雷公，四令雷公，六甲雷公，霹雳雷公，发水雷公，八风雷公，十雨雷公，六道雷公，掣电雷公，兴风雷公，行雨雷公，五岳雷公，四渎雷公，八节雷公，六候雷公，大川雷公，溪谷雷公，江河雷公，四海雷公，鸣鼓雷公，轰轮雷公，火车雷公，火轮雷公，移山雷公，走石雷公，兴云雷公，洒雨雷公，行雪雷公，布霜雷公，打瘟雷公，驱邪雷公，光明雷公，黑暗雷公，火印雷公，破阵雷公，金玉丰隆，所求皆至，世间珍宝，由吾所聚，天下鬼神，受吾所驱，有一不从，雷斧速诛，明离大神。有功之日，名书上清，身中之神，自然清静，太玄保举，玉班有名，前排力士，后拥天丁，驱雷霹雳，飞走火铃，城隍社令，不得留停。唵啰□咤袪役天丁，五方使者，霹雳大神，勅诰奉行，急急如太上皇老帝君律令！
　　太上泰清皇老帝君运雷天童隐梵仙经竟
　　
