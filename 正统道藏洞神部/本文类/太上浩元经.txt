太上浩元经
　　经名：太上浩元经。不着撰人。一卷。底本出处：《正统道藏》 洞神部本文类。
　　太上浩元经
　　老君曰：浩元太真，君子之身。上下三官，保营精神。熙融视息，吐吸新陈。修实永固，位为仙人。洞房玲珑，上下相通。金炉玉几镇其中，却入三寸哺玄穹，还居中田移绛官，坚守灵关泉渊融，修此三者长雄雄。朱衣灵宾熙且冲，子能行之命无穷。巾金素盖成坚刚，下益玄池渍魄房，中起灵台坚明堂，调治神效修太仓，精气周游五神强，呼吸不报升苍苍。上元童子神之精，绛衣赤积居黄庭。南极老人尔修营，存神安性得长生。下元之神名谷玄，北极真人道之先。守帝金神五藏王，常持玉匕坐金肺，搅精哺一生金坤存仑尊好宝围肥归微衰长傍黄。灵龟玉女居中央，左录右命挟两，役使六丁驱百殃，削去死籍命延。醴泉可饮盛玉浆，恬淡无为志不，玉扇金钥静多扉，呼吸中和生细。还真反朴幼子机。绝爱奔欲神自。滑泽精液辉常辉，易气易髓上生。道成形化身高飞，心灵倏忽过九。安神定魄修此道，炼思冲神是吾。太真神丹成已久，灵颜幼色常鲜。三一习气固灵根，调五通七神之，恢廓幽关道众源，雄雄气愕修昆。上宫朱裹宜以组，中宫赤积俨而，下官丹衣守精门，审能行之齐乾
　　太上浩元经竟
　　
