太上化道度世仙经
　　经名：太上化道度世仙经。一春。不着撰人，疑出于宋代。底本出处：文类。《正统道藏》 洞神部本文类。
　　太上化道度世仙经
　　化道品第一
　　尔时太上於元极元年，岁次癸丑，十月七日，诣太清宫中七宝殿内，论至真妙道。是时太上告左玄真人曰：太初混沌，天地始分，阴阳造化，万物含灵。
　　太初者，混沌之始也；混沌者，天地分立之先也。以太初为祖，始分天地，配合阴阳，立其五行，分其四时之造化，以发生万物也。
　　强名日道。
　　道乃天地阴阳之母，五行万物之宗，道之元形，故强名日道也。
　　恍惚为形，
　　恍惚者，澄湛之意也。谓大道视之元象，听之元声，远之元则，近之元依，故以恍惚为象，以虚元为形。
　　随之有理，勤志皆明，
　　大道无形，其理幽远，若不志勤，难明妙理。
　　守终如始，功行乃成。
　　修道之人，施其功行，守终如初，大之与小，无不成矣！
　　持斋奉戒，淡泊为门，
　　人以斋为戒，以戒为行，斋戒为行，用淡泊为根也。
　　身心清静，无爱无憎，
　　神好静，而以身心是非挠之。太上以心无心，以身无身，乃虚心而实性，无身而有神，以神性共聚，乃为圣道之质也。以虚无为体，何有憎爱。
　　六欲不贼，
　　六欲者，眼耳鼻舌心意也，常以舌责其味，眼观其色，耳听其声，鼻嗅其香，心意系其事，欲绿情逐物，乱其身心，皆六根之贼者也。
　　万神乃遵。
　　人身中有三万六千之神，俱好生而不好死，若人守其玄元之、理，达无为之道，身无秽污，万神岂不遵伏也。
　　修心炼性，是吾本身。
　　修心者，以心无心也；炼性者，以性无性也。太上乃清静虚无之神，玄元至德之尊。几人去其情染，外其是非，守其大道之理，岂不为一体本身？
　　吾身非道，因道成真，
　　身非道者，为道乃虚，无身则有象，道在人身，如石中之火，不击本无，故身非道也。击之有象，故因道成真者也。
　　暗合天地，杳杳冥冥，
　　杳冥者，清虚寂湛之象也，为天地万物，因道而生，道无形体，乃暗合在杳冥虚无之中矣！
　　阳形质，昼夜俱分。
　　天无形象，以昼夜为本；道无形象，以功行斋戒为根。
　　四时为信，运转古今。
　　四时者，春夏秋冬也。天以四时为信，道以神化为应，自元始至今，岂有失乎？
　　不言善应，万物皆宾，
　　天之不言，以阴阳四时善应，万物禀时，而生杀自然，可不为宾伏者乎！
　　体之日道，依者为真。
　　天地之机，四时之情，若人体之运用，依而於身修炼，三千功行成就，变几为圣，乃升真也。
　　五行品第二
　　五行造化，阴阳至精，
　　五行者，金木水火土也，乃造化万物，配合阴阳，为天地万物之精华者也。
　　木火金水，四象为名。
　　四象以道名也，婴儿妮女，金公黄婆也。
　　青龙左达，白虎右驯，朱雀前立，玄武后迎。
　　青龙属木，为肝在左；白虎属金，为肺在右；朱雀属火，为心在前；玄武属水，为肾在后。此乃五行之所主也。
　　丙丁甲乙，壬癸庚辛。
　　乃四方之正名也。
　　束方九黑，万物发生；南方三黑，长养之神；西方七黑，素皓收成；北方五黑，玄天归根。
　　束方九黑者，四时之首也，谓之日和风，乃发生万物者也。南方三黑者，谓之炎风，乃万物之长养也。西方七黑者，谓之金风也，万物之衰杀也。北方五熙者，谓之寒风，乃万物之休息，各归根本。此乃四熙之志也。
　　各旺八九，阴阳合形。
　　各旺八九者，为五行逐四时，各旺七十二日也，乃日七十二候也。几五日为一小侯，七十二日为一大候焉！立春木旺七十二日，立夏火旺七十二日，立秋金旺七十二日，立冬水旺七十二日。金木水火四时，共旺二百八十八日之数者也。
　　中央戊己，四季独尊。
　　中央戊己者，土也，乃中央一十二黑，为五行万物之统领也。土无正位，以四季而独尊也，逐四时而各旺一十八日也。为土能和养万物，以中央为尊也。春旺薹花一十八日，夏旺槐花一十八日，秋旺菊花一十八日，冬旺奈冻花一十八日，四季共旺七十二日。乃五行配合，共成三百六十日，为一年之岁也。
　　地为五岳，天应五星，人有五藏，一体各分。
　　金木水火土，五行为五星，五岳为五藏，皆同一体也，各分其类也。地之五岳者，束方青帝，乃发生万物，以束岳泰山为五岳之长也。南方赤帝，长养万物，岳日衡山。西方白帝，主於收杀，岳日华山。北方黑帝，万物之功成归本，岳日怛山。中央黄帝，主和养万物，岳日嵩山。此乃地之五行也。天应五星者，束方木德岁星君，南方火德荧惑星君，西方金德太白星君，北方水德辰星君，中央土德镇星君也。此乃天之五行也。人之五藏者，心肝脾肺肾也，肝应其木，主於春，属束方甲乙。心主火，应於夏，属南方丙丁。肺主金，应於秋，属四方庚辛。肾主水，应於冬，属北方壬癸。脾主土，应於四季，属中央戊己。此乃人之五行也。天道万物之造化，皆不离於五行也。
　　天地与人，元同一根。
　　天地万物，皆禀其一熙而成形，以五行为主，用之本也。
　　纯浊为地，天性轻清。
　　清熙为天，浊熙为地，清处其上，浊处其下。乃以二熙，各归其本也。
　　地浊无发，天清无崩。
　　天乃轻清，虚无为象，地以浊重，纯实为形。用其五行，阴阳为信，乃不言而四时自运，用其万物为本，乃不裁而生杀自然。此二象之无为，岂有崩发者也？
　　人之生死，患害色身。
　　天地万物，根本皆一，人物有生灭者，为人物有生有死。生乃死之根死乃生之本也。物之有生，象，有象而乃为色身性有违，无灭之中那贼道淫色身患害，情有违则有灭也。天地无生为情情无为也。几人在天地从其六根，责爱名利，，不固身命，，祸息病苦，染事着非以心神散乱任四时摧逼以至死亡而不悟也。知妙道包含於天地，惠於蠢动，养育於有情存，无不济给者也。
　　随天顺地，正道长存。
　　人若禀天地自然之理机，审察四时之运用，可以国安民丰，克清四海用，可以家丰礼义，恩及亲邻。国主得之可以协和万邦，统摄百寮；可以执法禀正庶人得之，可以忠良智朴紊；修身得之永劫长存矣！则成其，好其邪，失於大，五行相统制万物，恩，湛湛历劫长五行造化之乃治国之用治家之农事不乱；侯非事无可以去几作圣寿同
　　玄理品第三
　　无象日道，合理为玄。
　　妙道无象，以天为本也。觅道测其天理，天理合作玄机，玄机悟用成功，功满却同於道也。
　　春秋冬夏，四季相连，
　　道之至理，如天运四时，乃法则之机本也。
　　周天列宿，日月运行，
　　周天者，一年之数也，列宿者，二十八宿。天有上清十二官，内列其宿曜缠度；地分十二地分，皆以星宿，上下照临，如日分十二时，以时内分刻。以大道虚元，暗合天理，分度法则，皆居一也。日月之循环，阴阳时刻，岂有分别？
　　气候时节，体道自然。
　　气候者，一年有二十四气，七十二候。几十五日为一气，五日为一候，一年二十四气、七十二候，皆以节令相应也。体道者为四时气候时刻，乃用道之本，天地造化之机。若执天而行道，阴阳气侯时刻，在身施用，而体道於自然者也。
　　云腾雨施，风雷不潜，
　　云者地气也，地气出而腾於天，天气相合，而成雨也。为天阳地阴，阴阳相合，而降甘雨也。万物润泽，长养皆不出於水也。风者，五行之和气也，和而无刚，乃遂其四时之情性，生杀万物，刚柔相胜。四时以此为情，万物以此为造化，天地以此为常，云雨以此为车马也。雷者，阴阳二熙相击也，为地熙属阴，天黑属阳。以立春之后，阳气盛旺，炎热在上；阴气纯玲上冲，故玲热相交，而成声。冬天无雷者，为立秋之后，阳气渐衰，阴气盛旺，阳气消败，而无炎热；阴气盛旺，纯玲上升，故雷无声也。此二象匹配，乃妙道施用，风雷不潜，乃阴阳构合者也。
　　昼夜百刻，遭匝成年。
　　凡一日一夜，一百刻也，以刻成时，以时成日，以日成月，以月成年也。如人有喘息之数，一刻有一百三十五息，十刻一千三百五十息，百刻一万三千五百息，乃以息而刻同也。天有昼夜百刻，为阴阳统领之机；人有吐纳喘息，为用功匹配之理，至人若明妙道作用，天道岂有分别者也。
　　帝道神化，感应同天。
　　帝道者，道泰德胜之象也；神化者，阴阳不测之祥也。以道泰而有祥，感应合於天也。天之道泰以感，阴阳顺序，四季无差，风雨应时，为天之祥也。圣人道泰以感，邦国太平，贤臣辅佐，天神应现，为国之祥也。修身之道泰以感，长生久视，清冷无为，神魂变化，为身之祥也。乃帝道神化，感应居一也。
　　根生一祖，枝分六源。
　　根生一祖者，混元一熙也，万物皆禀一熙，而生二，二黑而成形也，以一熙为根祖也。枝分六源者，为六熙也，为五行之所主也。天有六气，乃四时风雨；人有六气者，为嘘气属肝，外应木，时应春，卦应震；呵气属心，外应火，时应夏，卦应高；咽气主肺，外应金，时应秋，卦应兑；吹气主肾，外应水，时应冬，卦应坎；呼气主脾，外应土，时应四季也；嘻气主三焦，外应风。此乃六气所主也。修炼之士，不可不明。
　　火龙戏水，金虎绵绵，
　　火龙者，舌也，一名赤龙，为舌，主於心。心属南方丙丁火，乃火龙也。戏水者，为口中之津液也。舌下有脉，名日玉泉，内有神水华池，又名琼浆玉液，乃玉华之真醴也。此水非气而不至，气非水而不行。太上乃鹿驾羊车，神仙谓之琼浆玉液，几人谓之津唾也。几炼金丹，以为根本也。金虎者，金主於西方，名日白虎，内主於肺，肺主於气也。几炼丹之用，以气行而津注，津注而气盈，气盈则神旺，神旺则身轻。以依时候用功，大以九年功满，而神变；神变而形住，形住而气住，气住而几身圣，几身圣而万神俱侍，乃以升腾变化，身入无为也。
　　五行颠倒，四季循环。
　　五行颠倒者，金木水火土相交，如水上火下，金水问隔，翻腾往来，以颠倒之义也。四季循环者，如春夏秋冬也，以如天运四时，而造化万物；春夏秋冬四季而循环，气侯旺衰，加喊余闰，周流复始，乃循环之义也。大道之理，天地之机，天道运转，岂有二乎？凡人修炼用功，法不可执自以智，．宜鉴之以法，不应其天理之运用，皆以小卫执之，有误於人，难逃生死也。以大道之开合，统领四时阴阳，分配节气刻侯，生育万物，包含於天地，用法不一，何以同天地之寿者也？
　　乾坤至理，宇宙机权。
　　凡大道之作用，与天地一体，以五行真气之运动，同四时而往还，故言乾坤宇宙之机理也。
　　寂静为妙，烹炼则玄。
　　寂静者，以去其是非，无有染着，薄食淡味，心无外乱，乃修养之基也。烹炼者，以禀天地之理，以阴阳媾也交合，五行匹配，四象分别，用水火相，金木浮沈，混合万神，烹炼之功也。
　　餐津服黑，毕成飞仙。
　　人口中之津液，乃天地之至宝，五行之秀气也。能长养万物，润泽躯体，乃因津而养血，以血而养精，因精而养气，因气而养神，因神以养命。故炼金丹，以津液为本也。服气者，五行之正气也，天地以有四时昼夜为用，人以五脏气豚为根，若人依妙理运用，常养津服气，功行满毕，飞升金阙也。往返於虚无者矣！
　　愚者自迷，悟者有缘。
　　愚迷之人，共浮世之利害，系染身心，岂知大道之有学，虚无有理也？达悟之人，虽未得其至理性，先乐其虚无，详天地四时，运用有理；审万物造化，生杀有情。若以志讨於仙经，咸获於妙法，以功成果满，身证无为之道，故神仙有缘也。诀日：常以子后午前，面南端坐，存神握固，呜钟鼓各三十六通，乃用四时旺气为头，循环五气，吐气纳津。一季各吐纳七十二口，并土共九十口，如一季三月，四季共成三百六十口。毕，又加五口，象一年三百六十，余五日之约，乃为一功。又依头周而复始，三功一闰，加三十口，如同三年一闺也。数内常无差错，渐以加功，而自然食味喊退。以饥则气，渴则津，五谷气衰，真气旺，九年神化也。
　　太上化道度世仙经竟
　　
