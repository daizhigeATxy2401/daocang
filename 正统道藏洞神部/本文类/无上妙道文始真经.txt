无上妙道文始真经
　　经名：无上妙道文始真经。又名《关尹子》。相传为周大夫关令尹喜所作。据余嘉锡考证，应为南宋人假托。一卷。底本出处：《正统道藏》洞神部本文类。参校本：一、牛道淳《文始真经注》；二、《丛书集成初编》所收《关尹子》。
　　无上妙道文始真经
　　关尹子
　　关令尹喜，周大夫也。老子西游，喜望见有紫气浮关，知真人当过，候物色而迩之，果得老子。老子亦知其奇，为着书。喜既得老子书，亦自着书九篇，名《关尹子》。今陕州灵宝县太初观，乃古函谷关候见老子处。终南宗圣官，乃关尹故宅，周穆王修其草楼，改号楼观，建老子祠，道观之兴，实祖于此。老子授经后，西出大散关，复会于城都#1青羊肆，赐号文始先生，即《庄子》所谓博大真人者也。
　　无上妙道文始真经
　　一字
　　宇者，道也。
　　非有道不可言，不可言即道。非有道不可思，不可思即道。天物怒流，人事错错然，若若乎回也，戛戛乎斗也，勿勿乎似而非也。而争之，而介之，而现之，而啧之，而去之，而要之。言之如吹影，思之如镂尘，圣智造迷，鬼神不识。惟不可为，不可致，不可测，不可分，故日天、日命、曰神、日玄，合日道。
　　无一物非天，无一物非命，无一物非神，无一物非玄。物既如此，人岂不然。人皆可日天，人皆可日神，人皆可致命造玄#2，不可彼天此非天，彼神此非神，彼命此非命，彼玄此非玄。是以善吾道者，即一物中知天尽神，致命造玄。学之徇异，名析同实，得之契同，实忘异名。
　　观道者如观水，以观沼为未足，则之河、之江、之海，曰水至也，殊不知我之津液涎泪，皆水。道无人，圣人不见，甲是道，乙非道。道无我，圣人不见，己进道，己退道。以不有道，故不无道，以不得道，故不失道。
　　不知道，妄意卜者，如射覆盂。高之者，曰存金存玉，中之者，曰存角存羽，卑之者，曰存瓦存石。是乎非是乎？惟置物者知之。
　　一陶能作万器，终无有一器能作陶者，能害陶者。一道能作万物，终无有一物能作道者，能害道者。道茫茫而无知乎，心傥傥而无羁乎，物迭迭而无非乎。电之逸乎，沙之飞乎，圣人以知心一、物一、道一，三者又合为一。不以一格不一，不以不一害一。
　　以盆为沼，以石为岛，鱼环游之，不知几千万里而不穷乎#3，夫何故？水无源无归。圣人之道，本无首，末无尾，所以应物不穷。
　　无爱道，爱者水也，无观道，观者火也，无逐道，逐者木也，无言道，言者金也，无思道，思者土也。惟圣人不离本情而登大道，心既未萌，道亦假之。
　　重云蔽天，江湖黯然，游鱼茫然，忽望波明食动，幸赐于天，即而就之，渔钓毙焉。不知我无我，而逐道者亦然。
　　方术之在天下多矣，或尚晦，或尚明，或尚强，或尚弱，执之皆事，不执之皆道。
　　道终不可得，彼可得者，名德不名道，道终不可行，彼可行者，名行不名道。圣人以可得可行者，所以善吾生，以不可得不可行者，所以善吾死。
　　闻道之后，有所为有所执者，所以之人，无所为无所执者，所以之天。为者必败，执者必失，故闻道於朝，可死於夕。
　　一情冥，为圣人，一情善，为贤人，一情恶，为小人。一情冥者，自有之无，不可得而示，一情善恶者，自无起有，不可得而秘。一情善恶为有知，惟动物有之，一情冥为无知，溥天之下，道无不在。
　　勿以圣人力行不息，则日道以勤成，勿以圣人坚守不易，则曰道以执得。圣人力行，犹之发矢，因彼而行，我不自行。圣人坚守，犹之握矢，因彼而守，我不自守。
　　若以言行学识求道，互相辗转，无有得时。知言如泉呜，知行如禽飞，知学如撷影，知识如计梦，一息不存，道将来契。
　　以事建物则难，以道弃物则易，天下之物，无不成之难，坏之易。
　　一灼之火，能烧万物，物亡而火何存？一息之道，能冥万物，物亡而道何在？
　　人生在世，有生一日死者，有生十年死者，有生百年死者。一日死者，如一息得道，十年百年死者，如历久得道。彼未死者，虽动作昭智，止名为生，不名为死。彼未契道者，虽动作昭智，止名为事，不名为道。
　　不知吾道无言无行，而即有言有行老求道，#4忽遇异物横执为道。殊不知舍源求流，无时得源，舍本求末，无时得本。
　　习射、习御、习琴、习弈，终无一事可以一息得者，惟道无形无方，故可得之一息。
　　两人射相遇，则工拙见，两人弈相遇，则胜负见，两人道相遇，则无可示。无可示者，无工无拙，无胜无负。
　　吾道如海，有亿万金投之，不见，有亿万石投之，不见，有亿万污秽投之，不见。能运小严小鱼，能运大馄大鲸。合众水而受之，不为有余，散众水而分之，不为不足。
　　吾道如处暗，，夫处明者，不见暗中甲物，而处暗者，能见明中区事。
　　小人之权归于恶，君子之权归于善，圣人之权归于无所得。惟无所得，所以为道。
　　吾道如剑，以刃割物即利，以手握刃即伤。篷不问豆，豆不答连，瓦不问石，石不答瓦，道亦不失。问与答与一气往来，道何在。
　　仰道者歧，如道者最，皆知道之事，不知道之道。是以圣人不望道而歉，不侍道而丰，不借道于圣，不贾道于愚。
　　二柱
　　柱者，建天地也。
　　若槐若盂，若鉼若壶，若养若盎，皆能建天地。兆龟数曹，破瓦文石，皆能告士。凶。是知天地万物成理，一物包焉，物物皆包之，各不相借。以我之精合彼之精，两精相博#5而神应之。一雌一雄卵生，一牝一牡胎生。形者彼之精，理者彼之神，爱者我之精，观者我之神。爱为水，观为火，爱执而观，因之为木，观存而爱，摄之为金。先想乎一元之气，具乎一物，执爱之以合彼之形，冥观之以合彼之理，则象存矣。一运之象，周乎太空，自中而升为天，自中而降为地。无有升而不＇降，无有降而不升，升者为火，降者为水，欲升而不能升者为木，欲降而不能降者为金。木之为物，钻之得火，绞之得水。金之为物，击之得火，镕之得水。金木者，水火之交也。水为精为天，火为神为地，木为魂为人，金为魄为物，运而不已者为时，包而有在者为方，惟土终始之，有解之者，有去之者#6。
　　天下之人，盖不可以亿兆计，人人之梦各异，夜夜之梦各异，有天有地，有人有物，皆思成之，盖不可以尘计，安知今之天地，非有思者乎。
　　心应枣，肝应榆，我通天地。将阴梦水，将晴梦火，天地通我。我与天地似契似离，纯纯各归。天地虽大，有色有形，有数有方，吾有非色非形，非数非方，而天天地地者存。
　　死胎中者，死卵中者，亦人亦物，天地虽大，彼固不知，计天地者，皆我区识，譬如手不触刃，刃不伤手#7。
　　梦中、鉴中、水中，皆有天地存焉。欲去梦天地者，寝不寐，欲去鉴天地者，形不照，欲去水天地者，盎不汲。彼之有无，在此不在彼，是以圣人不去天地，去识。
　　天非自天，有为天者，地非自地，有为地者。譬如屋宇舟车，待人而成，彼不自成。知彼有待，知此无待，上不见天，下不见地，内不见我，外不见人。
　　有时者气，彼非气者，未尝有昼夜。有方者形，彼非形者，未尝有南北。何谓非气？气之所自生者。如摇篷得风，彼未摇时，非风之气，彼已摇时，即名为气。何谓非形？形之所自生者。如钻木得火，彼未钻时，非火之形，彼已钻时，即名为形。
　　寒暑温冻之变，如瓦石之类，置之火即热，置之水即寒，呵之即温，吸之即冻。特因外物有去有来，而彼瓦石无去无来，譬如水中之影，有去有来，所谓水者，实无去来。
　　衣摇空得风，气嘘物得水，水注水即呜，石击石即光，知此说者，风雨雷电皆可为之，盖风雨雷电皆绿气而生，而气绿心生。犹如内想大火，久之觉热，内想大水，久之觉寒，知此说者，天地之德皆可同之。
　　五云之变，可以卜当年之丰歉，八风之朝，可以卜当时之吉凶，是知休咎灾祥，一气之运尔。浑人我，同天地，而彼私智认而已之。
　　天地寓，万物寓，我寓，道寓，苟离于寓，道亦不立。
　　三极
　　极者，尊圣人也。
　　圣人之治天下，不我贤愚，故因人之贤而贤之，因人之愚而愚之。不我是非，故因事之是而是之，因事之非而非之。知古今之大同，故或先古，或先今，知内外之大同，故或先内，或先外。天下之物无得以累之，故本之以谦，天下之物无得以外之，故含之以虚，天下之物无得以难之，故行之以易，天下之物无得以窒之，故变之以权。以此中天下，可以制礼，以此和天下，可以作乐，以此公天下，可以理射#8，以此周天下，可以御侮，以此因天下，可以立法，以此观天下，可以制器。圣人不以一已治天下，而以天下治天下，天下归功於圣人，圣人任功於天下，所以尧舜禹汤之治天下，天下皆日自然。
　　天无不覆，有生有杀，而天无爱恶。日无不照，有妍有丑，而日无厚薄。
　　圣人之道天命，非圣人能自道，圣人之德时符，非圣人能自德，圣人之事人为，非圣人能自事，是以圣人不有道，不有德，不有事。
　　圣人知我无我，故同之以仁，知事无我，故权之以义，知心无我，故戒之以礼，知识无我，故照之以智，知言无我，故守之以信。
　　圣人之道，或以仁为仁，或以义为仁，或以礼以智，以信为仁，仁义礼智信，各兼五者，圣人一之不胶，天下名之不得。
　　勿以行观圣人，道无迹，勿以言观圣人，道无言，勿以能观圣人，道无为，勿以貌观圣人，道无形。
　　行虽至卓，不｀离高下，言虽至工，不离是非，能虽至神，不离巧拙，貌虽至殊，不离妍丑，圣人假此以示天下，天下冥此，乃见圣人。
　　圣人师蜂立君臣，师蜘蛛立网罟，师拱鼠制礼，师战皑制兵。众人师贤人，贤人师圣人，圣人师万物，惟圣人同物，所以无我。
　　圣人曰：道观天地人物皆吾道，倡和之，始终之，青黄之，卵翼之，不爱道，不弃物，不尊君子，不贱小人。贤人曰：物物物不同，日一旦去之，日一旦与之，长之短之，直之方之，是为物易者也。殊不知圣人鄙杂厕，别分居，所以为人，不以此为已。
　　圣人之於众人，饮食衣服同也，屋宇舟车同也，贵贱贫富同也，众人每同圣人，圣人每同众人，彼仰其高侈其大者，其然乎，其不然乎。鱼欲异草鱼，舍水跃岸即死，虎欲异草虎，舍山入市即擒，圣人不异众人，特物不能拘尔。道无作，以道应世者，是事非道，道无方，以道寓物者，是物非道，圣人竟不能出道以示人。如钟钟然，如钟鼓然，圣人之言则然，如车车然，如车舟然，圣人之行则然，惟莫能名，所以退天下之言，惟莫能知，所以夺天下之智。鲫蛆食蛇，蛇食蛙，蛙食鲫蛆，互相食也。圣人之言亦然，言有无之弊，又言非有非无之弊，又言去非有非无之弊，言之如引锯然，惟善圣者不留一言。
　　若龙若蛟，若蛇若龟，若鱼若蛤，龙皆能之。蛟，蛟而已，不能为龙，亦不能为蛇为龟，为鱼为蛤，圣人龙之，贤人蛟之。
　　在己无居，形物自着，其动若水，其静若镜，其应若响。芒乎若亡，寂乎若清，同焉者和，得焉者失，未常先人，而常随人。
　　浑乎洋乎，游太初乎，时金已，时玉已，时粪已，时土已。时翔物，时逐物，时山物，时渊物，端乎权乎，狂乎愚乎。
　　人之善琴者，有悲心，则声凄凄然，有思心，则声迟迟然，有怨心，则声回回然，有慕心，则声奕奕然#9。所以悲思怨慕者，非手非竹，非丝非桐，得之心，符之手，得之手，符之物，人有道者，莫不中道。
　　圣人以有言有为有思者，所以同乎人，以未尝言未尝为未尝思者，所以异乎人。
　　利害心愈明，则亲不睦，贤愚心愈明，则友不交，是非心愈明，则事不成，好丑心愈明，则物不契，是以圣人浑之。
　　心之愚拙者#10，妄援圣人之愚拙自解，殊不知圣人时愚时明，时巧时拙。
　　以圣师圣者贤人，以贤师圣者圣人，盖以圣师圣者，徇迹而忘道，以贤师圣者，反迹而合道。
　　贤人趋上而不见下，众人趋下而不见上，圣人通乎上下，惟其宜之，岂日离贤人众人，别有圣人也哉！
　　天下之理，夫者唱，妇者随，牡者驰，牝者逐，雄者呜，雌者应，是以圣人制言行，而贤人拘之。
　　圣人道虽虎变，事则鳌行，道虽丝葬，焚事则某布#11。
　　所谓圣人之道者，胡然孑孑耳，胡然彻彻尔#12，胡然臧臧尔，惟其能褊偶万物，而无一物能偶之，故能贵万物。
　　云之卷舒，禽之飞翔，皆在虚空中，所以变化不穷，圣人之道则然。
　　四符
　　符者，精神魂魄也。
　　水可析可合，精无人也，火因膏因薪，神无我也，故耳蔽前后皆可闻无人，智崇无人，一奇无人，冬凋秋物无人，黑不可变无人，北寿无人，皆精。舌即齿牙成言无我，礼卑无我，二偶无我，夏因春物无我，赤可变无我，南天无我，皆神。以精无人，故米去壳则精存，以神无我，故鬼凭物则神见。全精者忘是非，忘得失，在此者非彼，抱神者，时晦明，时强弱，在彼者非此。
　　精神水火也，五行互生灭之，其来无首，其往无尾。则吾之精，一滴无存亡尔，吾之神，一钦无起灭尔。惟无我无人，无首无尾，所以与天地冥。
　　精者水，魄者金，神者火，魂者木。精主水，魄主金，金生水，故精者魄藏之。神主火，魂主木，木生火，故神者魂藏之#13。惟火之为物，能镕金而销之，能墦木而烧之，所以冥魂魄。惟精在天为寒，在地为水，在人为精。神在天为热，在地为火，在人为神。魄在天为燥，在地为金，在人为魄。魂在天为风，在地为木，在人为魂。惟以我之精，合天地万物之精，譬如万水可合为一水，以我之神，合天地万物之神，譬如万火可合为一火。以我之魄，合天地万物之魄，譬如金之为物，可合异金而镕之为一金。以我之魂，合天地万物之魂，譬如木之为物，可接异木而生之为一木。则天地万物皆吾精吾神、吾魂吾魄，何者死，何者生。
　　五行之运，因精有魂，因魂有神，因神有意，因意有魄，因魄有精，五者回环不已，所以我之伪心，流转造化几亿万岁，未有穷极。然核芽相生，不知其几万株，天地虽大，不能芽空中之核，雌卵相生，不知其几万禽，阴阳虽妙，不能卵无雄之雌。惟其来干我者，皆摄之以一息，则变物为我，无物无我，所谓五行者，孰能变之。
　　众人以魄摄魂者，金有余则木不足也，圣人以魂运魄者，木有余则金不足也。盖魄之藏，魂俱之，魂之游，魄因之，魂昼寓目，魄夜舍肝，寓目能见，舍肝能梦。见者魂无分别，析之者分别，析之曰天地者，魂狙习也，梦者魄无分别，析之者分别，析之日彼我者，魄狙习也。火生土，故神生意，土生金，故意生魄。神之所动，不名神名意，意之所动，不名意名魄。惟圣人知我无我，知物无物，皆因思虑计之而有。是以万物之来，我皆对之以性，而不对之以心，性者心未萌也。无心则无意矣，盖无火则无土。无意则无魄矣，盖无土则无金。一者不存，五者皆废。既能浑天地万物以为魂，斯能浑天地万物以为魄，凡造化所妙皆吾魂，凡造化所有皆吾魄，则无有一物可投我者#14。
　　鬼云为魂，鬼白为魄，於文则然，鬼者，人死所变。云者风，风者木，白者气，气者金，风散故轻清，轻清者上天，金坚故重浊，重浊者入地，轻清者，魄从魂升，重浊者，魂从魄降。有以仁升者为木星佐，有以义升者为金星佐，有以礼升者为火星佐，有以智升者为水星佐，有以信升者为土星佐。有以不仁沉者木贼之，不义沉者金贼之，不礼沉者火贼之，不智沉者水贼之，不信沉者土贼之。魂魄半之，则在人问，升魂为贵，降魄为贱，灵魂为贤，厉魄为愚，轻魂为明，重魄为暗。扬魂为羽，锐魄为毛#15，明魂为神，幽魄为鬼。其形其居，其识其好，皆以五行契之。惟五行之数，参差不一，所以万物之多，盈天地问犹未已也。以五事归五行，以五行作五虫，可胜言哉。譬如兆龟数曹，至诚自契，五行应之，诚苟不至，兆之数之，无一应者。圣人假物以游世，五行不得不对。
　　三者具有魂，魂者识，目者精，色者神，见之者，为魂耳口鼻心之类。在此生者，爱为精，为彼生父本，观为神，为彼生母本，爱观虽异，皆因识生。彼生生本，在彼生者，一为父，故受气於父气，为水，二为母，故受血於母血，为火，有父有母，彼生生矣。惟其爱之无识，如铄之交#16，观之无识，如灯之照，吾识不萌，吾生何有。
　　如柠叩鼓，鼓之形者，我之有也，鼓之声者，我之感也，柠已往矣，余声尚存，终亦不存而矣#17。鼓之形如我之精，鼓之声如我之神，其余声者，犹之魂魄，知夫倏往倏来，则五行之气我何有哉。
　　夫果之有核，必待水火土三者具矣，然后相生不穷，三者不具，如大旱大撩大块，皆不足以生物。精水神火意土三者本不交，惟人以根合之，故能於其中横见有事。犹如术呎，能於至无见多有事。
　　魂者水也#18，木根於冬水，而花於夏火，故人之魂藏於夜精，而见於昼神。合乎精，故所见我独，盖精未尝有人，合乎神，故所见我同#19，盖神未尝有我。
　　知夫此身如梦中身，随情所见者，可以飞神作我而游太清，知夫此物如梦中物，随情所见者，可以凝精作物而驾八荒。是道也，能见精神而久生，能忘精神而超生。吸气以养精，如金生水，吸风以养神，如木生火，所以假外以延精神。漱水以养精，精之所以不穷，摩火以养神，神之所以不穷，所以假内以延精神。若夫忘精神而超生者，吾尝言之矣。人勤於礼者，神不外驰，可以集神，人勤於智者，精不外移，可以摄精。仁则阳而明，可以轻魂，义则阴而冥，可以御魄。
　　蜕娘转丸，丸成，精思之，而有蚊白者存丸中，俄去壳而蝉，彼蜕不思，彼蚊奚白。
　　庖人羹蟹，遗一足几上，蟹已羹，而遗足尚动，是生死者，一气聚散尔，不生不死，而人横计日生死。
　　有死立者，有死坐者，有死卧者，有死病者，有死药者，等死，无甲乙之殊。若知道之士，不见生，故不见死。
　　人之厌生死超生死#20，皆是大患，譬如化人，若有厌生死心，超生死心，止名为妖，不名为道。计生死者，或日死已有，或日死已无，或日死已亦有亦无，或曰当幸者，或日当惧者，或日当任者#21，或日当超者，愈变识情，驰骛不已。殊不知我之生死，如马之手，如牛之翼，本无有，复无无，譬如水火，虽犯水火，不能烧之，不能溺之。
　　五鉴
　　鉴者，心也。
　　心蔽吉凶者，灵鬼摄之，心蔽男女者，淫鬼摄之，心蔽幽忧者，沉鬼摄之，心蔽逐放者。狂鬼摄之，心蔽盟诅者，奇鬼摄之#22。如是之鬼，或以阴为身，或以幽为身，或以风为身，或以气为身，或以土偶为身，或以彩画为身，或以老畜为身，或以败器为身。彼以其精，此以其精，两精相搏，则神应之。为鬼所摄者，或解奇事#23，或解瑞事，其人傲然，不日鬼于躬，惟日道于躬，久之，或死木，或死金，或死绳，或死井。惟圣人能神神，而不神于神，役万神而执其机，可以会之，可以散之，可以御之，日应万物，其心寂然。
　　无一心，五识并驰，心不可一，无虚心，五行皆具，心不可虚，无静心，万化密移，心不可静。借能一则二偶之，借能虚则实满之，借能静则动摇之。惟圣人能敛万有於一息，无有一物可役吾之明彻，散一息於万有，无有一物可问吾之云为。
　　火千年，俄可灭，识千年，俄可去。
　　流者舟也，所以流之者，是水非舟，运者车也，所以运之者，是牛非车，思者心也，所以思之者，是意非心。不知所以然而然#24，故其来无从，其往无在。其来无从，其往无在，故能与天地本原，不古不今。
　　知心无物，则知物无物，知物无物，则知道无物#25，故不尊卓绝之行，不惊微妙之言。故物我交心生#26，两木摩火生，不可谓之在我，不可谓之在彼，不可谓之非我，不可谓之非彼，执而彼我之，则愚。
　　无恃尔所谓利害是非，尔所谓利害是非#27，果得利害是非之乎，圣人方且不识不知，而况於尔。
　　夜之所梦，或长於夜，心无时，生於齐者，心之所见皆齐国也，既而之宋之楚，之晋之梁，心之所存各异，心无方。
　　善弓者，师弓不师羿，善舟者，师舟不师鼻，善心者，师心不师圣。
　　是非好丑，成败盈虚，造物者运矣，皆因私识执之而有。於是以无遣之犹存，以非有非无遣之犹存，无曰莫莫尔，无日浑浑尔，犹存，譬犹昔游再到，记忆宛然，此不可忘，不可遣，善吾识者#28，变识为智。变识为智之说，汝知之乎？曰：想如思鬼，心栗，思盗，心怖，曰：识如认黍为稷，认玉为石，皆浮游罔象，无所底止。譬睹奇物生奇物想，生奇物识，此想此识，根不在我，譬如今日，今日而已，至於来日想识，殊未可卜，及至来日，纷纷想识，皆绿有生。日想日识，譬犀望月，月影入角#29，特因识生，始有月形，而彼真月，初不在角，胸中之天地万物亦然，知此说者，外不见物，内不见情。
　　物生於土，终变於土，事生於意，终变於意，知夫惟意，则俄是之，俄非之，俄善之，俄恶之，意有变，心无变，意有觉，心无觉。惟一我心，则意者尘往来耳，事者钦起灭尔，吾心有大常者存。
　　情生於心，心生於性，情波也，心流也，性水也，来干我者，如石火顷，以性受之，则心不生，物浮浮然。
　　贤愚真伪，有识者，有不识者，彼虽有贤愚，彼虽有真伪，而谓之贤愚真伪者，系我之识，知夫皆识所成，故虽真者亦伪矣。
　　心感物不生心，生情，物交心不生物，生识，物尚非真，何况於识，识尚非真，何况非情#30。而彼妄人，於至无中执以为有，於至变中执以为常，一情认之积为万情，万情认之积为万物，物来无穷，我心有际。故我之良心受制於情，我之本情受制於物，可使之去，可使之来，而彼去来，初不在我，造化役之，固无休息。殊不知天地虽大，能役有形，而不能役无形，阴阳虽妙，能役有气，而不役无气#31。心之所之，则气从之，气之所之，则形应之，犹如太虚，於至无中变成一气，於一气中变成万物，而彼之一气，不名太虚。我之一心，能变为气为形，而我之心无气无形，知夫我之一心，无气无形，则天地阴阳不能役之。
　　人之平日，目忽见非常之物者，皆精有所结而使之然，人之病日，目忽见非常之物者，皆心中所歉#32而使之然。苟知吾心能於无中示有，则知吾心能於有中示无，但不信之，自然不神。或日厥识既昏，孰能不信？我应之曰：如捕蛇师心不怖蛇，彼虽梦蛇，而无怖畏，故黄帝曰：道无鬼神，独往独来。
　　我之思虑日变，有使之者，非我也，命也，苟知惟命，外不见我，内不见合。
　　譬如两目，能见天地万物，暂时回光，一时不见。
　　目视雕琢者，明愈伤，耳闻交响者，聪愈伤，心思玄妙者，心愈伤。
　　勿以我心揆彼，当以彼心揆彼，知此说者，可以周事，可以行德，可以贯道，可以交人，可以忘我。
　　天下之理，小不制而至於大，大不制而至於不可制，故能制一情者，可以成德，能忘一情者，可以契道。
　　六匕
　　匕者，食也，食者，形也。
　　世之人以我思异彼思，彼思异我思分人我者，殊不知梦中人亦我思异彼思，彼思异我思，孰为我，孰为人？世之人以我痛异彼痛#33，分人我者，殊不知梦中人亦我痛异彼痛，彼痛异我痛，孰为我，孰为人？爪发不痛，手足不思，亦我也，岂可以思痛异之。世之人以独见者为梦，同见者为觉，殊不知精之所结，亦有一人独见於昼者，神之所合，亦有两人同梦於夜者，二者皆我精神，孰为梦，孰为觉？世之人以所见为梦，久见为觉#34，殊不知暂之所见者，阴阳之气，久之所见者，亦阴阳之气，二者皆我阴阳，孰为梦，孰为觉？
　　好仁者，多梦松柏桃李，好义者，多梦刀兵金铁，好礼者，多梦篮篡连豆，好智者，多梦江湖川泽，好信者，多梦山岳原野，役於五行，未有不然者。然梦中或闻某事，或思某事，梦亦随变，五行不可拘。圣人御物以心，摄心以性，则心同造化，五行亦不可拘。汝见蛇首人身者，牛臂鱼鳞者，鬼形禽翼者，汝勿怪，此怪不及梦，梦怪不及觉，有耳有目，有手有臂，怪尤矣。大言不能言，大智不能思。有人问於我曰：尔族何氏#35何名何字，何衣何食，何友何仆，何琴何书，何古何今？我时默然不对一字。或人叩之不己，我不得已应之曰：尚自不见我，将何为我所。
　　形可分可合，可延可隐，一夫一妇可生二子，形可分，一夫一妇二人成一子，形可合，食巨胜则寿，形可延，夜无月火，人不见我，形可隐。以一气生万物，犹弃发可换，所以分形，以一气合万物，犹破唇可补，所以合形，以神存气，以气存形，所以延形，合形於神，合神於无，所以隐形。汝欲知之乎，汝欲为之乎。
　　无有一物不可见，则无一物非之见，无有一物不可闻，则无一物非之闻。五物可以养形，无一物非吾之形，玉味#36可以养气，无一物非吾之气，是故吾之形气，天地万物。
　　阱夫习牛则犷，猎夫习虎则勇，渔夫习水则沉，战夫习马则健，万物可为我。我之一身，内变蛲蛔，外蒸虱蚤，痕则龟鱼，瘦则鼠皑，我可为万物。
　　我之为我，如灰中金，而不若矿砂之金，破矿得金，淘沙得金，扬灰终身，无得金也。
　　一蜂至微，亦能游观乎天地，一虾至微，亦能放肆乎大海。
　　土偶之成也，有贵有贱，有士有女，其质土其坏土人哉。
　　目自观，目无色，耳自听，耳无声，舌自尝，舌无味，心自揆，心无物，众人逐於外，贤人执於内，圣人皆伪之。
　　我身五行之气，而五行之气，其性一物，借如一所，可以取水，可以取火，可以生木，可以凝金，可以变土，其性舍摄，元无差殊。故羽虫盛者，毛虫不育，毛虫盛者，鳞虫不育，知五行互用者，可以忘我。
　　枯龟无我，能见大知，磁石无我，能见大力，钟鼓无我，能见大音，舟车无我，能见远行。故我一身虽有智有力，有行有音，未尝有我。
　　蚁射影能毙我，知夫无知者亦我，则普天之下，我无不在。
　　心忆者犹忘饥，心忿者犹忘寒，心养者犹忘病，心激者犹忘痛。苟吸气以养其和，孰能饥之？存神以滋其暖，孰能寒之？养五脏以五行，则无伤也，孰能病之？归五脏於五行，则无知也，孰能痛之？
　　人无以无知无为者为无我，虽有知有为，不害其为无我，譬如火也，躁动不停，未尝有我。
　　七釜
　　釜者，化也。
　　道本至无，以事归道者，得之一息，事本至有，以道运事者，周之百为。得道之尊者，可以辅世，得道之独者，可以立我。知道非时之所能拘者，能以一日为百年，能以百年为一日。知道非方之所能碍者，能以一里为百里，能以百里为一里。知道无气，能运有气者，可以召风雨。知道无形，能变有形者，可以易禽兽。得道之清者，物莫能累，身轻矣，可以骑凤鹤。得道之浑者，物莫能溺，身冥矣，可以席蛟鲸。有即无，无即有，知此道者，可以制鬼神。实即虚，虚即实，知此道者，可以入金石。上即下，下即上，知此道者，可以侍星辰力古即今，今即古，知此道者，可以卜龟筮。人即我，我即人，知此道者，可以窥他人之肺肝。物即我，我即物，知此道者，可以成腹中之龙虎。知象由心变，以此观心，可以成女婴。知气由心生，以此吸神，可以成炉冷。以此胜物，虎豹可伏，以此同物，水火可入。惟有道之士能为之，亦能能之而不为之。
　　人之力，有可以夺天地造化者，如冬起雷，夏造冰，死尸能行，枯木能花，豆中摄鬼，杯中钓鱼，画门可开，土鬼可语，皆纯气所为，故能化万物。今之情情不停，亦气所为，而气之为物，有合有散，我之所以行气者，本未尝合，亦未尝散。有合者生，有散者死，彼未尝合未尝散者，无生无死，客有去来，邮亭自若#37。
　　有诵呎者，有事神者，有墨字者，有变指者，皆可以役神御气，变化万物。惟不诚之人，难於自信，而易於信物，故假此为之，苟知为诚，有不待彼而然者。
　　人一呼一吸，日行四十万里，化可谓速矣，惟圣人不存不变。
　　青鸾子千岁而千岁化，桃子五仕而心五化，圣人宾事去物，岂不欲建立於世哉，有形数者，惧化之不可知也。
　　万物变迁，虽互隐见，气一而已，惟圣人知一而不化。
　　爪之生，发之长，荣卫之行，无顷刻止，众人能见之於着，不见之於微#38，贤人见之於微，而不能任化，圣人任化，所以不化#39。
　　室中有常见闻矣，既而之门之邻，之里之党，既而之郊之山之川，见闻各异，好恶随之，和竞从之，得失成之，是以圣人动止有戒。譬如大海，能变化亿万蚊鱼，水一而已。我之与物，蓊然蔚然，在大化中，性一而已。知夫性一者，无人无我，无死无生。
　　天下之理，是或化为非，非或化为是，恩或化为条，条或化为恩，是以圣人居常虑变。
　　人之少也，当佩乎父兄之教，人之壮也，当达乎朋友之箴，人之老也，当警乎少壮之说，万化虽移，不能厄我。
　　天下之理，轻者易化，重者难化，譬如风云，须臾变灭，金玉之性，历久不渝。人之轻明者，能与造化俱化而不留，殆有未尝化者存。
　　二幼相好，及其壮也，相遇则不相识，二壮相好，及其老也，相遇则不相识，如雀蛤鹰鸠之化，无昔无今。
　　八筹
　　筹者，物也。
　　古之善搽曹灼龟者，能於今中示古，古中示今，高中示下，下中示高，小中示大，大中示小，一中示多，多中示一，人中示物，物中示人，我中示彼，彼中示我。是道也，其来无今，其往无古，其高无盖，其低无载，其大无外，其小无内，其本无一，其末无多，其外无物，其内无人，其近无我，其远无彼。不可析，不可合，不可喻，不可思，惟其浑沦，所以惟道#40。
　　水港，故蕴为五精，火飞，故达为五臭，木茂，故花为五色，金坚，故实为五声，土和，故滋为五味，其常五，其变不可计，其物五，其杂不可计。然则万物在天地问，不可执谓之万，不可执谓之五，不可执谓之一，不可执谓之非万，不可执谓之非五，不可执谓之非一。或合之，或离之，以此必形，以此必数，以此必气，徒自劳尔，物不知我，我不知物。
　　即吾心中可作万物，盖心有所之，则爱从之。爱从之，则精从之，盖心有所结，先凝为水，心慕物涎出，心悲物泪出，心愧物汗出。无暂而不久，无久而不变，水生木，木生火，火生土，土生金，金生水，相攻相克，不可胜数。婴儿药女，金楼绛宫，青蛟白虎，宝鼎红炉，皆此物，有非此物存者。
　　乌兽俄哟哟，俄旬旬，俄逃逃，草木俄茁茁，俄亭亭，俄萧萧，天地不能留，圣人不能击，有运者存焉尔。有之在彼，无之在此，鼓不柠则不呜，偶之在彼，奇之在此，柠不手则不击。
　　均一物也，众人惑其名，见物不见道，贤人析其理，见道不见物，圣人合其天，不见道，不见物，一道皆道。不执之即道，执之即物。
　　知物之伪者，不必去物，譬如见土牛木马，虽情存牛马之名，而心忘牛马之实。
　　九药
　　药者，杂治也。
　　勿轻小事，小隙沉舟，勿轻小物，小虫毒身，勿轻小人，小人贼国。能周小事，然后能成大事，能积小物，然后能成大物，能善小人，然后能契大人。天既无可必者人，人又无能必者事，惟去事离人，则我在我，惟可即可，未有当繁简可，当戒忍可，当勤堕可。
　　智之极者，知智果不足以周物，故愚，辩之极者，知辩果不足以喻物，故讷，勇之极者，知勇果不足以胜物，故怯。
　　天地万物，无有一物是吾之物，物非我，物不得不应，我非我，我不得不养。虽应物，未尝有物，虽养我，未尝有我。勿日外物然后外我，勿日外我然后外心#41道一而已，不可序进。
　　谛毫末者，不见天地之大，审小音者，不闻雷霆之声。见大者亦不见小，见迩者亦不见远，闻大者亦不闻小，闻迩者亦不闻远。圣人无所见，故能无不见，无所闻，故能无不闻。
　　目之所见，不知其几何，或爱金，或爱玉，是执一色为目也，耳之所闻，不知其几何，或爱钟，或爱鼓，是执一身为耳也#42。惟圣人不慕之，不拒之，不处之。
　　善今者可以行古，善末者可以立本。
　　狡胜贼能捕贼，勇胜虎能捕虎，能克己乃能成己，能胜物乃能利物，能忘道乃能有道。
　　函坚则物必毁之，刚斯折矣，刀利则物必摧之，锐斯挫矣。威凤以难见为神，是以圣人以深为根，走麝以遗香不捕，是以圣人以约为纪。
　　鉼有二窍，水实之，则倒泻，闭一，则水不下，盖不升则不降，井虽千仞，汲之水上，盖不降则不升。是以圣人不先物。
　　人之有失，虽已受害於已失之后，久之，窃议於未失之前，惟其不恃己聪明，而兼人之聪明，自然无我，而兼天下之我，终身行之，可以不失。
　　古今之俗不同，束西南北之俗又不同，至於一家一身之善又不同，吾岂执一豫格后世哉。惟随时同俗，先机后事，捐忿塞欲，简物恕人，权其轻重而为之，自然合神不测，契道无方。
　　有道交者，有德交者，有事交者。道交者，父子也，出於是非贤愚之外，故久；德交者，则有是非贤愚矣，故或合或离；事交者，合则离。
　　勿以拙陋日道之质，当乐敏捷，勿以愚暗曰道之晦，当乐轻明，勿以傲易曰道之高，当乐和同，勿以汗漫日道之广，当乐要息#43，勿以幽忧曰道之寂，当乐悦豫，古人之言学之多弊，不可不救。
　　不可非世是己，不可卑人尊己，不可轻忽道己，不可讪谤德己，不可鄙猥才己。
　　困天下之智者，不在智而在愚，穷天下之辩者，不在辩而在讷，伏天下之勇者，不在勇而在怯。
　　天不能春莲冬菊#44，是以圣人不违时，地不能洛橘汶貉，是以圣人不违俗。圣人不能使手步足握，是以圣人不违我所长，圣人不能使鱼飞禽驰，是以圣人不违人所长。夫如是者，可动可止，可晦可明，惟不可拘，所以为道。少言者，不为人所忌，少行者，不为人所短，少智者，不为人所劳，少能者，不为人所役。
　　操之以诚，行之以简，待之以恕，应之以默，吾道不穷。
　　谋之于事，断之以理，作之于人，成之于天，事师于今，理师于古，事同于人，道独于己。
　　金玉难捐，土石易舍，学道之士，遇微言妙行，慎勿执之，是可为而不可执，若执之者，腹心之疾，无药可疗。
　　人不明於急务，而从事於多务它务奇务者，穷困灾厄及之，殊不知道无不在，不可舍此就彼。
　　天下之理，舍亲就疏，舍本就末，舍贤就愚，舍近就远，可暂而已，久则害生。
　　昔之论道者，或曰凝寂，或日邃深，或曰澄彻，或日空同，或日晦冥，慎勿遇此而生怖退。天下至理，竟非言意，苟知非言非意在彼微言妙意之上，乃契吾说。
　　圣人大言金玉，小言桔梗芣苜，用之当，桔梗芣苜生之，不当，金玉毙之。
　　言某事者，甲言利，乙言害，丙言或利或害，丁言俱利俱害，必居一於此矣，喻道者不言。
　　事有在事言有理，道无在道言无理，知言无理，则言言皆道，不知言无理，虽执至言，为梗为医#45。疑当作翳。
　　不信愚人易，不信贤人难，不信贤人易，不信圣人难，不信一圣人易，不信千圣人难。夫不信千圣人者，外不见人，内不见我，上不见道，下不见事。
　　圣人言蒙蒙，所以使人聋，圣人言冥冥，所以使人盲，圣人言沉沉，所以使人疮。惟聋则不闻声，惟盲则不见色，惟疮则不音言。不闻声者，不闻道、不闻事、不闻我，不见色者，不见道、不见事、不见我，不音言者，不言道、不言事、不言我。
　　人徒知伪得之中有真失，殊不知真得之中有真失，徒知伪是之中有真非，殊不知真是之中有真非。
　　言道者如言梦，夫言梦者曰：如此金玉，如此器皿，如此禽兽，言者能言之，不能取而与之，听者能闻之，不能受而得之，惟善听者不泥不辩。
　　圆尔道，方尔德，平尔行，锐尔事。
　　无上妙道文始真经竟
　　#1『城都』，当为『成都』。
　　#2造玄，《关尹子》（载《丛书集成初编》）和《文始真经注》（载《道藏》维字号）皆作『通玄』。
　　#3而不穷乎，《关尹子》和《文始真经注》皆作『而不穷也』。
　　#4此句，《关尹子》作『而即有言有行者，求道」，《文始真经注》作『而即有言有行求道』。
　　#5两精相博，《关尹子》和《文始真经注》皆作『两精相搏』。
　　#6有去之者，《关尹子》和《文始真经注》皆作『有示之者』。
　　#7刃不伤手，《关尹子》和《文始真经注》皆作『刃不伤人」。
　　#8此句，《关尹子》和《文始真经注》皆作『可以理财』。
　　#9此句，《关尹子》和《文始真经注》皆作『其声斐斐然一。
　　#10此句，《关尹子》和《文始真经注》皆作『世之愚拙者』。
　　#11此句，《关尹子》和《文始真经注》皆作『事则莱布』。『焚」字衍。
　　#12锯《关尹子》和《文始真经注》在『胡然彻彻尔』之后，尚脱『胡然堂堂尔』一句。
　　#13锯《文始真经注》，在一故神者魂藏之』句后，尚有『惟水之为物，能藏金而息之，能滋木而荣之，所以析魂魄』句脱漏。
　　#14此句，《关尹子》作『则无有一物可役我者』；《文始真经注》作『则无一物可投我者』。
　　#15此句，《关尹子》和《文始真经注》皆作『钝魄为毛』。
　　#16此句，《关尹子》和《文始真经注》皆作『如锁之交』。
　　#17此句，《关尹子》和《文始真经注》皆作『不存而己矣』。
　　#18此句，《关尹子》作『魂者木也』。
　　#19此句《关尹子》和《文始真经注》皆作『故所见人同』。
　　#20此句，《关尹子》和《文始真经注》皆作『人之厌生死超生死者』。
　　#21此句，《关尹子》和《文始真经注》作『或日当皆喜者』。
　　#22『奇鬼摄之』句后，《关尹子》和《文始真经注》尚有『心蔽药饵者，物鬼摄之』句。此脱。
　　#23『或解奇事』句后，《关尹子》和《文始真经注》尚有『或解异事』。
　　#24『不知所以然而然』句后，《关尹子》和《文始真经注》尚有『惟不知所以然而然」句，此脱。
　　#25锯《关尹子》和《文始真经注》，在『则知道无物』句后，尚有『知道无物』句，此脱。
　　#26『故物我交心生』，《关尹子》和《文始真经注》皆作『物我交心生』。
　　#27『尔所谓利害是非J，《关尹子》和《文始真经注》皆作『尔所谓利害是非者』。
　　#28『善吾识者』，《关尹子》和《文始真经注》皆作『善去识者」。
　　#29『譬犀望月，月影入角』，《关尹子》和《文始真经注》皆作『譬如犀牛望月，月形入角』。
　　#30『何况非情』，《关尹子》和《文始真经注》皆作『何况于情』。
　　#31『而不役无气』，《关尹子》和《文始真经注》皆作『而不能役无气』。
　　#32『皆心中所歉』，《关尹子》和《文始真经注》皆作『皆心有所歉』。
　　#33二校本在此句之下，尚有『彼痛异我痛』句，此脱。
　　#34此二句，《关尹子》作『世之人以暂见者为梦，久见者为觉』，《文始真经注》作『世之人以暂见为梦，久见为觉』。
　　#35『尔族何氏』，《关尹子》和《文始真经注》皆作『尔何族何氏」。
　　#36玉味，《关尹子》和《文始真经注》皆作『五味』。
　　#37『邮亭自若』，《关尹子》和《文始真经注》皆作内邮常自若】。
　　#38此句，《关尹子》和《文始真经注》皆作『不能见之于微』。
　　#39此句，《关尹子》和《文始真经注》皆作『所以无化』。
　　#40《关尹子》和《文始真经注》皆作『所以为道。』
　　#41此句，《关尹子》和《文始真经注》皆作『勿日外形然后外心」。
　　#42此句，《关尹子》和《文始真经注》皆作『是执一声为耳也』。
　　#43此句，《关尹子》和《文始真经注》皆作『当乐要急』。
　　#44此句，《关尹子》和《文始真经注》皆作『天不能冬莲春菊』。
　　#45此句，《关尹子》和《文始真经注》皆作『为梗为翳』。
　　
