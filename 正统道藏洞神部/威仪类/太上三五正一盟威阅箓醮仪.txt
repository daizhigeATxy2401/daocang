洞神部威仪类 
　　太上三五正一盟威阅箓醮仪
　　经名：太上三五正一盟威阅箓醮仪。唐末杜光庭删定，系早期天师道阅箓仪改编本。一卷。底本出处：《正统道藏》洞神部威仪类。
　　太上三五正一盟威阅箓醮仪
　　广成先生杜光庭删定
　　凡阅箓，常以甲子、庚申、本命、三会、三元、晦朔等日，卯酉二时。
　　次发炉
　　太上玄元五灵老君，当召功曹使者，左右龙虎君，捧香使者，三炁正神，急上关启三天太上玄元正一道君，臣今正尔入靖烧香，以今某月某日吉辰，於某州县乡里谨依先师之法，简阅身中所佩正一盟威上仙上灵二十四阶宝箓中将军吏兵，以自防护，愿得八方正真生炁降入臣等身中，令臣自启速达，径御
　　太上至真无极大道玉皇上帝御前。
　　系天师某治炁赤天三五步纲元命真人，臣某稽首再拜，上启
　　太清玄元无上三天无极大道太上老君，太上丈人天帝君，天帝丈人九老仙都君，九炁丈人百千万重道炁千二百官君太清玉陛下，小臣愚短，千载幸会，得染清化，乃蒙覆盖，赐受吏兵，以自保护，常依科法，每以吉日简阅，臣所佩正一上仙上灵将军等箓，箓上功曹使者将军吏兵各有主职，保护臣某身形安神养性，长调宫府，三尸堕落，众灾消灭，内除疾病，外却衰形，臣当以时言功举迁，不敢违负谨启。
　　次鸣法鼓二十四通
　　东向平坐闭目存左青龙，右白虎，前朱雀，后玄武，麒麟凤凰翔踞四隅，日月五星二十八宿北斗七星临照形神。
　　次出官
　　谨出臣某身中上仙上灵百五十将军，直使功曹，正一功曹，治病功曹各十五人出，主为臣某执使者，主将送东西南北正定诸炁，消除疾病，上仙上灵左右官使者，主将送东西南北，辟斥三灾九厄五刑六害之考，都主吏兵，主左右无令前却错互，上仙上灵阴阳神决吏各十五人，出为臣和合阴阳，决定生籍安神养性，使合真仙上仙上灵阴阳治病，功曹治病太医吏各十五人，出主为臣某调理阴阳察候五藏神仙妙药，却病销灾，上仙上灵二官百五十将军，主领官将吏兵士卒围绕臣某身周雨三重，无令空缺，上仙上灵郎吏虎贲察奸钩骑三官仆射吏各千二百人，出主为臣某屯守所居宅舍房院营卫左右，随逐东西南北常去臣百步兵刃，外向讨捕凶逆，执捉奸邪，并令绝灭，不得纵逸，皆共保护臣某等身，上仙上灵天绉甲卒各千二百人，出天丁力士各百二十人出，主为臣某随逐东西南北所有呼名应口而集，上仙上灵收炁食炁吏，收神食神吏，收鬼食鬼吏，收邪食邪吏，收毒食毒吏各六十人出，主为臣某收食天下毒疫鬼炁妖精邪神伤寒疟痢毒注温邪虫兽，强（歹＋羊）一切皆收而食之，悉令荡散，上仙上灵科车赤符吏，刚风骑置驿马上章吏各十人，出主为臣某收捕凶邪鬼贼不正之气，呈章奏表，速令上达。
　　次出奏法箓吏兵
　　谨出太上正一一将军箓，箓中功曹将军使者吏兵玉女等，为臣助国行化，翦灭凶恶，至道长兴，谨出太上正一十将军箓，箓中将军符吏功曹等，为臣斩恶赏善，万愿随心。谨出太上正一百五十将军线，箓中灵官功曹将军骑吏使者甲卒等，为臣辟斥四方不正人鬼，祸害永消。谨出太上正一三将军箓，箓中将军功曹童子玉女等，为臣修生养炁，延长寿禄，所向随心。谨出太上正一召百鬼箓，箓中功曹护身将军玉童玉女等，为臣收斩天下身中魍魉，无害於人。谨出太上正一元命赤箓，箓中三天解秽玉童玉女五方龙王吏兵等，为臣消灭血食浮游侵人之鬼，一切荡除。谨出太上正一上仙召鬼箓，箓中诸部真人真神功曹六甲神将六丁玉女等，为臣杀灭身上三灾九厄，一切无他。谨出太上正一九州社令箓，箓中诸部大将军功曹玉童玉女直符使者等，为臣行纲布炁，制伏群精。谨出太上正一星纲五斗箓，箓中太玄禁师，胡玄禁师，西玄禁师，壶公禁师将军吏兵等，为臣禁截不道害人凶逆邪祟。谨出太上正一河图保命箓，箓中真人功曹将军玉童玉女等，为臣保守身命，应臣所请，悉令效验。谨出太上正一六害箓，箓中太一君，皇天上帝君，太上元君，六害神消刑灭害功曹将军等，为臣驱逐妖殃千精万鬼，并令摄伏。谨出太上正一九凤破秽箓，箓中天灵赤官斩邪功曹，诛摄斩伐击截翦灭禽奇将军使者玉童玉女等，为臣涤荡不系籍之邪神，当令神应。谨出太上正一都章毕印箓，箓中天灵官功曹将军仙人道士玉女使者等，为臣斩灭千邪万妖不侵生人。谨出太上正一华盖大箓，箓中诸部功曹将军玉童玉女使者，为臣诛斩恶逆，消奸灭伪。谨出太上正一九天兵符箓，箓中功曹将军吏兵甲卒等，为臣守固所居，呼召立到。谨出太上正一九宫捍厄箓，箓中功曹仙灵官将军使者天绉甲卒等，为臣助国救民，应於心口。谨出太上正一八卦护身箓，箓中五方召鬼将军，五帝将军，左右仆射吏兵等，为臣尺置一兵，里置一营，按剑持戟，斩绝精灵。谨出太上正一三五考召箓，箓中三元将军，五斗功曹，五星功曹诸童子使者等，为臣招星落斗，缠络身形邪神恶人，并令摄伏。谨出太上正一龙虎斩邪箓，箓中功曹将军使者玉童玉女等，为臣抵杆精邪，存念密应。谨出太上正一辟邪神箓，箓中玄老将军，五镇将军，五盖将军，太上将军功曹使者等，为臣镇压天神地只魍魉精魅，永不害人。谨出太上正一四部禁炁箓，箓中赤官诸部功曹，将军吏兵，玉童玉女等，为臣跳星蹑斗，步纪存神，应於本心，勿生疾病。谨出太上正一大斩河邪箓，箓中五领将军，胡越氏羌伧等，老君虎贲，施天发地，摇天动地将军，五色华盖兵马无上玄老将军吏兵使者，玉童玉女等，为臣飞戈轮刀，搜索精邪，营卫居止，皆令安隐。谨出
　　太上正一三五功曹箓，箓中蔽身隐影藏已兵马等，为臣内守三宫，外治三界，天神地只，坏道邪魔，悉乞荡除，存思密应。谨出太上正一保命长生箓，箓中魁纲左右诸部功曹将军吏兵使者等，为臣内治五藏，不使邪炁注入，心肝脾肾肺，敕三尸殄灭，百关调畅，白日冲天，仰荷玄泽。
　　次出诸部将军兵马
　　谨出太上正一诸部玄老五侯大将军五十万人，出无上玄老留大将军，周天大将军，盖天大将军，建天大将军，中越大将军，中武大将军，中御大将军，中亭大将军各十万人，出太上五盖大将军，天营大将军，九种大将军，冲天大将军，九关大将军，北阙大将军，九珠大将军，九道大将军，正天大将军，平天大将军，越门大将军，中央高皇领大将军，东方青领大将军，南方赤领大将军，西方白领大将军，北方黑领大将军，中央黄领大将军，各十万人。出各领所部，并依本位营卫臣前后左右，除凶灭恶，无上五种兵马五十万人。出中宫五营校尉兵十万人，出城门校尉兵士四十万人，出中央大兵四十万人，出九正丈人中央大兵百万人，出太上城门兵，天丁兵，前帝东营大兵，督天大兵，发地大兵，北方五秦兵各四十万人。出太上青盖赤盖白盖黑盖黄盖大兵各四十万人。出左右将军兵各十二人。出左右横行兵六十〔万〕人。出东方胡老君反甲逆鳞兵九十万人。出南方越老君火营骑吏火烛兵八十万人。出西方氏老君炼杖金精兵六十万人。出北方羌老君乌丸扁鹊兵五十万人。出中央伧老君二十五万官君兵五十万人。出东方青始甲乙君，南方赤始丙丁君，西方白始庚辛君，北方黑始壬癸君，中央黄始戊己君，天柱司命君等，车骑兵各千二百人。出高天万丈大鬼百鬼中王各万二千人，吏兵六十万人。出高功司马中骑大将军郎吏虎贲察奸钩骑三官仆射各千二百人。出天驺甲卒天丁力士收炁食炁吏，收神食神吏，收鬼食鬼吏，收邪食邪吏，收精食精吏，收毒食毒吏，诛符破庙吏各万二千人。出主为臣某并在案前所部，备执天威，严加器仗，诛讨凶逆，翦灭精邪，防护臣身，呼召相应。谨出臣所佩上三天三五功曹中部元命混沌真人赤箓，直使功曹正一功曹各十五人，出主为臣执使东西南北布定正炁，救疗诸病，益寿延年左右官使者各十五人。出为臣某通达幽冥，共相整理，无令前却阴阳神决吏各十五人。出主为臣某调和阴阳，决定生籍生炁阴阳二官治病太医吏，各十五人。出主为臣某和合针药，疗诸疾病，收伪却邪功曹使者，各十五人。出主为臣某收邪却伪灭恶诛凶司命吏十五人。出为臣某增寿益算司禄吏十五人。出主为臣某加爵厚禄司危吏十五人。出主为臣某治化无乱司罚吏十五人。出主为臣某斩妖灭魔司直史十五人。出主为臣某却枉翦滥司奸吏十五人。出主为臣某执制邪淫司察吏十五人。出主为臣某请是护非都司吏十五人。出主为臣某伏逆理顺上三天文昌中宫中黄九道司命君十五人。出主为臣某除死籍，正生名，固守丹田，消灾辟病，赤天三五混沌，生身蔽神斗纲大将军九人。出斗纲左将军九人。出斗纲右将军九人。出斗魁大将军九人。出斗魁左将军九人。出斗魁右将军九人。出斗□大将军九人。出斗□左将军九人。出斗□右将军九人。出斗□大将军九人。出斗□左将军九人。出斗□右将军九人。出斗□大将军九人。出斗□左将军九人。出斗□右将军九人。出斗魓大将军九人。出斗魓左将军九人。出斗魓右将军九人。出斗□大将军九人。出斗□左将军九人。出斗□右将军九人。出斗魒大将军九人。出斗魒左将军九人。出斗魒右将军九人。出斗击大将军九人。出斗击左将军九人。出斗击右将军九人。出并治臣左肾右肾，斗纲定生，斗魁生肝，斗□生魂，斗□生形，斗□生肺，斗魓生魄，斗□生人，斗魒生筋，斗击生神，不得有违，赤天三五，辅体斗击大将军九人。出斗击左将军九人。出斗击右将军九人。出斗伐大将军九人。出斗伐左将军九人。出斗伐右将军九人。出斗杀大将军九人。出斗杀左将军九人。出斗杀右将军九人。出斗击安魂，斗伐静魄，斗杀仙魂，赤天三五璇玑却敌大将军九人。出却敌左将军九人。出却敌右将军九人。出破敌大将军九人。出破敌左将军九人。出破敌右将军九人。出收击大将军九人。出收击左将军九人。出收击右将军九人。出并治臣却敌安神，破敌静魄，收敌仙魄，不得有替，赤天三五中黄司命大将军九人。出司命左将军九人。出司命右将军九人。出定寿大将军九人。出定寿左将军九人。出定寿右将军九人。出定仙大将军九人。出定仙左将军九人。出定仙右将军九人。出并治臣司命安神定寿，静神定仙，百神不得有违，上仙都太上神明上灵官，中宫执凶郎吏，虎贲力士，破敌察奸，钩骑仆射力士，斩邪三官都官仆射力士各二十四人。出主为臣某守护所居宅舍，执捉凶逆，讨捕奸邪，并令消灭，不得遗失，上仙都太上神明，上灵官中宫断截都官仆射，南北给侍驱使，呼召立至，上仙都太上神明，上灵官中宫乘魁收炁食炁吏，乘斗收神食神吏，乘星收鬼食鬼吏，乘璇玑收精食精吏，乘玉衡收邪食邪吏各一百二十〔万〕人。出为臣某收食天下凶注鬼炁精邪妖孽之神，上仙都太上神明，上灵官中宫乘日三五科车赤符吏，乘月科车捕鬼使者各一百二十万人。出主为臣某诛翦凶逆，讨捕精邪，赤符追摄，并令殄灭，上仙都太上神明，上灵官中宫刚风骑置驿马上章吏，三五除死籍定生吏各十万人。出主为臣某呈章奏表，速令上御消除死籍注玉历生名上仙都太上神明，上灵官中宫中黄九道定志意吏，定胆吏，定慧吏力士各十二万人。出主为臣某心神开悟通达玄微，上仙都太上神明，上灵官中宫六阴六阳成身吏各十二万人。出主为臣某调理阴阳，延年保命，成身合道，通神接真，上仙都太上神明，上灵官中宫八神金刚力士，八杀金刚力士，高车直事使者，赤车直符使者，科车检捕使者，交击力士各七千二百人。出主为臣某讨击凶逆，斩伐精邪，灭祸禳灾，驱除鬼贼，天灵赤官直使功曹，摄神都护，摄狱吏摄邪使者，摄神直符斩刺奸邪吏各二人。出仙人道士玉女各百二十人。出护身七神，不得离身将吏十四人，治病功曹护身将军各二人。出兵曹吏各九人。出扁鹊吏天医吏各二人。出并按威仪诛邪灭伪，却死来生，救助臣某等身，保令呼吸相应，臣某草苗小子，千载幸会，伏蒙师尊弘愍赐授法箓，以自防保过泰之恩，实谓罔极，臣所受上仙上灵等二十四录所部将军，功曹，使者，真官，玉童玉女吏兵，士卒，并乞依按所部当局行事，衔命传真，宣扬道要，劝进良善，若有下官故炁恶逆凶邪，县官口舌恶人，谋议欲见中伤臣某，左右官使者径上天曹言白，不得容隐，从岁竟岁，从月竟月，从日竟日，从时竟时，周而复始。奉行如法，营卫臣某身命，免厄度难，长生久视，心神安定，所向合真，出入行游，诸所造诣，金石为开，水火为济，皇天所覆，皇地所载，日月所照，山川所通，百邪摧伏，万神敬诺，使某百关流润，五藏生津，真炁降身，炼形易质，功成德备，白日升天，当以时言功，不负效信，臣晚学浅劣，加以愚暗，所简阅将军吏兵士卒，恐不合仪式，不相次比，千愆万过，乞垂赦宥，一及济未悟，不见罪罚，某诚惶诚恐稽首再拜。
　　次三咽气起，长跪祝曰：
　　臣阅箓事讫，向来所出上仙灵官功曹使者将军吏兵悉还臣身中，从众妙门而入，依按次位，在左还左，在右还右，安隐金堂玉室，直使功曹检押，无令错互营卫，周匝缠绕，表裹弥纶，天地无有违越。
　　次复炉咒
　　次吟受送颂曰：
　　此法甚玄妙，免汝九祖役，是其人不授。令人与道隔，非人而辄授，见世被考责，死堕三途狱，万劫悔无益。
　　次出户咒后云
　　阅箓已后，唯愿臣等三师得道，九祖生天，见存获福，善善和颜，父慈子孝，学道成仙。
　　太上三五正一盟威阅箓醮仪竟
　　
