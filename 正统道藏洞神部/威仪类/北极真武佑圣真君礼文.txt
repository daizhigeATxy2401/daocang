北极真武佑圣真君礼文
　　书名：北极真武佑圣真君礼文。撰人不祥。一卷。底本出处：《正统道藏》洞神部威仪类。
　　北极真武佑圣真君礼文
　　举法事如式
　　伏闻天关渺漠，非言语之能交。乾象昭明，惟精诚之可格。死神力夙称於广大，而祥光普赐於照临。凡在庇麻，敢忘信奉。恭惟镇天真武，治世福神，玉虚师相，玄天上帝，至灵赫赫，盛德巍巍。称大将於上穹，为福神於下土。六通四辟，无愿不从。万国群生，有求皆应。今斋官某，肃严蓬宇，敬运葵诚。望玄极以皈依，仰威容而赞礼。炉姻缥缈，期至信以潜通。磬韵激扬，想洪音之高彻。伏愿神明如在，盻蛮来临。鉴此际之精虔，削多生之罪对。道场严洁，诚敬肃将。恭对高真，一心赞礼。
　　举金阙化身天尊
　　志心皈命礼。至尊至圣，无古无今，统五十亿之天君，积百千万之梵炁。立混成教本，作极道宗师。端严法相现慈悲，璨烂圆光昭日月。静中说法，五明宫内列真仙。空裹谈经，一颗珠中藏世界。和：
　　大罗天上金阙官中虚无自然元始天尊。
　　志心皈命礼。强名日道，尊以为君，居上清七宝台，为三洞九真主。广说三乘教，宏开众妙门。花冠传万变之名，霞被焕五云之彩。升真度圣，为上下之品阶。保国宁家，超始终之劫运。和：
　　大罗天上金阙官中玉宸道君灵宝天尊。
　　志心皈命礼。虚无变化，冥寂玄通，为教父於泰清，作医王於三界， 生成万类，总领群真。回骸起死而枯骨沾恩，走篆飞符而邪魔灭边。显青羊，准於蜀国，度紫炁於函关。还淳返朴，谈道德五千言。校罪论功，为洞神十二部。和：
　　大罗天．上金阙宫中太上老君，道德天尊。
　　志心皈命礼。道本玄元始，名居太极先，事天尊於赤明劫初，正王位於静乐国内。感日光之瑞应，示有本而有源。生圣嗣之，神灵现至，尊而至重。和：
　　圣父太初真君圣母太极元君高上玉皇天尊。
　　志心皈命礼。玄元应化，武曲昭灵，变现八十一身，经历六百万岁。祥开皎日，储神静乐。国中炁受三无，托质广寒宫内。道配乾刚之生育，德同坤厚之载持。道德本於自然，威灵慑於万有。周行六合，考校三元。愿力无边，神功第一。和：
　　镇天真武治世福神玉虚师相玄天上帝。
　　广寒宫裹锺三炁，静乐天中禀曰光。
　　虚无变化合自然，道德尊崇无与等。
　　上配乾刚生庶物，下同坤厚载黎元。
　　威容赫奕妙难思，誓断妖魔济群品。
　　谨按修真第一戒云：不得阴盗潜谋，害物利己。伏念某多生以来，曾犯此戒。今礼高真，虔诚忏悔。仗此道恩，普垂赦宥。
　　暗计潜谋阴害物，无边罪业实难逃。
　　臣今皈命礼高真，忏悔愿除诸罪业。
　　志心皈命礼。大罗境上，无欲宫中，易号假名，度人济物。历春秋之六七，成功行於三千。名上彻於玉皇，位特加於玄武。和：
　　镇天真武治世福神玉虚师、相玄天上帝。
　　大罗境上神仙裔，无欲宫中变化身。
　　度人济物显神灵，走篆飞符兴道法。
　　细若虫鱼蒙大造，微虽草木荷洪恩。
　　功成行满冠群仙，玉帝加封玄武号。
　　谨按修真第二戒云：不得杀害含生，以充滋味。伏念某多生以来，曾犯此戒。今礼高真，虔诚忏悔。仰仗道恩，普垂赦宥。
　　杀害含生充口腹，无边罪业实难逃。
　　臣今皈命礼高真，忏悔愿除诸罪业。
　　志心皈命礼。五云座上，八景宫中，听金口之洪音，瞻玉毫之宝相。因妙行殷勤之请，知下民枉横之灾。扫邪魔於七日之中，释滞魄於九泉之下。和：
　　镇天真武治世福神玉虚师相玄天上帝。
　　神通广大闻金阙，符命辉华降玉霄。
　　暂劳宝驾下三天，尽扫妖氛才七日。
　　复御苍龙朝圣境，载承教勑镇玄天。
　　尊为无上大将军，永灭邪魔臻道炁。
　　谨按修真第三戒云：不得淫邪败真，秽慢灵炁。伏念某多生以来，曾犯此戒。今礼高真，虔诚忏悔。仰仗道恩，普垂赦宥。
　　秽浊淫邪伤正炁，无边罪业实难逃。
　　臣今皈命礼高真，忏悔愿除诸罪业。
　　志心皈命礼。班联四圣，位冠旱仙，行大帝之灵符，佩玄元之宝印。有妖必灭，无害不除。雷动风行，云飞电扫。和：
　　镇天真武治世福神玉虚师相玄天上帝。
　　班联四圣真勇猛，位冠群仙至贵尊。
　　顶披绀发示威容，手仗神锋宣咒法。
　　天罡太乙从驱役，社令城隍听指呼。
　　魔精妖怪敢当前，电扫雷驱皆灭迹。
　　谨按修真第四戒云：不得败人成功，析交离亲。伏念某多生以来，曾犯此戒。今礼高真，虔诚忏悔。仰仗道恩，普垂赦宥。
　　败坏成功并斗谋，无边罪业实难逃。
　　臣今皈命礼高真，忏悔愿除诸罪业。
　　志心皈命礼。身长千丈，顶戴三台，应虚危二宿之缠，禀水火两精之炁。跨青虬而乘玄骏，显化无方。朝金阙而覆昆仑，去来莫测。和：
　　镇天真武治世福神玉虚师相玄天上帝。
　　三台辉映无边际，千丈容仪绝等伦。
　　虚危二宿合英灵，水火两精分秀气。
　　金阙昆仑随上下，青虬玄骏助威神。
　　光明遍照於十方，一切人天皆敬仰。
　　谨按修真第五戒云：不得谗毁贤良，露才扬己。伏念某多生以来，曾犯此戒。今礼高真，虔诚忏悔。仰仗道恩，普垂赦宥。
　　谗毁贤良扬己德，无边罪业实难逃。
　　臣今皈命礼高真，忏悔愿除诸罪业。
　　志心皈命礼。神通至大，变化无方，披发跣足俨威容，布斗交乾宣咒语。魁罡激指，护群品於劫始劫终。乾坤游行，臻道无於天上天下。和：
　　镇天真武治世福神玉虚师相玄天上帝。
　　自在神通宜广大，亿千变化固难名。
　　衣袍披甲俨威容，跣足蹑罡腾玉步。
　　天上天下臻道炁，劫终劫始剪魔精。
　　交乾布斗咒言宣，一切狞妖皆缩首。
　　谨按修真第六戒云：不得饮酒过差，食肉违禁。伏念某多生以来，曾犯此戒。今礼高真，虔诚忏悔。仰仗道恩，普垂赦宥。
　　乐酒无并食肉，无边罪业实难逃。
　　臣今皈命礼高真，忏悔愿除诸罪业。
　　志心皈命礼。位居壬癸，将任甲庚，有雷公电母以先驱，有风伯雨师而为御。八煞前遮而后拥，六丁左从而右随。神锋指处雪霜寒，皂纛开时云雾卷。和：　　
　　镇天真武治世福神玉虚师相玄天上帝。
　　壬癸一方居圣宅，甲庚二将助威神。
　　雷公电母震山川，风伯雨师清道路。
　　皂纛开时云雾卷，神锋指处雪霜寒。
　　霓旌宝节下遥空，三界万灵咸稽首。
　　谨按修真第七戒云：不得贪求无，积财不散。伏念某多生以来，曾犯此戒。今礼高真，虔诚忏悔。仰仗道恩，普垂赦宥。
　　贪积货财怪不散，无边罪业实难逃。
　　臣今皈命礼高真，忏悔愿除诸罪业。
　　志心皈命礼。分形散体，宁国安家，驱疫疠於须臾，捕妖魔於顷刻。凡缠绵之疾苦，尽获安康。应沉滞之冥魂，俱蒙超度。和：
　　镇天真武治世福神玉虚师相玄天上帝。
　　疫疠驱除皆屏迹，邪魔捕逐尽亡踪。
　　众生疾苦获安康，地狱沉魂蒙救拔。
　　家国安宁功莫大，存亡依赖福无穷。
　　受人醮祭下尘寰，普度有情登道岸。
　　谨按修真第八戒云；不得交友非贤，居处秽杂。伏念某多生以来，曾犯此戒。今礼高真，虔诚忏悔。仰仗道恩，普垂赦宥。
　　交友非贤居秽杂，无边罪业实难逃。
　　臣今皈命礼高真，忏悔愿除诸罪业。
　　志心皈命礼。巡游十洞，审察诸天，罚逆象而灭妖氛，祚善功而刑恶业。除邪辅正，助上帝之鋾镕。解厄延生，植下民之福寿。和：
　　镇天真武治世福神玉虚师相玄天上帝。
　　审察诸天诛逆象，巡游十洞校群仙。
　　刑淫祚善震威权，赦罪录功垂巨泽。
　　禀命除邪恩莫极，为民植福利无穷。
　　功成事遂返祥光，大众真仙皆赞叹。
　　谨按修真第九戒云：不得不忠不孝，不信不仁。伏念某多生以来，曾犯此戒。今礼高真，虔诚忏悔。仰仗道恩，普垂赦宥。
　　忠孝信仁如有失，无边罪业实难逃。
　　臣今皈命礼高真，忏悔愿除诸罪业。
　　志心皈命礼。醴泉为瑞，神梦昭灵，导从有龙兽之雄，示现有龟蛇之象。普天率土，祷祀遍於华夷。亘古穷今，灵应传於兆庶。和：
　　镇天真武治世福神玉虚师相玄天上帝。
　　发涌醴泉为瑞宝，蠲除民疾广天恩。
　　珍祠茂建答洪麻，徽号屡加昭圣德。
　　幽赞上穷扬正教，直彰妙用济群生。
　　威容像设遍华夷，一旦古穷今严敬祀。
　　谨按修真第十戒云：不得轻忽言笑，举动乖真。伏念某多生以来，曾犯此戒。今礼高真，虔诚忏悔。仰仗道恩，普垂赦宥。
　　言笑轻狂乖举动，无边罪业实难逃。
　　臣今皈命礼高真，忏悔愿除诸罪业。
　　志心皈命礼。东华南斗，北极西灵，六曜五星，千真万圣。光耀照临於率土，威灵烜赫於高穹。或司善恶之权，或执短长之柄。诸天真宰，幽府龙宫。福地名山，无鞅圣众。
　　举十方灵宝天尊
　　志心皈命礼。虚危二宿，水火两精，天关地轴之神君，玉女金童之仙众。皂纛执威权之柄，魁罡当激指之方。六丁六甲，群真八煞，五雷列圣，仙官力士，猛将神兵，一切威灵，无边圣众。一讽栩随於上圣，俱卫佑於神功。各生欢喜之心，咸赐护持之力。普增威德，俱证希夷。度诸有情，成无上道。
　　举雷声普化天尊
　　礼毕三清上帝北极佑圣真君，臣等虔诚忏悔：
　　仰启元天大圣者，北方壬癸至灵君。
　　愿阐慈造广无边，法界众生蒙覆护。
　　愿阐威灵临有截，下方魔鬼悉消除。
　　愿垂惠泽济无穷，恶道沉魂俱解脱。
　　臣等自从无量劫，轮回生死至于今。
　　沉声滞色或有无，伪作丧真多巧诈。
　　扰扰七情难断绝，纷纷十业转增深。
　　信心弗固恣愚痴，诚意未孚多怠堕。
　　食啖荤腥忘禁戒，耽迷名利积愆尤。
　　藏机挟数街功能，文过饰非亏信行。
　　骂雨呵风生怨念，毁经谤法长无明。
　　高低秤尺或欺瞒，裸露日星忘触秽。
　　欲海爱河难出离，法桥道岸莫超升。
　　此生既误入邪宗，异世恐应沉苦趣。
　　或系天司除寿禄，或因地狱累仇雠。
　　命如朝露可惊惶，罪若河沙难拯拔。
　　仰仗高真垂悯恻，愿哀尘世自昏迷。
　　广开方便大慈门，俯鉴忏陈皈命礼。
　　十恶六根诸业障，一乘道力尽消除。
　　百生三世众冤仇，两舍恶心俱忏悔。
　　忏悔已，皈命无上正真三宝。
　　举志心发愿：
　　一愿天地常清净，二愿皇王寿万年。
　　三愿九祖尽生天，四愿酆都皆罢对。
　　五愿二炁无愆伏，六愿五谷悉酆登。
　　七愿永劫息干戈，八愿四时无疫疠。
　　九愿众生离业纲，十愿学道总成仙。
　　总持十愿结良绿，忏悔众生诸业障。
　　发愿欲成无上道，愿回天鉴照凡情。
　　慈悲广为作舟航，普度众生登道岸。
　　尚来礼赞诸功德，忏悔无量罪愆尤。
　　天心天外四维中，普愿一切成妙道。
　　发愿已，皈命礼无上至真三宝。
　　讽经　回向
　　伏以一声圣号，能消劫劫之灾。众咏真名，可长生生之福。言之难尽，赞亦莫穷。恭按冲科，仰瞻妙相。严陈赞咏之理，备伸忏悔之诚。惟天听之匪遥，冀人心之可格。伏愿惟宏慈之莫大，念群品之可哀。俾荡涤於前非，尽释赦於宿对。丹书纪善，碧简延生。眷属安宁，永处福龄之地。九玄超度，尽离幽暗之乡。以臻诸福，则何福不臻。以灭诸灾，则何灾不灭。千灵拥护，万事亨通。倘副愚衷，敢忘效验。稽首皈依，志心称念。福生无量天尊，不可思议功德。
　　北极真武佑圣真君礼文竟
　　
