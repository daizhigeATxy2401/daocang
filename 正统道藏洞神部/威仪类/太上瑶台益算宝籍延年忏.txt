太上瑶台益算宝籍延年忏
　　经名：太上瑶台益算宝籍延年忏。一卷。底本出处：《正统道藏》洞神部威仪类。
　　太上瑶台益算宝籍延年忏
　　恭以玉京御号，金阙灵文。奉之，则可以永保遐龄；礼之，则可以常资上寿。於是炉凝翠霭，烛映红蕖，课灵宝之妙音，瞻虚无之至圣。遂乃三元集福，八节祈恩。月殿登时，天宝之琼锺静扣；星坛朝处，瑶池之玉磬轻敲。将揭法音，哦飘仙梵。
　　礼一百五十，天尊睿号；
　　应百千万重，云汉宸聪。
　　睿力潜臻，九转之金丹益算；玄慈广运，三清之玉籍上生。伏惟紫府高皇、清都至圣，续以椿松之盛，比其兰桂之芳。握赤斧於掌中，覆白光於顶上。真仙集庆，延年之秘箓护身；龙虎垂休，保命之灵符捍厄。寿增五岳，福起十方。谨当虔诚，归依朝礼。
　　志心归命每位先称志心归命，次念天尊圣号。
　　志心归命，玄穹上帝天尊。
　　志心归命，太极高皇天尊。
　　志心归命，金辉紫殿天尊。
　　志心归命，琼宝丹台天尊。
　　志心归命，广明德道天尊
　　志心归命，溥度人寰天尊
　　志心归命，福星垂佑天尊
　　志心归命，惠日回光天尊
　　志心归命，九宫益算天尊
　　志心归命，八卦延年天尊
　　志心归命，清微大帝天尊
　　志心归命，紫极元皇天尊
　　志心归命，浮罗翠袖天尊
　　志心归命，郁察宝山天尊
　　志心归命，寿崇五岳天尊
　　志心归命，福广四溟天尊
　　志心归命，常臻凤历天尊
　　志心归命，克保龟龄天尊
　　志心归命，九天集福天尊
　　志心归命，十极垂休天尊
　　志心归命，虚无凤阙天尊
　　志心归命，浩渺龟台天尊
　　志心归命，能增百福天尊
　　志心归命，克纳千祥天尊
　　志心归命，亭山受命天尊。
　　志心归命，嵩岳升真天尊。
　　志心归命，玉光照室天尊。
　　志心归命，宝炬浮空天尊。
　　志心归命，九灵消祸天尊。
　　志心归命，二炁延生天尊。
　　志心归命，九清圣德天尊。
　　志心归命，八景虚真天尊。
　　志心归命，寿星朗耀天尊。
　　志心归命，福海澄清天尊。
　　志心归命，飞升十洞天尊。
　　志心归命，应现三皇天尊。
　　志心归命，常滋万善天尊。
　　志心归命，永协千灵天尊。
　　志心归命，拜山得道天尊。
　　志心归命，礼树登仙天尊。
　　志心归命，金天垂像天尊。
　　志心归命，玉坐端明天尊。
　　志心归命，咸承睿化天尊。
　　志心归命，普洽真风天尊。
　　志心归命，玄素妙道天尊。
　　志心归命，青玉灵文天尊。
　　志心归命，丹台益算天尊。
　　志心归命，宝籍上生天尊。
　　志心归命，九天常乐天尊。
　　志心归命，万炁长存天尊。
　　志心归命，七明鸾盖天尊。
　　志心归命，九色龙舆天尊。
　　志心归命，飞腾八极天尊。
　　志心归命，鉴映十方天尊。
　　志心归命，感梦瑞相天尊。
　　志心归命，显现灵踪天尊。
　　志心归命，长增寿域天尊。
　　志心归命，广注福源天尊。
　　志心归命，棱灾捍厄天尊。
　　志心归命，保命延年天尊。
　　志心归命，玉虚洞关天尊。
　　志心归命，金华上宫天尊。
　　志心归命，万天师道天尊。
　　志心归命，三界参玄天尊。
　　志心归命，西城感圣天尊。
　　志心归命，南极通灵天尊。
　　志心归命，功成虎寿天尊。
　　志心归命，道契龙威天尊。
　　志心归命，常臻万福天尊。
　　志心归命，克固千龄天尊。
　　志心归命，玄龙法驾天尊。
　　志心归命，素虎云骈天尊。
　　志心归命，光明月相天尊。
　　志心归命，奇彩天仪天尊。
　　志心归命，翱翔八景天尊。
　　志心归命，绛绶九华天尊。
　　志心归命，庄严殊胜天尊。
　　志心归命，微妙洪因天尊。
　　志心归命，嵩山成道天尊。
　　志心归命，华岳延龄天尊。
　　志心归命，千春紫殿天尊。
　　志心归命，七宝华林天尊。
　　志心归命，金堂永寿天尊。
　　志心归命，玉洞长春天尊。
　　志心归命，万灵集瑞天尊。
　　志心归命，百福呈祥天尊。
　　志心归命，升平国土天尊。
　　志心归命，化洽人天天尊。
　　志心归命，应愿至力天尊。
　　志心归命，随念遂心天尊。
　　志心归命，百宝琼殿天尊。
　　志心归命，七映玉台天尊。
　　志心归命，九光鹤盖天尊。
　　志心归命，八景鸾舆天尊。
　　志心归命，玄风广洽天尊。
　　志心归命，圣德高明天尊。
　　志心归命，景榆恒盛天尊。
　　志心归命，应念克就天尊。
　　志心归命，保镇长存天尊。
　　志心归命，月桂常春天尊。
　　志心归命，至极妙道天尊。
　　志心归命，无上太虚天尊。
　　志心归命，紫金仙界天尊。
　　志心归命，黄玉玄堂天尊。
　　志心归命，龙成自在天尊。
　　志心归命，銮阁长生天尊。
　　志心归命，白光瑞彩天尊。
　　志心归命，赤斧真文天尊。
　　志心归命，广臻福祉天尊。
　　志心归命，恒集祯祺天尊。
　　志心归命，翔鸾云阁天尊。
　　志心归命，回龙宝阙天尊。
　　志心归命，玉堂长庆天尊。
　　志心归命，金殿常明天尊。
　　志心归命，圆通莫测天尊。
　　志心归命，慧爱无边天尊。
　　志心归命，遨游玉洞天尊。
　　志心归命，缤纷雨化天尊。
　　志心归命，咸承睿祉天尊。
　　志心归命，永益道缘天尊。
　　志心归命，玉清上圣天尊。
　　志心归命，金阙至真天尊。
　　志心归命，九天集庆天尊。
　　志心归命，十洞上生天尊。
　　志心归命，蓬莱轻举天尊。
　　志心归命，昆阆冲升天尊。
　　志心归命，泓澄福海天尊。
　　志心归命，嵯峨寿山天尊。
　　志心归命，随处安乐天尊。
　　志心归命，所在太平天尊。
　　志心归命，上清至道天尊。
　　志心归命，虚阙高真天尊。
　　志心归命，碧霞金殿天尊。
　　志心归命，紫炁玉楼天尊。
　　志心归命，广施睿化天尊。
　　志心归命，普洽天慈天尊。
　　志心归命，咸臻百福天尊。
　　志心归命，常续长年天尊。
　　志心归命，功成渊备天尊。
　　志心归命，道契玄虚天尊。
　　志心归命，太清洞阙天尊。
　　志心归命，上境云宫天尊。
　　志心归命，九虚玉观天尊。
　　志心归命，四明金阙天尊。
　　志心归命，常臻广福天尊。
　　志心归命，永保长生天尊。
　　志心归命，寿星永曜天尊。
　　志心归命，福海无穷天尊。
　　志心归命，赤城寿命天尊。
　　志心归命，华岳成仙天尊。
　　志心归命，长生益算紫极真人。
　　志心归命，广福延年碧落真人。
　　志心归命，玉符保命绛阙真人。
　　志心归命，金箓护命丹霄真人。
　　礼毕资修，敬神祈谢。
　　窃以广探崇奉，特罄精严，将求延续之殊因，俯仗玄元之道化。遂则仰瞻圣像，躬对灵慈。是知寿算能资，神仙可学。切希睿泽，神明诞降於祯祥；仰托洪钧，造化潜垂於卫佑。香爇氛氲之翠霭，灯然灿烂之红蕖。用启修崇，获伸朝礼。一击蓬壶之磬，遍闻秀洞之台。伏愿乘虹节而降道场，从霓旌而临宝界。显是人间甲子，凤历长新；密期壶裹光阴，龟龄永固。授以九宫之要，传其六甲之文。尽令四海八方，咸得长生久视。稽首虚皇无上正真三宝。
　　太上瑶台益算宝籍延年忏竟
　　
