太上三洞传授道德经紫虚箓拜表仪
　　经名：太上三洞传授道德经紫虚录拜表仪。唐末杜光庭编集。官传授太玄部经戒法录之仪式。一卷。底本出处：《正统道藏》洞神部威仪类。
　　太上三洞传授道德经紫虚箓拜表仪
　　广成先生杜光庭集
　　弟子听师戒约，起谢讫。
　　次起左旋行，诵通玄赞八首：
　　至道常虚寂，玄化应真精。分神通一切，凝景在三清。
　　恍惚生有象，冲寞见无形。逐运开绿会，因机说妙经。
　　修之登景汉，慢之堕幽图。天女散金华，神童唱玉声。
　　十华回宝盖，九凤遏云营。若能弘至迹，家国悉安宁。
　　五亿诸天界，三千道境中。是非更有待，生死互无穷。
　　妄起贪瞋狱，虚成杀害宫。谬言人我异，安知彼此同。
　　六骸俱不实，万法悉归空。体随烦恼尽，心与色尘终。
　　未能求解脱，常只处樊龙。若欲常自在，稽首至道宗。
　　天堂与地狱，凡夫及圣人。悉从方寸起，非复有余因。
　　悟则聪明友，迷为愚瞽邻。苦魂犹有识，罪魄亦含神。
　　何为沈恼难，良由不信真。弃此身上宝，染彼世问尘。
　　既依流浪海，还没死生津。若欲度此苦，安坐自观身。
　　善哉元始尊，慈悲度一切。德出虚空表，功满尘沙界。
　　广说大乘经，发生无上慧。输回周亿劫，教化通三世。
　　精贯有形中，妙穷无色际。边遍方方域，道应天天帝。
　　权实度天人，机绿随巨细。神用难可穷。方圆无不制。
　　罪福犹镜象，生死若轮回。但观明裹去，谁识暗中来。
　　未慕三天阙，唯愁五苦台。罪魂随运尽，幽魄应绿开。
　　精气空浮爽，形骸久化灰。且甘为鬼质，谁念入仙胎。
　　徒愿青书录，终悲黑簿催。法轮难再睹，长夜足堪哀。
　　我身良可惜，宜各修生道。孰云白玉芝，多荫黄金草。
　　结志行六度，专心乐三宝。白元来降接，赤子常携抱。
　　朽年暂晚学，壮岁须及早。知足自逍遥，贪荣更忧恼。
　　坐观环堵大，静觉乾坤小。守一若无移，终天岂云老。
　　三千分世界，五亿化诸天。一一开净域，方方有胜绿。
　　九光生院草，七宝满池莲。行馆排朱日，飞台映紫泉。
　　烧香皆玉女，说法尽神仙。梵引九啸凤，炉飘五色姻。
　　稽首虚皇阙，歌咏太上前。慎莫忽宿命，当须信福田。
　　道化三元布，神凝万象分。龙汉开玄录，天书下赤浑。
　　应期铿法鼓，随方启妙门。太上垂至迹，威德被乾坤。
　　神经三一侍，妙理五千文。字列金华府，名传玉帝君。
　　心中生宝日，身上起罗云。十仙何足友，载劫乃长存。
　　次昤授经赞
　　或不遍通玄赞，八符，即以此赞续第二首
　　飘飘太虚岭，流景在上玄。经始无终劫，常保天地人。国主学理世，道士诵得仙。贤者今奉受，依法以相传。时无至德子，保秘不妄宣。宗之升太清，弃之堕九泉。我说无为道，冲寂得自然。
　　次师还本位，弟子就南方面北各跪，降五灵卫官，一一称名受。
　　臣今为弟子某官某授度《道德尊经紫虚实#1录》，告事讫，请下束方九天中天真官属，九夷苍老君，青腰玉女，青华玉童，束极诸灵官从甲乙官，将岁星真束岳仙官神仙兵马九万人，入弟子某身中紫微宫，营卫真经，永升道果，某受。
　　请下南方三天中天真官属，八蛮越老君，绛宫玉女，丹灵玉童，南极诸灵官从丙丁官，将荧惑真南岳仙官神仙兵马三万人，入弟子某身中太一绛宫，营侍宝经，永升道果，某受。
　　请下中央一天中天真官属，三秦伧老君黄庭玉女，戊己真人九灵黄童，中极诸灵官从戊己官，将镇星真气中岳仙官神仙兵马一十二亿万人，入弟子某身中玉堂宫，侍卫尊经，永升道果，某受。
　　请下西方七天中天真官属，六戎氏老君官将，太素玉女，素灵玉童，西极诸灵官从庚辛官，将太白真西岳仙官神仙兵马七亿万众，入弟子某身华盖宫中，侍卫真经，永升道果，某受。
　　请下北方五天中天真官属，五狄羌老君官将，太玄玉女，太玄玉童，北极诸灵官从壬癸官，将辰星真北岳仙官神仙兵马五亿万众，入弟子某身太仓宫中，侍卫宝经，永升道果，某受。请下太极典经仙官，太玄道德侍卫，与天地玉童玉女，三一侍经官属，入弟子某身三元宫中，营侍尊经，永升道果，某受。
　　唱讫弟子再礼
　　次唱十方
　　至心归命束方无极太上道德天尊一礼。
　　至心归命南方无极太上道德天尊一礼。
　　至心归命西方无极太上道德天尊一礼。
　　至心归命北方无极太上道德天尊一礼。
　　至心归命束北方无极太上道德天尊一礼。
　　至心归命束南方无极太上道德天尊一礼。
　　至心归命西南方无极太上道德天尊一礼。
　　至心归命西北方无极太上道德天尊一礼，
　　至心归命上方无极太上道德天尊一礼。
　　至心归命下方无极太上道德天尊一礼。
　　次忏悔
　　上清玄都大洞三景弟子，奉行道德传授法事某岳某帝先生，小兆真人臣某，上启太上无形无名虚无自然至真大道无上天尊，太上太道君，太上老君，无极大道道德众圣至极天尊，三十六部尊经玄中大法师高上老君，无上真人文始先生，河上真人，太极真人，太极左仙公，玄一三真人，天师嗣师系师三师君，三界十方一切众圣，随机宣化，应感真灵：臣以至愚，叨承妙化，弘持大法，转赞三尊，而志在立功，广加开度，使栖心慕教之士，咸入法门。既佩灵文，不敢闭绝，凡有祈向，难以抑违。弟子某等嫌切明诚，翘慕修奉，唯进忘退，勇猛精勤，心神并丹词色俱恳，辄以依科付授，盟告上玄三界真灵，克赐监证。伏惟至真上圣道德天尊，五帝四司三官众圣，垂佑护之福，降感应之慈，原赦弟子某九世七玄亿曾万祖，三师眷属，爰及己身，积劫以来，未悟真道，阴罪阳过，生死愆瑕，后债前冤，宿新衅业，无边无量，并赐荡除。赐令九祖生天，六亲同福，三途长夜，普及冤亲，乘此胜绿，尽蒙开度，削落地简，刊纪仙名，道行超升，学业速就，门户隆盛，灾厄销平，国祚延洪，道风遐扇。臣等传经授道，动静乖科，万罪千尤，咸乞原赦。预闻大法，凡厥有心，惠力所覃，幽明俱泰，稽首礼谢十方归命正真三宝。
　　次起旋行，诵光明赞一首，真人赞六首
　　立功须及早，学道亦当时。昼夜宜勤苦，发意莫狐疑。
　　烧香常礼拜，诵经恒奉师。勇猛加精进，专诚无想思。
　　四等将六度，三奔与五雌。洗尘入空寂，虚心将自持。
　　唯期不转退，岂为人所嗤。若能如是者，朝夕自仙飞。
　　大道虽无心，可以有情求。伫驾空洞中，回陌翳沧流。
　　净明三界外，萧萧玉京游。自无玄挺运，谁能悟冥趣。
　　落落天汉澄，俯仰即虚柔。七玄散幽夜，返胎顺沈浮。
　　冥期苟潜凝，阳九无虞忧。睹此去来会，时复为淹留。
　　外身而身存，真仙会良俦。　
　　迭画玄中趣，湛湛清汉波。代谢若旋环，桩木不改柯。
　　静心念至真，随运顺离罗。感应理常通，神适逮自祖。
　　澹游初无际，繁想洞九遐。飞根散玄叶，理返非有他。
　　常能诵玉章，玄音彻霄霞。甲申洪灾至，控翮王母家。
　　永享无终纪，岂知年劫多。玄都七宝林，十华并弥罗。
　　紫姻冠灵晖，云京秀玉阿。上有福德堂，宫室互参差。
　　皆是清信士，真仙飞天家。三界通玄路，五道清不邪。
　　善绿应根生，累功享福多。牵对相寻续，大法谅不虚。
　　无有万年人，皆与劫同祖。依依欢乐世，发言成咏歌。
　　此世欢无极，当奈来运何。
　　八观因绿门，罪福从中生。时见有心者，思悟感天灵。
　　吾今为是故，开说真妙经。如从经中言，忆劫皆受荣。
　　习道行劝戒，以经度我形。思念宿命根，洗拔先身婴。
　　超越过三罗，八难於是冥。
　　魂返入定质，神操从是荣。灭度如蜕胞，旷朗睹八清。
　　转轮得神仙，由我改心精。受报无穷量，志定入福庭。
　　七十二相好，皆从身中明。项负七宝光，照耀诸天形。
　　蕾买迅八景舆，风回匡绿饼。升入玄玄门，期乐乐未央。
　　妙通转我神，弘普无量功。道成天地初，轮化发九重。
　　灭度历生死，绿对各有宗。孰悟去来苦，形魂无始终。
　　积善隆福基，身拔五难锋。脱离三恶道，萧萧入闲堂。
　　念度无边境，思定感神通。法输三度回，辅我高仙功。
　　回我大桩步，飘升太极宫。
　　右每章赞毕，众官唱善礼一拜，
　　次师复位谢恩口启言功谢过章
　　上清玄都大洞三景弟子无上三洞法师，奉行道德，紫虚传授法事某岳某帝先生，小兆真人臣某，稽首再礼，上启太上无极至真无上无为大道道德天尊，三十六部尊经玄中大法师高上老君，河上真人，文始先生，十方已得道大圣众至真，三界内外一切诸天真君：臣以福善所锺，遭值明运，三洞垂化，济度天人，叨荷师真，授传秘妙，救人佐国，行教立功，常惧任重力微，弗克负荷，思传后学，弘绍法门。弟子某等信向翘勤，情旨丹切，列词奉信，志在禀修，谦恳之诚，理难抑绝，即以某日，依三洞科典，敷启坛场，露表告真，对斋析请真灵降鉴，障难不生，既合天仪，似可传度，以今某时传授事讫。自始及末，劳历仙官、内外吏兵，一切官属，关达奏御，营卫有功，各依太真之科，校功酬赏。臣以愚昧，玄理难明，进正犯违，千愆万罪，特乞赦宥，许以自新，众官门人，咸赐福佑，善称三界，福灭九阴，道气扶持，真灵接助，学道成就，克获神仙，七祖生天，存亡蒙泽，若居世上，福禄日增，为天人师，弘道利物。臣及弟子某等身中所佩三五真官，受功事竟，各还宫府，恩惟太上道德众尊省纳，臣口启即时上御，广加间宥，侯须告报，臣某诚惶诚恐，稽首再拜以闻。
　　次纳吏兵
　　臣传度经法事讫，前后所出身中仙官、吏兵，功曹使者，主领捡押，还复宫室，无令错互，须召又到，一如故事。毕，叩齿咽液各三止。
　　次复炉
　　香官使者，左右龙虎君，侍香诸灵官，当令臣传授之所，自然生金液丹碧芝英，百灵众真交会，在此香火御前，十方仙童玉女，侍卫香姻，传臣向来所启，径达至真无极玉皇尊帝御前。各三礼
　　次吟奉戒赞
　　奉戒为身宝，永劫享灵期。虚心会虚寂，精感在精思。
　　九鸾陪玉轶，八凤荐金芝。青童歌妙曲，玄女唱清词。
　　神尊示光景，太上湛希夷。天华杂香起，法雨散灵滋。
　　勤苦修生道，翘想作仙基。精诚如不息，鹤驾自当之。
　　次十二愿
　　次学仙赞
　　次出户呎
　　次辞三师
　　次赞引至玄师前，散如常仪。
　　众官弟子各礼谢复位。
　　弟子受道三日外，相率自拜谢
　　恩表。
　　弟子未惯法事科式，监保师一人代为行之如左：
　　具法服，陈香火，澡漱，赞引至地户。
　　次入户呎，向户左叩齿三通，呎曰：
　　四明功曹通真使者，传言玉童，侍靖玉女，为我通达道室正神，上元生气入我身中，毕，便以左足前进，右足随之升坛。
　　次上御案香，呎曰：
　　香乃玉华散景，九凝姻，香云密罗，径冲九天，真灵下盼，仙佩临轩，侍香金童，传言玉女，传此信香，上闻帝前，令臣所启，咸赐如言。
　　次各就本位立，存神。
　　弟子众官各暝目，存见玄都十山三尊，太上十方真人，十方天尊，三十六部尊经居天尊座左，玄中大法师居座之右，老君，河上真人，尹先生居虚无之中，左青龙，右白虎，前朱雀，后玄武，卫坛四方，三十六师子在坛前罗列，已身头巾七星，五藏生五气罗文覆身上，三一侍经各千乘万骑，天地各有万八千玉童玉女卫身，分明罗列讫。　　
　　次呜法鼓三十六
　　次发炉
　　太上玄元五老神真，太玄玉童，太玄玉女，左右侍香，龙虎众官，关启无上至真大罗天中太玄都玉京玄司，臣今以佩受《道德尊经紫虚宝录》，三日限满，拜表谢恩，愿得自然正真之气，浃降臣等身中，所启上达径御无极大道玉皇尊帝御前。各礼三拜。
　　次长跪，呜法鼓三十六通，出官如法。
　　谨出臣身中，五体真官功曹吏出臣身中，三天执法开化阴阳功曹，度道消灾散祸解厄君吏各十二人，出臣身中，治职君吏某治建节监功大将军，前部效功，后部效杀，驿亭令、驿亭丞，四部监功谒者#2臣身中，上仙上灵直使正一功曹，左右官使者，阴阳神次吏，科车直符吏，刚风骑置吏，驿马上章吏官各二人出。出者严装显服，冠带垂缨，整其威仪。直使功曹戴通天之冠，衣皂执单衣，正一功曹冠朱阳之积，绛章单衣，使者冠九德之冠，五色寿命单衣，腰带虎符，齐执玉版。直使功曹住立上方，正一功曹住立中央，理病功曹营卫臣身，左官使者建节在前，右官使者持幢在后，阳神决吏立左，阴神决吏立右，上部功曹住立上方，中部功曹住立臣身中，促气功曹催促十方，上部使者远望上天，中部使者远瞻八方，都官使者匝绕臣身，中郎吏虎贲察奸钩骑都官仆射，天邹甲卒，天丁力士，收气食气吏，收神食神吏，收鬼食鬼吏，收邪食邪吏，收精食精吏，收毒食毒吏，诛符破庙吏，科车赤符吏，刚风骑置吏，驿马上章吏，飞龙骑吏等，屯住臣前后左右。功曹使者严装事竟，罗列卤簿，关启太玄。道德五千文官属领仙监斋君吏，天师所布下二十四治，三十六靖庐，七十二福地，三百六十名山，昆仑等上宫三万六千神，日月星宿，游玑玉衡，天地五帝，三界官属君将吏兵，及道上二玄三元四始，四面方位风炁注炁甲子诸官君，将吏考召君，束九夷南八蛮西六戎北五狄中三秦胡越氏羌伧等君，五岳四渎丘沼君，诸庙神只所在高山，山川溪谷山林孟长，十二溪女，根原本始土地之主，社稷将吏，一时严装，与臣等身中功曹使者飞龙骑吏等，上启太上无极至真无上无为大道道德天尊，三十六部尊经玄中大法师，高上老君，河上真人，文始先生，三界十方一切已得道大圣众，天地表裹无量正神：臣等亿劫福绿，生值道化，真经御运，正法度人，惟善是从，不陋微贱，而臣等已参初法，修奉护持，今年某月某日，蒙师某君於某官观，传授道德青丝金纽、《紫虚宝录》，及《真经》上下、《河上公章句》、《想尔要戒》、《存图》、《传诀》、《朝仪》、《斋法》，三日限毕，拜谢恩朱表一通，上闻九天，功曹使者，飞龙骑吏，以时腾奏，请省表文。
　　次开函取表
　　新授太上道德高玄高上紫虚弟子臣某等，稽首再礼，上言太上玄元老君，高上老子，玄中大法师，河上真人，文始先生，无上真人玉案下：臣等下土至愚，尘微冗贱，亿劫绿会，犹奉法门，而妙道度人，太上垂化，唯善是与，无弃於人，顷岁已来，参受正法，今蒙真师某岳先生某，授以青丝金纽、《道德尊经》、《高上紫虚天书秘录》、《河上公章句》《想尔要戒》、《存图》、《传诀》、《西升上品妙真玄经》、《六甲存图》、《历藏玉历》、《朝仪》、《斋法》，毕尽付授。自惟粪土凡秽，非天挺之才，实惧修奉未精，弗任负荷，村心省已，战汗交襟，唯励丹诚，永期尊奉。伏惟至真众圣，道德高尊，三洞威神，三宝官属，降以真气，赐以光灵，使存注感通，功行圆备，魔精摧伏，道化隆昌，佐国立功，济人度物，真灵覆佑，存搬沾荣，九祖七玄，三途六趣，神功所被，咸享福缘。谨以三日限毕，拜谢恩朱表一通，上诣太上曹，伏须告报，臣某等诚惶诚恐，死罪死罪，稽首再拜以闻。
　　次叩齿三通遣表
　　臣重因众真上官，功曹使者，飞龙骑吏，分别关奏，操臣新受经法，三日限满，依法拜谢恩黄缯朱表一通，上闻天曹：臣谬参治录，耳目闭塞，检校不聪，所上表文，恐有错误，行列不端，文字不整，脱漏颠倒，音句不属，将前作后，以左为右，事任阴阳神央吏传言，书佐习字小吏随表进对，龙头书刀寻文削治，长毫利笔依仪证定，毋令上官典者有所遗却，闭升表，径达太上太清金阙玉陛御前，左历历关右吏历启诸官君历第以次分别关启#3，当令臣所请者下，所召者到，所济者度，所奏者达，若有下官故邪精鬼贼，在云路之中遏截表文，使不上达者，录付近狱，依律治罪，以明天宪，臣伏在案左，恭俟玄恩报应。
　　誊章进表仙官　此呎默念：
　　灵宝大帝，勃下九天。玉帝命令，动震乾呈。统摄北部，掌执鬼仙。千千万万，队仗拥前。旌旗闭目，烈火冲天。敢有午酉，掷视吾前。收斩见帝，永送罗邓。官一小吏，五体神仙。各随章表，直造帝前。违吾之命，当奏三天。逼遏鬼旱，束送魔迁。四灵卫护，不许离前。扫荡魔贼，功果周圆。斋事告毕，言功紫颜。
　　急急如律令！
　　灵混太极，大道以无穷。神兵受词语，飞摄入太空。
　　操伏　焚表讫　起身　纳官
　　臣上表事竟，所出臣身中功曹使者，一切灵童官吏，各从众妙门而入，在左还左，在右还右，直使功曹主领检押复於宫室，毋令差互，后召复到，一如故事。
　　十二愿
　　复炉
　　香官使者，左右龙虎君，侍香诸灵官，当令臣传授之所，自然生金液丹碧芝英，百灵众真交会在此香火御前，十方仙童玉女侍卫香姻，传臣向来所启，径达至真无极玉皇尊帝御前。
　　出堂
　　太上三洞传授道德经紫虚采拜表仪竟
　　＃１『实』，当为『宝』之误。
　　＃２据前后文，此处当脱『出』字。
　　＃３此句文字，疑有舛脱。
　　
