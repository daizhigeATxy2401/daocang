洞神部威仪类 
　　太上正一阅箓仪
　　经名：太上正一阅箓仪。唐末杜光庭编集，系早期天师道阅箓仪改编本。一卷。底本出处：《正统道藏》洞神部威仪类。
　　太上正一阅箓仪
　　广成先生杜光庭集
　　凡受正一法箓，常以甲子、庚申、本命、三元、三会、五腊、八节、晦朔等日。是日乃天气告生，阳明消暗，万善惟新，天神尽下，地神尽出，水神悉到，太一在位，搜选种民，考算功过，掇死定生，列名金阙。道士及种民其日须清斋入靖，以卯酉时焚香，排办酒果二十四分，或一十六分，或一十二分，或八分，务令严洁。先展舒法箓於几案之上，着新冷衣服，澡浴盥漱毕，然后入户上香存注，一一如法，不可阙也。
　　先持入户咒，
　　次上洞案香，
　　次上本案香，
　　次上香咒，
　　次礼师存念如法，
　　次鸣法鼓二十四通，
　　次发炉咒，
　　太上玄元五灵老君，当召功曹使者，左右龙虎君捧香使者三炁正神，急上关启
　　三天太上玄元道君，臣今正尔入靖烧香，以某会之日，正月七日上会，七月七日中会，十月五日下会谨依天师具典，简阅臣身中所佩正一盟威宝箓，愿得八方正真生炁降流臣某身中，所启速达径御太上至真无极大道玉皇尊帝御前。各三礼。
　　次各称法位
　　泰玄都正一平炁系天师某治某炁赤天三五步纲元命真人臣某，谨上启
　　太清玄元无上三天无极大道太上道君、太上老君、太上丈人，天帝君、天帝丈人，九老仙都君、九炁丈人，百千万重道炁、千二百官君、太清玉陛下。臣以凡愚，获奉玄化，大道垂法，正一兴行，叨荷师尊，授传秘箓延生飞化三五品文，内正身心，和宁神炁，外棱灾珍禳制氛邪，上仙上灵魁呈宝诀箓中将吏功曹众官，各有职司，保身护命，调平六府，澄静百关，使妖恶不侵，灾害不扰，三尸堕落，九虫销亡，九祖七玄，生天证道，开度群品，广济天人，佐国为时，立功及物，每以主会之日言功举迁，永誓遵修，不负效信，伏惟
　　三天大圣太上众尊，省览臣诚，常加恩宥，臣某诚惶诚恐，稽首顿首，谨启。
　　次出官
　　谨出臣某身中上仙上灵北一太上一将军，太上十将军，上仙百五十将军，直使功曹，正一功曹，治病功曹，各十五人，出主为臣执使主将，司察东西南北，正定诸炁，消除百病；上仙上灵左右官使者，主将送东西南北，辟斥三灾九厄，五刑六害之考；都主吏兵主领左右，无令前后错互；上仙灵阴阳神决吏各十五人出，为臣和正阴阳，决定生籍，安神养性，使合真仙；上仙上灵阴阳治病功曹，阴阳治病天医吏，各十五人，出主为臣调理阴阳，察侯五藏神仙妙药，却病消灾；上仙上灵二官百五十将军，主领官将吏兵士卒，围绕臣身周匝三重，无令空缺；上仙上灵郎吏、虎贲察奸钩骑，三官仆射吏，各千二百人出，主为臣屯守所居，营卫左右，随逐东西南北，去身百步兵刃，外向讨捕凶逆，执捉奸邪，并令绝灭，不得纵逸，常当保护臣身；上仙上灵天驺甲卒各千二百人出，天丁力士各百二十人出，主为臣随遂东西南北，所有呼召应声而集；上仙上灵收炁食炁吏，收神食神吏，收鬼食鬼吏，收邪食邪吏，收毒食毒吏，各六十人出，主为臣收食天下毒疫鬼炁，妖精邪神，伤寒疟疠，毒疰瘟邪，虫兽强（歹＋羊），皆收而食之，悉令荡散；上仙上灵科车赤符吏，刚风骑置驿马上章吏各十人出，主为臣收捕奸邪鬼贼不正之炁，呈章奏表，速令上达。
　　次随品出箓中吏兵
　　谨出太上正一一将军箓，箓中功曹将军使者吏兵玉女等，为臣助国行化，翦灭凶恶，使至道兴弘。
　　谨出太上正一十将军箓，箓中将军符吏功曹官将等，为臣斩恶赏善，万愿随心。 
　　谨出太上正一百五十将军箓，箓中左上仙，右上灵功曹将军骑吏使者甲卒等，为臣辟斥四方不正人鬼，祸害永消。
　　谨出太上正一三将军箓，箓中将军功曹童子玉女等，为臣修生养炁，增延寿禄，所向安宁。
　　谨出太上正一右上灵召百鬼箓，箓中功曹护身将军，玉童玉女等，为臣收斩身中及天下魑魅魍魉，无害於人。
　　谨出太上正一混沌元命赤箓，箓中三天解秽玉童玉女五方龙王吏兵等，为臣消灭血食浮游侵人之鬼，一切荡除。
　　谨出太上正一上仙召百鬼箓，箓中诸部真人，直神功曹，六甲神将等，为臣杀灭身上三灾九厄，一切无侵。
　　谨出太上正一九州社令箓，箓中诸部大将军功曹，玉童玉女，直符使者等，为臣於九州十二国分野之内，制伏邪精，行神布炁，所向之地，随逐司迎拥护臣身，克登仙品。
　　谨出太上正一星纲五斗箓，箓中太玄西玄壶玄禁契三师将军吏兵等，为臣行纲布禁，遏截凶邪，一切精祟。
　　谨出太上正一河图保命箓，箓中真人功曹将军使者，玉童玉女等，为臣保身护命，应臣召请，悉令效验。
　　谨出太上正一解六害神符箓，箓中太一君，皇天上帝君，太上元君，解六害神，消刑灭害功曹将军等，为臣驱逐妖徉，解除灾害，千精万鬼，并令摄伏。谨出太上正一九凤破秽箓，箓中天灵赤官，斩邪功曹，诛邪摄邪破邪伐邪击邪截邪前邪灭邪禽奇将军使者，玉童玉女等，为臣涤荡不系籍之神，皆令灭除。
　　谨出太上正一都章毕印箓，箓中天灵官，功曹将军，仙人道士，玉女使者等，为臣斩灭万邪灾祸，不侵於人。
　　谨出太上正一华盖大箓，箓中诸部功曹，将军吏兵，玉童玉女，五云兵士等，为臣诛斩恶逆，消灭奸伪。
　　谨出太上正一九天兵符箓，箓中功曹将军吏兵使者甲卒等，为臣守固所居，呼召立到。
　　谨出太上正一九宫捍厄箓，箓中功曹上仙上灵将军使者，天驺甲卒等，为臣
　　助国救人，应於所召。
　　谨出太上正一八卦护身箓，箓中五方召鬼将军，左右仆射吏兵等，为臣尺置一兵，里置一营，按剑持戟，斩绝邪精。
　　谨出太上正一三五考召箓，箓中三元将军，五斗功曹，五星功曹，童子使者等，为臣招星落斗，缨络身形凶神恶人，并令摄伏。
　　谨出太上正一龙虎斩邪箓，箓中功曹将军使者，玉童玉女等，为臣抗抒精邪，存念立应。
　　谨出太上正一辟邪妙箓，箓中玄老将军，五盖将军，太上将军，功曹使者等，为臣镇压天神地只害於物者，魍魉精魅，永不害人。
　　谨出太上正一四部禁炁箓，箓中赤官诸部功曹将军吏兵，玉童玉女等，为臣跳星蹑斗，步纪存神，应於本心勿生疾患。
　　谨出太上正一大斩河邪箓，箓中五十领将军，胡越氐羌伧等老君虎贲将士，施天发地，摇天动地将军，五色五盖兵马无上玄老将军吏兵使者，玉童玉女等，为臣飞戈轮刀，搜索精邪，营卫居止，皆令安稳。
　　谨出太上正一三五功曹箓，箓中蔽身隐形藏己兵马等，为臣内守三宫，外治三界，所有天神地祇坏道邪魔，悉令荡除，思念立应。
　　谨出太上正一保命长生箓，箓中魁纲左右诸部功曹将军吏兵使者等，为臣内治五藏，外却众邪，使三尸殄灭，百关调畅，功成行满，白日升天，仰荷玄泽。
　　次出诸部将军兵马
　　谨出太上正一诸部玄老五侯大将军五十万人。出无上玄留大将军、周天大将军、盖天大将军、建天大将军、中越大将军、中武大将军、中御大将军、中亭大将军各十万人。出太上五盖大将军、天营大将军、九种大将军、冲天大将军、九关大将军、北阙大将军、九珠大将军、九道大将军、正天大将军、平天大将军、越门大将军、中央高皇领神大将军、青领大将军、赤领大将军、黄领大将军、白领大将军、黑领大将军各十万人。出各领所部并依本位，营卫臣前后左右，除凶灭恶。无上五种兵五十五万人，出中宫五营校尉兵十万人出，城门校尉兵四十万人。出中央大兵四百万人。出九正丈人中野大兵百万人。出太上城门大兵四十万人。出天丁大兵四十万人。出前帝东营大兵四十万人，出督天大兵四十万人，出发天大兵四十万人，出北方五秦兵四十万人，出五盖大兵各四十万人，出左右将灭亡兵各二十，人出左右将横行兵各六十人，出东方胡老君反甲逆鳞兵九十万人，出南方越老君火营骑吏火烛兵十万人，出西方氏老君炼杖金精兵六十万人，出北方羌老君扁鹊乌丸兵五十万人，出中央三秦伧老君二十五万官君兵士百二十万人，出东方青始甲乙君，南方赤始丙丁君，西方白始庚辛君，北方黑始壬癸君，中央黄始戊己天柱司命君，车骑兵各千二百人，出高天万丈百鬼中王各万二千人，兵士六十万人，出高功司马中骑大将军，郎吏虎贲察奸钩骑、三官仆射，各千二百人，出天驺甲卒、天丁力士、收炁食炁吏，收神食神吏，收邪食邪吏，收鬼食鬼吏，收精食精吏，收毒食毒吏，诛符破庙吏各万二千人，出主为臣侍卫前后所部兵士，备执天威器仗，诛讨凶逆，剪灭精邪，防护臣身，呼召立至。
　　谨出臣所佩上三天三五前后中部元命混沌真人赤箓直使功曹各十五人，出主为臣执使东西南北布定正炁救疗诸病，益寿延年左右官使者，各十五人。出为臣通达幽冥，共相整理，无令前却阴阳神决吏各十五人。出为臣调和阴阳，决定生籍，流布生炁阴阳二官，治病天医吏各十五人，出为臣和合针药，疗诸疾病。
　　谨出收邪却伪功曹使者各十五人，出为臣收邪却伪，灭恶诛凶司命吏十五人。出为臣增寿益算司录吏十五人。出为臣加爵进禄司危吏十五人。出为臣理化无乱司伐吏十五人。出为臣斩妖灭魔司直十五人。出为臣却枉翦滥司奸吏十五人。出为臣执制邪注司察吏十五人。出为臣请是护非都司吏十五人。出为臣伏逆理顺上三天文昌中宫中黄九道司命君十五人。出为臣除死籍正生名，固守丹田，消灾辟病。
　　谨出赤天三五混沌生身蔽神斗纲大将军左将军右将军各九人，出斗魁大将军左将军右将军各九人，出斗□大将军左将军右将军各九人，出九部将军并治臣左肾，斗纲定生，斗魁生肝，斗□生魂，不得有违。
　　谨出赤天三五混沌生形蔽影斗□大将军左将军右将军各九人，出斗□大将军左将军右将军各九人，出斗魓大将军左将军右将军各九人，出九部将军并治臣右肾，斗□生形斗□生肺，斗魓生魄，不得有违。
　　谨出赤天三五混沌生躯蔽身斗□大将军左将军右将军各九人，出斗魒大将军左将军右将军各九人，出斗击大将军左将军右将军各九人，出九部将军并治臣心中，斗□生人，斗魒生筋，斗击生神，不得有违。
　　谨出赤天三五辅体斗击大将军左将军右将军各九人，出斗伐大将军左将军右将军各九人，出斗杀大将军左将军右将军各九人，出九部将军并治臣肝中，斗击安魂，斗伐静魄，斗杀仙魂，不得差互。
　　谨出赤天三五璇玑却敌大将军左将军右将军各九人，出斗衡破敌大将军左将军右将军各九人，出收击大将军左将军右将军各九人，出九部将军各治臣肺中，却敌安魂，破敌静魂，收击仙魄，不得有替。
　　谨出赤天三五中黄司命大将军左将军右将军各九人，出定寿大将军左将军右将军各九人，出定仙大将军左将军右将军各九人，出九部将军并治臣脾中，司命安神，定寿静神，定仙百神，不得有犯。
　　谨出上仙都太上神明上灵官中宫执凶郎吏，虎贲力士，破敌察奸，钩骑仆射力士，斩邪三官都官仆射力士各二百四十人，出主为臣守护所居，执捉凶逆，讨捕奸邪，并令消灭，不得遗失。
　　谨出上仙都太上神明上灵官中宫断截都官仆射各二百四十人，出主为臣南北束西给侍驱使，呼召立到。
　　谨出上仙都太上神明上灵官中宫乘魁收炁食炁吏，乘斗收神食神吏，乘星收鬼食鬼吏，乘璇玑收精食精吏，乘玉衡收邪食邪吏各百二十人，出为臣收食天下凶注鬼炁精邪妖孽之神。
　　谨出太上神明上灵官中宫乘日三五科车赤符吏，乘月科车捕鬼使者各百二十万人，出为臣诛翦凶逆，讨捕精邪，赤符追摄，并令殄灭。
　　谨出太上神明上灵官中宫刚风骑置驿马上章吏，三五除死籍定生名吏各十万人，出为臣呈章奏表，速令上御消除死籍，注上玉历生名。
　　谨出上仙都太上神明上灵官中宫中黄九道定志吏，定意吏，定胆吏，定慧吏，定聪吏，定勇吏力士各十二万人，出主令臣心神开悟，通达玄微。
　　谨出太上神明上灵官中宫六阴六阳成身吏各十二万人，出为臣调理阴阳，延年保命，成身合道，通神接真。
　　谨出太上神明上灵官中宫八神金刚力士高车直事使者，赤车直符使者，科车检捕使者，科车交击力士各七千二百人，出为臣讨击凶逆，斩伐邪精，减祸禳灾，驱除鬼贼。
　　谨出天灵赤官直使功曹，摄神籍神都护摄狱大吏，摄邪使者，及摄神直符斩邪刺奸吏各二人，出仙人道士玉女各百二十人，出护身七神，不得离身将吏各十四人，出治病功曹护身将军各二人，出兵马曹吏各九人，出扁鹊吏天医吏各二人，出出者并按威仪诛邪灭伪，却死来生，扶助臣身，令呼吸相应，臣某草茅贱质，千载幸会，伏蒙师尊赐授宝箓，制心修身，以自防保过泰之恩，实为罔极，臣所佩受上仙上灵等箓所部将军功曹使者，真官君将，玉童玉女，士卒吏兵，并乞依按所部当局行事，衔命传真，宣扬道要，立功佐国，行化救人，训道愚迷，劝进良善，若有下官故炁恶逆，凶邪县官口舌，恶人谋议，欲见中伤臣某者，左右官使者径上天曹言白，不得容隐，从岁竟岁，从月竟月，从日竟日，从时竟时，周而复始，奉行如法，营卫臣身，免度厄难，长生久视，心神安定，所向含真，出入行游诸所造诣，金石为开，水火为济，皇天所覆，皇地所载，日月所照，山川所通，百邪摧伏，万神敬诺，百关流润，五藏生津，真炁降身，炼形易质，功成德备，白日升天，当以时言功，不负效信，臣晚学浅劣，加以愚暗，向所简阅将军吏兵官将士卒等，恐不合仪式，不相次比，千愆万过，乞垂赦宥，一及济未悟，不见罪罚，臣某诚惶诚恐，稽首再礼。毕，三咽炁。
　　次叩齿三通长跪祝曰
　　臣阅箓事讫，向所出上仙上灵功曹使者将军吏兵，悉还臣身中，从众妙门而入，依按次位，在左还左，在右还右，安隐金堂玉室，直使功曹主领检押，无令错互营卫，周匝缠绕，表裹弥纶，天地无有违越，须召又到，一如故事。
　　次复炉
　　香官使者，左右龙虎君，侍香诸灵官，令臣静室阅箓之所，自然生金液丹碧芝英百灵众真交会在此，香火炉前，所启上达径御太上玉皇尊帝御前。三礼
　　次吟学仙颂
　　次出户咒
　　太上正一阅箓仪竟
　　
