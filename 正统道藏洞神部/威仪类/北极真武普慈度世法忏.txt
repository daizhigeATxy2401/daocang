北极真武普慈度世法忏
　　经名：北极真武普急度世法忏。十卷。底本出处：《正统道藏》洞神部威仪类。
　　北极真武普慈度世法忏卷之一
　　尔时，无上赤文帝君、金阙化身天尊，於龙汉元年中元之日，在北极玄天紫微之殿，会集诸天上圣、十方至真、飞天神王、无极仙众，考校三界之内，大千国土之中，修学功过，年命修短，十方世界男女罪福考限之期，生死报对，宿命因绿。时有真人，名曰妙行，越斑而出，稽首上言：末世凡夫，不明修学，贪瞋痴爱，口是心非，无明烦恼，积稔罪愆。或身遭疾病，牢狱拘囚，运用乖违，所作不顺。命没之后，堕诸地狱，报对因缘，何由救兔。
　　天尊曰：善哉言乎。吾昔於龙汉劫初，为太始真人；中三皇时，为太初真人；下三皇时，为太素真人。开皇劫下生人世，乃玄元圣祖第八十二次应化玄天，修真成道，悯念凡愚，积恶造罪，无由冀仙。尝为演说，修真十戒，以度兆民。今得遵奉妙训，离诸报对。於是妙行启请而言，十戒灵文可得见授，宣告人天，普获修持，日有所益。於是天尊慈颜，悯谕灵关廓，开出十品戒文，谓曰：伟哉妙行，能为众生，作是妙因。夫身为患本，过逐心生。道乃法舟，忏之可度。积如山岳，随念即消。若能终始受持，仙阶可冀。第一戒者，不得阴贼潜谋，害物利己；二者，不得杀害含生，以充滋味；三者，不得淫邪败真，秽慢灵炁；四者，不得败人成功，析交离亲；五者，不得露才扬己，谗毁善良；六者，不得饮酒过差，食肉违禁；七者，不得贪婪无厌，积财不散；八者，不得交游非贤，居处杂秽；九者，不得不忠不孝，不信不仁；十者，不得轻忽言笑，举动乖真。能依吾教，秉心无二，即得见世安乐，免遭困苦。若能於三元五腊、甲子庚申、三会十直之辰，於诸宫观，或在家庭，备列香花，虔心忏礼，誓依吾教，改往修来，即得谴削黑书，名标丹籍，见存获庆，过世超升。於是妙行稽首瞻仰，永誓皈依，散布人间，流传忏礼。志心敬礼，人各恭信：
　　起敬赞　三皈依
　　敷坐赞　一心皈命敬礼
　　虚无自然元始天尊，
　　玉宸道君灵宝天尊，
　　太上老君道德天尊。
　　步虚　太极分高厚
　　尔时，妙行真人告诸仙曰：昔我祖师，万劫应化真元教主、太平金阙前圣虚皇大道君，乃大道之玄祖，三才之本根。太极之先，寥廓何有。道源肇启，炁母混成，顽洞溟涬，兆朕胚腪，中有真精，自然而生，是谓神明，强名虚皇。潜司玄化，道运御世，一炁分三，为玄元始。三炁混合，氤氲渐着，为万象之端，为万化之本。莫知其先，强名曰元；莫知其初，强名曰始。故曰元始天尊，三炁相生，九炁混合，化生诸天，成就三界。莫知其大，强目曰太；莫知其高，强目曰上。首出无极，仰之曰老；宰之无我，主之曰君。浩劫开化，普度天人。洪惟教主北极镇天佑圣助顺真武灵应福德真君、玉虚师相玄天上帝，神灵异禀，成功夙着於巍巍。造化既分，令德已形於显显。忘尊贵於净乐国，炼真纯於武当山。八十一化，号为老君。四十二年修为玄武。列虚危之宿，按水火之精。尊居壬癸之方，助有甲庚之将。历巡游於下界，肃号令於上穹。迹屡表於至神，记具陈於启圣。希夷莫测，渺漠无穷，在昔飞升，弘开誓愿，谓众生之善恶，莫不齐身；欲天下之操修，同登妙果。保疾而能认厌，疗明而使识奸。降粟济饥，施符消疫，驱除妖魅，解释冤僧，现海救危，锡枣得后。嗣昌见报而戒杀；元晏悟化而放生。游奕授抢，以却凶蛮；天罡带箭，而诛叛寇。诚事者，无求不应；忠告者，转危为安。臣等阐事仙宗，实深庆幸。恭披宝蕴，仰奉灵光。稽首皈依，一心敬礼。
　　志心朝礼，法主玉虚师相玄天上帝。
　　志心朝礼，圣父明真大帝。
　　志心朝礼，圣母琼真上仙。
　　志心朝礼，圣师丰乾大帝。
　　志心朝礼，西国紫玄元君。
　　志心朝礼，金阙化身天尊。
　　志心朝礼，玄元显应天尊。
　　志心朝礼，太清灵变天尊。
　　志心朝礼，高上玉真天尊。
　　志心朝礼，日光开瑞天尊。
　　志心朝礼，武曲应化天尊。
　　志心朝礼，虚星应化天尊。
　　志心朝礼，危星应化天尊。
　　志心朝礼，天一应化天尊。
　　志心朝礼，太一应化天尊。
　　志心朝礼，辰星应化天尊。
　　臣等志心皈身，皈神皈命，玄帝显灵应化诸天上圣，切念下民，居于尘网，莫知先业，罕究前因。自世远於鸿荒，真淳遽泯；逮俗逾於鹿野，娇伪迭兴。险谋暗设於机关；杀物密投於陷阱。逐邪败正，掩是徇非，矜衒而侮老成，沉湎而食献秽。贪婪纵欲，交处多愚。五常汩而名分浸亏；一性昏而施为实谬。扰扰七情之竞起，纷纷十业之增添。铢较万分，轮回亿劫，所受盖原於所积，其来由肇於其因。若不际遇於善缘，安得忏陈於宿障。臣等恭承经宝垂训曰：祸福无门，唯人自召；善恶之报，如影随形。谨按修真第一戒云：不得阴贼潜谋，害物利己。切虑弟子某先世以来，今生之内，诧能求胜，挟数藏机，面从而退有言，色温而潜怀狠。私衷毒虐，积恨愆尤，轻天民若剪菅茅，乱国政而浸隳纲纪。赏于非义，刑及无辜。窥伺钱粮，默寓攘夺之意；觊觎名位，暗生倾险之心。谄佞富荣，欺压卑贱。举诸枉而措诸直，匿其是而较其非。推过认恩，嫁祸卖恶，上来往业，见在世中，多招怨谤，横起乖屯。死堕地狱，长劫受苦。苦尽复生，遂入恶道。报尽复还，生於兹世。以前业报，尚有余殃，受报未已。今则闻经所说，大可惊惶。仰对圣前，恭投忏悔。人各恭敬，志心朝礼。
　　志心朝礼，太始无形天尊。
　　志心朝礼，太虚无极天尊。
　　志心朝礼，太玄冥寂天尊。
　　志心朝礼，太元守朴天尊。
　　志心朝礼，太空自然天尊。
　　志心朝礼，太易混成天尊。
　　志心朝礼，太象可凝天尊。
　　志心朝礼，太古可名天尊。
　　志心朝礼，太有常道天尊。
　　志心朝礼，太灵空洞天尊。
　　志心朝礼，太清无为天尊。
　　志心朝礼，太真演教天尊。
　　志心朝礼，太漠流神天尊。
　　志心朝礼，太华显庆天尊。
　　志心朝礼，太曦圆照天尊。
　　志心朝礼，太霄轮彩天尊。
　　志心朝礼，太宸立极天尊。
　　志心朝礼，太微广化天尊。
　　志心朝礼，太本流边天尊。
　　志心朝礼，太理开教天尊。
　　志心朝礼，太智悟境天尊。
　　志心朝礼，太定凝神天尊。
　　志心朝礼，太白明素天尊。
　　志心朝礼，太老广义天尊。
　　志心朝礼，太光广德天尊。
　　志心朝礼，太朴致理天尊。
　　志心朝礼，太华混夷天尊。
　　志心朝礼，太学致奥天尊。
　　志心朝礼，太权启迪天尊。
　　志心朝礼，太平万化天尊。
　　志心朝礼，太幽抱一天尊。
　　志心朝礼，太机变运天尊。
　　志心朝礼，太曦郁华天尊。
　　志心朝礼，太神清汉天尊。
　　志心朝礼，太清神汉天尊。
　　志心朝礼，太祝广寿天尊。
　　志心朝礼，太皇广成天尊。
　　志心朝礼，太帝赤精天尊。
　　志心朝礼，太和郁图天尊。
　　志心朝礼，太和务合天尊。
　　志心朝礼，太德允寿天尊。
　　志心朝礼，太行真妙天尊。
　　志心朝礼，太极传教天尊。
　　天尊上圣，礼念既周。再竭一心，遥瞻神府。皈命紫皇天一真庆宫、元和迁校府、北极佑圣院诸真仙众。今日道场大众，虔叩教主，北极镇天佑圣助顺真武灵应福德真君、玉虚师相玄天上帝。伏愿光浮丹阙，瑞应碧空，洞照尘寰，丕覃恩贶。今为某求忏上来所犯第一品戒，阴贼潜谋，害物利己之罪。先世今生，遗殃往劫，上延祖考，下逮宗亲。或起幸伤生。或含威戕物。或动违正理，谄用邪谋。或嫉贤妬能，亏人益己。外视雍容而可慕，中存乖恶以堪忧。送之治廪，以捐阶；挤之入井，而下石。欺凌孤寡，酷虐懦庸，笑裹藏刀，眼中暗箭，罪将条列，恶已贯盈，挠乱灵司，纠录不已。今凭忏力，愿赐赦原，显望上真，宣恩人世，勑下元和迁校府，北极佑圣院、三元九府诸宫诸司仙曹。案掾天官仙官、灵官真宰、佐巡僚吏，广行慈悯，并赐赦原。求忏弟子某同法众等，遵奉玄科，入道登真戒，当行无为，精进修行。誓从今去，端怀忠节，退守恭谦，爱物怜生，视人犹己。虚心实腹，敢怀狼顾之思；屏气存神，拟效雀衔之报。即斯发露，径此忏陈。伏愿天官锡纪算之名，地简列蠲非之字。身安命泰，志畅神清。七祖亡魂，永臻福果；三生障恼，悉殄恶因。常奉正真，永依玄教，以斯利益，遍悉庄严，岳镇浸隆，萝图永固。万姓襟裾而向慕，百蛮冠带以来朝。寿比南山，咸仰一人之有庆；星朝北极，鼎臻四海以无虞。一切有情，俱登道岸。
　　北极真武普慈度世法忏卷之一竟
　　北极真武普慈度世法忏卷之二
　　步虚
　　尔时，妙行真人告诸仙曰：谨按洞真本行经云，玉帝者，乃元炁之祖，造化之根。静而圣，即元始天尊；动而神，即玉皇上帝。居玉清宫通明殿，统御万天，化育群品。万汇之主，造化之原。在天为众圣之尊，在世为万教之主。而老君者，道之应形，名号无边，洞真极圣，本无常形，消则为气，息则为人。或於太虚之中，凝为真容，体大无边，相好备足，上无所攀，下无所蹑。或在云华之上，身如金色，高真侍卫，百灵宗奉。或坐莲花之内，建七曜玲珑之冠，披九色离罗之帔，项负圆光，照耀天地，处宝台金殿、珠玉帷帐。万帝朝礼，神兵卫轩。或金容玉姿，黄裳绣帔。或素服玄冠，乘朱鬃白马。或下治十天，封掌兆民，居紫微勾陈房，为天皇大帝。或春夏秋冬，变化无量，此则返金阙之炁，更受炼飞玄通神之精也，故化身为真武。其神通自在，随感则现，能白能黑，能方能圆，能屈能伸，能修能短，能老能少，能一能万。纵横反覆，厥体靡常，亘古穷今，历代演教，接引九界，济度无边。臣等历世多缘，幸亲至教，详明经典，与善因缘，钦奉上真，知归有自。一心发念，皈依敬礼。
　　志心朝礼，虚无自然元始天尊。
　　志心朝礼，玉宸道君灵宝天尊。
　　志心朝礼，太上老君道德天尊。
　　志心朝礼，玉虚师相玄天上帝。
　　志心朝礼，圣父明真大帝。
　　志心朝礼，圣母琼真上仙。
　　志心朝礼，圣师丰乾大帝。
　　志心朝礼，西国紫玄元君。
　　志心朝礼，金阙化身天尊。
　　志心朝礼，玄元显应天尊。
　　志心朝礼，太清灵变天尊。
　　志心朝礼，高上玉真天尊。
　　志心朝礼，日光开瑞天尊。
　　志心朝礼，武曲应化天尊。
　　志心朝礼，虚星应化天尊。
　　志心朝礼，危星应化天尊。
　　志心朝礼，天一应化天尊。
　　志心朝礼，太一应化天尊。
　　志心朝礼，辰星应化天尊。
　　臣等志心皈身，皈神皈命，玄帝显灵应化诸尊上圣。臣恭承太上垂训曰：夫人生天地之间，善恶不同，各自先身业缘所致。修善善至，修福福来。如影随形，似声应响。悟则见道，迷则居尘。有如宝珠，照鉴随物；又如明镜，黑白自彰。若修十善，克感天神，扶护世族，克昌后世，衣食自然，无穷寿量。若修十恶，凶神降附，苦病切身，轮转受生，应诸恶报。谨按修真第二戒云：不得杀害含生，以充滋味。切虑弟子某一真乖本，百念俱非，求适口之肥鲜；称快心之爽美。捕猎投林之兽，搜逻飞野之禽。挟弓驰射於山间，设网低沉於水底。托合药祀神之故，及佞官媚贵之为。煮宰、烹炮、燖煿、炙烙，岂念轮回於恶道，安知人物之一途。或眷属以业报而改形。或姻亲以罪缘而受果。反餐其肉，欲润尔身。不复识知，未能伤愍。杀害愈甚，举动成愆。上来诸业，见在世中。疾体缠绵，寿命夭促，死堕地狱，长劫受苦。苦尽复生，遂入恶道。报尽复还，生於兹世。以前业报，尚有余殃，受报未已。今则闻经所说，探可忧惶。仰对圣前，恭投忏悔。皈命一心，虔诚信礼。
　　志心朝礼，上通无始天尊。
　　志心朝礼，上极无穷天尊。
　　志心朝礼，上及无间天尊。
　　志心朝礼，上象宗无天尊。
　　志心朝礼，上契太元天尊。
　　志心朝礼，上炁通和天尊。
　　志心朝礼，上理存虚天尊。
　　志心朝礼，上造无违天尊。
　　志心朝礼，上达至理天尊。
　　志心朝礼，上教不言天尊。
　　志心朝礼，上清理炁天尊。
　　志心朝礼，上继元迹天尊。
　　志心朝礼，上奉至柔天尊。
　　志心朝礼，上明嗣寂天尊。
　　志心朝礼，上宗无间天尊。
　　志心朝礼，上光有益天尊。
　　志心朝礼，上宗四白天尊。
　　志心朝礼，上洞元灵天尊。
　　志心朝礼，上灵高妙天尊。
　　志心朝礼，上文演法天尊。
　　志心朝礼，上元阳照天尊。
　　志心朝礼，上宝紫微天尊。
　　志心朝礼，上致希夷天尊。
　　志心朝礼，上证五果天尊。
　　志心朝礼，上登无极天尊。
　　志心朝礼，上妙通神天尊。
　　志心朝礼，上兴法理天尊。
　　志心朝礼，上致不殆天尊。
　　志心朝礼，上慕大成天尊。
　　志心朝礼，上惠不穷天尊。
　　志心朝礼，上好清乐天尊。
　　志心朝礼，上学日益天尊。
　　志心朝礼，上澄无累天尊。
　　志心朝礼，上无摄有天尊。
　　志心朝礼，上建广德天尊。
　　志心朝礼，上隆教法天尊。
　　志心朝礼，上行正法天尊。
　　志心朝礼，上化无迹天尊。
　　志心朝礼，上教去有天尊。
　　志心朝礼，上德无尽天尊。
　　天尊上圣，礼念既周。再竭一心，遥瞻神府。皈命紫皇真一天庆宫、元和迁校府、北极佑圣院诸真仙众。今日道场大众，虔叩教主，北极镇天助顺真武灵应福德真君、玉虚师相玄天上帝。伏愿垂象鸣鸾，骖龙驭凤，洞昭感格，普救生灵，奉为弟子某求忏上来，所犯第二品戒杀害舍生，以充滋味之罪。或先世今生，遗殃往劫，上延祖考，下逮宗亲。或处口传言杀。或延宾养已杀。或手揉脚踏杀。或目击耳闻动作杀。或故杀误杀，狠戾有毒，残害无辜，求取膏粱，贪尝筋血。罪将条列，恶已贯盈，挠乱灵司，纠录不已。今凭忏力愿，赐宽原显，望上真宣恩，勑下所部考官、考吏、考兵、考士，一切玄司，曹桉主者，广行慈悯，愿赐赦原。求忏弟子某并法众等，遵奉玄科，入道登真戒，当行阴德，广济群生，誓从今去，心怀慈惠，志务善修。剖析藩篱，解除罗网。痛怜众命，常存救援之思；爱同一身，不恣杀伤之欲。即斯发露，径此忏陈。伏愿金书锡赞卫之休，玉简赐安宁之庆。削故杀误伤之罪，拔积冤理对之仇。变化人身，脱离业障。偿报之愆，尽涤；显幽之际，俱安。常奉至真，永依玄教。以斯利益，遍悉庄严。上愿宝鼎尊隆，金枝蕃衍。公侯效勤而尽瘁；官僚秉节以输忠。任以无私论道，经邦而无异；施於有政安民，济众之有余。一切有情，同登道岸。
　　北极真武普急度世法忏卷之二竟
　　北极真武普慈度世法忏卷之三
　　步虚
　　尔时，妙行真人告诸仙曰：夫三宝大有金书，一炁分形三清，出号太初、溟涬、玄极。洪蒙中有虚皇分置五劫：曰龙汉，曰赤明，曰上皇，曰延康，曰开皇。当斯时也，天光未分，清浊未判，则知三老各布始炁，化生四灵，以定四隅，周环六合，日月运乎其中，推成万物明知。玄武乃天一之炁，五灵老君太阴天一之化。混沌赤文载，惟玄帝乃元始化身，太极别体。上三皇时，下降为太始真人；中三皇时，下降为太初真人；下三皇时，下降为太素真人。至黄帝时，下降正上天。开皇劫初下世，紫云元年，岁当甲辰，三月戊辰三日甲寅庚午时，符太阳之精，托胎化生净乐国善胜皇后之腹，孕秀一十四月，即太上八十二化也。净乐国，乃奎娄星之下海外仙国，上应龙变梵度天，玄帝产母左胁。当生之时，异香瑞云，地皆金色。七岁俯察仰观，靡所不通，潜心念道，志契太虚，愿事上天，溥福兆民。十五岁辞父母，受紫玄君无极上道，越东海，历翼轸星，下於武当山修道四十二年，功成果满，白日上升。玉帝封为玄武。五百岁后，摄坎离真精，归根复命，上为三境辅臣，下作十天大圣，方得显名亿劫，与天地日月齐并。是其果满矣。臣等知因识果，感德蒙恩，先地先天，劫终劫始，长劳造化，仰俟裁成，敢效藿倾葵，专勤崇向，一心发念，稽首高真，志心敬礼。
　　志心朝礼，虚无自然元始天尊。
　　志心朝礼，玉宸道君灵宝天尊。
　　志心朝礼，太上老君道德天尊。
　　志心朝礼，玉虚师相玄天上帝。
　　志心朝礼，圣父明真大帝。
　　志心朝礼，圣母琼真上仙。
　　志心朝礼，圣师丰乾大帝。
　　志心朝礼，西国紫玄元君。
　　志心朝礼，金阙化身天尊。
　　志心朝礼，玄元显应天尊。
　　志心朝礼，太清灵变天尊。
　　志心朝礼，高上玉真天尊。
　　志心朝礼，日光开瑞天尊。
　　志心朝礼，武曲应化天尊。
　　志心朝礼，虚星应化天尊。
　　志心朝礼，危星应化天尊。
　　志心朝礼，天一应化天尊。
　　志心朝礼，太一应化天尊。
　　志心朝礼，辰星应化天尊。
　　臣等志心皈身，皈神皈命，玄天显灵应化，诸尊上圣。臣闻太上垂训曰：凡世众生，自从有命，善心因被外色侵凌，耽诸爱欲。遂乃障蔽善事，积习恶缘。若能摄动归闲，存心内觉。悟空非色，色想即空。不作淫欲之愆，悟我六炁之道。当常检身心，每虞过失，见诸经戒，常怀畏慎，毋入魔界，自坠恶道。谨按修真第三戒云：不得淫邪败真，秽慢灵气。以今弟子某心猨纵欲，意马奔驰。耳管弦鼓乐之音，欣欣有喜；目珠翠金瑰之色，念念无忘。悦遇纷华，爱贪奇丽。喧华淫佚，居中不固於闺庭；醉舞歌吟，乐外惟游於里巷。罔念精神之凋耗，第穷筋力以疲劳。叶脱根枯，灰飞烟灭。致疾萦缠於喘促，传尸枉逝於伏连。人道乖离，鬼关沦没。殆难超度，空极吁嗟。上来往业，见在世中。行已灾屯，受人厌弃；死堕地狱，长劫受苦。苦尽复生，遂入恶道。报尽复还，生於兹世。以前业故，尚有余殃，受报未已。今则闻经所说，心切惊惶，仰对圣前，恭投忏悔。一心致敬，皈命信礼。
　　志心朝礼，至道集虚天尊。
　　志心朝礼，至神合无天尊。
　　志心朝礼，至清澄寂天尊。
　　志心朝礼，至元造化天尊。
　　志心朝礼，至宁含静天尊。
　　志心朝礼，至宝吐虚天尊。
　　志心朝礼，至音冠漠天尊。
　　志心朝礼，至无应变天尊。
　　志心朝礼，至柔无间天尊。
　　志心朝礼，至灵无待天尊。
　　志心朝礼，至灵若昧天尊。
　　志心朝礼，至强不息天尊。
　　志心朝礼，至盈若冲天尊。
　　志心朝礼，至和达常天尊。
　　志心朝礼，至常发明天尊。
　　志心朝礼，至公治事天尊。
　　志心朝礼，至深固本天尊。
　　志心朝礼，至慈施行天尊。
　　志心朝礼，至美流言天尊。
　　志心朝礼，至仁进善天尊。
　　志心朝礼，至惟布化天尊。
　　志心朝礼，至大图难天尊。
　　志心朝礼，至安持和天尊。
　　志心朝礼，至诚不动天尊。
　　志心朝礼，至学过众天尊。
　　志心朝礼，至公辅物天尊。
　　志心朝礼，至智多治天尊。
　　志心朝礼，至式探远天尊。
　　志心朝礼，至顺反物天尊。
　　志心朝礼，至善不争天尊。
　　志心朝礼，至化不辞天尊。
　　志心朝礼，至微几圣天尊。
　　志心朝礼，至名不去天尊。
　　志心朝礼，至见无欲天尊。
　　志心朝礼，至圣覃恩天尊。
　　志心朝礼，至德太玄天尊。
　　志心朝礼，至真长乐天尊。
　　天尊上圣，礼念既周。再竭一心，遥瞻神府。皈命紫皇天一真庆宫、元和迁校府、北极佑圣院诸真仙众。今日道场大众，虔叩教主，北极镇天佑圣助顺真武灵应福德真君、玉虚师相玄天上帝。伏愿宝剑横空，旌旗拥驾。恢弘有愿，救度无边。今为弟子某求忏上来，所犯第三品戒淫邪败真、秽慢灵炁之罪。先世今生，遗殃往劫，上延祖考，下逮宗姻。或见美质，属意贪污。或凌贫素，捉人残害。或间喋母子，攘夺男女。或隔断亲疏，眩惑贤良，裸露三光，秽触诸圣，背驰正道，妄起邪谋，真炁消磨，灵姿昏浊，罪将条列，恶已贯盈，挠乱灵司，纠录不已。今凭忏力颙望宣恩，勑下考校真司、巡按府署、司非执罚典录大神，广行慈悯。并赐赦原，求忏弟子某同法众等，遵奉玄科，入道登真戒，当行柔弱，勿为邪佞，誓从今去，内无爱想，外绝妄为。视己同於视人，好德甚於好色。保存元炁，一毫不敢以怀欺；净瀹真心，万虑悉消而自守。即斯发露，径此忏陈。伏愿天地水府之霁威，上中下尸之释罪。身康气定，志得愿从。妙化弘敷，永锡绵洪之祉；至灵不昧，庶全覆佑之休。常奉至真，永依玄教，以斯利益，遍悉庄严。国底蕃昌，民臻泰定。坐蔑抗衡之变，行占奠枕之欢。乐业安居，宁有诈祖之习，祈天永寿，曾何骇马之虞。一切有情，同登道岸。
　　北极真武普慈度世法忏卷之三竟
　　北极真武普慈度世法忏卷之四
　　步虚
　　尔时，妙行真人告诸仙曰：在昔，元始天尊生於太无之先，禀自然之炁，冲虚凝邈，莫知其极。天地沦坏，劫数终尽，而天尊之体常存不灭，或在玉京之上，或在穷桑之野，授以秘道，谓之开劫度人。然开劫非一度矣。原夫太上以龙汉元年分身降於中央大福堂国，出真文赤书，以化国民，人皆长生。又於南极赤明之国出火炼真文，故号洞阳之庭，有流火之池，凡炼其形，皆成金色。上立朱陵之馆，以主生成。又於东极碧落之天浮黎之国，书真文於空青之林，遂成紫字。其林风度成音，鸟食其叶，身生文彩；人得其羽，即能飞行。其民长生，安乐无为。又於西极卫罗世界西那玉国，出真文於浮罗之岳，以度国人。玉池自生金精，流映人挹。其水身生金光，与天相逼。又於北方郁单之国，出真文於洞灵之观，以度兆民。其下寒池灵津，自然流澳。人得饮之，无有终极。五土之内，皆禀太上灵宝之教，以得长生。因命五老上帝，以镇五方，行道立教，和宁群品。臣等恭闻天尊上圣，垂大慈之化，造立天地，剖判三才，令得受生人中，莫知所自。仰披典诰，实深负荷之恩。倾向虔诚，五体投地。稽首高真，皈依敬礼。
　　志心朝礼，虚无自然元始天尊。
　　志心朝礼，玉宸道君灵宝天尊。
　　志心朝礼，太上老君道德天尊。
　　志心朝礼，玉虚师相玄天上帝。
　　志心朝礼，圣父明真大帝。
　　志心朝礼，圣母琼真上仙。
　　志心朝礼，圣师丰乾大帝。
　　志心朝礼，西国紫玄元君。
　　志心朝礼，金阙化身天尊。
　　志心朝礼，玄元显应天尊。
　　志心朝礼，太清灵变天尊。
　　志心朝礼，高上玉真天尊。
　　志心朝礼，日光开瑞天尊。
　　志心朝礼，武曲应化天尊。
　　志心朝礼，虚星应化天尊。
　　志心朝礼，危星应化天尊。
　　志心朝礼，天乙应化天尊。
　　志心朝礼，太乙应化天尊。
　　志心朝礼，辰星应化天尊。
　　臣等志心皈身，皈神皈命，玄天应灵显化，诸尊上圣。臣恭承太上垂训曰：道有悟迷，言有浮伪。凡人三业，内则在心，外则因口。心间所有恶业，若口不能谈，其恶亦不彰。心间虽无其事，口中妄有巧言。其业渐深，皆因恶口，斗谋良善，谗谮愚痴，曲说华词，妄谈谬误，不省正教，不诵仙经，装饰非言，是名败坏。若能口不作罪，意集希言，不言於恶口之中，回向於赞咏之上，即得常近经教，赞一善以报。谨按修真第四品戒，不得败人成功，析交离亲。以今弟子某窃恐受性以来，至于今日，多起嫌疑，默怀嫉妬，秪为利己，奚恤危人。孽其短而弃其长，旁觇有过；怒彼成而喜彼败，深讶无功。诱引姻眷於燕齐，游说朋侪於昊越。巧言令色，但面是而背非；谋为不忠，徒心传而口授。道听而涂说，隙窥而墙从。将有为无，架虚作实。不及者，妄加訾毁；多能者，曲肆损亏。隔绝往还，结成怨恶。上来往业，见在世中，艰辛一己，忧虑百端，死堕地狱，长劫受苦。苦尽复生，生於兹世。以前业报，尚有余殃，受报未已，今则闻经所说，大可惊惶。仰对圣前，恭投忏悔。人各运诚，虔心朝礼。
　　志心朝礼，一元混成天尊。
　　志心朝礼，一生有始天尊。
　　志心朝礼，一行柔慈天尊。
　　志心朝礼，一约俭约天尊。
　　志心朝礼，一持谦让天尊。
　　志心朝礼，一致无为天尊。
　　志心朝礼，一名可论天尊。
　　志心朝礼，一常三复天尊。
　　志心朝礼，一性无常天尊。
　　志心朝礼，一灵悟境天尊。
　　志心朝礼，一能摄善天尊。
　　志心朝礼，一形成势天尊。
　　志心朝礼，一器畜物天尊。
　　志心朝礼，一智明守天尊。
　　志心朝礼，一利济动天尊。
　　志心朝礼，一已袭常天尊。
　　志心朝礼，一真赋体天尊。
　　志心朝礼，一善润家天尊。
　　志心朝礼，一庆资乡天尊。
　　志心朝礼，一政护国天尊。
　　志心朝礼，一言善应天尊。
　　志心朝礼，一施不恃天尊。
　　志心朝礼，一切不履天尊。
　　志心朝礼，一弃三绝天尊。
　　志心朝礼，一事从容天尊。
　　志心朝礼，一中有信天尊。
　　志心朝礼，一为品式天尊。
　　志心朝礼，一合符冲天尊。
　　志心朝礼，一教独立天尊。
　　志心朝礼，一居四大天尊。
　　志心朝礼，一含四法天尊。
　　志心朝礼，一知三守天尊。
　　志心朝礼，一善五果天尊。
　　志心朝礼，一宗四具天尊。
　　志心朝礼，一居七善天尊。
　　志心朝礼，一存四身天尊。
　　志心朝礼，一利三能天尊。
　　志心朝礼，一无不活天尊。
　　志心朝礼，一含万象天尊。
　　天尊上圣，礼念既周。再竭一心，遥瞻神府，皈命紫皇天一真庆宫、元和迁校府、北极佑圣院诸真仙众。今日道场大众，虔叩教主，北极镇天佑圣助顺真武灵应福德真君、玉虚师相玄天上帝。伏愿神龟命驾，瑞鹤临轩。拯济凡庸，骈臻厘福。今为弟子某求忏上来所犯第四品戒败人成功、析交离亲之罪，先世今生，遗殃往劫，上延祖考，下逮宗亲，见利忘义而败坏功劳，背恩绝爱而隔断亲友。暗生巇崄，潜设机关。或交合妄起於纷争，或謟佞横生於间越。递传虚语，矫饰诈情，惟务图谋，是名障碍。罪将条列，恶已贯盈，挠乱灵司，纠录不已。今凭忏力，颙望宣恩，劫下上天星地、四时五行、六律七星、司功考过、一切神司仙曹主吏，广行慈悯，并赐赦原。求忏弟子某同法众等，遵奉玄科，入道登真戒，当行无妄，勿为谄诈，誓从今去，言无口过，行务已修，视人犹己之非殊，推功让能而不伐。上和下睦，俾成勋绩之隆；内抚外宁，肯使亲疏之间。即斯发露，径此忏陈。伏愿玉音宣布於皇休，金阙旋颁於睿旨。庸觉非而悔过，俾解厄以消灾。隐显和同，俯仰庶期於无愧；幽冥超度，沾濡均济於有缘。常奉至真，永依玄教。以斯利益，遍悉庄严，星曜顺躔，雨旸应候。获秀颖嘉禾之瑞，无飞霜陨草之虞。与时皆行，无旱乾而水溢；极天所覆，俾道泰以人和。一切有情，俱登道岸。
　　北极真武普慈度世法忏卷之四竟
　　北极真武普慈度世法忏卷之五
　　步虚
　　尔时，妙行真人告诸仙曰：夫三洞宝经，皆三清之上道也。故老君曰，吾昔受之於元始天尊，于今七亿万劫。天地成坏，万品生灭，唯吾道独在。今犹修之於景云之上，尝以玉清玄简，出传真公，於无量寿天。又传於青童大君，依九天品格，万劫一出。自开皇以来传授后学，应为真者九千年。听传三人，或四十年，或九年中，遇有其人，听愿传之。今末代浇薄，拯济尤切，皆以斋戒为先，阴功为务，以拔九祖之罪，以度群品之厄。后及己身，立功布德，上遵天宪，以期超度故有二十七等斋科、三十六品醮法。夫三箓者，曰金箓斋，调和阴阳，保镇国祚；曰玉箓者，昌国化民，保安兆姓；曰黄箓者，拔度九玄七祖，永辞长夜之苦。七品斋者，一曰明真斋，超度幽爽，解诸冤对；二曰自然斋，普为众生，谢罪消灾，学仙修行；三曰三元斋，自谢犯戒之罪，解考三官；四曰八节斋，谢玄祖及己身黑簿之罪；五曰洞神斋，以清洁守素为贵，救疾禳灾为功；六曰涂炭斋，以苦节为功，悔过请福；七曰指教斋，上则以清虚简寂为用，次则以吐纳服御为阶；下则以洗心悔过为宗，普则以后己先人为要，功满三千白日升天。臣等欣逢圣教，得遇真风，未能克志奉行。惟当竭心崇向，一心发念，五体投诚。稽首皈依，志心朝礼。
　　志心朝礼，虚无自然元始天尊。
　　志心朝礼，玉宸道君灵宝天尊。
　　志心朝礼，太上老君道德天尊。
　　志心朝礼，玉虚师相玄天上帝。
　　志心朝礼，圣父明真大帝。
　　志心朝礼，圣母琼真上仙。
　　志心朝礼，圣师丰乾大帝。
　　志心朝礼，西国紫玄元君。
　　志心朝礼，金阙化身天尊。
　　志心朝礼，玄元显应天尊。
　　志心朝礼，太清灵变天尊。
　　志心朝礼，高上玉真天尊。
　　志心朝礼，日光开瑞天尊。
　　志心朝礼，武曲应化天尊。
　　志心朝礼，虚星应化天尊。
　　志心朝礼，危星应化天尊。
　　志心朝礼，天一应化天尊。
　　志心朝礼，太一应化天尊。
　　志心朝礼，辰星应化天尊。
　　臣等志心皈身，皈神皈命，玄天显灵应化诸尊上帝。臣等恭承太上垂训曰，凡世众生，不悟宿因，不修善果，无明所覆，有碍所通，不假忏陈，何由悟解。且夫天与世虽异，其境界同；圣与人虽殊，其义理等。三清道境、十方天尊，亦在人修，皆与圣合。人之堕於恶道，皆由在世三业最大作恶造业，显扬於外。若能内灭恶心，外忘恶口，不谈彼短，不衒己长，见人过愆，誓不传说，惜声闭口，爱气希言。忘心於绮丽之中，回忏於敬信之上。在世即得身贵，名高一善之报。履践世间，人神安妥。谨按修真第五品戒云，不得露才扬己，谗毁善良。以令弟子某等切恐诚心弗粹，浩气至刚，恃己多谋，抑人未悟。圭璋河汉，夸文海之波澜；黼黻云烟，辉事功於山岳。俊力俯欺於庸懦，妙龄强压於老成。萋菲巨贤，笑谈至善。势多强悍，性匪柔和。贱踰贵，卑袭尊，小陵大，下犯上。骎自言於得志，嚣嚣不务於检身。浸润之赞，愈萌；毁誉之私，迭起。上来往业，见在世中，遭人诟责，触事迍邅，死堕地狱，长劫受苦，苦尽复生，遂入恶道。报尽复还，生於兹世。以前业故，尚有余殃，受报未已，今则闻经所说，大可惊惶。仰对圣前，恭投忏悔。志心朝礼，人各恭敬。
　　志心朝礼，无始可元天尊。· 
　　志心朝礼，无为可任天尊。
　　志心朝礼，无法可说天尊。
　　志心朝礼，无言可论天尊。
　　志心朝礼，无视可见天尊。
　　志心朝礼，无听可闻天尊。
　　志心朝礼，无广不覆天尊。
　　志心朝礼，无微不通天尊。
　　志心朝礼，无感不应天尊。
　　志心朝礼，无幽不烛天尊。
　　志心朝礼，无化不周天尊。
　　志心朝礼，无远不届天尊。
　　志心朝礼，无理不悟天尊。
　　志心朝礼，无欲不静天尊。
　　志心朝礼，无善不克天尊。
　　志心朝礼，无光不照天尊。
　　志心朝礼，无行不加天尊。
　　志心朝礼，无业不进天尊。
　　志心朝礼，无日不求天尊。
　　志心朝礼，无方不到天尊。
　　志心朝礼，无事不和天尊。
　　志心朝礼，无戒不持天尊。
　　志心朝礼，无谋不成天尊。
　　志心朝礼，无功不立天尊。
　　志心朝礼，无德不显天尊。
　　志心朝礼，无人不施天尊。
　　志心朝礼，无义不为天尊。
　　志心朝礼，无问不对天尊。
　　志心朝礼，无教不言天尊。
　　志心朝礼，无机不转天尊。
　　志心朝礼，无行不匝天尊。
　　志心朝礼，无妙不归天尊。
　　志心朝礼，无名不可天尊。
　　志心朝礼，无有不供天尊。
　　志心朝礼，无转不灵天尊。
　　天尊上圣，礼念既周。再竭一心，遥胆神府皈命紫皇天一真庆宫、元和迁校府、北极佑圣院诸真仙众。今日道场大众，虔叩教主，北极填天佑圣助顺真武灵应福德真君、玉虚师相玄天上帝。伏愿祥光俯御，瑞相端临，济众施恩，释冤宽罚。今为弟子某等忏除上来所犯第五品戒，露才扬己，谗毁善良之罪，先世今生，遗殃往劫，上延祖考，下逮宗亲，以英毫凌铄宽和，以艺能笑侮庸琐。扬扬自得，行行蔑如。或势力不屈，而起怨嗟。或语言多谄，而生讥诮。但知有己，旁若无人。自负太高，肆欺逾甚，罪将条列，恶已贯盈，挠乱灵司，纠录不已。今凭忏悔，显望宣恩，勑下所部绣衣使者、典录大神、八方九州阴阳主吏、曹员务局、一切明神，广行慈悯，并赐赦原。求忏弟子某同法众等，遵奉玄科，入道登真戒，当行守恪，勿为己先，誓从今去，至恭尽礼，和光同尘。不矜而莫与争能；见善而有如不及。谦冲退处，屏除矫伪之情；赛谔优容，杜绝乖愆之念。既斯发露，径此忏陈，愿得帝泽下覃，皇威上畅。四序永消於坎坷，一门俱遂於泰亨。戴履无惭，庶悉依於护佑；照临不忒，敢晦昧於行藏。常奉至真，永依玄教，以斯利益，遍悉庄严，百谷登成，五材并用，尽扫旱蝗之害，免为鱼鳖之灾。足食足衣，无啼饥号寒之苦；多黍多徐，禅感恩荷德之思。一切有情，同登道岸。
　　北极真武普慈度世法忏卷之五竟
　　北极真武普慈度世法忏卷之六
　　步虚
　　尔时，妙行真人与诸仙子曰：昔九疑山女真王妙想朝谒精诚，忽有所感。一日，祥云满庭，光烛殿坛，旌幢鹤盖，浮空而下，见一天官，羽衣宝冠，升殿而坐，谓妙想曰，吾乃往昔有虞氏之君舜帝也。劳厌万国，养道此山。每欲诱教后人，使之知道，世无可教授者。夫道在於内，不在於外。道在尔身，不在他人。玄经所谓修之於身，其德乃真。近者，地司所奏，汝守道不邪，遵禀玄戒，若无所证，乃道之弃人也。又玄经云，常善救物，故无弃物，而道之布惠周遍，则物物皆欲成之，人人皆欲度之。但世人福果卑微，道炁肤浅，不能精专，勤学道业，未就而已。中怠是人自弃道，非道弃人。盖上圣高真，愍历劫不常代运，流转阴阳，倚伏生死，推迁俄尔之间。至阳九百六之会，孜孜下教，以救於人，尤切於世人之求道也。然世人求道也，若存若亡，系念存心，万中无一。天真愍俗，常在人间，隐影化形，随方开悟。子欲长生，三一当明。子能守一，一亦守子矣，能变为精，精变为婴儿，婴儿上为真人，真人然后为亦子，此是真人一也。又曰伪道养形，真道养神，神真道通，能亡能存，神能飞形，亦能移山，形受灰土，其何识焉。身目声色，为子留愆。鼻口所喜，香味是冤，身为恼本，痛痒寒温，意为形累。愁毒忧烦，弗疾去之，则志气自耗，寿命不延。臣等钦惟上圣，哀救世人、广示训章，开度群品。当遵品戒，竭心修习，负荷至恩，不胜惭激。一心发念，五体倾依。稽首慈尊，敬礼真圣。
　　志心朝礼，虚无自然元始天尊。
　　志心朝礼，玉宸道君灵宝天尊。
　　志心朝礼，太上老君道德天尊。
　　志心朝礼，法主玄天仁威上帝。
　　志心朝礼，圣父明真大帝。
　　志心朝礼，圣母琼真上仙。
　　志心朝礼，圣师丰乾大帝。
　　志心朝礼，西国紫玄元君。
　　志心朝礼，金阙化身天尊。
　　志心朝礼，玄元显应天尊。
　　志心朝礼，太清灵变天尊。
　　志心朝礼，日光开瑞天尊。
　　志心朝礼，武曲应化天尊。
　　志心朝礼，虚星应化天尊。
　　志心朝礼，危星应化天尊。
　　志心朝礼，天一应化天尊。
　　志心朝礼，太一应化天尊。
　　志心朝礼，辰星庆化天尊。
　　臣等志心皈身，皈神皈命，玄天应灵显化诸尊。臣等恭承经宝，太上垂训曰，斋戒者，道之根本，法之津梁。子欲学道，清斋奉戒，念念正真，邪妄自泯。一切众生，舍清净域，耽嗜荤膻，而以触法。譬如饿鬼啖食死尸，火烧饥肠，饥肠无饱。又如蝇虫争夺臭腐，妄为膻香，而以触法，三宫溷浊，六腑不净，尸魄欣昌，乐於死地。子当割嗜欲根，入真净境，无作诸苦，无造诸恶，无生诸见，无犯诸邪。子观戒文，如世法律，欲有所犯，惧金木刑。子於戒文，精意奉持，凛然在前，如对所畏，秉心正严，灭一切想，谛听不二，可会正真，是吾弟子也。谨按修真第六品戒云，不得饮酒过差，食诸厌物。以今弟子某等切虑，纵心侈欲，玩意贪观。量吸鲸吞，日夕第从於酩酊；味耽鸩毒，岁时惟喜於腥膻。假名乎，仙境之琼浆；求异乎，贵家之玉食。忘形嗜好，适兴肥甘。百醉千场，裸袒转成於放旷；五辛六厌，啖尝务在於饱充。秽气烁人，沈酗乱性。举动第多於狂惑，语言罔顾於淫邪。矧当斋礿之辰，偏起歼残之念。但资口腹，不谨身躯。遍街握腕以潜行，秽室蹑踪而竞往。所为不择，其处非良，践履既亏，设施徒谬。上来往业，见在世中，立身谫薄，举事卑污，死堕地狱，长劫受苦，苦尽复生，遂入恶道，报尽复还，生於兹世。以前业故，尚有余殃，受报未已，今则闻经所说，大可惊惶。仰对圣前，恭投忏悔。一心致虔，皈依信礼。
　　志心朝礼，灵元虚湛天尊。
　　志心朝礼，灵始象仙天尊。
　　志心朝礼，灵常淡寂天尊。
　　志心朝礼，灵达无为天尊。
　　志心朝礼，灵为悟本天尊。
　　志心朝礼，灵能合汉天尊。
　　志心朝礼，灵通无极天尊。
　　志心朝礼，灵一通神天尊。
　　志心朝礼，灵欲观妙天尊。
　　志心朝礼，灵藏万化天尊。
　　志心朝礼，灵当利用天尊。
　　志心朝礼，灵炁致柔天尊。
　　志心朝礼，灵昶微明天尊。
　　志心朝礼，灵颜瑞妙天尊。
　　志心朝礼，灵光及物天尊。
　　志心朝礼，灵音演妙天尊。
　　志心朝礼，灵文溥畅天尊。
　　志心朝礼，灵书纪教天尊。
　　志心朝礼，灵风传瑞天尊。
　　志心朝礼，灵运阴阳天尊。
　　志心朝礼，灵彰造化天尊。
　　志心朝礼，灵周十地天尊。
　　志心朝礼，灵超万虑天尊。
　　志心朝礼，灵光法性天尊。
　　志心朝礼，灵化无私天尊。
　　志心朝礼，灵转无涯天尊。
　　志心朝礼，灵用不穷天尊。
　　志心朝礼，灵庆有性天尊。
　　志心朝礼，灵智不殆天尊。
　　志心朝礼，灵根持重天尊。
　　志心朝礼，灵无妄作天尊。
　　志心朝礼，灵无彼竟天尊。
　　志心朝礼，灵除我智天尊。
　　志心朝礼，灵机逐变天尊。
　　志心朝礼，灵根复命天尊。
　　志心朝礼，灵洞大无天尊。
　　志心朝礼，灵泉大有天尊。
　　志心朝礼，灵有大惠天尊。
　　天尊上圣，礼念既周。再竭一心，遥瞻神府。皈命紫皇天一真庆宫、元和迁校府、北极佑圣院诸真仙众。今日道场大众，虔叩教主，北极镇天佑圣助顺真武灵应福德真君、玉虚师相玄天上帝。伏愿甲骑前驱，丁神后从。茂扬休祉，俯洽黎民。今为弟子某忏除上来所犯六品戒云饮酒过差，食诸厌物之罪，先世今生，遗殃往劫，上延祖考，下逮宗亲。沉酣不已而溺志疏强，游宴无度而裸身废礼。喜烹异味，不知厌触之愆；故杀含灵，专事脍炙之美。夸恃酒圣，宰戮物牲，亵慢高真，难逃重谴，罪将条列，恶已贯盈，挠乱灵司，纠录不已。今凭忏悔，颙望宣恩，勑下九府业道治罪冥官、主录曹僚，灵司掾吏、执法大神，广行慈悯，并赐赦原。求忏弟子某同法众等，遵奉玄科，入道登真戒，常行清净，勿矜污俗，澄神净虑，约己存神，饮无过多，食无厌秽。守皆醉独醒之悔，微以借红；循养生送死之规，资之斑白。即斯发露，径此忏陈。伏愿泽沛乾坤，恩垂雨露。原宥颠狂之谴，鉴观改悔之私。惠及草莱，咸享安康之乐；光浮蓬华，永消暗昧之虞。常奉至真，永依玄教，以斯利益，遍悉妆严，国治民安，莫匪平宁而置器；官清道泰，曾何凌犯以争衡。一切有情，俱登道岸。
　　北极真武普慈度世法忏卷之六竟
　　北极真武普慈度世法忏卷之七
　　步虚
　　尔时，妙行真人告诸仙曰：昔，太上显号静老天尊，行教五方，开度人天，乃先天地，以资万类。上处玉京，为神王之宗；下在紫微，为飞仙之祖。千变万化，有德不德，随机应物，厥迹无常。授轩辕於崆峒，教帝喾於牧德。大禹承长生之诀，尹喜受道德之旨。丹书紫字，升玄飞步之经；玉石金光，妙有洞灵之说。如此之文，不可胜纪。自上古历劫至黄帝、帝喾、夏禹，并遇神人，咸受道箓。年代既久，经史无闻，迨及姬周，东辞函谷，西入罽宾。见恍惚之容，演希夷之训。是以善利西方，化流中国。且夫人之生也，天傅之以神，地傅之以精，中和傅之以炁。人能保精、爱神、护炁，内则致身长生，外则致国太平。故为人臣者，当上忠其君，欲其长生；为人子者，当念父母，惧其将老；为人弟子者，当念师恩。盖受身於父母，成道德於真师，得水土之养於君尊。当念君父师之将老，无以复之。或行学修善，更师贤明求，奇才异术，而资益之。此乃太古上皇，尝令修善之人，言行精实，心自克责，洗心易行，感动上玄，受天地恩，不忘报谢。精专弗怠，得致神仙。臣等幻化生身，叨承盖载，君亲宠渥，父母劬劳，得佩训章，敢忘所自。式凭香火，用报洪恩。秉躬致虔，一心发念。稽首皈依，正真三宝。
　　志心朝礼，虚无自然元始天尊。
　　志心朝礼，玉宸道君灵宝天尊。
　　志心朝礼，太上老君道德天尊。
　　志心朝礼，玉虚师相玄天上帝。
　　志心朝礼，圣父明真大帝。
　　志心朝礼，圣母琼真上仙。
　　志心朝礼，圣师丰乾大帝。
　　志心朝礼，西国紫玄元君。
　　志心朝礼，金阙化身天尊。
　　志心朝礼，玄元显应天尊。
　　志心朝礼，太清灵变天尊。
　　志心朝礼，高上玉真天尊。
　　志心朝礼，日光开瑞天尊。
　　志心朝礼，武曲应化天尊。
　　志心朝礼，虚星应生天尊。
　　志心朝礼，危星应化天尊。
　　志心朝礼，天一应化天尊。
　　志心朝礼，太一应化天尊。
　　志心朝礼，辰星应化天尊。
　　臣等志心皈身，皈神皈命，三宝至尊玄天上帝，显灵应化诸大天尊。臣恭闻太上垂训曰，一切众生，处在浮世，百年几日，如时饷间。石火电光，何能得久。如蛾扑灯，自取殒灭。不能明了，误此萦缠。惟怀吝惜，常负贪求。聚积山高，心犹不足。一日之活，作千年计。生既不将一钱来，死亦不将一钱去。一朝身殁，万事皆空。无量悭贪，尽成虚幻。在世积财不散，宁免水火盗贼之菑；用计谋人，岂免乏绝子孙之报。当此之时，英雄豪贵，顿尔俱消。高车大马，何关人事。华堂峻宇，尽属他人。姻眷吁嗟，有何所益。谨按修真第七品戒云，不得贪求无厌，积财不散。重念臣等私忧过计，遐想贪图，积贮务多，贪饕何已。兼并货贿，欲此富而彼贫；攘取田庐，视我强而他弱。登龙断而罔利，竞蜗角以求赢。朝谋夕虑，而惟恐其无；左经右营，而不满所欲。稻梁腐廪，肯分颗粒以赈饥；钱楮充梁，岂散一毫而济乏。奉养且闻於薄鄙，困穷奚暇於悯怜。席卷犹求，囊悭愈涩。上来往业，见在世中，虑勤憔悴，祸遇寇攘，死堕地狱，长劫受苦，苦尽复生，遂入恶道。报尽复还，生於兹世，以前业故，尚有余殃，受报未已。今则闻经所说，大可惊惶，仰对圣前，恭投忏悔。一心致虔，皈命敬礼。
　　志心朝礼，空蒇大象天尊。
　　志心朝礼，空量太华天尊。
　　志心朝礼，空包妙寂天尊。
　　志心朝礼，空澄太定天尊。
　　志心朝礼，空清太汉天尊。
　　志心朝礼，空惟无作天尊。
　　志心朝礼，空处无为天尊。
　　志心朝礼，空符至一天尊。
　　志心朝礼，空理无碍天尊。
　　志心朝礼，空藏常用天尊。
　　志心朝礼，空含法界天尊。
　　志心朝礼，空相不拘天尊。
　　志心朝礼，空谷妙利天尊。
　　志心朝礼，空显净明天尊。
　　志心朝礼，空传大梵天尊。
　　志心朝礼，空虚示法天尊。
　　志心朝礼，空谈妙理天尊。
　　志心朝礼，空文持妙天尊。
　　志心朝礼，空洞飞章天尊。
　　志心朝礼，空歌振响天尊。
　　志心朝礼，空韵流铃天尊。
　　志心朝礼，空谷应声天尊。
　　志心朝礼，空照灵境天尊。
　　志心朝礼，空成万化天尊。
　　志心朝礼，空明太白天尊。
　　志心朝礼，空谈清音天尊。
　　志心朝礼，空行清高天尊。
　　志心朝礼，空相无妄天尊。
　　志心朝礼，空智无境天尊。
　　志心朝礼，空妙非常天尊。
　　志心朝礼，空才广德天尊。
　　志心朝礼，空静无归天尊。
　　志心朝礼，空不定应天尊。
　　志心朝礼，空归无滞天尊。
　　志心朝礼，空来灭念天尊。
　　志心朝礼，空无不成天尊。
　　志心朝礼，空不碍色天尊。
　　志心朝礼，空体至无天尊。
　　志心朝礼，空法澄虚天尊。
　　天尊上圣，礼念既周。再竭一心，遥瞻神府，皈命紫皇天一真庆宫、元和迁校府，北极佑圣院一切仙众。今日道场大众，虔叩教主，北极镇天佑圣助顺真武灵应福德真君、玉虚师相玄天上帝。伏愿履龟按蛇，驾鸾驭凤，大开慈悯，广济凡庸。今为弟子某求忏上来所犯第七品戒贪求无厌，积财不散之罪，先世今生，遗殃往劫，上延祖考，下逮宗亲。探取人财，以为已财，规图人物，以为己物。沉机不露，狡计妄施。或贸迁在市，而视有若无；或收藏润屋，而用虚易实。数盈亿兆，用吝纤毫。惟贪富积，以快心；不顾财多，能害己。罪将条列，恶已贯盈，挠乱灵司，纠录不己。今凭忏力颙望宣恩，勑下司功纠非，阳官阴吏执箓把籍，掌宪天神，善恶明灵，校量宰佐，广行慈悯，并赐赦原。求忏弟子某同法众等，遵奉玄科，入道登真戒。当行知足，常守节操，誓从今去，善因早植，微利勿贪。囊箱随分以贮储，仓廪何忧於匮乏。知止知足，经营肯事於过求；可速可行，周急不为之继富。即斯发露，径此忏陈。伏愿生成广佑於范围，临照不殊於覆盖。门户享兴隆之福，尊卑承靖谧之庥。天相匪虚，俯仰各安於饱暖；日生不竭，散布庶尽於周流。常奉正真，永依玄教，以斯利益，遍悉庄严，隐显交通，存亡超度，九幽开泰，八难消屯。出黑道，登朱宫。即膺拔，擢拜洪恩；承惠泽，咸使沾濡。一切有情，俱登道丧
　　北极真武普慈度世法忏卷之七竟
　　北极真武普慈度世法忏卷之八
　　步虚
　　尔时，太玄真人於金华洞天，遇太上降驾，启问不言之教。太上曰：天致其高，地致其厚，日月照，星辰朗，非有言也。正其道而物自然，阴肠四时，非万物也。雨露时降，非养草木也。神明接，阴阳和，而物自生矣。夫道者，藏精於内，栖神於心。静漠恬淡，悦穆胸中，廓然无形，寂然无声。乃感朝廷晏安，官府清谧，林无隐士，野无逸民，无劳役，无冤刑，天下莫不仰上之德。绝国俗，莫不重译而至。非家至，而人喻之也。推其诚心，施之天下而已。故赏善罚恶者，政令也。其所以能行者，精诚也。政令虽明，不能独行，必待精诚。精诚形乎内外，浃於人心，此不言之教也。圣人在上，怀道不言，而泽及万方。故不言之教，茫乎大哉。是以人主之思神，不驰於胸中，知不出於四域，怀其诚心，则甘雨以时，五谷蕃殖，威厉而不试，法省而不扰，囹圄空虚，天下一俗。祥云兴，景星见，黄龙下，祥凤至。醴泉涌出，嘉禾秀生，海不扬波矣。若逆天暴物，则日月薄蚀，五星失行，四时相乖，昼晦宵光，山崩水涸，冬雷夏霜，天文变异，国土不安。盖天地之道，与人有以相通也。圣人与天地合德、日月合明，与鬼神合灵，与四时合信，怀天心，合天炁，执冲合和，不下堂而行四海；变易习俗，人皆迁善，盖不言之教也。臣等生值明时，欣逢盛世，国王水土，天地裁成，感德荷恩，怀戴罔极。仰依真教，敢怠钦崇。恭对威光，志心朝礼。
　　志心朝礼，虚无自然元始天尊。
　　志心朝礼，玉宸道君灵宝天尊。
　　志心朝礼，太上老君道德天尊。
　　志心朝礼，玉虚师相玄天上帝。
　　志心朝礼，圣父明真大帝。
　　志心朝礼，圣母琼真上仙。
　　志心朝礼，圣师丰乾大帝。
　　志心朝礼，西国紫玄元君。
　　志心朝礼，金阙化身天尊。
　　志心朝礼，玄元显应天尊。
　　志心朝礼，太清灵变天尊。
　　志心朝礼，高上玉真天尊。
　　志心朝礼，日光开瑞天尊。
　　志心朝礼，武曲应化天尊。
　　志心朝礼，虚星应化天尊。
　　志心朝礼，危星应化天尊。
　　志心朝礼，天一应化天尊。
　　志心朝礼，太一应化天尊。
　　志心朝礼，辰星应化天尊。
　　臣等志心皈身，皈神皈命，玄天显灵应化诸尊上圣。臣等恭承经宝，太上垂训曰，上圣传道应性，离言中真；传德寄言，通理下迷。传经因言，修习将来。末代道德将衰，若要修行，但凭经教。经者，常也，实众生常行之径路。下界无经，如行不由径，出不因门，何可登涉。且元始开图之际，在龙汉劫始青之中浮黎国内，出书度人，字方一丈，八角垂芒，告盟十天，传济万代，藏之宝室，典以玉郎。视之不见其形，盲者遂见；听之不闻其道，聋者乃闻。故得经教出兴，人世皆度，若断绝经书，何异擿植索涂而行。已悟道真，方离言象。未参道妙，须藉真经。因经得济，如乘巨舟，不溺波流，超于道岸。如此则众生耳有所闻，心有所净，灵有所转，性有所通，即登觉悟。谨按修真第八戒云，不得交游非贤，居处杂秽。以今弟子某等言念，理由欲泯，习与性移。背违乎睦姻孝友之箴；超轶乎规矩准绳之诲。亲炙惟先於狎昵，见闻宁有於琢磨。聚结呼游，群居宴饮，笑谈非益，强暴相凌。端人正士之弗交，匹妇愚夫之乐与。中外捏成於斗讼，后先迭起於嫌疑。颠倒错迷，尘垢污慢。上来往业，见在世中，昏蒙不立，摈斥尤多，死堕地狱，长劫受苦，苦尽复生，遂入恶道。报尽复还，生於兹世，以前业故，尚有余殃，受报未已，今则闻经所说，大可惊惶。仰对圣前，恭投忏悔。一心致虔，皈依信礼。
　　志心朝礼，有无大混天尊。
　　志心朝礼，有始开化天尊。
　　志心朝礼，有德契元天尊。
　　志心朝礼，有名制始天尊。
　　志心朝礼，有物成象天尊。
　　志心朝礼，有朴为器天尊。
　　志心朝礼，有象未形天尊。
　　志心朝礼，有机潜运天尊。
　　志心朝礼，有正得一天尊。
　　志心朝礼，有言可建天尊。
　　志心朝礼，有欲观妙天尊。
　　志心朝礼，有感若容天尊。
　　志心朝礼，有真不谕天尊。
　　志心朝礼，有炁常冲天尊。
　　志心朝礼，有念能忘天尊。
　　志心朝礼，有万能同天尊。
　　志心朝礼，有法成大天尊。
　　志心朝礼，有心无常天尊。
　　志心朝礼，有常能明天尊。
　　志心朝礼，有事宗无天尊。
　　志心朝礼，有威可畏天尊。
　　志心朝礼，有生不厌天尊。
　　志心朝礼，有功不恃天尊。
　　志心朝礼，有通三应天尊。
　　志心朝礼，有智自明天尊。
　　志心朝礼，有德化民天尊。
　　志心朝礼，有受不贵天尊。
　　志心朝礼，有大可逝天尊。
　　志心朝礼，有化能守天尊。
　　志心朝礼，有志强行天尊。
　　志心朝礼，有教不言天尊。
　　志心朝礼，有惟不累天尊。
　　志心朝礼，有善不求天尊。
　　志心朝礼，有微不守天尊。
　　志心朝礼，有知不解天尊。
　　志心朝橙，有情可得天尊。
　　志心朝礼，有信可传天尊。
　　志心朝礼，有冲莫胜天尊。
　　志心朝礼，有强来往天尊。
　　志心朝礼，有与无混天尊。
　　志心朝礼，有能无用天尊。
　　天尊上圣，礼念既周。再竭一心，遥瞻神府。皈命紫皇天一真庆宫、和迁校府、北极佑圣院诸真仙众。今日道场大众，虔叩教主，北极镇天助顺真武灵应福德真君、玉虚师相玄天上帝。伏愿蒇教降灵，除邪辅正，周行六合，普护兆民。今为弟子某求忏上来所犯第八戒交游非贤、居处杂秽之罪，先世今生，遗殃往劫，上延祖考，下逮宗亲。情分妄投，每背理而伤道；炁力威猛，务好勇以夸雄。或旷安宅而沸居，或舍正路而不适，措身多愧，攘臂自矜。孰云朽木之可雕，但见枯根之易灭。罪将条列，恶已贯盈，挠乱灵司，纠录不已。今凭忏力，颙望宣恩，勑下左司阳官、右司阴官、中司察官、考官考吏、考兵考士、司禁定罪合部大神，广行慈悯，并赐赦原。求忏弟子某等何法众等，遵奉玄科，入道登真戒，当行无欲，勿执己见，誓从今去，交须胜己，取友必端，恶居下流，惟行中道。闻善则拜、敢萌自任之私；见恶则迁，益守无偏之礼。即斯发露，径此忏陈。伏愿福禄来崇，灾祸不作，视听言动，出入起居，常奉至真，永依玄教。以斯利益，遍悉庄严，教雨旁周，仁风远畅，人皆趋於正道，世杜遏於邪谋。一切有情，同登道岸。
　　北极真武普慈度世法忏卷之八竟
　　北极真武普慈度世法忏卷之九
　　步虚
　　尔时妙行真人告诸仙曰：吾自往昔，闻太上妙训曰，吾於无形无名、鸿蒙澒洞、溟涬之中，开道玄黄，分灵散炁，从大罗下生三境，次生九帝为三宝之玄津，出三十六部为三境之玄根，次而三十二天、三十二帝潜通开化，下分三界，傍贯璇玑二十八宿、五星躔度以明。五方清炁，上腾为天，重浊下凝为地，中生为人。天地人物，无不备焉。故阳和正炁，化生元君圣后、仙妃玉女；刚烈英勇之炁，化生天丁力士、神兵将吏；阴阳五行之炁，化生男女。杂谬之炁，化生飞禽走兽。咸禀一炁，万种不同。随其化生，受性各异。出机入机，一往一返，长劳造化，仰赖甄陶。臣今恭披经品，实深负荷，因言开示了觉。前因省悟此身，至于今日；幸居人品之中，知过知非。恭礼天尊，用祈大宥。一心敬礼，人各恭信。
　　志心朝礼，虚无自然元始天尊。
　　志心朝礼，玉宸道君灵宝天尊。
　　志心朝礼，太上老君道德天尊。
　　志心朝礼，玉虚师相玄天上帝。
　　志心朝礼，圣父明真大帝。
　　志心朝礼，圣母琼真上仙。
　　志心朝礼，圣师丰乾大帝。
　　志心朝礼，西国紫玄元君。
　　志心朝礼，金阙化身天尊。
　　志心朝礼，玄元显应天尊。
　　志心朝礼，太清灵变天尊。
　　志心朝礼，高上玉真天尊。
　　志心朝礼，日光开瑞天尊。
　　志心朝礼，武曲应化天尊。
　　志心朝礼，虚星应化天尊。
　　志心朝礼，危星应化天尊。
　　志心朝礼，太一应化天尊。
　　志心朝礼，天一应化天尊。
　　志心朝礼，辰星应化天尊。
　　臣等志心皈身，皈神皈命，玄天显灵应化诸尊上圣。臣等恭承经宝，太上垂训曰，三元八节、五腊十直、甲子庚申、本命之日，一切仙真，四极十华、三界四天、玉童玉女、金刚神王、善恶童子、上圣高尊，飞天步虚，持幢建节，烧香散花，执符把箓，按行人间，条录善恶。若有众生，不作诸恶，能修诸善，持斋奉戒，行道传经，建立坛殿，开度天人，施生布德，讲说大乘，教化男女，救度众生。天仙即将人之善簿，奉上元始，告下天曹，即令随功补过，或迁上天，或至得道，或有掌管职制签书种种仙阶，随功迁补。得登圣境者，亦由积善所及，受兹福报。若有众生，或为官长，酷虐万民，或恃豪强，欺凌贫贱，为子不孝，为臣不忠，裸露三光，不敬三宝，怨天骂地，欺公循私，杀害牲，伤人异物，十恶五逆，三业六根，结造恶因，递招业报。天仙即将人之恶簿，奏上元始，告闻天曹，遍下地府，或令恶病，或令死亡，或值冤家，或为异类，或入地狱，或入幽牢，经历劫年，无由得出。皆是人之作恶受报。谨按修真第九戒云，不得不忠不孝，不信不仁。以今弟子某等切虑外邪交蔽，下愚不移命义之戒，不明言动之端。浸泯指鹿为马，将窃柄以弄权；谓鸟曰鸾，欲希恩而示宠。博奕饮酒，而不顾其养；私财慕色，而不念其亲。詈怒父兄，谗赞师友，违礼伤教，好勇疾贫。施为屡诮於乡闾，笃敬弗行乎州里。徇名失实，悖行违言。徙木予金，偿城易玉。娇枉辄欺於人己，虚辞不畏於神明。坑陷贤能，阱挤慈善，毒痛庶类，虐害群生。上来往业，见在世中，处事崎岖，遭人凌忽，死堕地狱，长劫受苦，苦尽复生，遂入恶道。报尽复还，生於兹世，以前业故，尚有余殃，受报未已。今则闻经所说，大可惊惶。仰对圣前，恭投忏悔。
　　志心朝礼，大混凝空天尊。
　　志心朝礼，大朴澄元天尊。
　　志心朝礼，大器资治天尊。
　　志心朝礼，大象无形天尊。· 
　　志心朝礼，大冲隐名天尊。
　　志心朝礼，大梵弥罗天尊。
　　志心朝礼，大白光无天尊。
　　志心朝礼，大梵妙有天尊。
　　志心朝礼，大方不易天尊。
　　志心朝礼，大乘全用天尊。
　　志心朝礼，大罗曰上天尊。
　　志心朝礼，大量开明天尊。
　　志心朝礼，大行梵炁天尊。
　　志心朝礼，大明普鉴天尊。
　　志心朝礼，大洞真源天尊。
　　志心朝礼，大盈不溢天尊。
　　志心朝礼，大顺至远天尊。
　　志心朝礼，大黍县空天尊。
　　志心朝礼，大法周行天尊。
　　志心朝礼，大数起元天尊。
　　志心朝礼，大志自强天尊。
　　志心朝礼，大不恃能天尊。
　　志心朝礼，大伪不为天尊。
　　志心朝礼，大寡不逆天尊。
　　志心朝礼，大历无疆天尊。
　　志心朝礼，大定有数天尊。
　　志心朝礼，大言不辩天尊。
　　志心朝礼，大雄不成天尊。
　　志心朝礼，大用无方天尊。
　　志心朝礼，大泛可恃天尊。
　　志心朝礼，大为不争天尊。
　　志心朝礼，大强不息天尊。
　　志心朝礼，大质不文天尊。
　　志心朝礼，大威不武天尊。
　　志心朝礼，大色一炁天尊。
　　志心朝橙、大全四域天尊。
　　志心朝礼，大可分时天尊。
　　志心朝礼，大贵常无天尊。
　　志心朝礼，大广清虚天尊。
　　志心朝礼，大礼无穷天尊。
　　天尊上圣，礼念既周。再竭一心，遥瞻神府，皈命紫皇天一真庆宫、元和迁校府，北极佑圣院诸真仙众。今日道场大众，虔叩教主，北极镇天佑圣助顺真武灵应福德真君、玉虚师相玄天上帝。伏愿厚泽无私，灵光有炜。鉴观尘世，覆佑愚氓。今为求忏弟子某求忏上来所犯第九品戒不忠不孝、不信不仁之罪。先世今生，遗殃往劫，上延祖考，下逮宗亲。事君非礼，而不克尽忠；与人弗诚，而多行背约。罔忽亲恩，而顽狠；触犯长上，以欺凌。或多言数穷，不能守中。或用意大虐，不能慈忍。罪将条列，恶已贯盈，挠乱灵司，纠录不已。今凭忏力，颙望宣恩，勑下考簿检箓、执罚典刑、纠过司非、赏善纪籍、阴阳典吏，府署大神，广行慈悯，并赐赦原。求忏弟子某同法众等遵奉玄科，入道登真戒，当行逊让，以道接物，誓从今去，结缨靖难，扇枕奉亲。克复礼以为仁，有诸己之谓信。四端有则，兢兢恐名教之亏；六典谨修，惴惴尽检防之道。即斯发露，径此忏陈。伏愿化日昭垂，道风丕变。凡服膺於名节，均被冒於恩庥。落灭恶根，殄扫邪魔之挠；往题福籍，增延久视之龄。常奉至真，永依玄教。以斯利益，遍悉庄严。道极恢宏，德绵清净。积善臻於余庆，推诚立於良因。获依宝祚之尊安，与天齐久；更底璇源之深广，易地皆然。一切有情，俱登道岸。
　　北极真武普慈度世法忏卷之九
　　北极真武普慈度世法忏卷之十
　　步虚
　　尔时，妙行真人上白天尊曰：阴阳劫运之数，可得闻乎。天尊言曰：上天运纪，天圆十二纲，地方十二纪。纲运三百三十度，为阳孛；纪推三千二百度，为阴蚀。天纲二百三十日，运关一周。地纪二千三百日，推机一度。九千九百度，为天地炁交，是名太阳。九百六十度，为天地炁否，亦名大劫大运也。以数乘之，凡三百三十年一度阳孛，故为小阳九之灾。一百八十万九千年，即天纲运关三千三万周，地纪推机三千三百度，此大运之交也。夫天动地静，阳躁阴迟，故有孛蚀之异耳。此时天炁穷於太阴，地炁极於太阳。阳极则孛，阴极则否。阳极则其精化为水，阴极则其精化为火。次漂之以大水，上至九天之下，下至九地之内。金玉化消，毫末无遗。然后九炁复合，谓之混沌再分。则三天上圣，四天种民，下世教化亦如。此劫之初，三皇五帝相承而治矣。如此变革，总名为元炁离合。太上历此离合之数，经无量劫。故西升经云：动则有载劫，自惟甚苦勤。又云驱除之后，开大有之民。於是妙行稽首而言，臣等不省本源，莫知先后，切恐世人生逢劫运，何以保身。今蒙所示，大生怖畏，是用竭心叩礼，惟道是依。此世来生，不值灾屯，常亲妙道，愿为一身，再秉虔诚。一心发念，敬礼真圣。
　　志心朝礼，虚无自然元始天尊。
　　志心朝礼，玉宸道君灵宝天尊。
　　志心朝礼，太上老君道德天尊。
　　志心朝礼，玉虚师相玄天上帝。
　　志心朝礼，圣父明真大帝。
　　志心朝礼，圣母琼真上仙。
　　志心朝礼，圣师丰乾大帝。
　　志心朝礼，西国紫玄元君。
　　志心朝礼，金阙化身天尊。
　　志心朝礼，玄元显应天尊。
　　志心朝礼，太清灵变天尊。
　　志心朝礼，高上玉真天尊。
　　志心朝礼，日光开瑞天尊。
　　志心朝礼，武曲应化天尊。
　　志心朝礼，虚星应化天尊。
　　志心朝礼，危星应化天尊。
　　志心朝礼，天一应化天尊。
　　志心朝礼，太一应化天尊。
　　志心朝礼，辰星应化天尊。
　　臣等志心皈身，皈神皈命，玄天显灵应化诸尊上圣。臣恭承经宝，太上垂训曰，吾念众生，流浪沉沦，不出苦海。此之世界，名曰弃贤宛利天境，亦曰杂报世界染欲爱天。生在其中，暂生即灭，暂聚即散。如彼电光，须臾即逝，不净臭秽，生老病死，痛痒疼酸，饥寒暑湿，水火刀兵，魔精鬼贼，毒风恶疰，交相中害。念念无常，曾不暂住，苦恼几何。目前行事，身自缠绕，尚不觉知，岂肯信有诸天道境，福地神仙，长生不死，自在无为。世之受生，促於蜉蝣；世之快乐，何异粪虫。犹不自知，常为安乐，岂不是苦。复念人之受生，未有不从先业来者，故禀神挺质，各有因缘，罪福吉凶，悉从其业。所有寿夭、贵贱、富贫、好丑、智愚等，各不同。乃至鸟兽、虫鱼、鸡犬、草木亦复然也。况以人生，受身甚难。逢遇一朝败坏，万劫何期。我故殷勤戒劝汝等，所以戒劝勤修，斋戒行道，诵经礼忏，烧香然灯，布施忏悔，发愿济生度死，造像写经，度人立观，水断造桥，道边立井，渡诸行人，济诸困苦，种种方便，为其众生。作当来径路，我岂有所求。一切众生，各宜思惟。谨按修真第十戒云，不得轻忽言笑、举动乖真。以今弟子某等窃虑荡心骇目，奋臂摇身，湮没五常，忽略三畏。譊譊不实，第多谤讪之辞；落落无稽，谁谓毁誉之直。谈何容易，语本空踈，拍掌长呵，纵情大笑，捧腹至为於绝倒，悦颜不惮於佞邪。撰造虚浮，亵慢戏狎，兴居强诞，出入颠挤。凡纲常躬履之间，惟谗谄面谀之务。上来往业，见在世中，禀姿谬妄，措虑险巇，死堕地狱，长劫受苦，苦尽复生，遂入恶道。报尽复还，生於兹世，以前往业，尚有余殃，受报未已。今则闻经所说，大可惊惶。仰对圣前恭投忏悔，志心敬礼。
　　志心朝礼，道元固一天尊。
　　志心朝礼，道炁渊冲天尊。
　　志心朝礼，道先大象天尊。
　　志心朝礼，道摅大朴天尊。
　　志心朝礼，道散成器天尊。
　　志心朝礼，道风无滞天尊。
　　志心朝礼，道不封治天尊。
　　志心朝礼，道成元梵天尊。
　　志心朝礼，道无可方天尊。
　　志心朝礼，道有可成天尊。
　　志心朝礼，道随炁动天尊。
　　志心朝礼，道迎时运天尊。
　　志心朝礼，道开大古天尊。
　　志心朝礼，道御金有天尊。
　　志心朝礼，道展二仪天尊。
　　志心朝礼，道明三友天尊。
　　志心朝礼，道存帝一天尊。
　　志心朝礼，道臻化万天尊。
　　志心朝礼，道上洞灵天尊。
　　志心朝礼，道潜入妙天尊。
　　志心朝礼，道性清静天尊。
　　志心朝礼，道观内外天尊。
　　志心朝礼，道能穷理天尊。
　　志心朝礼，道可尽性天尊。
　　志心朝礼，道居权世天尊。
　　志心朝礼，道凌常用天尊。
　　志心朝礼，道明博益天尊。
　　志心朝礼，道贵坐忘天尊。
　　志心朝礼，道光遗照天尊。
　　志心朝礼，道教圆明天尊。
　　志心朝礼，道文简约天尊。
　　志心朝礼，道理散万天尊。
　　志心朝礼，道情得一天尊。
　　志心朝礼，道运虚通天尊。
　　志心朝礼，道流无极天尊。
　　志心朝礼，道全本迹天尊。
　　志心朝礼，道周体用天尊。
　　志心朝礼，道明出入天尊。
　　志心朝礼，道合逍遥天尊。
　　志心朝礼，道常无为天尊。
　　天尊上圣，礼念既周。再竭一心，遥瞻神府。皈命紫皇天一真庆宫、元和迁校府，北极佑圣院诸仙真众。今日道场大众，虔叩教主，北极镇天佑圣助顺真武灵应福德真君、玉虚师相玄天上帝。伏愿施恩报德，扫秽除氛，遍际乾坤，开苏困遁。今为弟子某忏悔上来所犯第十品戒轻忽言笑、举动乖真之罪。先世今生，遗殃往业，上延祖考，下逮宗姻。兴邦丧邦，谩一言之簧鼓；成德败德，徒异意以锱铢。或以言废人，或游谈聚义。谄笑嬉戏，恣游宴以无穷；狂狷刚强，务跳梁而罔忌。弗恒其德，难与为仁，同而不和，骄而不泰。罪将条列，恶已贯盈，挠乱灵司，纠录不已。今凭忏力，颙望宣恩，勑下三官九府、百二十曹、福地洞天、名山仙境、考校考录灵司大神，巡察冥官，主纪僚属，广行慈悯，并赐赦原。求忏弟子某遵奉玄科，入道登真戒，当行诸善，常务保持。誓从今去，修己以敬，出入起居之益钦。存诚不欺，举措操修之加谨。即斯发露，径此忏陈。伏愿覆护匪私，监观如在，施张大德，原宥积愆。时叙调和，疾疢灾迍之殄散；家门宁谧，水火盗贼之消除。常奉至真，永依玄教，以斯利益，遍悉庄严，宗社绵洪，边疆澄肃。疫疾不经於传染，瘟无致於流行。气体充盈，时永臻於泰定；精神发越，寿可算於耆颐。一切有情，俱登道岸。
　　北极真武普慈度世法忏卷之十
　　
