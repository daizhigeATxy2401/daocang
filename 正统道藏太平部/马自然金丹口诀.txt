马自然金丹口诀
　　经名：马自然金丹。诀。北宋马自然撰。一卷。底本出处：《正统道藏》太平部。
　　马自然金丹口诀
　　玉液还丹人人有，有人会得身长久，逢人莫说百般能，不遇明师难下手。道人拜了千千个，只说行功并咽唾，按摩导引及休粮，朝朝每日空打坐，不知火候真消息，夜夜起来空费力。摇觔摆骨至三更，使得浑身汗如水，三十年来海上游，直至如今无地头，访师求道寻妙诀，也只一个真气修。又忧生又忧死，我共他人都如此，六十四年都大休，吾遇海蟾为弟子，向我耳边说一句，似饮菩提与甘露。玄微妙诀无多言，只在眼前人不顾，内有金丹十六两，送在西南坤地上。谁知此物是还丹，只在泥丸宫裹养。还丹还丹从此识，本在人身休外觅，夜饮任着不嫌庞，饮食盛准无所益。记说下手如中五，大笑交君不合口，元来尽是这些儿，往往教人天下走。莫非身外悟，息念合精神，元神若不散，至宝自长生。二亲须配玉炉烟，造化无差合自然。修士三同皈一室，须凭云雨共三田，血是南边沙中水，水洋精散水底铅。此个大罗天上法，教他相知是神仙。大道玄玄遇者希，达人未肯说天机。恐君不信玄妙法，试看园中杜接梨，杜木接为胎就梨，一般根性换灵基。眼前放着三条路，人人都有上天梯。压沙求油是等闲，钻水取火也不难，火裹生莲全小事，正法慈尊得遇难。九转还丹第一功，得诀脱壳出凡笼，是人都道你收得，光生身体面回童。九转收得自家知，裹明外暗合天机，上下如同金世界，混合阴阳径不迷。不戴簪冠不剃头，俗中隐道放白牛，庵口自有长生路，何与逍遥白玉楼。道释本是俗根由，强戴簪冠强剃头，人人出来糙外像，个个不望裹搜求。铅汞鼎中居，烧成无价珠，都来两个字，了尽万般书。有红有白有绿对，众人不肯明分付，人人不认本根源，个个迷综失来路。来时不省去时迷，枉到人问走一回，放着人间去采宝，合本合利都撇了。识得一万事毕，使得二去处是，认得三不索参，认得人跳出尘。收得赤金方，采得菩提子，运得昆仑风，长寿无生死。九转还丹不计年，仙师出示世人传，对天曾发弘誓愿，跳出凡笼便是仙。
　　马自然金丹口诀竟
　　
