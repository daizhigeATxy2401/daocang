上方钧天演范真经
　　经名：上方钧天演范真经。撰人不详。二经同卷。底本出处：《天统道藏》太平部。
　　上方钧天演范真经
　　集德符天履道章上
　　我之上者，忠孝而敬之。我之下者，慈爱而逊之。用舍柔和之，行藏仁义之。先人而谅之，外身而照之。其于万汇也，方便而善之。其於内外也，中正而德之。还能犹是者，适道而顺矣。
　　体道颐神至德章中
　　有象之相，即非真相。元神之神，乃日真神。神之圣也，则在昭清觉静慧之乡。神之昏也，则居恐怒喜思忧之境。若能破此有象，而成元神之神者，则长生久视之道几哉。
　　二相昭清理法章下
　　无神非真，而名其鬼。真辅元神，抱阳曰仙。真为元一之晶，善佣於神也。神为元始之宗，藉晶而全也。渊哉，释有为之梦，归元相之身，即得灵光匪测，而日圣人之躬也。紫清真人而作偈云：
　　道宗无为主，悟觉由心行。廓落清汉光，厄障悉抛去。真辅元始魂，秀凝霞空同。神居有间根，即得无间功。
　　上方钧天演范真经竟
　　
