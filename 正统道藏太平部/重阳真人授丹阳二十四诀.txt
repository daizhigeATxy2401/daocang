重阳真人授丹阳二十四诀
　　经名：重阳真人授丹阳二十四诀。金王矗撰。一卷。底本出处：《 正统道藏》 太平部。
　　重阳真人授丹阳二十四诀
　　终南山重阳子王壮即撰
　　马丹阳问重阳祖师曰：甚是论祖宗、性命、根蒂、龙虎、铅汞、刀圭、金公黄婆、婴儿姹女、龙蛇、心猿意马、宾主觉照、太上、三宝、九星、五刚、三才、抽添火候、金丹、出离三界、七返、行住坐卧？祖师答曰：宗者，是性也。祖者，是命也。名曰祖宗。
　　丹阳又问：何名见性命？祖师答曰： 性者是元神，命者是元气，名日性命也。
　　丹阳又问：何名为根蒂？祖师答曰：根者是性，命者是蒂也。
　　丹阳又问：何者是龙虎？祖师答曰：神者是龙，气者是虎，是性命也。
　　丹阳又问：何者为铅汞？祖师答曰：铅者是元神，汞者是元气也，名曰铅汞。
　　丹阳又问：何者名是金公黄婆？祖师答曰：金公是心，黄婆是脾。
　　丹阳又问：何者名为婴儿姹女？祖师答曰：婴儿是肝，妮女是肺，名曰婴儿女姹也。
　　丹阳又问：何者是心猿意马？祖师答曰：心是猿，意是马也。
　　丹阳又问：何者名为宾主觉照？祖师答曰：宾者是命，主者是性也。悟识真假为觉照者，是自己伶俐总明为觉照也。
　　丹阳又问：何者名为龙蛇？祖师答曰：龙者是性，肾也。蛇者是心中嘉炁也，是不离性也。
　　丹阳又问：何者名为三宝？祖师答曰：有内外三宝。是道经师者，为外三宝也。内三宝者，精炁神也。
　　丹阳又问：何者名为太上？祖师答曰：太者是大之极也，上者是至重高之极也。名曰太上。
　　丹阳又问：何者名为出家？祖师答曰：出家者，万绿不罜，自己灵明，乃是出家。
　　丹阳又问：何为修行？祖师答曰：修者真身之道，行者是性命也。名为修行也。
　　丹阳又问：何者名为长生不死？祖师答曰：是这真性不乱，万缘不挂，不去不来，此是长生不死也。
　　丹阳又问：何名是道？祖师答曰：性命本宗，元无得失，巍不可测，妙不可言，乃为之道。
　　丹阳又问：何者名为清静？祖师答曰：有内外清静。内清静者，心不起杂念。外清静者，诸尘不染着，为清静也。
　　丹阳又问：何者为三命？祖师答曰：《黄庭经》 云：存精是元始天尊，存神是太上道君，存炁是太上老君，名曰三命也。然后再寻三命，枉费工夫。神炁相同，太上再留方便之门，转化人道常有也。在三者，东华帝君是心也。化十方诸灵，大帝是肾也。除此外不可寻也。
　　天有九星，人有九窍。天有四时，人有四大。天有地水火风，人有心精气身。天有五刚，地有五刚，人有五刚。天有三才，人有三才。
　　丹阳问：何名为九星？祖师答曰：是北斗七元星、左辅、右弼二星，名九星。
　　丹阳问：何名九窍#1□
　　〔丹阳问〕#2：何者名为地有五刚？祖师曰：恒、衡、岱、华、嵩五岳是也。〔丹阳问：何者名为〕人有五刚？〔祖师曰〕：肝、胆、脾、肺、肾是也。
　　丹阳问：何者天有四时？〔祖师曰〕：春、夏、秋、冬也。〔丹阳问：何者名为〕人有四时？〔祖师曰〕：四肢、四大是也。
　　丹阳问：何名天有地水火风，人有地水火风？师曰：天有地水火风者，金木水火土也。人有地水火风者，心为火、精为水、气为风、身为土，乃是地水火风也。
　　丹阳问：〔何名三才？师曰〕：天有三才曰、月、星，地有三才乙、丙、丁，人有三才精、神、炁是也。又曰□．眼为窗，口为门户，心肾为日月，除此一身之外，不可外求。
　　丹阳问：何名为抽添火候？祖师答曰：除一切尘垢，一切杂念，又神气常存，於本性不昧，名曰〔抽〕添火候也。
　　丹阳曰：何名为出家？〔祖师答〕：老君曰：人能常清静，天地悉皆归。有功行修真之德者，为出家。
　　丹阳问：何名太上七返？师曰：一者少言语，养内炁。二者戒心性，养精炁。三者薄滋味，养血气。四者戒嗔怒，养肺气。五者美饮食，养胃气。六者少思虑，养肝气。七者寡嗜欲，养心气。是也#3。
　　徐神翁注：但精神无恼、唾少，为中修行人也。乃三教圣人之意。凡人出家，绝名弃利，忘情去欲，则心虚，心虚则气住，气住则神清，神清则德合道生矣。孔子曰：仁、义、礼、智、信。若修行之人，仁者不弃，义者不污，礼者不自高，智者不争，信者不妄言。《金刚经》云：无诤三昧，人中最为第一也。
　　修行之人，澄其心而神自清。晋真人云：心清意静天堂路，意乱心荒地狱门。丹阳师云：要知上天入地，好弱由心。孟子曰：我善养吾浩然之气，故不动心。太上云：出家若不降心，百年之后无得中处。重阳真人云：出家若不降心，返接世缘，道德损矣。性命书云：洗心对越，乃万物之根蒂。经云：心生则性灭，心灭则性现也。心灭者是宝。经云：诸贤先求明心，心本是道，道即是心，心外无道，道外无心也。
　　重阳真人授丹阳二十四诀竟
　　#1此下当有缺文。
　　#2方括号中文字，是据上下文义拟补。后同此。
　　#3此下疑有缺文。应为丹问何为出离三界，攻何为出家修行。
　　
