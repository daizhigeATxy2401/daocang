重阳分梨十化集
　　经名：重阳分梨十化集。矗撰金王。二卷。底本出处：《正统道藏》太平部。
　　重阳分梨十化集序
　　丹阳先生系出扶风，大辨之宗亲也。家赀巨万，子孙诜诜。自幼业儒，不伪利录，谨性好恬澹，乐虚无。尝谓其人曰：我因梦遇异人，笑中得悟。大定丁亥秋，果有重阳真人，别终南，游海岛，欲结知友，同赴蓬莱，共礼本师之约。东抵宁海，首往范明叔之遇仙亭。丹阳继至，参谒真人，一见罐然。昔倾盖目击而道存，知丹阳夙有仙契，遂丁宁劝以学道修真。丹阳识其谆诲，敬请真人谐至郡城，居之南庵，命其名曰全真。日夕与之讲道於其中，必欲丹阳夫妇速修持，弃空缘，离乡井，为云水游。其初夫妇〔未〕易从也。真人誓铄庵百日，是孟冬初吉，赐浑梨，令丹阳食之。每十日索一梨，分送於夫妇，自两块至五十五块。每五曰又赐芋栗各六枚。及重重入梦，以天堂地狱十犯大戒罪警动之。每分送则作诗词，或歌颂，隐其微旨。丹阳悉皆酬和，达天地阴阳奇偶之数，明性命祸福生死之机。由是屏俗累，改衣冠，焚誓状，夫妇信向而师焉。逮己丑岁，从真人西归至梁汴间。居阅岁，真人蝉蜕仙去。丹阳尽传其道，乃与其徒西走终南，访真人旧隐，筑环堵而居之十稔。宗阐其教，徒弟云集，不可胜数。岁在壬寅，丹阳飞锡束来，复还乡邦。一日，语诸门人曰：真人乎，昔着述已有《全真前后集》。又其游吾乡时所着，类皆玄谈妙理，裒集得三百余篇，分为三恢，上曰《下手迟》，中曰《分梨十化》，下曰《好离乡》。此集关西虽已刊印，然传到乡者何其罕邪。门人共对曰：真人向至宁海化师父，寔其根始，他处尚且刊行，死乡中乎。当重加校证编次，亦作三帙，命工缕板以广其传。丹阳门人灵真子朱抱一，携是集访余。谓余曰：乡老先生范、赵、刘三公，已作总序，每峡别求为序引。余答曰：仆方且对灯窗，事雕篆以谋进身，继箕裘之绪，得无魄於忘名利，出尘世者乎。然自谓为儿童时，素识丹阳有慕道之心，又亲观真人铄庵劝化之事，不能以浅陋辞。因留其《分梨十化》一帙。故乐出是言，庶使四方向道之士知全真之教，有利於人也大矣。若夫，二先生戒劝之文，神异之迹，其他记、序、歌、诗，载之已详。姑叔其丹阳夫妇出家入道之本末云。时大定癸卯岁，宁海州东牟乡贡进士马大辨馑序。
　　重阳分梨十化集卷上
　　终南山重阳子王矗撰
　　水云游
　　且住，且住。十月小春，当宜锁户。一百日、炼就重阳，也并无作做。浑身要显唯真素。挂灵明纸布。信任他、走玉飞金，自恬然不顾。
　　丹阳继韵
　　不住，不住。火院当离，深宜别户。害风仙、化我扃门，这修行须做。腥擅戒尽常餐素。挂体唯麻布。待百朝、锁钥开时，效吾师内顾。
　　赠丹阳绝句
　　成一今朝正一时，浑梨滋味怎生知。若能会饮西江水，直与王风紧厮随。
　　丹阳次韵
　　风仙成日锁庵时，赐我浑梨味颇知。心已离家云水去，道通秘奥虎龙随。
　　水云游
　　玉性，玉性。玉锁紧严，金关牢钉。玉房深、百日清清，玉辉光一并。玉匙开阐通仙径。玉门中传令。玉童来、便许全真，玉皇宣已定。
　　丹阳继韵
　　玉性，玉性。玉户牢封，金门紧钉。玉房中、见个骊龙，玉虎来吞并。玉关能启通捷径。玉童传宣令。玉皇天、至矣无私，玉诏今番定。
　　赠丹阳夫妇
　　唯公芋栗两般餐，道味应同此味甘。六六正当呼十二，前三三与后三三。
　　丹阳次韵
　　芋栗今朝喜得餐，滋味如同玉液甘。个内修完三十六，世上争知十有三。
　　赠孙姑
　　二婆犹自恋家业，家业谁知坏了钱。若是居家常似旧，马公无分做神仙。
　　赠丹阳夫妇
　　十一离分马秀才，直须款款认头回。三涂苦楚安排放，两块泥团总不猜。棚下冷言无活计，楼头暗应没家财。愿惺愿悟休相唤，便是教贤出得来。
　　丹阳继韵
　　风仙得道禀高才，落笔成章钓我回。一性不教尘裹昧，三光须向个中猜。真心悟后忘人我，慧眼开时弃色财。今日又知离子味，有缘拂袖不归来。
　　赠丹阳
　　背上葫芦酒满沽，无中却有有中无。清光滑辣般般识，月裹琼林永不枯。
　　丹阳继韵
　　琼浆玉液不须沽，舌上甘津不暂无。传得风仙浇溉法，灵苗慧草永难枯。
　　赠丹阳夫妇芋栗
　　栗子前来看芋头，二人共食过重楼。三三便得三三味，六六须知六六由。用剑能挥身外影，将针会捉水中沤。饶君做尽千般计，怎免荒郊一土丘。
　　丹阳又韵
　　从今垢面更蓬头，不忆歌欢旧酒楼。趖避家中冤业债，追陪物外好因由。嗟身有似风前烛，叹命还如水上沤。得遇修真生正觉，免教一性卧荒丘。
　　水云游
　　思算，思算。四假凡躯，干甚厮玩。元来是、走骨行尸，更夸张体段。灵明慧性真灿烂。这骨骰须换。害风子、不藉人身，与神仙结伴。
　　丹阳继韵
　　思算，思算。妻妾儿孙，休来戏饭。白垣冤亲、击脚绳儿，宜一刀两段。灵源悟彻元灿烂，这一番更换。马风子、辞别家乡，与风仙作伴。
　　分梨诗
　　三块灭主涂，人人一二餔。味能枯北海，香会透西湖。玉浪溶溶滚，金波密密铺。恰如文义显，全在者之乎。
　　丹阳继韵
　　一遇出泥涂，冲和味得餔。龙吟震山谷，虎啸透江湖。欲要金丹结，须教玉篆铺。通斯咸变化，何况於人乎。
　　爇心香#1
　　坐杀王风，立杀扶风。只因伊、贪恋家风。争如猛舍，认取清风。好同行，好同坐，共携风。我即真风，你即佯风。小春天、总赖温风。将来雪下，怎奈寒风。窗儿裹，门儿外，两般风。
　　丹阳次韵
　　此个扶风，幼习儒风。遇风仙、传得清风。风狂便做，总笑余风。这风风风，风得煞，似心风。脱俗宜风，离境收风。向玄关、要捉云风。香风不断，悦我松风。待好风，来灵风，至便乘风。
　　与丹阳
　　芋栗遗贤往不还，休心何用在机关。常怜家计为萦绊，怎得身躯暂处闲。一对沉球频辊转，两团猫食最痴顽。若教会得清凉语，也许随余住好山。
　　丹阳继韵
　　便寻出计不思还，打破气财酒色关。灭火消烟永遇乐，立身行道放心闲。须教己后成功行，岂敢依前放软顽。大抵男儿凭志气，将来决定住三山。
　　恣逍遥#2
　　若要修行，须当子细。把金关、玉门牢闭。上下冲和，位交溉济。得来后、惺惺又同猜谜。辊入虚空，却投根蒂。毫光在、烂银霞际。五彩新鲜，直灵莹腻。分明彻、净清阒然细细。
　　丹阳继韵
　　二气绵绵，调来细细。向琼壶、裹头封闭。子午宫前，玉金周济。这玄妙、分明免教商谜。天上灵苗，海中根蒂。霞光布、灿无涯际。忽见真容，如同玉腻。通元始、修行在乎子细。
　　与丹阳
　　害风游历水和云，六叶轮回铁板分。敲遍世间俱不晓，心知唯有个人闻。
　　丹阳次韵
　　宝瓶宫裹看祥云，云去云来邪正分。分劈心琴成曲调，调高声韵自然闻。
　　与丹阳
　　一个浑梨作四分，翁婆共啖莫纷纷。梨分不为分离事，果结须看结裹文。水涌频教乌兔饮，火来休把赤心焚。若通水火成颠倒，冷淡清闲自喜闻。
　　丹阳继韵
　　分梨悟到四离分，渐觉心灰性不纷。妙妙虎龙宁有说，玄玄金玉岂关文。灵苗宜向火中溉，慧草堪於水裹焚。直待大丹丹不漏，真消真息自然闻。
　　神光灿#3
　　金关叩户，玉锁扃门，闲裹不做修持。杳默昏冥谁会，舞弄婴儿。睡则擒猿捉马，醒来后、复采琼芝。每依时，这功夫、百日只许心知。自在逍遥做就，唯舒展、红霞光彩敷披。罩定灵明，方见本有真慈。一粒神丹结正，三重焰、紧紧相随。过瑶池，透青霄顶上无为。
　　丹阳继韵
　　风仙锁户，马钰辞巢，寂然澹乎自持。了干根源岂肯，攀恋妻儿。识破气财酒色，凭清净、固养灵芝。当下手，暗修完、功行不许人知。隐密藏机蓄响，便须当、做个玉褐怀披。泼杀无明，火烛自是心慈。忍辱得何味况，善芽生、仙佛常随。通玄妙，这真功却是无为。
　　与丹阳
　　栗与芋，芋与栗，两般滋味休教失。性与命，命与性，两般出入通贤圣。都要知，都要知，便是长生固蒂时。休想瑶台并阆苑，六家珍宝出天池。
　　丹阳继韵
　　重阳仙，设芋栗，赠我夫妻莫前失。要知命，要知性，从此超凡要入圣。妙玄知，妙玄知，身中子午倒颠时。水乡无漏金丹结，自然云步赴瑶池。
　　真欢乐#4
　　便把户门安锁钥，内更蕴最奇略。安炉灶、锻炼金精，养元神、修完丹药。二粒圆成光灼灼，虚空外、往来盘礴。五彩总扶持，也无施无作。冥冥杳杳非投托。占盈盈，赴盟约。蓬莱路、永结前期，定长春、瑶芳琼萼。等接清凉光徧烁，放馨香自然雯作。裹面礼明师，现真欢真乐。
　　丹阳次韵
　　酒色气财关远钥，事务简当而略。方堪可、水裹寻金，固元初、修持仙药。锻炼须教明更灼，祥烟袅、自然磅礴。这个好功夫，并无些为作。昏昏默默无依托。湛澄中，有期约。真消息、只在灵台，对云霞、琼林花萼。灿烂光辉真渐烁，性灵灵有何佳作。阐大道清吟，显清欢清乐。
　　与丹阳
　　今展谁晓五分裁，阴二阳三口各开。知味不遭三界苦，通甘兔却九幽灾。乾坤未判何方住，父母生前甚处来。悟得此因成大觉，从今款款炼灵台。
　　丹阳继韵
　　攀缘断制自心裁，心地开时性亦开。返照只知家业苦，回光顿觉火坑灾。志随灵鹤先归去，意在林泉不复来。物外逍遥功行累，丹成捧出上瑶台。
　　芜心香（行香子）
　　造个王风，自小胎风。大来后、变做心风。遍行游历，正是狂风。每闲闲处，诗曲作，似长风。谒马儒风，说与仁风。说他成、急急惊风。乱为下手，锁了防风。便怎生，医得你，破伤风。
　　丹阳又韵
　　此个扶风，不会祥风。遇风仙、传得玄风。奇哉风味，清净家风。这一般风，风得好，屏淫风。施布仁风，阐出祥风。教风行、处处闻风。知风妙趣，舍俗如风。补破伤风，风光好，得真风。
　　与丹阳
　　这番这番芋头栗，这回须要知详悉。恰似饧和蜜，五谷中来花蕊出。甜则一般甜，热冷两般怎生请。又似胶与漆，皮肤中来树裹汁。枯则一般粘，阳阴两般如何述。筑个环墙上有盖，四面无门何处入。三岁孩儿娶了妻，六十老翁无家室。若能会得此机关，摩诃般若波罗蜜。省省省，吉吉吉，没口婆婆长叫屈。
　　颂曰：故将乱道惑公心，惑去惑来直到底。惑得动时你是我，惑不动时我是你。
　　丹阳继韵
　　风仙五次赐芋栗，夫妇同餐各知悉。大道如伺饧与蜜，攀恋宜乎家跳出。清清滋味忒甘甜，难说难言不可诘。俗情恰似胶与漆，攀恋无异饮铜汁。猛悟回头无粘，物外超然闲着述。不羡荣华车与盖，众妙之门深走入。无中婴姹结夫妻，日月交光晃神室。从今达达玉玄关，般若波罗蜜中蜜。省省省，吉吉吉，一灵真性无沉屈。
　　颂曰：凡心涤尽见真心，浇溉灵根云脚底。自然陡顿忘人我，始觉元初父母你。
　　玉花洞#5　　
　　要知端的，默默细想，须凭因果。致令喜悦，投归玄妙，便把门儿锁。惺惺了了真堪可，有自然香火。净中寂阗，分明一个，师父来看我。
　　丹阳继韵
　　得其真遇，怎敢怠慢，勤修功果。紧擒意马，无令颠劣，便把心猿锁。逢魔逢难全然可，盖谓舞烟火。本师说破，元初这个，争甚闲人我。
　　无梦令#6 
　　今则与公照烛，无梦令中详录。古圣富春诗，六白莹光如玉。丁属、丁属，三块各人知足。
　　丹阳次韵
　　师父今朝传烛，尘事不堪齿录。离别富春姑，各自炼烹金玉。听属、听属，了了真如愿足。
　　热心香（行香子）
　　谑号王风，实有仙风。性通禅、释贯儒风。清谈吐玉，落笔如风。解着长篇，挥短句，古诗风。斤运成风，鹏化搏风。恣云游、列御乘风。冬寒闭户，念见高风。更坐无炉，眠无被，任霜风。
　　丹阳继韵
　　仙倡王风，来化扶风。启虔诚、特显家风。出神入梦，跨鹤乘风。要马风风，风取信，便随风。见景投风，藉甚儒风。脱家缘、故做心风。不迷假相，直认真风。更捉风飙，乘风马，驾云风。
　　重阳分梨十化集卷上竟
　　#1此词牌应为『行香子』。
　　#2此词牌应为『妇人矫』。
　　#3此词牌应为『声声慢』。
　　#4此词牌应为『画夜乐』。
　　#5此词牌应为『探春令』。
　　#6此词牌应为『如梦令』。
　　重阳分梨十化集卷下
　　终南山重阳子王喆撰
　　黄鹤洞中仙#1
　　你待坚心走，我待坚心守。栗子甘甜美芋头，翁母同张口。开取四时花，绽取三春柳。一性昭然全得他，玉液琼浆酒。
　　丹阳继韵
　　不敢心狂走，极谢师真守。芋栗今番六次餐，美味常甘口。不作东牟叟，不恋东风柳。参从风仙物外游，共饮长生酒。
　　黄河清
　　根固源澄宜锁户，清清坚守深洞。转加温暖，悉屏严凝寒冻。别是风流雅致，顿知得超升管中。得自然开悟，长生遇，玉花正好拈弄。元初本有真灵，明明处、这回搜见铅汞。便令结就，一粒金丹堪贡。显现祥光瑞耀，更来往、随鸾引凤。十洲三岛，神仙喜庆迎共羾。
　　丹阳次韵
　　师父专专封闭户，非干固济云洞。亦非夸衒，能受三冬饥冻。为我愚顽恋俗，用机化玄言必中。等待子自悟，知其遇，舍家物外拿弄。怡然顿觉元初，捐尘累、便烹铅更烹汞。於澄湛中，保养神珠为贡。直待功成行满，恁时节、携云跨凤。赴蓬莱岛，仙童远远来迎挺。
　　忆王孙
　　分明七宝更休论，七座门开各有门。一四一三各彼吞。返阳魂，便是长生保命存。
　　丹阳继韵
　　风仙师父妙谈论，说透无为清净门。舌上甘津味得吞。溉精魂，阴裹阳生万劫存。
　　玉京山#2
　　失笑迷阴化不来。顽愚心锁硬，怎生开。直饶富贵没殃灾。天年限，终久落轮回。鬼使早相催。儿孙难替得，有何推。恁时悔恨哭声哀。方知道，学道是仙材。
　　丹阳又韵
　　慷慨男儿跳出来。名缰并利锁，豁然开。宜乎了干死生灾。超彼岸，休望再头回。师父教言催。道装当结裹，役心推。任教妻子哭哀哀。关西去，做个驾云材。
　　临江仙
　　栗子味招全道子，真人训马先生法名通不字全道，道号无忧子。芋头滋味引回头。各人吃了并无忧。四三通十二，个个下重楼。吃得过时冰是水，水中两点浮沤。一来一去几时休。若教同我愿，管取得真修。
　　丹阳总韵
　　大悟立身蓑笠好，遇投相应回头。训予全道号无忧。慧眸观玉洞，云步上琼楼。赤雁头钻清晏地，白鸥足捧浮沤。两般混合最休休。要除三界苦，堪把一灵修。
　　黄河清　按一百八数
　　九曲黄河分九转，洪波大浪清净。九江共同、合就俱来归正。九鼎中间显现，九宫阐、端流一定。玉翻金泼盈盈处，倒侵九曜开影。九霄翠碧相齐，九皋有、鹤鸣迎接精莹。九光洞明，返照灵辉堪并。九曲神珠跳跃，九仙至、如然游泳。湛禅澄彻，成功行九天通圣。
　　丹阳继韵
　　九曲黄河流转九，阳阴逆顺情净。九池之内、涌出龙泉端正。九会亘初湛寂，九关现、灵波永定。美芝祥瑞天然秀，九茎自是无影。九霞覆鼎澄辉，九还火、炼神丹转光莹。九玄祖先，要救攀仙肩并。九九重阳口诀，暗传得、非凡游泳。累真功行，将来去九霄参圣。
　　临江仙
　　八卦分明铺摆定，二人各四阳阴。中间玄妙细搜寻。若能知此味，便是得真金。恬淡隐藏清与净，甜甘却显佳音。八都山上出高岑。正当堪眺望，方是好登临。
　　丹阳次韵
　　八识通知心已定，徧观物物皆阴。不如留意则追寻。水中闲养火，玉内要生金。直待阳纯丹不漏，凭时可称知音。超然云步上瑶岑。不劳极目望，自见好光临。
　　诗与丹阳
　　百日扃门意已投，定须堪可作朋俦。马猿返性缘攀恋，桃杏为人也害羞。从此果能成决断，端然真个好因由。撑篙已在中流裹，难下逍遥得岸舟。
　　丹阳继韵
　　今朝誓状谨相投，做个灰心物外俦。炼气颐神常有乐，上街展手略无羞。擘开世网归真趣，跳出樊笼得自由。参从本师云水去，逍遥坦荡驾神舟。
　　绝句
　　谩说修行学大道，切须先向身中考。劝公第一莫多情，天若有情天也老。
　　丹阳次韵
　　得遇明师归正道，回光返照心头考。自然开悟绝尘情，个内修完仙不老。
　　莫思乡#3　赠丹阳
　　栗子味堪收，更出馨香是芋头。今后吃时思想定，追求，为甚般般各六筹。细认细寻搜，芋有青苗栗有。空外地中归一处，休休，说破玄玄你越愁。
　　丹阳继韵
　　意马下功收，不放心猿暂出头。一点灵明归太素，何求，通六幽微罢运筹。芋栗更闲搜，知味闻香识破。须向空中寻响喨，无休，真乐真欢散尽愁。
　　赠孙姑
　　在家只是二婆呼，出得家缘没火炉。若会修行成鍜炼，教人永永唤仙姑。
　　望蓬莱#4
　　逢九变，逢九变，须用宝刀裁。阴魄莫随魔鬼转，阳魂合赶好梨来。今已免轮回。公听取，公听取，道眼正堪开。四假身躯宜鍜炼，一灵真性细详猜。有分看蓬莱。
　　丹阳次韵
　　通真九，通真九，个内下功裁。便使龙蛇腾地去，却教云鹤下天来。晨看暮潮回。白莲绽，白莲绽，自有碧莲开。清净门中通出入，无为路上兔搏猜。定是到蓬莱。
　　〔虞美人〕 
　　丹阳问余：不住饮冷水，何故？答曰：我自甘河得遇纯阳真人，因饮水焉。故作是词。
　　害风饮水知多少，因此通玄妙。白麻衲袄布青巾，好模好样真个好精神。不须镜子前来照，事事心头了。梦中识破梦中身，便是逍遥达彼岸头人。
　　丹阳继韵
　　马风得遇心尘少，通得玄中妙。自然耻戴皂罗巾，真息绵绵营养不神神。慧灯不住通天照，性命须当了。金炉便是炼丹身，坦荡逍遥做个散闲人。
　　蕊珠宫#5
　　栗子二三个，法这芋头、的端六个。分付清闲唯两个。寻思个，甘甜味，怎生个。五脏明明个，又六腑、不差些个。更有金丹此一个。十二个，请翁婆、会则个。
　　丹阳继韵
　　芋栗又分六个，遇投三、谓怀真个。芋者遇也，投三者，真人乃三官人也。立子三人总忘个。栗者立也，予子三人皆长立，故有是句。细搜寻，就中认，个中个。性月圆圆个，真欢乐、不愁些个。或问扶风因甚个。报君知，舍那个，得这个。
　　赠丹阳
　　莫虑王风冷，王风自不寒。百朝欻地过，出路你咱看。
　　丹阳继韵
　　有漏常愁冷，无情不觉寒。要通云外境，舍俗慧眸看。
　　感皇恩
　　百日锁庵门，分梨十化。闲闲澄中，净养真假。个人叹问，直受如斯潇洒。我咱知得也，诚清雅。别有一般，分明好画。频频亲擎出、暂悬挂。那懑要看，万斛珍珠酬价。想时传说下，些儿话。
　　丹阳次韵
　　锺吕遣风仙，专行教化。故锁庵门，□即非假。用机诱我，暗剔灵明惺洒。脱家风狂做，弃儒雅。真个内容，难描难画。六铢衣光彩，体披挂。手擎丹颗，莹莹光明无价。盖因传得些，非常话。
　　报师恩#6
　　为何不倦写诗词，这个明因只自知。一笔书开真正觉，三田般过的端慈。回光返照缘观景，固蒂深根恰及时。密锁玄机牢闭户，唤来便去赴瑶池。
　　丹阳次韵
　　今朝跪领本师诗，秘密玄机喜得知。勘破万缘忘假相，涤除六欲起真慈。男婚女嫁休心日，意灭情忘舍俗时。恭从吾师云水去，将来决定到天池。
　　赠丹阳
　　酒初醒，梦初惊。月初明，性初平。如觉悟，是前程。
　　丹阳次韵
　　醉中醒，睡中惊。暗中明，个中平。心开悟，得前程。誓丹阳子孙入道，七祖出离地狱。子孙得道，九祖生天。如退道，累祖先。
　　悟南柯#7
　　芋栗今番彻，贤愚两共餐。一能阳气做团团。一个沉沦、阴魄愈摧残。来者归清净，迷人俗冗盘。通全跳入好仙坛，恰恰同居、吉吉永相看。
　　丹阳次韵
　　立遇心通彻，清香味得餐。水中红焰结成团，雪裹琼花、烂漫不凋残。性烛明金阙，神丹晃玉盘。齐修六度与三坛，出自吾师、内景自然看。
　　绝句
　　二婆只识世间居，不识蓬瀛有玉壶。若肯回头修觉悟，名传永永唤仙姑。
　　玉堂春
　　玉性金真，人人皆可化。玉液金丹，频频迎迓。玉兔金乌，光光相次亚。照玉栏杆种玉芽。玉蕊金茎，长长生不谢。玉女金童，常常看舍。玉锁金匙，门门开阐下。赏玉堂春对玉花。
　　丹阳继韵
　　玉悟金通，心心从教化。玉虎金龙，时时相迓。玉滟金波，澄澄成次亚。见玉溪中产玉芽。玉叶金枝，荣荣无朽谢。玉姹金婴，闲闲看舍。玉户金关，明明开上下。唱玉堂春赏玉花。
　　重阳真人分梨十化集卷下竟
　　#1此词牌应为『卜算子』。
　　#2此词牌应为『小山重』。
　　#3此词牌应为『南乡子』。
　　#4此词牌应为『望江南』。
　　#5此词牌应为『夜游宫』。
　　#6此词牌应为『瑞鹧鸪』。
　　#7此词牌应为『 南柯子』。
　　
