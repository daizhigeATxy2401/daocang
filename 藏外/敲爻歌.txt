敲爻歌 吕洞宾

　　汉终唐国飘莲客，所以敲爻不可测，纵横逆顺没摭栏，静是无为动是色。

　　边饮酒，也食肉，守定烟花断淫欲。行歌畅咏脂粉词，持戒酒肉常充服。

　　色是药，酒是禄，酒色之中无拘束。只因花酒误长生，饮酒带花神鬼哭。

　　不破戒，不犯淫，破戒真如性即沉。犯淫坏失长生宝，得者须由道力人。

　　道力人，真散汉，酒是良朋花是伴。花街柳巷觅真人，真人只在花街玩。

　　折花戴饮长生酒，景里无为道是昌。一任群迷多笑怪，仙花仙酒是仙乡。

　　到此乡，非常客，姹女婴儿生喜乐。洞中常来四时花，花花结就长生药。

　　长生药，采花心，花蕊层层艳丽春。时人不达花中理，一诀天机值万金。

　　谢天地，感虚空，得退仙郎是祖宗。俯耳低言元妙旨，提上蓬莱第一峰。

　　第一峰，是仙物，惟产金芽生恍惚。口口相传不记文，须得灵根骨髓坚。

　　坚骨髓，炼灵根，片片桃花洞里春。七七白虎双双养，八八青龙总一斤。

　　真父母，送元官，木母金公性本温。十二官中蟾魄现，时时地魄降天魂。

　　铅物就，汞初生，玉炉金鼎末经烹。一夫一妇同天地，一男一女合乾坤。

　　庚要生，甲要生，生甲生庚道始萌。拔取天根共地髓，白雪黄芽自长成。

　　铅亦生，汞亦生，生永生铅一处烹。烹炼不是津和液，天地乾坤日月精。

　　黄婆匹配得团圆，时刻无差口付传。八卦三元全籍汞，五行四象岂离铅。

　　铝生汞，汞生铅，夺得乾坤造化机。杳杳冥冥生恍惚，恍恍惚惚结成团。

　　性须空，意要专，莫遣猿猴取次攀。花露初开切忌触，锁居土釜不抽关。

　　玉炉中，文火炼，十二时中唯守一。此时黄道会阴阳，三性元官无漏泄。

　　气若行，真火烧，莫使元珠离宝殿。抽添火候切防危，初九潜龙不可炼。

　　消息火，刀圭变，大地黄芽都长遍。五行数内一阳生，二十四气排珠晏。

　　火数足，药方成，便有龙吟虎啸声。三铅只得一铅就，金果仙芽未现形。

　　再安炉，重立鼎，跨虎乘龙离凡境。日情才现月华凝，二八相交在壬丙。

　　龙汞结，虎铅成，咫尺蓬莱只一程。坤铅乾汞金丹祖，龙铅虎汞最通灵。

　　达此理，道方成，三万神农护水晶。守时定日明符刻，专心惟在意虔诚。

　　黑铅过，采清真，一阵交锋定太平。三车搬运珍珠宝，送归宝藏自通灵。

　　天神佑，地祗迎，混合韩坤日月精。虎啸一声龙出窟，鸾飞凤舞出金城。

　　朱矿配，水银停，一派红霞列太清。铅池进出金光现，汞火流珠入帝京。

　　龙虎媾，外持盈，走圣飞灵在宝瓶。一时辰内金丹就，上朝金阙紫云生。

　　仙桃熟，采取饵，万化来朝天地喜。斋戒等候一阳生，便进周天参同理。

　　参同理，炼金丹，水火熏蒸透百关。养胎十月神丹结，男子怀胎岂等闲。

　　内丹成，外丹就，内外相结和谐偶。结成一块紫金光，变化飞腾天地久。

　　丹入腹，非寻常，阴形剥尽化纯阳。飞升羽化三清客，名遂功成达上苍。

　　三清客，驾琼舆，跨鹤腾霄入太虚。似此逍遥多快乐，遨游三界最清奇。

　　太虚之上修真士，朗朗圆成一物无。一物无，惟显道，五方透出真人貌。

　　仙童仙女彩云迎，五明宫内传真诰。传真诰，化幽情，只是真铅炼汞精。

　　声闻缘觉冰消散，外道修罗缩项惊。点枯骨，立成形，信道天梯是常平。

　　九祖先灵得超脱，谁羡繁华富与荣。寻烈士，觅贤才，同安炉鼎化凡胎。

　　若是悭才并惜宝，千万神仙不肯来。修真士，不妄说，妄说一句大公折。

　　万劫沉沙道不成，七窍眼睛皆迸血。贫贯子，发誓切，要把风流尽提接。

　　同会蓬莱仙会中，凡景煎熬尽了歇。尘世短，更思量，洞里乾坤日月长。

　　坚志苦心二三载，百千万劫寿无疆。达圣道，见真常，虎凹刀兵更不伤。

　　水火蚊龙无损害，拍手天宫笑一场。这些功，真奇妙，分付与人谁肯要。

　　愚徒死态色和财，所以神仙不肯召。真至道，不择人，岂问高低富与贫。

　　且饶帝子共王孙，须去繁华挫锐分。嗔不除，憨不改，堕入轮回生死海。

　　堆金积玉满山川，神仙吟笑应不采。名非贵，道极尊，圣圣贤贤显子孙。

　　腰间跨玉骑骄马，瞥见如同隙里尘。隙里尘，石中火，何枉留心为久计。

　　苦苦煎熬唤不回，夺利争名如鼎沸。如鼎沸，汞沉沦，失道迷真业所根。

　　有人平却心头棘，便把天机说与君。命要传，性要悟，入圣超凡由汝做。

　　三清路上少人行，六道门中争入去。报贤良，休慕顾，性命机关须守护。

　　若还缺一不芳菲，执着波查应失路。只修性，不修命，此是修行第一病。

　　只修祖性不修丹，万劫阴灵难入圣。达命宗，迷租性，怕似鉴容无宝镜。

　　寿同天地一愚夫，权握家财无主柄。性命双修元又元，海底法波驾法船。

　　生擒活捉蛟龙首，始知匠手不虚传。
