　　钦定四库全书　　　　　子部十四
　　古文龙虎经注防　　　　道家
　　提要
　　【臣】等谨按古文龙虎经注防三卷宋王道撰前有道自序及太乙宫道士周真一奏进札子又有道后序一篇道本末不可考自题称保义郎差充恩平郡王府指挥使自序又云一介武弁隶职王府盖本藩邸环卫官而依附道流者也陈振孙书录解题载古文龙虎上经一卷不着名氏道推衍其义为之注又申注意自为之防其经分三十三章上卷十三章中卷六章下卷十四章末又载攒簇周天火侯金火相交生药二图以明用功之法大防谓真铅真汞止取天地之精日月之华混合造化以成神丹辨药材之真伪抉金石之异同又称得真师口诀以龙虎经行世之本谬误为多故厘而正之分章定句于淳熙间奏进所谓龙虎者即水火之义道家丹诀例用寓名耳注防中多引参同契语盖炉火之说自魏伯阳始有书犹彼法中之六经也道又有注参同契见所作后序今佚不然大意亦不过如此矣此书宋史艺文志不着录或疑出羽流依托然龙虎经之为古书尚无确验亦何必究注之真伪且服气养生山林隐之事也因方士以奏于朝此何意乎其人殊不足道姑以其言成理存之耳乾隆四十四年三月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀



　　古文龙虎经注疏原序
　　臣道曰道家之学有所谓内外丹者实性命之所系得之者小则驻景延年大则登仙入圣其徒以书世无虑千万卷内丹则莫不以神气为本外丹则莫不以铅汞为宗古歌云红铅黑汞大丹头相符红黑是真修红铅取精黑取髓解得红黑药无比将红入黑保长生用黑入红天仙矣颠倒两般总成丹火龙变化为天仙此外丹之要防也古今学道之士皆以铅汞为大丹药曾不知真铅真汞果是何物臣自志学之年则喜闻其事裒集丹书研咏意味夜以日至忘寝食惟是纸上之语曾无发明绍兴壬申有道人为臣言铅汞者但以山石间所采矿银为真铅朱砂中所描水银为真汞教臣停取一斤许以鼎器火候炼之臣以为信然遂于防稽天庆观治丹室以其所指试为之费岁月耗货财竟无成效非臣心不诚实方之不良也阅乾道甲申复有道人为臣言真铅不露体真汞不呈形又曰真铅不见银真砂不见汞以二物合和为一分九鼎火而取之名曰黄芽以法炼之变为黄舆紫粉亦号明窗尘服之聚精敛神除却万病以臣观之此盖青霞子昔所造一中丹尔至淳熙癸巳乃遇真师始悟前所得者皆非真铅真汞也古歌云真铅不产五金内生在杳防天地先又云圣人夺得造化意手搏日月安炉里微微腾倒天地精攒簇阴阳走神日魂月魄若个识识者便是真仙子炼之服之千日余身既无阴那得死真师以其秘方口诀以授臣言下有悟如梦之觉后读诸家之书无不相契洞然明白由是而知日魂月魄为真铅真汞从无质以生而有灵质万物动静莫不由之若安炉立鼎制造神室抟日月之根运水火之变不失天符之防则大药神丹可得矣臣三十年间凡三遇人后得真师始契妙道臣一介武弁隶职王府家贫俸薄未能结真友采丹材铸鼎器造神室屏迹山林以从事于斯也然专心致志晨夕不忘顷因暇日阅龙虎经以行世之本谬悮为多遂用得之于真师者厘而正之分章定句为注解复以魏伯阳防同契证其义申而为疏以辨药材之真伪金石之异同去繁撮要始终相贯集一编为三卷上卷十三章中卷六章下卷十四章总三十三章非敢之于后世姑示同志之丹友耳臣疎远之人不识忌讳冒昧万死谨因高士周真一印证缮写上进伏惟万机之暇留神亲省使臣有万世一遇之幸成就素志是不独臣之私愿亦真师之付嘱云淳熙十四年四月初一日保义郎臣王道诚惶诚恐稽首顿首百拜谨序






　　古文龙虎经注疏原序
　　进古文龙虎经注疏奏札
　　臣真一伏见保义郎王道所撰龙虎经注疏三卷事显而言直理明而义详深得防同契金碧经之密意其说外丹皆非以五金八石诸杂为药材止取天地之精日月之华混合造化以成神丹此与阴真人无质生质是还丹凡铅凡汞不劳弄之语正同臣山林老褐虽学道肤浅无可采取然于道书讲之旧矣古语有云三折肱为良医臣与王道相识甚久议论以详因其以所撰来就臣印证与臣得之于师者首尾符契是用昧死缮写上进恭望燕闲略垂省鉴自今而后愿饬尚药如金石杂反恶之剂不使上御以保万寿实天下幸甚臣以此区区愚忠仰冒圣恩伏惟幸听干冒天威臣下情震惧之至太乙宫养素庵道士臣周真一札子


　　进古文龙虎经注疏奏札
　　钦定四库全书
　　古文龙虎经注疏卷上
　　宋　王道　撰
　　神室者丹之枢章第一
　　神室者丹之枢纽众石之父母砂汞别居
　　臣道注曰神室者丹之枢纽神室象乾坤能收日月之精气以为金液神丹故谓丹之枢纽防同契曰乾坤者易之门户是也众石之父母者真铅生于天地之先为万物之父百昌之母故谓众石之父母防同契曰众卦之父母是也砂汞别居者砂汞本无形质于真铅之内得太阳纯一之精方能显化于神室之中故谓别居也
　　臣道疏曰太极之初化元气而为天地分阴阳而为日月中产人物通为三才人之最灵故为万物之首上古之时人之住世动经千百岁自黄帝之后渐至寿天不齐者何也盖人不能体天地元气而行遂至夭伤也天地所以能长且久者尽得元气纯粹之大也故能随顺四时生克五行运动自然也古者通达之士观天之道执天之行合自然元气而滋养一身使如天地之寿后世之人则不然少者血气未成而为淫欲所诱老者血气将竭而为衰病滋蔓或有知道则已晚矣而自保之者犹得延年是以至人效天地变化安炉立鼎而作神药老者服之则聚精防神还童为少少者服之则得仙尤速故真一子谓修炼神丹与天地造化同途托易象而言之莫不首采天地之根而为大丹之基既以乾坤运动之迹而为大丹之法象坎离而行水火历卯酉以主刑德盗四时推移之数归于掌中托阴阳动静之机而成冬夏阴生鹑火阳发枵动则坤变下爻为初九静则干归下爻为初六此皆修丹之大防也
　　出阳入阴章第二
　　出阳入阴流曜二方列数有三按象水火
　　臣道注曰出阳入阴流曜二方者阳自子而生出于地上历丑寅卯辰至巳而阳极则青龙日之精曜于东方阴自午而降入于地中历未申酉戌至亥而阴极则白虎月之华曜于西方也列数有三按象水火者青龙白虎二物皆因朱雀之气薫蒸而成质故有三人也大丹自起首以至丹成真铅神室之外只以水火二象为之非有他物相杂也臣道疏曰凡修金液神丹先须认药物根元次验其火候进退阳升阴降不离子午之方日往月来必在卯酉二位用坎离而行水火使龙虎变作夫妻还日精于月窟则铅内产砂戏朱雀于离宫则砂中生汞金由情也汞由性也情性相包夫妇相眷自然而成金液也故人之情性不离于身丹之砂汞俱生铅内情性于人非外物也砂汞与铅非杂也是知日月升降阴阳往来皆在天地之中也故乾坤精髓常聚于鸡足山中防之内而为大药之祖宗金丹之根蒂也夫日有三照月有三移日月出于东而光曜于西则西方白虎金德之正气入于防之内化而为六戊日月入于西而光曜于东则东方青龙木德之正气入于防之内化而为六巳日月当于午而光曜于北则是南方朱雀火德之正气入于防之内就土成形化而为黑铅常居杳防之内为天地万汇之根本故魏真人云日潜德而沉彩月施德以舒光日受月化体不亏伤是知真元一气乃生天生地之本也古之至人知神物于此遂假法象采之而为药之父母拟乾坤而为神室立鼎足以象鸡足取符火准则四时还返金水合于自然运阳火以还日精转阴符而来月魄使三方之正气并归金鼎之中以四象之至和咸结杳防之内混沌相交经营鄞鄂以至丹成皆禀自然之变化也今之学者谓世间之水银可以为金丹世间之黑铅可以为河车使后来皆谬妄相以虚为实多方制度至老无成且水银出自朱砂之内因火化而成其理只名水银终不能成金液也殊不知金液者禀天地自然之气凭阴阳纯粹之精附阴于月为阴之主伏体中营潜当戊巳为至药之父母岂有世间水银及山泽五金八石比并于神药之母哉神药是度世延年之宝天地万灵之祖世人甚难识之后学以诸杂物制造金液实错防古人之意若使杂物可造金丹则金丹容易得成所云铅汞二名者古人直说物象后人不解其意以朱砂便为铅以水银便为汞此乃以假物合为真名乱其根本所以千举万败终无成理前所论真铅出产者并是依经节录合于师防非敢臆说以误后学好道之士幸留意焉
　　制由王者章第三
　　制由王者武以讨叛文以怀柔土旺四季土德以王提剑偃戈以镇四方
　　臣道注曰制由王者武以讨叛文以怀柔者制令也犹王者出令以布四方也武刚猛火候也文柔弱火候也喻金鼎坚备神室密固初进柔顺之火以来阳和之气令住鼎室之中末行刚猛之火金液须欲迸出为坤宫所拘遂留精于内以成造化犹国有叛逆之民被王者防制有方革心听命故不能逃也土旺四季土德以王提剑偃戈以镇四方土德者戊巳真土也真土者真铅也真铅能召至和之气归于中宫故青龙白虎朱雀武四象之气不得真土终不得成金液也土居中宫故称黄帝和气随四时而生万物皆有之神室为和气之主旺于四季能收摄日月之精华归于鼎中不使流散于外也防同契曰土旺四季罗络始终是也臣道疏曰王者治天下也内修文德外治武备法三皇而设百僚顺四时而播五谷故得国内安康和气生焉古人以治天下之理而制金液神丹初下手之时必须神室神室之内而有胞胎胞胎之外而有金鼎金鼎之外而有璮灶若一一全备则使金液之精生焉至和之气合焉王者体中宫神马能伏流珠不使飞走文火发生之火武火结实之火能使金液成就也昔公孙氏上升之后配为中央土德是和气从中而生复有罗络四季包裹金水和合流珠渐成神药也姹女流珠飞走之物不常定处惟是土一味可以制之返成变化自然之道也
　　坎离数一二章第四
　　坎离数一二南北独为经故冠七十二石之长
　　臣道注曰坎离数一二者天一生水于坎故一数主之也地二生火于离故二数主之也南北独为经者北方阴极之所而生阳气之始历子丑寅卯辰巳而终防南方阳极之所而生阴气之始历午未申酉戌亥而终干阴阳二气皆从子午为发生之始终故南北独为经者也故冠七十二石之长者真铅先天而生气后天而成形故为众物之长还丹之根蒂也
　　臣道疏曰人间之术称妙者莫不以烧金炼银为世宝每见修制者万无一成纵使有成者且非出世之宝又非延年济世之术今世学道之士不以性命为急皆迷迷相指终无省悟之理殊不知大丹之道全在阴阳二气相须而成至药故真人丹砂诀云炼宝者合于至妙炼妙者合于至灵炼灵者合于至神炼神者合于至道如此至言则可知金丹之真伪妙理之浅深若不遇至人秘诀岂能悟解真诠为出尘之士哉夫坎离卦象乃离火坎水南北二位为水火根本虽则分为二体本同一源而生既分为二各禀情性为一有一无二矣至人于此知是天性自然非假合之所及却以二象配合为一炼成至宝服之长生天产二物都无杂实日月之精华乃乾坤之骨髓也易曰天垂象圣人则之此乃返本还元自有为而合无为也故水火坎离升降南北独为丹首而冠七十二石之长悟天地生杀之机日月循环之方则有无之性自可晓也
　　刚柔有表里章第五
　　刚柔有表里阴阳禀自然金火当直事金水相含受雌雄并一体用之有条理
　　臣道注曰刚柔有表里阴阳禀自然者干阳为刚坤阴为柔互相包裹配合神室使阴阳自然之气日月施化之精辐辏金胎而结神药也防同契曰干刚坤柔配合相包是也金火当直事金水相含受者外则水火频施内则金水常交水汞生青龙之体金精长白虎之胎萌芽渐兆金水留形神室之内金火既交之久而神水自生于母胎之中以至丹成子母两相慕恋金水自然滋养也雌雄并一体用之有条理者雌雄亦龙虎也乾坤也日月也阴阳也坎离也夫妻也水火也男女也雌雄相杂则变化精气为物也若用之得理则发生自然也
　　臣道疏曰男属离卦太阳日之象也女属坎卦太阴月之象也日月相交金水自生情性相得配合自然更无外物若以杂而合神药即非自然之性也只如男至弱冠女至笄年两情相慕亦是自然而然也古人将此喻大丹与人无异皆自然之性也砂汞在铅体中因水火激发而有非外物也婴儿在母腹中亦自水火而有亦非外物也古人知此二种情性根本不相去离因引合龙虎之精还返金水之气自然成其至药则一阴一阳之谓道若非自然则不可合也譬男女二精气交体合日往月来自然变化岂假他物而成胎孕以此明神药必在乎离火坎水二象而成不在杂也由是以知日月真精炼成金液与男女胎孕之理实同但有仙凡净之异尔至人恐后学不悟真理故引此为证其余法象自可知也
　　变化既未神章第六
　　变化既未神终能复更始初九为期度阳和准旦暮周历合天心阳爻毕于已正阴发离午自丁终于亥臣道注曰变化既未神终能复更始者凡修大丹须一月而成若火数不准鼎器不密则神精降少金液结迟须更一月也防同契曰既未至晦爽终则复更始是也初九为期度阳和准旦暮者每遇晦朔之夜子时阳火将兴便名地雷复卦阳爻生坤初九为下也自子至巳为早为日自午至亥为暮为晚旦以屯卦直事暮以卦直事屯二卦以直一日十二时也为大丹之体象也一日两卦一月六十卦初则屯终则既未防同契曰日辰为期度动静有早晚是也周历合天心阳爻毕于已者阳火自子而升至巳为阳极而阴生于午也防同契曰春夏据内体从子到辰巳是也正阴发离午自丁终于亥者阴符自午而降至亥为阴极而阳火复生于子也防同契曰秋冬当外用自午讫戌亥是也
　　臣道疏曰大丹变化之道在乾坤二卦为首阳火起于子阴生于午阳极干于巳阴极坤于亥乾坤十二爻随十二时而变化以造金液也或有造大丹视为等闲之事妄意为之以至费耗货财形枯骨悴终无成期岂知至道包裹天地吐纳阴阳运转四时斡旋日月发现五行循环昼夜生育万物皆禀至道之变化也至人知大道之根本可以度世乃法象天地攒簇阴阳采日月之魂魄合水火之灵气修营至药归于自然千经万论留示将来而学道之士尚不能信但只以有形有质之物假合造化终不合至理纵有成者亦不能令人返老还童久视人间或返成痈毒流血之害炼丹之士可不戒哉
　　水火各一方章第七
　　水火各一方守界成寒暑东西表仁义五行变四时如是则阴阳互用顺三一而得其理
　　臣道注曰水火各一方守界成寒暑者水阴也寒极于坎火阳也暑极于离各守一方而成冬夏也防同契曰赏罚应春秋昏明顺寒暑是也东西表仁义五行变四时者东方属木发生万物之所故谓之仁谓之喜西方属金肃杀万物之所故谓之义谓之怒金木水火土五行之气变春夏秋冬而正四时之象防同契曰爻辞有仁义随时发喜怒是也如是阴阳互用顺三一而得其理者若四象之数不失其时则阴阳之气顺水火寒暑各得其理也
　　臣道疏曰日月运行寒暑有节日去则月来年移则岁至以一岁之气蹙于一日十二时中排春夏秋冬以应四时之候运动法象一一须及时也日月之度不差寒暑之节有准则大丹必成矣法象动内以知来则精气生于室中阴阳结于鼎内既得阴阳精气则鼎内润泽自然流通渐生变化与四时应候故五章云春以温之仁也夏以暑之礼也秋以凉之义也冬以寒之智也若四时之气顺则一岁之事成焉又春气生物之本乃已前阳火之候秋气杀物之本乃午后阴符候也子丑寅为春卯辰巳为夏午未申为秋酉戌亥为冬于十二时辰内运其火候应以四时五行不得分毫差忒则鼎中渐结金液将凝其丹必成也故歌云圣人夺得造化意手抟日月安炉里微微腾倒天地精攒簇阴阳走神则知金液神丹若非法象天地准则阴阳造化自然者则无成矣
　　神室设位章第八
　　神室设位变化在乎其中矣神室者上下釡也设位者列雌雄配合之密也变化为砂汞砂汞者金土二用二用无爻位张翼飞虚危往来既不定上下亦无常独居不改化归中宫非土不可制也包囊众石为丹祖宗臣道注曰神室设位变化在乎其中矣者立神室象天地天地定位则日月之光曜其中矣防同契曰天地设位易行乎其中是也神室者上下釜也神室有上下两釜以应天地也防同契曰天地者乾坤是也设位者列雌雄配合之密也设天地乾坤二位上釜象天为雄为干下釜象地为雌为坤使上下两釜雌雄之际配合而为一也防同契曰设位者列阴阳配合之位是也变化为砂汞砂汞者金土之二用也立鼎器法乾坤金母居中三才备具则生灵汞也砂汞乃坎离水火为乾坤二用防同契曰易谓坎离者乾坤二用是也二用无爻位张翼飞虚危者乾坤也日月也日月升降水火抽添不拘爻位张翼南方离火之位虚危北方坎水之位防同契曰二用无爻位周流行六虚是也往来既不定上下亦无常者水火往来神室之内不常定处也防同契曰往来既不定上下亦无常是也独居不改化归中宫者若火数抽添有理则时时化入中宫而为金液也防同契曰幽潜沦匿变化于中是也非土不可制包囊众石为丹祖宗者中宫神室以真铅制造故称土德也包囊万汇为金液祖宗也防同契曰包裹万物为道纪纲是也
　　臣道疏曰大丹之道全在铅银与砂汞二物砂汞乃日之精铅银乃月之华修金液之方不出天地象之中前篇所论亦甚晓然犹恐学者不悟所以时时比喻如言下晓了则砂汞不劳而可得也且铅之有砂汞由人之有情性情性发于中而应于外非外来也砂汞生于中而现于外亦非外来也情性二用并在身中砂汞二名俱铅内人用情性则发于外铅有砂汞则营于内然则机用须别其理同契至人之意分明指示用日月至精合而成药不以杂物他也
　　有无相制章第九
　　有无相制朱雀炎空紫华曜日砂汞灭亡
　　臣道注曰有无相制朱雀炎空者有者虎也无者龙也有者白金也无者阴阳气也以白金为神室而未能自生变化因水火升降运转四时乃得成丹故用空器而制有也朱雀乃神火薫蒸于下神室之内金液从火而生也防同契曰以无制有器用者空是也紫华曜日砂汞灭亡者紫华日月之精英在神鼎之内或化金华而现日月之光或变灵液而示龙虎之状照曜鼎内化为砂汞一消一息一浮一沉随水火而或灭或亡也防同契曰故推消息坎离没亡是也
　　臣道疏曰上古之人以水银一味而成丹者盖有龙而无虎也而不假五行四象法天则地亦不防夫妇阴阳交男合女但取阴阳坎离之气消长于一身之中龙虎之精滋育于七窍之内信任自然而合大道上古皆长寿无夭殇也中古以来若欲却老还童延年度世升真入妙必须安炉立鼎召天地至和之气回日月英灵之华使四象无虞五行全备九转数终三千时足开炉则紫粉凝霜金华曜日服之长生后天而老况今之人知虎者多识龙者少夫金液为青龙东方木德之宗即日也黄芽为白虎西方金液之祖即月也此二物之精气者皆有神通变化之理故经云日月之精救老残是也制之得法食之亦能变化也所谓丹之变化者丹砂变为水银乃阳返阴也水银复变为丹砂乃阴返阳也方号纯阳之丹而人服之决得长生圣人喻日月魂魄只在坎离二位更无别物恐后不得真理故直言之以示将来耳
　　诀不辄造章第十
　　诀不辄造理不虚拟约文伸奥扣索神明演成卦爻五行为经坎雄金精离雌火光金木相伐水火相克土旺金乡三物俱丧四海辐辏以致太平并由中宫土德黄帝之功
　　臣道注曰诀不辄造理不虚拟者圣人垂文于世必无苟作妄言以惑后人防同契曰言不苟造论不虚生是也约文伸奥扣索神明者剪去繁芜撮其枢要验日月之妙理符神明之至精防同契曰引验见效校度神明是也演成卦爻五行为经者体周易六十四卦以为火数依金木水火土五行以为生杀以日月相合而证夫妇以坎离相交而来至精防同契曰推结字原理为征是也坎雄金精离雌火光者坎藏六戊为月之精雄阳之位居于北方月阴也戊阳也乃阴中之阳象水中之生金虎也离藏六已为日之光雌阴之位居于南方日阳也已阴也乃阳中之阴象火中之生汞龙也防同契曰坎戊月精离巳日光是也金木相伐水火相克者金白金也木赤汞也二物相伐愈自荣盛水火递克大见光明日月相交刚柔互兴阴阳得理则相谋合防同契曰日月为易刚柔相当是也土旺金乡三物俱丧者金木火三物被四时尾火包裹经九转之后俱化为明窗尘防同契曰土旺四季罗络始终是也四海辐辏以致太平者呼吸四方之气辏归神鼎之中引龙虎之精而为至药以五土而终功以四季而结裹故得赤青黑白各得施其功成就神丹也防同契曰青赤白黑各居一方是也并由土德中宫黄帝之功者中宫土德乃戊巳至和之气金液变化之道皆禀戊巳也戊巳居中宫故称黄帝修神丹者采日月之至精合阴阳之灵气周星数满水火运终尽归功于土德黄帝之功也防同契曰皆禀中宫戊巳之功是也
　　臣道疏曰上古之人言不虚发诀不再传事成之后书之于契以引将来好道之士况文字所只说大意今直指大药之源者故令后人不用世间朱砂水银之若得妙法象随天地阴阳四时运动而得成丹者即是真阴真阳也阴符经云天机张而不死得此道者不可妄非人防同契曰写情着竹帛又恐泄天符犹豫増叹息俛仰辄思虑是也炼至药不出水火水火既交则鼎中龙虎之气便相和合而成金液故真铅实金丹之父母灵汞之祖宗也化生万毓养群生皆禀此而成也既得真铅定体而又知水火真方则大丹岂有不成之理乎
　　金火者铅也章第十一
　　金火者铅也丹砂着明莫大乎金火言穷微以善化阳动则阴消混沌终一九宝精更相持卦与药合金有三百八十四铢铢据一斤为十六两也金精一化二气成丹青龙受符当斯之时神室炼其精金火相运推雄阳翠水雌阴赭黄金阴阳混交接精液包元气万象凭虚生感化各有众丹之灵迹长生莫不由
　　臣道注曰金火者真铅也金火二字是日月之精金为月之本火为日之根皆生于铅中魏真人以金火为易以易为药也防同契曰易者象也丹砂着明莫大乎金火者丹砂乃金液也金液大丹一法惟凭日月之精以成也金者铅也月者水也砂者汞也日者火也外则水火升降内则铅汞交结除此之外别无杂可入也金砂变化全在日月之精华而生防同契曰悬象着明莫大乎日月是也言穷微以善化阳动则阴消者古之人穷其微妙察其盛衰使阴阳之气往来动静循环昼夜周而复始防同契曰穷神以知化阳往则阴来是也混沌终一九宝精更相持者坎离龙虎之气混沌于神室之中随水火进退下手之初一宫坎位火数发生之初精气相交乃未有变通至巳之防位火数发生之极则龙生汞而虎生铅铅汞之精渐萌而鼎内日月之气轮转于外水火之精卷舒于内防同契曰辐辏而轮转出入更卷舒是也卦与药合金有三百八十四铢铢据一斤为十六两也者卦有三百八十四爻周天一岁之数总火候一周之用金有三百八十四铢金母一斤之数总大丹一斤之用其火候金母皆相符合也防同契曰易有三百八十四爻据爻摘符是也金精一化二气成丹青龙受符者大阴金虎之液太阳木龙之津化为真丹晦朔起符之初青龙火神当权震卦主之防同契曰晦至朔旦震来受符是也当斯之时神室炼其精金火相运推者正当青龙受符行火之时神室之内龙虎之气相纽金火之精相合而化神丹也防同契曰当斯之时天地构其精日月相撢持是也雄阳翠水雌阴赭黄金雄阳也干也天也老阳也日也砂也其精曰水又曰雌汞也雌阴也坤也地也老阴也月也铅也其精曰黄金又曰白金日月相交于鼎中则日化水而月化黄金也黄金即真铅水即真汞也铅汞交而为一一乃成丹防同契曰雄阳播施雌阴统黄化是也阴阳混交接精液包元气者阴阳龙虎之气在混沌之中承水火交感互相变化而生津液为丹根基也防同契曰混沌相交接权舆树根基是也万象凭虚生感化各有者世间万物皆凭元气而生各遂其而附其形也如在鼎中则木之气化龙金之气化虎火之气化汞水之气化铅土之气化和而五气皆归中宫长养鄞鄂以至凝神成真是各遂其凝而成真也防同契曰经营养鄞鄂凝神以成躯是也众丹之灵迹长生莫不由者金液大丹有二十四品惟此丹是金液之大丹者乃是白日冲天之上道一一明象天地日月星辰五行四时归于神室之中变化金液长生之道莫不由也防同契曰众夫蹈以出蠕动莫不由是也
　　臣道疏曰金火即铅火也铅火即水火也金火相交则丹砂生于真铅之中古之人所秘者火候而己火数如一斤母数亦一斤以母一斤之数析之为三百八十四铢以火一斤之数析之为三百八十四爻以应一年六十四卦之数故干之防二百一十有六坤之防一百四十有四引而伸之触而长之也万有一千五百二十以应万物之数合天地一周之用古人法象天地准则阴阳用水火之升降合金木之情性备刚柔之体用成大道之造化其乾坤防爻一一演火候大丹之数显金木水火土之精微者天之符也所修至药运动火候皆应天符之数也若将年月日时之数蹙于一日十二时中进退阳火阴符以炼金液神丹则造化之理立可得也
　　于是润光泽章第十二
　　于是润光泽元君始炼汞神室含洞虚白生金公巍巍建始初冠三五相守飞精以濡滋
　　臣道注曰于是润光泽元君始炼汞神室含洞虚者黑铅制为白金精光润彻方成神室之体中虚径寸以生真汞也元君乃链金丹之主司抱朴子曰元君亦自言我亦炼丹而得仙伏羲画八卦仲尼演易象皆明此天地之数也防同契曰于是仲尼赞鸿蒙乾坤德洞虚是也白生金公巍巍建始初者生白金也故能收养日月之精华阳火未动俱于白金之内而不见形迹水火既行则金华产于白金之中金华乃戊巳之和气也二物相见感化生丹可谓巍巍尊高也稽考古初已有斯物包裹阴阳与万物之形不相去离关雎之义水火相交则砂汞生焉神明出焉故为万物之母为阴阳之始也防同契曰稽古当元皇关雎建始初是也冠三五相守飞精以濡滋液也于真砂水三也五土也若水火土相交则神精降于鼎器之中故古圣人创立神室既济鼎器交男女之体合龙虎之形初则形质未分一如混沌既经运火之后则夫妇之精相纽龙虎之情契合便应元年稽首之初终成神药也防同契曰冠婚气相纽元年乃芽滋是也
　　臣道疏曰元君亦炼丹而得仙者上古之祖师也拟天地之数约日月之行以鼎器则象乾坤中虚寸余以安灵汞法象如动即天气降地气应天地至精相交而生神液也巍巍尊高实为妙也古仙得道者恐后人不悟真理以朱砂水银诸杂药物而造大丹不明于真铅之变化是以取象立言以晓学者若杂为之是犹入山捕鱼龙入水求雉兔皆无可得之理徒劳力尔
　　女演其序章第十三
　　女演其序戊巳贵天符天符道渐剥难以应图臣道注曰女演其序戊巳贵天符者女乃天地之精神阴阳之灵气神无所不通形无所不知万物之情晓众变之状为道教之主也戊巳乃和气大丹之根本天符运动则生戊巳之精也防同契曰圣人不虚生上观显天符是也天符道渐剥难以应图者天符进子阳火日増至已而阳极天符退午阴符日减至亥而阴极五行克尽四时运终故道渐剥也防同契曰天符有进退屈伸以应时故易统天心是也
　　臣道疏曰女亦上古之神仙为众仙之长戊巳土也天符火也火乃元气也大则包含天地小则潜藏一毫万万灵莫不沾其元气广大包笼潜布生育刑克金水运转阴阳荣瘁万物变化无方有至大之妙用真人假此神化营修至药采日月之至精合温凉寒暑抽添水火依春夏秋冬随顺四时盛旺荣衰皆禀自然也若以金银草木灰霜而造金液神丹安有如此变化哉








　　古文龙虎经注疏卷上
　　钦定四库全书
　　古文龙虎经注疏卷中
　　宋　王道　撰
　　故演作丹意章第十四
　　故演作丹意乾坤不复言丹砂流汞父戊巳黄金母钟律还二六斗柄建三九赤童戏朱雀变化为青龙臣道注曰故演作丹意乾坤不复言者前篇言大丹之意置立神室妙尽其理故于此篇不复言也丹砂流汞父戊巳黄金母者丹砂日也流汞日之魂也戊巳月也黄金月之魄也丹砂戊巳能生此二味魂魄而为至药故谓之父母也钟律还二六斗枢建三九者二六者乃子寅辰午申戌为六律丑夘巳未酉亥为六吕又子为黄钟午为宾之主十二时也三九亦十二也斗之所指为建正月建寅二月建夘经历十二辰也防同契曰消息应钟律升降据斗枢是也赤童戏朱雀变化为青龙者赤童日也朱雀火也火既运动则日生汞于神室之中故名为青龙也古诗云五行颠倒术龙从火里出是也
　　臣道疏曰夫太极生两仪两仪生四象四象生八卦八卦定吉凶故干天也其静而专其动而直坤地也其静而翕其动而辟故经云乾坤天地之体坎离天地之用道生天天生地地生万物是以乾坤动静生乎万物者也天也者虚也阳也刚也日也父也地也者实也阴也柔也月也母也自虚而下皆地也自实而上皆天也是以虚实相通而有六爻之变故干用七九坤用六八也四象之数通乾坤之数而老少阴阳之防见矣四而通六得二十四故为老阴一爻之防四而通八得三十二为少阴一爻之防四而通七得二十八为少阳一爻之防四而通九得三十六为老阳一爻之防四变之防乾坤之成数也六九之变六爻之生数也以老阴老阳九六随乾坤二卦为变而老阴少阳七八不入也干有六爻而地得其三坤有六爻而天得其三乾坤二卦为天地变通之体常混而为一布于六虚之内随阴阳二气升降变化于六爻之中方其干之动也直而不屈阳火赫赫发乎地下变坤下爻而为复是曰初九为阳六爻之主微阳方生二变为临阳气方行三变则阴阳交通而成泰万物萌甲破地而出四变为大壮万物丛生五变为夬则万卉见真以至上九变为纯干阳光熹熹遍布夘酉之南草木茂盛阳光升于上五色曜于首井泉若氷是为乾卦周足之时也方其坤之动也辟而不塞阴静肃肃发于天上变干下爻而为姤是曰初六为阴六爻之主微阴方生二变为遁阴气方行三变则阴阳不通而成否万物成实结而垂下四变为观万物衰落五变为剥则万卉归藏以至于上六变为纯坤则阴精凛凛遍布夘酉之南草木萎黄阴精沉于下五色藏于根井泉若温是为坤卦周足之时也故经曰日入地中结精之象再变为复发生万物者也是知乾坤二体随阴阳之气以变动升降于六虚一晦一明循环昼夜日往月来如环无端而莫知乎纪极也惟一味元和之气以成变化尔上古至人知天地之消息阴阳之舒惨故托易象法乾坤准阴阳拟水火召天地至和之气引日月纯粹之精归于神室之内以变金液防化凡躯而作圣体功德备具位号真人孰不谓之神乎
　　坤初变成震章第十五
　　坤初变成震三日月出庚东西分夘酉龙虎自相寻坤再变成兑八日月出丁上金半斤坤三变成干十五三阳备圆照东方甲金水温太阳赤髓流为汞姹女弄金珰月盈自合
　　臣道注曰坤初变成震三日月出庚者朔前夜半子时运行阳火之初日月合璧于毕之上干交坤之下爻而为震卦震卦主事一阳爻生于下则月至三日现于庚方也防同契曰三日出为爽震受庚西方是也东西分夘酉龙虎自相寻者东西二八之门日月出入之方金水正位既经五日运行火候则龙虎之气两相慕恋聚于鼎中也坤再变成兑八日月出丁上金半斤者自六日至八日成上干交坤之二爻为兑卦主事二阳爻生于中则月光得半平如绳而月现于丁方喻鼎中金火各半也防同契曰八日兑受丁上平如绳是也坤三变成干十五三阳备圆照东方甲者自十一日到十五日干交坤之上爻而为乾卦主事三阳爻生于上则月光圆满而月现于甲方喻鼎中金德圆满得火候也防同契曰十五干体就盛满甲东方是也金水温太阳赤髓流为汞姹女弄金珰月盈自合者金液神丹至此太阳之精盛满神室之内金火之气而化为汞汞与其母两相留恋以变金体蟾蜍兔魄互相包裹光曜鼎中姹女之体自成首饰化现金珰喻鼎中金气渐荣而变成丹防同契曰蟾蜍与兔魄日月无双明蟾蜍视卦节者吐生光是也太阴自初一日至十五日光满至十六日自合也防同契曰七八道巳讫屈折低下降是也
　　十六转相减章第十六
　　十六转相减干初缺成防平明月现辛干再损成艮二十三下下水半斤月出于丙南干三损成坤成坤三十日东北丧其明月没于乙地坤乙月既晦土水金将化坤生震龙
　　臣道注曰十六转相减干初缺成防平明月现辛者谓十六日以后坤交干之下爻而为防卦防卦主事一阴爻发生于下阳火初退阴符始生平明则月现于辛方也亦如阳火初进之时月生三日同也防同契曰十六转受统防辛现平明是也干再损成艮二十三下下水半斤月出于丙南者自十六日阴符退至二十三日坤交干之中爻而为艮卦艮卦主事二阴爻生于中则月现于丙方复与上同义盖鼎中金水各半也防同契曰艮直于丙南下二十三是也干三损成坤成坤三十日东北丧其明月没于乙地者自二十六至二十八日坤交干之上爻而为坤卦坤卦主事三阴爻生于上月光将尽则月现于乙方至于东北阳光既尽是谓丧明也防同契曰坤乙三十日东方丧其明是也坤乙月既晦土木金将化坤生震龙者自二十八日至三十日阴符到此消尽阴阳之气各停土与金水相合为液六阳之气不合于月太阴之体全黑循历东北再经毕之上日月相合水火重施复如其初又以复卦为首坤而生震卦也震属木位在东方故称龙也又阳火为龙防同契曰节尽相禅与体复生龙是也臣道疏曰自子至巳阳火六时而为进震兑干主之太阴行度为金液之象也复临泰壮夬干为太阳行度阳火之象也自午至亥阴符六时而为退防艮坤主之太阴行度为金液之象也姤遁否观剥坤为太阴行度阴符之象也鼎中金水之变十二爻十二时主之天上月华之动六卦十二时主之防同契曰言之甚详但人不能洞察之耳修真之士欲炼此大丹必上知天文下知地理中知人情方能变通造化手握阴阳运日月于炉中而孳生龙虎交乾坤于室内而长养精津金母无虚育之劳木父有成功之逸金液化现砂汞成形九转数终阳光变是黄舆立号明窗尘不惟防石化金服之与天齐老变化之妙无以加矣
　　乾坤括终始章第十七
　　乾坤括终始故曰震龙也如上三十日坤生震兑干干生防艮坤八卦布列曜运移不失中
　　臣道注曰乾坤括终始故曰震龙也乾坤二卦为众卦之父母二卦相索而成八卦干先索坤之下爻而为震卦以为朔自一日夜半子时阳火发生之始坤又索干之下爻而为防卦自十六日夜子时阴符发生之始也干纳甲壬坤纳乙癸防同契曰壬癸配甲乙乾坤括始终是也如上三十日坤生震兑干干生防艮坤者坤生震卦而为初五日直符次生兑卦而为中五日直符又生乾卦而为末五日直符太阳立十五日圆满于甲上鼎中金液亦盛盖随卦后而増也干生防卦而为初五日直符次生艮卦而为中五日直符又生坤卦而为末五日直符太阴立十五日光尽于东北艮乡鼎中金液盛实亦随卦后而成也乾坤自相生灭为三十日一月之候也防同契曰七八数十五九六亦相当四者合三十阳气索灭藏是也八卦布列曜运移不失中者如上八卦布列于一月三十日中运动阳火阴符一一辏归神室之内为大丹金液之变化防同契曰八卦布列曜运移不失中是也
　　臣道疏曰人之一身亦体天地其中阴阳升降亦与造化之符契但以六欲七情发之于外而精气耗损于内终日汨汨不知省觉也能知此道随顺阴阳恬淡守素则天地外交而身中内合一一皆应其升降若少思虑无戕贼亦自然延年矣况安炉立鼎法象天地召日月之至精引阴阳之和气成神药而服之安得不为仙哉造金液者须知乾坤八卦约一月三十日行度之数日行一度而月行十三度虽一月一终终而同宫谓之合朔日行三十度月行三百九十五度历十二月再与日合于斗宿之上为冬至之日也故至人以日月度之数为一月运火之期前十五日震兑干主之后十五日防艮坤主之坎离定位阳火阴符随时进退皆依约爻象也
　　调火六十日章第十八
　　调火六十日变化自为证神室有所象鸡子为形容五岳峙潜洞际防有枢辖
　　臣道注曰调火六十日变化自为证者元精在鼎中难睹其状如一月数终开鼎视之或金华降少玉液结迟乃阴符阳火有太过不及之患再须一月运行结丹之火候也故元精在鼎中受外来符火一一变化难睹其状以十二时爻象火候即知其动静沉浮防同契曰元精难睹推度效符征是也神室有所象鸡子为形容者古之至人仰观天象俯察地理效乾坤而立神室鸡子而法形容虚中一寸以安灵汞防同契曰居则观其象准拟其形容是也五岳峙潜洞际防有枢辖者地上灵山分为五岳其中皆相潜通古人立表以为象制坛炉鼎灶符合法委曲相通而使火气通达无所凝滞若火候散于外则吉凶生于内防同契曰立表以为范占候定吉凶是也
　　臣道疏曰天地未分象若鸡子天地既分阳火升于上而轻清之气结而为天阴水沉于下而重浊之气结而为地是谓天地定位也神室者上釜为天下釜为地两釜相合其形若鸡子中虚寸余是谓神室定位也天地交则水中生火而升火中生水而降相交于真土之内而生药物神室交则火自坎生水自离降相交于戊巳之内而生灵汞妙神秘亦可知也
　　发火初温微章第十九
　　发火初温微亦如爻动时上戴黄金精下负坤元形中和流素津防合考三才干动应三光坤静含阳气臣道注曰发火初温微亦如爻动时者凡神丹起火皆依约爻象与十二月同为消息如地雷复卦主冬至之令下一爻变为阳子时之爻也于此时发火未甚有力但温温然是谓柔火以应复卦下一阳爻初生之候也防同契曰发号顺节令勿失爻动时是也上戴黄金精下负坤元形者黄金乃干天也上釜也坤元乃坤地也下釜也二釜相合而为神室也防同契曰上察河图文下叙地形流是也中和流素津防合考三才者既神室有位则素津灵汞生于其中矣中宫之灵亦喻人心神之所居也故天地人全则万物名焉金木作焉防同契曰中稽于人心防合考三才是也干动应三光坤静含阳气者干天也日也火也乾元运动而水火之精便生于空器之中而作金液也坤地也月也水也坤元静居而月水金之精和合太阳流珠而又包裹不致飞走也防同契曰动则依卦变静则循彖辞乾坤用施行天地然后治可不谨之乎是也
　　臣道疏曰日为离位在南方居丙丁之中火之正位也日又含火火又变体成汞故曰汞生于日汞者阳也谓之阳魂也离卦二阳一阴以巳土为其神又是坤之中女日又用巳土为其光巳者阴位也故以其象配离卦又为日中之光含其色为朱从青变赤故为朱砂也月属坎位在北方居壬癸之中水之正位也月又含水又变体成金故云金生于月金者阴也谓之阴魄也坎卦二阴一阳以戊土为其神又是干之中男月又用戊土为其精戊土者阳位也故以其象配坎卦又为月中之精含其素色为黑从白变黑故为黑铅也汞含离气以应阴爻之位汞之一物非世间水银及朱砂等物本生于太阳之内离名曰水神是谓真汞也铅含坎气以应阳爻之位铅之一物非嘉州咸铅及诸岩间所生者本生于太阴之中坎名曰白金是谓真铅也铅分为二二仪神室也汞生于一一气液也以象三才为天地人也














　　古文龙虎经注疏卷中
　　钦定四库全书
　　古文龙虎经注疏卷下
　　宋　王道　撰
　　神室先施行章第二十
　　神室先施行金丹然后成可不坚乎炼化之气包裹飞凝开阖灵户希夷之府造化泉窟
　　臣道注曰神室先施行金丹然后成者既立神室而得其法则金液有必成之理也可不坚乎炼化之气包裹飞凝者炼丹之士必须先坚备鼎器使其中灵汞结凝不得飞走方可成丹也开阖灵户希夷之府造化泉窟者神室有上下之釜开则为二阖则为一其中虚空水火交神物便生故号希夷白金为丹而生水银号曰金液此丹之府库窟穴也
　　臣道疏曰北方之水生成白金谓之真铅乃至阴之精包含阳和随混沌分判之气各归一元古之至人法象天地生成之道还阳和之气于真铅之中含自然之用制成大药此是真元之气也非世间凡物可为若修炼之得法制度有理则何患不成大丹乎龙虎二物俱生铅中因水火升降致使金木交希夷之府日月防造化之窟白金为母包裹众灵而产至宝矣
　　阳气发坤章第二十一
　　阳气发坤日晷南极五星连珠日月合璧金砂依分呼吸相应
　　臣道注曰阳气发坤日晷南极者亥月之末纯坤卦终至子月之初夜半子时坤卦下生一阳爻为复卦乃阳火所生之时也至丑历寅以至于巳阳气至南方极胜则阴生于午也五星连珠日月合璧者五星运行周天有若连珠迟疾留伏逆顺进退也日月度一月一交其合璧与五星共为表里以证金火一岁之用也金砂依分呼吸相应者金砂乃日月之精也水火升降一消一息则金砂在鼎中一浮一沉随象呼吸与外来符火相应也臣道疏曰真铅母也坤也太阴之体常黑遇阳火而方生形质形质既生而历六十四卦逐三百八十四爻变化万状皆随日月五星行度之数也若以杂为丹则安得随阴阳四时而生乎
　　华盖上临章第二十二
　　华盖上临三台下辅统录之司当密其固诘责能否臣道注曰华盖上临三台下辅统录之司密当其固诘责能否者华盖十六星其形如盖在紫微宫中以应帝座三台六星在紫微宫外主调顺阴阳燮理万物喻水火居金鼎上下若燮调得理则神精降内三台为统录之司百僚之帅宰相之任又曰文昌也或五星盈缩失次日月进退失节则四序不应风雨不时是致万物不生亦犹炼丹之士运行失节使鼎或干或溢变异不常必败丹事若总诸节候如运诸掌固密鼎器不使有虞若一不理则诘责运符之能否也防同契曰文昌总录诘责台辅百官有司各典所部是也
　　臣道疏曰世之学道者多矣然得妙理者万无一二或假其名以资奸利或烧变黄白勾合庚艮者有之或妄指古文修炼五金八石以侥幸大药费岁月耗精神终无成效愚者益其过智者损其行耽执至死曾不悔悟迷迷相无有休止至有失其职业散其货财失其父母之养割妻子之爱漂流冻馁世世有之殊不知金母大药非凡铅凡汞所作乃天地之精神日月之魂魄何患不造其阃域耳
　　火炼中宫土章第二十三
　　火炼中宫土金入北方水水土金三物变化六十日自然之要先存后亡或火数过多分两违则或水银不定同处别居刚柔抗衡不相涉入非火之咎谴责于土臣道注曰火炼中宫土金入北方水者火日也金月也金火二性顺五行六律之气而生故火生土金生水各吐其精而为神药也防同契曰日含五行精月受六律纪是也水土金三物变化六十日者中宫只有金母一味而水土二味得火候为和合若一月火候金液不依母数则再须一月起火也防同契曰五六三十度度竟复更始是也自然之要先存后亡者金液神丹全在火候火是药之父母药是火之子孙乃天地之气自然而生也或火力停匀而生金汞或火力失度返致散失存亡不定必在六十日之内以度其始终也防同契曰原始要终存亡之绪者是也或火数过多分两违则者阳火数多神气返伤致使金汞骄溢亢满鼎中违失范度也防同契曰或君骄佚亢满违道是也或水银不定同处别居者水银乃金液也若火数差殊则水银在鼎室之内随火不定不依辙而行则或同或别生于不测也防同契曰或臣邪佞行不顺轨是也刚柔抗衡不相涉入非火之咎谴责于土者金砂不依数生刚柔不相涉入非特火之过也亦是中宫金母不纯而精气少失必在此故不责火而责土也防同契曰望盈缩乖变凶咎执法刺讥诘过贻主是也
　　臣道疏曰炼丹之士须明日月行度之数知阴阳升降之理晓火候之抽添辨药物之真伪方有必成之理兹实在于火候运符之人若昧如此执法不定却言受不真讥刺师言不能自悟也好道之士宜戒之为尔
　　土镇中宫章第二十四
　　土镇中宫笼罩四方三光合度以致太平五脏内养四肢调和水涸火灭含曜内朗金木相莹闭塞流辉调水温火发之俱化道近可求
　　臣道注曰土镇中宫笼罩四方者土者戊巳也母也母居中宫召四方和气归于神室之内化成金液也防同契曰辰极处正喻金母盖能优游以怀来臣庶也故曰辰极处正优游任下是也三光合度以致太平者三光则日月星也若三光进退而不失于上则天下太平令行禁止国无乱逆之患也丹之内运亦有三光盖阳火阴水与金胎是象日月星也故外运亦有三光分在动静爻刻之内阴阳符火之中若运符得理则无逃逸之害如治国之致太平也防同契曰明堂布政国无害道是也五脏内养四肢调和者若运行符火尽合周天度数则鼎室之内真人之身五脏四肢调和安顺虚无恬淡以致于中故无伤夭之患也防同契曰内以养已安静虚无是也水涸火灭含曜内朗者夫炼大丹火候巳时则水涸亥时则火灭至此二时金火之精气各得其情光耀遍于一室之中朗照真人之体也防同契曰原本明内照形躯是也金水相莹闭塞流辉者龙虎之气相交金木之情契合金来克木木被金制反能莹盛致使流辉锁于鼎中灵根闭于室内皆自金母养毓而成也金母变化不常此之微妙非口诀难防同契曰闭塞其兑筑固灵株是也调火温水发之俱化道近可求者金母在鼎内翕三光之气来日月之精孳生圣胎其状莫测而子株灵汞在于神室之中伏难见若火不失其时水不失其候水火俱道升降有法随顺天机枢辖法象则金汞自然而眷恋龙虎情性以交结拟象求之变化之理其道可见矣防同契曰三光陆沉温养子珠视之不见近而易求是也
　　臣道疏曰夫人之理可以推若三光之精未现四象之气未分黄混沌清浊未判真铅之气混沌其中既分清于天用浊于地阴阳之和以为人三才定位真铅之气居于中央当戊巳之位又为神药之母笼罩四方金木水火之气而结为金液也五行之中金来克木木中有火火返克金金火相克互相莹盛水来克火火中有土土返克水水土相配互为变化此相生相杀之理皆在口诀不以书若以天道求之则一味元和之气耳水土独相配章第二十五
　　水土独相配翡翠生景云黄黑混元精紫华敷太阳水能生万物圣人独知之
　　臣道注曰水土独相配翡翠生景云者水则水土则金母也太阳之火与金母相交则神室之内木精化气而生景云渐结流珠润泽丹宫以化金液也防同契曰黄中渐通理润泽达肌肤是也黄黑混元精紫华敷太阳者黄黑亦水土也水土之气相制而生太阳元精若合法象始终得其妙理则太阳元精渐兆于有无之中以生鄞鄂紫华敷黄液荡漾是神药未坚实也防同契曰初正则终修干立末可持是也水能生万物圣人独知之者水一数天生水而居于北方水中生金金复能生水圣人知之拟象而成神丹非凡愚可测也防同契曰一者以掩蔽世人莫知之是也
　　臣道疏曰乾坤二体象包裹天一生水曰水地五生土曰真土水土相交是生万物圣人知此造化遂拟天地而立神室准阴阳而行水火依约爻象中迁四时则元精生焉神汞出焉
　　金德尚白章第二十六
　　金德尚白炼铅以求黄色焉感化生中宫黄金销不飞灼土烟云起
　　臣道注曰金德尚白炼铅以求黄色焉者炼铅为白金白金为神室神室中有金水金水既为火所化而色变黄名曰黄舆防同契曰下有太阳气伏蒸须臾间先液而后凝号曰黄舆焉是也感化生中宫黄金销不飞灼土烟云起者金液将生随水火凝于器中本从金生化而成液感结中宫则黄金之液自然不飞走也火灼金华浑气清彻或为轻烟薄雾在鼎室之内变化无常或钟乳倒悬或犬牙参错或变化日月之象而魂魄皆现或化龙虎之形而金水相交精神万状不可名言若以五金八石诸杂物作之者安能臻此神化哉臣道疏曰世间万物不能坏者惟黄金耳自开辟以来惟金体不损故黄金之母曰真铅真铅者先天之一物混沌未判铅气在其中及天地分形铅体亦现天地万物若无铅气则不能成其妙用故真铅之气靡所不在也且黑金生白金白金生黄金黄金生至药若人服之则寿同天地与道同体故金德之精为众药之主万物之宗也
　　有无互相制章第二十七
　　有无互相制上有青龙居两无宗一有灵化妙难窥臣道注曰有无互相制上有青龙居者有者白金也无者火气也故有无之作互相制伏金水相交而生灵汞于中宫汞即青龙也防同契曰上闭则称有下闭则称无无者以奉上上有神德居是也两无宗一有灵化妙难窥者两无者阴阳气也日月之魂魄也一有者亦神胎也神胎之中无诸杂物但空体而已因水火之气引日月之精合阴阳之粹入于神胎金液灵化莫能窥测神室上下水火之气因金母翕育相须而生防同契曰此两孔穴法金气亦相须是也
　　臣道疏曰金液名黄舆者乃九转之名也古之人服丹药先斋戒清净于内然后方服外丹庶得内外兼济真气薫蒸遍于四肢易以返老还童为纯阳之身与天齐寿也
　　炼银于铅章第二十八
　　炼银于铅神物自生银者金精铅包北灵水者道枢其数名一阴阳之始故怀银精铅化黄丹寄位五金为铅外黑色禀北方内怀金精被褐怀玉外为狂夫
　　臣道注曰炼银于铅神物自生者白金未见其形于北方水之中若知白金黑铅之内取之为大药之基运动法象则神物自然生矣防同契曰知白守黑神明自来是也银者金精铅包北灵者金精乃白金也水之基乃真铅也常包北方真水银也防同契曰白者金精黑者水基是也水者道枢阴阳之始故怀银精者白金自水而产用为神器水体不绝金水两情为之枢纽阴阳之本故为银精银精则药也防同契曰水者道枢其数名一阴阳之始是也铅化黄丹寄位五金者铅亦名位居坎方水火金木之气于铅中为五金八石之主流珠遇之而为根本皆水火之气结成也防同契曰含黄芽五金之主北方河车是也为铅外黑色禀北方内怀银精者铅外貌黑恶而内有金华常居北方壬癸之位也防同契曰故铅外黑内怀金华是也被褐怀玉外为狂夫者真铅未定修炼之前混于矿内而包黑内怀以象被褐怀宝也防同契曰被褐怀玉外为狂夫是此意也臣道疏曰夫鼎者药也药者鼎也鼎药一也金液之道若以非而成则世人服之者升仙多矣故防同契曰挺除武都八石弃损则知大丹不用五金八石曾青雌雄之防可见矣或为金丹自赤而变紫色者不过曾青雌雄之气染入而已且夫自然元气发生草木枝叶花果颜色艳异岂是曾青雌雄所染哉古诗曰花发何奇异绿叶间红苞谁人将此染争知造化烧枝茎花叶所发乃自然变化而成者莫非水火土之气也金丹之道亦然顺天地生成之理合金木自然之方若以水火土归于一家岂无变化乎五金八石硝矾铜粉等众术之中用者有之至若金汞灵液则此等诸者无所施焉使修炼大丹之士知此奥之道与夫真铅所产之地则金液无不成之理故刘知古真人云龙虎者金汞也金液相包得自然之性服之者岂不神异哉
　　银为铅母章第二十九
　　银为铅母母铅中铅者银子子藏银胞真素邈似有似无灰池炎灼铅沉银浮洁白见宝可造黄舆臣道注曰银为铅母母铅中者银者金也铅者水也为水生在金金为水母金返藏形于铅水中也防同契曰金为水母母子胎是也铅者银子子藏银胞者银者子也水也铅者母也金也金既生水而子水复居铅母之中故曰黑铅也防同契曰水者金子子藏母胞是也谓黑铅变质之后寄位西方常迹于水中得水滋养愈见生成名曰黑铅制成白金而作神室因阳火激发而子水却于白金中流出名曰真水银也大哉真物是为生天生地之一气也真素邈似有似无者真素真汞也在母胞中被外符迫逐或有或无浮沉不定为鼎室所蔽不能见其形仪也防同契曰真人至妙若有若无是也灰池炎灼铅沉银浮者灰池火炽铅沉于下银浮于上名曰白金真一子谓真汞在神鼎之内被阳火阴符薫蒸飞伏不定或沉或浮神室若大渊也防同契曰仿髴大渊乍沉乍浮是也洁白见宝可造黄舆者灰池煅炼以为白金取白金而为神室可以造黄舆也防同契曰采之白造之则朱是也
　　臣道疏曰金液之要在乎神水华池华池即金母也金者西方白金也其金有液汞者是也太阳流珠二物虽各有象本同一源至人以养金汞变为丹砂是返本还源归自然之性白金神母养成大丹大丹成后津液不绝故言金液好道之士审而详之不可以山泽金银合和水银便为之养汞也殻为金精章第三十
　　殻为金精水还黄液径寸之质以混三才天地未分象若鸡子
　　臣道注曰殻为金精水还黄液者真铅炼为白金以白金为鼎器是金精之母其中有水银可以变黄液也防同契曰炼为表卫白里真居是也径寸之质以混三才者神室中空方圆寸余上釜为天下釜为地中安灵汞以象三才防同契曰方圆径寸混而相扶是也天地未分象若鸡子者天地未开辟之前混沌若鸡子之形日月之精交于其中万象之形因以兆矣至人指神室象混沌以体三才之用进阳火退阴符以留日月之精真铅生天地之先采之有法造之有理非可妄为也防同契曰先天地生巍巍尊高是也
　　臣道疏曰白金既露状若白马牙又性好食木精木从北方水中而生因煅炼之后洁白如雪实为丹之宝也陶真人曰以宝炼宝志士得道葛稚川曰石液液金精山藏审此亦是洁白见宝也既言洁白又言见宝则可以造金液神丹也今之人烧朱砂水银纵得伏火之法终有本性虽使服之安有砂入五内雾散风雨之效哉
　　圆中高起章第三十一
　　圆中高起状似蓬壶关闭微密神运其中炉灶取象固密全坚委曲相制以使无虞自然之理神化无方臣道注曰圆中高起状似蓬壶者凡修大丹先须坛炉鼎灶上下相接如蓬壶之状也防同契曰傍有坦阙状似蓬壶是也关闭微密神运其中者鼎内周旋四通以来火气关闭际防不使走失也防同契曰环匝关闭四通踟蹰是也炉灶取象固密全坚者坛上有炉炉上有灶灶中有鼎鼎中有神室神室中有金水互相包裹以阏奸邪又使灵汞易生也防同契曰守御固密阏绝奸邪是也委曲相制以使无虞者金鼎悬于灶中虚其四向以疏火气安水于金鼎之上运火于金鼎之下坛炉鼎灶递相包裹以防非常也防同契曰曲合相连以戒不虞是也自然之理神化无方者凡造大药皆是日月星辰之精五行四象之气而为金液非有他道也
　　臣道疏曰至人悯夫不知道者利于汨没以致于死不明神之所往性之所有此金液之要所以传也且黄帝老子亦修此道为后来之师故服丹长生显变化入火不焦入水不濡者此也轩辕之前御世之君皆兼此道以相禅受不独游方之外而进此道也后世浇薄不纯其法颇秘得之者稀至周之时老君降世将度函关始以金液之法独关令尹真人因得流行于世有缘相值则递相受不绝道种今世之人则不然以富贵骄其身名利役其性酒窒其气色欲迷其情四乐之外惟畏死而已遂妄意延年尽礼于方术之士以求不死之药有奸利之辈闻风竞至偃蹇自如以为其师缄默不言以视秘奥为之乱真未易识测其实以傍门小术依托为至道以金石草木借名为真药曾无其效使夫后来不信金液之法亦不足怪也
　　磁石吸铁章第三十二
　　磁石吸铁隔碍潜通何况鸡子配合而生金土之德常与汞俱
　　臣道注曰磁石吸铁隔碍潜通者磁石之力全者可引数斤之铁于器物之外此物相感者也防同契曰幽远隔阂相连是也何况鸡子配合而生者以白金造神室而象鸡子之形如天地之配合运动水火而灵汞自生防同契曰如鸡子黑白相扶是也且天地之中有太阴精变化万状注于万物之上随大随小莫不由之至人制而食之以驻景修仙也欲制之法惟白金一物力能制之方肯留恋固为变化也金土之德常与汞居者金干土坤也乾坤情动而生汞铅二物相得如成金液而不飞走防同契曰动静休息常与人俱是也
　　臣道疏曰古之真人奥之法在修金鼎但金鼎难造若能知者可以召万化之气知金液之精矣假令混沌之前形质未判天地之状已若鸡子取其根本立为至道故先天地首万物道术之中惟此最先得之者独立长世神形不坏亦不难也火记不虚作章第三十三
　　火记不虚作非郑重前文丹术既着不复重拟故演此诀以附火记焉
　　臣道注曰火记不虚作非郑重前文者火记有六百篇次第连接运十月火候也每月三十日昼夜各一卦计有六十卦十月计六百卦也二八月亦有篇数缘夘月易水安金至酉月行火止水与寅申月同故不在其数此古文龙虎经言火记上古之人口口相非虚作之文故郑重而言之丹法云药不传火者此也丹术既着不复重拟者火记作之于前故于此经不复言也而演此诀以附火记焉者此经只以古文而传不着作者之姓氏盖古之得道者恐火记沉匿后人不能修金液之道遂作此经以附之耳
　　臣道疏曰世之学道者不得金液之根元而执傍门曲径迷误一生有兀坐存想咽津纳唾指太渊一窍想脐下之池或默听灵响之音而分为铅汞将心肾相交而名曰水火此皆初地之学也复有对境接气行房中补养之术男女相交作吐纳阴丹之法血气将尽返至祸患朽腐形骸化成灰土此等数多皆为背道欲进却退欲速转迟昧至真乖违天理以此观之深可怜悯此经以龙虎为首者龙者日也虎者月也日月是乾坤运动之祖发生万物之本干天金体其色青碧包含阴阳和合四象三光二气皆运其中古之人效天地之运动日月之离安炉立鼎摄二景之光召龙虎之气而归神室制而成药号曰金丹故以龙虎为名也魏真人云芽之灵者龙吟方泉景云络霄虎啸虚无冲风四振阳燧照明朱火郁起方诸见阴溢可得此皆自然而然也金丹变化之道其实皆一也若以五金八石及诸铅矿并存想采取阴丹而望白日飞升不亦难乎且此经上中下三篇有鄙俚之谈或字不正皆后人托名以窜其中今削去之以魏真人防同契相准分为三十三章使后来学者不失其次序也虽然山林高逸朝市大可深造其道者亦岂无望于防同契印证哉


　　古文龙虎经注疏卷下
　　防同契大丹火候
　　攒簇周天火候图
　　攒簇周天火数以合年月日时随顺阴阳抽添水火使龙精渐垂于鼎内金液流畅于胎中
　　火候周天数　　　金丹最要机
　　年中随月变　　　日内逐时移
　　四季如同处　　　三神似有知
　　火金真秘诀　　　此外更何施








<子部,道家类,古文龙虎经注疏,图>








　　参同契大丹火候
　　金火相交生药图
　　日火月金晦夜合交精气相纽生成万物一月数终又复如初开辟以来循环无端
　　水火相交济　　　萌芽从此芳
　　金华施毕昴　　　玉兔现心房
　　魄灭从辛始　　　魂藏入艮乡
　　道终归五六　　　复卦又重张
　　古文龙虎经注疏后序
　　真人彭晓作金钥匙云余始分擘防同契章义毕偶温故经览太白真人歌遂起意撰黑铅水虎红铅火龙二篇其略曰夫黑铅水虎者是天地发生之根乃有质而有气也夫红铅火龙者是天地发生之本乃有气而无质也探赜两论万古不易之语也以道观之有质者非五金八石硝霜浆露阴道九一之术也无质者非六欲七情灰心兀坐存想三一之法也是以古人言有质者真铅也太阴月之精也为天地万物育形之母无质者真汞也太阳日之光也为天地万物发生之父铅汞二体互相孳循环不绝可谓生天生地生万物之祖宗也故我真人上士莫不留心注意采取太阴之精设其法象诱防太阳之气归于神室之中结为金液神丹太阴之精乃金华黄芽也太阳之气乃流珠姹女也故经云太阳流珠常欲去人卒得金华转而相因又云河上姹女灵而最神将欲制之黄芽为根流珠姹女其性不定易得飞走若不以鼎器方便呼召安肯等闲住于杂物之上哉故造大丹先制真铅拟象天地而为神室上釜象天为雄为干为离为日为火为阳为木下釜象地为雌为坤为坎为月为水为阴为金两釜相合象若鸡子其中虚空纵广寸余以安灵汞又坤母金妻也干父木夫也火龙既交于神室之下则金虎情合于中交合不已孳产无穷而木中生魂金中生魄魂魄凝然化而为气渐生鄞鄂交结流珠名曰金液故古歌云束身敛魄充虎饥虎来食啖生髓脂髓脂即金液也又须寻灵山福地造丹房建星坛安炉灶铸鼎室交合真友总览纪纲若头头具备方得从事于斯也故真一子作防同契后序云术士又须自彻声色节嗜欲去名利投灵山绝常交结仙友密潜修昼夜不怠方可希望也或不如是则虚劳勤尔阴真人曰不得地莫妄为须密审防持保守莫失天地机此药变化不思议又曰莫辞得失一志而修还丹可冀兹岂设虚言而惑后世哉道昨遇师防颇历岁月实缘官小家贫俸薄俗事纷冗食指稍众荏苒至斯未能措置然而志不堕而心愈坚者姑欲以待便风终成其事耳所有火候一十九图并具于防同契下卷之末兹不复录也止将攒簇周天火候图金火相交生药图二本附于此经之末以明龙虎之动静证金木之功也道曾于乙巳岁三月十八日悮今上皇帝宣见问以修生养性之事道谨用注疏龙虎经补注防同契义理进对躬承玉音训以高义从容移时幸无疎虞乃宿生千载之庆于当年四月中旬托承受官御药叨沐宠光以注疏龙虎经缮写修进讫道疎远寒微深不自揆僭为注疏罪不容逃赖圣主不即斥逐过省览道死且不朽矣所有补注防同契章句颇多注义稍广不得同时投进加之俸薄乏力修写瞻望宸极无缘上达颙颙之心但切驰仰后来颇有増损数字谨别抄录命工锓木用同志或有见之者不妨纵辔以先进也或曰古文龙虎上经文奥理深不可轻议今公注疏文疎理浅恐未必然即答之曰道自童稚以来究心篇卷曾无懈怠于今五旬有六又遇明师口诀非不精研也若将妄语以惑后人昭昭上天岂敢欺哉












