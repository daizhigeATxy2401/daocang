　　钦定四库全书　　　　　子部十四
　　易外别传　　　　　　　道家
　　提要
　　【臣】等谨案易外别传一卷元俞琰撰其书以邵子先天图阐明丹家之防考先天图传自陈南宋以来无不推为伏羲之秘文卦爻之本义枢林栗虽据理以攻之然不能抉其假借之根口众我寡无以相胜也迨元延佑间天台陈应润始指为参同契炉火之说其言有根据然宗河洛者深讳之巧辨万端轇轕弥甚惟琰作此书绝无文饰其后序有曰名之曰易外别传盖谓丹家之说虽出于易不过依仿而托之者非易之本义也可谓是非皎然不肯自诬其心者矣后序称是书附周易集说后其子仲温跋亦云易外别传一卷先君子之所着而附于周易集说后者今通志堂所刋集说成德序中虽称易图纂要一卷易外别传一卷附焉而印本实无此卷岂初锓于木后觉其不而删之耶白云霁道藏目录以此书与易图通变易筮通变同载于太元部若字号中并题曰雷思齐撰考揭徯斯为思齐作序称所着有老子本义庄子防义和陶诗吴全节序又称其别有文集而均不及此书殆云霁以三书同函而误欤乾隆四十六年三月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀





　　易外别传序
　　易外别传一卷元俞琰撰前后自有序苏州府志琰字玉吾吴县林屋山人生宋宝佑间以词赋称宋亡居着书不复仕进精于易学尤好鼓琴既老自号石涧卒于元贞间年七十所述诸家易说百余卷名曰大易防要自注上下经并十翼四十卷名曰周易集说今惟集独存成氏通志堂刻之经解中而以易图纂要一卷易外别传一卷附焉其子仲温跋云易外别传一卷先君子之所着而附于周易集说之后先君子尝遇者以先天图指示邵氏环中之极故是书所着发明邵氏之学为多仲温跋今本已无存见经义考云乾隆丙戌六月既望松里小吴城识于瓶花斋时年六十有五
　　易外别传者先天图环中之秘汉儒魏伯阳参同契之学也人生天地间首干腹坤呼日吸月与天地同一阴阳易以道阴阳故伯阳借易以眀其大要不出先天一图是虽易道之绪余然亦君子养生之切务盖不可不知也图之妙在乎终坤始复循环无穷其至妙则又在乎坤复之交一动一静之间愚尝学此矣遍阅云笈略晓其一二忽遇者授以读易之法乃尽得环中之秘反而求之吾身则康节邵子所谓太极所谓天根月窟所谓三十六宫靡不备焉是谓身中之易今为图如左附以先儒之明白无一览即见识者当自知之至元甲申八月望日古吴石涧道人俞琰书








　　易外别传引
　　是书元儒俞石涧氏所撰纪我明黄后峰先生刻之棘寺者也比余长至斋居爰检而阅焉书中多庄语如云坤复之交静极机发云藏心于渊气与神合云妙合而凝周流不息云持满御神真气相续凡此皆发先天环中之秘而门所喻药物火候悉寓焉虽近就人身提掇然造化之枢纽自可近取而博喻矣尝怪养生家贪生济欲毎迷于旁蹊曲径而不悟是书一扫诐邪归之正诀名为易外别传实易之羽翼也黄先生刻而存之厥有指哉余曩游万里颇下静功累年已遇至人口订始悟阳生妙机真宰由已发育有时顾自恨意气难克非忘则助犹未能廓然顺应以臻厥妙耳适得此书印证之殊快所愿因叙而校刷数本将贻同好珍摄云世之流览观者慎无泥其卦图与所谓子午之中而一惟澄神养气以自得讵亦非吾道之一真种子乎哉隆庆辛未至日抱一居士董策题
　　钦定四库全书
　　易外别
　　元　俞琰　撰
　　心为太极图
　　先天天根月窟图
　　先天六十四卦直图
　　地承天气图
　　月受日光图
　　先天干上坤下后天离南坎北图
　　乾坤坎离配天地日月图
　　八七九六配木火金水图
　　乾坤交变十二卦图
　　坎离交变十二卦图
　　反对卦升降图
　　参同器火候图









　　先天图
　　参同契云终坤始复如循连环
　　邵康节诗云自从防得环中意闲气胸中一防无又云干遇巽时观月窟地逢雷处见天根天根月窟闲来往三十六宫都是春



<子部,道家类,易外别传,易外别传>
　　愚谓月窟在上天根在下往来乎月窟天根之间者心也何谓三十六宫干一兑二离三震四巽五坎六艮七坤八是也三十六宫都是春谓和气周流乎一身也如此则三十六宫不在上而在吾身中矣是道也邵康节知之朱紫阳知之俗儒不知也
　　邵康节皇极经世书云先天图者环中也
　　愚谓人之一身即先天图也心居人身之中犹太极在先天图之中朱紫阳谓中闲空处是也图自复而始至坤而终终始相连如环故谓之环环中者六十四卦环扵其外而太极居其中也在易为太极在人为心人知心为太极则可以语道矣
　　又云冬至之后为呼夏至之后为吸此天地一岁之呼吸也
　　朱紫阳曰天地间只是一气自今年冬至到明年冬至只是一个呼吸呼是阳吸是阴愚谓冬至后自复而干属阳故以为呼夏至后自姤而坤属阴故以为吸呼乃气之出故属冬至之后吸乃气之入故属夏至之后大则为天地一岁之呼吸小则为人身一息之呼吸参同契云龙呼于虎虎吸龙精又云呼吸相含育伫息为夫妇盖以呼吸为龙虎为夫妇千经万论譬喻纷纷不过呼吸两字而已矣
　　又云一动一静天地之至妙者欤一动一静之间天地人之至妙者欤
　　朱紫阳曰图之左属阳右属阴愚谓图左自复至干阳之动也图右自姤至坤阴之静也一动一静之间乃坤末复初阴阳之交在一岁为冬至在一月为晦朔之间在一日则亥末子初是也孟康曰子之西亥之东其中间也愚谓吾身之乾坤内交静极机发而与天地之极相应是诚天地人之至妙者也
　　又云寂然不动以其无阳坤之象也感而遂通天下之故阳动于中复之义也
　　愚谓寂者静之极也是谓纯阴之坤感者动之初也是谓阳生之复寂感之间即一动一静之间也
　　又云无极之前阴含阳也有象之后阳分阴也
　　朱紫阳曰邵子就图上循环之意自姤至坤是阴含阳自复至干是阳分阴坤复之间乃无极机仲曰朱子谓坤复之间乃无极其论察矣又诗云忽然夜半一声雷万户千门次第开若识无中含有象许君亲见伏羲来无中含有象即是坤复之间无极而太极也邵子之学非朱子孰能明之
　　又冬至吟云冬至子之半天心无改移一阳初动处万物未生时酒味方淡太音声正希此言如不信更请问庖牺又云何者谓之几天根理极微今年初尽处明日起头时此际易得意其间难下辞人能知此意何事不能知又和魏敎授诗云读书毎到天根处长惧诸公问极
　　朱紫阳曰子之半是未成子方离于亥之时又曰一阳初动处在贞元之间愚谓此处正是造化之真机程伊川曰若非窃造化之机安能长生至哉言乎
　　又恍惚吟云恍惚阴阳初变化氤氲天地乍旋中间些子好光景安得工夫入语言
　　愚谓康节此诗泄尽天根之极苟非亲造恍惚之境实诣氤氲之域安知其为极哉











<子部,道家类,易外别传,易外别传>
　　邵康节皇极经世书云天地之本其起于中乎是以乾坤屡变而不离乎中也
　　又云自下而上谓之升自上而下谓之降升者生也降者消也故阳生于下阴生于上是以万物皆反生也又云阴生阳阳生阴阴复生阳阳复生阴是以循环而无穷也
　　又乾坤吟云道不远于人乾坤只在身谁能天地外别去觅乾坤
　　愚谓乾坤阴阳之纯坎离阴阳之交干纯阳为天故居中之上坤纯阴为地故居中之下坎阴中含阳为月离阳中含阴为日故居乾坤之中其余六十卦自坤中一阳之生而至五阳则升之极矣遂为六阳之纯干自干中一阴之生而至五阴则降之极矣遂为六阴之纯坤一升一降上下往来盖循环而无穷也天地如此人身亦如此子时气到尾闾丑寅在腰间夘辰巳在脊膂午在泥丸未申酉在胸膈戌亥则又归扵腹中此一日之升降然也一息亦然吸则自下而升扵上呼则自上而降于下在天则应星而如斗指子午在地则应潮而如月在子午盖天地之中也参同契云合符行中又云运移不失中又云浮防守规中人能知吾身之中以合乎天地之中则乾坤不在天地而在吾身矣吾安得夫圆机之士而与之言身中之乾坤而极论身中之中哉吁

















　　易曰至哉坤元万物资生乃顺承天
　　参同契云恒顺地理承天布宣
　　愚谓人之元气藏于腹犹万物藏于坤神入地中犹天气降而至于地气与神合犹地道之承天天地以此而生物吾身以此而产药太经云藏心于渊美厥灵根与此同防










　　邵康节曰月体本黑受日之光而白
　　愚谓日为太阳月为太阴月本无光月之光乃日之光也阳明阴暗阳施阴受故太阴受太阳之光以为明人之心为太阳气海犹太阴心定则神凝神凝则气聚人能凝神入于气中则气与神合与太阴受太阳之光无异










　　邵康节曰神通于心气统于肾形统于首形气交而神主乎其中三才之道也
　　愚谓人之一身首干腹坤而心居其中其位犹三才也气统于肾形统于首一上一下本不相交所以使之交者神也神运乎中则上下浑融与天地同流此非三才之道欤夫神守于肾则静而藏伏坤之道也守于首则动而运行干之道也藏伏则妙合而凝运行则周流不息妙合而凝者药也周流不息者火也阴符经云机在目
　　邵康节曰天之神发乎日人之神发乎目
　　愚谓目之所至心亦至焉故内炼之法以目视鼻以鼻对脐降心火入于气海盖不过片晌工夫而已




















　　易曰干为天坤为地离为日坎为月
　　又曰干为首坤为腹
　　太经云阳气潜萌于黄宫
　　黄庭经云子欲不死修昆仑
　　又云出日入月呼吸存
　　愚谓首居上而圆诸阳之所防干天之象也故易以干为首昆仑在西北干位故黄庭经以干为昆仑腹居下而中虚八脉之所归坤地之象也故易以坤为腹天而地黄故太以坤为黄宫日生于东月生于西故易以离为日坎为月呼吸出入升降上下往来无穷故黄庭以呼吸为日月或以两目为日月非也两目仅有日月之形无日月之用




















　　参同契云九还七返八归六居
　　又云七八数十五九六亦相应
　　又云金水合处木火为侣四者浑沌列为龙虎愚谓六七八九乃水火木金之成数木数八属东火数七属南木自东而升则与火为侣于南矣金数九属西水数六属北金自西而降则与水合处于北矣丹家有所谓赤龙黑虎者东方苍龙七宿运而之南则为赤龙西方白虎七宿运而之北则为黑虎无非譬喻身中之呼吸究而言之何龙虎之有何金水木火之有何七八九六之有皆譬喻耳或疑九七八言还返归六独言居得无异乎曰六居北不动三方之还返归皆聚于北故言居也




















　　干上坤下吾身之天地也泰左否右吾身天地之升降也复非十一月亦非夜半子时乃身中之子也姤非五月亦非日中午时乃身中之午也张悟真云否泰交则阴阳或升或降盖谓身中之否泰












　　坎北离南吾身之水火也既济东未济西吾身水火之升降也屯居寅居戍吾身之火候也寅非平旦寅乃身中之寅戌非黄昏戍乃身中之戍张悟真曰屯作动静在朝在昏盖谓身中之屯防












　　参同契云朔旦屯直事至暮当受昼夜各一卦用之依次序既未至昧爽终则复更始日辰为期度动静有早晚春夏防内体从子到辰巳秋冬当外用自午讫戌亥
　　愚谓参同契以乾坤为鼎坎离为药因以其余六十卦为火候一日有十二时两卦计十二爻故曰用两卦朝屯则暮朝需则暮讼以至既济未济一也屯倒转则为有一升一降之象屯自内而升为朝为昼为春夏自外而降为暮为夜为秋冬诸卦皆然夫以六十卦分布为三十日以象一月然遇小尽则当如之何盖比喻耳非真谓三十日也或以此为闭目数息之法则不胜其烦且劳矣岂至简至易之道哉











　　周易参同契金丹鼎器药物火候万殊一本之图惟斯之妙术兮审谛不诳语于亿世后兮昭然而可考焕若星经汉兮炳如水宗海思之务令熟兮反










　　覆眠上下千周粲彬彬兮万遍将可睹神明或吿人兮心灵忽自悟探端索其绪兮必得其门户天道无适莫兮常传与贤者
　　右系校正彭真一明镜图略加増损而成九环
　　易曰天行健君子以自强不息
　　胡安定曰天之形望之其色苍然南枢入地下三十六度北枢出地上三十六度状如倚杵此天之形也言其用则一昼夜之间凡行九十余万里夫人之一呼一吸谓之一息一息之间天已行八十余里人之一昼一夜而天行九十余万里则天之健用可知矣又曰人之神气萃之则生散之则亡天有刚阳之气运行不息故天体常存也
　　愚按参同契云关键有低昂兮周天遂奔走关键谓南北二极周天谓二十八宿奔走谓运行也天行如弹丸周匝运转昼夜不停其南北两端一高一下乃关键也人身亦然上有天关下有地轴若能迴天关转地轴则上下往来一息一周天也
　　愚又按参同契云循据璇玑升降上下璇玑斗也天以斗为机人以心为机心运于身中犹斗运扵天中愚又按阴符经云观天之道执天之行尽矣盖人道与天道一也人能收视返听藏心于渊驭呼吸之往来周流不息则与天道同运而天行之机吾得而执之矣虽然天之道可以观天之行未易执也孰能执之唯虚心者能执之
　　易曰君子黄中通理正位居体美在其中而畅于四支发于事业美之至也
　　徐进斋曰丹家亦取此义魏伯阳参同契谓黄中渐通理润泽达肌肤但作用不同此为义理存养皆天公诸天也彼为血气保固由人私诸已也
　　愚按参同契之不过借易道以推明己意其间引用易中之辞未必皆取本分之义盖易与天地相似人身亦与天地相似是故魏伯阳假易以作参同契黄中指身中之黄道
　　易曰不远复无祗悔元吉
　　朱紫阳曰老子言治人事天莫若啬夫唯啬是谓早服早服谓之重积德被他得曲尽早服者言能图则不远而复便在此也重积德者言先已有所积复养以啬是又加积之也如修养者此身未有所损失而又加以啬养是谓早服而重积若待其已损而后养则养之方足以补其所损不得谓之重积矣所以贵早服早服者早觉未损而啬之也如某此身已衰耗如破屋相似东扶西倒虽欲修养亦何能有益今年得蔡季通书说近来深晓养生之理尽得其法只是城郭不完无所施其功也看来是如此
　　愚按曾至游集仙云周从泗州人也徐神翁深重之曰我少而婚是人幼得道其神全吾不及也如周从者其亦老子所谓早服而重积者欤
　　愚又按素问云丈夫八岁肾气实发长齿更二八肾气盛天癸至精气溢泻阴阳和故能有子三八肾气平均筋骨致强故真牙生而长极四八筋骨隆盛肌骨壮满五八肾气衰发堕齿槁六八阳气衰竭于上面焦发须白七八肝气衰筋不能动天癸竭精少肾藏衰形体皆极八八则齿发去又云上古之人其知道者法于阴阳和于术数食饮有节起居有常不妄作劳故能形与神俱而尽终其天年度百岁乃去今时之人不然也以酒为浆以妄为常醉以入房以欲竭其精以耗散其真不知持满不时御神务快其心溺扵生乐起居无节故半百而衰也
　　愚谓人至于老则多忘神昏故也动则疲倦气衰故也内炼之道以神气为本神昏气衰则以何者为本
　　易曰水荐至习坎
　　愚按灵枢经云日行二十八宿人经脉上下左右前后二十八脉周身十六丈二尺以应二十八宿漏水下百刻以分昼夜故人一呼脉动气行三寸一吸脉亦再动气行三寸呼吸定息气行六寸十息气行六尺日行二分二百七十息气行十六丈二尺气行交通于中一周于身下水二刻日行二十五分五百四十息气行再周于身下水四刻日行四十分二千七百息气行十周于身下水二十刻日行五宿二十分一万三千五百息气行五十营于身水下百刻日行二十八宿漏水皆尽脉终矣凡行八百一十丈也又云气之行如水之流如日月之行不休故阴脉营其藏阳脉营其府如环之无端莫知其纪终而复始愚谓人身气血常常流通则安一有壅滞则病内炼之道息息相继如水之荐至而其流相续则真气上下灌注亦如水之流通也
　　易曰坎为水为月离为火为日
　　项平庵曰心以坎为体离为用故心欲虚而澄肾以离为体坎为用故丹田欲实而温损益皆三阳三阳之离损之火上飞益之火下伏又曰离体之火上腾故损离体之火下驻故益
　　愚谓内炼之道至简至易唯欲降心火入于丹田耳丹田在脐之后肾之前正居腹中丹家讳言心肾谓心肾非坎离盖指呼吸为坎离殊不思呼吸乃坎离之用心肾乃坎离之体人之一身心为之主故独居中肾为之基故独居下丹家不言心肾而言身心身即腹也肾在其中矣岂可舍肾哉肾属水心属火火入水中则水火交媾如晦朔之间日月之合璧
　　易曰山泽通气又曰二气感应以相与
　　愚按参同契云自然之所为兮非有邪伪道若山泽气相烝兮兴云而为雨盖人身之阴阳絪缊交结于丹田则升于泥丸滃然如云化为甘泽陈希夷诗云倐尔火轮煎地脉愕然神瀵涌山椒与此同防神瀵出列子尝谓山泽之气相通由其虚也唯虚也故二气感应以相与不虚则窒而不通安能相与内炼之道贵乎心虚心虚则神凝神凝则气聚气聚则兴云为雨与山泽相似离骚远游篇云道可受兮不可其小无内兮其大无垠毋滑而魂兮彼将自然壹气孔神兮于中夜存虚以待之兮无为之先朱紫阳注云盖广成子之吿黄帝不过如此实神仙之要诀也
　　易曰一阖一辟谓之变往来不穷谓之通
　　程伊川曰涵养之道出入之息者阖辟之机而已又曰阖辟往来见之鼻息
　　张横渠曰人之有息盖刚柔相摩乾坤阖辟之象也朱紫阳调息箴云氤氲开阖其妙无穷谁其尸之不宰之功
　　愚按参同契云二用无爻位周流行六虚往来既不定上下亦无常幽潜沦匿变化于中二用九六也六虚卦之六画也以喻一呼一吸往来上下久之则神凝息定所以成变化也呼则气出阳之辟也吸则气入阴之阖也盖人身之阴阳与天地之阴阳相似若能御呼吸于上下使之周流不息则阖辟往来之妙尽在吾身中矣或曰大有大阖辟小有小阖辟一息之阖辟即一刻之阖辟一刻之阖辟即一时之阖辟一时之阖辟即一日之阖辟一日之阖辟即一月之阖辟一月之阖辟即一年之阖辟以至一世之阖辟一元之阖辟万古之阖辟其理一也
　　易曰日往则月来月往则日来日月相推而明生焉寒往则暑来暑往则寒来寒暑相推而岁成焉
　　程伊川曰易中只是言反复往来上下愚谓丹家之书广譬曲喻亦只是言反复往来上下外此皆邪说妄行非真要自然之道也
　　愚按文子云流水之不腐以其逝故也户枢之不蠧以其运故也文子计然也周时人老子之弟子也人身气血亦欲其往来流通一不流通小则为疖大则为痈疽疖者节也痈者壅也疽者阻也
　　愚又按子华子云古之知道者筑垒以防邪疏源以毓真深居静处不为物撄动息出入而与神气俱魂魄守戒谨窒其兑专一不分真气乃存上下灌注气乃流通如水之流如日月之行而不休阴营其藏阳固其府源流泏泏满而不溢冲而不盈夫是之谓久生子华子程本也孔子与之倾盖而语者也人身气血往来循环于上下昼夜不停犹江河之水相似人但见江河之水东流至于海而不竭殊不知名山大川孔穴皆相通也岂不见庐山瀑布乎昼夜倾注不绝何也水由地中行盖往来相循环也日月之行亦然随天之旋一出一入往来不穷人知吾身自有日月则往来不穷之妙只在吾身而不必索之高远矣医书云人身有任督二脉任脉者起于中极之下以上毛际循腹里上关元至咽喉属阴脉之海督脉者起扵下极之腧并于脊里上至风府入脑上颠循额至鼻柱属阳脉之海所以谓之任脉者女子得之以妊养也谓之督脉者以其督领经脉之海也鹿运尾闾盖能通其督脉者也龟纳鼻息盖能通其任脉者也人能通此二脉则百脉皆通黄庭经云皆在心内运天经昼夜存之自长生天经乃吾身之黄道呼吸往来于此即任督二脉是也
　　右易外别一卷为之图为之说披阐先天图环中之极证以参同契阴符诸书参以伊川横渠诸儒之至论所以发朱子之所未发以推广邵子言外之意愚虽弗暇专志从事于斯而丹之妙用非苟知之盖尝试之者也故敢直指方士之所靳以破学者之惑尝慨夫世所丹家之书廋辞语使览者无罅缝可入往往目心碎而掩卷长叹如蔡季通机仲尝与朱子共订正参同契矣虽能考其字义然不得其的未免臆度而已愚今既得所又何忍缄嘿以自私乃述是书附于周易集说之后而名之曰易外别传盖谓丹家之说虽出于易不过依仿而托之者初非易之本义也其详载于参同契发挥三篇兹不赘云石涧俞琰书
　　元儒胡双湖氏尝为周易翼三篇又集太参同洞极之以为外篇而石涧俞氏亦为大易防要周易集说又举先天图环中之秘魏伯阳参同契之学以为易外别其取诸易者皆可谓博矣翼之书坊梓行防要集说旧尝刻姑苏今亦不见而此易外别传则友人徐医院鏊所恵盖亦姑苏所刻本也其发明邵子之说为多于易盖有助焉朱子所谓易中无所不有苟其言自成一家可推而通则亦无害于易者是也而世顾或求之丹砂炉火之间误矣石涧所着别有参同契发挥以其无系扵易也故不复叙论正德辛巳莆阳黄巩书于山草堂








　　易外别传
