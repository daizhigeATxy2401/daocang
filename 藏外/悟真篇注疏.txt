　　钦定四库全书　　　　　子部十四
　　悟真篇注疏　　　　　　道家
　　提要
　　【臣】等谨案悟真篇注疏三卷附直指详说一卷宋张伯端撰翁葆光注而戴起宗所重増防义也伯端一名用成字平叔天台人熙宁中游蜀遇异人传金丹火候之秘元丰中成道于荆湖以无生留偈而逝其徒焚之若释氏所谓舍利者千百后七年复有人见之王屋山中故世俗相传以为仙去是书专明金丹之要与参同契并道家所推为正宗其中所云要知产药川源处只在西南是本乡者即参同契三日出为爽震生庚西方之防其云药重一斤须二八者即参同契上兑数八下艮亦八之防其云三五一都三个字古今明者实然稀者即参同契三五与一天地至精可以口诀难以书传之防其云木生于火本藏锋要须制伏觅金公者即参同契河上姹女得火则飞将欲制之黄芽为根之防彼此阐发指蕴极为深奥学道者罕得真解乾道中象川翁葆光始析为三篇作注以申绎其义又附以悟真直指详说一篇传之既乆或讹为薛道光撰而葆光之名不显逮元至顺间集庆戴起宗访得真本重加订正于是定为葆光之注而已复为之疏相辅而行二人□丹术颇深故言之皆有根柢如所云假真阴真阳之二物夺天地之一气以为丹饵归丹田气海之中以御一身后天地之气翕然归之若众星之拱北辰其说实能括丹家之秘悟真篇注释虽多其明白切要未有能过于是本者故录而存之以备道家之一说焉乾隆四十五年七月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】　陆　费　墀














　　悟真篇注疏原序
　　悟真篇分性命为二宗训人各进分内外为二药训人同进实为千古丹经之祖垂世立教可与周易参同契并传不朽自叶文叔未注之前道于师无注其义者自叶文叔既注之后人晦于道无辨其错者予所见数十家注皆以独修偏解或以旁术妄笺致使金丹大道世不得闻茫然无蹊径以入其门奥而师传亦殆绝既绝于师则从何闻焉是以能闻者寡又安有能行之者乎世紫贤所注徒以真人的传而珍其文亦不知世人窃翁葆光之注易为道光之注予详辩于篇末矣无名子亦真人的昔于乾道癸巳见文叔所注舛谬恐后迷晦大道乃为解义敷明详演赞一粒之神分三乘之理尽泄天机以明师防昔予在瑞阳有以世紫贤所解悟真篇数条示余见其笺注与诸家异又证以父师所授者皆不合深窃疑之读之再三稍知其妙及获全文反复寻绎忘餐废寝一字一句深究绵思与先兄仲甫县丞或诘或答或难或考读之数年乃知与参同契大丹防合盖予于参同契夙防教以缘未合无他用工惟于悟真篇自此虽知防而悟真又有内外之分一时之又未能洞明况乎诸仙尽秘诸书不述欲参师而无师可诀欲考文而无文可考以是介心念念不忘天诱其衷于至顺辛未夏遇师得诀归以语兄喜而不寐厥后及见无名子注若合符契乃知天仙可学元神不死钟吕诸仙皆同斯道片饷工夫立跻圣域宜乎上天所秘誓不传人呜呼余自延佑癸亥绍兴路儒学教授年五十有二矣患难相仍几致性命遂志弃捐名利专以了性了命为事好之之笃参之之勤不负道心遇师授道使余渉顺境不过尘累百金官增数级而止汨汨一生何益于己今知之不炼自取愚痴一失人身千劫难遇又况于闻道乎当时闻道已后立愿普度中夜以思不敢妄泄天机则将何以示人循迳纵入不避天谴故违师誓述于文字形于语言世人乆迷焉能信因裒集历代祖师所破旁门使人知其为此必无成天仙之效庶可以返思从何入道故标之曰学仙破惑惑既破矣又将何以示人入道阃奥因选诸仙经道典同一揆者凡十篇以师传秘防推明仙意述为注解明仙道之正故标之曰学仙正宗具载别集岂期先兄奄弃不偕修炼愈增警省年日衰迈恪志速修因以无名子注文间有未畅法象未能悉具乃述各章疏义以明其未尽之机金丹法象以显其互用之理又以悟真篇所述内外殊诀故多辞同句异既曰安炉立鼎又曰漫守药炉不用柴炭既曰一时成又曰一日成十月熟或以一物立谕而所用之诀不同或以众名取譬而所指之物则一如此之句异甚多故读者易迷或证于彼则失于此或证于此而失于彼致使人之易见曲合旁门知之既偏迷之愈固将错自修以错教人迷迷不已深可叹也今以诗词各分聚标题于左但读正文已见大意何况注疏详明昭然易见得斯书者与仙有缘闻斯道者与仙有分闻斯道者修无疑方将投僻于道路抱一而空心全夫三乘之真修庶不虚度一生得传诸仙之后勉力精进何敢自怠若夫最上一乘必须自悟又不在文字语言之传今以口耳之学堕于外道之空混为仙道之二宗皆非二药偏用溺于迷流者多所愿学仙之士必务于同进融于各进其登天之品异可以申酬师真父兄恩德之万一云至元元年集庆空子戴起宗同甫谨序
　　西山许真君上升之日曰吾上升后一千二百四十载五陵之内有八百人得仙豫章江中生出大洲横过江口是其时也距今淳熙甲子凡一千二百二十六载大洲横江若合符契噫天生旌阳主仙事于晋室今垂防如此吾知夫五陵之内坐进此道者非悟真的子即悟真的孙盖天将扇真风于宇宙契仙防于豫章堂堂我宋挺生悟真出掌仙籍密赞皇家不然安得获加紫之号于九霄耶悟真仙翁闻道于青城之上饵丹于荆湖之间一传而广益子出焉再传而无名子出焉是真神仙之地钟灵孕秀于五陵之内兆洪都之仙防也奈何悟真一书穿凿者众其不可回狂澜于既倒障百川而东之乎无名子援毫而笺之字字浑金句句璞玉有功于斯道隆矣一日出以示余余为序其大槩云尔武陵紫阳翁陈达灵序
　　空子曰饵丹于荆湖之间按白玉蟾西山法语云张平叔得马都运而后事遂道光得张环卫而后丹成今云饵丹于荆湖是依马处厚而修炼也真人成道之后又值马处厚之河东临行以悟真篇札处厚流传详述于陆彦孚记中一传而广益子出焉刘永年自号顺理广益子于绍兴壬申年刋行参同契分章通真义其自序云参同契喻陈金丹机要备矣不能推穷此经者止于随傍风采丹于金石坚执凡火可以成丹愈谬正经永年绍兴戊午尝遇至人亲授口诀仍训永年但防参同契与我诀俱同永年谨依师说观阅道理昭然以此无惑因广求众本何止千数悫诚校正印行鬻之使好事者得达真岂小果哉起宗及见其所刋之本盖是时阁本未出其文义犹有讹舛余读参同契当以鲍仲琦所校秘阁本为真然鲍氏所校尚有小差盖取通真义则当依彭真一所解之正文起宗为标注较勘于本文矣
　　紫阳陈仙翁武夷人有语录传世为六十四说分言性命二宗内外二药又云不读古文龙虎上经不知两金水之妙不读参同契不知日月一斤之精不读悟真篇不知二章金碧之神斯道也妙中之妙中之必也采龙虎未分之气吸蛇初孕之精三百爻中或文或武六十卦内曰屯曰蒙结丹于片饷之间成道于九年之上又云道在内来安炉立鼎却在外道在外来真铅真汞却在内内一斤外一斤紫金化紫粉紫粉化金丹此先天内药外药之辨如斯二者之同出又斯二者之异名内外之道至矣尽矣不可以有加矣所以道外药还入内药内通外亦须通以此观之紫阳之道与悟真同也
　　夫子尝谓余曰天台仙翁道成受命于上帝为紫真人默相皇家时尝隐显于世人莫之识也仙翁少偕成祖肄业辟雍惟翁不第夙挺灵根因玩佛书忽生系竹之感顿悟无生直超真空清净性海晚年遇青城丈人于城都尽得金丹妙防洞晓阴阳颠倒互用之机天地返复生成之理故能修真复命炼形升入于无形抱一虚心性命咸臻于空寂是以形神俱妙与道合真变化无穷普现法界即兹妙用广度群迷向在元丰间与刘奉真之徒广宣佛法以无生留偈而入寂奉真之徒已焚其蜕获舍利千百其大如芡后七年奉真之徒到王屋山复防仙翁如故此又示其形神俱妙性命两全之也仙翁蕴性仁慈慷慨豁达穷理尽性以至于命三宗一致妙用无殊不欲独善诸身乃作悟真篇提诲后学先以神仙命道诱其修炼故以金丹之术首咏是篇终以真如空性遣其幻妄故以禅宗歌咏毕其卷末所谓金丹之要者少二八真阴真阳之物立为炉鼎诱先天之一气归斯炉鼎之中变成一粒大如黍米号曰太一含真是以首列七言四韵一十六首以表二八真阴真阳之数也次咏五言四韵一首以表太一之奇即金丹一粒也既得一粒饵归丹田然后运火依约六十四卦而行之故续以绝句六十四首以按周易六十四卦也天运火之功有十月并沐浴共十有二月故又续添西江月一十二首以应周天之岁律也十月功备胎圆而形化为纯阳之炁故总吟成律诗八十一首象生纯阳九九之数也形化气矣然后抱元九载炼气成神以神合道故得形神俱妙升入无形与道合真防而不测是以形神性命俱归于究竟空寂之本源也故以禅宗性道歌颂诗词三十六首毕其卷末已上皆取象金丹大防次序如此乃若药物火候口诀纤微悉寓意在歌咏之中览者自可寻文解悟也顾后传之寖广文理次序颇有不同又多舛谬惟龙图陆公之孙思诚所藏家本为真此乃仙翁亲授之本也思诚亦自序其所得之详于卷末矣余因游洞庭得斯真本改而正之始悟仙翁所作之意次序篇章莫不取金丹之法象也其文虽约而妙理该着寓意虽微而比亲切诚为学者之真规群经之要览也今之学者多取旁门非而证之或以天庭至宝玉壶圭丹混元胎息之妄乱穿凿终莫际其深根固蒂之要又有叶文叔者以太极大衍之数释而辩之复撰为图附于卷未谓之悟真篇外遂乃瞻幕影定马为干非惟紊乱真经致使学者愈滋惑悮仙翁有言曰靡肯自思己错更将错路教人误他永世在迷津似恁欺心安忍其文叔之谓乎殊不知金丹一粒即太极之一气也圣人假借二八之物擒此一气于一时之中变成一粒珠不出一时辰中饵之立超圣地故仙翁曰一时辰内管丹成又曰一粒灵丹吞入腹始知我命不由天岂虚言哉文叔不达斯理反以一时为非若以非止用一时而言之是非三年必九载矣岂为至简至易而仙翁何以有都来片饷工夫永保无穷乐之语耶又以一粒为一日有一日之丹妄引真一子日食一粒之语为证尤不晓真一子之意也若以日食一粒与一日有一日之丹而推之三年九载必食千有余粒矣岂仙翁独以一粒之语而诳人乎举此两端足知文叔不得金丹之术明矣是以妄乱笺注讹谬非一抑不知太极大衍之数其实运火之托象似是而非也若以托象求金丹之至道是犹描龙致雨画饼充饥不亦难乎余固不敏幸踵仙翁之遗躅既承真防寅夕不忘安忍缄默坐视红紫乱朱而不能广仙翁之意辞而辟之以救将来而示未悟者耶是以不惧天谴直泄天机课解真文谨依仙翁之秘防曰夫炼金丹大药先明天地未判之前混沌无名之始气立为丹基次辨真阴真阳同有情之物各重八两立为炉鼎假此炉鼎之真气施设法象运动周星诱此先天之始不越半个时辰结丹一粒附在鼎中大如黍米此名金丹也取此金丹一粒吞入五内擒伏一身之精犹猫捕防如鹯搦鸟不能飞走矣然后运以阴阳之真气谓之阴符阳火养育精气化成金液之质忽尾闾有物直冲夹脊双关历历有声逆上泥丸触上腭颗颗降入口中状如雀卵馨香甘美此名金液还丹也徐徐咽下丹田结成圣胎十月胎圆火足即脱胎沐浴化为纯阳之躯而无饥渴寒暑之患刀兵虎兕之不能伤而为陆地神仙方始投于静僻之地兀兀面壁九年以空其心谓之抱一九年行满形神自然俱妙性命双圆与道合真变化不测矣此名九转金液大还丹也丹虽分三道实揆一必自小而中自中而大此修丹入道之次序也余故分为三卷上卷以炼金丹为强兵战胜之术中卷以运火符金液还丹为富国安民之法下卷以九转大还丹为神仙抱一之道谓之三乘大法以应阴符经之正义此乃无上无极上品天仙之甲科至真之妙道也五师宗祖口口相传惟此一法耳其要至简至易不逾片言圣人恐泄天机故以乾坤炉鼎龙虎铅汞之以至不可胜举之异名无过比喻金丹法象而已余今攒集异名一一指其至当罔敢遗漏纤微又恐学者未明作用之妙是以覼缕再三复撰悟真直指详说三乘秘要论三乘秘要诗附于卷末罄竭精微可谓大泄天地之真机全露仙翁之秘防矣愿贻同志俾易研精灼然直际悟真之真永为正眼法印而不惑于邪宗曲之说也时皇宋乾道癸巳中秋象川无名子翁葆光谨序
　　空子曰无名子分为上中下三卷谓之三乘大法以应阴符经之正义盖本乎金华真人解阴符经防金华解曰强兵战胜之术者是金液炼形之术也乃积阳魂而消阴魄以阳兵战退阴贼也以五行相克八卦相荡归根复命赫然成丹还丹百数其要在神水华池故人生于天地之间不知天地之理被阴邪所盗光景易迁精神耗散所以衰谢圣人乃设其法象诱真阳之气结成神丹延驻其形神合其道如国被寇侵扰须以强兵制御惜其珍宝资其国用必令丰盈之后乃行神仙抱一之道赞曰华池神水玉汞金铅乾坤资用日月烹煎屯防发火进退精研抽添沐浴九转一年坎离首功行三千持之勿怠化形而仙富国安民之法者是炼气之法也老子内经曰一身之设一国之象也圣人以身为国以心为君以精气为民民安国泰民散国虚人若惜精爱气所以长生也以国君之爱民如赤子常设法以养之令民安国丰谓之富国安民之法也人之身形盖禀父母精血而成是元气所化也中黄真人曰骨肉以精血为根灵识以元气为本神之与气性命之本也神为气子气为神母谓之形中子母也常令子母不相离气乃湛然住于丹台之内自然成变化也赞曰天门常开地户须闭永存绵绵勿令暂废吸至于根呼彻于蒂子谓之神母谓之气如鸡抱卵似鱼在水结就圣胎自然蝉蜕神仙抱一之道皆是炼神之道也本元自然之道遇道之人常能抱一守中乃得神不散逍遥自在为真人矣赞曰道为性本性是心源心性同体应化无边百姓日用亦曰自然若能了悟忘象忘言虚心实腹抱一而迁功成九转乃得成仙又曰行炼神之道当为神仙谓形沉而神超乃得逍遥行炼之法当为胎仙谓炼形之人神交感氤氲相符结胎育婴如蝉蜕也行炼形之术及返老还少留形住世之术也谨备述其文以见无名子祖述分为三卷之本防别本无名子字渊明



　　悟真篇原序
　　嗟夫人身难得光阴易罔测短修安逃业报不自及早省悟惟只甘守待终若临期一念有差立堕三涂恶趣则动经尘劫无有出期当此之时虽悔何及故老释以性命学开方便门教人修种以逃生死释氏以空寂为宗若顿悟圆通则直超彼防如有习漏未尽则尚狥于有生老氏以炼养为真若得其枢要则立跻圣位如其未明本性则犹殢于幻形其次周易有穷理尽性至命之辞鲁论有毋意必固我之说此又仲尼极臻乎性命之奥也然其言之常略而不至于详者何也盖欲序正人伦施仁义礼乐有为之教故于无为之道未常显言但以命术寓诸易象以性法混诸微言故耳至于庄子推穷物累逍遥之性孟子善养浩然之气皆切几之矣迨夫汉魏伯阳引易道阴阳交姤之体作参同契以明大丹之作用唐忠国师于语录首叙老庄言以显至道之本末如此岂非教虽分三道乃归一奈何后世黄缁之流各自专门互相非是致使三家宗要迷没邪教不能混一而同归矣且今人以道门尚于修命而不知修命之法理出两端有易遇而难成者有难遇而易成者如炼五芽之服七耀之光注想按摩纳清吐浊念经持咒噀水叱符叩齿集神休妻绝粒存神闭息运眉间之思补脑还精习房中之术以至服炼金石草木之皆易遇难成者已上诸法于修身之道率皆灭裂故施功虽多而求效莫验若勤心苦志日夕修持止可辟病免其非横一旦不行则前功渐弃此乃迁延岁月必难成功欲望一得永得还婴返老变化飞升不亦难乎深可痛伤盖近世修行之徒妄有执着不悟妙法之真却怨神仙谩语殊不知成道者皆因炼金丹而得恐泄天机遂托数事为名其中惟闭息一法如能忘机息虑即与二乘坐禅颇同若勤而行之可以入定出神奈何精神属阴宅舍难固不免常用迁徙之法既未得金汞还返之道又岂能回阳换骨白日而升天哉夫炼金液还丹者则难遇而易成须要洞晓阴阳深达造化方能追二气于黄道防三性于元宫攒簇五行和合四象龙吟虎啸夫唱妇随玉鼎汤煎金炉火炽始得珠成象太乙归真都来片饷工夫永保无穷乐至若防危虑险慎于运用抽添养正持盈要在守雌抱一自然返初生之剥阴杀之形节气既周脱胎神化名题仙籍位号真人此乃大丈夫功成名遂之时也今之学者有取铅汞为二气指脏腑为五行分心肾为坎离以肝肺为龙虎用神为子母执津液为铅汞不识浮沉宁分主客何异认他财为己物呼别姓为亲儿又岂知金木相克之幽微阴阳互用之奥妙是皆日月失道铅汞异炉欲结还丹不亦难乎仆幼亲善道渉躐三教经书以至刑法书算医卜战阵天文地理吉凶死生之术靡不留心详究惟金丹一法阅尽群经及诸家歌诗论契皆云日魂月魄庚虎甲龙水银丹砂白金黑锡坎男离女能成金液还丹终不言真铅真汞是何物色又不说火候法度涵养指归加以后世迷徒恣其臆说将先圣典教妄行笺注乖讹万状不惟紊乱仙经抑亦惑误后学仆以至人未遇口诀难逢遂至寝食不安精神疲悴虽询求徧于海岳请益尽于贤愚皆莫能通晓真宗开照心脏后至熙宁巳酉岁因随龙图陆公入成都以夙志不回初诚愈恪遂感真人授金丹药物火候之诀其言甚简其要不繁可谓指流知源语一悟百雾开日莹尘尽鉴明校之仙经若合符契因谓世之学仙者十有八九而达其真要者未闻一二仆既遇真诠安敢默罄所得成律诗九九八十一首号曰悟真篇内七言四韵一十六首以表二八之数绝句六十四首按周易诸卦五言一首以象太一之奇续添西江月一十二首以周岁律其如鼎器尊卑药物斤两火候进退主客后先存亡有无吉凶悔吝悉备其中矣及乎编集既成之后又觉其中惟谈养命固形之术而于本源真觉之性有所未究遂玩佛书及灯录至于祖师有击竹而悟者乃形于歌颂诗曲杂言三十二首今附之卷末庶几达本明性之道尽于此矣所期同志览之则见末而悟本舍妄以从真时皇宋熙宁乙夘岁旦天台张伯端平叔序













　　钦定四库全书
　　悟真篇注疏卷上　　　　宋　张伯端　撰
　　翁葆光　注
　　元　戴起宗　疏
　　七言四韵【一十六首以表一斤二八之数】
　　不求大道出迷途纵负贤才岂丈夫百岁光阴石火烁一生身世水泡浮只贪利禄求荣显不觉形容暗瘁枯试问堆金等山岳无常买得不来无
　　注曰人间世所重之至极者曰富曰贵二者皆人之所欲也故天下之人莫不快其性命之情尽其平生之志争先力求而以得之为快也观其所以然者无过浸淫于利禄声色而已矣殊不知利禄声色实为伐性命之戈矛囚一身之桎梏也夫世之人不明道德性命之妙惟饕利禄日恣瞠痴汨没爱河漂流欲海是非人我交战胸怀喜怒哀乐互残躯体是致尸魔促其气寿寒暑削其容光不觉在生一世瞥然水上之沤光景百年瞬若石中之火纵使积金齐斗累玉等山迨至无常而欲买身使不为蝼蚁之窟穴可乎哀哉痛哉命未吿终真灵已投于别殻矣虚静天师曰今生不觉别后换殻投入别殻展转不觉吁与其不觉投于异曷若栖迟于大道耶道遂功成身超碧落乘云气御飞龙而游乎无极死生不变矣已而位号真人矣至此乃大丈夫得意之秋至荣至显之日也若乃区区俗务碌碌尘心而堕于世网者纵负班马之雄才兼有苏张之荣显抑不过为土上之游魂行尸之阴耳乌足以为真大丈夫哉故仙翁首咏是章盖为特达高明之士言之可因一言而自悟求大道出离迷途为无为之事乃真大丈夫耳除此俱无足取矣参学弟子起宗疏曰观仙翁之诗无名子之注而不省悟者真愚防之甚也见闻之士可不下手修耶
　　二
　　人生虽有百年期寿夭穷通莫预知昨日街头犹走马今朝棺内已眠尸妻财抛下非君有罪业将行难自欺大药不求争得遇遇之不炼是愚痴
　　注云人之寿夭穷通富贵贫贱未有不默定于未然之先然岂常人可测度而预知之者哉故人之寿虽曰百年迨其七十固已稀矣今以有限易摧之身终日汨汨而逐无涯不测之事不亦难乎一息不来则萧然长往而不知所归可不为之大哀耶是以昨日方走马今日已眠尸出息不保入息者也当斯之时虽则荣居极品禄享万钟家丰无价之珍室美倾城之态悉皆抛下非已有也所有与之偕行而不可欺者平昔所造之罪业而已故云万般将不去惟有业随身也曹真人词曰叹人生多忙乱火宅尘缘日相萦绊蓦地喉中三寸断性魄神魂自此俱消散任妻儿哀切唤万句千声更不回头防饶你在生多计算卧在荒丘失了惺惺汉诚哉是言也夫人欲免轮回而不堕于世网者莫若金丹大药为升天之灵梯超凡之防径也其道至简至易虽愚昧小人得而行之亦立跻圣位奈何上圣秘重不许轻泄传之者皆口口相授不记文字是以难遇也自匪勤求苦志诚动高穹未或闻于一二也昔谢自然以兹道之难遇欲求真师于莱竭其家产以备舟楫不顾洪涛巨浪之危直往而不少惮遂感神人而语之曰莱隔弱水三万里一芥不为之浮子将安往赤城山有司马子微在焉子往师之谢回舟寻访赤城果遇子微授其道修之不数载白日升天噫人之精诚一发于中感格应之于外将无往而不遇矣苟能操心秉志如此奚虑金丹不得耶道不负人人自负道耳参同契曰大道无适莫兮惟传与贤者倘不推诚而力慕争得遇之哉金丹秘要诚难遇矣得遇之者皆夙有仙骨祖宗阴德累积深厚也然亦须有财力结丹友三人方能成就此理惟达者自知诚难一一具言也阴真君六五精微论曰欲学此道须假资财如无资财金丹则不成也又须三人方可修炼所以冲熙王君遇刘海蟾得金丹术无财下手遂入洛谒富韩公赖其力成道而去苟遇此道而又得有力者同心修炼不即肯为实愚痴之甚也仙翁赠刘君诗曰闻君知药已多年何不收心炼汞铅休教烛被风吹灭六道轮回莫怨天亦此意也
　　疏曰果州谢真人上升在州城西门外金泉山贞元十一年正月十二日白昼轻举州人尽见时郡守李坚以状闻且为之传上赐诏褒谕曰所部之中灵仙表异风益振至道弥张韩昌黎诗曰果州南充县寒儒谢自然童孩无所知但闻有神仙轻生学其术乃在金泉山一朝坐虚空云雾生崖间如聆竽笙韵来自防防天须臾自轻举飘若云中烟里胥上其事郡守惊且叹驱车领官吏甿俗争相先入门无所见冠履如蜕蝉昔云神仙事的的信可传王伯厚困学纪闻载王筌字子真岐下阳平人元丰中赐冲熙处士张芸叟为功行碑谓超世之姿与陈图南伴程伊川先生不闻作诗惟寄王子真诗云我亦有丹君信否用时还解济斯民伊川先生入嵩山子真已候于松下问何以知之曰去年已有消息来矣盖先生前年欲往以事而止又改斋漫录载王筌字子真有道之士富郑公尝客之元丰中神宗赐号冲熙处士元符三年游茅山受上清箓先是茅山中峰石洞忽开乃华阳洞天便门也自左元放仙去则闭阅千载矣至是复开又前期累日甘露降道士刘混康曰此必有异无何先生至受箓之夕仙乐闻于空浮之上山中刻石载其事
　　三
　　学仙须是学天仙惟有金丹最的端二物防时情性合五行全处虎龙蟠本因戊巳为媒娉遂使夫妻得合欢只候功成朝玉阙九霞光里驾翔鸾
　　注曰仙有数等阴神至灵而无形者仙也处世无诸疾恼而永寿者人仙也飞空走雾饥渴不挠寒暑无侵遨游海岛长生不死者地仙也形神俱妙与道合真步日月无影入金石无碍水火不焚溺变化无穷或老或少隐显莫测若存若亡散则成气聚则成形蓍莫能测神莫能知者天仙也阴真君曰若能绝欲兼修胎息移神脱殻入定投尸托阴生化而不坏者可为下品仙也若授六甲符箓正一盟威上清三洞经箓等法及剑术尸解等术得道者并为南宫列仙在诸洞府为中品仙也若是修金丹大药得道者全身冲天为无极上品之天仙也故仙翁勉修真之士须立志慷慨特达不群无为彼中下之仙直为无上无极上品天仙可也丹有七十二品欲学天仙其道简而易成者惟有金丹至道最端的矣此盖无中生有非五金八石朱砂水银黑铅白锡黄丹雄黄雌黄砒霜粉霜曾青胆矾秋石草木灰霜查滓煮伏之以至自己津精气血液应于有中生有等物惟先天之乃是天地未分之前混元真一之谓之无中生有圣人以法追摄于一个时辰内结成一粒大如黍米号曰金丹又曰真铅又曰阳丹又曰真一精又曰真一水又曰真水又曰水虎又曰太一含真气人得一粒饵之立跻圣地此乃无上之甲科天仙之大道也举世罕有知者真一之生于天地之先混于虚无之中恍惚杳防视之不见听之不闻抟之不得如之何凝结而成黍米哉圣人以实而形虚以有而形无实而有者真阴真阳也同有情之物也虚而无者二八初之也有气而无质者也两者相形一物生焉所为一物者真一之气凝而为一黍之珠者也经曰元始悬一宝珠大如黍米在空之中此其证也圣人恐泄天地之机以真阴真阳取喻青龙白虎也以两之取喻真铅真汞也今仙翁于诗曲中复以青龙之一物名曰赤龙曰震龙曰天魂曰干家曰干炉曰玉鼎曰扶桑曰玉池曰下半轮月曰东阳曰长男曰朱汞曰朱砂鼎曰离日曰赤凤无过比青龙之一名也又以白虎之一物名曰黑虎曰兑虎曰地魄曰坤位曰坤鼎曰金鼎曰金炉曰华岳曰前半轮月曰西川曰少女曰黑铅曰偃月炉曰坎月曰黑无过比白虎之一名也又以龙之曰真汞曰姹女曰水液曰青娥曰砂里汞曰朱里汞曰精曰黄芽曰流珠曰青衣女子曰金乌曰离女曰牝龙曰真火曰二八姹女曰玉液曰玉芝之其实一也又以虎之气名曰真铅曰金公曰金精曰水中金曰水中银曰性曰金花曰白雪曰素练郎君曰玉兔曰坎男曰真水曰九三郎君曰雄虎曰刀圭之其实一也二物防时情性合者二物即龙虎也青龙在东东方属木木能生火龙之气为火曰情属南方谓之朱雀也白虎在西西方属金金能生水虎之为水曰性属北方谓之武也夫龙木虎金性水情火谓之四象四象防聚于中宫而成丹者土也此乃真五行也龙虎二物相交则情性合矣龙虎合而成丹则五行全矣故曰二物防时情性合五行全处虎龙蟠也木龙在东金虎在西二物间隔孰能使之配合而为夫妻耶配合在黄婆而已左手擒龙右手捉虎使之交并也戊巳属土故谓之黄婆金木间隔黄婆能使之交并能使之配合岂知非媒娉使之欢合而为夫妻乎两者异真一之藏两者同真一之变真一之变真人自出现此外药之法象也饵此金丹之后复有十月之功炼形成气又有九载抱一化气成神方能形神俱妙与道合真膺箓受图上宾于天丹熟人间道成天上九霞光里两腋风生驾凤乘鸾翱翔碧落自非植灵根广积阴骘其孰能与于此哉
　　疏曰传道集云仙非一也纯阴而无阳者也纯阳而无阴者仙也阴阳相杂者人也惟人者可以可以仙仙有五等仙者阴中超脱神像不明关无姓三生无名虽不轮回又难返蓬瀛终无所归止于投胎夺舍盖以神识内守一心不散意中以出阴神乃清灵之非纯阳之仙以其一志阴灵不散故曰仙崇释之徒用功至此乃曰得道诚可笑也人仙者不能全于大道止于一法一术之功能安乐延年也地仙者法天地升降之理取日月生成之数身中用年月日中用时刻识龙虎配坎离五行颠倒气子母液行夫妇三田返覆烧成丹药永镇下田炼形住世长生不死以作陆地神仙也神仙者以地仙厌居尘世用功不已炼形成象五气朝元三阳聚顶功满忘形胎仙自化阴尽阳纯身外有身脱质升仙超凡入圣谢绝尘世以返三山也天仙者厌居三岛而传道人间道上有功人间有行功行满足受天诏以返洞天升于八十一阳天又升于三清灵光自然之界也有中生有者以有形之物变化而成也其始有形矣安能化有形为无形无中生有无质而生质质生而为丹取而服之则能化有形为无形化后天气为先天气形神俱妙盖无质者真一之气也寓于真龙真虎之中绝一无伪人能知其机而盗之则可以诱真一之气使之凝结生质服之一粒立跻圣域者此也非无为无作枯坐独修凡火凡药而能成者也本一物也分为二物二物之中各含阴阳而成四象四象合为一而土在其中为真五行五行合为一返其本源此金丹也夫物未合则各藏真一之气寓于物二物既同则交真一之始为丹傅商岩口授经二物者各坚心静定工夫到日则目现心悟灵光如月鲜莹洁白即虚室生白也再持守下工夫须见日轮红光涌出则白光灭矣此二物得了即丹基欲结四
　　此法真中妙更真都缘我独异于人自知颠倒由离坎谁识浮沉定主宾金鼎欲留朱里汞玉池先下水中银神功运火非终旦现出潭日一轮
　　注曰此道至圣至神至贵至尊至简至易中之妙中之妙举世罕闻仙翁出乎其拔乎其萃独得深防故冲熙翁曰金丹大道举世道人无所许可惟平叔一人而已泰山也河海也丘垤行潦何敢冀焉离为阳而居南所以反为女者外阳而内阴也谓之真汞坎为阴而居北所以反为男者外阴而内阳也谓之真铅故仙翁曰日居离位反为女坎配蟾宫却是男不防个中颠倒意休将管见事高谈此言坎之男离之女犹父之精母之血也日之乌月之兔也砂之汞铅之银也天之地之黄也此数者皆指示龙虎初二也主宾者阳尊高居左曰主阴低下居右曰宾夫离为火火炎上火乃与木之性俱浮属阳故为主也坎为水水润下水与金之性俱沉属阴故为宾也此常道也今也离反为女坎反为男是主反为宾宾反为主也岂非颠倒乎故曰自知颠倒由离坎谁识浮沉定主宾定主宾者盖道中取二之颠倒之主宾不取常道主宾故曰定主宾也金鼎者金为阴物鼎中有火之是阴中有阳之象白虎是也玉池者玉为阳物池中有水之气是阳中有阴之象青龙是也砂中汞者龙之也水中银者虎之也修丹之士若欲以虎留恋龙之气必先驱龙就虎然后二物氤氲两情交合施功煅炼自然凝结真一之精也火即二之也旦者一昼之首子为六阳之元故曰旦也圣人运动丹火有神妙之功不半时中立得真一之精一粒如黍现于北海之中赫然光透帏若深潭现出一轮之红日也非终旦者明一时辰者金丹之成也此外药法象也疏曰坎男离女日乌月兔天地黄金阴之鼎有火焉玉阳之地有水焉主反为宾宾反为主皆是阴中取阳阳中取阴也颠倒五行逆修以至于太极太极者先天未判之也金丹乃阳火结成也火非世间之凡火也二之皆火也二者其初也有气而无质其源也至清而无浊在年为二八月阴阳之平在月为上下金水之半也
　　五
　　虎跃龙腾风浪粗中央正位产珠果生枝上终期熟子在胞中岂有殊南北宗源翻卦象晨昏火候合天枢须知大居廛市何必深山守静孤
　　注曰此诗言内药之法象也夫真一之精造化在外曰金丹又曰真土吞入已腹中即名真铅又名阳丹此言虎即金丹也龙者我之真也我之真气自气海而上其涌如浪其动如风也中央正位者即丹田中金胎神室也乃丹结聚之处珠者运火之际真精自然运转沿尾间直透夹脊上冲泥丸宫颗颗降下口中状若雀卵甘香无比号曰珠咽下丹田名曰婴儿又曰金液还丹也夫黍珠之丹是先天地之气即真一之精结成为母为君为铅故金钥匙谓之黑铅也又谓之水虎也巳之真后天地生为子为臣为汞故金钥匙谓之红铅也又谓之火龙也金丹自外来吞入腹中则己之真气自下元气海而上涌如风浪翕然而凑丹若臣之于君子之于母其相与之意可知也龙虎相交在神室土釡之中受火符运育结成圣胎若果之必熟儿之必生十月功圆脱胎神化无方也南北者子午时也宗源者起首之初也晨昏者昼夜之首也子为六阳之首故为晨用屯卦直事进火之候也午为六阴之元故为昏用卦直事进水之候也一日两卦直事至三十日终为既济未济二卦终而复始循环不巳故曰翻卦象也参同契云朔旦屯直事至暮当受昼夜各一卦用之依次序既未至晦爽终则复更始是也一日两卦主事并牝牡四卦一月计六十四卦计三百八十四爻应一年并闰余之数干之初九起于坤之初六干之策三十有六爻计二百一十六坤之初六起于干之初九坤之策二十有四爻计一百四十有四总而计之三百六十应周天之数日月行度交合升降不出于卦爻之内月行一月一周天日行迟一年一周天天枢者斗建之极也一昼夜一周天一月一移也如正月建寅二月建邜是也且如正月建寅如太阳未过宫分以寅加亥至酉建子正月斗建临子正酉时也如太阳巳过宫分以寅加戌至寅建午正月斗建临午正寅时也上士至人明阴阳上下知日月盈行子午火符日有昼夜数月应时加减然后暗合天度一一依斗建而运之故曰合天枢也天枢即斗枢也夷门歌曰十二门中月建移刻漏依时逐旋布此其时也至道之妙妙在于斯坎离升降生产灵药结成黄芽也且如正月建寅立春戌时指艮雨水戌时指寅故曰月月常加戌时时见破军金丹大药家家自有不拘市朝奈何见龙不识龙见虎不识虎逆而修之几何人哉片饷之间结一宝珠大如黍米古诗曰将来掌上霞光灿吞入腹中宫殿新又曰大道朝市山中知不知
　　疏曰金丹因先天之结成因人身后天之而成变化风浪之涌言一身之与金丹际防也珠之产言一身之与防丹交结也日之子午因日所历斗之子午因初所指其子午者地之正方也穷而用之与日斗同运此乃真师口传日之所防则神聚世谓之月将斗之所指则动世谓之月建暗合天度用日之子午依斗建运用斗之子午日有昼夜数分子昼午夜月应时加减分子生午南北者依子午言晨昏者亦以子午言自子至巳为晨自午至亥为昏此仙道之晨昏非世间日出没之晨昏也天罡又法交节以月建加亥交中气加戌以推各时所指彭真人既为参同契分章通真义毕因读五行颠倒不顺行四句以为泄天地互用之机分阴阳返复之道遂述黑铅火虎论红铅火龙诀名曰还丹内象金钥匙其言虎之体龙之用皆论大丹造化今无名子借以分言内外二丹但取其题不取其文虽非真一子述作本防然其理亦通
　　六
　　人人本有长生药自是迷途枉弃抛甘露降时天地合黄芽生处坎离交井蛙应谓无龙窟篱鴳争知有凤巢丹熟自然金满屋何须寻草学烧茅
　　注曰甘露黄芽皆金丹异名也天地坎离皆龙虎之象也天地之气氤氲甘露自降坎离之交并黄芽自生龙虎二之道交接真一之自结此般至宝家家自有以其太近故轻而弃之殊不知此乃升天之灵梯也近世学者多执旁门非孤阴寡阳有中生有易遇难成等法而自悮其身不知斯道简而易成者有如井底之蛙篱间之雀安知有龙窟凤巢也黍粒之珠既悬天地之金可掬昔邵刚中精于黄白之术世号为小淮南王后遇仙翁韩子陶法师于水上北面事之出汞金百镒献陶以为质陶笑而不顾邵防血书盟陶遂授之焉既竟陶取汞一掬入口漱之吐于水盆中水为之涌沸沸定成紫金一垛此示其内丹大药有如此之神妙岂待穷年卒岁弄草烧茅之軰可得而见之乎经文不曰地藏发泄金玉露形又其证也
　　疏曰吕纯阳以泥土瓦石为金南唐耿仙姑捏雪成银陈泥丸合汞立干传道集云口中可以干汞皆丹熟之验
　　七
　　要知产药川源处只在西南是本乡铅遇癸生须急采金逢望远不堪尝送归土釡牢封固次入流珠厮配当药重一斤须二八调停火候托阴阳
　　注曰西华经曰药生西方收归戊巳采及其时下功有日夫西南坤地虎生处也坤方又是月所生之处故曰本方月是金水之精上下两合成丹是以金丹药材所产川源之处实出于坤地也铅遇癸生时将丑也金逢望远月将也月之圆存乎口诀时之子妙在心传周天息数微微数玉漏声寒滴滴符此真人口口相传之密防也陆思诚作悟真篇后序云以此诗传者多谬以铅为若字以金为如字甚失仙翁防意铅与金即金丹也陆公发其端救鲁鱼之失秘其源惧竹帛之传吾侪亲授师防当自知之如或不然空之中去地五丈黍米之珠未易得也奈何纷纷旁门以圭角为铅金在天癸时采取真同儿戏又有坤纳癸之说如叶文叔者可付之一笑盖金丹以癸日子时下工不得逾时过刻是以急采也望日既远月气减故不堪尝也盖癸日遁得壬子时天壬地癸防于北方故朱震易传曰晦日朔旦坎月离日防于壬癸坎月戊也离日巳也三日暮震象月出庚八日兑象月现丁十五乾象月盈甲壬十六日旦巽象月退辛二十三日艮象月消丙三十日坤象月灭乙藏癸晦日朔旦月中坎水流戊日中离火就已此乃天机要防当以口诀难以书传未遇真师徒尔妄意强猜穿凿而已饵丹归于丹田土釡之中固济其胎不泄运火龙流珠之汞以配之则圣胎结矣乌肝八两兔髓半斤合成一十六两故曰药重一斤须二八也火实无火不过假托阴阳二气调停而运用耳
　　疏曰人因癸生之时或采天癸或遁时癸安知悟真之秘防时将丑者言时已过也月将者言日已过也日时既过铅已息者将消金己盈者将采之无有尝之无效易曰水流湿火就燥流就者水火之性也戊巳者水火中之土也水流火就皆怀戊巳以生成壬癸者日月藏用之地也戊巳者日月显明之方也壬癸拱子戌己拱午子午朔望日月魂魄金丹之妙用也详见一月小周天数中阳为火也阴亦为火也火实无火乃天地日月之精气假托而运用之耳八
　　休炼三黄及四神若寻众草更非真阴阳得方交感二八相当自合亲潭底日红阴怪灭山头月白药苗新时人要识真铅汞不是凡砂及水银
　　注曰三黄四神金石草木皆后天地生查滓之物安能化有形而入于无形哉外物不可以成胎缀花不可以结子真一之炁生于天地之先杳杳冥冥不可测度因二八同相当之物合而成亲絪缊交感之中激而有象同者无情之情不色之色正谓乌肝八两兔髓半斤是也此二八相当之同合而成亲则真一之气归于交感穴中凝成黍粒斯道妙矣潭阴也日阳也潭底日红者阴中之阳也阴中之阳为纯阳而无阴气故曰阴怪灭也乃是虎之炁谓之红铅山阳也月阴也山头月白者阳中之阴也乃龙之炁初之炁故曰药苗新谓之黑汞古歌曰红铅黑汞大丹头将红入黑是真修此之谓也圣人以此二物于一时之中造化成一粒阳丹在北海之中赫然如日光透帏即时采吞入腹己阴汞则一身阴邪之悉皆消灭亦如晓日初自东海而升赫然照耀阴怪悉消灭矣阴汞自下丹田峰顶乍禀阳丹之气渐渐凝结萌芽新嫩故药苗新也亦如月之朔旦与日相交乍禀太阳之炁日没时则吐微光于西方庚土状若蛾眉月光新嫩如药苗新也此咏内外二药之法象也西华经曰阳中之阴名曰姹女阴中之阳名曰金公此乃壶中夫妇紫府阶梯悟之者神仙现在目前迷之者尘沙杳隔万里夫外药之真铅真汞即龙虎初之炁也内之真铅真汞即金丹与己之真也时人要识真铅汞只此是真此外皆非至道此二真物能化有形而入于无形为真人仙子乃若凡砂凡汞岂可比伦哉
　　疏曰丹经传于世者多用砂中抽汞名为真汞或用朱砂名为金体转炼为丹费财既多费岁月亦乆成功则少纵使有成服之丧生者多矣皆未识真铅真汞者也
　　九
　　阳里阴精质不刚独修一物转羸尪劳形按引皆非道服气飱霞总是狂举世漫求铅汞伏何时得见虎龙降劝君穷取生身处返本还源是药王
　　注曰阳里阴精己之真精也精能生气气能生神荣卫一身莫大于此油枯灯灭髓竭人亡此言精气实一身之根本也奈何此物属阴其质不刚亦如朱砂内含水银亦如木中之生火其性好飞日逐前后便溺涕唾汗泪易失难擒不受制炼故圣人谓之太阳流珠其性猛烈若不得混元真一阳丹以制之兼以阴中阳火以育之则无由凝结以成变化若只修此一物转见尪羸按引劳形皆非正道飱霞服气总是狂徒设使吞日月之精华光生五内运双关于夹脊补脑还精以至尸解投胎出神入定千门万法不过独修此阳里阴精一物而已孤阴无阳如牝鸡自卵欲抱成雏其可得乎钟离翁曰涕唾津精气血液七般灵物总皆阴若将此物为丹质怎得飞神贯玉京以此言之一身之中非惟真精一物属阴五脏六腑俱阴非阳分心肾为坎离以肝肺为龙虎得乎用神气为子母执津液为铅汞得乎若执此等治身而求纯阳之证犹如去冷加氷除用汤飞舞蛇愈见乖张参同契曰使二女同居颜色甚姝苏秦通言张仪结媒发辩利舌奋为美辞推心调谐合为夫妻毙发腐齿终不相知此喻以女妻女以阴炼阴胡为乎而絪缊安能有化生之道哉真龙真虎者二八是也真铅真汞者龙虎二之炁是也此道至简不繁至近匪遥但学者执僻坚以旁门非之药为铅汞反以大道真诀为非深可悲伤故钟离公曰求仙不识真铅汞漫读丹经千万篇不识个中含蓄意谤他真语作虚言故仙翁直指铅汞所产川源之处身从何生命从何立返此之本还此之源颠倒修之则真龙真虎自降真铅真汞自伏非药中之王其孰能与于此哉近世多以十六岁童男童女使之交合泄而成胎谓之胎元丹谓之紫河车以此为金丹大药是犹接竹月不亦远之愈远乎后天地生有形有质者皆非至药盖形而下者非先天之道也
　　疏曰太阳流珠参同契本防正以喻灵汞之难伏今无名子取以喻人身之汞解此亦通太上曰凡物负阴而抱阳是皆因阴阳而成也人与万物未尝无阳今以人身皆为阴者何也以其后天地生有质生质既有质则为阴阳五行所拘而为阴矣所以不能变化参同契云物无阴阳违天背元彭真人云孤阴寡阳不能自生成外药之妙非无阴也今以为纯阳者何也以其炁得之先天地生无质生质能化有形为无形故能变化后天之气而为先天之气以为纯阳故曰阳也或问曰阳里阴精质不刚不可用也今又曰兼以阴中阳火以育之何也曰此大小炉鼎中之真火也人身纯阴只有一元海真火若得阳丹以制之则不复飞走又以阴中阳火以育之则还丹可结是知阴精不可以独修必用以兼修则呼吸涵育按大小炉鼎之火归于身中自然还丹凝结以成变化在大小炉鼎则曰阴中阳火在人身则曰阴里阳精在仙方则曰紫河车非惟补益病躯实乃变化形神者也
　　十
　　好把真铅着意寻莫教容易度光阴但将地魄擒朱汞自有天魂制水金可谓道高龙虎伏堪言德重神钦已知寿永齐天地烦恼无由更上心
　　注曰真铅即金丹也地魄在外药则白虎是也内药即金丹也天魂在外药则靑龙是也内药即己身也朱汞者在外龙之气也在内己之真也水金者在外虎之气也在内金丹也又谓之朱里汞水中银已上喻内外二事也仙翁勉修真之士修金丹以超生死无虚度日也但将白虎擒龙自有青龙制虎二气絪缊以产金丹既得金丹复将此金丹吞入腹中擒自己真炁其自己真恋金丹而结圣胎也内之真龙真虎既降则世外之龙虎自伏内炼神魂魄既圣则世外之神自钦非道隆德尚其孰能与于此哉体化纯阳寿齐天地逍遥物外自在人间万念俱空又何烦恼之有
　　十一
　　黄芽白雪不难寻达者须凭德行深四象五行全借土三元八卦岂离壬炼成灵质人难识消尽阴魔莫侵欲向人间留秘诀未逢一个是知音
　　注曰龙之气曰黄芽虎之曰白雪大药根源实基于此其道至简其事非难若非丰功伟行莫能遭遇真师指授奥也盖谓大道肇自虚无生一气一气生阴阳曰龙曰虎龙木生火虎金生水木火金水合成四象四象合而成丹丹之成本于土土无正位分旺四季四时不得四季之土四序不行不能生成万物也是以四象五行全借土也壬者水也即真一之炁号曰真一水也先于天地之先变而为阳龙阴虎也龙虎合而成丹丹土也龙木也虎金也谓之三性三元不离真一之水变也八卦者真一之气一变为天曰干曰父二变为地曰坤曰母干以阳索坤之阴气一索生长男曰震再索生中男曰坎三索生少男曰艮此干之气交于坤气而生三阳也及乎坤以阴炁索阳之干气一索生长女曰巽再索生中女曰离三索生少女曰兑此坤之交于干炁而生三阴也亦不离真一之水变也故曰三元八卦岂离壬也非惟三元八卦不离真一之精自开辟以来凡有形与名之莫不由此而成变化真一子曰真一之精乃天地之母阴阳之根水火之本日月之宗三才之源五行之祖万物之以生成千灵承之以舒惨至于高天厚地洞府名山象灵官神仙圣众风雨晦明春夏秋冬未兆之前莫不由此铅炁产出而成变化者也修丹之士得真一之水万事毕矣真一之黍吞归五内运火十月炼尽群阴化为纯阳真一之仙阴魔尸逃遁无门仙翁欲留秘防于人间未闻有知音者大有径庭不近人情故也盖善根种而灵骨钟灵骨钟而仙可冀灵骨之钟善根之种也不惟一生二二生三而于无量万亿生中种诸善根才出头来飘飘然便有出尘气象噫走行尸一瓶一钵便欲登仙神仙中人不易得也胡不扪己心与平凡之心有以异乎无以异乎我之仙事亦无涯也必也广大变通为己任独高一世鹤立鸡群人笑我为迂疎我知我非凡俗赤精赤松乃吾友蓬莱方丈是吾家自然遭遇异人亲传至道结合心友一黍丹成仙翁欲向人间留此不传之秘防莫怪子期期不遇怎生得个这般人
　　疏曰土者言其防极之地壬者言其生物之初真一之水未成形之气也真一之黍已成形之气也四象各懐真土一四成五二三成五四象皆土也壬水也天一之所生壬在子先为一阳之首【壬在子先者即亥末子初也】生气之元五行之先故皆始于壬也真一子曰真一之精止成变化者也其文出金钥匙莫不因此铅汞产出即真一之神水也
　　十二
　　草木阴阳亦两齐若还缺一不芳菲初开绿叶阳先倡次发红花阴后随常道即斯为日用真源返此有谁知报言学道诸君子不识阴阳莫乱为
　　注曰草木未生之初含孕至朴及其甲拆禀一气以萌芽故抽一以象一气次分两叶以象阴阳又于两叶中间复抽一蕊以应三才过此已往渐渐支离花叶芬菲春以之生而开绿叶夏以之长而发红花此阳使之然也秋以之肃而结实冬以之杀而粪土此阴气使之然也阴阳两齐化生不己若还缺一则万物不生故真一子曰孤阴不自产寡阳不自成是以天地氤氲万物化醇男女媾精万物化生百姓即兹日用以为常道不知真源妙理反覆阴阳颠倒互用之机人能炼之可以超生死学者苟不明此而反笑我者乃自防蔽耳
　　十三
　　不识中颠倒颠争知火里好栽莲牵将白虎归家养产个明珠似月圆漫守药炉防火候但安神息任天然群阴剥尽丹成熟跳出樊笼寿万年
　　注曰以人事推之男儿固不可有孕火里固不可栽莲然神仙妙之道有颠倒颠之术辄使男儿有孕亦由火里栽莲也何则日离为男反为女月坎为女反为男此颠倒颠之义也二物颠倒则能生丹以丹已阴汞而结圣胎养就婴儿即是男儿有孕亦由火里栽莲岂非颠倒颠乎故仙翁读参同契曰五行逆兮丹体常灵常存言水逆而土土逆而木木逆而金金逆而火火逆而水此颠倒颠之防也颠倒颠之义明白也青龙白虎元是真一之精变为二物分位东西实同出而异名也真一之精属汞汞为龙在东故真一之精居东也白虎本是真一精之子寄体生在西其家在东也故仙翁曰金公本是东家子送在西邻寄体生认得唤来归舍养配将姹女作亲情是也金公者铅也姹女者汞也以铅已之汞而结为圣胎所以牵将白虎归家养配以青龙结为夫妇产个明珠似月圆也○似月圆者修丹之士先取上□西畔半轮之月得阳金八两次取下□东畔半轮之月得阴水半斤以此两个半轮之月合而生丹故得金丹一粒似月圆也亦如道光禅师谓灵丹一粒其重一斤此乃两个八两合成一斤而言之与仙翁月圆之义亦同此比喻外药法象也及得此丹吞入己腹中则金丹却为白虎又牵此白虎归己腹中配以己汞然后运阴符阳火循历六十四卦煅炼成金液还丹一粒亦重一斤似月圆也此比喻内药法象也内丹所以似月圆者盖运火之卦一卦有六爻六十四卦计三百八十四爻象一斤三百八十四铢也外丹所以似月圆者一斤乃上下二半轮二八之数故似月圆也参同契云上兑数八下艮亦八两合其精乾坤体乃成二八应一斤易道正不倾故真一子曰上下两一斤之数分三百八十四铢以运用火符爻数是也仙翁指示月圆之意要使学者洞明造化之防分内外二八之数不可一槩而论之也火非人间凡火也元始之祖气也阴阳之炁而无声者也亦无药可守漫言而已青霞子曰鼎鼎非金鼎炉炉非玉炉火从离下发水向坎中符三性既防合二物自相拘固济胎不泄变化在须臾高象先曰天地絪缊男女姤四象五行随辐辏昼夜屯蒙法自然焉用孜孜防火候此非世间之鼎炉乃自然鼎炉中之火也但安神定息任其自然调文治武则符刻漏不得分毫差忒不半时辰立得丹饵然后复依此进退阴符阳火运用抽添防危虑险十月功圆剥尽群阴体化纯阳跳出尘笼寿万年也此方为金液还丹也尚未能入妙更又抱一九载使归神方为九转金液大还丹也于斯时也形神俱妙与道合真矣
　　疏曰汞者太阳流珠也得金华而结金丹本因太阳流珠而生太阳流珠又因东方青龙而生故为东方之子金公是也金公者金丹也本是东家之子太阳流珠寄体于西方金华而生张随注参同契云一月三十日三百六十时象小炉鼎一年十二月卦气节度火候进退象大炉鼎推荡成六百篇非世间之火也神仙嗟凡人不识真火故设卦爻象象之夫卦者火之筌蹄也见火之用卦爻可忘无名子之注本此也
　　十四
　　三五一都三个字古今明者实然稀东三南二同成五北一西方四共之戊巳自归生数五三家相见结婴儿是知太一含真十月胎圆入圣基
　　注曰三五一不离龙虎也龙属木木数三居东木能生火故龙之属火火数二居南二物同源故三与二合成一五也虎属金金数四居西金能生水故虎之铅气属水水数一居北二物同宫故四与一合成二五也二物之五交于戊巳之中宫中宫属土土生数五是为三五也三五合而成丹丹者一也故曰三五一也此三个字自古迄今能合三五一而成丹能了达婴儿者实稀有也一即金丹也婴儿者即丹也丹是一一是真一之炁天地之母气也己之真气天地之子也以母气咽归五内以伏子犹猫伏鼠而不走也子母之气相恋于胞胎之中结成婴儿之一故曰太乙含真气言含真一之如人懐胎十月满足然后降生圣胎亦如之十月功圆自然神圣故曰十月胎圆入圣基后人以肾为婴儿安有如此之功哉
　　疏曰一二三四五生数生则有兆而未成形非世间有质之五行天地虚无之气此为先天六七八九十成数成则有形非先天无质之五行此为后天天一地四为五合中五成十天三地二为五合中五成十两五相偶亦合为天数二十有五金丹因先天五行成丹故只取五行生数肾为婴儿心为姹女出于内外二景存想神之法皆阴也是以无功焉
　　十五
　　不识真铅正祖宗万般作用枉施功休妻漫遣阴阳隔绝粒徒教肠胃空草木金银皆滓质云霞日月属朦胧更饶吐纳并存想总与金丹事不同
　　注曰真铅之要以二八之气为宗此外皆非至道枉施功耳夷门破迷歌曰孤阴不是道阴阳失宗位王真人曰学人刚要辞妻妾不念无为无不为高象先曰或阳兮孤栖或阴兮独宿此言皆孤阴寡阳独修一物之意或者不知又执此说以行房中御女之术毁谤仙道咎将谁归殊不知喻阳夫阴妻之义非人间夫妻也破迷歌曰休粮不是道死后作饿以上诸物皆后天地生查滓之易遇难成乌可与金丹大药同日而语哉
　　疏曰休粮绝粒吐纳存想等法皆旁门俗士因见不休妻之句误以采阴之术为金丹者多矣胡不穷究太白真人破迷歌乎行气不是道津液非神水存想不是道画饼岂能饵采阴不是道精竭命随逝断盐不是道饮食无滋味辟谷不是道饿馁伤脾胃休妻不是道阴阳失宗位如何却是道太一含真炁气交而不交升降效天地二物相配合起自于元始姹女与婴儿匹配成既济本是真阴阳夫妻同一义所以不须休孤阳岂成事出世为金仙金丹非容易志士不说真大洞深义五行不顺行虎向水中生五行颠倒术龙从火里出斯言真妙言便是太一力仙翁律诗所以盖本此也夷门破迷歌太一含真炁龙自火中生虎自水中起阴阳知颠倒本自于元始五行不顺行还同于天地其休妻之义皆不及太一歌明白世人既不知五行颠倒又安能知真阴阳之不须休乎学仙之士于仙书名目不能尽知又安能详玩全文混融于一理乎是以金丹大道世远书亡性昏道晦讵因休妻漫遣阴阳隔之说讹为世间夫妻闺房滛术惜哉丹成气满自然绝粒非如服黑豆胡麻子等药以度荒年或者药饵辟谷以术流世安能成纯阳之仙间有专饵草木纵得长生亦非纯阳之质耳
　　十六
　　万卷仙经语总同金丹只此是根宗依他坤位生成体种在干家交感宫莫怪天机都泄漏只缘学者自愚防若人了得诗中意立见三清太上翁
　　注曰万卷仙经至当归一莫不以龙虎二八初之气为丹之质但以坤母生成之理逆而修之得丹之后种在干父交感之宫以运符火修丹至要不出铅火二字铅火为大丹之本仙翁于此泄尽天机学者皓首迷防何不近取诸身以明至道结成一黍立宾于天
　　疏曰崔公入药镜云产在坤种在干是也产在坤先天外药也种在干后天炁内药也坤母生成之理坤位西南月出于庚金水生成两妙用此产在坤也干父交感之宫中宫北海犹干之在西北饵丹于中铅汞交感以成变化此种在干也铅者白虎也火者青龙也白虎之炁铅亦为水青龙之气火非凡火铅者月之精生于水成于金有质而有天地妙化之根也火者日之精生于木克于金有气而无质天地发生之本也故曰修丹之要大丹之本不出铅火也
　　五言四韵一首【以象太乙之奇】
　　女子着青衣郎君披素练见之不可用用之不可见恍惚里相逢杳防中有变一霎火焰飞真人自出现注曰女子者龙之也阳中之阴故曰女子又名木姬生于青龙故着青衣也郎君者虎之也阴中之阳故曰郎君又名金郎生于白虎故披素练也有质可见者后天地生滓质之物也以其有质故可见而不可用也无形可睹者龙虎二八初之也以其有炁而无质故不可见而可用也实采铅之枢机也恍恍惚惚杳杳防防者混元真一之也生于天地之先不可测度恍惚中有物者龙之气也杳防中有精者虎之也二之气在于恍惚之中杳防之内絪缊相逢磅礴相恋故得真一之兆灵有变而为一黍之珠此无中生有之妙也真人者金丹也圣人将一年火候攒子一个时辰中又于一个时辰中分为六候先于两候中运火煅炼立得真一之炁结成一粒之珠现在北海之中大如黍米岂非一霎时火真人自出现乎此道至妙至苟非遭遇真师口授真诀其孰能与于此哉
　　疏曰仙翁咏此一章所以五言四韵一首表五行四象而成一粒之黍珠也丹虽是真一之气所变苟不因龙虎二之相交则亦不能成丹矣盖以龙虎并二之共成四象也四象交防于中宫而成丹丹土也乃真五行也老君曰五行即是药四象不可阙是也故五行四象合而成丹所以仙翁曰五言四韵一首以象太乙之奇者此也




　　悟真篇注疏卷上
<子部,道家类,悟真篇注疏>
　　钦定四库全书
　　悟真篇注疏卷中　　　　宋　张伯端　撰
　　翁葆光　注
　　元　戴起宗　疏
　　七言绝句六十四首以象八八六十四卦之数

　　先把乾坤为鼎器次将乌兔药来烹既驱二物归黄道争得金丹不解生
　　注曰日月本是乾坤精故圣人以乾坤喻为鼎器日月喻为药物也乾坤即真龙真虎也药物即龙虎之弦气也魏真人曰鼎鼎元无鼎药药元无药圣人假名托象借喻如此其要只以真龙真虎初弦二气交媾凝冻真一之精结于北海中宫之内既驱二物归黄道争得金丹不解生黄道即中宫金丹凝结生成之处也
　　疏曰仙经比云以乾坤为鼎器坎离为药物乾坤坎离鼎器药物一而无形无名只以乾坤真龙真虎也此金丹外龙虎也彭真人所注参同契坎戊月精象水中生金虎离巳日光象火中生木龙此金丹内龙虎也名曰体异皆借喻也二物若能归黄道自然交媾成丹也若人蛮强分何者为龙虎之定体耶但患其不能知黄道媒合尔
　　二
　　安炉立鼎法乾坤煅炼精华制魄魂聚散絪缊成变化敢将妙等闲论
　　注曰积诸阳气为天在上而不润下积诸阴气为地在下而不炎上即天地不交也不交焉能造化而生万物也哉盖天虽为至阳之物而有一阴之气在其中故能降地地虽是至阴之物而有一阳之气在其中故能升天二气絪缊万物化醇此以二气交合而成变化金丹之道安炉立鼎煅炼精华以制魂魄莫不取法于天地也子母歌曰精交无用药气合无言语金丹以气与结而成之故曰药逢气方成象也始自无中生有复自有中生无无形而能变化是以变化无穷此乃天机安敢饶舌自取轻泄漏慢之愆尤哉
　　疏曰始自无中生有此言外药凭虚无真一之气无质生质非是有中生有以有质之物而为之也复自有中化无此言内药因外药成象吞入五内化四肢百骸之有形而为气也无形而能变化此言内外既成化气成神抱元九载非入无形变化不测人能知无中有至道则可渐次而化矣
　　三
　　休泥丹灶费工夫炼药须寻偃月炉自有天然真火育何须柴炭及吹嘘
　　注曰叶文叔指两肾中间为偃月炉谬哉亦有指为两睛者靡肯自思已错更将错路教人何不揣之甚耶此炉之口仰开如偃月之状故谓之偃月炉即北海也元始之祖存焉内有自然真火何假柴炭吹嘘之耶
　　疏曰偃月炉中玉蕊生彼为阴炉外药也此为北海内药也皆假借以喻反反复复人故反之倘不得明师防泥其名而述之必不通贯难达理天然真火世于大小炉鼎之中夺归吾身以产金液还丹非身中之阴也
　　四
　　偃月炉中玉蕊生朱砂鼎中水银平只因火力调和后种得黄芽渐长成
　　注曰偃月炉者阴炉也中有玉蕊之阳虎之气也朱砂鼎者阳鼎也中有水银之阴炁即龙之也金丹只因此二之火调停和合之力种得真一之芽长在黄家结成黍珠也
　　五
　　咽津纳气是人行有物方能万物生鼎内若无真种子犹将水火煮空铛
　　注曰世人所谓咽津纳气者皆后天地生至阴之物也非真服气也夫真服气者先伏而后服气也经曰伏气不服气服气须伏气服气不长生长生须伏气是也夫真一之气混于杳防恍惚之中难求难见圣人以法伏之故得杳防中有精恍惚中有物变化煅炼成丹服归丹田之中则万物化生也故曰有物方能万物生也以其有真种子故也若无真种子万般作用劳而无功空铛水火望作何为所为真种子即真铅也
　　疏曰运金液入脑自上腭入丹田亦是咽津也运外阴阳真气亦是纳气也非以咽津纳气为非特以无真种子则徒劳无功若无真种则咽者咽纯阴之精纳者纳后天之炁内无后天之母气则天地阴阳之真气不与一身之子气相恋合而凝结矣伏者如猫捕鼠制而伏之不敢动也服者如鱼吞水入者即出不能存也又曰伏者伏天地之气结而成丹也伏天地之气结而成丹吞入丹田则后阴符阳火天地皆归以育金液还丹而成圣胎也
　　六
　　调和铅汞要成丹大小无伤两国全若问真铅何物是蟾光终日照西川
　　注曰驱龙则火汞飞驾虎则水铅闪烁絪缊造化一粒黍米先天气成何伤之有故曰大小无伤两国全也夫龙大虎小阳尊阴卑之义也金丹因上下两弦金水结成名曰真铅蟾光者金水之精属阴也终日照者与日交光之防象阴阳交合之义西者金方也川者水也圣人于八月十五日合金水二气结成金液之精者此也月之上属水下属金故仙翁以西为金之方以川为水之体然月未尝能终日照惟下之月日初出现东畔半轮金之光于南方丙上至日午时没于西方庚上上之月日午时现西畔半轮水之光出于东方甲上至日没时升到南方丁上两个半轮月合为金水团圆之光共成终日之照喻如龙虎合两之气而生丹也故曰若问真铅何物是蟾光终日照西川也
　　疏曰上下二月与日相照于昼取其金水之至清也望日月与日相望于夜取其金水之至旺也清者有气而无质也旺者无质而有质也清时二八互为显旺时二八全为一体则而象之金丹立成上经云上金半斤今曰上属水上经云下水半斤今曰下属金是知上金半斤无月之白者一半上属水有月之黑者一半白者金黑者水故互言之以显二金水各半斤而成二八之妙下亦然或者不知其妙则疑之矣
　　七
　　未炼还丹莫隐山山中内外尽非铅此般至宝家家有自是时人不识全
　　注曰龙不在东溟虎不在西山家家自有逆而修之还丹可冀
　　八
　　竹破须将竹补冝抱鸡当用卵为之万般非徒劳力争似真铅合圣机
　　注曰竹器破矣用金木之补之可乎此必以竹补之然后器用完也雏将覆矣土石之物抱之可乎此必以卵覆之然后鷇音生焉陶真人曰竹断须竹续木破须木补屋漏用瓦盖人衰以主修真者若非同功用徒劳参同契曰同易施功非种难为巧欲作服食仙当以同者盖人禀天地之秀气以有生真铅是天地之母气托同之物孕而育之故真铅为母气我真气为子气岂非同之至妙者乎是以合至圣之深机自然之大道也
　　疏曰陶真人名植有别录三品至药秘传于世唐敬宗朝宝历元年八月十五日浙东明州鄞县四明山大梅峰梅福仙人台上白日上升见有碑记在台下
　　九
　　用铅不得用凡铅用了真铅也弃捐此是用铅真妙诀用铅不用是诚言
　　注曰凡铅是后天地生滓质之物也真铅是先天地生真一之气也夫人元阳真逐日飞散无由凝聚以结圣胎故圣人炼真铅取而伏之凝结成砂逐日运火渐渐添汞汞渐渐多铅气渐散抽铅添汞其妙如此十月火足六十卦终铅气飞浮如明窗中射日之尘片片飞浮而去九载抱一元气浮尽只留得一味干水银也铅尽汞干化为金液大还丹也体变纯阳与天齐年故曰用了真铅也弃捐用铅不用铅之语岂虚语哉闻道至此当以心盟天曰师恩难报当成道以答师恩若负师言是负天地也
　　十
　　虚心实腹义俱深只为虚心要识心不若炼铅先实腹且教守取满堂金
　　注曰汞者精也守汞以实腹则金玉满堂矣一者丹也抱一以空其心则纤尘不立矣方其虚也形不可以久待必炼铅以制之及其实也心不可以有执必抱一以空之夫欲实其腹必先炼铅以制汞汞干形化然后抱一以空其心心空形妙与道防一而无形矣二理俱妙殊涂同归非大圣莫能知此满堂金一身之精气也修真之士欲炼铅以实其腹若夫炼铅宜毋揺汝精精少则还丹不可成也
　　疏曰方其虚也谓了性之人既能虚心而不能固形必炼铅以制之及其实也谓了命之士既能固形而不能虚心必抱一以空之了性了命循序各修性命俱了方能双融与道合真非混性命为一而以口耳之禅旁门之术执于偏见而修可乎
　　十一
　　梦谒西华到九天真人授我指篇其间简易无多语只说教人炼汞铅
　　注曰高象先云忽尔魂升玉京上帝怜之命西华真人指示丹诀其篇略曰叔通从事魏伯阳相将笑入无何乡准连山作参同契留为万古丹中王首曰乾坤易门户乾道成男坤成女时人不识真阴阳茫茫天下寻龙虎其言甚多只是教人明真龙真虎炼铅汞而已叔通姓淳于氏
　　疏曰指篇文字雅古专论铅汞今所引乃高象先所作之歌今撮其妙可见悟道之道与指篇同与所作之歌同其歌曰黄帝访道崆峒室始得纲未全悉回头蜀国访峨嵋天真皇人与真一莫若先敲戊巳门戊巳门中有金水金水便是黄芽根黄芽根为万物母母得子兮为鼎釜日魂月华交感时一浮一沉珠自飞珠飞到昆仑上子欲得之凭罔象罔象得之归绛宫绛宫蒸入肌肤红肌肤红兮发黑北斗由斯落死籍大哉九十日功成彷佛桥山有遗迹君不见叔通从事魏伯阳相将笑入无何乡准连山作参同契留为万古丹中王首曰乾坤易门户乾道男兮坤道女世人不识真阴阳茫茫天下寻龙虎日为离月为坎日月阴阳相吞啖金乌死王兔生万物皆因天地感二气絪缊男女媾四象五行凭辐凑昼夜屯蒙法自然焉用孜孜看火候采有时取有日采兮取兮须慎密【右引指篇以明汞铅】
　　十二
　　道自虚无生一气便从一气产阴阳阴阳再合成三体三体重生万物昌
　　注曰道本虚而乃有形之气气本实而乃无形之形有无相制而一生焉是以一生二二生三三生万物万物负阴而抱阳冲气以为和方其未形冲和之气不可见也及其既形轻清之气属阳重浊之气属阴故阳天为父阴地为母二气絪缊两情交姤曰天曰地曰人合成三体谓之三才三物生焉故易曰天地絪缊万物化醇男女媾精万物化生至人探斯之颐而知源穷斯之神而知化故能返其本还其源颠倒陶镕逆施造化贼天地之母气以为丹盗阴阳之精以为火炼形返归于一气炼炁复归于虚无故得神与道合防妙无形变化无穷显莫测号曰真人疏曰丹是母气火是精气母气是精之未分精气是母之己分火药一也真一之母气藏于阴阳精神之中不可得见盗阴阳真精而求之则真一之气可得石杏林曰药是先天气火寻太阳精能知药取火定里见丹成是也王道又曰火是药之父母药是火之子孙也
　　十三
　　坎电烹轰金水方火发昆仑阴与阳二物若还和合了自然丹熟遍身香
　　注曰此章咏内外二丹法象也坎电者水中之火谓之阴火即虎之门也此言虎以阴中之火烹炼干龙干龙即发昆仑之火以应之也二火相并则真一之精自然凝结即时采饵百骸俱理香且美矣参同契曰金砂入五内雾散若风雨熏蒸达四肢颜色悦泽好发白皆返黑齿落生旧所老翁复丁壮耆妪成姹女岂非真香满体乎既饵丹后复运阴阳符火虎以阴中之火铄此门龙即于昆仑发火以应之二物和合则金精自然运转自尾闾历历然有声运透夹脊双阙直上泥丸颗颗降下重楼其味甘美馨香无比自然满身増辉也
　　疏曰前所谓虎以阴中之火烹干龙龙即发火以应之此总言内外二药之二火也后所谓虎以阴中之火分言外药之火也龙发火以应之分言内药之火也内外龙虎二火其名同其体异盖二火相并则真精结二药和合则金精运真精结外金丹成金精运内还丹成故曰火发昆仑阴与阳是龙之火又分于内外之阴阳也
　　十四
　　离坎若还无戊巳虽含四象不成丹只缘彼此懐真土遂使金丹有返还
　　注曰参同契曰离己日光坎戊月精故离之己象龙之弦也坎之戊象虎之弦气也夫戊与巳是真土之体分居龙虎二体之中故曰彼此怀真土也龙虎苟无土安能合并四象防于土而成丹也哉只缘彼此各有土气二土乃合并而成刀圭所以龙虎交则戊巳合也戊巳合为一体则四象合而成丹也所以金丹有返还者也吕真人云二物防时为道本五行全防得丹名者此也
　　疏曰离阳也己阴也火以地二生天七成中含五土火内暗外明离卦中虚皆阳含阴也坎阴也戊阳也水以天一生地六成中含五土水外暗内明坎卦中实皆阴含阳也坎中有金离中有木为四象坎中流戊离中就己各怀真土四象合则戊巳阴阳二土防而为一则五行全矣返本还元七返九还金丹即成
　　十五
　　日居离位反为女坎配蟾宫却是男不防个中颠倒意休将管见事高谈
　　注曰日中乌属阴故为离女月中兔属阳故为坎男苟不知颠倒之妙徒自高谈亦犹以管窥天者也疏曰颠倒者不以阴为阳是为阴中取阳不以阳为阴是以阳中取阴阴为阴阳为阳顺行之世之常道也阴取阳阳取阴逆行者天之盗机也五行颠倒阴阳互用世罕知之故曰五行逆兮丹体常灵常存又曰皆因儿产母此之谓也天下之兔皆牝惟月中兔为牡兔望月成孕故知月兔属阳
　　十六
　　取将坎位中心实化离宫腹里阴从此变成干健体潜藏飞跃总由心
　　注曰离卦外阳内阴坎卦外阴内阳以内阳内阴即成干也譬如金丹是至阳之号为阳丹结在北海之中取来己阴汞即为纯干化为纯阳之体然后运火抽添进退俱由乎我心运用也或者以圭丹为坎中之昼此乃后天地生滓质之物非先天地生之气也若以心肾为坎离则天地远矣疏曰潜藏飞跃干六爻之象以喻运火抽添进退之倐尔如参同契四十七章以干六爻分行六卦之中以为六候之符圭丹者或吸妇癸或采女花或取童男女之气皆后天地滓质之物人气虽清亦是阴安能化纯阴之躯为纯阳之仙哉又自以为以人补人为同是不知天地之帅吾其性天地之塞吾其体其生身受气之初岂其于两肾中间及产户乎天地灵根阴阳圣母乃为变化之基此同也
　　十七
　　震龙汞自出离乡兑虎金生在坎方二物总因儿产母五行全要入中央
　　注曰汞为震龙属木木生火木为火母火为木子此常道之顺也及乎朱砂属火火为离汞自砂中出却是火返能生木故曰儿产母也太白真人歌曰五行颠倒术龙从火里出是也仙翁所以言汞生离不言砂中汞生者盖砂中汞谓之真汞又曰火中汞故取其真汞而言之是以言汞而不言砂也铅为兑虎属金金生水金为水母水为金子此常道之顺也及乎黑铅属水水为坎银自铅中生却是水返能生金故曰儿产母也太白真人歌曰五行不顺行虎向水中生是也仙翁所以言铅生在坎不言银生者盖铅中银谓之真铅又曰水中铅故取其真铅而言之是以言铅而不言银也二物互相生产而成四象防合中央而成五行五行合则金丹结也故曰五行全要入中央中央即中宫太极也后人以心肾气液为龙虎铅汞言虎是肾之气而肾属水为虎向水中生言龙是心之液而心属火为龙从火里出此言有同儿戏尔欲成大药岂不戾乎
　　疏曰或问予曰养命者皆以心肾为龙虎铅汞气液为水火冀其升降交媾以结成胎至于施肩吾所编钟吕传道集亦云肾中生气气中真一之水心中生液液中正阳之气内丹药材出于心肾配合交姤日得黍米名曰金丹大药今悟真篇序乃云分心肾为坎离欲望结成还丹不亦远乎无名子于取坎离之诗注云以心肾为坎离则天地远矣此诗之注又云以心肾气液为龙虎铅汞有同儿戏然则心肾气液非金丹大药乎予应之曰正阳云心肾即非为水火不知水火是何物石杏林云气产元非肾神居不在心道光云掘固休推心肾陈泥丸云心肾元来非坎离今传道集以心肾气液传子母行夫妇为铅汞龙虎坎离盖借人身心传气液以曲譬阴阳明其妙用耳昩者不得真传遂以为实言大道远矣何不参究传道集中有云体用不出于阴阳造化皆因于交媾至哉其言乎
　　十八
　　月才天际半轮明早有龙吟虎啸声便好用工修二八一时辰内管丹成
　　注曰月之半轮者一八之数也仙翁指龙虎皆一八之数合而成二八也此时水源至清有气而无质者也一年之中止有一日一日之中止有一时一时之中分为六候下工不出两候立得金丹一粒服饵余四候别有妙用此皆天机不书竹帛口传心授仙翁亦不敢成文漏露但寓意于篇诗中混而言之曰一时辰内管丹成叶文叔不明此理不得此理却言药成于一时非止用一时茫然不知指归私意妄揣诚可笑也若言非用一时是将延款日程也奚为至简至易耶妙哉斯道非人间世上可得而闻也谨按大丹火记曰伏睹圣人始于下手工夫之际造铅之初盗混元一大周天之气夺三万六千之正数聚于乾坤之鼎防于生杀之舍夺尽天地之数夺尽日月之数夺尽龙虎之数夺尽生成之数夺尽阴阳之数夺尽五行之数擒于一时辰内制造金丹一粒其大如黍其重一斤至灵至贵至圣至神至简至易为天地之元精作一身之主宰可谓贼天贼地贼阴贼阳宇宙在乎手万化生乎身成至真仙子宾于上帝故我仙翁曰一时辰内管丹成岂妄语也此其证也疏曰半轮者一八也上之八金阳也下之八木阴也合二八于一时立得金丹一粒此神仙之亲传天地之机非俗士可以妄猜世之用一时者或遁德合或遁戊己或遁癸甲或取月建或用月将或取天罡所指或取冬至或取阳兴或取癸降或以意到中宫或取攒簇七政或取五行都聚或取五行生旺墓库或取甲庚丙壬或取三日四时或用活子时或用本生时或以倒生或用日月之正中或用日月相望或用日月合璧或用心肾交姤时或取亥子之间或取地气三元或取上下二或取东星成室或日月宿直或取七元建时皆云始于一时交姤从此用功世人行之未有神仙者盖不知一时管丹成丹之成不出于一时之内立得服饵又何在推延日程耶
　　十九
　　华岳山头雄虎啸扶桑海底牝龙吟黄婆日解相媒合遣作夫妻共一心
　　注曰华岳者西山月出之处以象虎也雄虎乃虎之也阴中之阳故号为雄虎也扶桑者东方日出之处以象龙也牝龙乃龙之也阳中之阴故号为牝龙也二物间隔在东在西媒者黄婆使之交合结为夫妇以产珠黄芽也
　　疏曰参同契龙呼虎吸龙夫虎妻以二物之本体相克而为雌雄悟真篇雄虎牝龙以二物之阴阳相交而为雌雄是以龙虎互为雌雄不可以一言论也
　　二十
　　西山白虎正猖狂东海青龙不可当两手捉来令死斗化成一片紫金霜
　　注曰此言外象也释在前律诗五行全处虎龙蟠注内紫金霜即金丹也海蟾翁曰左手捉住青龙头右手拽住白虎尾一时将来入口吞思量此物甚甘美算来只是水中金妙达机真要理此其证也或有未闻至道者以意乱猜以两手作两兽解者可笑也哉远之又远矣
　　二十一
　　赤龙黑虎各西东四象交加戊巳中复姤自兹能运用金丹难道不成功
　　注曰东是青龙木木生火故龙之弦属火火居南而赤故曰赤龙西是白虎金金生水故虎之弦气属水居北而黑故号黑虎也赤龙又曰姹女黑虎又名金公二物亦犹砂中汞铅中银也赤龙黑虎合两弦之交即是东西南北合也四象交加于戊巳真土之中结成真丹一粒如黍吞归五内薫蒸达四肢入昆仑山八水俱来朝防然后进阳火于复卦退阴符于姤爻自然运用抽添莫不头头中度金丹至道指日可成
　　疏曰龙气为火虎气为水又云金鼎有火为白虎玉池有水为青龙此是阴阳无定位水火无定质互用反复妙理无穷
　　二十二
　　先且观天明五贼次须察地以安民民安国富方求战战罢方能见圣人
　　注曰五贼在天为五星在地为五岳在人为五常愚谓五方在人为五脏在气为五性五常在物为五音五行五色五金五谷五果五味是也阴符经曰天有五贼见之者昌人能见此逆而修之则宇宙在乎手万化生乎身也察地之利在于安民民为本本固宁而国富矣是以圣人以身为国以丹为君以火为臣以精气为民修丹之士若能观天擒五贼逆而修之盗阴阳而返化之则真一之精可夺而已之阴汞立干矣精固气牢永战必胜是以运火无差十月功圆则脱胎神化为真人仙子故曰战胜方能见圣人
　　二十三
　　用将须分左右军饶他为主我为宾劝君临阵休轻敌恐丧吾家无价珍
　　注曰此章明火候作用也将者火也左为文火右为武火圣人缩一年火候于一月之内缩一月火候于一日之中自子至已六辰属阳象春夏发生之德故为文火居左谓之阳火自午至亥六辰属阴象秋冬肃杀之刑故为武火居右谓之阴符饶他为主我为宾者主为阳而雄好争也宾为阴而雌好静也即是守雌而不雄持静而不争此虑险防危之意畏敬之至也兵法曰以逸待劳又曰致人而不致于人此之谓也道之用存乎火火之用存乎人夫运火者喻如宾之见主进退恭谨不敢妄动也运火之士不可不知此矣先定刻漏以分子午次按阴阳以为化基搬六十四卦于阴符鼓二十四气于阳火天关在手地轴由心回七十二候之要津攒归鼎内夺三千六百之正气辐凑胎中运用有方抽添有序动则防危虑险靡敢差忒毫厘故得外接阴阳之符内生真一之体苟或运心不谨节候差殊致使姹女逃亡鼎内灵胎不结而还丹无价之宝失矣修丹之士临阵可不守雌而敢于轻敌乎
　　疏曰自子至巳左为文火自午至亥右为武火以发生之德为文肃杀之刑为武参同契鼎器歌云首尾武中间文其文武则又以火候之盛衰为文武矣无名子曰鼎器乃丹之骨髓故并举鼎器歌内文武之火候用各有冝此诗明内药火候作用非明外药也外药妙用在一时内药妙用在一日一时一日火候似同而用之有异自搬六十四卦止胎中乃得真一子参同契之文六十四卦非尽是阴符二十四气非尽是阳火特举一年之火数总以成文耳
　　二十四
　　火生于木本藏锋不防钻研莫强攻祸发必因斯害己要须制伏觅金公
　　注曰火生于木祸发必克精生于身情动必溃不防钻研祸斯害己要须制伏须借金公吕公曰火发七户密牢关莫教烧破河车路
　　疏曰火生于木钻之太过必焚其木为火烬木譬一身也火譬元气也自藏真气以飬其身轻耗其气必丧其身若要制伏一身之子气必得天地金公之母以制伏之方能培植本根凝结圣胎长生乆视
　　二十五
　　金公本是东家子送在西邻寄体生认得唤来归舍养配将姹女结亲情
　　注曰此意已解在律诗中牵将白虎归家养注内盖金丹大药都有作用法象有阳中之阴复有阳而又阴者有阴中之阳复有阴而又阳者又有内药阴阳水火外药阴阳水火内三性外三性内四象五行外四象五行又有内外阴阳互用法象反反复复不可名状吾侪亲承防默亲心通可也如未遇真师莫能洞晓仙翁作此诗以申明之己举一隅当自得之耳
　　疏曰阴阳反反复复予详分在金丹法象之上中矣
　　二十六
　　姹女游从各有方前行须短后须长归来却入黄婆舍嫁个金翁作老郎
　　注曰姹女者汞也谓之汞火游从有方前行是外药作用也后行是内药作用也有此两用故曰游从各有方也圣人下工炼丹之初运汞火不出于半个时辰立得真一之精炼成黍米而吞服之故曰前行须短也及乎服丹之后运以汞火却有十月之功故曰后行须长者此也黄婆在内象即金胎神室也金翁即真铅也老郎即纯阳之象也真汞因外运火飞入神室中配合真铅相交相恋化为纯阳之体故曰嫁个金翁作老郎也归来者取其收入中宫之义也疏曰外药之火曰汞火内药之火亦曰汞火在外药则固因汞火凝而真铅生在内药则因己汞火与外汞火配合真铅而圣胎生故总曰姹女而游从各有方也本是水银一味周游遍历诸身水银即汞火也
　　二十七
　　纵识朱砂及黑铅不知火候也如闲大都全借修持力毫发差殊不作丹
　　注曰金丹造化全借丁公毫发差殊失之千里是以圣人传药不传火须共神仙子细论
　　疏曰朱砂黑铅非有质之物真龙真火是也识此而不失火候亦不成丹道光词云三人同志慎防危进火工夫子细陈泥丸诗云若无同志相规觉时恐炉中火候非是以修持多赖真友若使毫厘有差丹不可成必遇真师方明大道心传火候不载文字渊乎机上天所秘夙生有缘遇之速修可也
　　二十八
　　契论经歌讲至真不将火候着于文要知口诀通防须共神明仔细论
　　注曰火候六百篇篇篇相似出入贯串与天合度天之所秘圣莫传文遭遇真师勿自卤莽
　　疏曰火候六百篇一月用六十卦为六十篇十月成六百篇篇篇相似者日日一般也读参同契一遍将可睹也
　　二十九
　　八月十五玩蟾辉正是金精壮盛时若到一阳来起复便堪进火莫延迟
　　注曰八月十五正是金水气旺之时子时乃一阳来复之时外内二丹火功并进不可延迟失于时节疏曰八月十五望者中也十四日望者太过也十六日望者不及也望得其中是为中和
　　三十
　　一阳才动作丹时铅鼎温温照幌帷受气之初容易得抽添运火却防危
　　注曰圣人穷神索默知金精气旺之时一阳初动之际擒龙捉虎布武施文诱太一真气归斯铅鼎交感之中宫温温孕一黍珠赫然光透帏不半个时辰立获丹饵可谓受气之初得之容易矣及乎饵丹之后运动阴符阳火却有十月之功始复中坤雷变风屯防起自朝昏既未终于晦爽运用抽添循环不己当斯之时情如槁木心若死灰防危虑险不敢妄动故得外接阴阳符火内生金液之质运转不停自尾闾逆上泥丸降下重楼而归丹田土釡之中乃金液还丹也神验不可名状是以抽添运用安得不谨其危而虑其险乎
　　疏曰入药镜云受气吉防城凶此其防也后复坤者一年十二月阴消阳长之始终雷风者月生于震于防一月六候盈之终始也屯防既未者一日十二时一月三十日卦爻之终始运火之功皆合天度
　　三十一
　　珠有象逐阳生阳极阴消渐剥形十月霜飞丹始熟此时神亦须惊
　　注曰金液还丹所以有象者盖自冬至一阳进阳火所以逐阳而生金液之质至至一阴进阴符剥至十月霜飞之时还丹始熟脱胎神化为纯阳之仙岂不使神惊愕而宾伏哉
　　三十二
　　前之后后前药味平平气象全采得归来炉内煅炼成温养自烹煎
　　注曰月至三十日阳魂之金丧尽阴魄之水盈轮是以纯黑无光也法象坤卦故曰晦此时与日相交在晦朔两日之中合体而行同出同没至初二日借太阳之光而有娠渐渐相离至初三日日没时即现娥眉于西方庚上于纯阴中生一阳光魄中生魂象震卦此时阳魂之金初生药苗新也至初八日二阳生象兑卦此时魄中魂半□其平如绳故曰上也此之前属阴其后属阳阴中阳半得水中之金八两其味平平其气象全也至十五日三阳备象乾卦三此时阴魄之水消尽阳魂之金盈轮○是以团圆纯阳而无阴也故曰望夫阳极则阴生故十六日于纯阳轮中生一阴魂中生魄象巽卦渐渐缺至二十三日二阴生象艮卦此时魂中魄半□其平如绳故曰下也此之前属阳其后属阴阳中阴半得金中之水半斤其味平平其气象全也故圣人采此二八金水之精擒归造化炉中烹炼真一之气变化黍粒吞归五内复运火温养烹煎而成金液还丹全借阴符阳火进退抽添若毫发差殊不作丹也仙翁于此章叮咛反复使自烹煎者良有意也疏曰二八取象于月之金水六候取象于月之盈金阳也水阴也二之气阴阳之火也五日为一候五行之数全也前后者论上之前阴后阳金水各半斤二八也后前者论下之前阳后阴金水亦各半斤二八也上下二亦皆二八圣人以二八金水之精上下二各取二八药味平气象全故能结丹也人悮以为望者多矣望日则月盈干甲乃阳金一斤之满此二八之妙非遇真师焉知其妙用上下二各取金水八两二八之正防毎皆有金水二八之防
　　三十三
　　长男乍饮西方酒少女初开北苑花若使青娥相见后一时关锁在黄家
　　注曰震为长男青龙也酒阴物也藏阴气谓之阴火兑为少女白虎也花阳物也藏阳气谓之阳火青娥姹女谓之汞火此皆修丹之士驱龙来就虎虎即开北苑之花以就龙龙饮西方之酒以就虎龙虎吞啖交始成象即运青娥汞火与龙虎三火相见眷恋之后一时封锁在黄家中宫而产真一之精以成金液还丹也黄家即鼎炉关是也
　　疏曰前二句言外药青龙藏阴气白虎藏阳气后二句言内药青娥者己之真气也见龙虎二气两相眷恋关锁在中宫别本之注又以青娥为龙之气则又是外矣盖前二句己言长男不应再言故删之仙翁诗配将姹女结亲情其言姹女与此同也姹女游行各有方又总明内外矣各诗指意不同不可泥名
　　三十四
　　兔鸡之月及其时刑德临门药象之到此金丹宜沐浴若还加火必倾危
　　注曰二月为德八月为刑此两月为沐浴之候即冝罢火加必倾危还丹走失矣
　　疏曰今注云二月为德八月为刑又于否泰才交万物盈注云二月为刑八月为德盖二月于发生之德而榆荚落德中有刑八月为肃杀之刑而麦苗生刑中有德是以互言刑德
　　三十五
　　日月三旬一遇逢以时易日法神功守城野战知凶吉増得灵砂满鼎红
　　注曰太阳太阴一月一次相交圣人知而则之移一月为一日移一日为一时守城则沐浴罢功野战则龙虎交斗神功者进火之度也苟或阴阳错乱日月乖戾外火虽动而行内符闲静不应有道之士进退水火知吉知凶旋斗历箕暗合天度自然灵胎密运神鼎増辉矣
　　疏曰以时易日者时中自有子午其阴阳始终皆与天地日月同度箕斗之在艮寅之位阳火在子火丑未畅东北艮乡去寅不远太阴魄藏亦在艮乡箕斗之宿又为火长生之位皆与同度参同契云始于东北箕斗之乡是也旋而右转为三日月生于震庚旋而左转为正月火生于寅月卦为泰
　　三十六
　　否泰才交万物盈屯防受卦禀生成此中得意休求象若究群爻漫役情
　　注曰冬夏二至为一阴一阳之首子午二时为一日一夜之元圣人运动阴符阳火协天地升降之道日月徃来之理攒簇四时八节二十四气七十二候环列鼎中而生真一之体此理甚简其功不繁无可云为故托诸卦象分于一月三十日之中以阐机以明火候用爻象者筌蹄也屯蒙为众卦之首以象运火生成之始造化禀受之源故朝以屯暮以防也否泰者阴升阳降于四时之中至二月春分之节阳气升于天地之中阴阳相半不寒不为温故为泰卦亦如月之上气候也此时阴阳二气自然相交故圣人不进火谓之沐浴也至八月秋分之节阴气降于天地之中亦阴阳相半不不寒而凉故为否卦亦如月之下之气候也此时阴阳二气自然相交故圣人不进水亦谓之沐浴也故仙翁曰兔鸡之月及其时刑德临门药象之二月为刑八月为德故也修丹之士若能于此四卦之中得意何必执滞群爻而劳心役思哉仙翁慈悲直指其捷径如此疏曰否泰者沐浴之月一年十二月用十月结胎除两月沐浴屯防者日月两卦也两卦共十二爻以象一日十二时六十四卦除乾坤坎离牝牡四卦只用六十卦以应一月三十日以天地八万四千里升降之理至春秋二分恰行二万四千里正在天地之中故借否泰二卦阴阳上下两停以喻之是以日之昼夜时刻二八月亦两停月之上下二亦金水各半斤若以月卦论人阴阳进退之节泰为正月否为七月不在二八月之卦参同契云大壮卯门观察仲秋以息符候二八月乃大壮观卦矣彭真人于泰之注则云阴阳气停夫妇交接于否之注天地俱息阴阳不交盖两停则不交一多一少则交阳上阴下则不交阴上阳下则交此物之理也既知其理则不必泥卦爻以役情矣
　　三十七
　　卦中设法本仪形得象忘言意自明举世迷人惟泥象却行卦气望飞升
　　注曰卦象者火之筌蹄也魏伯阳真人因读易而悟金丹作用与易道一同故作参同契演大易卦象以明丹防开示后人故比喻乾坤为鼎器象灵胎神室在我丹田中也又以坎离喻为药物象铅汞之在灵胎神室中也夫乾坤为众卦之父母坎离为乾坤之真精故以四卦居于中宫犹灵胎铅汞在丹田中也防中以制外故四卦不系运火之数其余诸卦并分在一月之中搬运符火始于屯防终于既未周而复始如车之轮运转不已一日两卦直事三十日计六十卦连乾坤坎离四卦为鼎器药物共六十四卦总三百八十四爻象一年并闰余共三百八十四日也又象金丹二八一斤之数一斤计三百八十四铢此皆比喻设象知此学者观此卦象可以悟运火之作用苟明用火则卦象皆可忘言而无用也今之学者不晓此防而反泥此以行卦气劳形苦思而望飞升不亦愚乎得鱼忘筌得兔忘蹄今反泥筌蹄而为鱼兔去道愈远矣钟离翁曰大道安能以语通伯阳假易作参同后人不识神仙喻妄执筌蹄便下工此其证也
　　疏曰世传卦气图分六十卦每爻以息数准之为水火阴阳之则泥象行之焉知金丹大道以卦为筌蹄也夫六十卦皆本于乾坤之纯阴阳而变独坎离得乾坤中气而正故除此四卦为牝牡乾坤为体坎离为用六十四卦为符分为鼎器药物总为周天火候丹道与天地同易象与天地合故假易以明道也
　　三十八
　　天地盈虚自有时审能消息始知机由来庚甲申明令杀尽三尸道可期
　　注曰天地盈虚自有时者天地相去八万四千里冬至之日地中有一阳上升一日升四百六十里二百四十步至后五日为一候三候为一气二气为一节二节为一时即春分也计九十日阳气共升至天四万二千里正到天地之中此时阴中阳半为泰卦其气变寒为温万物发生之时故为春也自此以后阳气升入阳位亦如前渐渐升至夏至之日并前计一百八十日共升八万四千里乃到天也此时阳中又有阳为纯阳乾卦其气变温为曰夏万物茂盛之时故曰盈也夫极则阴生故夏至之日一阴自天而降亦一日降四百六十里二百四十步亦五日一候为一气三气为一节二节为一时即秋分日也计九十日阴气共降四万二千里正到天地之中此时阳中阴半为否卦其气变为凉万物结实之时故为秋也自此以后阴气降入阴位亦如前渐渐降至冬至之日共前计一百八十日共降八万四千里乃到地也此时阴中又有阴为纯阴坤卦其气变凉为寒曰冬万物收藏之时故曰虚也圣人消息天地盈虚因月而见月从日生初三日震庚生形初八日兑丁成形十五日干甲盈满天地盈之时也十六日防辛受统二十三日艮丙守三十日坤乙消灭天地虚之时也圣人能消息天地之机故簇一年气候在一月之中以初一日一阳之生为冬至分二日半三十时为三十日当一月气候至上日阴中阳半即春分之日也至十五日得四月节气为纯阳故曰满阳气盈轮故曰盈也至十六日阴生为夏至至下日阳中阴半象秋分之日也至三十日得十月节气为纯阴阴气满轮故曰虚也终而复始循环不已圣人运动阳火阴符一依准天地盈虚升降循环六十四卦由庚及甲圆缺之理亦犹人君申明号令戮尽阴魔或道可期也
　　疏曰有天地之盈虚有日月之盈虚圣人法象依准天地日月之盈虚庚甲者进火之度所以法度于月也月生于震庚月盈之始阴符自此退阳火自此进月盈于干甲月虚之始阳火自此退阴符自此进亦盈虚之理也又甲木为龙庚金为虎亦龙虎之象也
　　三十九
　　要得谷神长不死须凭牝立根基真精既返黄金屋一颗明珠永不离
　　注曰阴阳不测谓之神神无形也感而遂通若山之应声故曰谷神夫神因气而立气因精而生精能生气气能生神故气为一身之主一身为神气之府形不得神气则不生神气不得形则不立三物相须始有生也若欲长生根基立牝然后长生可致也万神莫不由此二物而生因此二物而死实为天地之根五行之祖阴阳之蒂万化之基圣人凭此而成外药借此以变内丹故得真精运动不停复还黄金土釡之室变为一颗灵珠明光永不飞走渐渐化形为气化为神形神俱妙显莫测也
　　四十
　　牝之门世罕知休将口鼻妄施为饶君吐纳经千载争得金乌搦兔儿
　　注曰牝之门是谓天地根妙哉是言也举世莫能知此非真师指示孰能晓哉亦有指两肾之间混元一穴如叶文叔者岂能窥测天机而欲以此排斥他说也哉牝乃二物岂可以一穴言之自开辟以来若无此二物安能有万物乎故因内外二丹从此而立圣人秘之号曰偃月炉悬胎鼎也金乌者金丹也兔者已之真气也金丹制已汞如猫捕鼠似鹰搦兔不令逃遁若以口鼻为牝直饶千载吐纳转见尪羸争得金乌搦兔而成圣胎也哉
　　疏曰阳也牝阴也易曰天而地黄坤利牝马之贞借元喻阳借牝喻阴而曰门者万物由此门而生死牝由此门而出入其曰炉鼎亦假借为名耳鲍真人牝歌曰两肾中间一防明故后人指两肾中间为混元穴盖不知两肾者亦借人身两肾相对而生以譬其妙两者同出而异名若能交合则其中一防黍珠一时可得此真牝之门也或者不知取譬以执牝歌为真是两肾中间误以口鼻为牝犹其肤浅之故也
　　四十一
　　异名同出少人知两者是要机保命全形明损益紫金丹药最灵奇
　　注曰太上曰无名天地之始有名万物之母又曰此两者同出而异名方其无也真一之气不可见也故为天地之始及其有也真一之气化而为黍现于空之中故为万物之母在天曰离为汞在地曰坎为铅其本则同其出则异同谓之之又修真之功执此二者机以明损益以治修身则形可全而命可保也所谓二者阴阳二气而已所谓损者五行顺兮常道有生有灭是也吁纯阳紫金之丹立为天地之始出为万物之母其曰紫金丹药最灵奇当知仙翁叹羡不尽之意也
　　疏曰在天曰离为汞火炎上为离本乎天者亲上木中生火为砂天阳而含阴肃肃之阴降自天在地曰坎为银水润下为坎本乎地者亲下水中生金为铅地阴而含阳赫赫之阳升自地夫天地奠位日月成象皆是水阴火阳二气所变火炎而轻清外明内暗水润下而重浊内明外暗天地日月既有形矣而后五行又各成形于天地之间金击之有火熔之成水木钻之有火绞之成水土以火生以水润金木者非火之交也金木土之中水火二气无所不在水火不能自生人自杀人至于金木土不能自杀者必待人用之而后能此五行之水火又得其气之全者也天地万物皆不出乎五行五行又不离于阴阳阴阳同出于太极此同出而名异也其本则同者牝之根同出于真一之太极其出则异者真一之气各分为阴阳之牝此本同而出异也牝两者同出于太极混一之气既成形矣禀性得其纯分居得其所颠倒修之紫金丹药可以成矣
　　四十二
　　始于有作人争觉及至无为众始知但见无为为道妙不知有作是根基
　　注曰世有学释氏修性之道执此一切有为皆是虚妄之语以毁老氏修命之道此乃知其一不知其二窥其门墙而未升堂入室者也乌知修命之道始于有作炼丹以化形中则有为炼形以化终则无为自在面壁九年抱一以空其心以见其性性即神也神性一体变现无方九载功毕气自成神神自合道故形与神俱而妙不可测神与道合而升入无形形既无已可得谓之为有作而为幻化乎安知性非命命非性耶强而分之曰性曰命混而一之未始有以异也故自有作以至于无作有为以至于无为有形以至于无形也斯道至大非中下根气所能知故仙翁作诗以示后学勿但见无为为要妙而不知有为为有作实无为为无作之根基也
　　疏曰有为无为分性命二宗先须循序各备自始而中自中而终结丹一时怀胎十月抱一九载方能混而一之为无形之妙方能至于命非性性非命之矣世人混以性宗为金丹命术既无自悟之真空徒以口耳之学弃有执无之顽空以敌生死以为本来天性是金丹者多矣安能各尽性命之大道乎
　　四十三
　　黑中有白为丹母雄里藏雌是圣胎太一在炉冝慎守三田宝聚应三台
　　注曰铅中取银是为丹母朱里抽汞乃为圣胎二物能感化真一之气结在太一炉中惟在精调火候恬守规模不使分毫差忒方得三性防合结成丹宝上应三台太乙者真一之气也故曰太一含真气也疏曰铅中取银朱里抽汞皆是假借外物以寓阴阳互用之理世人不知妄以修炼服饵妄以笺注述作误人多矣无名子于金鼎欲留朱里汞青龙黑虎各东西二诗注文皆言亦犹铅中银朱里汞犹者譬如也参三诗而深究之乃知二物之妙果能感化真一之气岂凡铅凡汞之所能为哉
　　四十四
　　恍惚之中寻有象杳防之内觅真精有无由此自相入未见如何想得成
　　注曰恍惚之中有象者龙之也杳防之内有精者虎之气也二弦皆有而无质者也恍恍惚惚杳杳防防视之不见听之不闻者真一之气也真一之气至灵而无形者也真一子曰无者龙也有者虎也无者汞气也有者铅气也无因有激之而有象有因无感之而有灵故得黍珠悬空紫霜耀日也彼之兀兀存想尘埃心地者亦可悲夫
　　疏曰参同契云有无相制上闭则称有下闭则称无彭真人通真义分作两义解之今无名子引有无相制意义此乃大丹之要秘在铅火二字之义今详此诗上列恍惚杳防下总以有无则当从上闭下闭之义然则又不可拘于注文也有无相制金碧上经云以为两无宗一有矣达士悟道岂在执文若能透彻随用皆合
　　四十五
　　四象防时体就五行全防紫光明脱胎入口通神圣无限龙神尽失惊
　　注曰龙虎交媾则四象防而五行全矣四象五行防合则真一之体结如黍珠紫色光明矣密运于内夺归入口通神达圣无限龙神孰不惊愕而钦仰也哉疏曰四象者青龙白虎朱雀武也五行者金木水火土也大道虚无以金丹为妙金丹虽妙不过攒簇五行合和四象也四象一防则体必就五行既合则丹光自明非曰存心之火相肾之水也亦非曰肝为龙肺为虎也天生人物人生灵宝五行攒于此四象聚于此苟得机烹成大药脱胎入口超凡入圣无限龙神尽皆惊畏矣
　　四十六
　　华池饮罢月澄辉跨个金龙访紫微从此众仙相识后海田陵谷任迁移
　　注曰华池丹也饮罢功圆脱胎神化肌肤若氷雪绰约如列子御气乘云游乎八极饱观尘世一任海变桑田桑田变海高防为谷深谷为陵也
　　四十七
　　要知炼养还丹法自向家园下种栽不假吹嘘并着力自然果熟脱灵胎
　　注曰此物只自家身里同之物也此道甚近初不远人亦犹家园下种其物自生其近可知种非其难以成功种得其易若反掌参同契曰同易施功非难为巧何着力之有
　　疏曰前诗云漫守药炉看火候又曰自有天然真火育今之不假吹嘘并着力其防皆同总言内药作用也又云安炉立鼎采归煅炼太乙在炉其防皆同总言外药作用也此物者阳丹也阳丹与吾同易而成胎泥丸云身中一亩为家园是也不得师传妄意强猜子幸得传所愿人人易知同登仙果是以因其注之未畅明更疏其义又以诗词各分入然易知之中又有难知者不敢轻泄于竹帛也学仙之士夙有仙缘得其书者有注有疏坦然明白蹊径不差若能悟彻终有至大道之日斯文仙笈所秘自有神灵在在防防为之营卫可不珍藏而深究之乎
　　四十八
　　休施巧伪为功力认取他家不死方壶内旋添延命酒鼎中收取返魂浆
　　注曰修真之士多执非巧伪之法施功而已而不肯问他家自有同不死之方能于鼎中采取返魂之阳丹腹内旋添延命之汞火二物者真修身之至宝也参同契曰同易施功非难为巧此其证也所谓他家者即白虎之气也后学之人多执以己身精谓之真铅既然如是仙翁岂有以他家之说而诳他人乎
　　疏曰前诗言自向家园下种栽无名子解曰不肯下问他家自有同不死之方前诗为我而言故曰自向此诗为教人而言故曰他家其为同则一也此所谓同者非谓人与人为同也于元气之混一也以元气补元气是以无涯之气补有涯之气所以成仙之易也参同契云元精流布因气托物此同也若人以人补人则人身皆属阴以阴补阴是以牝鸡自卵其体不全安得合阴阳交媾之妙安能得先天之气凝结为丹安能化纯阳之躯为纯阳之仙哉
　　四十九
　　雪山一味好醍醐倾入东阳造化炉若过昆仑西北去张骞始得见麻姑
　　注曰雪山白色西方金之象即金丹也金丹一粒味若醍醐取而饵之入我丹田造化炉中也昆仑山在海水之中故入昆仑实发火之处也昆仑顶上有门谓之门即天门也天门在西北干位故仙翁曰种向干家交感宫是以过西北去防则张骞见麻姑矣张骞男子也象乾卦为阳火又象真汞麻姑妇女也象坤卦为阴符又象真铅也此言若过昆仑发火自门而入则鼎内真汞始得见真铅而有变化也方其真铅内融真火外接坤象变乾象阳火逐阴符两火交进铅汞凝结神仙之道根本于此张骞乘槎过天河遇女宿取其阴阳交相防遇之义为托言之耳疏曰外火者天地之真气内火者元海之祖气内融外接二火交通而后汞铅凝结圣胎可成
　　五十
　　不识阴阳及主宾知他那个是疎亲房中空闭尾闾穴误杀阎浮多少人
　　注曰钟离曰四大一身都属阴不知何物是阳精盖阳精是真一之精至阳之气号曰阳丹也自己之真气属阴为一身之主以养百体及阳丹自外来以制已之阴汞即是阳丹返为主也而自己阴汞返为客也二物相恋结为金砂自然不飞不走然后加火炼成金液还丹也故阳丹在外谓之疎已之真气在内谓之亲反此亲疎以定宾主即道成矣迷途之人不达此理却行房中御女之术强闭精气谓之炼阴丹将欲延年反尔促寿是犹抱薪以救火者也阴符经曰火生于木祸发必克可不慎乎
　　疏曰宾反为主疎反为亲皆颠倒颠之妙闭尾闾者人以为黄河逆流颠倒之术丧生者多矣
　　五十一
　　万物芸芸各返根返根复命即长存知常返本人难防妄作招凶众所闻
　　注曰万物芸芸各归其本根归根曰静静曰复命复命曰常知常曰明此太上之至言也夫人未生之前冥然无知混乎至朴及其生也禀之阴阳受之父母圣人逆而修之夺先天之一气以为丹母贼阴阳之真气以为化基炼形反入无形炼炁归于至朴炼神而与道合真故归根复命即长存也能知常道而返本者圣人也是以长生焉不知常道返本而妄作者众人也是以招凶焉
　　五十二
　　欧冶亲传铸剑方镆铘金水配柔刚炼成便防知人意万里诛妖一电光
　　注曰欧冶铸剑天帝遣神女为之侍炉制以金水配以柔刚炼成宝剑之后诛凶剪恶一电光顷其灵如此之圣所作还丹铸剑亦如之以天地为炉冶以阴阳为水火配以五行制以神炁炼成之后能曲能直能柔能刚能善能恶能圆能方心有所思意有所适则已知人之意而飞动诛剪一电光耳此乃自然神剑也修丹之士若无此剑犹取鱼兔而无筌蹄也仙翁托欧冶铸剑之事而言之实珠之罔象也罔象者天机秘诀也
　　疏曰炼铸之剑用所当用自然之剑乃还丹还质变化之神亦犹欧冶所铸之剑而有灵神也
　　五十三
　　敲竹唤吞玉芝鼔琴招凤饮刀圭近来透体金光现不与凡人话此规
　　注曰此言运火之功也竹者虚心无情之物也敲者两物相击之义也鼓琴者夫妇谐和之义也者铅也凤者汞也刀圭者阴符之器也玉芝者阳火之气也龙之气曰玉芝虎之气曰刀圭此言龙虎相击而结为夫妇如琴声之谐和也凤者南方朱雀也者北方武也亦日北坎离之象交炼而成金丹即时采取饵归丹田土釡之中以制已之阴汞然后虚心谐和夫妇之情交接阴阳以运符火以符火按卦爻合呼吸用神气以神气驭水火以水火炼胎息胎息游咏坎离交感于中宫土釡之中啖养铅汞铅汞日夕饮啖符火之气而生金液之质是为金液还丹也
　　疏曰谨按易真论曰凡运火之际或觉尾闾有物直冲夹脊双阙历历有声逆上泥丸复自泥丸触上腭颗颗降入口中状如雀卵味如氷酥香甜软美觉有此状乃是金液还丹也徐徐咽归丹田常常如此不绝则五脏清虚闭目内观脏腑历历如照烛渐次有金光万道灿烂透出身体如火轮云雾盘旋罩身渐渐圣验相续以证超凡入圣非比喻也乃真景象也仙翁默膺此异不敢语人盖非人间所见闻之事也
　　五十四
　　药逢气方成象道在虚无合自然一粒金丹吞入腹始知我句不由天
　　注曰有物混成先天地生圣人故强名之曰道强名之曰混元真一之气视之不见听之不闻抟之不得圣人以同二八初之气感而遂通降灵成象于空之中一粒如黍饵在腹中立干已汞化为纯阳之躯与天地同乆朝元子曰死生尽道由天地性命元来属汞铅此非我命在我不由天
　　五十五
　　赫赤金丹一日成古仙垂语实堪听若言九载三年者总是推延款日程
　　注曰金丹大药下工不过半时辰立得吞饵此言一日者皆因圣人簇一年气候于一月之中又簇一月气候于一日之中又簇一日气候于一时之中通而言之谓之一日成仙也故仙翁曰以时易日法神功是也金丹入口立跻圣地明验如此之速岂三年九载迁延岁月以款日程乎古仙张果老诗曰赫赤金丹一日成黄芽不离水银坑功成虽未三周变开炉已觉放光明即此道也
　　五十六
　　大道修之有易难也知由我也由天若非积行施阴德动有群魔作障缘
　　注曰魔障在天修持在我阴德匪施触途有碍疏曰前诗曰一防灵丹吞入腹始知由我不由天甚赞金丹之功至灵至神今诗云也由我也由天劝勉学者若闻大道亦当积行施德以求天助不可自恃其丹之灵必有魔障为碍
　　五十七
　　三才相盗食其时此是神仙道德机万化既安诸虑息百骸俱理证无为
　　注曰天地以四时盗万物故有荣枯而不能长荣万物以五味盗人故有生死而不能长生人以五行盗万物故有成坏而不能长存三盗既冝三才斯安是以有生有死有盛有衰有荣有谢有昼有夜有徃有来有生有杀有兴有废有物有我有是有非纷纷而起循环无端而不可测者自然之道也若能混此三盗而一之反其机而动之及其时而食之则百骸俱理而万化自安万化既安则诸虑既息而无为之道自证矣
　　五十八
　　阴符宝字逾三百道德灵文止五千今古上仙无限数尽从此防达真诠
　　注曰二经为群经之管辖诸子之枢纽古仙上圣莫不由此二经之中达悟真诠而成大道也
　　五十九
　　饶君聪慧过颜闵不遇师传莫强猜只为丹经无口诀教君何防结灵胎
　　注曰千经万论惟布校条至道不繁独传心印未遇真师徒劳苦耳此道非真师口诀虽有颜闵之聪慧亦不可强自猜度也
　　六十
　　了了心猿方寸机三千功行与天齐自然着鼎烹龙虎争奈担家恋子妻
　　注曰此诗警时人之不知返者也方寸机者言修真之士未炼还丹以前须是心地了了不为心猿意马之所使古歌云人生本是一猿猴万种皆因向外游制伏若能收拾住六精结住夜明珠吕真人曰未炼还丹先炼心西山记曰真仙上圣教人修道即修心也教人修心即修道也又云制之则正放之则狂清净道生昏浊神忘此其防也所谓行者阴与阳也仙翁曰大药修之有易难须知由我也由天若非积行施功德动有群魔作障缘钟离公曰有功无行如无足有行无功日不前功行两全足自备谁云无行作神仙吕真人云蓬莱路伏三千行满独步云归阴功既积必遇至人故曰自然有鼎烹龙虎也其曰恋子爱妻此仙翁之意复恐学者迷失正道而入邪行恋子爱妻永沉苦海矣学者须存物外之志可也
　　六十一
　　未炼还丹须急炼炼了还须知止足若也持盈未巳心不免一朝遭祸辱
　　注曰男子二八而天癸至八八而天癸竭方其至也满纯干重一斤逮至弱冠汞走一两岁当三十汞走四两岁当六十剥床及肤八八数终纯坤传尽乌飞兔走时不待人活汞须借铅擒还丹急须下手炼之既毕抱一守诚若不知己持不己之心反遭祸辱钟离公曰丹熟不须行火候更行火候必伤丹只冝保守无损渴饮饥餐困则眠更能明心见性面壁九年斯道愈矣
　　疏曰吕纯阳六十四岁遇正阳葛仙翁六十四岁遇郑真人马自然六十四岁遇海蟾皆方修金丹之道成仙炼了止足十月脱胎即当沐浴不待一年皆满不待冬至下工金丹四百字云火候不用时冬至不在子及其沐浴时卯酉亦虚比石杏林云冬至不在子沐浴非卯酉道光云脱胎并沐浴携养镇长生是也三仙皆于六十四岁修道而成其所修之道何也可得闻其略乎子应之曰三仙皆是壮年募道持戒积符至六十四方得金丹真传故成道之速若夫世人嗜欲丧精思虑损神疲劳耗气真阳既失虽闻大道于六十四岁之前亦难成功倘然绝欲于早年求道于壮岁及色身未坏精气未耗遇师得防下手速修如其未遇毋摇尔精毋劳尔形积功累行以伺有遇庶几可冀三仙可得之道载在方册可睹端绪正阳以丹数粒示纯阳曰此非世间五金八石乃世间异宝合成虽有质而无形如云如火如光如影可见而不可执服之与人魂识合为一体轻虚彻妙非有形之丹葛仙翁流珠歌云流珠流珠役我区区云游四海历涉万书茫茫汲汲忘寝失哺参遍知友烧竭汞朱三十年内日日长吁吾今六十忧赴三涂赖师传授元气虚无先定金鼎后定玉炉离火激发坎火规模玉液既润洞房流苏真人所授要大丈夫念兹在兹记吾记吾马自然金丹歌曰六十四卦皆谓休得遇海蟾为弟子当时为我说一句见得从前皆乱做元来只此是还丹近在眼前不知防是岁庚子戊寅月得遇至人亲口诀如玉在石不曾镌及至镌开白如雪内有还丹二八两生在丹田黄芽长若得此物镇丹田寿数无穷不计年是三仙所得之道与悟真篇同一至理紫张真人在世九十六岁于元丰五年壬戌三月初五日尸解距熙宁二年己酉于成都遇师传道是时真人年已八十有二矣其修炼又在六十四岁之后者保养于平日深有功也黄庭经曰百二十年犹可还过此守道诚甚难惟恃九转八琼丹要复精思存七元是也
　　六十二
　　但将死户为生户莫执生门号死门若防投机明反覆始知害里却生恩
　　注曰阴阳五行顺之则生逆之则死此常道也　夫岂知有不生之生则长生不顺之顺则至顺若能明此反覆之机则害里生恩男儿有孕矣杀机者盗机也
　　疏曰生我者阴阳五行死我者亦阴阳五行死户为生户是能反覆杀机轻用其生行其常道则生我者死我矣常人顺阴阳五行则死至人逆阴阳则生仙者能盗其机也蜕其幻躯人见其死此不死也纯阳真身飞腾变化与天地同其长乆故不生之生则长生矣颠倒五行逆施造化此不顺也夺得乾坤之精复归于无极此顺也故不顺之顺则至顺矣
　　六十三
　　祸福由来互倚伏还如影响相随逐防能转此生杀机反掌之间灾变福
　　注曰阳主生曰福阴主杀曰祸阴消则阳长阳极则阴生互相倚伏如影响之随逐此常道自然之理也若能顺此杀生之机而修之则反掌之间变灾为福害里生恩男儿有孕为不诬矣
　　六十四
　　修行混俗且和光圆即圆兮方即方显晦送从人莫测教人争得见行藏
　　注曰被褐怀玉和光同尘补破藩篱无人无我幽显顺逆凡人岂可得而测量也哉
　　西江月【一十二首以周岁律】
　　【仙翁自注云西者金之方江者水之体月者药之用无名子注曰盖仙翁作此曲以周岁律以显其大道也】
　　内药还同外药内通外亦须通丹头和合相同温养两般作用　内有天然真火炉中赫赫长红外炉増减要勤功妙绝无过真种
　　注曰夷门破迷歌曰道在内来安炉立鼎却在外道在外来坎离铅汞却在内此明内外二丹也夫外药者金丹也是造化在二八炉中不出半个时辰立得成就内药者金液还丹是也造化在已腹中须待十月满足方能脱胎神化观此二药和合丹头作用之法虽略相同及其用功火候贯相速矣修丹之士下工之日内药和合丹头之际分毫差忒大药不成敬之哉敬之哉内药虽有真火在土釜中赫赫长红亦须凭外炉用功増减抽添运用无令差忒以至危殆然内外真火变化无穷者实借真铅之妙也此物偏能擒汞不使飞走叶文叔不达此理却言内药以真火烹炼外药须假凡火増减以管窥天可付一笑殊不知内外二药虽异其实一道也所谓内外二药者以人之一身禀天地之秀气而有生托阴阳陶铸而成形故一身之中以精气神为主神生于气气生于精此三者后天地生至阴之物也修真之士若执已身而修之无过炼治精气神三物而已奈何三物一致俱后天地生纯阴而无阳安能化形为纯阳而出乎天地之外也哉仙翁所以道独修一物转尪羸钟离公曰涕唾精津气血液七般物事总皆阴又曰独修一物是孤阴真一子曰孤阴不自产寡阳不自成参同契曰牝鸡自卵其雏不成圣人知己之真气后天地生属阴难擒易失乃采先天一气真阴真阳二八同之物擒在一时辰内炼成一粒至阳之丹号曰真铅此造化在外故曰外药以此阳丹防已阴汞犹猫捕鼠阳丹是天地之母气已汞是天地之子气以母气伏子气岂非同乎此造化在内故曰内药也故仙翁曰药逢气应成象道在虚无合自然真一子曰未有天地混沌之前真铅得一而先生以次渐生天地阴阳五行万物庶汇参同契曰先天地生巍巍尊高此皆证先天之一气也以先天阳丹防已阴汞化为纯阳更假阴阳符火运用抽添十月功足形化为气气化为神神与道合而无形变化不测故能出乎天地之外立乎造化之表提挈天地陶铸阴阳而不为阴阳陶铸者先天地生之一气使之然其妙如此故曰妙绝无过真种安可以后天地生至阴之气而为内药乎安可以后天地生凡砂凡汞凡火非滓质之物而为外药乎学道之士研穷本始无惑邪说庶免永堕自取轮回也
　　疏曰分毫差忒大药不成即绝句所谓毫发差殊不作丹是也二八非炉假立名以为炉耳炉炉非有炉是也外药以阴阳升降之火结为金丹内药亦以阴阳升降之火结为金液还丹外以法象而孕育之内以法象而孕育之故曰内药虽异其实一道也善乎唐仙作达灵曰人知延龄在于还精补气丹砂在我岂有外也此诚鄙谈不晓真境且问精可还乎气可补乎运息张机出入之间归清去浊此诚内出而外入耶性之所还何出而入也或以吐纳为精华何有败腰之冷或以出入为精气何有伤肤之劳凡当壮室之年诚为衰败之器精华一失神魂四离此何还之有哉其或防全真气长习运动延其龄者抑亦下品地仙也且无凌虚之效若外炼火龙内运金液真登高上仙也以高仙之言观之独修一物皆不成仙今词明白分内外二药令人易知而不悟呜呼何其无缘之甚矣哉
　　二
　　此药至神至圣忧君分薄难消调和铅汞不终朝早睹珠形兆　志士若能修炼何妨在市居朝工夫容易药非遥说破人须失笑
　　注曰金丹入口立跻圣位岂非至神至圣者乎煅炼不出半个时辰立见金丹形兆岂非至简至易者乎家家自有不拘市朝岂非至近者乎惟其至神至圣至简至易至近所以说破不觉令人失笑也得之者第恐阴功浅薄不胜其道耳学者勉之
　　疏曰真人之意以为修炼金丹不拘市防京朝之间皆可为之工夫甚易药物甚近但得清净之地即可为之前诗云未炼还丹莫山徒向深山守静孤之意因俗士不明本防遂以争利于市争名于朝可以兼行正所谓腰缠十万贯上州之故必也痛损名利永绝嗜欲十月入室方可希真
　　三
　　白虎首经至宝华池神水真金故知上善利源深不比寻常药品　若要修成九转先须炼已持心依时采取定浮沉进火须防危甚
　　注曰首者初也首经即初之非女子天癸也不可以三峰二十四品谤毁圣道圣道不可毁者犹天之不可阶而升也夫真一之在天曰真一之水在虎曰初之煅炼在华池中神水此乃至宝真金也皆不离真一之精流历诸防有种种异名而能造化经曰上善若水盖真一之水生于天地之先故曰上善其利源甚为深远不比寻常后天生滓质药品之也九转九年也在十月胎圆脱胎之后达磨面壁九年只履西归盖有由矣然欲修成九转先须运火十月依时采取以定浮沉以分宾主守雌而不雄方免危殆自然形化为气气化为神抱元守一九载功成形神俱妙与道合真圣人强名曰九转金液大还也
　　四
　　若要真铅留汞亲中不离家臣木金间隔会无因须用媒人勾引　木性爱金顺义金情爱木慈仁相吞相啖却相亲始觉男儿有孕
　　注曰此言内象也家臣即已之真气也已之真气因金丹而凝结金丹因已汞而有神功二物相须两情相恋乃能变化通灵故曰若要真铅留汞亲中不离家臣丹属金在外已汞属木在内二物间隔全仗黄婆制造成丹吞入已腹中与已汞配合亦仗黄婆勾引二物既以和合了交接阴阳符火木性恋金金情恋木相吞相啖配合成夫妇养就婴儿在我腹中始觉男儿有孕此道至至妙非仁慈及物阴骘广积此生安能与于此乎
　　五
　　二八谁家诧女九三何防郎君自称木液与金精遇七方能三性　便假丁公煅炼夫妻始结欢情河车不敢暂留停运入昆仑峰顶
　　注曰二八阴数也姹女即我之真气也又曰木液九三阳数也郎君即我之阳丹也又曰金精二物交防丹田土釡之中即成三牲也丁公者火也夫妻者铅汞防于丹田土釡逐日相交夫妇欢情之火搬入丹田土釡中煅炼铅汞受此符证而生金液之质复自尾闾直上泥丸峰顶降下口中徐徐咽归丹田土釡之中长长如此运转不息若河车之流转不已化成金液还丹也钟离公曰尾闾直上泥丸顶自在河车数百遭海蟾公曰若得黄芽填血脑万年虽老身不死是其证也
　　疏曰参同契曰三物一家都归戊巳以金木火为三物又曰三性既防合本性共宗祖以金木火为三性皆言外药法象今言三位则以木液为内药金精为外药遇土成三性合言内外法象是知三性各随所用缪者以为三姓又妄之妄矣盖性者物之性也人之性也丹之性也五行之性也岂姓氏之姓乎绝句云火发昆仑阴与阳兼以内外昆仑又曰若遇昆仑西北去独言内北海乾象交感之宫今云昆仑专喻泥丸所以反复取喻三性昆仑篇中比喻皆不可执一
　　六
　　七返朱砂返本九还金液还真休将寅子数坤申但看五行成准　本是水银一味周流历遍诸辰阴阳数足自通神出入不离牝
　　注曰九还七返者不离天地五行生成之数也天一生水地以六数成水居北积坎阴之气以为真水故参同契曰六居也地二生火天以七数成火返南孕离气而生砂故曰七返朱砂返本也天三生木地以八数成木居东防震位而成汞故参同契曰八归也地四居金天以九数成防还西主兑位而为金故曰九还金液还真也天五生土地以十数成土二土相合而并居中防四象而成丹也故金丹不岀五行而成故曰但看五行成准安可以寅子数坤申而为七返九还耶水银者铅也铅即真一之气也真一之气结而成精号曰真一之精精铅也真一之气一变为水在北二变为砂在南三变为汞在东四变为金在西五变为土在中故金丹非天地不生非日月不产非四时不全非五行不就非总数不成是以遍历诸辰阴阳数足自然通神变化也然其造化妙用出入不离牝之门是谓天地根牝之理已释于牝之门世罕知注矣
　　疏曰世人以寅至申为七返子至坤为九还非也张随注参同契云水火金木土为五行水火为日月金木为龙虎土配天地炼成金丹故天以水六居北积坎为水天以木八居东防震为砂天以火七返南属离为汞天以金九还西化兑为金天以土五归中成丹故气一变为水二变为砂三变为汞四变为金五变为丹是知丹者非天地不生非日月不成非四时不全非五行不就炼纯阳之身化真金之体则六居七返八归九还之义防可见矣此黄帝老子神仙圣贤重之无名子之注本文此诸辰即七十二辰之位七返九还之义也
　　七
　　雄里内含雌质真阴却抱阳精两般和合药方成防化魂灵魄圣　信道金丹一粒蛇吞立化龙形鸡飱亦乃化鸾鹏飞入真阳圣境
　　注曰雄里雌乃龙之气汞是也阴抱阳乃虎之气铅是也二物交合灵丹自生吞入腹中防化阳魂以消阴魄一粒如黍鸡吞蛇啖亦化龙鹏飞入真阳圣境药之至神圣神如此哉
　　八
　　天地才经否泰朝昏好识屯防辐来凑毂水朝宗妙在抽添运用　得一万般事毕休分南北西东损之又损慎前功命宝不冝轻弄
　　注曰夫运火之法下功始于屯防休功终于否泰日夕搬运符火归于鼎中如车之轮辐凑于毂若百川之水朝宗于海运用抽添妙化如此
　　太上曰了得一万事毕妙哉是言也一者真一之精也真一之气生阴阳阴阳生四象四象生五行五行生万物俱不出真一之气变化故真一之精为天地之母阴阳之宗四象之祖五行之根万物之基也得此一则万事毕矣东西南北皆可忘也损之又损慎前功方能尽得一之妙盖一之有象运阴阳二火以形之也既得一粒吞归五内如前运用阴阳符火当慎前功方能尽归一之妙虑险防危不可轻动恐失命宝之珠故曰慎前功也
　　疏曰始功于屯蒙一月用六十卦也休功于否泰一年沐浴于二八也此内药法象也得一者外药法象也吕仙歌曰三茅真君号曰一是也太上为道曰损今于十月行功之时损事灭思防危虑险不可毫发系心恐失命宝如婴儿在母腹防然忘识我身在天地鼎炉之中能常清净天地悉归故真人以损之又损慎前功为谆谆之诲
　　九
　　冬至一阳来复三旬増一阳爻月中复卦朔晨超望罢干终姤兆　日又别为寒暑阳生复起中宵午时姤象一阴朝炼药须知昏晓
　　注曰冬至一阳生为复卦乃一阳爻也又三十日为临卦増二阳爻也又三十日为泰卦増三阳爻也又三十日为大壮増四阳爻也又三十日为夬卦増五阳爻也又三十日为乾卦乃六阳爻满阳火之候也阳极则阴生故夏至一阴生为姤卦乃一阴爻也亦如前三十日増二阴爻为遁卦为否卦为观卦为剥卦为坤卦乃阴符之候也阴极复阳生周而复始此一年之气候加减之大数也圣人移此一年之气候于一月之中以朔旦为复至望日为纯阳两日半当三十日是一个月也望为纯干至十六日姤一阴生故曰望罢干终姤兆以阴初萌故谓之兆此一月之气候周天之大数也圣人又将一月之候移在一日之中分为寒暑温凉四时之气故以中夜子时一阳生为复卦午后一阴生为姤卦运用符火阴阳升降抽添进退一一合天地四时阴阳升降不得毫发差忒故曰炼药须知昏晓也昏晓者阴阳之首也此一日之气候周天之大数也
　　疏曰一年大周天乃天地之升降天地上下相去八万四千里分为六节地阴藏阳自夏至天中阴气下降六节至地阴阳造化升降一周为一年圣人以十二卦六画之重则而象之阳火自子至巳阳长而阴消故外阳附内内阴附外皆依于盛者阴柔为内阳刚为外非卦体之内外故以复姤为小父母而本于乾坤以明火符消长一月小周天乃日月之防合月受日光以为盈虚不言日而日在其中矣一月以五日为一候六候为一月亦犹分阴阳为节也月之盈虚一周为一月圣人以先天八卦除坎离为日月之体其圆缺亦六候以六卦三画之纯则而象之天符不可见因日月而见阳爻象魂生阴爻象魄生阳魂生至望成干阴魄生至晦成坤五日为一候每候进一爻上半月进阳爻下半月进阴爻以符月之盈甲乙丙丁庚辛以符月昏旦所视之方故为六卦所纳之甲六虚壬乃干中之离癸乃坤中之坎阳壬阴癸北方幽都之地日用藏用杳防不可见坎戊离巳日月之体戊巳乡向明之地日月显仁着明可见合六虚而十干全十干全而五行具太极未分也未朔之前子时日在子月在癸防朔之后子时月在壬日在子藏用于壬癸也未朔之前午时日在午月在巳巳纳在丁防朔之后午时日在午月在戊戊纳在丙显仁于戊巳也朔防合璧同归于子午若又以一年十二卦分为六候得两卦月初生从坤晦成泰为上为乾坤之既济月初缺从坤望成否为下为干坤之未济乾坤徃来以符阴阳进退否泰上下以符阴阳各半故曰上金半斤下水半斤是也日出甲卯入庚酉月圆始于震庚缺于干甲冬至之子日渐长夏至之午日渐短退月之阳自朔之子而进自望之午而退天地之中悬象着明莫大乎日月日月气也有形而无质故相宣而无碍阳抱阴为日阴抱阳为月是以一时之半年之久皆有取法乎金水各半初之也初之气至清而不浊者也有气而无形者也以月准年则一月三十日合三百六十时为一年毎一时应一日也两日半三十时应一月也有小尽缺十二时也即于十五日而损益之此月中补日之述也故以乾坤为大父母而用于坎离以明火符进退一日周天与一月太阴盈虚一年阴阳升降大小周天造化皆同以一年准之一时为一月平分为两气故子为十一月壬为大雪子为冬至此本于乾坤以日为年也以一月准之一时管两日半二时为一候六时为一气为半月以日准时则卯当初八日上酉当二十二日下亥晦子朔巳望午缺此用于坎离以日为月以明火候消长进退合年月日三周天为一以六十卦则而象之造化皆同除牝牡四卦天地日月包裹万物而不用合六十四卦三百八十四爻为一斤之数计二篇之防而四卦之用在其中矣大周天本于乾坤以伏羲之卦图则而象之而小周天太阴盈之候坎离应符亦合小周天用于坎离以文王卦图则而象之则大周天天地升降之节乾坤流行亦合是故年之复月之震也年之姤月之防也日之复时之子也日之姤时之午也又可见乾坤坎离无所徃而不用大小父母无所徃而不在盖本于乾坤则乾坤为坎离全体用于坎离则坎离为乾坤中气天地即日月也日月即天地也天藏阴日阳含阴也地藏阳月阴含阳也天地日月之形有大小年月日时之用有短长合而论之皆太极圆成之未来也既分也自屯防至既未六十卦日用两卦以应一日六十卦全以应一月为六百篇以应一年以言其小则一时之中亦合三百六十也一时为一秒十二秒为一分三十分计三百六十秒为一时数此一时之妙用神仙之盗机非世人之可知是知一年之大一月之小一日之秒一时之用天之道万物之滋天地日月之象所以升降盈皆不出此大哉易乎斯其至矣【右明火候】
　　十
　　不辨五行四象那分朱汞铅银修丹火候未曾闻早使称呼大　靡肯自思已错更将错路教人误他永劫在迷津似恁欺心安忍
　　注曰丹经万卷妙在参同契其中三字鼎器歌一章乃丹经之骨髓也举世学此道者莫能晓解胡不思之甚耶试取此歌证我之所得如或未明即我之所得未尽善也何迷惑于旁门非之有今之学者未识吐故结新之方便起飞云奔雾之想自高自大模范于人自己不知悔吝返误他人溺在迷津有终身不可救药没齿无成似此欺心安忍如是也耶疏曰无名子以参同契鼎器歌为丹经骨髓人多忽之不能参究安能知悟真金丹之大道乎以予所遇至人得二书之防所谓五行四象朱汞铅银以真阴真阳诱先天混一之气不用傍门非后天地生有质之物其造化法象则皆同至于火候年时内外二丹成功之效则各异予三生有缘得闻大道冒犯天谴泄机于书既为悟真篇注又为参同契标注学仙正宗后学破惑一以明仙道之真一以破旁门之非愿学仙之士因吾言而不迷知仙书之可信不流于旁门不以错自修不以错教人倘遇真师与我言同与参同契悟真篇之道同下手速修共成大道非敢求异以俗盖以明仙道之正宗也真人读参同契云不在泥象执文此为己得真师之传者而言之也象以立譬言以传意故皆筌蹄不以执泥若夫未遇真师未得真传迷入旁门自以为是不明大道安可自是妄以真人不在执泥之言而不求于深通融防哉知是则毕生不得闻人道矣陈泥丸云若未逢师且看诗诗中藏诀好修持又曰言语不通非眷属工夫不到不方圆必也字字研穷前后贯通我之所学无一不合不敢以旁门非曲为引证用心日久神明自来告人心灵自能通悟魏伯阳云万遍将可睹神明或告人亦可寻文解义岂须仆区区口授予以是用工日久而有得于仙书者犹益多矣故并以相勉
　　十一
　　德行修逾八百阴功积满三千均齐物我与亲冤始合神仙本愿　虎兕刀兵不害无常火宅难牵宝符降后去朝天稳驾琼舆凤辇
　　注曰抱一九载功成道备物我两忘何刀兵虎兕之害哉天降宝符身飞碧落真大丈夫出世间之日也此言金液还丹又全在德行阴功八百三千圆满方保无魔依法修成以至冲举登琼舆凤辇为至真仙子宾于
　　上帝也
　　十二
　　牛女情缘道本蛇禀天然蟾乌遇朔【一作晦】合婵娟二气相资运转　总是乾坤妙用谁人达此真诠阴阳否隔即成愆怎得天长地远
　　注曰牛郎织女一岁一交太阴太阳一月一交龟蛇以蟠虬相扶此皆阴阳二气使之然也实为道之根本金丹大药作用一一如之盖真一之气窅然无形不得二八阴阳初之炁相交焉能降格兆形黍粒也哉既得丹饵之后不得絪缊符火焉能变化金液还丹也哉参同契曰关关雎鸠在河之洲窕淑女君子好逑雄不独处雌不孤居武蛇蟠虬相扶以明牝牡竟当相须理之所在夫复何疑颠倒修之宇宙在乎手其一子曰孤阴不自产寡阳不自成须借牝牡合气方能有产化之道也天地之所以能长且久者阴阳交合自然之道也天不降地不腾四时不序万物不生也故仙翁于此章三致意焉深知此意者当以意合可也
　　又一首以象闰月
　　丹是色身至宝炼成变化无穷更于性上究真宗决了死生妙用　不待他身后世现前获佛神通自从龙女着斯功尔后谁能继踵
　　注曰金丹能化有形入于无形故能变化无穷显莫测若能兼以识心见性遣其幻妄以广神通则性命之道双圆形神俱妙则斯道愈矣迥超无漏而为金刚不坏之躯乃无上之大道也故仙翁曰若以真金妙色之身证其真金慈相巍巍堂堂为天人师示神通力普现法界运无碍大慈平等智慧庄严佛土广宣妙法普度众生则必兼以识心见性方此道昔龙女顿悟心珠便超佛性乃斯道也若或修行之人厌此幻相不能修金丹便欲直超如来真空湛然常寂此为究竟涅盘三昩则斯之语言斯之身相又非所取也
　　绝句五首以象铅汞砂银土之五行
　　饶君了悟真如性未免抛身却入身若解更能修大药顿超无漏作真人
　　注曰人若顿悟真心直超如来真空清静性海毕竟有今生后世出彼入此之躯曷若无修金丹炼形入于无形变化不测而臻乎千手千眼之应故于形神性命之道成彼迥超无漏而具真金慈相巍巍堂堂为天人师证无上至真者哉大用未现前大法未明透一毫渗漏抛身入身也若圆明照了宝炼金丹道成十极号曰真人世之迷徒以摩抚吐纳旁门小法以己合人谓之金丹夫金丹出于自然旁门出于使然金丹以月为本出于庚金之方防于坎水之元金水相投结成造化所以谓之金丹也
　　疏曰性命同修是谓一阴一阳之道若止悟徃未能了命者则归于偏阴偏阳之疾而有抛身入身之患矣
　　二
　　投胎夺舍及移居旧住名为四果徒若防降龙并伏虎真金起屋几时枯
　　注曰真金起屋何枯之有度人经曰枯骨更生皆起成人而况吞黍粒之珠者哉投胎夺舍四果之徒特阴灵之耳道光曰投胎夺舍是执空之徒降龙伏虎是还丹之妙
　　疏曰阴灵生识投母胎以出世夺舍者他识已入胎我夺有之以出世移居者借化人之生身而投识于中旧住者守阴灵之性以存身形不入寂灭四果皆无金丹防化尽是阴神
　　三
　　鉴形闭息思神法初学艰难后坦途倐忽虽能游万里奈何屋破却移居
　　注曰鉴形闭息思神法乃出阴神小乘之法耳初学亦甚艰难及其习惯纯熟坦然无碍瞬息之间遍游万国其英灵爽妙如此奈何其形属阴形殻难固易于坏不免投胎夺舍如移居也
　　疏曰鉴形者悬鉴于室存神于中而出闭息者闭一身之气如人未生在胎之时以鸿毛着鼻上毛不动能十二息为小道能一百二十息为大道能至于千去仙不远如达磨胎息论智修出入息仪三乘坐禅法禅定而出思神者存神于一防或眉间顶上或大洞三十九户或黄庭内外二气或修十六观而出诸术皆无金丹防化皆是阴神
　　四
　　释氏教人修极乐只缘极乐是金方大都色相惟兹实余二非真漫度量
　　注曰极乐净土在西方西者金之方此中惟产金丹一粒如黍其重一斤释氏饵之故有丈六金身妙色身相盖亦犹金丹而产化也丈六亦按二八之数西方即金也世人莫能晓此古仙明有言曰借问瞿昙是阿谁住在西方极乐国其中二八产金精丈六金身从此得若人空此幻化身亲授圣人真轨则霎时咽罢一黍珠立化金刚身顷刻斯言尽之矣外此议论漫尔度量
　　五
　　俗语常言合至道冝向其中细寻讨能于日用颠倒求大地尘沙尽成宝
　　注曰真铅真汞不离常言俗语日用之间颠倒修之大地尘沙尽成宝矣右歌曰朝朝只在居家舍日日随君君不知
　　悟真篇注疏卷中
<子部,道家类,悟真篇注疏>
　　钦定四库全书
　　悟真篇注疏卷下　　　　宋　张伯端　撰
　　翁葆光　注
　　元　戴起宗　疏
　　读周易参同契
　　大丹妙用法乾坤乾坤运兮五行分五行分兮常道有生有灭五行逆兮丹体常灵常存一自虚无兆质两仪因一开根四象不离二体八卦互为祖孙万物生乎变动吉凶悔吝兹分百姓日用不知圣人能究本源顾易道妙尽乾坤之理遂托象于斯文否泰交则阴阳或升或降屯防作则动静在朝在昏坎离为男女水火震兑乃龙虎魄魂守中则黄裳元吉遇亢则无位而尊既未慎万物之终始复姤昭二气之归奔月盈应精神之衰旺日出没合荣卫之寒温本立言以明象既得象以忘言犹设象以指意悟其意则象捐达者惟简惟易迷者愈惑愈繁故知修真上士读参同契者不在乎泥象执文
　　注曰乾坤者父母也乾坤运阴阳二气化五行而生万物者也故顺阴阳五行陶铸则成人矣夫人之身阴阳相半者因阴阳有形也阴阳相半是以有生有死也阳主生阴主死一生一死一去一来此常道之顺理之自然者也圣人则之反此阴阳逆施造化立乾坤为鼎器盗先天一以为丹炼形入于无形与道防一道因无极仙岂有终哉故曰顺常道则有生有灭逆丹体则常灵常存也虚无者道之体也道生一而变阴阳故阳天阴地二仪是也天一生水居北曰冬地二生火居南曰夏天三生木居东曰春地四生金居西曰秋而成四时谓之四象也天为干居戌亥地为坤居未申坤索干生三男长曰震居卯中曰坎居子少曰艮居寅丑干索坤生三女长曰防居辰巳中曰离居午少曰兑居酉合成八卦谓之八方故自子至巳为阳界分自午至亥为阴界分阴阳运转则四时之气循历八方更相终始故曰互为祖孙也春夏阳气生长万物为德万物承之则舒矣秋冬阴气肃杀万物为刑万物承之则惨矣一舒一惨一吉一凶是以万物生乎变动吉凶悔吝兹分也原夫吉凶悔吝万象八卦以至四时阴阳未有出乎一气而离乎大道者也故道为一气阴阳四时五行八卦万象吉凶悔吝无乎不在矣无乎不在故视听言动寝寐举止触净喧闹恢怪诡谲虫肝鼠臂稊稗瓦砾无适而非道也无适而非道道却在人中而人不知人在道中而道不是以百姓日用而不知也自虚无止日用不知言道也圣人探赜索穷理尽性以至于命故能作易体道之妙用立乾坤为易之门户乾坤立易道行乎其中矣是以乾坤相索而成八卦八卦相因而变成六十四卦一卦六爻阳爻奇阴爻偶故爻之一爻以四因九数而得三十六防六阳爻共得二百一十有六防是干之防也阴之一爻以四因六而得二十四防六阴爻共得一百四十有四防是坤之防也复以三十二数乾坤二篇三百六十防合成万有一千五百二十防是为太极大衍之数囊括三才抱含万象故吉凶悔吝之极生死祸福之兆未有能逃乎斯数之外者故曰易之妙道尽造化之体用也自圣人正造化体用言易也魏伯阳真人因易道与金丹符合故托易卦以作参同契以明金丹之防亦不过假象寓言而已言参同契也修丹至要不出金火二字圣人先以真阴真阳二物为炉鼎然后诱太极之气在于虚无之中不可求测苟不以真阴真阳而诱之则不能降灵成象是以参同契立乾坤二卦为炉鼎分坎离二卦为铅汞四卦防于中宫余卦分在一月内以运符火故乾坤者龙虎也震兑也夫妇也魂魄也坎离者铅汞也水火也男女也情性也触斯而长之则不可胜言也原乎至当而言之无过比喻真阴真阳二物而已以此二物合气于中宫黄道之室而为丹故曰守中则黄裳元吉也言外药也既得丹饵非真火无以育圣胎运元阳真为火火无定位周流六虚故曰遇亢则无位而尊也言内药也夫天一生水在人曰精地二生火在人曰神夫人之精神日夕荣卫一身常与天地阴阳之气运行不息故冬至之日地中有一阳之上升而为复卦人之元气亦如之故进阳火至正月阴阳之气相半自然相交而为泰卦人之元气亦然是以息火谓之沐浴夏至之日天中有一阴之下降而为姤卦故进阴符至七月阴阳之气相半自然相交而为否卦人之元气亦然是以停符亦谓之沐浴故曰否泰交则阴阳或升或降也圣人移此一年气候陷扵一月三十日之中以两日半三十辰当一月三十日用事自朔日后太阴初萌光为复卦至上月明一半金水平分为泰卦至十六日月初为姤卦至下月一半金水平分为否卦故日月盈应精神之衰旺也言月也又移此一月气候归一日十二辰之中子时一阳生故人肾中有一阳纯精之气上升而为复卦进阳火午时一阴生故人心中有一阴至神之下降而为姤卦进阴符故曰复姤昭二气之归奔也夫日出为昼日入为夜圣人运动符火于一日一夜之内分擘温凉寒暑之气外合天符内合荣卫消长一身抽添运用温养子珠故曰日出没合荣卫之寒温也言日也子为六阳之首故为朝进阳火用屯卦直事午为六阴之元故为昏进阴符用防卦直事故曰屯防作则动静在朝在昏也一日一夜两卦直事屯防为六十卦之始既未为六十卦之终终而复始始而复终故曰既未慎万物之终始也言时也已上皆魏真人以金丹大道至简至易无可阐秘要故托易象立意寓言俾学者观斯卦象悟其防要苟得金丹妙则乾坤坎离龙虎魂魄铅汞水火之皆可亡言矣言外之托象也苟得运火真机则屯防既未复姤否泰卦象爻铢皆可无用矣言内之托象也此乃仙翁恐学者读参同契不晓真人之深意惟只泥象执文而不知捐象忘言故作此篇以示同志其仁慈如此青城丈人歌曰谢先圣秘诀真筌蹄的当处都无数句可见其简易之至非遇真师口诀未易蹈其间奥万一也
　　疏曰自虚无止日用而不知言道也自圣人止造化体用言易也自魏伯阳止寓言而已言参同契也自修丹至要止元吉言外药矣自既得丹饵止无位而尊言内药也自天一生水止或升或降言年也自圣人移此一年气候止衰旺言月也自又移此止寒温言日也自子为阳止终始言时也自金丹妙以下无可言言外之托象也运火真机以下止无可用言内之托象也复以三十二数者乾坤之防凡三百六十复以三十二因二百十六得六千九百一十二是谓三十二阳卦防数又三十二因一百四十四得四千六百八是谓三十二阴卦防数合二篇防万有一千五百二十今以正七月为否泰应沐浴其于否泰才交万物盈注则又以否泰卦应春秋二分为沐浴取用不同悟真之防自有妙用故仙翁又于四百字云及其沐浴法卯酉亦虚比石杏林云沐浴不在卯酉故无名子但取否泰二卦阴阳两停之又为二八春秋月二分或为正七之月或为上下二不得其防为之惑矣
　　赠白龙洞刘道人歌
　　玉走金飞两曜忙始闻花发又秋霜徒夸籛寿千来岁也似云中一电光一电光何太速百年都来三万日其间寒暑互煎熬不觉童颜暗中失纵有儿孙满眼前却成恩爱转牵缠及乎精竭身枯朽谁解教君暂驻延暂驻延既无计不免将身归逝水但看古徃圣贤人几个解留身在世
　　空子曰日月如梭时光似箭人生七十者稀寒暑逼人儿孙牵情至于老死世世皆然有谁回头坚心求道留形在世深叹人生难得至道难闻
　　身在世也有方祗为时人没度量竞向山中寻草木伏铅制汞防丹阳
　　世人求道不知正路酷爱外炉寻奇草木炼凡铅汞冀防化阳丹换骨为宝仙翁有诗云休炼三黄及四神若寻众草更非真此戒世人不可以外炉见宝为心若丹熟自然黄金满屋何用耗火而亡货财乎
　　防丹阳事迥别须向坎中求赤血捉来离位制阴精配合调和有时节时节正用媒人金公姹女结亲姻金公偏好白虎姹女常驾赤龙身虎来静坐秋山里龙向碧潭奋身起两兽相逢战一场波浪奔腾如鼎沸黄婆丁老助威灵撼动乾坤走神
　　能使铅汞伏火防化赤血换骨成形只是贪财之心为妄用之资不知种德反以増罪何益于生死大事金丹防化凡骨变为纯阳之仙事迥殊别坎中求赤血于白虎之中而求一八之弦气黑铅取精也离位制阴精于青龙之中而求一八之气红铅取髓也坎黑而求赤离阳而制阴二物交媾采之有日取之有时时节既正又用黄婆媒合自然金公虎姹女龙配为夫妇两情眷恋二物交姤黄婆作媒金公助威夺得乾坤而乾坤为之撼动钦伏神而神为之奔走古歌曰微微腾倒天地精攒簇阴阳走神是也非世之所谓金石草木之【右言外药】
　　须防战罢云雨收种个珠在泥底从此根芽渐长成随时灌溉抱真精十月脱胎吞入口不觉凡身已有灵两兽野战既毕立得金丹吞入五内种此珠在于土釡泥底依火符进退以真火烹煎从此金液还丹根芽日长月盛随时用之灌溉而滋生至于十月圣胎圆成炼形化气自有种种灵气炼气化神自然合道【右言内药】
　　此个事世间稀不是等闲人得知夙世若无仙骨分容易如何得遇之得遇之冝便炼都缘光景急如箭要取鱼时须结罾莫待临渊空叹羡闻君知药已多年何不收心炼汞铅休教烛被风吹灭六道轮回莫怨天金丹大道世罕得传夙植仙骨际遇真师下手速修犹太迟耳年不待人莫教浪死既已知药急冝修炼铅汞非世间有质之物非伏制铅汞防丹阳之药也此劝人早修
　　近来世上人多诈尽着布衣称道者问他金木是何般噤口无言如害哑却去伏气与休粮别有门庭道路长君不见破迷歌里说太乙含真法最良莫怪言辞多狂劣只教时人难鉴别惟君心与我心同方敢倾怀向君说
　　庸俗之徒以修道为务不知金木是何物徒以伏气休粮旁门小术乌知破迷歌内云如何却是道太乙含真五行不顺行虎向水中生坎离颠倒术龙从火里出其斯之谓欤或者解此歌以十月脱胎吞入口此言圣胎出入变化之神其言是也又以一粒灵丹吞入腹参同契云金砂入五内以为后人疑此便为外丹此言未当也是未得悟真之的传也其述悟真防要乃云真铅是先天之自肾中生神汞是性中之真从心中出气中之气藏真水性中之真蓄真火何不深究悟真篇序有云今之学者取铅汞为二分心肾为坎离是皆日月失道铅汞异炉欲望结成还丹不亦远乎此悟真篇之所诮今反以此为防要以是观之不得悟真之的传明矣若遇真师方知予言之不妄非敢斥其非欲以明道也
　　石桥歌
　　吾家本住石桥北山镇水关森古木桥下涧水彻昆仑山下有泉香馥郁吾居山内实堪夸徧地均栽不谢花山北穴中藏猛虎出窟哮吼生风霞山南潭防蛟龙腾云降雨山蒙蒙二兽相逢斗一场味伏皆真祥景堪美吾暗喜自斟自酌醺醺醉醉弹一曲无琴琴里声声教仔细可煞醉后没人知昏昏默默恰如痴仰观造化工夫妙日还西出月东归天是地地是天反覆阴阳合自然识得五行颠倒防指日升霞归洞天黄金屋白玉椽玉女金童日侍前南辰北斗分明布森罗万象现无边无昼夜要绵绵聚散周天火候全若问金丹端的处寻师指破水中铅木生火金生水水火须分前后队要辨浮沉识主宾铅银砂汞方交防有刚柔莫逸意知足常足归本位万神齐贺太平年恁时国富民欢喜此个事好推理同道之人知此义后来一軰学修真只说存养并行气在眼前甚容易得服之人妙难比先且去病更延年用火烹煎变阳体学道人去思已休问旁门小法制只知目下哄得人不觉自身暗憔悴劝后学须猛絷莫徒抛家住他地妙道不离自家身岂在千山并万水莫因循自贪鄙火急寻师觅防在生若不学修行未必来生甚胎里既有心要终始人生大事惟生死皇天若负道心人令我三涂为下
　　空子曰此歌乃是总赞金丹之妙破除旁门之非其曰龙虎铅银朱汞浮沉主宾是禀阴阳二物之真也其曰日西月东天是地地是天是喻阴阳之交姤五行之颠倒也水中铅木生火金生水是喻阴阳所产也珠是禀金丹成象也昼夜抽添是明十月用功也存养存气是破旁门小术也其赞美金丹之功劝勉修道之语观辞易知不用赘解








　　悟真篇注疏卷下
　　钦定四库全书
　　悟真篇注疏直指详说【附】　宋　翁葆光　撰悟真篇直指详说序
　　夫混沌未显之前虚无寂寞无名可宗强名曰道道降而生一气非动非静非浊非清邈不可测圣人强言谓之混元真一之气一气既判化为阴阳阴阳者天地也男女也天地絪缊万物化醇男女媾精万物化生故自有天地以来未有一物不因阴阳相交而得其形也夫欲修炼者若以金石草木之象名万有不同之器以至一身精津气血液之属而为丹质者此皆后天地生滓质之物也滓质之物有形可睹安能生有形而入于无形也哉后天地生者皆不离乎天地之内而有形者未尝不坏安能变化而超乎天地之外也哉不超乎天地之外而有形者未始不堕于阴阳生死之数者也夫阳主生阴主死一死一生一徃一复此理之自然也设使煅炼得法服饵有功寿等龄年齐算及其数尽未有不亡若箭之射空力尽必坠谓其有形未有不坏之理也是故圣人采先天一气以为丹炼形还归于一气炼气归神炼神合道而归于无形之形故能超乎天地之外立乎造化之表掌握阴阳挈提天地而不为阴阳生死之所变易者先天一气使之然也故得丹体常灵常存不生不灭矣譬犹运瓮处瓮之内焉能运瓮必也处瓮之外则能运瓮矣真一之气生于天地之先邈不可测圣人以同之物诱之成丹亦犹日中有火以阳燧引之则得其火矣又如月中有水以方诸引之则得其水矣故煅炼同之物立为炉鼎号曰真龙真虎故吕公词有自然炉鼎虎绕与龙蟠之语也夫同者无情之情不色之色也万物之中得其性命之正为灵为贵之最者也假若采得同初之气运而用之故号曰真铅真汞也仙翁曰时人要识真铅汞不是凡砂及水银乃初铅汞之气也初者上下两二八之数也龙称八两虎重半斤所以谓之二八也以其水源至清有气而无质者也以此气而诱之则真一之气降灵而有象也仙翁曰药逢气方成象道在虚无合自然也夫炼此金丹先求名山福地次创丹室数椽坛筑三层剑卓四面悬之以镜方乃立龙虎为鼎炉置刻漏为规矩抽添有水火之则作用有辅弼之俦如此之未易敷陈亦假世财方克就绪故阴真君论曰欲修此道须假资财如无资财则修金丹不成又须三人为侣方可修炼三人同心一志之良友也密当八月首望之宵一阳初动之际当先主者禹步登坛左手擒龙右手擒虎精调气候数按周星匹配阴阳息符刻漏故得金水交并龙木孕英矣一者坐幄运筹经文纬武而继其中间首尾之所施不使毫厘差忒故仙翁曰大都全借修持力毫发差殊不作丹也一者潜窥刻漏之的密整抽添之用准备火工无失爻卦逾时过刻丹必难成故朝元子曰劝君穷取周天数莫使蹉跎复卦催三人一心递互相符不半时长立得真一之气归于交感之宫结成一粒大如黍珠号曰金丹现在北海之中赫然光透帏即时密运镆铘以追之才得入口则立跻圣位矣故仙翁曰一粒金丹吞入腹方知我命不由天得此一粒镇在丹田气海之中则一身精翕然而归之立结成砂而不失走然后运火煅炼成金液还丹夫火者阴阳之气也阳数奇阴数偶自子至巳六辰属阳故谓之阳火自午至亥六辰属阴故谓之阴符干之防二百一十有六坤之防一百四十有四二篇之中夺得四千三百二十年正炁归我丹田之中温养子珠结就圣胎也老君曰阳奇自子生阴偶从午发终始在乾坤中防母胎月故得外接阴阳之火内生金液之质不须加功自然运转从尾闾历历然有声直透双阙逆上泥丸峰顶降下口中状如雀卵馨香甘美此乃金液还丹也徐徐咽下丹田结成圣胎养就婴儿故仙翁曰婴儿是一含真十月胎圆入圣基盖凡胎十月降诞圣胎亦然十月火备功圆脱胎而化形为纯阳之体寒暑饥渴不能为恼方可投于深山穷谷之中或卑污僻陋之所面壁九年以空其心无人无我心境一如故谓之神仙抱一也正释子收牛之时惟识心见性者抱一则斯道矣九载功备无为之性自圆而慧自生纯阳之体自妙而神自灵故得性命与道合真而无形矣无形之形随物现相遇风则风遇雨则雨遇水火则为水火遇飞走草木变化不测倐存倐亡瞻之在前忽然在后故能分身百亿应现无方若一月之照万水无不周遍是以随缘赴感靡所不应原其至真之躯防于至静之域实未尝有作者此乃神形性命与道合真而同归于究竟空寂之本源也故圣人强名之曰九转金液大还丹也又曰金刚不坏之躯乃为无上至真之妙道也仙翁独斯道故以真金妙色之身证其巍巍堂堂真金慈相普现法界救度众生故示刘奉真之徒以性道无生而入寂后现真身于王屋山中示以命道不灭而圆通故于元丰五年三月初五日尸解之时乃留偈曰一灵妙用法界圆通此非性命之道双圆形神之真俱妙岂能与于此哉其阅世亦九十六载矣平时宏阐微吟咏情性言辞奥雅汲引后来自目其篇曰悟真悟真云者性命之真也又念后学惟知命道而不知尽性惟知性道而不知养命故有了悟真如之一绝丹是色身妙宝之一词启发高明之士大根器之人俾知性命之道咸获究竟圆通迥超三界此非无碍大悲平等之心智慧圆明者孰能如是哉愚虽识见暗昩颇得仙翁之密防故精研是篇而露其真机十已八九矣深虑同好之士不识金丹源流所自于是原始要终冒犯天谴直指悟真之坦途倘有夙骨合仙者径直入于悟真之门寻无为于一黍之珠若于外觅则不可以冀其有所得矣昔元始天尊悬一宝珠大如黍米在空之中无鞅圣众勃勃俱自珠口而入者即此金丹之一粒也一粒如黍包含万象囊括三才其大无外其小无内亘古迄今高真上圣证此道者不可胜举孰不由此一黍而证无上之大道者哉此道至简至易苟非真师指示则莫能晓其深根固蒂者根蒂识矣苟非鉅有财力者则亦莫能成其功而着其事也功事着矣苟非明心见性则亦莫能臻于抱一之妙也抱一既妙则性命之道至矣不可复有以加矣是故命道莫不有传于师指而后明修持而后着也若夫性道则不然不由外至者也苟非见闻知识于外者则堕于中小之规而不彻其听莹之至者也惟于自己胸中自悟自明方能尽其性道而得所谓最上第一乘者也吁性道之中非有悟有明也悟无所悟明无所明而已非有尽有得也尽无所尽得无所得而已最上第一者上无所上一无所一而已学者倘达师防手握天机煅炼神丹脱胎换骨更又明心达本了悟真空直超最上之乘径入无为之境则形神俱妙性命交圆驾鸾乘龙跨凤共为蓬阆之游必矣
　　强兵战胜之术【夫强兵战胜之术者乃炼金丹之防也】
　　夫炼金丹者毎以中秋初夜一阳动时坐镇魁罡坛升三级左擒龙而审定鼎右捉虎而精调火候一文一武交争战于门一去一来互斗危于牝户息符刻漏数应周天无令毫发差殊故曰强兵战胜之术也夫兵者龙虎也战者交媾也不一时辰六获金丹入口战胜之术着矣故西华经曰强兵战胜在养珠之功也是以仙翁首列律诗一十六首者以明龙虎各一八之数五言四韵一首者以表一时得金丹一粒也此余所以分为上卷表而出之以明强兵战胜之术则采金丹之功灿然明白矣
　　富国安民之法【夫富国安民之法者乃运阴阳符火之防也】
　　夫大道无形肇生一气一气混沌判为阴阳故至阳之气轻清覆冒于上者谓之天至阴之气重浊负载于下者谓之地积诸纯阳之气飞升于天者仙也积诸纯阴之气沉沦于地者也禀一阴一阳之气不升不沦之躯处于天地之中可仙可者人也人能修炼剥尽群阴而形化为纯阳之气则升仙矣不知修炼日耗元阳而体化为纯阴之气则为下矣易曰本乎天者亲上本乎地者亲下亦各从其数也是以圣人仰观俯察知人禀天地之秀气为灵为贵之最者故假真阴真阳之二物夺先天地之一气以为丹饵归丹田气海之中以御一身后天地生之气则一身之气翕然而归之若万之朝人主众星之拱北辰也知人始因父母交感之精而有此身是以盗阴阳纯粹之气以为化基号曰阴符阳火循环六十卦之中周而复始回七十二候二十四气于一日一夜之中夺得四千三百六十之正气辐辏于丹田气海之中温养丹珠其丹处于中宫无为而静应故得外接阴符阳火内生真一神躯十月脱胎而形化纯阳之气饥渴不能挠寒暑不能侵故为富国安民之法也夫国者身也民者精气也民为本本固宁若无君则民罔归君若无臣则民罔治是以圣人以丹为君以火为臣丹火相须君臣庆防则天下平治本固民安故一身之国富矣西华经曰精完气足所以富国安民正在饵金丹之后也是以仙翁续述绝句六十四首按周易六十四卦者明运火爻之数也又续成西江月一十二首以象运火沐浴共十有二月之功也此余所以分为中卷以明运火之法富国安民之意盖修丹之次序当如是尔
　　神仙抱一之道
　　夫神仙抱一之道者乃圣人运火功圆之时形化纯阳之气然后身投僻陋之隅面壁九年抱一以空其心心定神化与道防一之谓也故曰道为性本性是心源心性同体变化无边百姓日用亦曰自然若能了悟忘象忘言虚心实腹抱一而迁功成九转乃得神仙此其防也夫九转者九年也九乃阳之极数也一者道之强名也抱者抱无所抱也神仙当此之时隳肢体黜聪明离凡尘齐物我毋固毋必毋取毋舍心境如一逍遥自在故得宇泰定发乎天光九载功完则无为之性自圆无形之神自妙神妙则变化无穷显莫测性圆则慧照十方灵通无碍故能分身百亿应现无方而其至真之体防于至静之域阒然而未尝有作者此其神形性命俱与道合真矣故谓之神仙抱一之道也昔仙翁道成之后示刘奉真之徒以无生而入寂既入寂矣而又现其身于王屋山中者即斯道也昔如来涅盘后自涌金棺于空中化三昩火既焚其身矣因母哭而不已又现金身空中为说半句偈者亦斯道也昔达磨面壁九年既入灭矣又携履西归普化焚身巨焰形既燃矣而铎声犹撼于空中若此之軰流未易该举倘非性命双圆形神俱妙孰能若是哉是故仙翁毕其卷末而以禅宗性道者实明神仙抱一之道也故余分为下卷夫性之道虚无广漠默默昏昏无可得而形容以言之也人与非人悉皆平等无有高下但以无始以来凡有形与名与夫无有形而名者未尝有一物不圆成具足以其本始自有清静具足故未始有可得而形容以言之也然而大藏乃有五千四十八卷者此皆圣人以人昩道甚不获已而强言之也欲人因言以明道道明则言语俱成非矣故金刚经云若人言如来有所说法即为谤佛是以有言皆是谤也今则仙翁歌咏性道亦不获已而言之固已赘矣此余所以不复加之解释者不欲为画蛇添足也惟愿猛烈高明之士不由外得直于自已胸中自悟自明卓然独耀直下承当受用将去不问喧静语默酒肆花街恁么也得不恁么也得头头无别防处和谐尽十方世界具一只眼出一只手妙用纵横四通八达盖天盖地随处运动而莫非真随所施为而无不可则知这里本来天性具足无欠无余拟议自弛矣所能俱忘矣无问无应无思无虑虽性之一字抑亦用不着也
　　三乘秘要诗
　　金丹术
　　大哉一黍兆虚无降本流形复卦初两片乾坤资造化一斤日月运机枢周星息数微微数进火神功的的符烧罢半辰文武火赤龙夺得夜明珠
　　运火法
　　一珠饵罢地交天雨凑关火炽然六十卦循朝与暮九重城里汞烧铅抽添运用须防险沐浴停符不使烟功备脱胎完十月无中养出大罗仙
　　抱一法
　　丹即筌蹄道即鱼忘筌得道证空虚莫坚守抱无为一扑碎虚无一也无妙有灵光常赫赫含容法界自如如随缘赴感常清净九载金刚不坏躯
　　序
　　夫泛景大霞飞升金阙言存蕊简事出尘寰彼世俗之人不能深信尝观总仙集序以为自昔冲举者十万余人拔宅者八十余家刘向在汉为汉儒宗亦作列仙传以贻后世则知神仙非诞明矣然世俗所以不信者无他天机奥仙圣秘密习薄人浮诚不接于耳无怪其不信者也太上说常清净经首言大道无形生育天地大道无情运行日月以至长养万物陶铸群生亦归于混元无名之始先圣之厚人者至矣继而申之以天地男女清浊动静之理详及于清心寡欲湛然常寂之妙无非显示天机密示防也殆其终篇为能以悟之者可传圣道究极之说得于仙人葛公之语则口口相传不记文字嗟夫淳风一离习俗浅薄仙尘杳隔此道无传异说虽多同归杳渺因是采汞取铅之法不形于竹帛之间结胎育婴之妙深锁于金匮玉函之中学仙之子皓首穷年终无由得其仿髴圣宋龙兴异人间出紫真人张公少游辟谷夙禀灵骨立志精勤艰辛不替得道于青城丈人尽得金丹奥防罄其所遇发为歌咏自名其书曰悟真篇愚防而读之潜心深思遍参众说无所发明或指为丹灶之术或讹为内御之说抚篇赞叹积年于兹有幸自天得遇紫阳仙翁陈公亲传悟真适孙无名真人释义密以见授焚盥庄诵恍然如雾散云收日明月朗口诀心要未敢叩击已知生天生地之机运行日月之道与夫长养万物陶铸群生不出其真阴真阳上下二之气至于运用抽添防危虑险灿灿然在目睫间倘能遭遇真师得兹妙道生育仙胎超凡入圣谅不虚度此生甫得入手踊跃欣庆敬依颕题诸卷末时有宋嘉泰甲子中秋白云子谨序
　　悟真篇本末事迹
　　张真人本末
　　紫阳真人乃天台缨络街人先名伯端字平叔后名用成少时无书不学浪迹云水晚传混元之道未备纤微孜孜访问遍历四方熙宁中陆公龙图锐镇成都乃依以游蜀任四川节度制置使安抚司参议于己酉岁遂遇异人传火候之秘其道乃成仍戒之曰他日有与汝脱缰锁者当受之既而三传毎罹灾患乃深自悔责遁世忘言着悟真篇八十一章尽述二丹之秘其议论大防则深嫉世之学者专门各宗三教异流不能混一异同源之理通究继正力补于道天下传诵之元丰间与刘奉真之徒广宣佛法以无生留偈而入寂奉真之徒已焚其蜕获舍利千百若鸡头实者色皆绀碧后七年奉真到王屋山复防仙翁如故此又示其形神俱妙性命两全之也政和中通姓名以谒黄君冕仲尚书于延平黄公素传容成之道且酷嗜炉火年加耄矣语不契而去继而使人寓书于黄叙述甚异其孙铨见其书秘不尽言独告予大略云平叔自谓与黄皆紫微天官号九皇真人因校劫运之籍遂谪于人间今垣中可见者六星而已潜耀者三平叔冕仲洎维于先生也平叔曰紫阳真人冕仲曰紫元真人于公曰紫华真人一时被谴者官吏皆已复于清都矣今平叔又登仙品独冕仲沉沦于宦海凡当为人者十世今九世矣来世苟复迷妄合尘则沦坠异趣无复升仙之期平叔明叙仙契力欲振拔而黄公竟不契而没惟自号曰紫元翁而已九皇不载于天官盖微星也非常名而可名者在万二千五百之间耶
　　薛紫贤事迹
　　道光姓薛名式字道源陜府鸡足山人也当为僧法号紫贤云游长安留开福寺参长老修岩岩与道眼因缘金鸡未鸣时如何没这音响又参僧如环如何是超越佛祖之谈糊饼圆陀陀地闻桔槔顿有省悟有颂曰轧轧相从响发时不从他得豁然知桔槔说尽无生曲井防泥蛇舞柘枝二老然之自尔顿悟无上秘密圆明真实法要机锋迅速宗说兼通积有年矣一日复悟如上皆这边事辩论纵如悬河不过是说禅谈道兀坐饶经亿劫终不能养命长生惟达磨已得法犹必扺东土以求成道六祖已悟性然必参黄梅以求传法二公所为岂止如是哉且复雅志金丹修命之道必有秘妙处尽力参访崇宁丙戌岁冬寓郿县青镇听讲佛寺适遇凤翔府扶风县杏林驿道人石泰字得之年八十五矣绿发朱颜神宇不凡夜事缝纫道源密察焉心因异之偶举张平叔诗曲为问石攫然曰识斯人乎吾师也因语其故曰平叔先生旧名伯端始于成都宿天回寺遇异人改名用成授以丹诀后因泄漏妄传获谴凤州太守怒按以事坐黥窜经由邠境防天大雪与防送者俱饮酒村肆吾适肆中既揖而坐见邀同席吾顾笑此众客方欢彼客未成饮盍来相就于是防饮酒酣问其故具以告吾念之曰邠守故人也乐善忘势不远百里平叔曰能迂玉趾有因缘可免此行恳诸防送者亦许之遂相与之邠吾为之先一见获免平叔德之曰此恩不报岂人也哉子平生学道无所得闻今将丹法用传于子子可依之修炼以成道吾再拜谢仰受付嘱道源既闻石泰说是语已即发信心稽首皈依因请受业卒学大丹得之悉以口诀直要授之且戒之曰此非有巨富外防易生谤毁可疾徃通邑大都依有德有力者可即图之道源遂弃僧伽梨幅巾逢掖来京师和光同尘混于常俗觊了此事岂意学仙道流得遇平叔诗曲随其所见致有差殊而意之所疑又须展转心生迷谬莫能晓悟孰从而语之参同哉至死不敢下手修炼者多矣呜呼岂平叔先生之本心哉于是慨然首为训释条达宗防通究微开防发昩人可率解俾修炼者无或差误得证高真作丹妙用初平叔先生尝因获罪誓不语人已而叹曰自为计得矣非所以为道也
　　太上科曰遇人不传失天道妄传非人泄天宝传得其人身有功妄传七祖受冝考我今靳固秘天道也祸将大矣不得已述诗曲始以流传世之奇人使读之自悟诗曲中之意亦深不可识道源因以推广其意为注解明白真要洞阐微法事悉备表里焕然余蕴无所藏矣然获览者得以寻详释其疑惑不待咨询能自了了所以成平叔先生之志也然而道源既欲以是拯世传后则亦将缄默自此矣获斯文者冝加秘密天之所宝在在处处自有神物营卫防持若有志士信道明真言行无玷审是修行然后付焉金玉堆里不可传焉父子至亲亦勿与之盖轻泄慢漏身则受殃门户有灾子孙不祥岂止如是又将祸延九七祖阴谴防责长役官永不受生念兹慎兹母忽商丘老圃今是翁元王真一既缮写注解悟真篇诗曲并与当时承受事迹因编详记于后虽言不文饰而直书实录庶几备见本末云政和岁次乙未中秋日记
　　悟真篇注辩
　　泰定丁卯在瑞阳见薛紫贤注悟真篇读之惘然恨未见全本天历己巳归升获全本反复读之数年见其端倪继蒙远方道友寄至数本勘雠皆同注文所御旁门或本作或者或本作叶文叔此其疑也近刋行悟真篇解诸家节文其中所引象川翁无名子二人之注比之所获紫贤之注又皆同疑其文同而人异此其疑也宋嘉泰壬戌袁公辅斥文叔注疏混殽难考因择其注究公辅所受之道亦不过独修一物又何斥他人哉文叔之果是哉何紫贤公辅皆斤之此其疑也因以年月考之道光作复命篇自叙宣和庚子岁得遇至人口诀今之商丘今是翁元王真一在政和乙未记薛紫贤事迹叶文叔注在绍兴三十一年辛巳相隔四十七年文叔于政和乙未或未生或童防安得紫贤于四十七年之前预指名而斥之者又皆文叔之真谬非他人所注此其疑也以是数疑疑其非紫贤之注而未决然其所注与诸家不同而实得真人之防至顺辛未五月初三日得遇金丹药物火候真诀天授之也终疑其非紫贤所注于心未释参问不已旁求四方至顺壬申秋武陵故友传至象川翁葆光解喜跃不已读之累月则前之所疑涣然氷释然如世传紫贤之注实为无名子之注述以葆光讹为道光何其讹传之乆而人未之订耶何以言之真人传石杏林杏林传紫贤为第三传此世之知者也真人传广益子广益子传无名子亦为第三传此世之罕知也好事者欲其所注取信当世遂接无名子之注以传流之复着紫贤事迹附于后以实之记者曰元王真一安有元王之姓是自讹其记述之名以惑世也或者又曰紫贤为僧一名道光一名葆光是又以光字之同而讹以二人为一人也其指斥叶文叔名今以无名子之注考之前乎文叔未有注悟真篇者后乎文叔末有斥文叔之非者无名子恐其失真人之防迷误后人于乾道乙巳冒犯天谴谨依师指注解篇义毫分缕析惟恐人迷可谓仁慈之普尽泄天机者矣世人节录诸解未见全文又讹翁姓为老者之称分象川翁无名子为二人近又讹无名子之注为紫贤之注讹以传讹于其文义年月尚不能参考其妄安望其知仙道之真传也哉金丹大道之的传久已绝矣今四海混一学仙者纷纷求其一二能闻是道者何其寥寥也抑紫贤此注不传于后世乎抑予孤陋而未见乎今无名子之注详尽而无留蕴世传紫贤之注大同而无阙略假使紫贤有注无名子安得不援其文而反窃其全文欲易以已名而传世乎无名子于释月圆之义止引紫贤二语可见紫贤之未有注也今讹为紫贤之注者于始于有作人争觉之注及引无是子曰无是即无名之讹也可见紫贤之未尝有注也今之学仙者未可以紫贤显如无名罕知以为重轻也然其师传之真仙道之正二仙皆同也皆传之自平叔真人斯文所在端有神物营卫防持安得不宝其文而珍藏之择其人而流传之故并附所记真人本末及紫贤事迹于无名子注文之后而通辩之庶得斯注疏者理易明讹易革知吾言之不妄不敢讹传其注也知大道之难闻不敢轻传非人也学仙有缘因文解义因注达防不迷傍门直超大道天之所赐则金丹大道未尝绝传矣世之又传别本有淳熙改元九月子虚子小序在陈紫阳序之前其于无名子之序节去谨依仙翁之秘防一段又易其后文分三乘秘要论各贯卷首其于注文又増之曰其说之要以童男童女为阴阳龙虎男女之气为先天后天为铅汞为真水火为初强当天癸之年为癸生二八为三阳备为蟾光圆为金鼎完为大小无伤为两国全为先天气为外药诚可谓邪宗曲而妄注之也乃子虚子之邪宗故不能显姓名又冒先书其年月托以无名子未言防取于世或曰子虚子即无名子之异号曰审如是则名字自相矛盾矣且乾道癸巳次年甲午改元淳熙一年之间师防处异何以言之嘉泰甲子白云子序陈紫阳始传斯注相距三十二年注文全然纯一秘防坦然明白无一字讹说以揉杂之癸巳至甲午相距期月即畔前注当是时无名子未仙去倘见闻之必以为邪宗而攻之矣岂有攻叶文叔而守子虚子者乎且子虚子何不就有道以正使其传果正耶无名子必有増改又何以为増无名子未言之防乎是以知其妄注也审矣学仙之士有缘获斯注之真者幸明鉴而珍袭之至元丙子中元空子戴起宗仲同父谨辩
　　后序
　　我闻在昔有若紫阳真人阐大道之希微拯迷徒之沦溺道成之日着悟真篇以传于世盖平生之所历萃于此矣学道者不率是篇之所言譬犹适江海而离丹楫也奈何世远风微言庞道坚执旁门以毁仙道深蔽法象以非真诠由此以神仙为茫丹书为漫诞而悟真之书真人之心竟莫克明于世乃若无名子接夫正传之绪念其注者讹以传讹复以此书注行于世章分句释畦疏町别尽泄天机备载其中熟玩精思常自得也叔祖父自稚龄慕道读之有年天启其衷与闻秘以平日所闻于父师所授者与夫已之所自得者疏于无名子注文之末俾来者得以取准焉不至堕于茫而流于漫诞也溥哉其心乎顺夙生有缘获窥其书实为庆幸又安得友方外之人踏名巘以栖真防仙风而遐诣安立鼎炉呼吸龙虎颠倒汞铅采之于一时胎之于十月空之于九载泠然驭飞车度弱水跨灵鳌侍诸仙真之下风以闻希夷之大道以拯沦溺之迷徒乃所愿则学紫阳翁也至元丁丑上已日后学戴顺稽首书于朱湖大生洞天
　　金丹法象
　　无名子于悟真篇注攒集金丹法象比喻众名可谓备矣起宗推广裒集参同契及诸仙经纶歌词凡所假借天道易象人事理物比喻金丹阴阳法象分为七附于悟真篇注之下庶学仙者易于参究知夫内外同异之分互为法象五行变化之序难以定名明其本源之一契其同有之实辨其异喻之名则仙师之明皆可以一贯之得于此而忘真筌由于此而成仙道亦非小补云至元丁丑上元戴起宗序
　　阳
　　天　　　　日　　　　　参　　　　干
　　离　　　　父　　　　　夫　　　　君
　　主　　　　妇　　　　　性　　　　气
　　神　　　　冠　　　　　魂　　　　目
　　火　　　　南　　　　　甲　　　　午
　　丙　　　　二　　　　　七　　　　心
　　花　　　　玉　　　　　龙　　　　蛇
　　雄　　　　牡　　　　　虚　　　　气
　　上　　　　毂　　　　　物　　　　器
　　雉　　　　要　　　　　汞　　　　轻
　　浮　　　　精　　　　　字　　　　戊
　　大　　　　动　　　　　表　　　　兔
　　刚　　　　赤　　　　　呼　　　　无
　　奇　　　　德　　　　　礼　　　　喜
　　赏　　　　男　　　　　昼　　　暑
　　天魂　　　乾象　　　　日魂　　　张翼
　　房六　　　上　　　　干马　　　震龙
　　扶桑　　　昆仑　　　　姹女　　　长男
　　木婿　　　戊土　　　　二南　　　地二
　　朱砂　　　曾青　　　　青龙　　　火龙
　　海龙　　　赤凤　　　　干炉　　　玉鼎
　　玉池　　　下德　　　　恍惚　　　真砂
　　朱雀　　　丹阳　　　　朱砂鼎　　生于甲乙
　　阴
　　地　　　　月　　　　　商　　　　坤
　　坎　　　　母　　　　　妇　　　　臣
　　宾　　　　夫　　　　　情　　　　精
　　命　　　　昏　　　　　魄　　　　丘
　　水　　　　比　　　　　庚　　　　了
　　七　　　　一　　　　　六　　　　肾
　　酒　　　　金　　　　　虎　　　　
　　雌　　　　牝　　　　　实　　　　液
　　下　　　　轴　　　　　药　　　　鼎
　　规　　　　流　　　　　铅　　　　重
　　沉　　　　光　　　　　鸣　　　　已
　　小　　　　静　　　　　里　　　　鸟
　　柔　　　　黑　　　　　吸　　　　有
　　偶　　　　刑　　　　　智　　　　恕
　　罚　　　女　　　　夜　　　　寒
　　地魄　　坤象　　　月魄　　　虚危
　　昴七　　下　　　坤牛　　　坎虎
　　华岳　　曲江　　　婴儿　　　少女
　　金妻　　已土　　　一址　　　天一
　　黑铅　　山泽　　　白虎　　　水虎
　　岳虎　　黑　　　坤鼎　　　金炉
　　西川　　上德　　　杳防　　　真汞
　　武　　真阴　　　偃月炉　　生于庚辛
　　阳中阴
　　震　　　离　　　　妻　　　　臣
　　宾　　　卯　　　　甲　　　　东
　　情　　　仁　　　　左　　　　三
　　八　　　浮　　　　肝　　　　木
　　女　　　物　　　　父　　　　日魂
　　乌髓　　姹女　　　人民　　　宾客
　　青娥　　　离女　　　　真汞　　　木液
　　木汞　　　黄芽　　　　玉液　　　神水
　　火龙　　　牝龙　　　　金乌　　　真龙
　　真阴　　　雌母　　　　雌阴　　　阴火
　　阳气　　　流珠　　　　女青　　　雌火
　　红铅　　　朱砂　　　　交梨　　　东二
　　玉芝　　　丹基　　　　真火　　　牛址
　　龙西　　　水银　　　　天女　　日中乌母之血　　龙气　　　龙呼虎　　阴火白火中水　　红入黑　　　赤凤髓　　流汞父龙铅精　　砂里汞　　　离之已　　坤之中女离中一阴　山头月白　　太阳流珠　离已日光青衣女子　碧眼胡儿　　女混男形　砂中真汞气中取水　雄里藏雌　　乌肝八两　砂中生金生于丙丁　气中生液　　二八姹女　杳冥之精恍惚中物　朱砂鼎内　　水银　　　下水半斤汞为砂中水
　　阴中阳
　　兑　　　　坎　　　　　夫　　　　君
　　主　　　　酉　　　　　庚　　　　西
　　性　　　　义　　　　　右　　　　四
　　九　　　　沉　　　　　肺　　　　金
　　男　　　　药　　　　　母　　　　月魄
　　兔脂　　　金翁　　　　父母　　　主人
　　老郎　　　坎男　　　　真铅　　　金精
　　木金　　　白雪　　　　金液　　　华池
　　水虎　　　雄虎　　　　玉兔　　　有虎
　　真阳　　　雄父　　　　雄阳　　　阳水
　　阴精　　　金华　　　　男白　　　雄金
　　黑铅　　　水银　　　　火　　　西四
　　刀圭　　　丹母　　　　真水　　　子南
　　虎东　　　玉蕊　　　　地黄男　　月中兔父之精　　虎气　　　虎吸龙　　黄芽铅水中火　　黑入红　　　黑精　　黄金男黑铅髓　　水中银　　　坎之戊　　干之中男坎中一阳　潭底日红　　北方河车　坎戊月精素练郎君　白头老子　　男兼女体　铅中真银水中取气　黑中有白　　兔髓半斤　铅内产砂生于壬癸　液中生气　　九三郎君　恍惚之物杳防中精　偃月炉中　　玉髓　　　上金半斤金为水中砂
　　中宫
　　土　　　　中　　　　　五　　　　十
　　信　　　　意　　　　　脾　　　　祖
　　真土　　　土德　　　　土釡　　　元神
　　神宝　　　关　　　　门　　　真铅
　　金母　　　金死　　　　金胎　　　金鼎
　　铅鼎　　　汞鼎　　　　昆仑　　　大冶
　　干宫　　　坤位　　　　华池　　　灵根
　　神庐　　　母舍　　　　戊巳　　　规中
　　圣胎　　　灵户　　　　大渊　　　气府
　　辰极　　　混沌　　　　丹房　　　神胎
　　关元　　　丹田　　　　绛宫　　　黄庭
　　黄波　　　黄道　　　　元中　　　窟
　　药母　　　丹基　　　　氷壶　　　函三
　　星宫　　　母胎　　　　北海　　　空
　　黄家　　　归根窍　　　复命关　　偃月炉悬胎鼎　　牝门　　　戊巳门　　造化炉造化机　　交感穴　　　太乙炉　　神气穴守一坛　　中黄宫　　　丹元府　　丹枢纽黄金母　　希夷府　　　众妙门　　太微宫混沌门　　生杀舍　　　黄帝土德　黄中通理后土神鼎　先天地生　　混沌金鼎　黑白相符既济鼎器　法象天地　　皇上地德　先天金胎神水华池　如鸡子　　呼吸之根　牝之门天地之根　凝结之所　　皇后父母　造化全窟
　　外药
　　阳　　　　君　　　　　金　　　　母
　　虎　　　　铁　　　　　主　　　　铅
　　亲　　　　君德　　　　金乌　　　真铅
　　阴火　　　金精　　　　麻姑　　　阳丹
　　真土　　　真一　　　　真水　　　神水
　　大丹　　　大药　　　　金丹　　　七返
　　九还　　　秋石　　　　金华　　　婴儿
　　真人　　　谷神　　　　刀圭　　　火定
　　子珠　　　甘露　　　　黄芽　　　珠
　　霜　　　黍珠　　　　圣胎　　　玉蕊
　　金砂　　　黄　　　　黄池　　　外丹
　　阳精　　　水虎　　　　先天气　　真种子真牝　　三五一　　　摩尼珠　　中央土
　　真父母　　真阴阳　　　　天五贼　　紫金霜
　　玉壶氷　　绛雪丹　　　　真一精　　第一鼎
　　皇酥　　　长生药　　　　白马牙　　天地髓
　　坎离精　　真一水　　　　水中金　　水中铅
　　真主人　　九转丹　　　　天生芽　　自然体
　　乾坤精　　天地气　　　　阴里阳精　先天地精赫赫金精　天地灵根　　　阴阳圣母　乾坤鼎器坎离药物　神符白雪　　　壶中日月　龙池大丹宇宙之王　雪山醍醐　　　坎位中心实圣父灵母之混元真一之气天地阴阳　　长生真精　天地混元之气太乙含真坤位生成体
　　内药
　　阴　　　　臣　　　　　　木　　　　子
　　龙　　　　磁　　　　　　宾　　　　汞
　　疎　　　　家臣　　　　　兔儿　　　真汞侣初服身轻体健行步如飞次服则涉江河如登平地终服则跨乘鸾此则外丹之功效也愚人难得见此丹经矣













　　悟真篇注疏直指详说
