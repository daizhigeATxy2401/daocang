洞玄子
　　
　　洞玄子曰：夫天生万物，为人最贵。人之所上，莫过房欲。法天象地，规阴矩阳。悟其理者则养性延龄，慢其真者则伤神夭寿。至於玄女之法传之万古，都具陈其梗概，仍未尽其机微全。余每览其条思补其缺，综习旧仪，撰此新经，虽不穷其纯粹，抑得其糟粕。其坐卧舒卷之形，偃服开张之势，侧背前却之法，出入深浅之规，并会二仪之理，俱合五行之数。其导者则得保寿命，其危者则陷於危亡，度有利於凡人，岂无传於万叶。
　　
　　洞玄子云：夫天左旋而地右徊，春夏谢而秋冬袭，男唱而女和，上为而下从，此物事之常理也。若男摇而女不应，女动而男不从，非直损於男子，亦乃害於女人。此由阴阳行很，上下了戾矣。以此合会彼此不利。故必须男左转而女右徊，男下冲女上接。以此合会乃谓天平地成矣。
　　
　　凡深浅迟速，别［扌戾］东西，理非一途，概有万绪。若缓冲似鲫鱼之弄钩，若急蹙如群鸟之遇风，进退牵引，上下随迎，左右往还，出入疏密，此乃相持成务，临事置宜，不可胶柱工商，以取当时之用。
　　
　　凡初交会之时，男坐女左，女坐男右。乃男箕坐，抱女於怀中。於是勒纤腰抚玉体，申［女燕］婉叙绸缪，同心同意。乍抱乍勒，两形相搏，两口相咽，男含女下唇，女含男上唇，一时相吮，茹其津液，或缓齿（口旁）其舌，或微咋其唇，或邀遣抱头，或逼命拈耳，抚上拍下，咽东呷西。千娇既申，百虑竟解，乃令女左手抱男玉茎，男以右手抚女玉门。於是男感阴气则玉茎振动，其状也，峭然上耸，若孤峰之临迥汉；女感阳气，则丹穴津流，其状也，涓然下逝，若幽泉之吐深谷。此乃阴阳感激使然，非人力所致也。势致於此，乃可交接。或男不感振，女无瑶津，皆缘病发於内疾形於外矣。
　　
　　
　　
　　洞玄子云：凡初交接之时，先坐而后卧，女左男右。卧定后令女正面仰卧，展足申臂，男伏其上，跪於股内　洞以玉茎竖拖於玉门之口，森森然若偃松之当遽谷洞前，更拖碜勒，鸣口嗍舌，或上观玉面，下视金沟，抚拍肚乳之间，摩挲璇台之侧。於是男情既惑，女意当迷，即以阳锋纵横攻击。或下冲玉理，或上筑金沟。击刺於辟雍之旁，憩息於悬台之上。【以上外游未内交也。】女当瑶津湛於丹穴，即以阳锋投入於子宫，快泄其精津液同流，上灌于神田，下灌於幽谷，使往来拚击，进退揩磨，女必求死求生乞性乞命，即以帛子干拭之后，乃以玉茎深投丹穴至阳台，崖崖然若巨石之拥深溪，乃行九浅一深之法。於是纵拄横挑，旁牵侧拔，乍缓乍急，或深或浅　翻二十一息，候气出入，女得快意，男即疾［扌从］急刺，碜勒高抬。候女动摇，取其缓急，即以阳锋攻其谷实，捉入於子宫，左右研磨，自不烦细细抽拔。女当津液流溢，男即须退，不可死还，必须生返。如死出，大损於男，特宜慎之。
　　
　　
　　
　　洞玄子云：考窍交接之势，更不出於三十法。其间有曲伸俯仰，出入浅深，大大是同，小小有异。可谓囊括都尽，摭无遗。余遂像其势，而录其名；假其形而建其号。知音君子穷其志之妙矣。
　　
　　一、叙绸缪。
　　
　　二、申缱绻【不离不散也】。
　　
　　三、曝鳃鱼。
　　
　　四、骐麟角【以上四势之外游戏，皆是一等也】。
　　
　　五、蚕缠绵【女仰卧，两手向上抱男颈，以两脚交於男背上；男以两手抱女项，跪女股间，即内玉茎】。
　　
　　六、龙婉转【女仰卧曲两脚，男跪股内，以左手推女两脚向前，令过於乳，右手把玉茎入玉门中】。
　　
　　七、鱼比目【男女俱卧，女以一脚置男上，面相向，咽口嗍舌。男展双脚，以手担女上脚，进玉茎】。
　　
　　八、燕同心【令女仰卧展其足，男骑女伏肚上，以两手抱女颈；女两手抱男腰，以玉茎内於丹穴中】。
　　
　　九、翡翠交【令女仰卧拳其足，男胡跪开着脚坐女股中，以两手抱女腰，进玉茎於琴弦中】。
　　
　　十、鸳鸯合【令女侧卧拳两脚，安男股上，男於女背后骑女下脚之上，竖一膝至女上股，内玉茎】。
　　
　　十一、空翻蝶【男仰卧展两足，女坐男上正面，两脚据床，乃以手肋为力，进於阳锋玉门之中】。
　　
　　十二、背飞凫【男仰卧展两足，女背面坐於男上。女足据床，低头抱男玉茎入於丹穴中】。
　　
　　十三、偃盖松【令女交脚向上，男以两手抱女腰，女以两手抱男腰，内玉茎於玉门中】。
　　
　　十四、邻坛竹【男女俱相向立，咽口相抱於丹穴，以阳锋深投於丹穴，没於阳台中】。
　　
　　十五、鸾双舞【男女一仰一覆，仰者拳脚，覆者骑上。两阴相向，男箕坐着玉物攻击上下】。
　　
　　十六、凤将雏【妇人肥大，用一小男共交，接大后也】。
　　
　　十七、海鸥翔【男临床边，擎女脚以令举。男以玉茎入於子宫之中】。
　　
　　十八、野马跃【令女仰卧，男擎女两脚登左右肩上，深内玉茎於玉门之中】。
　　
　　十九、骥骋足【令女仰卧，男蹲，左手捧女项，右手擎女脚，即以玉茎入於子宫中】。
　　
　　二十、马摇蹄【令女仰卧，男擎女一脚置於肩上，一脚自攀之，深内玉茎於丹穴中，大兴哉】。
　　
　　二十一、白虎腾【令女伏面跪膝，男跪女后，两手抱女腰，内玉茎於子宫中】。
　　
　　二十二、玄蝉附【令女伏卧而展足，男居股内，曲其足，两手抱女项，从后内玉茎，入玉门中】。
　　
　　二十三、山羊对树【男箕坐，令女背面坐男上。女自低头视，内玉茎；男急抱女腰碜勒也】。
　　
　　二十四、［昆鸟］鸡临场【男胡蹲床上坐。令一小女当抱玉茎内女玉门，一女於后牵女衿裾，令其足快，大兴哉】。
　　
　　二十五、丹穴凤游【令女仰卧，以两手自举其脚，男跪女后，以两手据床以内玉茎】。
　　
　　二十六、玄溟鹏翥【令女仰卧，男取女两脚置左右膊上，以手向下抱女腰，以内玉茎】。
　　
　　二十七、吟猿抱树【男箕坐，女骑男陛（月旁）上，以两手抱男。男以一手扶女尻，内玉茎，一手据床】。
　　
　　二十八、猫鼠同穴【男仰卧以展足，女伏男上，深内男玉茎。又男伏女背上，以将玉茎攻击於玉门中】。
　　
　　二十九、三春驴【女两手两脚据床，男立其后，以两手抱女腰，内玉茎於玉门中，甚大俊也】。
　　
　　三十、三秋狗【男女相背，以两手两脚俱据床，两尻相拄，男即低头，以一手推玉物内玉门之中】。
　　
　　
　　洞玄子云：凡玉茎或左击右击，若猛将之破阵，其状一也；或缘上蓦下，或野马之跳涧，其状二也；或出或没，若□波之群鸥，其状三也；或深筑浅挑，若［亚鸟］臼之雀喙，其状四也；或深冲浅刺，若大石投海，其状五也；或缓耸迟推，若冻蛇之入窟，其状六也；或疾［扌从］直刺，若惊鼠之透穴，其状七也；或抬头拘足，若苍鹰之［扌俞］狡兔，其状八也；或抬上顿下，若大帆之遇狂风，其状九也。
　　
　　洞玄子云：凡交接，或下捺玉茎往来锯其玉理，其势若割蚌而取明珠，其势一也；或下抬玉理，上冲金沟，其势若破石而寻美玉，其势二也；或以阳锋冲筑璇台，其势若铁杵之投药臼，其势三也；或以玉茎出入攻击左右辟雍，其势若五锤之段铁，其势四也；或以阳锋来往磨耕神田幽谷之间，其势若农夫之耕秋壤，其势五也；或以玄圃天庭两相磨搏，其势若两崩崖之相钦，其势六也。
　　
　　洞玄子云：凡欲泄精之时，必须侯女快，与精一时同泄。男须浅拔，游於琴弦、麦齿之间，阳锋深浅如孩儿含乳，即闭目内想，舌柱下颚，局肩引头，张臂歙肩，闭口吸气，精便自上节限，多少莫不由人，十分之中只得泄二三矣。
　　
　　洞玄子云：凡欲求子，候女之月经断后，则交接之一日三日为男，四日五日为女。五日以后，徒损精力，终无益也。教接泄精之时，候女快来，须与一时同泄，泄必须尽。先令女正面仰卧，端心一意，闭目内想受精气。故老子曰：夜半得子为上寿，夜半前得子为中寿，夜半后得子下寿。
　　
　　凡女怀孕之后，须行善事，勿视恶色，勿听恶语，省瑶欲，勿咒诅，勿骂詈，勿惊恐，勿劳倦，勿妄语，勿忧愁，勿食生、冷、醋、滑、热食，勿乘车马，勿登高，勿临深，勿下坂，勿急行，勿服饵，勿针灸，皆须端心正念，常听经书，遂令男女如是，聪明智慧，忠真贞良，所谓胎教也。
　　
　　洞玄子云：男年倍女，损女；女年倍男，损男。交接所向，时日吉利，益损顺时，效此大吉。春首向东，夏首向南，秋首向西，冬首向北。阳日益【双日是】，阴日损【双日是】；阳时益【子时已后午前是】，阴时损【午时已后子前是】春甲乙，夏丙丁，秋庚辛，冬壬癸。
　　
　　
