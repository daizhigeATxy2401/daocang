阴丹内篇
　　经名：阴丹内篇。一卷。不题撰人，当作朴宋代。底本出处：《正统道藏》太清部。
　　阴丹内篇
　　坎天也，阳始生也；离坤也，阴始生也。阳岂无阴，坎之外皆阴也；阴岂无阳，离之外皆阳也。采阴之阳，实阳之阴，守阳之阳，变阳之阴。是故上而从天，下而沙泥，中而平人，皆易其形而乾位成矣？紫廷红铋，玉峰琼浆，丹壶炎光，不失其方，而三峰得矣！必观其妙，二八为斤，三八为两，而斤两平矣！必静其辐，四十为文，六十为武，而文武备矣1 一尺龙泉，两角仓纠，显神物也。琥珀拾芥，磁石引针，表神应也。以铋聚汞，以汞聚神，以神守形，以气引药，以药驯年，以年炼形，吾道尽矣！得者勿言，言者勿传，言而传之，殃及九祖，受考三官。
　　臣解日：天阳也，始生於坎；坤阴也，始生於离。阳亦有阴，故坎内阳外阴；阴亦有阳，故离外阳内阴。阴丹之诀，唯探阳炼阳，销去韦阴，而以为纯阳之人。此其法之大率也。从天三爻也，平人二爻也，沙泥初爻也，易其形则变阴为阳；红铅初鼎也，琼浆入药也，炎光火侯也，得其方则去彼取此。观妙之法，以斤两计之，斤为先，两次之，斤则数少，两则数多，多不如少之妙也。静辐之法、以文武暖之，文为先，武次之，文则不暴，武则虽暴而不繁，躁静各适其事之宜也。龙泉苍纠，一奇二耦，相继以成体。耦在上，奇在下，称物宜也。琥珀磁石，异类一气，相资以入药。以阳召阳，以阴召阴，同声气也。铅入绛官，木气不泄，故日以铅聚汞，汞集於身，神乃不散，故日以汞聚神，抱神以静，形乃长存。故日以神守形。先聚其药，以气点之，药随气至，故日以气引药。药入於鼎，精神内守，故日以药引年，炼形不已，变成金骨，故日以年炼形。道至於此，无复余蕴。唯在慎其传而已！不慎其传，则九祖之殃，三官之考，非虚语也。臣尝观《吕仙黄鼎诀》并传士安所上《阴丹诀》互有异同，虽云三峰，其实有二。盖迷其所谓紫廷红铅，而以丹壶流砂为之，是其所以喊三而为二者也。今臣之所释三者，备矣，而其大药已尽於言，以其当秘之也，故错乱其辞，如《参同契》云。
　　阴丹内篇竟
　　
