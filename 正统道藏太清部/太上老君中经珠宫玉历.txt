太上老君中经
　　经名：太上老君中经。又名《珠宫玉历》。撰人不详。约出朴魏晋。据称老子传《道德经》上下篇，而此经为中篇。原本一卷，徒分为二卷。底本出处：《正统道藏》太清部。参校本：《云笈七签》卷十七至十八。
　　太上老君中经卷上
　　第－神仙
　　上上太一者，道之父也，天地之先也，乃在九天之上，太清之中，八冥之外，细微之内。吾不知其名也，元黑是耳。其神人头乌身，状如雄鸡，凤凰五色，珠衣玄黄。正在兆头上，去兆身九尺，常在紫云之中，华盖之下住。兆见之，言曰：上上太一道君，曾孙小兆王甲洁志好道，愿得长生。
　　第二神仙
　　无极太上元君者，道君也，一身九头，或化为九人，皆衣五色珠衣，冠九德之冠，上上太一之子也。非其子也，元黑自然耳。正在兆头上紫云之中，华盖之下住。兆见之，言曰：皇天上帝，太上道君，曾孙小兆王甲好道，愿得长生。养我育我，保我护我，毒虫猛兽，见我皆垫伏，令某所为之成，所求之得。太清乡，虚无里，姓朱愚，名光，字帝卿，乃在太微勾陈之内一星是也，号曰天皇大帝耀魄宝。兆常念之，勿忘也。人亦有之，常存之眉问，通於泥丸，黑上与天连。
　　第三神仙
　　东王父者，青阳之元黑也，万神之先也。衣五色珠衣，冠三缝，一云三缝之冠。上有太清云曜五色，治於东方，下在蓬莱山。姓无为，字君鲜，一云君解。人亦有之，在头上顶巅，左有王子乔，右有赤松子，治在．左目中，戏在头上。其精气上为日，名曰伏羲。太清乡，东明里。西王母，字偃昌，在目为日月，左目为日，右目为月。目中童子字英明，王父在左目，王母在右目，童子在中央，两目等也。兆欲修真，当念东王父、西王母正在头上，有三人并立，乃合日月精光，下念紫房、太一、绛宫、黄庭、太渊、丹田，行其真气五周，施于腹中，复行气十二周，施于一身中。道毕，即止朱雀阙门。阙门，两乳是也。左乳日君阿，右乳日聂仲。当两乳下有玉阙，天狗、天鸡在其上，主晨夜呜吠。
　　第四神仙
　　西王母者，太阴之元气也，姓自然，字君思。下治昆仑之山，金城九重，蕾买气五色，万丈之巅。上治北斗，华盖紫房，北辰之下。人亦有之，在人右目之中，姓太阴，名玄光，字偃玉。人须得王父王母护之两目，乃能行步，瞻视聪明，别知好丑，下流诸神，如母念子，子亦念母也。精气相得，万世长存。．夫人两乳者，万神之精气，阴阳之津洵也。左乳下有日，右乳下有月，王父王母之宅也。上治目中，戏於头上，止於乳下，宿於绛宫、紫房，此阴阳之气也。
　　第五神仙
　　道君者，一也，皇天上帝，中极北辰，中央星是也。乃在九天之上，万丈之巅，太渊紫房宫中，衣五色之衣，冠九德之冠。上有太清元气，云曜五色，华盖九重之下。老子、太和侍之友右。姓制皇氏，名上皇德，字汉昌。人亦有之，在紫房宫中，华盖之下，元贵乡，平乐里，姓陵阳，字子明，身黄色，长九分，衣五色珠衣，冠九德之冠。思之长三寸，正在紫房宫中，华盖之下。其妻太阴玄光玉女，衣玄黄五色珠衣，长九分，思之亦长三寸，在太素宫中，养真人子丹。稍稍盛大，自与己身等也。子能存之，与之语言，即呼子上谒道君。道君者，一也。乘云气珠玉之车，胶驾九极之马，时乘六龙以御天下。子常思之，以八节之日及晦朔日，日暮夜半时祝曰：
　　天灵节荣，真人王甲愿得长生，太玄之一，守某甲身形，五藏君侯，愿长安宁。
　　第六神仙
　　老君者，天之魂也，自然之君也，常侍道君在左方。故吾等九人九头君也，吾为上首，作王父，余人无所作也。人亦有之，金楼乡，小庐里，姓皮，名子明，字蓝蓝，衣青衣，长九分，把芝草，持青幡，侍道君在左方，从仙人仲成子。思之长三寸，常在己左方，正与己身等也。其妻素女，衣黄衣，长九分，思之亦长三寸。
　　第七神仙
　　太和者，天之魄也，自然之君也，常侍道君在右方。人亦有之，乌台乡，姓角里先生，字尉尉，衣白衣，长九分，持金剑，捧白磨，侍道君在右方，从仙人曲文子。思之亦长三寸，起坐行止，常在己右。其妻青腰玉女，衣青衣，长九分，思之亦长三寸。
　　第八神仙
　　泥丸君者，脑神也，乃生於脑，肾根心精之元也。华盖乡，蓬莱里，南极老人泥丸．君也。字元先，衣五色珠衣，长九分，正在兆头上脑中，出见於脑户目前。思之长九分，亦长三寸。兆见之，言曰：南极老人，使某甲长生，束西南北，入地上天，终不死坏、迷惑。上某甲生籍，侍於道君，与天地无极。
　　第九神仙
　　南极者，一也，仙人之首出也，上上太一也，天之侯王太尉公也。主诸灾变，国祚吉凶之期。上为荧惑星，下治霍山。人亦有之，在长昊乡，绛宫中元里，姓李，名尚，、一名常，字曾子。衣绛衣，长九分，思之亦长三寸，在心中。其妻，玉女也，衣白衣，长九分，思之亦长三寸。常思心中有华盖，下有人，赤积大冠，绛章单衣，名日天侯，玉带紫绶，金印玄黄。子能见之，彻视八方，千日登仙。时候视脑中小童子，见之是也。
　　第十神仙
　　日月者，天之司徒、司空公也。主司天子人君之罪过，使太白辰星下治华阴、恒山。人亦有之，两肾是也。左肾男，衣皂衣，右肾女，衣白衣，长九分，思之亦长三寸，为日月之精，虚无之黑，人之根也。在目中，故人之目，左为司徒公，右为司空公。两肾各有三人，凡有六人，左为司命，右为司录，左为司隶校尉，右为廷尉卿。主记人罪过，上奏皇天上帝太上道君。兆常存之，令削去死籍，着某长生。属太初乡，玄冥里。司录六丁玉女，字道明，皆在神龟上，乘紫云黑之车，胶驾双鲤鱼，字太成子。玄母，道母也，在中央，身之师也。主生养身中诸神，在五色云黑华盖之下，坐戴太白明星明月之珠，光曜照一身中。常存以八节之夜，外祝曰：
　　司命司录，六丁玉女，削去某甲死籍，更着某甲长生玉历。
　　第十一神仙
　　中极黄老者，真人之府中斗君也，天之侯王，主皇后素女宫也。人亦有之。黄庭真人，道之父母也，赤子之所生也，已吾身也。皇后者，太阴玄光玉女，道之母也，正在脾上中斗中也。衣五色珠衣，黄云黑华盖之下坐，主哺养赤子。常思两乳下有日月，日月中有黄精赤黑，来入绛宫，复来入黄庭紫房中。黄精赤黑填满太仓中。赤子当胃管中，正南面坐，饮食黄精赤气，即饱矣。百病除去，万灾不干。兆常思存之，上为真人。故曰同出而异名也。有注云：日月同出异名。太素乡，中元里，中黄真人，字黄裳子，主辟谷，令人神明乍小乍大。常以鸡呜，食时祝曰：
　　黄裳子，黄裳子，黄庭真人在于己。为我致药酒、松脯、粳粮、黍跃，诸可食饮者，令立至。祝讫，暝目有顷，闭口咽之二七过，即饱矣。
　　第十二神仙
　　吾者，道子之也。人亦有之，非独吾也。正在太仓胃管中，正南面坐珠玉床上，黄云华盖覆之，衣五彩珠衣。母在其右上，抱而养之，父在其左上，教而护之。故父曰陵阳，字子明，母日太阴，字玄光玉女。己身为元阳，字子丹。真人字仲黄，真吾之师也。常教吾神仙长生之道，常侍吾左右，休舍太仓，在脾中与黄裳子共宿卫吾，给事神所当得，主致行厨。故常思真人子丹正在太仓胃管中，正南面坐，食黄精赤气，饮服醴泉。元阳子丹长九分，思之令与己身等也。父母养之，乃得仙仙。常自念己身在胃管中童子，服五色彩衣，坐珠玉之床，黄云赤气为帐，食黄金玉饵，服神丹芝草，饮醴泉，乘黄云气五色珠玉之车，驾十二飞龙，二十四白虎，三十六朱乌，思之九年，乘云去世，上谒道君。五方从官，凡三万六千神，举吾宗族，皆得仙道，白日升天。常以四时祠吾祖先，正月亥日鸡呜时祠郊庙，二月亥日祠社稷、风伯、雨师，四月五月申卯日，七月八月巳午日，十月十一月卯戌日，四季月不祠。但解垮土公，逐去伏尸耳。郊在头上脑户中，庙在顶后骨之上，社在脾左端，稷在大肠穷，风伯在八门。八门者，在脐旁五城十二楼也。雨师在小肠穷，四渍云气出昆仑，弱水在胞中，诸神食厨在於太仓中。以次呼神名召之，勿忘也。
　　第十三神仙
　　游玑者，北斗君也，天之侯王也。主制万二千神，持人命籍。人亦有之，在脐中，太一君，人之侯王也。柱天大将军，特进侯也。主身中万二千神。中极乡，游玑里，姓王名阳，字灵子。冠三缝之冠，衣绛章单衣，长九分，思之亦长三寸，其大与自身等也。太一君有八使者，八卦神也。太一在中央，主总阅诸神，案比定录，不得通亡。八使者以八节之日上对太一，故脐中名为太渊都乡之府也。常以秋分之日案此＃１算之。斋戒沐浴，瑞＃２外三日勿出，日三呼之，三日九呼之。常如此，诸神不得通亡，名上仙录，定为真人。故太一不得妄上白事，不吉则凶，但八使者耳。故以八节之日、晦朔弦望日，右手村脐二七，左手批心三七，祝曰：
　　天灵节荣真人，某甲愿得长生，太玄真一守某甲身形，五藏诸君侯愿且安宁，公兆七遍，庶兆二十。明日平旦，复祝曰：
　　太一北极君，敬守告诸神，常令魂魄安宁，无离某甲身形。此所谓拘魂制魄者也。常以十二月晦日人定时，向月建太一於空室中，再拜正坐，暝目祝曰：
　　五藏之君，魂魄诸神，某乞长生，无得离身，常与形合，同成为一身。男女各三通，常以八节日於室中，向其王池＃３再拜，暝目祝曰：
　　大道鸿津鸿津，天节之日，万兆魂魄皆上诸天，真人身与神合，某甲欲得长生，独在空室之中，不豫死籍数。男女各三遍。常以十二月晦日宿夜昼朝至平旦，於室中向寅地再拜，祝曰：
　　鸿津鸿津，某受大道之恩，太清玄巅，愿还某甲去岁之年，魂魄保身。男女各三通。
　　第十四神仙
　　脐者，人之命也，一名中极，一名太渊，一名昆仑，一名特枢，一名五城。五城中有五真人。五城者，五帝也。五城之外有八吏者，八卦神也。并太一为九卿。八卦之外有十二楼者，十二太子，十二大夫也。并三焦神合为二十七大夫。四支神为八十一元士。故五城真人主四时上计，八神主八节日上计，十二大夫主十二月，以晦日上计。月月不得懈息，即免计上事。常当存念留之，即长生矣。故太一常以晦朔、八节日夜半时，五城击鼓，集召诸神，校定功德，谋议善恶，有录者延命，众神共举，无录者终亡，司命绝去生籍。故常以晦朔、八节之日夜欲卧时，念上太一、中太一、下太一、五城、十二楼真人，祝曰：
　　天帝太一君，天帝太一君，敬存诸神，与之相亲，司录司命，六丁玉女，削去某死籍，着某生文，皆当言长生。
　　第十五神仙
　　五城真人者，五方五帝之神名也。束方之神名曰句芒子，号曰文始洪崖先生，束方苍帝束海君也。南方之神名曰祝融子，号日赤精成子，南方赤帝南海君也。西方之神名日募收子，号日夏里黄公，西方白帝西海君也。北方之神名曰禺强子，号曰玄冥子昌，北方黑帝北海君也。此皆后神也，天地人神等耳。风伯神名咤君，号曰长育。雨师神名冯修，号日树德。诸神常当存念之，令与司命君、司录君共削去某死籍，即为真人长生矣。不与相知存念之，即为疾风暴雨、雷电霹雳持子远去，杀子之身，埋子深山，投子深渊，或为毒气所中，众鬼害人。子欲为道，宜致敬之。此神能害人，王者之治，不可不知也。中央之神名日黄裳子，号日黄神彭组＃４，中央黄帝君也。与中太一并治度人命，爱养善人，成就人，常侍黄天真人。人亦有之，常侍真人，名日子丹，给神所得。兆欲志道，常思念之，即不饥渴，长生久视，上为真人，能致行厨，役使鬼神。社稷、河伯之神，名日冯夷，号日元梁使者。
　　第十六神仙
　　八卦天神下游於人问，宿卫太一，为八方使者，主八节日上计，校定吉凶。乾神字仲尼，号日伏羲。坎神字大曾子。艮神字照光玉。震神字小曾子。巽神字大夏侯。离神字文昌。坤神字杨翟王，号曰女娲。兑神字一世。注：一云字八世。常以八节之日存念之，其神皆在脐中，令人延年。
　　第十七神仙
　　丹田者，人之根也，精神之所藏也，五黑之元也，赤子之府，男子以藏精，女子以藏月水。主生子，合和阴阳之门户也。在脐下三寸，附着脊膂，两肾根也。丹田之中，中赤，左青，右黄，上白，下黑，方圆四寸之中。所以在脐下三寸者，言法天地人。天一、地二、人三、时四，故曰四寸。法五行，故有五色。清水乡，敖丘里。丹田名藏精宫，神姓孔，名丘，字仲尼，传之为师也。兆常以夜半存心之，赤黑上行至绛宫、华盖，各右绕之。太一入黄庭，满太仓，养赤子，复入太渊，忽忽不知所在。复念太一，黑还入丹田中止。常念太一玄光道母养真人子丹，正吾身也，自兆名也，勿忘之。
　　第十八神仙
　　大肠、小肠为元梁使者，主逐捕邪气。三焦关元为左社右稷，主捕奸贼。上焦元气上入头中为宗庙，兆身与天地等也。天地万物不可犯触也，天地之神则知之矣，而人身体四支亦不可伤也。有痛痒者，神亦知之。由是言之，昭然明矣。天不可欺，地不可负，修身慎行，勿令懈怠也。兆欲除邪气、治百病，啄齿三七过，祝曰：
　　左社右稷，元梁使者，逐捕灾殃，急急如律令。五咽一叹，三十咽止。一日一夜三百＃５六十咽。三十日邪气去，六十日小病愈，百日大病愈，三虫皆死，三尸走出，面目生光，与神为友。六祝一止，十二为之一周。
　　第十九神仙
　　两肾问名日大海，一名弱水，中有神龟，呼吸元黑，流行作为风雨，通气四支，无不知者。上有九人，三三为位，左有韩众，右有范蠡，中有大城子；左为司徒公，右为司空公，中有太一君；左有青腰玉女，右有白水素女，中有玄光玉女。玄光玉女者，道元气之母也。左有司录，右有司命，风伯雨师，雷电送迎，仙人玉女，宿卫门户，故名日太渊之宫。先正紫房宫太一玄女赤子，故玄女常戴太白明星，耳着太明之珠，光照一身中，即延年而不死也。
　　第二十神仙
　　胃为太仓，三皇五帝之厨府也。房心为天子之宫，诸神皆就太仓中饮食，故胃为太仓，日月三道之所行也。又为大海，中有神龟。神龟上有七星北斗，正在中央。其龟黄色，状如黄金盘，左右日月照之。故脐下为地中，中有五岳四渍，水泉交通，昆仑弱水，沈沈况况，玄冥之渊也。日月之行，故天昼日照於．地下，万神皆得其明。人亦法之，昼日下在脐中，照於丹田，脐中万神皆得其明也。夜日在胃中，上照於胸中，万神行游嬉戏，相与言语，故令人有梦也。天不掩人不备，故召其神问善恶吉凶之事，令肾者自慎也。夜月在脐中，下照於万神。昼月在胃中，上照胸中。万神更相上下，无有休息。故胃中神十二人，谏议大夫名日黄裳子、黄腾子、中黄子，主傅相太子。玄光玉女主取金液、神丹、芝草、玉液、松脯，诸可饮食者立至矣。
　　第二十一神仙
　　兆审欲得神仙，当知天地、父母、赤子处。兆汝为道，不可不知此五神名也，当自苦耳。知之行之，坚守之，常念之，即神仙矣。经中俱有，但当心解耳。既知其神，当须得太一神丹金液，乃得神仙耳。诸神元黑，虚无无为，自然为圣人耳，不为俗人所施也。兆不能服神丹金液，劳精思念，当自苦耳。故谓兆汝昼日常念脐中有日，赤黄精黑光明照于脐中。胃中有月，白光赤黄精黑填满胃中。暮外念日在胃中，赤黄精黑光明照於胸中。月在脐中，赤黄白光精黑照於脐中。以此为常，万世无止。
　　第二十二神仙
　　头发神七人，七星精也。神字禄之。两目神六人，日月精也。左目字英明，右目字玄光。头上神三人，束王父也。脑户中神三人，泥丸君也。眉间神三人，南极老人元光天灵君也。两耳神四人，阴阳之精也，字娇女。鼻人中神一人，名太一，字通卢，本天灵也。口旁神二人，厨宰守神也。口中神一人，太一君也，字丹朱。颐下神三人，太阴神也。颈外神二人，玉女君也。两手中神二人，太阳之精也，字魂阴。项中神二人，字上问也。肩背神二人，少阴少阳之精也，字女爵。胸中神二人，虎贲神也。两乳下，日月也。日月中有大神各一人，王父母也。两腋下神二人，魂魄兆神也。小腹中神二人，玉女也。两腔内神二人，亦玉女也，字阴隐。两经神二人，金木神也，字随孔子。两足神二人，太阴之精也，字柱天力士。头发神，字禄之。两耳神，字娇女。两目神，字英明玄光。鼻孔中神，字通卢。口神，字丹朱。肩背神，字朱雀，一云字女爵。两手神，字魄阴。上元神，字威成子。中元神，字中黄子。下元神，字明光子，一云字命光。阴神，字穷英。两腔神，字阴隐。两膝神，字枢公。兆欲卧，暝目，从上次三呼之，竟，乃止。其有病痛处，即九呼其神，令治之。百病悉去，即为神仙矣。
　　第二十三神仙
　　肺神八人，太和君也，名日玉真宫，尚书府也。其从官三千六百人，乘白云黑之车，胶驾白虎，或乘白龙。心神九人，太尉公也，名日绛宫，太始南极老人元光也。其从官三千六百人，乘赤云黑之车，朱雀为盖，丹蛇为柄，胶驾朱雀，或乘赤龙。肝神七人，老子君也，名日明堂宫，兰台府也。其从官三千六百人，乘青云黑之车，胶驾青龙，或乘白鹿。胆神五人，太一道君也，居紫房宫，乘五彩玄黄紫盖珠玉云黑之车，胶驾六飞龙。从官三千六百人。脾神五人，玄光玉女，子丹母也。乘黄金珠玉云黑之车，胶驾凤凰，或乘黄龙。从官三千六百人。真人子丹在上，外胃管中，黄云黑为帐，珠玉为林，食黄金玉饵，饮醴泉玉液，服太一神丹，瞰玉李芝草，存而养之，九年成真矣。千乘万骑，上谒太上黄道君，东谒王父，西谒王母，南谒老人元光之前，真人得道，与天地合。元阳子丹者，吾也。吾道成乃去，白日升天，或乘黄金云黑珠玉之车，胶驾六飞龙，辔无极之马，从官凡万八千人。天师大神使万八千人来下着吾身，合三万六千人，故能白日升天也。胃神十二人，五元之黑，谏议大夫也。脐中神五人，太一八人，凡十三人。合二十五人，五行阴阳之神也。神龟之上神三人，玄女、虚无、道母也。肾神六人，司徒、司空、司命、司录、司隶、校尉廷尉卿也。乘神龟之车，驾六鲤鱼，一云白鱼，玄白云黑之盖。丹田神三人，人之根也，三合成德，以应道数也。三焦神六人，左社右稷，风伯雨师，雷电霹雳也。大肠、小肠神二人，为元梁使者。虎贲神二人，为力士，在朱雀阙门，延年益等为龄，下侍真人凤凰阁。玄谷神五人，大将军司马也。阴神三人，上将军也，万神之精也。男子字穷英，女子字丹城。天之神万八千人，人之神万八千人，都合三万六千人，共举一身升天，即神仙矣。
　　第二十四神仙
　　东方之神女名日青腰玉女，南方之神女名曰赤圭玉女，中央之神女名日黄素玉女，西方之神女名日白素玉女，北方之神女名日玄光玉女。左为常阳，右为承翼，此皆玉女之名也。五行之道，常以所胜好者为妻。假令今日甲乙木，木胜土，则甲以己为妻。故言甲己、乙庚、丙辛、丁壬、戊癸，此皆夫妻合会之日也。言肝胆木也，木帝以中宫戊己素玉＃６为妻。他皆效此。此二神玉女之来，敬而侍之，慎无妻也。妻之杀人，终不得道也。兆欲为道，慎勿淫，淫即死矣。此玉女可使取玉浆，致行厨也。
　　第二十五神仙
　　太上神字元光太一君。其欲得太一之神也，非心神也，乃天神南极老人元光也，下在人心中。常以平旦、日中、甲午日、丙午日、呼之曰：南极老人元光太一君，某甲欲愿得太一神丹长生之道。因瞑目念心中太一童子衣绛章单衣，其色正赤黄如日，九十息顿止。心中神字光坚，中太一中极君也。在脾中，主养兆身。常以鸡呜、食时、日西黄昏时、辰戌丑未日呼之曰：中极光坚太一君，某甲欲得真人神仙黄庭之道。因暝目默念黄黑满太仓胃管中，脾上有一黄人，五十息顿止。心下神字玄谷，北极君也，玄光道母也。常以夜半时二、甲子、丙子、戊子、庚子、壬子日，呼之曰：北极君玄谷道母，某甲愿欲得金液醴泉可饮食者。因瞑目念肾问有白黑，中有神龟，龟上有玄女，女右有司命，左有司录，见之呼曰：司命司录，六丁玉女，削去某甲死籍，着玉历生录，皆当言长生。故曰：能知三神字，可以还命延年。此三神者，乃天地神道君三元君字也，人之先也。常念勿忘也。三元，天之贵神是也。
　　第二十六神仙
　　子欲为道，当先历藏，皆见其神，乃有信。有信之积，神自告之也。先念天灵君。天灵君青身白头，正在眉问，思之三日，即见其神。念玄膺，状正赤生光，念咽喉中正白如银，环十二重。凡三日，念遍。乃念肺色正白，名曰鸿鸿，七日。念心色正赤，名曰陶吻，九日。念肝色正青，名曰蓝蓝，三日。念胆色正青，名曰护护，三日。念脾色正黄，名日俾俾，五日。念胃色正黄，名曰日一旦，五日。念肾色正黑，名曰尉尉，三日。念脐中太一色赤，人名日玉灵子，三日。念大肠正白色，名日胴胴，一作洞洞，七日。念小肠色正赤，名日契契，九日。念丹田色正赤，中有赤人，名曰藏精，三日。念玄丈方丈，其中有人到住，七日。念金玉印乾燥完坚，三日。念玄英正黑，润泽有光，三日。念两脾，一作腔，左右脾内各有一玉女，衣绛被懦、青裙，正立两腔上，三日。念两足下各有一人，正白，三日。念为道竟矣，不出静室，辞庶俗，赴清虚，先斋戒，节饮食，乃依道而思之。
　　第二十七神仙
　　子审欲为道，神仙不死，当先去三虫，下伏尸。三日百六十息，食气三十通一止，九十通一休息，日四为之。常夜半鸡呜时祝曰：
　　东方青牙，紫云流霞，饮食青牙，服食朝华。三咽之。南方朱丹，焕惧徘徊，服食朱丹，饮以丹池。三咽之。中央黄黑，黄庭高仙，服食黄黑，饮之醴泉。三咽之。西方明石，皓灵金质，服食明石，饮以金液。三咽之。北方玄滋，玄珠润滋，服食玄滋，饮以玉饴。三咽之。如此三十日，三虫皆死，伏尸走去，而三神正黑自安定，伏尸不敢复还兆身中，即神仙不死，玉字金名，乘云而上升。
　　太上老君中经卷上竟
　　＃１『此』，《云笈七签》卷十八《老子中经》作『比』。
　　＃２『瑞』，《云笈七签》本作『静』。
　　＃３『池』，《云笈七签》本作『地』。
　　＃４『组』，《云笈七签》本作『祖』。
　　＃５『百』，原作『日』，据《云笈七签》本改。
　　＃６『玉』，《云笈七签》本作『女』。
　　太上老君中经卷下
　　第二十八神仙
　　常以六甲之日平日一时扮心祝曰：苍林玄龟，流水如何＃１，炎火周身，身，一作官。安能知他，道来归己，道来归己。因念肝色正青，润泽生光，其上高危，在左方。次念胆色正青圆，中黄外青，润泽清汶，傍生批心，着肝，肝覆其巅，此道之始也。念之既毕，乃呼其神曰：肉一本作皮。子蓝蓝，与己为友，留为己使。某欲得太一神丹服食之，令某甲· 长生，勿去某身，常在紫房宫中，与道合同也。因暝目念日精青黑来下着身，入鼻孔中，念肝色青黑与之合於目前，来入口中，咽之三七而止。思行青黑周褊一身中，九十息止。至乙日复存其神，呼曰：太一紫宫一作紫房素女，与己为友，留为己使。某甲欲得太一华符服之。至甲寅、乙卯之日，复存之。
　　第二十九神仙
　　常以六丙之日禺中时，批心祝曰：朱雀丹液，天海地河，愿求不死，服食天和。天和，一作至和。因暝目念心色正赤如日，在肺叶问，乃止。念日精赤黄黑来在目＇前，入口中，咽之三九而止。思行赤黑周褊一身中，百八十息止。呼其神曰：李尚、李尚，一作李常。曾子，与己为友，留为己使。某甲愿求太一神丹，如金洵可饮食者，常在绛宫中，与己合同。至丁日复存其神，呼曰：天皇绛宫玉女，与己为友，留为己使。某甲欲得天皇长生之道。至丙午、丁巳之日，复存之。
　　第三十神仙
　　常以六戊之日鸡呜时，日西黄昏时，批心祝曰＃２：
　　天道天道，愿得不老。寿比中皇，升天常早。愿延某命，与道长久。因螟目念脾中黄黑来上至口中，上念天精黄黑来在目前，入口中咽之，三五而止。思行黄黑周褊一身中，百五十息止。呼其神曰：玄光玉女，养子赤子，真人子丹，服食元黑，饮宴醴泉。故言一身神有父母凡三人。至己日复存之，呼其神曰：真人黄庭玉女，与己为友，留为己使。某甲欲求真人黄庭神仙之道。至戊辰、己未、戊戌、己丑之日，复存之。
　　第三十一神仙
　　常以六庚之日日哺时，批心祝曰：
　　本子本子，白云卒起，雾合万里，愿云来归己，常为我使，反复仙命，终而复始。因暝目念肺色正白，令白黑来上至口中，念曰：天精白黑，来下在目前，入口中咽之，三七而止。思行白黑周褊一身中，百四十息止。呼其神曰：先生尉尉，与己为友，留为己使，奉持华盖，金液玉英，常在勿出，侍我道君，共合为一身。至辛日复存其神曰：光黄玉堂，青腰玉女，与己为友，留为己使。某甲欲得彭祖长生不死之药服之。至庚申、辛酉之日，复存之。
　　第三十二神仙
　　常以六壬之日夜半时，批心祝曰：
　　愿睹天镜，玄滋玉池，还白使黑，常为婴儿。神来归己，五藏相随。因瞑目念两肾问白黑周行一身中十二褊，翕然布散，流行四肢。乃复念两肾巍陈，状如双鲤鱼，右黑左赤，侠脊而居，炫惧光明，相照一身中。乃念青天太清元熙下在目前，入口中，咽之，一九而止。思行太清白元黑周褊一身，还藏丹田中，呼其神曰：司录六丁玉女，削去某死籍，使某甲长生，上为真人，十二太一皆当言生。至壬子、癸亥之日，复存之。
　　第三十三神仙
　　所存念五脏神皆毕，乃更念玄厘、玉英、金液，但勿忘也。更念玄厘，欲其润泽而起行列也。别念玉英，其中有一人，大面倒坚，小童子服饰也。存之欲令坚强，长大自倍也。念金液，欲令其乾燥而缓也，如紫谷盛水银也。念此尽褊，而复存之，法十二周，精神处之，和黑自来，百病去除，寿命与天地期，长生无极，安知死时？
　　第三十四神仙
　　食日之精，可以长生。绿兹上天，上谒道君。其法常以月一日、二日、五日、七日、九日、十一日、十三日、十五日，日初出时，披发向日，暝目念心中有一小童子，衣绛衣，文彩五色，灼灼正赤，两手掌中亦正赤，以两手掌摩面，下至心止，十二反为之。念天日精正赤黄黑来下在目前，存入口中咽之一九。以手摩送之，村心祝曰：
　　景君元阳，与我合德，俱养绛宫中小童子？须臾复念心下至丹田中止，以手摩送之，以日托心，心得日精，己乃神仙矣。
　　第三十五神仙
　　食月之精，以养肾根，白发复黑，齿落更生，己乃得神仙。常以夜半时思肾问白黑周行一身中，上至脑户，下至足心。自然之道，易至难行。常以月十五日，向月祝日：
　　月君子光，与我合德，养我丹田中小童子。因暝目念月白黄精气来下在目前，入口中咽之，三七而止。以手摩送之，下至丹田之中。丹田中气正赤，气中有一人，长九分，小童子也。衣朱衣，故丹田中赤外黑，左青右黄，上白，五色气已俱。但以其月托肾，肾得月精，乃得升沉。－丹田中赤者，太阳之精也，心火之黑也。其外黑者，太阴之精也，肾水之气也。其左青者，少阳之精也，肝木之气也。其右黄者，中和之精也，脾土之气也。其上白者，如银盘而照覆之者，少阴之精也，肺金之黑也。其中有五人，即五脏之太子也，五行之精神也。人须得丹田成，乃为真人。故生子仁者，肝之精也。礼容者，心之精也。义慧者，肺之精也。和乐者，肾之精也。忠信笃厚者，脾之精也。辩勇者，胆之精也。缓和者，胆之黑衰也。盲者，肝之黑衰也。懦者，肺之黑衰也。癫者，心之气衰也。濡者，肾之气衰也。不肖暗聋者，脾之气衰也。其五脏衰者，皆自见於己也。忧悲不乐则伤肝，伤肝则目暝头白，当思肾心以养之。淫乐过度即伤肾，伤肾则腰疼痛，身沉重，大小便脓血，思肝肺＃３以养之。患怒则伤心，伤心则病强＃４吐血，思肝脾以养之。遭患忧难则伤肺，伤肺则思脾肾以养之。饮食绝饱，酒醉过度则伤脾，伤脾则思心肺以养之。令其子母相养之，即病愈疾除。求神仙之人，恶伤五藏，学士明照之。
　　第三十六神仙
　　食太极之精，乃得长生。常以六戊之日，时加其辰，辰一作神。道士於室中冠带，北向再拜，曰：皇天上帝，太上道君，曾孙小兆王甲好道，愿得长生。暮夜卧，上念北斗太极中央大明星精，正黄黑来下在兆目前，入口中咽之，三五而止。黄精黑填满太仓黄庭中，下至丹田中。乃念绛官中有一赤人，紫房宫中有五人，太一君在其中，老子、仙人仲成子在左，太和、曲文子在右，明堂官中有玄光玉女，左有黄裳子，右有中黄真人，俱宿卫真人子丹也。乃复下念玉堂三公，呼曰：司录六丁玉女，削去某甲死籍，令某甲长生。黑定，乃复念真人子丹在胃管中，祝曰：
　　玄光玉女，养我真人子丹，服食元黑，饮咽醴泉。以北斗中极托脾，脾得斗极之精，乃为真人。
　　第三十七神仙
　　肺为尚书，肝为兰台，心为太尉公，左肾为司徒公，右肾为司空公，脾为皇后、贵人、夫人，胆为天子、大道君，胃为太仓，太子之府也，吾之舍也，大肠小肠为元梁使者，下元气为大鸿胪，中元气为八十一元士，上元黑为高车使者，通神於上皇。故肺为玉堂宫，心为绛宫朱雀阙门，肾为北极幽阙玄武掖门，脾为明堂侍中省阁也。胃为上海，日月之所宿也。脐为下海，日月更相上下至胃中。故太初者，元黑之始也，道也，一也。心上为天。太始者，为万物之始也，山川也，地也，为肾。太素者，人之始也，精也，脾也，土也。上亦有三宫，两目为绛官，两耳为玉堂宫，鼻口为明堂宫。眉问为郊山，能合三元熙以养其真人小童子，则列然彻视矣。
　　老君曰：万道众多，但存一念子丹耳。一，道也。在紫房宫中者，胆也。子丹者，吾也。吾者，正己身也。道毕此矣。
　　第三十八神仙
　　道士炼水银，消沙液、珠玉、八石，以作神丹，服一刀圭，飞升天官。身常食气，乃得长生神仙。存神食丹，乃为真人。真人得道，上佐上皇治。故真人以水土瞑瞑浩浩，天地溃溃蒙蒙，不知所存藏，万八千岁，乃成天地人。故真人以土作人，呼吸饮食，从骑伏使，令土不得独处，人不得独存，故言黄土本人之先也。真人去之，上升九天。世人无道，下入黄泉。益土三升，子一作了。无骨筋。一本作肋。故九天丈人有言曰：食於天者，以身报天，上为真人。神仙戏游。食於地者，以身报地，下为尸鬼。食於人者，以身报人，骨毛弃捐。兆欲为道，勿食飞乌，天之所生，杀之数数，臧子寿年。人畜食之，可以为厨宰六畜也。避六丁神，兽类也，勿食。丁卯兔也，丁丑牛也，丁亥堵也，丁酉鸡也，丁未羊也，丁巳蛇也，此大禁之，六丁神之讳也。乘黑服丹入室之时，无食生物，禁食五畜肉。五畜肉者，马牛羊堵狗也。但得食鸡子、鱼耳。禁食五辛，臭恶自死之物，慎勿食。服丹尚可，乘娇禁之。
　　第三十九神仙
　　道者，吾也，上上中极君也。兆常以日出时、日中时、酉时、夜半时，一云日申酉。上念太极中央太黄星，其精气来下在兆额上眉问止，正赤黄白如日状，以意致之下入口中，咽之，令其气下入绛宫紫房黄庭中，咽之三五而止。祝曰：皇天上帝，太上道君，曾孙小兆某甲好道，愿得长生。此吾之气也，吾从此气生。念之万遍，无止也。令兆长生，上为真人，云车下迎，飞升天宫，上谒上帝南极老人元光之前。
　　老君曰：圣人销珠，贤人水玉。销珠、水玉，其道同法。销珠者，服日之精。左目，日也。水玉者，食月之精。右目，月也。被发正偃外，暝目，常念两目中黄精赤气来下入口中，咽之，三九而止。令人神明，彻视八方。食肺之精，常念肺中白气来上出至咽喉，入口中，咽之，三七而止。令人神明，身生光泽，辟邪致神，玉女侍之，即长生，辟百鬼矣。常念身中小童子衣绛衣，在心中央。中央即神明也。时念心中有紫华盖，下有一人，着赤积大冠，绛单衣，衔箭引弩，愤然而瞋，即能辟兵，役使鬼神矣。
　　第四十神仙
　　常思顶中紫云出如车盖，状如火气，文彩五色，上与天连，以意极布之，与天相率下。念胃中黄气如橘，忽长稍大，身形如日。念目下元气赤人、黄人，道气行布四肢，登高入日中，登高一作登台。上至绛宫紫房太一。祝曰：
　　太一北极，敬告诸神，常令魂魄安宁，无离某甲身。是谓自然无形者也
　　第四十一神仙
　　鬼箭十二，可以辟兵。常思心中十二芝茎，上与肺连。以意抱之，名曰鬼箭。兆常行之，五兵自辟，凶恶自亡。以击四夷，捐伪电光。但问兵楣、刀戟、金银，天神皆助真也，雷公击鼓也。太白扬光，白帝持弩，蚩尤辟兵，青龙守门，武夷在庭，胜蛇玄武，主辟凶殃，白兔梼药，蟾赊在傍，太一和剂，彭祖先常＃５。服一刀圭，面目生光。身出毛羽，上谒上皇。此道也，使诸神气与子合同，慎之，勿解殆也。
　　第四十二神仙
　　常以庚申之日申时，被发，西南首，申地偃卧，纵体，暝目，念肺正白，润泽光明，中有芝草，茎大如小指，其中空而明，下与心相连。其中有青赤气上下交通，出心入肺之中。念之至下，哺时止。肺者，人之天也。心者，人之日也。日气上出如赤丹之精，未尝有之时，人须得此气以生耳。失此气者，则死矣。名日自然之道。道通神灵矣。
　　第四十三神仙
　　常念心中赤气如日，内青外黑，三合成德，以应道数。师曰：常以平旦，念心中正赤如日。日中有人，着大冠赤啧，衣绛单衣。兆见之，呼曰：天皇太一君，使某甲长生为真人。
　　第四十四神仙
　　还精绛宫之中法：常以月一日、十五日、晦日，以日初出时，被发，束首向日卧，以两手摩两乳问，下至心，九反而止。柑心言曰：神首神还绛宫，无离己身。神乎安，居静处，与己言语。如此三，乃止。师曰：每摩两乳问者，使气上下通也。村摩其心，存小童子，此名虚无。还精绛官者，月三日为之也，神仙之道也。
　　第四十五神仙
　　元阳赤人，太一也。元阳道君，中太一也。元阳子丹，己吾身也。元阳玄光玉女，道之母也。元阳皇人，太一王也。元阳丹田，藏精宫也。师曰：元者，气也。阳者，日也。当思心中有日，日有赤人，着赤积大冠，衣绛单衣。次思胆中有太白明星，三光耀而相照。星上各有一人，衣绛朱衣，冠九德之冠。道君在中央，左有老子、仲成子，右有太和、曲文子，凡五人，是一也。次念脾上正黄，中有日，日中有三人，道母玄光玉女在中央，左有黄裳子，右有中黄直。次念胃管中有真人子丹，坐珠玉之肺上，黄金色云气为帐，玉女小童子侍之。次念脐中太一，衣五彩朱衣，冠三绛之冠，左青人，右有白人，前有赤人，后有黑人。次念丹田中有赤气，赤气中有三人，赤人在中央，左有青人，右有黄人，赤气绕之，内青外黑，上白中黄。念此毕，外有所见，神气来语人也。
　　第四十六神仙
　　常念脾中有黄气，升上至口中，咽之，三五而止，即饱矣。可以辟谷，坐在立亡。师曰：常思脾中有日，日中有黄金匮，匮中有书，封之以黄玉印，印广三寸，字日威喜。精而思之，则邪自出。兆能见而读之，心开目明，即时神仙矣。
　　第四十七神仙
　　常思念胃中正白如凝脂，中有黄气，填满太仓，上至口中，咽之即饱。师曰：胃者，太仓也。诸神皆就太仓中饮食。中黄金釜，金饭，玉女小童，主给使之。故呼日黄裳子，致行厨矣。
　　第四十八神仙
　　肾者，元气之根也。常思肾问白气，上升至头中，下至足心十指之端，周行一身中十二遍而止。手足皆热，可以不饥、不渴、不寒，令人不老，白发复黑。兆常念行之。
　　第四十九神仙
　　常以月朔、望日，思两肾问白气，上顶中，下至足心。神龟五彩为甲，文若总系。上有玄光玉女，二公相对坐，前有太一，后有玄冥司录、司命，共议死生人。精念之，三十息止。呎曰：司录君，司命君，六丁玉女，削去某死籍，着上生文，此当言长生。神龟呼吸，吐故纳新，恣意所为。白龟之神，元气布行，四肢皆温。人须得肾气，神龟呼吸乃生耳。常以甲子日及壬子日存行之，即长生矣。
　　第五十神仙
　　常以甲午之日日中时，被发，南首，偃外，暝目，念脐下三寸丹田中黄，其气正赤，大如手掌，其外黑，次其外青。脐上有白气覆之，肺气也。左有青，右有黄，各大如手掌。此三者，肝气、脾气、肺气。师曰：丹田中赤者，太阳气。其外黑者，太阴气。次外青者，少阳气。三合成德，三气守之，即长生矣。
　　第五十一神仙
　　心为虚，肾为元。虚气以清上为天，元气以宁下为地，入於太渊。故虚气生为呼，元气生为嗡。心为日，肾为月，脾为斗。心气下，肾气上，合即为一，布行四肢，不休息。故心为血，肾为气，合即流行，名曰脉。脉者，魂魄，人之容也。魂魄以去，主人寂寂。故百脉尽，即气绝，气绝即死矣。是以为道者，不可不存其神，养其根，益其气。兆汝弩力弩力，将去矣。真人得道，万八千岁一会。道士得道，千岁一会。故作《中经》，以遗后世。本上皇藏之金匮，道人得，千金勿传出也。
　　第五十二神仙
　　三元之日会合於己亥。三元者，太一、太阴、宫气是也。三元俱起己亥。太一左行，岁一辰。害气右行，四孟，岁行一孟。太阴右行，三岁一辰，九年行方，四九三十六年。三元俱合於亥。三合之岁，水旱兵饥，灾害并起。三合之岁，阴阳隔并，感天动地，害气流行，昼行则伤谷，中有人即疾疫，中谷即饥贵。兆汝居其问，不能自生也。可不弩力勉时学道哉！．当期之世，水旱蝗虫，五谷饥贵，兵革并起，人民疾疫，道路不通，负老提幼，散流他方，其父母妻子兄弟，一及气内发，摧肝绝肠，略为奴婢，不知县乡。於期乃欲学道，岂不晚哉，岂不晚哉。吾深戒子，存神作丹，早自防，即遭乱世，远去深藏。圣主明世，道可照而行也。故天地之会，四十五岁一小贵，九十岁一小饥，一百八十岁一大贵，三百六十岁一大饥。五百岁，贤者一小聚＃６，千岁，圣人一小聚，三千六百岁，圣大会。万八千岁，真人一小出治。三万六千岁，至极仙人一出治，三百六十万岁，天地一大合。元气淇津，蒙鸿元形，人为万物，不知束西南北。人化为禽兽，禽兽化为人。真人乃在元气之上，仙人乃在绝域无崖之际，道人隐居，可以贵重也。
　　第五十三神仙
　　天都京兆，合在勾陈之左端，号日安德君，主与天太一北君共算计说诸神，主人魂魄，会於南极。有录者延寿，众神共举之。无录者终矣，司命绝去＃７之人，魂魄会於北极。有功德於人、天地、万物者，子孙富贵、寿考、鲜明，身得封侯，复出为人。无德者有三：一曰残贼酷虐，害逆天地四时；二曰呎诅、嫉拓、淫泱，慢易天地神灵；三日不孝不忠，盗窃阴贼，推埋杀人。犯此三者，子孙绝灭。人生自有三命，至聚＃８妇嫁女，复定其一命。移徒葬埋，复定其一命。得吉身者，寿考，子孙富贵。得凶者死，子孙贫困屯。汝居世问，当何着于天地？神可畏也。故天置日月、北斗、二十八宿，五星主之，六甲六丁诸神主行民问。兆汝不知，汝甚可畏之。常复有邪鬼精魅，至於家鬼，不祥里社，水土公司命门户、井宠、清涵、太阴水渎，皆能杀人者。兆汝欲却邪辟鬼，当被符，次服神药。符者，天地之信也。药者，人之丹也，益其气力，身轻坚强，即邪气官鬼不能中人也，即成神仙矣。鬼者，神之使也。鬼见天信，即去矣。人亦有之，京兆舍中极乡游玑里，夏里黄公，字德皇，正在脐中央，太一是也。一名玉灵子，衣五彩朱衣，总阅黄神。常以八月秋分之日，案比计等。常先之一日，后之一日，正节之日，凡三日，入室勿出。常以鸡呜时思之，平日一召说之，至日禺中时止。为之三日。被发，西北向，偃外，纵体，无令他人见之，豫敕家中人无得有声。先斋戒沐浴，至其日，入静室中，安心自定，先祝之曰：曾孙小兆某甲好道，愿得长生。今日秋分之日，天帝使者夏里黄公来下入吾身中，案比总阅，诸神不得通亡，皆当来会。从上三呼之，比为之‘，日三呼之，三日九呼之，日中乃止。即言曰：司录六丁玉女，削去某死籍，更着某长生神仙玉历，急急如律令。即日有天帝无极君，教自应曰：诺。下林回向再拜，谢天神。一身道毕此矣。
　　第五十四神仙
　　子欲知真人、仙人何类，仙人衣搽衣，生毛羽，真人无影，衣五彩朱衣。其居无常处，束春，南夏，西秋，北冬，浮游名山昆仑、蓬莱、大郢、九域之上，时上谒上皇。故真人得道，八千万岁。乘珠玉云气之车，驾无极之马，时乘六飞龙，佐上皇治。中仙之士，中天而上，乘云往来，历越海江。下仙之士，法当尸解，晦日朝会拜礼，不得懈息，当为神使。道非有所异也，但有尊车之故耳。故百岁之人黄头发，三百岁之人两权起，三百岁之人，万物耳。四百岁之人，面纵理，五百岁之人，方瞳子，六百岁之人，胁助胼，七百岁之人，骨体填，八百岁之人，殇为筋，九百岁之人，延耳生，千岁之人，飞上天，上谒上皇太一为仙。真人重瞳子，故能彻视八方。食芝服丹，即不老。人万八千岁更为童子，男八女七，从此始。
　　第五十五神仙
　　子欲制百邪百鬼及老精魅，常持符、利剑、亭水瓷上，’於中视其形影。凡行出入，卒逢非常怪物，於日月光中视其形影，皆可知也。以丹书制百邪符，置于瓷水上，邪鬼见之，皆自然消去矣。诸邪鬼魅，龙蛇、虎豹、六畜、狐狸、鱼鲈龟、飞乌、磨鹿、老木，皆能为精物。犯人者，符刻之，斩之，付河伯、社令。当召今日直符使，六丁神守之宿卫。左文字，在八十一首玄图六甲宫四十九真中。亦有珠胎七机，华盖清观，皆能制百邪。此四符者，恶秽人不可服也。当被服威喜、巨胜、左契、右射、太极、太清、太玄、阳章、参天、包元气、太虚，此太道也。可常被服，无所不防，亦无禁忌也。上制文曰：皇天上帝，太上道君、曾孙小兆王甲好道，愿得长生，所愿从心来，自在心也，不多言。上封文曰：皇天上帝、太上道君，天一、太一、北千＃９君、日月阴阳君、司命君、司录君，曾孙小兆王甲好道，愿得长生，唯司命司录君能去死籍，更着长生玉历仙籍，定为真人。臣某即日除为太一使者，再拜受命上皇道君、中黄门子，再拜着契封符传。当清洁先解过。常以岁四时除日及八节之日，以酒脯於束流水上解过，南流亦可。神仙玄图曰：玉历五十五章，姓名符信本在上皇金匮玉岌玉笋中，封之力重。兆得之，慎勿妄传。子慎之，勿受钱之，得其人即传之，可得神仙。吾时时自案行此二篇上下《中经》也。吾常使司命教鬼守汝，勿妄增臧吾文。一字不具，吾即知之，兆汝慎之，慎之。如吾言符与下字，以丹青之，此吾之信也。兆汝审欲神仙，当先服还丹金液，存神，即时仙矣，上为真人。兆汝不服神丹金液，当自苦耳，为寒温风鬼所击，司命不救汝也，道神无奈汝何。兆为道，温衣适食，守虚无，为自然，鬼亦不能救杀也。年寿终竟，自死矣。何以言之？以其不坚守神故也。譬犹万物之生，非欲求死，但自然老枯槁腐死，其人亦如此矣。吾以喻汝，弩力求师，吾教八十一弟皆仙，其十人布在民间，游邀谷仙。吾越度秦项不出，为汉出，合於黄世，见吾大吉。
　　太上老君中经卷下竟
　　＃１『何』，《云笈七签》本作『河』。
　　＃２『日』，原缺，据《云笈七签》本补。
　　＃３『肺』，原作『肝』，据《云笈七签》本改。
　　＃４『强』，《云笈七签》本作『狂』。
　　＃５『常』，《云笈七签》本作『当』。
　　＃６『聚』，原缺，据文义补。
　　＃７『去』，原作『云』，据《云笈七签》本改。
　　＃８『聚』，《云笈七签》本作『娶』。
　　＃９『千』，《云笈七签》本作『斗』。
　　
