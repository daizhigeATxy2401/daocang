橐钥子
　　经名：橐钥子。一卷。不着撰人，当出于宋代。底本出处：《正统道藏》太清部。
　　橐钥子
　　三道明真反本第一
　　橐钥子曰：天有其精，地有其灵、若人得之，可以长生。在天成象，在地成形，形象禀气，气生精灵。不可去形取象，不可去象取形，取形即失象，失象即无形。问曰：天精者何也，地灵者何也，而能死生人乎？答曰：天精者宝也，地灵者宝也。曰：宝者何也？金也，玉也。昔玄帝运金於洞天，青童埋玉於阴宫，故知天无宝而日月不大明，地无宝而山岳不恒静，人无宝而形神不常全。问曰：宝者从何而生，然若是乎？，答曰：阴阳结气，天地覆载，春以暄之仁之，夏以暑之礼之，秋以冻之义之，冬以寒之智之，变化若此而遂成焉！阴多则为金，阳多射为玉，吾亦然知而然矣！问曰：有他药作之乎？答曰：凡药作之者，以阴运阳，转柔成刚，以五行之气而滋之，四时之气而鼓之，是以变化亦同自然矣！问曰：天地长久，可不为有宝乎？曰：然。问：人天地同乎！曰：同。问：人何不齐天地长久，而人俄顷哉？答曰：天地为无欲，其宝常存，故能长久；人心有欲，其宝丧焉！所以俄顷耳。曰：天地之宝，今已识矣！在人之宝所未晓，愿闻其义。对曰：人之宝者，以骨为金，以髓为玉，以神为精，以灵为识，人既染欲即髓竭而骨枯，髓竭即精不神，骨枯即灵不识，灵不识即神散，精不神即气亡。是故心为之耄，面为之皱，脑为之臧，发为之素，皆由身宝渐去，去尽即死也。曰：吾面已皱，发已素，其死乎？对曰：然。问曰：吾以无欲，其宝可复乎？曰：不可复也。问：向言天地无欲，故能长久，人既与天地不殊，吾欲法天地无欲，其宝不可复，何也？对曰：宝者难得而易失，子已失矣，难可复之。曰：君欺我耶！谓我有宝即生，无宝即死，我见未死，即应宝在，既是宝在，无欲即合长存，反言无欲不得复宝，性命之重，无相戏耶？曰：吾不戏子。问：更设何法而复宝焉？曰：子非神监，於是惑人。遂三日三夜，不寝不寐，思之不逮，至於骨立，日神监之理，茫然莫解，思惟先生，赐垂乙密。对曰：神监者，监物复自监，故名神监 。曰：我只见监在於物，不闻有自监之监耶！曰：不能自监，何名神监？子既不明，为子重述之矣！且天地无欲，其宝常存，尚被四时之所蒸，宝欲枯焉！五行之所转，宝欲竭焉！是故玄帝青童，埋金填玉者，用补天地之枯竭也。所以明不息焉，静不动焉，今子心有欲，其宝将尽，不知有填补之理，空拟守枯骨竭髓，子之固也，何如天地乎？曰：悟矣！愚智有隔，晦爽自昧，今闻是言，信知颓颜之可婴，素发之可黑。曰：非金颓颜之不婴，非玉素发之不黑，子但勤求，当获之矣！. 我奉师言，子以可教，相随竭奉，吾必授君矣！
　　五行建位泉石第二
　　橐钥子曰：天生五才，去一不可，况金丹之道，其可忘之乎！见子积勤，不恼所秘，今欲演说，夷心静形。夫五才者，上绪乎天而五曜立焉！下积乎地而五岳镇焉！中成乎人而五脏生焉！周行乎万物，终不殆於真元。问曰：真元者何？答曰：元气也。曰：元气与五才同乎？曰：元气者，其大也则笼罩八隅，其小也则潜藏一毫，呕坤吐乾，出有入无，五才受统，遂成物先。故五才不离元气，元气不离五才，混其名即一，辨其功即殊，故元气为五才之君，五才为元气之臣。是故君臣相临，而不可去。曰：金丹用其元气五才乎？曰：用之耳。元气五才，其有形乎？曰：元气本无形，因精而生有，得服者不死不生。元气去五才而不见，五才失元气而不行。曰：吾幼探玄业而十数年，所闻先生至言，皆义弃钥子惊耳目，理动神真，愿示金丹中元气五才之形。曰：吾岂於上业外而得耶？名目之似分明耳。且元气者，水银也；五才者，五金也。曰：水银元气，意尽忌言，五金即愚心莫晓。曰：五金者，黑铅也。问曰：为铅一色，别更有之？答日．〕 ．子未知此，应甚疑惑，诚一听吾论之矣！所以水银为元气者，谓水银混沌，混沌不可以形象说，飞之即为朱砂，则少阳也；反朱砂为水银，即少阴也。其黑铋者，化之为黄丹，即太阳也；变黄丹为黑铅，即太阴也。此之二物，神不能测，圣不能知，一阴一阳，分理四方，千变万化，制伏众石，作道之本，为丹之源。且铅也外黑，水数一也；砂色内白，金数四也。以一配四，五义立焉。曰：道之将极矣！在乎神丹。今奉解释，悲感交契，为当二物，便用为复，别有枝叶，二物为根，八石为茎。曰：往闻先生云：金王填补天地，况其人乎！愿尽闻之，开发心目。曰：子既随吾，何虑不得。夫道不可仓卒而得之，求真不可卒尔而得之，更待他日，为子一论。
　　八卦系象指明第三
　　祟钥子曰：八卦之精，击象於月，此道至大，非口谈说，为子写图，令子分别。
　　初三日夕，月出庚，其象宸，其精木，其味酸，其名青。
　　初八日夕，月出丁，其象兑，其精金，其味辛，其名白。
　　十三日夕，月出甲，金，其味辛，其名白。
　　十六日平明，月见辛，其象巽，其精木，其味酸，其名青。
　　二十三日平明，月见丙，其象艮，其精土，其味甘，其名雄。
　　二十九日平明，月没乙，其象坤，其精土，其味甘，其名雌。
　　柔#1钥子曰：子欲思此，务精心神道，自通天符。问曰：曾闻先生之言八卦者，八石也，今见其六，不见其二，可尽闻之乎！答曰：此之二象，天地尚隐，吾何敢泄天道耶？吾实不经师诀，为精感所通耳。乃诣为言，遂反心入无，七日六夕，乃悟耳。神会似见五金仙君，为说三化五转之道，不知所以然矣！行于陌上，鼓腹而歌，诣吾门曰：小子已明矣！吾谓之曰：嘉乎长生之道，子之得矣！
　　四序刚柔成岁第四
　　橐钥子曰：天以四时，成乎万物；人以四气，养其形骸。况炉火妙道，而不法之乎？问曰：炉火妙道，何也？对曰：天之道阳动於子，而升於巳，春夏也，阴萌於午，而降於亥，秋冬也。四时气顺，而一岁成焉．九日炎盛，五金飞焉。曰：向闻先生之言，若出演垮而涉沧海者矣！ 
　　九一道备无为第五
　　橐钥子曰：一阴一阳之谓道。夫道始一而终九，是故金丹九转，必备五常，皇由阴阳之所生，乃悉天地以奉之。万象通，精神灵，合启一象不足，即瓦砾何殊！故能变化骨肉，轻气真身，获广莫之逍遥，遂大罗之放逸。於是生死冰浮，尘浊烟收，拜倒景，之玉皇，礼生清之宫阙，或受命於束华，奉册於霄汉，亦明七代之福，积善哉无为，不弘而自成也。
　　弃钥子竟
　　#1 『柔』当作『弃』 。
　　
