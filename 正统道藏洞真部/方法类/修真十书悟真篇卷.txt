修真十书悟真篇卷之二十六
　　悟真篇序
　　嗟夫，人身难得，光景易迁，罔测短修，安逃业报，不自及早省悟，惟只甘分待终。若临岐一念有差，堕三涂恶趣，则动经尘劫，无有出期，当此之时，虽悔何及？故老释以性命学开方便门，教人修种以逃生死。释氏以空寂为宗，若顿悟圆通，则直超彼岸，如其习漏未尽，则尚徇於有生。老氏以炼养为真，若得其要枢，则立跻圣位，如其未明本性，则犹滞於幻形。其次《周易》有穷理尽性至命之辞，《鲁语》有毋意必固我之说，此又仲尼极臻乎性命之奥也。然其言之常略而不至於详者，何也？盖欲序正人伦，施仁义礼乐之教，故於无为之道未尝显言，但以命术寓诸易象，性法混诸微言耳。至於庄子推穷物累逍遥之性，孟子善养浩然之气，皆切几之。迨夫汉魏伯阳驯讪引易道交媾之体，作《参同契》以明大丹之作用，唐忠国师於语录，首叔老庄言以显至道之本末，如此，岂非教虽分三，道乃归一。奈何后世黄缁之流，各自专门，互相非是，致使三家宗要，迷没邪歧，不能混一而同归矣。且今人以道门尚於修命，而不知修命之法理出两端，有易遇而难成者，有难遇而易成者。如炼五芽之气，服七耀之光，注想按摩，纳清吐浊，念经持呎，噗水叱符，叩齿集神，休妻绝粒，存神闭息，运眉问之思补脑还精，习房中之术以至服炼金石草木之类，皆易遇而难成。已上诸法，於修身之道，率多灭裂，故施力虽多，而求效莫验。若勤心苦志，日夕修持，止可以辟病，免其非横，一旦不行，则前功渐弃，此乃迁延岁月，事必难成，欲望一得永得，还婴返老，变化飞升，不亦难乎？深可痛伤。盖近世修行之徒，妄有执着，不悟妙法之真，却怨神仙馒语。殊不知，成道者皆因炼金丹而得，恐泄天机，遂托数事为名。其中惟闭息一法，如能忘机绝虑，即与二乘坐禅颇同，若勤而行之，可以出定出神。奈何精神属阴，宅舍难固，不免长用迁徙之法。既未得金汞还返之道，又岂能回阳换骨，白日而升天哉？夫炼金液还丹者，则难遇而易成。要须洞晓阴阳，深达造化，方能超二气於黄道，会三性於元宫，钻簇五行，合和四象，龙吟虎啸，夫倡妇随，玉鼎汤煎，金炉火炽，始得玄珠有象，太乙归真，都来片饷工夫，永保无穷逸乐。至若防危虑险，慎於运用抽添，养正持盈，要在守雌抱一，自然复阳生之气，剥阴杀之形，节气既周，脱胎神化，名题仙籍，位号其人。此乃大丈夫功成名遂之时也。今之学者，有取铅汞为二气，指藏府为五行，分心肾为坎离，以肝肺为龙虎，用神气为子母，执津液为铅汞，不识浮沉，宁分主客？何异认他财为己物，呼别姓为亲儿，又岂知金木相克之幽微，阴阳互用之奥妙？是皆日月失道，铅汞异炉，欲望结成还丹，不亦远乎？仆幼亲善道，涉猎三教经书，以至刑法书筹、医卜战阵、天文地理、吉凶死生之术，靡不留心详究。惟金丹一法，阅尽草经及诸家歌诗论契，皆云日魂月魄。庚虎甲龙，水银朱砂，白金黑锡，坎男离女，能成金液还丹，终不言真铅真汞是何物色，不说火候法度、温养指归。加以后世迷徒恣其臆说，将先圣典教妄行笺注，乖讹万状，不唯素乱仙经，抑亦惑误后学。仆以至人未遇，口诀难逢，遂至寝食不安，精神疲顿，虽询求遍于海岳，请益尽於贤愚，皆莫能通晓真宗，开照心腑。后至熙宁己酉岁，因随龙图陆公入成都，以夙志不回，初诚愈恪，遂感真人，授金丹药物火候之诀。其言甚简，其要不繁，可谓指流知源，语一悟百，雾开日莹，尘尽鉴明，校之仙经，若合符契。因念世之学仙者十有八九，而达真要者未闻一二，仆既遇真荃，安敢隐默？罄所得，成律诗九九八十一首，号日《悟真篇》。内七言四韵一十六首，以表二八之数，绝句六十四首，按《周易》诸卦，五言一首，以象太乙，续添《西江月》一十二首，以周岁律。
　　其如鼎器尊卑、药物斤两、火候进退，.主客后先，存亡有无、吉凶悔吝，悉备其中矣。於本源真觉之性有所未尽，又作为歌颂、乐府、及杂言等，附之卷末，庶几达本明性之道尽於此矣。所期同志者，览之则见末而悟本，舍妄以从真。时熙宁乙卯岁旦，天台张伯端平叔叔。
　　丹房宝鉴之图
　　阳
　　真土
　　阴
　　汞
　　铅
　　参妻臣水银流珠玉掖神水姹女玄女木掖白雪碧眼胡儿青衣女子东海青龙交梨浮阴火白宾客民子天魂丹基黑龟精阳中真阴下弦银半斤
　　名
　　已上汞之异名
　　金丹大丹内丹还丹神丹真铅大药婴见谷神圣胎刀圭七返玉壶丹紫金丹锋雪丹赤赫金丹龙虎大药金液还丹玉液还丹九转丹紫金霜真黄芽真阴阳真玄牝真父母真龙虎真种子真主人真铅汞真一字宙之主秋石河车金公金妃阳丹金鱼君黄男三五一美金花库尼珠白马牙水中金玉药金砂神符白雪跑精凤优兔．乌肝日魂月魄壶中日月先夭地精太一含真气
　　铅
　　商夫君金掖金华．玉池华池婴儿黄男金精黄芽白头老子素练郎君西山白虎火枣沉黄芽铅主人父母地魄丹母赤凤体阴中真阳上弦金八两
　　已上铅之异名
　　巅周围一尺五寸，中虚五寸，长一尺二寸。状似蓬壶，亦如人之身形。分三层应三才。鱼身腹通直，令上中下等均匀！入炉八寸，悬於奋中不着地。悬胎是也。又谓之朱砂鱼，张随注云：又名太一神炉。
　　满庭芳
　　真铁牛兑，形容丑恶，性刘偏好争驰。人人皆有，那个解牵骑。种就黄芽满院，更须用、神水浇之。中宫农，若无此兽，安得似婴儿。乾坤，真动静，生成家活，总较於伊，钒愤虎健，揭饮水银池。夜半牵车进火，震光迸，海底腾辉。牧童笑，华池宴罢，乘筒月炉月偃明归。
　　炉面周围约一尺二寸，明心，横有一尺，立唇，环匝二寸，唇厚二寸，炉口偃开锅釜，又如仰月状，故名偃月炉也。张随注云：又名威光鼎也。
　　挨排四象生真土诗
　　东方青龙西白虎，南面朱雀北玄武。四兽狰狞不可当，定计将军能作主。两手擒来合战时，正见中秋月当午。杀气惊天动鬼神，用尽周星震区宇。须臾战罢兵器收，产颗明珠号真土。
　　炼铅火候
　　三十文爻七十武，二百六十分明数。首尾须教用武烹，中问文火温温煮。炉中炼出五彩光，赫赫一粒大如黍。将来掌上和壳吞，逍遥永作真仙倡。
　　火记六百篇
　　火记六百篇，十月如转毂。朝昏各一卦，屯蒙相趁逐。子时发阳火，二百一十六。午时起阴爻，十八八个足。铅消汞自乾，黑蒸丹已熟。阴尽变纯阳，体貌如琼玉。
　　沐浴
　　刑德同生杀，加临二八门。丹砂宜沐浴，神水灌灵根。闭兑留金汞，禁关养魄魂。不须行火候，炉裹自温温。
　　抱－
　　国富民安后，修成体属乾。凝神归妙道，抱一守丹田。去住浑无碍,升
　　腾任自然。九年功满日，独步大罗仙。
　　七言四韵凡一十六首
　　一
　　不求大道出迷涂，纵负贤才岂丈夫。百岁光阴石火烁，一生身世水泡浮。只贪利禄求荣显，不顾形容暗悴枯。试问堆金等山岳，无常买得不来无。
　　二
　　人生虽有百年期，寿夭穷通莫预知。昨日街头犹走马，今朝棺内已眠尸。妻财遗下非君有，罪业将行难自欺。大药不求争得遇，遇之不炼是愚痴。右二章真人以此感悟世人，惟恐或后，故列之於首。
　　三
　　学仙须是学天仙，叶士表曰：仙有千种，天仙者形神俱妙，与道合真，聚则成形，散则成气。学此道者当内外虚明，表裹莹彻，如立一尘，则成渗漏。
　　惟有金丹最的端。
　　李荃曰：还丹之衍百数，此谓金丹者，金液大还丹也。 《参同契》曰：金来归性初，乃得称还丹。盖金为药母，金吐其液复还丹田，谓之金液还丹也。 魏师吕《先天大学书》曰：夫金丹者，先天一气之祖，后天而生两仪三才，万物之母。《易》曰：乾元者，始而亨者也。万物资之以始，能以美利利天下，而不言所利者，有刚健中正纯粹之德，功
　　成退位居偏。乾居亥位，寄体北方水中，坎之中爻是也。圣人能返而归根复命，与元神道合，生生无穷，总括万象，谓之得一，故强名曰丹，非法衍也。是乾道变化，阴阳不测之谓也。象易太极无上至真之妙，包含性命之宗。《内易》曰：中爻之义，是谓造化。《金碧经》曰：神室者，丹之枢辖，在坎离一二数。 《参同契》曰：金来归性初，乃得称还丹。谓之金液归真，形神俱妙之道，至简至易，．一得永得。所以万论千经，能变化自然生神，得其口诀，虽至愚小人，立跻圣位。是以天机秘惜，不许授之非人，轻泄妄传，
　　殃及九祖。是知金丹者无上至真之径路也。黄帝修之以登云天，后世成真合道，顿超生死，尽因金丹而成。 真人曰：屈指从今飞步者，尽因金液出尘寰，即此义也。
　　二物会时情性合，五行全处虎龙蟠。
　　真一子曰：金者，情也；水者，性也。金生於水，犹情生於性，水隐於金，犹情复於性，或曰金为母，何得谓之情邪？而《参同契》曰：金为水母，母隐子者是也。交会则金水混融，全聚则虎龙蟠结，故下章云：既驱二物归黄道，争得灵丹不解生 《参同契》曰：坎为水为月，在人为肾。肾脏生精，精中有正阳之气，炎升于上，精阴气阳，故铅柔而银　　刚。虎性属金，而金能生水，颠倒取之，母隐子胎，故虎向水中生也。虎乃配铅，阴中之阳也。离为火，为日，在人为心。心脏生血中，有真一之液，流降于下，血阳液阴，故砂阳而汞阴。龙性属木，而木能生火，颠倒取之，故母隐子胎，龙从火裹出也。龙亦配汞，阳中之阴也。
　　本因戊己为媒娉，遂使夫妻镇合欢。
　　叶士表曰：坎离纳戊己，戊己坎离中气。言前二物因中气升降，生成配合也。 无名子曰：戊己属土，谓之黄婆。龙虎，金木间隔，束西，黄婆使之会合，岂非媒娉乎？只候功成朝北阙，九霞光裹驾祥鸾。
　　只候功成朝北关，九霞光裹驾祥惊。
　　四
　　此法真中妙更真，都绿我独异於人。自知颠倒由离坎，谁识浮沉定主宾。
　　叶士表曰：五位相得，而名有合，乾纳甲壬一九成十，坤纳乙癸四六成十，艮丙震庚三七成十，巽辛兑丁二八成十，坎离戊己共得十五。颠倒上下不变，所以颠倒升降皆由之也。
　　沉汞浮，况者为主，浮者为客。○袁公辅曰：惟其如此，是以古之真仙上圣皆知阴阳颠倒在坎离两卦，但世罕有识得浮沉主宾者。故高象先云：举世无人识河车是也。
　　金鼎欲留朱裹汞，玉池先下水中银。
　　叶士表日；此言浮沉主客也。离火生汞，坎水生金，汞因铅结，铅制汞伏，乃子母相应也。 《参同契》曰：河上媳女灵　　　而最神，得火则飞，不见埃尘，鬼匿龙潜，莫知所存，将欲制之，黄芽为银。真一子曰：黄芽，铅也，此两句正应得上文颠倒坎离之说。 《大易志图》曰：阴中有阳者，象铅中有阴也。黄芽产於河车之中。歌曰：黄芽铅汞造，阴壳含阳华。篇意谓：铃先驱龙下就虎之气，然复方得二气交合，可以施功锻炼，结成真一之精也。
　　神功运火非终夕，现出探潭日一轮。
　　叶士表日；天地运神功以生万物，人能法天地以运符火，不待旦夕之问，元海阳光生也。真人谓：一时辰内管丹成，即此义　　　也。○无名子曰：火即二弦之气，非终旦者，明一时之中金丹之成也。此法外药法象也。
　　五　
　　虎跃龙腾风浪赢，中央正位产玄珠。果生枝上终期熟，子在胞中岂有殊。
　　叶士表曰：坎离之气如云龙风虎，奔腾飞跃，至中官产元珠也。珠者金母，所生真汞。 《参同契》温养子珠是也，如生枝上、子在胎中，待其数足也。 袁公辅曰：腾跃浪赢者，言二物难调伏之状，若中官能正其位，故能吸引二物之精，於中官生长真汞，如果生枝上，子育胞中，待其数足而成也。 《资生经》曰：脐下三寸为下丹田，方圆四寸，着脊梁两　肾中问，左青右白，上黄下黑，中央赤，名大海，而贮其血气，亦名大中，极言取人身上下四向，最为中也。中央正位，即丹　田金胎神室也。
　　南北宗源翻卦象，晨昏火候合天枢。果
　　叶士表曰：坎离上下有既济、未济之象，朝屯暮蒙，一一合天之枢机也。 象川翁曰：子为六阳之首，故为晨，用屯卦，直事，进火之侯也。午为六阴之首，故为昏，用蒙卦，直事，进水之候也。一日之问用两卦直事，至三十日终於既济未济二卦，终而复始。一日两卦直事，连牝牡四卦，一月计六十四卦，一卦六爻，六十四卦计三百八十四爻，一年并闰余之数，皆依斗建而运之，故曰合天枢也。 无名子曰：闰余之数，乾之初九起於坤之初六，乾之策三十有六，六爻计二百一十有六。坤之初六起於乾之初九，坤之策二十有四，六爻计一百四十有四。总而计之，三百六十，应周天之度。日月行速，一月一周天，日行迟，一岁一周天。天枢者，斗枢也，一昼夜一周天，而一月一移也，如正月建寅，二月建卯是也。且如正月建寅，立春时指艮，雨水戌时指寅，故曰：月月常加戌，时时见破军。上古至人，知日月盈亏，明阴阳上下，行子午符火，曰戌有昼夜数月，应时加喊，然后暗合天度，故曰合天枢也。至道至妙，妙在於斯，坎离升降，生产灵药，结成黄芽。 袁公辅曰：子午为坎离之宗源，循历十二位，翻诸卦爻，朝屯暮蒙，为六十卦符火之首要，一一合天之枢机也。
　　须知大隐居郦市，何必深山守静孤。
　　叶士表曰：此言得法与不得法。得法者，虽居市朝可为也。 袁公辅曰：苟得其法，虽不在深山穷谷，可修持也。
　　六
　　人人尽有长生药，自是愚迷枉摆抛。
　　叶士表日；人之初生，均受一点元阳之气，为养命之本，男子自二八而真精泄，女子自二七而天癸降，然后有夫妻之欲。众　　生迷蒙，醉於情爱，日夜漏泄，不知其几何也。本去根桔，之死爻矣。世人但知养生止於禁欲，殊不知一念若动，气随心散，精逐气亡。为此道者当心体大虚，内外如一，然后可以论金液大还丹之道也。
　　甘露降时天地合，黄芽生处坎离交。
　　叶士表曰；天地相合以降甘露，人身抱冲和之气与天地等，若能离形去智，淡然无欲，则真气流行，上彻天谷，如甘露降矣。坎离升降，生产灵汞，结成黄芽。 袁公辅曰：天地相合以降甘露，坎离相交以生黄芽，真人以四者取譬，尽乾坤坎离也。
　　井蛙应谓无龙窟，篱鸥争知有凤巢。
　　叶士表曰：此喻无知小人所见卑浅，不信大丹有换骨回阳、超凡入圣乐於勺水，篱鸥居於寸地，不知大海有龙官之富，邓林　　有凤巢之广也。 袁公辅曰：盖世之愚迷之徒，不至死坏而不悔，如井蛙不知有大海，篱鸥不知有邓林也。
　　丹熟自然金满屋，何须寻草学烧茅。
　　叶士表曰：金丹大药，本天地虚无自然之气，从无质而生。丹熟则体变金玉，发现神光，巍巍堂堂。证真金相，岂同世俗寻草探药、易铜铁之质哉？ 袁公辅曰：药成之后，金光透体，奚用寻草烧茅，以事假伪邪？
　　七
　　要知产药川源处，只在西南是本乡。
　　叶士表曰：此言运符产药也。西南，坤地，乃太阴本乡。月三日生魄於西南，故丹药自坤而产也。铅遇癸生须急采，金逢望远不堪尝。叶士表曰：癸亦坤，坤纳癸，言药本太阴之气，随月初生便当探也，十五以后，月亏气喊，不宜探矣。太阴，即太阳炁也。月本无光，因日生明，一阳为震，月初生也，二阳为兑，月上弦也，三阳为乾，月盈满也。 袁公辅曰：自月初生为一阳，起震卦，至十五为三阳，属乾卦，阳极阴生，故十五已后，月亏气喊，以应三阴，秋冬肃杀之气，不宜探也。苟於十已后探之，是为孤阴。《易传》云：独阴不生，独阳不成。 象川翁曰：铅遇癸生须急探，金逢望远不堪尝，言铅与金，即金丹也。以癸日子时用功急探，不得逾时也。叶文叔以为坤纳癸，误矣，一本作癸日子时者，是矣。盖癸日遁得壬子时，天壬地癸会于北方，故朱震《易传》曰：晦日朔旦，坎月离日，会于壬癸。坎月，戊也；离日，己也。又曰：三日暮震象，月出庚。八日兑象，月见丁。十五日乾象，月盈甲壬。十六日旦，巽象，月退辛。二十三日艮象，月消丙。三十日坤象，月喊乙藏癸。晦日朔旦坎水流，戊日中离火就己。 无名子曰：铅遇癸生，癸生者，时将丑也。金逢望远，望远者，月将亏也。月之圆，存乎口诀：时之子妙在心传，周天息数微微数，玉漏寒声滴滴符。此真人口口相传之密旨也。
　　五
　　送归土釜牢封闭，
　　叶士表曰：此言一日所得之药。土釜，中官也，封闭使真熙不泄耳。 《参同契》曰：三者既关键，缓体处空房，委归虚无，无念以为常。 袁公辅曰：修神丹者，能顺则天地神机妙用，取而法之，不差於时，不失於偏，又能闭塞中官，不致渗漏，始能与真汞相匹偶也。次入流珠厮配当。叶士表曰：此言次日再运流珠入鼎，与昨日所结之药合和也。 无名子曰：既得黍珠之后，饵丹归丹田土釜中，固济胞胎不泄，运火飞珠之汞以配之，则灵胎始结矣。药重一斤须二八，调停火候托阴阳。叶士表曰：此言一鼎之火。几一鼎火计三十日三百六十时，以应易数。盖易有六十四卦，计三百八十四爻。乾坤坎离四卦，为鼎器、药物言之也。若时日有亏，爻符不足，则药不成矣。 《参同契》曰：火记不虚作，演易以明之。偃月法炉鼎，白虎为熬枢。汞日为流珠，青龙与之俱。举束以合西，魂魄自相拘。上弦兑数八，下弦数亦八，两弦合其精，乾坤体乃成。二八应一斤，易道正不倾。铢有三百八十四，以应火候爻之数。 袁公辅曰：药须二八方成，上下两弦合一斤之数。故得金虎木龙之精，化为真丹。人非阴阳两备，道不可成，又非得火候调和烹炼，终不成大丹也。真人切於付嘱云。 象川翁曰：乌肝八两，兔髓半斤，合成一斤，故日须二八也。 《大易志图》曰：凡用火，五日一候，一月六候，十二月七十二侯，以终一年之功。一日有十二时，三十日有三百六十时，每日合一月用火，象一年小周天，十二月象十二年，大周天而毕矣。
　　八
　　休炼三黄及四神，若寻众药便非真。
　　叶士表曰：混沌未判，中具两仪，两仪则五行生成之数也。有性无形，及乎太极既分，则甲己之熙化真土，乙庚之黑化真金，丙辛之无化真水，丁壬之熙化真木，戊癸之炁化真火。此五者，散而为物类也。大丹之法，无质生质，亦若此矣。为此道者，知先天一炁之祖，体虚无自然之数，则造化不难，奚假众药。 《参同契》曰：近在我形，不离己身，抱一毋拾，可以长存，配以服食，雌雄设陈，挺除武都，八石弃捐。阴阳得类归交感，
　　二八相当自合亲。
　　《参同契》曰：类同者相从事，乖不成宝。二八，金木也，金木相交则为夫妻，所谓金伐木荣是也。 袁公辅曰：阴阳得类，盖归之交感而然，正如金木二八相交而成，上下两弦自合亲者，盖不期然而然矣。
　　潭底日红阴怪灭，山头月白药苗新。
　　时人要识真铅汞，不是凡砂及水银。叶士表曰：几药，归中官凝结者，为阳，在外生产者，为阴。譬如月因日而有亏而日光元不动也。 袁公辅曰：潭底日红阴怪灭者，谓太阴极於坤位，再得太阳交合，则山头徒现黄芽也。此真铅真汞，非凡砂水银之比。
　　九
　　莫把孤阴为有阳，独修一物转羸廷。
　　叶士表曰：此言习性砷於顽空，不知造化者，固多枯坐，气血修涩，转见赢旭矣。 锺离先生曰：无心兀兀坐多年，将谓神仙已有缘，不解龙吟并虎啸，谓之枯坐又徒然。又曰：有无交入名丹本，隐显相符是水金，莫谓此身俱是道，独修一物是孤阴。 象川翁曰：场裹阴精者，己之真精是也。精为生气，气能生神，荣卫一身，莫大於此。故古人戒之曰：油枯灯　　灭，髓竭人亡。此言精气实一身之根本也。奈何此物属阴，其质不刚，其性好飞，不受制炼，若不得混元真一之阳以制之，则无由凝结以成变化。 锺离先生曰：涕唾精津气血液，七般物事总为阴。若将此物为丹质，怎得飞神贡石金。
　　劳形按引皆非道，炼气飧霞总是狂。毕世馒求铅汞伏，何时得见虎龙降。
　　《大易志图》曰：夫修金丹，言刑杀者是也，更相制伏也，若无制伏，则神气不交。故李荃云：金丹之卫百数，其要在神水华池，是阴一而制阳一之道，华池之义也。 《参同契》曰：白者金精　是阳一，黑者水基是阴一。水者，道枢，其数名一，是为三。一，金丹是也。 ○无名子曰：但将白虎擒龙，自有青龙制虎，二熙相吞而产金丹。既得此丹，复将此也。内之真龙真虎既降，则世外龙虎自伏。内炼神魂鬼魄既圣，则世外鬼神自钦。非道隆德助，孰能与於此哉？
　　劝君穷取生身处，返本还元是药王。
　　叶士表曰人受生之初，在胞胎之内，随母呼吸，受气而成。及乎有生，剪去脐蒂，一点元灵之气聚於脐下，日复一日，神出气离，离其本源驱驰外务，不知返本还元之道，圣人指性命之根，令人收神聚气，还返往来，归根复命也。 袁公辅曰：世人妄认父母精血为本来面目，生身之处，非也。殊不知人禀先天一炁而生，须认母之母，识真铅之祖宗可矣。且如稻遇六月，至午时开花，其中有精，如一点水，便是戊己，一感真阳之熙，随即结秀，百日成熟。所以世人日食无厌者，盖稼穑作甘，洪范为土，能资培一身。不酸，不辛，不苦，不咸，甜淡其味，加之日飧茗一熙也。既集欲散，故男子自二八而真精泄，女子自二七而天癸降，然后有夫妻之欲，一有感合，则结成胎孕。子在胞中，随母呼吸，受气而成十月数周，胎完气足，灵光入体，脱出其胞。及乎剪去脐蒂，一点元灵之气聚於脐下，日复一日，神出气移，亏散真源，离其本根，终致死坏耳。真人愍夫世人流浪生死，沉溺爱河，作为歌诗，直指性命之根，以勉世人，其意若曰：始因父母二气，无质生质，既长养成为乎？今也既解生身之处矣，欲要不可。 象川翁曰：真龙真虎者，二八是也。真铅真汞者，二弦气是也。但学者多以旁门小径、非类之物为铅汞，故仙翁直指所产之处，返此之本，还此之元，为药王也。
　　十
　　好把真铅着意寻，莫教容易度光阴。
　　叶士表曰：铅者，，北方正熙，一点初生之真阳，为药母也。太上曰：以铅为君，以汞为臣，铅若不真，汞亦难亲。故铅为造化之主。
　　但将地魄擒朱汞，自有天魂制水金。
　　袁公辅曰：欲得真铅，但将地魄擒朱汞，阴求阳也，便见天魂制水金也，乃阳求阴也。
　　可谓道高龙虎伏，堪言德重鬼神钦。已知永寿齐天地，烦恼无由更上心。
　　叶士表曰：龙虎，即铅汞也。鬼神，魂魄也。
　　十一
　　黄芽白雪不难寻，达者须凭德行深。四象五行全藉土，三元八卦岂离壬。
　　叶士表曰：四象，青龙、白虎、朱雀，玄武也。五行，金木水火土也。因一坎离戊己而造化。三元，支干纳音也。八卦，乾坤坎离艮震巽兑也。皆不离混沌之中。壬者，妊也，天壬地癸会于北方，故万物妊娠於子。 袁公辅曰：四象，龙虎雀武也，五行，金木水火土也，皆非戊己真土，不能钻簇而成丹基。三元，天地人也，八卦，乾坤坎离艮震巽兑也。皆自水数一中生出，故不离於混沌之中。壬者，妊也，天壬地癸会于北方，万物妊娠於子，故金丹亦自混沌中生也。 无名子曰：壬者，水也，真一之水，即真一之精界，天地之母，阴阳之根，水火之本，日月之宗，万物之祖也。
　　炼成灵质人难识，消尽阴魔鬼莫侵。欲向人问留秘诀，未闻一个是知音。
　　叶士表曰：非立谈之事。
　　十二
　　草木阴阳亦两齐，若还缺一不芳菲。初开绿叶阳先唱，次发红花阴后随。
　　叶士表曰：万物负阴而抱阳，缺一不可，阳先阴后，如铅生汞也。○袁公辅日:万物负阴而抱阳，虽草木亦然，缺一不可。也，却是阳先唱；次发红花乃阳也，却是阴阳后随。
　　常道只斯为日用，真源返覆有谁知。报言学道诸君子，不识阴阳莫强嗤。
　　袁公辅曰：道之常，每在日用之问，而真源返覆之理，孰有知之者，真人谓学道之人不识阴阳相互代谢，徒嗤鄙也。
　　十三
　　不识玄中颠倒颠，争知火裹好栽莲。
　　《参同契》曰：金入猛火，色不夺光。日受月化，体不相伤。此言火裹栽莲，乃阴归阳室也。 无名子曰：日离属阳反是女，月坎属阴反是男。此类倒也，此二物颠倒而生，却以此丹点己之汞而结圣胎，是谓男儿有孕，犹火中栽莲也。故仙翁《读参同契》曰：五行逆兮丹体常灵常存，言水逆而土，土逆而木，木逆而金，金逆而火，火逆而水，此类倒颠之义也。
　　牵将白虎归家养，产个明珠似月圆。
　　叶士表曰：白虎金精也，探归炉鼎之中，温养成丹，阴化纯阳也。 无名子曰：修丹之法，先取上弦西畔半轮月 ，得阳金八两，次取下弦东轮月 ，合气而生丹，故得金丹一粒似月圆也，两个八两，合成一斤，此仙翁言月圆之意，比喻外丹法象也。及得此丹吞入己腹中，则金丹却为白虎矣。又牵此白虎归己腹中养配戊己土，然后运阴符阳火，循历六十四卦，炼成金液还丹一粒，亦重一斤、似月圆矣。此比喻内药法象也。内药所以似月圆者，盖运火之卦，一卦有六爻，六十四卦计三百八十四爻，象一斤重三百八十四铢也。故真一子曰：上下两弦一斤之数，分三百八十四铢，以应火候，爻之计也。仙翁指祖月圆之意，但欲学者同明造化之旨，分内外二八之数，不可一揆而论也。
　　馒守药炉看火候，
　　叶士表曰：世人三年九载锻炼金石，觊欲点化，此谩守也。
　　但看神息任天然。
　　叶士表曰：天地有自然之熙，熙有自然之数，人禀天地而生，气数与天地等。修真之士，穷造化之原，知升降之路，但安神定息，一念不生，湛然无欲，则神熙周流，自然造化。老子曰：绵绵若存，用之不勤。
　　群阴剥尽丹成熟，跳出凡笼寿万年。
　　叶士表曰：真一之熙，阳之郭也，人食五谷窒塞之，不能周流造化，所以一身俱属阴也。圣人能忘形养熙，忘熙养神，忘神养虚，使坎离消长於一身，风云发泄於七窍，真熙流行，生产丹药，换骨回阳，与天地同久也。
　　十四
　　三五一都三个字，古今明者实然稀。
　　叶士表曰：三五，十五也，一者，言三五归於一处也。○袁公辅曰：三者，木也，为离女朱汞。一者，水也，为坎男白金。五者，土也，为中官戊己之位。《易》曰：三五与一天地精，《参同契》曰：本之但二物兮末之为三五，三五并为一兮都集应二所是也。关子明《易传》曰：阴阳三五者，阳三阴二，相参成五，皆始生於先天一炁之中也。
　　东三南二同成五，北一西方四共之，戊己自居生数五，三家相见结婴儿。
　　叶士表曰：木数三，火数二，一五也；金数四，水数一，二五也，土数五，三五也。三五归一则结而成丹。婴兑，言纯阳也。○无名子曰：龙属木，木数三，居束，木能生火，故龙之弦气属火。火数二，居南，二物同元，故三与二合而成一五。虎属金，金数四，居西，金能生水，故虎之弦气属水。水数一，居北，二物同官，故四与一合而成二五。二五交於戊己中官，属土，土数五，是成三五也，三五合而成丹。丹者，一也。此三者结成婴儿，实希有也。
　　婴儿是一含真炁，十月胎圆入圣基。
　　叶士表曰：五行聚於此处成丹，如子在胞胎，数足成形也。超几入圣，此为基本。
　　十五
　　不识真铅正祖宗，万般作用枉施功。休妻馒遣阴阳隔，绝粒徒教肠胃空。
　　叶士表曰：休妻绝粒，学道人本分事也。真人之意恐人不识真铅，止以休妻绝粒为尽於道，故有隔阴阳、空肠胃之说。如有妻亦不铃休，若淡然无欲，则与无妻者同矣，有食亦不铃绝，若真气满足，自然不思饮啖矣。今人动而亡上，则止於克化而已，一气何自而生成耶？其问亦有谓之夫妇双修者，如刘安王、许旌阳、张同空、刘纲者，殊不知此辈闻道在有妻之后，正愚所谓不叉休也。若果在於有妻，真人安得有自然有鼎烹龙虎，何爻担家恋子妻之句？○袁公辅曰：天地未分，形若鸡子中混沌真一之熙，即炁铅也，故真铅为天地万汇之先，天地既分，则一数生水，二数生火，三数生木，四数生黑铅也。金丹之道始以水母为丹基，即汞母也，水母复生真水银，故谓之归一还源也。真一子曰：金本生水，故谓水之母谓金，常藏形於水，乃隐子胎也。水为金之子，谓黑铅变质之后，寄位西方，为白虎金，胎水复藏母胎中，为水银，真汞也。○《参同契》曰：金来归性初，乃得称还丹。是知真铅者，即汞之祖宗也。人能识真铅之旨而修之，即与天地齐年，其他休妻绝粒，咽纳存想之卫，皆在用工夫，与丹道殊异矣。
　　草木金银皆滓质，云霞日月属朦胧。
　　叶士表曰：草木金银，皆有质之物，云霞日月，乃客外之气，岂能回阳换烧丹，精选珠琉作大还，将谓外丹化内药，元来金石不相干。又曰：日魂月魄天地精，探之得法尚非真，盖缘不是自家物，所以教君护苦辛。
　　更饶吐纳并存想，总与金丹事不同。
　　十六
　　万卷仙经话总同，金丹只此是根宗。依他坤位生成体，种向乾家交感宫。
　　叶士表曰：月出於西南坤位，言药随太阴而生。真人曰月者，药之丹是也，乾阳也。种於乾家，以汞投铅，阴归阳室也。○袁公辅曰：西南坤位，乃太阴所生之方，太阴一月一周天，太阳一岁一周天，每遇朔前半夜子时，运行阳火之初，日月合璧於毕勖之上，故一岁十二次，交合生育万物也。一岁十二月，分大小尽者，盖奇耦数也，奇为阳，耦为阴。又谓消长盈虚之理，日月皆循黄道而行，一升一降，一浮一沉，日受月化，体不亏伤也。至三日，则月感日之魂，而纤魄生焉。《龙虎上经》曰：神功变成震，三日，月出庚。则乾交坤之下爻，而为震卦，故至三日现於庚方。此《易》所谓西南得朋之时也。卯酉为日月出入之方，金木之正位，自六日至八日而成上弦。《龙虎上经》曰：坤再变成兑，八日，月出丁，故上弦金半斤也。乾交坤之中爻而为兑卦，则月光得半弦，平如绳，而月现於丁方，喻鼎中金火各半也。自十一日至十五日，三阳备矣，圆照东方甲位，谓之月望，是月魄全得日魂而满也。至金水壮盛之时，为乾健之体，至此太阳之精盛满神室之内，金火之黑化而为汞，汞与其母两相留恋，以变金体。蟾蛛兔魄，互相包裹，光耀鼎中，金气渐荣而变成丹也。阳极阴将生矣，《龙虎上经》曰：十六转相喊，乾初缺成巽。则坤交乾之下爻而为巽卦，阳火初退，阴符始生，平明则现於辛方，亦如阳火初进之时。月生三日同也。又曰：乾再损成艮，二十三下弦。故下弦水半斤也，自二十一日阴符再退，至二十三日坤交乾之中爻而为艮卦，则月现於丙方，复与上弦同义。盖鼎中金水各半也，上下两弦相合，共得一斤之数。○《参同契》曰：两弦合其精，乾坤体乃成是也。又自二十六日至二十八日，坤交乾之上爻而为坤卦，月光将尽，则月现於乙方，至于束北，此《易》所谓东北丧朋之时也。二十八日至三十日，阴符到此消尽，阴阳之气各停，土与木金和而为液，太阳之熙不合於月，则太阴之体全黑。自此又复循环不穷矣。夫月，纯阴也，不感日之纯阳，乌能灭而复生？人亦纯阴也，要得归根复命、长生久视，须是依他坤体种向乾官，以汞投铅，阴归阳室也。岂非金丹根宗之旨乎？○无名子曰：至当归一，莫不以龙虎二八初弦之炁，以为丹之质。但依坤母生成之理，逆而修之，得丹之后，种在乾父交感之官以运符火。盖修真之要妙不出铅火二字。至哉，平叔翁泄尽天机於此。
　　莫怪天机俱漏尽，都绿学者尽迷蒙。若人了得诗中意，立见三清太上翁。
　　修真十书悟真篇卷之二十六竟
　　修真十书悟真篇卷之二十七
　　绝句上六十四首
　　先把乾坤为鼎器，次传乌兔药来烹。
　　真一子曰：太易太素之前，含灵至妙，未见萌兆，太极太一之际，有物混成，中真一之精为天地之祖，万物之始。一炁既形，二仪斯析。然后有乾坤、阴阳、五行、三才、万物众名，故配乾坤为天地纪纲，运阴阳为炁造化弃钥；是以乾坤，立而阴阳行乎其中矣。金液大丹与造化同途，故以乾坤为鼎器，同其大冶；以坎离为药物，比其化权。余六十卦布为火候也。○《参同契》曰：乾坤者，易之门户，众卦之父母。坎离，垣郭，运毂正轴牝杜四卦以为弃钥。覆昌阴阳之道，犹工御者执街辔、准绳墨，随轨辙，处中以制外。故在於历纪，月节有五六，经纬奉日，使兼并为六十四卦，刚柔有表裹。○《契秘图》曰：离纳己为日，为火，为心，为丹砂，为龙，为汞；坎纳戊为月，为水，为肾，为铅，为虎，为气。离卦内阳而外阴，外刚而内柔，赫日乃阳，玄乌乃阴，言阳中有阴也。坎卦外阴而内阳，外柔而内刚，月魂乃阴，兔魄乃阳，言阴中有阳也。然《北斗经疏》又云：乌三足，阳数也，兔四足，阴数也。盖三乃木之生数，四乃金之生数，所以配木公金母也。龙汞属木，虎铅属金，木从火出，金向水生也。
　　既驱二物归黄道，争得金丹不解生。
　　叶士表曰：二物，言前坎离所产之药，黄道中官也。二物既得中官，得火候养育，无不成丹也。
　　二
　　安炉立鼎法乾坤，锻炼精华制魄魂。
　　叶士表曰：混沌未判，乾坤一六位乎上下，坎离十五位乎两闲。太极既分，象亦如此。故丹道法天地造化，以乾坤鼎器锻制日月也。
　　聚散氤氲为变化，敢将玄妙等闲论。
　　叶士表曰：真气需蒸，往来升降，或聚或散，不可名状。
　　三
　　休泥丹鳌费工夫，炼药须寻偃月炉。
　　自有天然真火用，不须柴炭及吹嘘。叶士表曰：两肾状如偃月，中混元丹。鼎为造化之根，有天然真阳之火，生产丹药。○无名子曰：叶文叔指两肾为偃月，误矣。盖此炉之口偃仰，开如偃月之状，即阴海是也。此中有自然真火，不须柴炭吹嘘之劳。袁公辅曰：凭丹电以烧金炼银，破耗资财，积累成月，万无一成。金丹之法，当以偃月为炉，用天然真火烹炼，然后可成。○《参同契》曰；偃月法炉鼎，白虎为熬枢是也。人之中官，取象太阴之魄，苟能领揽真阳之界，於内则亦如太阴生魄，惭变乾阳之体，生产丹药也。
　　四
　　偃月炉中．玉药生，朱砂鼎内水银平只因火力调和‘后，种得黄芽渐长成。
　　叶士表曰：玉药，药之初生者。朱砂鼎，言水银从其中而出，用火调养，则凝结成质。○袁公补曰：玉药，初生自日汞，和平而致，又因火候调和，所以渐长养黄芽也。外药还如内药，真有旨哉。○无名子曰：偃月炉，阴炉也。中有玉药之阳熙，即虎之弦气也。朱砂鼎，阳鼎也，中有水银之阴气，即龙之弦气也。金丹，即此二火之熙调停和合之后，种得真一之气在黄家，渐渐抽芽结成黍粒矣。
　　五
　　咽津纳气是人行，有药方能造化生。鼎内若无真种子，犹将水火煮空铛。
　　叶士表曰：真种子，中官金母也。有母然后繁生，真汞造化成丹。○《参同契》曰：植禾当以粟，覆鸡用其子。又曰：枝茎花叶，果实垂布，正其根株，不失其素。
　　六
　　调和铅汞要成丹，大小无伤两国全。
　　叶士表曰：阳汞阴铅，阳尊阴卑，故有大小两国之喻。圣人恐修丹之士有大过不及之息，偏阴偏阳之失，放及此也。
　　若问真铅是何物，蟾光终日照西川。
　　真人曰：西者金之方，月者药之用。○道光禅师曰：蟾光终日照昏衢，漏月黄芽无数。
　　七
　　未炼还丹莫入山，山中内外尽非铅。此般至宝家家有，自是愚人识不全。
　　叶士表曰：铅，身中之物，非山林可求，识此，然后入山为之也。○《参同契》曰：委附去害，依托丘山，循游寥廓，与鬼为邻。○王道曰：凡七修金液神丹，先须认药物根源，次验其火候进退。｀阳升阴降，不离子午之方；日往月来，铃在卯酉之位。用坎离而行水火，使龙虎变作夫妻。还尸精於月窟，则铅内产砂，戏朱雀於离官，则砂中生汞。情性相抱，夫妻相春，自然而成金液也。故人之情性不离於身，丹之砂汞俱生铅内，情性於人，非外物也，砂汞於铅，非杂类也。故大丹之道，全在阴阳二炁，相须而成至药。《丹砂诀》云；炼神者合於至道，是知金丹不用金银、土石、草木、灰霜而造也。
　　八
　　竹破须将竹补宜，覆雏当用子为之。万般非类徒劳力，争似真铅合圣机。
　　叶士表曰：几外药，如他财别姓，非。若自己真铅气类相投也。○《参同契》曰：欲作服食仙，当以同类者。类同者相从，事乖不成宝。○袁公辅曰：竹，非竹不可补；鸡，非卯不可抱。人之气血衰耗，鼎炉破败，非天地真铅之炁，不可补也。
　　九
　　用铅不得用凡铅，用了真铅也弃捐。此是用铅真妙诀，用铅不用是诚言。
　　古歌曰：铅为芽母，芽为铅子，既得金花，拾铅不使。盖铅是中官金母，繁生真汞，汞结为丹，铅则不用，如万物之种子也。○无名子曰：真铅即真一之气也，夫人元阳真气逐日走散，无由凝结而成圣胎，故圣人炼真铅以制之，使凝结成砂，逐日运火，渐渐添汞，汞渐多铅熙渐散，故抽铅添汞也。十月功足，铅尽汞乾，化为金液还丹，则形化为纯阳矣。故曰：用了真铅也弃捐。用铅不用之语，岂有虚言哉。
　　十
　　虚心实腹义俱探，只为虚心要识心。莫若炼铅先实腹，且教守取满堂金。
　　叶士表曰：虚其心，实其腹，虚心养黑，实腹养丹。○袁公辅曰：炼汞当先炼铅，炼铅先实其腹，则汞自生。老子曰：虚实相通，是谓大同。世人往往实心虚腹，与此背驰，是致死坏耳。○无名子曰：虚心则无我，万物皆空清，其天若也。实腹则炼铅乾汞，无摇其精。精者汞也，守汞以实其腹，则金玉满堂矣。一者丹也，抱一以空其心，心空则尘不立。方其实也，炼铅以制之，汞乾形化，于以抱一以空其心，心空神妙，与道合真。修丹之士未炼铅金，母摇汝精，精少则还丹不成矣。
　　十一
　　梦谒西华到九天，真人授我指玄篇。其中简易无多语，只是教人炼汞铅。
　　袁公辅曰：此一篇即高象先歌意，更不复注。
　　十二
　　道自虚无生一炁，便从一炁产阴阳。阴阳再合生三体，三体重生万物昌。
　　叶士表曰：虚无生一炁，一熙生阴阳，阴‘阳交万物，万物生生无穷。如人混元神室之中，一点真精为母，升降二炁，二炁交合生药，药之相生也。○袁公辅曰：真铅居混沌杳冥之先，始生一炁，一无生两仪，两仪生三才，三才生万物，万物生生无穷也。
　　十三
　　坎电烹轰金水方，火发昆仑阴与肠，二物若还和合了，自然丹熟遍身香。
　　叶士表曰：金水之方，中官也。火发昆仑，烧山符子也。阴与阳合，生产丹药，其味香美。○袁公辅曰：坎电烹轰，阴中之阳也；火发昆仑，阳中之阴也。二物皆已聚合於中官金水之位，药熟之后，自然香透肌骨也。○高象先曰：绛官蒸入肌肤红，何止遍身香而已哉？○无名子曰：坎电者，水中之火，谓之阴火，即虎之弦熙也。金水方者，西北乾方，即龙是也，西北又是天门，谓之玄门。此虎以阴中之火烹炼乾龙，龙即发昆仑之火以应之，二物之火相并和合了，则真一之精自然凝结，即时探取服之，则百骸俱理而香矣。既饵丹后，复运阴阳符火，虎以阴中之火烁此玄门也，龙即发昆仑之火以应之，一物合和了，则金液还丹自然成熟，满身增辉而香美矣。此咏内外二象也。
　　十四
　　离坎若还无戊己，虽含四象不成丹。只绿彼此怀真土，遂使金丹有返还。
　　叶士表曰：离为火，火从木生。坎为水，水自金出。坎离虽含四象，不得戊己中熙往来升降，终不能生产神丹矣。《参同契》曰：坎戊月精，离己日光。盖坎离纳戊己也。○袁公辅曰：坎藏六戊，为月之精，雄阳之位，居於北方。月，阴也，戊，阳也，乃阴中之阳，象水中之生金虎也。离藏六己，为日之光雌，阴之位，居於南方日阳也，己，阴也，乃阳中之阴，象火中之生汞龙也，《参同契》曰：坎戊月精，离己日光。《龙虎上经》曰；坎，雄金精，离，雌火光是也。日月若无戊己中黑往来升降，虽含四象之炁，不能生产神丹、明照宇宙。人能会返还之理，使戊己正位，召集三光五行之气，生产丹药，亦能长生久视矣。○无名子曰：离己日光，坎戊月精。故离之己，象龙之弦无也，坎之戊，象虎之弦炁也。龙虎怀戊己之真土，是以龙虎交，而戊己合为一体，四象会而丹成也。故曰返还。
　　十五
　　日居离位翻为女，坎配蟾宫却是男。不会个中颠倒意，休将管见事高谈。
　　叶士表曰：离为日，中有毕月乌，外阳而内阴也。坎为月，中有房日兔，外阴而内阳也。故离纳己坎纳戊。○袁公辅曰：日中有毕月乌，阳中有阴也，月中有房日兔，阴中有阳也。万物生于天地问，类皆如此，苟或不然，终不能造化生成。学道之士不能会此中颠倒之意，区区恃颊舌之辞者，甚无谓也。
　　十六
　　取将坎位中心实，点化离宫腹裹阴。从此变成乾健体，潜藏飞跃尽由心。
　　袁公辅曰：坎交离之中爻，则成乾卦。坎为月，离为日。○《参同契》曰：日受月化也，而乾龙变化，潜藏飞跃，皆自中爻。则人之变化超凡亦由真土也。○无名子曰：离外阳而内阴，坎外阴而内阳，以内阳点内阴，即成乾卦，喻如金丹是至阳之炁，号日阳丹，结在阴海之中，取来点己之阴汞，即化为纯阳之身，然后运火抽添进退，皆由我心之运用也。
　　十七
　　震龙汞自出离乡，兑虎铅生在坎方。
　　二物总因儿产母，五行全要入中央。
　　叶士表曰：离火生木汞，坎水生金铅，母忆子胎也。不得中官，不能钻簇。○袁公辅曰：木本生火为母，金本生水为母，今震龙却出於离，兑虎却出於坎者，乃母隐子胎也。二物总因两相慕恋，类倒而得，若又非五行之黑钻簇於中官，亦不能成。○无名子曰：汞为震龙属木，木为火母，火为木子，此常道之顺五行也。＇然朱砂属火，为离，汞自砂中生，却是火反生木！故日儿产母，此五行之类倒衍也。铅为兑虎，属金，金为水母，水为金子，此常道之顺五行也。然炁铅属水，为坎，银自铅中生，却是水反生金，故日儿产母，此亦五行之类倒衍也。不言银者，铅中银谓之真铅。中央下丹田，大中极也。
　　十八
　　赤龙黑虎各西束，四象交加戊己中。复娠自兹能运用，金丹谁道不成功。
　　叶士表曰：赤龙黑虎虽有东西之名，皆本於戊己中气也，能以子午爻符升降运用，无不成功也。○王道注《龙虎上经》曰：日有三照，月有三移。日月出於束而光耀於西，则西方白虎金德之正熙，入於玄冥之内，化而为六戊。日月之於西而光耀於束，则东方青龙木德之正熙，入於玄冥之内，化而为六己。日月当於午而光耀於北，则南方朱雀火德之正炁入於玄冥之内，就土成形，化为黑铅，常居天地杳冥之先，为天地万汇之根本。○《参同契》曰：日潜道而况彩，月施德以舒光，日受月化，体不亏伤。修丹之士，苟能明复诟爻符升降运用，则金丹无不成之理也。○无名子曰：四象交加戊己，中而结真一之精，得此真精一粒，服饵之后，却运火始自复卦子时起首，进阳火，至午时诟卦，进阴符。复娠是阴阳首卦，即冬夏二节之至也，阴符阳火自此起首，抽添运用，一一依法，不令差殊，孰谓金丹之事
　　不成耶？
　　十九
　　西山白虎正猖狂，东海青龙不可当。两兽捉来令死斗，炼成一块紫金霜。
　　叶士表曰：铅象金水虎者，况而在下者也，汞象木火龙者，浮而在上者也。二物相擒制伏，则化为紫金丹药也。两兽者，龙虎也。
　　二十
　　华岳山头雄虎啸，扶桑海底牝龙吟。
　　叶士表曰；华岳，西方也，扶桑，束方也。虎龙各自其所生之乡而动也。○袁公辅曰：华岳，雄虎，阴中阳也。扶桑，牝龙，阳中阴也。《参同契》曰：坎离精光，阳戊阴已，两土合圭，黄道通理。
　　黄婆自解相媒合，遣作夫妻共一心。
　　叶士表曰：黄婆，戊己也，能使龙虎配合而为夫妻也。《古文龙虎经》曰：土居官中，笼罩四方，三光合度，以至太平。
　　二十一
　　月才天际半输明，早有龙吟虎啸声。
　　袁公辅曰：月至上弦，金水各半，为阴阳两停之时其中已龙吟虎啸也。
　　便好用心修二八，一时辰内管丹成。
　　袁公辅曰：既官上弦，又须待下弦，方合二八一斤之数。○《参同契》曰：上弦兑数八，下弦数亦八，两弦合其精，乾坤体乃成。便宜则而修之，金丹之妙，不在三年九载之遥，於一时之内便见玄珠形兆矣。是宜古仙上圣促於一时之问者，此之谓也。○无名子曰：月之半轮者，一八之数也，仙翁指示龙虎皆一八之数，合成二八也，此时水源至清，有熙无质也。一年之中止有一日，一日之中止有一时，一时之中分为六候，下工不出两侯，立得金丹一粒服饵。余四候别有妙用，此皆天机，仙翁不敢成文漏露，但寓意在篇中，混而言之日．．一时辰内管丹成。
　　二十二
　　先且观天明五贼，次须察地以安民。民安国富方求战，战罢方能见圣君。
　　《阴符经》曰：观天之道，执天之行尽矣。天有五贼，见之者昌，五贼者，在天为五星，在人为五行，谓之贼者，隐显莫测也。若能明此五者，可以夺天地造化之妙。土地者，自己也。民者，身中之神也。神安则气血和平，然后行功进火，以战阴鬼，阴鬼退则我身帝王，无为安逸也。《参同契》曰：帝王永御，千秋常存。○无名子曰：国者身也，民者精熙也。民为邦本，本固邦宁，邦苟无君，则民何归，君苟无臣，则国罔治。是以圣人以丹为君，以火为臣、丹火相须，君臣庆会，则天下太平治，精民安乐，则一身之国富矣。
　　二十三
　　用将须分左右军，饶他为主我为宾。大凡临阵休轻敌，恐丧吾家无价珍。
　　叶士表曰：此论二物交感，如用将分其左右主客，以真铅为主，於内运离汞，自外而入也。老子曰：祸莫大於轻敌，轻敌则丧吾家之宝。此言运火抽添不可不慎也。○袁公辅曰：此一章真人以用将主宾为戒为喻，将之用兵，苟不分为行阵，纷乱无统纪，分一军为左右者，然后可以教阵而取胜。本以阴阳二者为喻，'’不复更为五军之文，苟两军不一，叉致败蛆矣。客之见主，当容貌端庄，进止恭肃，故能致主人之尊礼。若举措仓惶，语言错杂，则铃为所鄙矣。运火亦然，从其在彼者为主，我为宾客，但符火不失其节，阴阳不致於偏，安神定息，一念不起，绵绵若存，用之不勤而已，又奚致於丧失耶？○无名子曰：此篇明火候作用也。将者，火也，左为文火，右为武火。夫运火，自子至巳六辰为阳，象春夏发生之德，故文火居左，谓之阳火；自午至亥六辰为阴，象秋冬肃杀之刑，故武火居右，谓之阴符。火，主为阳而雄，好争，宾为阴而雌，好静。饶他为主我为宾，即是守雌而不雄，持静而不争，此虑险防危之意也。喻如宾之见主，进退恭馑，而不敢妄动也。夫运火者先定刻漏，以分子午，次接阴阳，以为化基。般六十四卦於阴符，鼓二十四气於阳火，天关在手，地轴形心，曰七十二候之要津，钻归鼎内，夺三千六百之正气二辐嗅胎中，谨戒抽添，精专运用，虑其危，防其险，不使一项刻参差，分毫差武，故得外接阴阳之电符，内生真一之体。苟或运心不馑，骗节候差殊，即妮女逃亡，灵胎不结，而还丹无价之宝失矣。
　　二十四
　　木生於火本藏锋，不会钻研莫强攻。祸发只因斯害己，要须制伏觅金翁。
　　叶士表曰：此言自铅取汞也。汞藏铅中不见其形，如火生於木，不见其.明也。若不得抽添之法，莫强攻取，恐有害也。盖祸息之发，绿火候不慎，要须得金母在内，然后汞见铅伏，若无其主汞复何求。○袁公辅曰：木中生火，盖木得火而旺，为木之精魂，本以藏其锐，不欢发见於外，苟有所动，则反为木之所焚矣。可《阴符经》曰：火生於木，祸发铃克；奸生於国，时动铃溃。知之修炼，谓之圣人。欲得木之镇静，须假金以伐之。《参同契》曰：金伐木荣是也。
　　二十五
　　金翁本是东家子，送向西邻寄体生。
　　叶士表曰：金翁，铅也。铅乃白金之母，始因汞凝结而成，故日束家子也。以五行言之，金受胎於卯。西邻者，月三日生魄於西方也。○无名子个：青龙白虎，俱是真一之精，变为二物，分位束西，实同出而异名也。真一精属汞，汞为龙，在束。白
　　虎本是真一精之子，寄体西方也。认得唤来归舍养，配将诧女作亲情。叶士表曰：知铅因汞所产，藏於中官，复运灵汞入而配合也。
　　二十六
　　诧女游从自有方，前行须短退须长。
　　叶士表曰：此言真汞随太阴而生，自有方位须索也。短，阴爻也，长，阳爻也。午前索阴而为阳，午后索阳而为阴，如坤化为复，乾化为娠之类是也。○袁公辅曰：妮女，木汞也，而与之游从者，乃太阴，言汞随太阴而生，自有方位，自三日月现庚·方，至上弦初八，只居于五六日之闲，岂非前行须短乎？，复自十五至细二十三下弦，却乃在八九日之后，岂非退行须长乎？前而短，退而长，阳而阴，阴而阳，如此方能生生不穷。真人种种开说，只是论一中字。○无名子曰：妮女，汞也，谓之汞火。游从有方者，前行是外药作用，一时中用两候，故云须短，后行是内药作用，一时中用四侯，故云须长。有此两用，故曰自有方．。圣人下工炼金丹之初，运汞火不出半个时辰，立得真一之精，大如黍米者吞服，故日前行须短也。及乎服丹之后，又运己汞火，却有十月之功，故曰后须长也。
　　归来却人黄婆会，嫁个金前作老郎。
　　叶士表曰：灵汞游从上下，归於中官，与铅配合，亦结为铅。○袁公补曰．．一月数终，复归于坤。嫁个金翁者，言阴汞又来，随阳铅生没，循环无穷也。王道云：开辟已来，循环无端，可谓老郎矣。
　　二十七
　　纵识朱砂及黑铅，不知火候也如闲心大都全藉维持力，毫发差殊不作丹。
　　叶士表曰：虽知朱砂产汞，黑铅生银，不知火候，亦不能生成造化。盖元精者，鼎中神灵真精，天地之炁，视之不见，搏之不得，而能港随化机，生成万物。既杳冥之难测，叉立符证以则之，倘或汞铅不定，分两违则，刚柔亢行，不相投入，则丹不成矣。故真一子曰：或阳火过刻，水旱不调，则凝冬变为大暑。或阴符失节，寒暖相侵，则盛夏反为浓霜。金官既砂汞之不萌，一鼎则虫螟互起，大则山崩地圯，金虎与木龙沸腾，小则雨暴风飘，坎男共离女奔逸，以此观之，纵识铅汞二物，不晓火候，亦徒然耳。○王道曰：金液神丹全在火候，火是药之父母，药是火之子孙。○魏师吕曰：夫能尽性命之道者，无出於黄帝金丹。金丹之妙，在乎火记，火记之妙，象乎坎离相交而生变化神明也。是知铅汞非火候不能成丹明矣。昔崔翁授吕真人以《天元入药镜》，是铃令究其火功，学者当宜尽心。
　　二十八
　　契论经歌讲至真，不将火候着於文。要知口诀通玄处，须共神仙子细论。
　　道光禅师曰：圣人传药不传火，从来火候少人知，莫将大道为儿戏，须共神仙子细推。是知火侯非遇至人。传心授，不可晓会。○无名子曰：火记六百篇，篇篇相似，出入贯穿，与天合度。天之所秘，圣莫传之，遭遇尊师，勿自卤莽。
　　二十九
　　八月十五饭蟾辉，正是金精壮盛时。若到一阳来起复，便堪进火莫延迟。
　　叶士表曰：太阴月月圆满，惟八月十五最明者，太阴极也。月为金，金旺於酉，阴极阳生，故久进火也，象日中亥末子初之时。世人以八月十五取圭丹者，非也。○袁公辅曰：丹为金，金旺於酉，故至八月十五乃金水旺盛之时，为最明也。天下之理，盛叉有衰，阳铃有阴，至十月坤卦，阴符将尽，缘阴无可绝之理，阳将生焉。冬至起复卦，故又进火循环，接一年之候也。丹道亦然，若能准乾坤阴阳相代之理修之，无不成者。亥上见六，乃十月老阴之位，阴气至此方极。六者，阴数也，且乾坤为阴阳造化之主，故七汨来复也。建子之月，天轮左转，地轴右旋，炁交感，生於万物，明年冬至，各反其本。故二炁言之，则是阳进而阴退也。夏至阳气复於巳，冬至阴气复於亥，故谓之反本。
　　三十
　　一阳才动作丹时，铅鼎温温照幌帷。受气之初容易识，抽添运用且防危。
　　叶士表曰：中冬至，乃夜半子时也。真铅，鼎室之中阳炁随阳而长温温然如灯光透於帷幌之问也。受气之初者，言其所禀也，如金胎於卯，木胎於酉，火胎於子，水土胎於午。此虽易知，其抽添运用不可不慎也。○袁公辅曰：此言下手工夫也。受气之初，其得甚易，而抽添运用，有安有危，不可不慎也。《参同契》曰：立表以为范，占候定吉凶，发号顺时令，勿失爻动时。○无名子曰：一阳子时造丹鼎内真铅被火锻炼，光透帘帏。一时中得之甚易，及乎在内却有十月之功，运用抽添，防危度险也。
　　三十－
　　玄珠有象逐阳生，阳极阴消渐剥形。十月霜飞丹始熟，想时神鬼也须惊。
　　叶士表曰：玄珠者，汞也，随阳熙而生，如月假日而明也。阳盛则阴熙剥灭。十月者，言丹药在鼎，如子在胞，待其数足，熟则体化纯·阳，鬼神惊伏。《参同契》曰：类如鸡子，黑白相扶，纵横一寸，以为始初，四支五脏，筋骨乃相，涉历十月，脱出其胞。
　　三十二
　　前弦之后后弦前，药味平平气象全。采得归来炉裹锻，锻成温养似烹鲜。
　　叶士表曰：前弦之后，后弦之前，桂魄澄满之时也，当此时，药熙平和，气象全足，下工探炼，而后温养。烹鲜者，言如治小鱼也，进火不可有太过不及之息，亦不可挠之，当任其自然而熟。老子曰：治大国，若烹小鲜是也。○袁公辅曰：前弦之后，后弦之前，乃十五也，此时桂魄澄满，气象全足，若人能依法太阴，自立神鼎修炼一体无异也。盖太阴自坤变震兑而至乾阳，亦是温养而来，自柔至刚也。进火之法，如煮小鱼相似，苟或火盛，则太刚而易炊，火缓则太柔而不能熟。温养者，火力有节也。○无名子曰：初八日二阳生，名兑卦，此时魄中魂半，其平如绳，故日上弦。前属阳，其后属阴，阴中半阳，得水中之金八两，其味平平，其气象全。至十五日三汤以备，象乾卦，此时阴魄之水消尽，阳魂之金盈轮，是以团圆，纯阳无阴，故曰望也。夫阳极则生阴，故十六日纯阳轮中生一阴，象巽卦，渐渐缺，至二十三日二阴生，象艮卦，此时魂中魄半，其平如绳，故日下弦。此弦之前属阴，其后属阳，阳中阴半，得金中之水半斤，其味平平，其气象全。故圣人喻此二八，归造化炉中烹锻，真一之炁，变成一粒吞归五内，又别运既望之火，烹煎而成金液还丹也。
　　修真十书悟真篇卷之二十七竟
　　修真十书悟真篇卷之二十八
　　绝句下
　　三十三
　　长男乍饮西方水，少女初开北地花。若使青娥相见后，一时关锁住黄家。
　　叶士表曰：此论火侯也。震为长男，兑为少女。巽为长女，属木，日青娥，艮坤属土，为黄家也。言震一变为兑，神水生也，兑一变为乾，金花凝也，乾一变为巽，自巽一阴生其药，皆含护於中宫也。○《参同契》曰：三日震动，八日兑行，三五德就，乾体乃成。巽继其统，固济探时，艮生进止，不得喻时。六五坤承，清恬终始，轻春众子，世为类母。○袁公辅曰：长男，震卯也，为太阳。少女，兑酉也，为太阴。乍与初，皆始也，太阳自初一日入酉，初三日太阴便生纤魄。北地花者，乃自阴而生阳也，震一变为兑，二变为乾，兑乾皆属金，故三日为金花初开。青娥，木汞也，至十五圆照甲方，若太阴与甲相见之后，自此从乾变巽，复归坤位也。真人以此喻鼎中当金水壮盛之时，正阴阳两停之际，便宜则而象之关防罗网，使真汞无所逃遗，一时之内可立就也。正如上文云：便好用工修二八，一时辰内管丹成。
　　三十四
　　兔鸡之月及其时，刑德临门药象之。到此金砂须沐浴，若还加火必倾危。
　　叶士表曰：卯酉，二八门，日月出没之所。卯为刑，刑主杀，盖四阳之位，阴不胜阳，阴道将离，故阳道随阴而落，象金砂落在胞中也。酉为德，二主生，盖四阴之位阳不胜阴，阳道将离，故阴气随阳而落，象金水滋液於鼎内，故《参同契》曰：二月榆死，八月麦生，当此之时，住火忽符也。○袁公辅曰：日月至卯酉二月，正刑德临门之时，卯酉为日月出入之门，谓至本位也。岂非及时乎？日主刑杀，月主德生，二月榆死，阳中有阴，八月麦生，阴中有阳。故太阴之魄象之。谓上下两弦，金水炁停，到此金砂阴汞居三阴三阳之际，故沐浴也，如人休沐。火主动，倘有所动，叉致倾危矣。○无名子曰：兔二月为德，鸡八月为刑，此两月号．为沐浴，当罢火，若进加火，爻反政倾危矣。魏真人《鼎器歌》曰：首尾武，中问文。言火侯首尾也，当晦朔用武火，中问当月望金水逾盈之际，须防变护失，故用文火也。
　　三十五
　　日月三旬一遇逢，以时易日法神功。
　　叶士表曰：一年有三百六十日，一月有三百六十时，真人以时易日，法天地之神功也。日月一月一交会，此则一日一交会也，盖神也者，不疾而速，不行而至。○无名子日：太阴太阳一日一次相交，圣人则之，故移一月之侯在一日之中，又移一日之候分在一时辰之内，般运符火，守城则沐浴罢功，野战则龙虎交合，抽添进退，知吉知凶，虑险防危，无忽无怠，故得灵砂凝结也。
　　守城野战知凶吉，增和灵砂满鼎红。
　　叶士表曰：守城者，退火守药也。野战者，进火探药也。修丹之士能审察进退，知其吉凶，则丹熙不耗，日盛一日也。○袁公辅曰：守城者，静也，野战者，动也。故吉凶常存於动静之问。运符火之士，能知吉凶动静之理，则鼎内灵砂安得不成丹哉？○无名子曰：苟或阴阳‘错乱，日月垂戾，外火虽动而行，内符闭息不应。有道之士进火退火，知吉知凶，旋斗历箕，暗合天度，自然灵胎密运，神鼎增辉。
　　三十六
　　否泰才交万物盈，屯蒙二卦受生成。个中得意休求象，若究旱爻馒役情。
　　叶士表曰：否泰，阴阳等也。屯蒙，六十卦符火之首也。朝屯暮蒙，日用两卦，两卦计十二爻，以应十二时，举一以为例也。当阴阳两平之时，真熙盈满，屯蒙二卦生成药物。圣人以卦符为则，不泥乎爻象也。○袁公辅曰：天地之熙，一交则万物丰盈，屯蒙为六十卦符火之首，屯蒙受卦，便禀生成。真一子曰：立创鼎器，运动天机，初则全无形质，一如鸿蒙之中，既经起火，运符便应，元年滋产，日居月诸，龙虎体就是也。苟於此中得其幽玄，不铃泥易求象索爻，徒劳神思耳。○无名子曰：阳熙到天地之中，阴阳相半，不寒不热而温，故为泰卦，亦如月之上弦气候也。此时阴阳二无自然相合，故圣人於此不进火候，谓之沐浴。至阴降天地之中，阴阳相半，不热不寒而冻，故为否卦，亦如月之下弦熙侯也。此时阴阳二炁自然相交，圣人不进火候，亦谓之沐浴也。若能於屯蒙否泰四卦中得意，何铃究拿爻而劳心役思哉？
　　三十七
　　卦中设象本仪形，得象忘言意自明。后世迷徒惟泥象，却行卦黑望飞升。
　　叶士表曰：圣人立卦设象，显造化万物之理，学者得象忘言可也。锺离先生诗曰：大道安能以语通，伯阳假易作参同，后人不识神仙喻，执着荃蹄便下功。○袁公辅曰：圣人作易画卦，设三百八十四爻，显造化万物之理，学者得象忘言可矣，苟迷执爻象，望卦以飞升，不亦远乎？
　　三十八
　　天地盈虚自有时，审观消息始知机。由来庚甲申明令，杀尽三尸道可期。
　　叶士表曰：盈与息，阴化为阳也；虚与消，阳化为阴也。二者各有其时，人能审观消息盈虚之理，始知造化之机矣。庚甲者，三日月出於庚子，五月满於甲，当此之时，探药进火，如人君申明号令，以杀伐阴鬼，真道可期也。○无名子曰：纯阴坤卦，冻变为寒，日冬，万物收藏之时，故曰虚也，天地盈虚，因月而见，月从日生，初三日震庚生形，初八日兑丁上弦，十五日乾甲圆满天地，盈之时也。十六日巽辛受统，二十三日艮丙下弦，三十日坤乙消灭天地，亏之时也。
　　三十九
　　要得谷神长不死，须凭玄牝立根基。
　　叶士表曰：人抱真一之熙，如谷函至虚之神，虽日无形，扣之则应，若欲真无不绝，当以玄牝为根基也。玄牝者，阴阳门户，天地之根也。真精既返黄金室，一颗灵光永不离。叶士表曰；玄牝之官，即中官也，中藏真一之炁，生金精也。真熙生产金精，复还其室，则灵光不离於己。灵光，神也。积精生神，世人泄之於外，所以精竭人亡也。○无名子曰：金精，乃华池中神水之真金也，又名金胎。神室，乃丹田混元官，中有真一之精，在天为天一之水。
　　四十
　　玄牝之门世罕知，休将口鼻妄施为。饶君吐纳经千载，争得金乌栩兔儿。
　　叶士表日：此一篇论根蒂也。老子曰：谷神不死，是谓玄牝，玄牝之门，是谓天地根。世人见门一字，遂寻其穴，有以口鼻为之，有以舌下两窍为之，有以两胜为之，有以男女为之。盖门者，出入之谓也，人原父母一点精黑，先结为丹元，然后生五脏六腑，两肾中问，混元一穴是也，真无从此而出，及其生药，又流入於此。《龙虎上经》曰：径寸之质以混三才。《参同契》曰：纵横一寸，以为始初。○袁公辅日：玄牝之门者，日月出入之门也。世罕有知者，若能知之，则会合阴阳，不为难耳。○无名子曰：玄牝之门，为天地根叶，文叔误指为两肾中问混元一穴，殊不知玄牝二物，若无此二物，安能有万物哉？故内外二丹从此而出，圣人秘之，号日偃月炉，悬胎鼎是也。金乌，金丹也，金丹制己汞，如描搏鼠，如鹰捐兔，不能逃走矣。
　　四十一
　　异名同出少人知，两者玄玄是要机。保命全形明损益，紫金丹药最灵奇。
　　叶士表曰：老子云，此两者同出而异名，盖论大道有无之体。有人借乱此以论铅汞二物，铅生汞，汞生铅，是异名而同出也，可以保命，可以全形，人当明其损益也。不明者泄之於外，故有所损。明者宝於内，故有所益。
　　四十二
　　始之有作无人见，及至无为众始知。但见无为为要道，岂知有作是根基。
　　叶士表日：有作者推排符火，烹炼丹药，无为者形神俱妙，与道合真。○袁公辅曰：始之有作者推排符火，烹炼丹药，岂人之所见者，及至於无为之地，谓形神俱妙，与道合真也，众始知骇也，但见无为为道之要妙，岂知有作实道之根基也欤？
　　四十三
　　黑中有白为丹母，雄裹藏雌是圣胎。
　　叶士表曰：黑中有白，铅内产银，铅为丹之母也。雄裹藏雌，砂中有汞，汞为胎中之子也。○袁公辅曰：黑中有白，阴中阳也。雄裹藏雌，阳中阴也。只此便是丹母圣胎可以养育生成。老子云：知其雄，守其雌，为天下溪。常德不离，复归於婴儿，知其白，守其黑，为天下式。常德不武，复归於无极是也。○无名子日：肾色黑，故象黑铅，铅中产银。心色赤，故象丹砂，砂中有汞。
　　太一在炉宜守慎，三田聚宝应三台。
　　叶士表曰：太一，含真之熙也，守而慎之，恐走失也。上田泥丸，中田绛官，下田丹室。积聚其药，三田充满，如天有三台之星也。○袁公辅日：太一在炉者，如天地鸿蒙之初，又如子在母胞，相似庶几可以慎守不致走失。三田宝聚，言两土合圭而化真金，如北斗之有三台星也。
　　四十四
　　恍惚之中寻有象，杳冥之内觅真精。有无从此自相入，未见如何想得成。
　　叶士表曰：老子云，恍兮惚，其中有物，杳兮冥，其中有精。恍惚，阳之体；杳冥，阴之体。言二者生产丹药，非存想所能成也。有者坎之中爻，无者离之中爻，取将坎位中心实，点化离官腹裹阴，此有无相入也。四十五四象会时玄体就，五行全处紫金明。脱胎入口通身圣，无限龙神尽失惊。叶士表曰：脱胎入口者，数足成丹，飞上天谷，降落口中也。○袁公辅曰：四象五行之炁全聚，则玄体就而紫金明。真一子以谓火运四时五行之熙，以资奉神胎是也。脱胎者，谓迹历十月，脱出其胞也。入口者，·如吕真人云：当时自饮刀圭之类。身通圣者，形神俱妙，与道合真也。当此之时，龙神岂不惊伏耶？
　　四十六
　　华池饮罢月凝辉，跨个金龙访紫微。
　　叶士表曰：华池，混元丹鼎也，药本太阴之熙，聚於丹鼎，如月之凝辉也。跨个金龙，言脱胎神化，飞升而朝紫微也。从此众仙相识后，海潮陵谷任迁移。叶士表日：此言通身圣也。
　　四十七
　　要知金液还丹法，须向家园下种栽。不假吹嘘并着力，自然丹熟脱真胎。
　　叶士表曰：家园，自己也。先得真铅药母，为种於内，然后用天地自然之数，生产灵汞，结成真胎也。○袁公辅曰：金液还丹，非丹电外药可成，盖自己也。吕真人曰：七返还丹，在人先须炼己待时是也。须得真铅药母为种於内，然后用天然真火烹炼，生产灵汞结成真胎也。
　　四十八
　　徒施巧伪为功力，认取他家不死方。壶内旋添留命酒，鼎中收取返魂浆。
　　叶士表曰：此药可以返人之魂、留人之命也。○袁公辅曰：护施奸巧诈伪之衍，法丹道愈远而有真不死之方，须细认也。酒与浆，乃鼎中之金水，可以返魂夺命也。
　　四十九
　　雪山一味好酝酬，倾人束阳造化炉。若过昆仑西北去，张骞方得见麻姑。
　　叶士表曰：白色言其色，酝酬言其味。自泥丸降而倾入阳炉之中，造化也，若过自昆仑，然后匹配，如古张骞乘搓自黄河逆上，至天河女宿之度矣。西北，天门也。○袁公辅曰：此言西方金水投束方木火，阴取阳也。若复自乾坎西北而去，则阳后见阴也。本是金生水，木生火，如三五一生成之数，聚集於中官戊己之位便是，今如此论者，正合逆为丹用之旨。
　　五十
　　不识阳精及主宾，知他那个是疏亲。
　　房中空闭尾闲穴，恨杀阎浮多少人。叶士表曰：阳精，太阳流珠也。主宾，铅汞也。疏者可去，亲者可学也。学道者既不识阳精及为主为宾者，又奚知何者可疏何者可亲哉？及有流入於三峰御女之卫，传习不绝，往往至死而不悟邪正，乌可不辨邪？锺离先生曰：修真不识祖来根，错用身心向外寻，堪叹三峰黄谷子，浮生侯杀几多人。○无名子曰：阳精是真一之精。至阳之黑，号曰阳丹。己之真熙属阴，为一身之主，以养百骸。及阳丹自外来，以制己之阴汞，即是阳丹反为主，而己汞反为宾矣。二物相恋结为金砂，自然不飞不走，然后加火锻成金液还丹也。故阳丹在外，谓之疏，己之阴熙在内，谓之亲，反此亲疏，以定宾主，即道成矣。
　　五十一
　　万物芸芸各返根，返根复命即长存。知常返本人难会，妄作招凶众所闻。
　　袁公辅曰：万物之滋茂，与夫草木之生植，未有不返其根者，苟或不然，何以能凋发荣枯乎？人能返本还元，即长存矣。叶文叔曰：常者，自然也。老子曰；不能常，妄作凶。
　　五十二
　　欧冷亲传铸剑方，莫耶金水配柔刚。炼成便会知人意，万里诛妖一电光。
　　叶士表曰：欧治合和金水，配合柔刚，铸成宝剑。真人喻修丹之士亦以金水合和也。丹成逆知＇未来，邪不能近也。○袁公辅曰：右一章，真人以欧冶铸剑为喻，予之铸剑也，合和金水，配匹柔刚，炼成坚利，飞以击物，莫不吹毛断铁。修丹亦以金水和合，丹成逆知未来，飞腾变化，无不如意，故能扫荡妖氛，虽千里之遥，如一电光之顷也。
　　五十三
　　敲竹唤龟吞玉芝，鼓琴招凤饮刀圭。近来透体金光现，不与常人话此规。
　　叶士表曰：敲竹，息气也。黑龟，水也。鼓琴，运两弦也。赤凤，火也。息一气起水以吞玉芝，运两弦起火以饮刀圭，丹成则金光透体，此法难与常人说也。玉芝即玉液也，刀圭者，二土为圭，即坎离之戊己，刀者言二物皆为金耳。○无名子曰：敲竹，乃两物相击之义。鼓琴，乃正音声诗和之义。龙之弦熙日玉芝，虎之弦熙日刀圭。此言龙虎相交，击而结为夫妇，如琴瑟之谐和也。凤者南方朱雀也。龙虎二物相交，炼成金丹，即时探取，饵归丹田，制以阴汞，然后虚心运火，忘情谐和，运阴阳合乎呼吸，以呼吸用神气，以神气取水火，以水火炼胎息，胎息绵绵，游泳坎离，坎离交媾而生金液也。凡运火之际，忽觉夹脊｀真黑上冲泥丸，沥沥然有声从，头似有物触上脑，须突，如鸡卯颗颗自将下重楼，如汞酥香甜，甘美之味无比。觉有此状，乃得金液还丹。徐徐咽归丹田，常常不绝，五脏清虚，闭目内
　　观，脏腑历历如照烛。然以有万道金光出体，盘旋罩身也。
　　五十四
　　药逢气类方成象，道合希夷即自然。
　　一粒金丹吞入腹，始知我命不由天。袁公辅曰：月因日以能明，故道自希夷中得之。
　　五十五
　　赫赤金丹一日成，古仙垂语实堪听。若言九载三年者，尽是推延款日程。
　　真一子曰：日服一粒，状如黍米，则知一日有一日之丹也。譬如今人服药，但久而见功也。○袁公辅曰；金丹之道，苟传得其真，识虎龙之交差媾，晓火候之抽添，二物俱备分毫不则一日之内便政赫然。故彭真人云：一日可以夺四千二百二十年天地正熙。此古仙实语，审详不诳。若真信旁门之衍，虽积累岁月，终不能成也。○无名子曰；金丹大药，下工不逾半个时辰，立心服饵，而此言一日者，促一年熙候於一日之中也。复以一日作用，移在一个时辰之内，故通言一日也。
　　五十六
　　大药修之有易难，也知由我亦由天。若非积行施功德，动有群魔作障绿。
　　叶士表日：易者，言事之在难，难者，官成之在．天。古之神仙，爻有大施功德，然后可成也。
　　五十七
　　三才相盗食其时，此是神仙道德机。万化既安诸虑息，百骸俱理证无为。
　　《阴符经》曰：天地，万物之盗。万物，天之盗。人，万物之盗。三盗既宜，三才既变，故日：食其时，百骸理，动其机，万化安。
　　五十八
　　阴符宝字逾三百，道德灵文止五千。
　　今古上仙无限数，尽於此处达真诠。袁公辅日：阴符道理，乃黄老所撰，传留后世，其玄奥细微之旨，备写於中，自时厌后，超几达圣，奚皆不出於《阴符》《道德》之旨也。
　　五十九
　　饶君聪慧过颜闵，不遇师传莫强猜。只为丹经无口诀，教君何处结灵胎。
　　袁公辅曰：千经万论，止载修丹事理，至於下手结交，火侯幽微，非遇师亲授，纵才过颜闵，则不可晓。平叔既序云：药物火候细微，无不悉备，好事者寻文辞义，岂须区区口授。今反此而言者，欲人之不敢轻议也。
　　六十
　　了了心猿方寸机，三千功行与天齐。自然有鼎烹龙虎，何必担家恋子妻。
　　袁公辅曰：神室者，聪明之符，为丹之枢辖，纵广一寸，为一身之主。喻之为猿者，盖跳跃难驯之物。修丹之士已能调伏，潜符天地混沌之理，又须待功行满足，方能冲举，寿与天齐也。今人不知自己之内有混元丹鼎，可以烹炼真铅真汞，而担恋妻兄，汨没嗜欲，可哀也哉。
　　六十－
　　未炼还丹须急炼，炼了还须知止足。若也持盈未已心，不兔一朝遭殆辱。
　　袁公辅日：金液还丹之未炼，是为愚痴。若炼而不知止，则反伤其丹。故锺离诗日：药熟不须行火候，更行火候叉伤丹。
　　六十二
　　须将死户为生户，莫执生门号死门。若会杀机明返覆，始知害裹却生恩。
　　袁公辅曰：人知生爻有死，不知死有可逃之理，往往背生而趋死，乐而不悔。《度人经》云：鬼道乐兮当人生门，若能转生杀之机，明返覆之理，则死可返生也。《阴符经》曰：生者死之根，死者生之根，恩生於害，害生於恩是也。
　　六十三
　　祸福由来互倚伏，还如影响相随逐。若能转此生杀机，返掌之问灾变福。
　　袁公辅曰：阳生而阴杀，阳属木，木中藏火。阴属金，金中生水。举世孰不知金能克木、水能克火？杀尽世人，人无机变，殊不知祸兮福所倚，福兮祸所伏，如影响之相逐也。人能会此，转生杀之机，则一返掌闲，灾可成福，死可逃生，言其易也。《阴符经》曰：相生相杀，道之理也。
　　六十四
　　修行混俗且和光，圆即圆兮方即方。显晦逆从人莫测，教人争得见行藏。
　　老子曰：和其光，同其尘。《易》曰：和同天人之际，实修行之秘要也。随方则方，随圆则圆，即孟子所谓性犹水也，次诸束方则束流，次诸西方则西流之意。晦与显，逆与顺，皆不可得而测识，又岂能得见其行藏哉？
　　又绝句五首
　　一
　　饶君了悟真如性，未免抛身却入身。何似更兼修大药，顿超无漏作真人。魏师吕《先天大学书》云：易日乾坤变化，各正性命。夫变化之道性，自无中而有，叉藉命为体。命自有中，而无爻以性为用。性因情乱，命逐色衰，命盛则神全而性昌，命衰则性弱而神昏。夫性者，道也。神者，用也，静也，阳中之阴也。命者，生也，体也，动也。阴中之阳也。斯二者相需之不可阙，故孤阳不立，独阴不成，体用双全，方为妙道。吕真人云：了明空性不修丹，万劫阴灵难入圣。窦真人日：参禅尽欲言问悟，见性宁知梦裹非，恰似狂猿劳水月，如何捉得月光归是也。
　　二
　　投胎夺舍及移居，旧住名为四果徒。若解降龙并伏虎，真金起屋几时枯。
　　三
　　鉴形闭气思神法，初出艰难后坦途。倏忽虽能游万国，奈何弃旧却移居。
　　右二章之义，即平叔所谓推闭息一法，若动而行之，则可以入定出神。
　　奈何精神属阴，宅舍难固，及常常用迁徙之法，又岂能回阳换骨，白日而登天者。
　　四
　　释氏教人修极乐，亦绿极乐是金方。大都色相惟兹实，余二非真馒度量。
　　释氏修西方，即金丹也，虽以寂灭为要，未尝不由金华而至也，不然何以谓之大觉？《金仙经》曰：如来成道本金华，生自王官勇出家。委命假言身喂虎，遗形借喻膝穿芽。后之禅柄止以空寂为要，曾不知金华之义，惟傅大士得之，曰：希有希有，佛妙理极。泥丸云：阿降伏，住降伏，住阿难是也。昔龙女顿悟心珠，便登佛位，乃此法也。平叔曰：若修行之人厌此幻相，不能修金丹，便欲直趣如来真空，湛然常寂，此为究竟涅盘三昧，则斯之身相，斯之语言，皆非所取也。
　　五
　　俗语常言合圣道，宜向其中细寻讨。能将日用颠倒求，天地尘沙尽成宝。
　　欲语常言，暗合圣道，故道常在日用之问，而人由之而不知也。
　　五言
　　女子着青衣，郎君披素练。
　　叶士表曰：离女，木汞也，坎男，白金也。○袁公辅曰：女子，阴也，青衣，阳也，阴中之阳也。郎君，阳也，素练，阴也，阳中之阴也。二物相需为用。见之不可用，用之不可见。叶士表日：泄之於外者，既不可得而用也，用之於内者，其可得而见耶？○无名子曰：有质可见者，后天查滓之类也。无形而不可见者，二物初弦之熙也。故虽不可见而可用也。
　　恍惚裹相逢，杳冥中有变。
　　叶士表曰：二熙氤氲而成变化也。
　　一霎火焰飞，真人自出现。
　　叶士表曰：拿阴剥尽，丹化为阳，则阳神出入也。○吕真人曰：九年火候真经过，忽尔天门顶中破，真人出现大神通，从此天仙可相贺是也。
　　修真十书悟真篇卷之二十八竟
　　修真十书悟真篇卷之二十九
　　西江月
　　真人曰：西者金之方，江者水之体，月者药之
　　一
　　内药还如外药，内通外亦须通。丹头和合类相同，温养万般作用。
　　袁公辅曰：内外之药一同，欲知内药，先知外药也。内外之药，皆用铅汞为丹头，然温养之法，有两般作用也。○真一子曰：未有天地混沌之前，真铅得一以先形，以渐生天地阴阳五行万物也。以先天之阳丹，点己之阴汞，立为纯阳矣。然后运在一身之内，炼成金液还丹，以其造化在内，故曰内药也。内药十月功圆脱胎，而形化为纯阳之炁，然后抱元九载，使熙归神，以神合道，升入无形。是故内外二药，皆先天地之无变，岂可以后天地至阴之熙满，而为内药耶？夫外药者，金丹是也，造化在二八炉中，不生半个时辰，立得成就。内药者，金液还丹是也，造化在自己腹内，须十个月足，方能脱胎神圣。并二药虽和合丹头作用之法略同，及其用功火侯，实相远矣。
　　内有天然真火，炉中赫赫长红。外炉增臧要勤功，妙绝无过真种。
　　袁公辅曰：内药则以自然真阳之火烹炼，外药亦假火候抽添也。真人以外药窃比於内者，要其实，不若自己之真种子也。○无名子曰：内丹虽有自然真火在土釜之中赫赫长红，亦须凭外炉勤功增喊，抽添运用，无令差武，以至於殆也。然内外真火变化无穷者，实藉真铅之妙绝也。此物偏能擒汞，不使飞走。二药内外虽异，其用实一道也，所以有内外二药者，人之一身禀天地秀气而有生，托阴阳陶铸而成形，故一形中以精熙为本，神生於气，气生於精，然此三者，皆后天地生一之熙，至阴之物也。修真之士，无过冶炼精熙神三物而已，奈何三物俱后天地生，纯阴而无阳，安能形化於纯阳，而出乎天地之外耶？真一子日；孤阴不能自产，当探先天之一熙，以真阴真阳二八同类之物，擒在一时辰之内，炼成一粒至阳之丹，号日真铅，造化在外，故日外药。以此阳丹擒己阴汞，犹猫伏鼠。阳丹是天之母熙，己汞乃天之子炁，以母炁伏子黑，岂非同类乎？此造化在内，故日内药也。○真一子曰：未有天地混沌之前，真铅得一而生，以所生天地阴阳五行万物，此证金丹先天地之一熙也。以先天阳丹点己阴汞，化为纯阳，更假阴阳符火，运用抽添，十月功足，形化为熙，熙化为神，神与道合而无形，变化不测，故能出乎天地之外，立乎造化之表，提挈天地。陶铸阴阳而不为阴阳陶铸者，先天地之一熙使然也。故曰：妙绝无过真种。安可以后天至阴之熙，类而为内药邪？安可以后天几砂几汞几火滓质之类，而为外药耶？
　　二
　　此道至神至圣，忧君分薄难消。铅鼎不终朝，早睹玄珠形兆。
　　真一子曰：立创鼎器，运动天机，则全无形质，一如鸿蒙混沌之中，经起火运符，便应元年滋产，此道可谓甚易也。○袁公辅曰：此道神圣，非有福绿者，不可当也。和合铅气，又不在一日之内，只一时之问便见玄珠形兆矣。《参同契》曰：稽古当元皇，关谁建始初。冠婚熙相纽，元年乃牙滋是也。
　　志士若能修炼，何拘在市居朝。工夫容易药非遥，说破人须失笑。
　　袁公辅日：有志修炼之士，若得其法，不拘市朝之问，皆可为之。工夫甚易，药物未遥，说破无多事也。老子曰：下士闻道，大笑之，不笑不足以为道。
　　三
　　白虎首经至宝，
　　叶士表曰：首者，头首也。白虎，金调和既初晶也。言金晶自昆仑之上经过，此为至宝，世人以女子天癸为首经，非也。○袁公辅曰：白虎即黑铅也，中涵真一之水，为天地众汇之先，经纬万物，岂非至宝乎？
　　华池神水真金。
　　叶士表曰：华池非口也。几修丹，鼎中有金母。华池亦谓之金胎神室，乃丹田混元之官也，中有真一之精，在天为天一之水。言前金晶乃华池中神水之真金也。故知上善利源深，不比寻常药品。叶士表曰：老子云，上善若水，此言神水，其源深远，非泄问寻常之药可比也。
　　若要修成九转，先须炼己持心。依时采取定浮沉，进火须防危甚。
　　叶士表曰：九转，丹之成也。若欲大丹之成，非炼己持心，专精政志，则不可也。如此斯可依天地升降，定药物浮沉，进火探炼也。火候有进退，抽添有时节。危甚者，恐有走失也。
　　四
　　七返朱砂返本，九还金液还真。休将寅子数坤申，但看五行成准。
　　叶士表日：七返者，火之成数也。九还者，金之成数也。言火汞金铅返还於元海，谓之七返九还，非如古人以寅至申为七返，自子至甲为九还也。但看五行成数，则知之矣。○无名子曰：天一生水，地六成水，居北，积坎阴之熙为真水，故日六居。地二生火，地七成火，返南孕离熙而生砂，故日七返，言朱砂返本也。天三生木，地八成木，归束处震位而为汞，故日八归。地四生金，天九成金，还西主兑位而为金，故曰九还，真体还真也。天五生土，地十成土，居中而变成丹也。故金丹不出五行而成，岂可以寅子数坤申为九还七返耶？
　　本是水银一味，周流经历诸辰。阴阳气足自然灵，出入岂离玄牝？
　　叶士表日：铅汞本一物耳，铅生汞，汞化铅。如兑数七，兑，金也，七则火之成数，是火化为金也。离数九，离，火也，九则金之成数，是金化为火也。周流经历乎十二辰位，阴阳熙足而成灵药，出入不离乎玄牝之中也。无名子曰：真一之熙，结而成精，一变而为水，在北，二变而为砂，在南，三变而为汞，在束，四变而为金，在西，五变而为丹，在中。故丹非天地不生，非日月不产，非四时不全，非五行不就，非总数不成。是以褊历诸辰，阴阳数足，自然通神变化。然其妙用造化，出入不离玄牝之门，真为天地根也。
　　五
　　若要真铅留汞，亲中不离家臣。
　　袁公辅曰：此言非中官金母不可也。铅，为君为母，汞，为臣为子。
　　木金问隔会无因，须假黄婆媒娉。
　　袁公辅日：金木居束西二位，升降浮沉，互为明暗，自然问隔，无因相会，若欲会合，须坎离中熙升降，然后匹配也。木性爱金顺义，金情恋木慈仁。相吞相啖却相亲，始觉男儿有孕。叶士表曰：五行相克则为夫妻，所以金木相吞相啖，结为灵胎也。盖子母之黑相恋如此耳。○袁公辅曰：古经云，顺则成人逆为丹。用金木相克，自然之顺也。今使木见金，不畏而成顺义，金遇木不克，而为慈仁，盖其中调和之者，实戊己也。正犹男子怀妊，颠倒之意也。○《大易志图》曰；夫修金丹，若无刑克则药物不伏，如君令不严，则臣下暴乱，是故五行所以相克。金克木者，木归金也。木克土者，土归水也。土克水者，水归土也。水克火者，火归水也。火克金者，金归火也。五行十干云：甲为庚妇，丙作壬妻，他皆仿此。故克者为妻财谐和之义也。若修至药，不明五行，不解调和，不知君臣，不得铢两，枉费金土，虚劳火力也。
　　六
　　二八谁家姥女，九三何处郎君。自称木液与金精，遇土方成三姓。
　　叶士表日：二八妮女，阴汞也。九三郎君，阳铅也。言此金铅木汞遇中央之土，则成三姓也。
　　更假丁公锻炼，夫妻始结欢情。
　　叶士表日：言前二物得火烹炼，然后交结成丹也。河车不敢暂留停，运入昆仑峰顶。叶士表日：河车者，水车也。般运神水，自肘后飞入昆仑。○袁公辅曰：河车者，水火也。言前铅汞得大烹炼，不敢留停，复归太极之始也。○无名子曰：河车左右单关槐鲈各三十六，又双关槐鲈三十六也。
　　七
　　牛女情绿道合，龟蛇类禀天然。
　　叶士表日：牛女二宿，龟蛇二物，同在一位也，皆北方正熙之物。如铅汞先於一处，皆天然性情气类也。○袁公辅日：牛女二宿，以岁周同度为天道之定理，龟蛇二物以熙类相札，亦禀自然之性也。○无名子日：牛女二星，一年一度交合，太阴太阳，一月一度交合，龟蛇二灵，亦以类蟠札，此皆阴阳二气使之然也。金丹作用，一一如之，盖真一之熙宝然无形，若不得二八阴阳之弦熙相交，安能降格兆形黍粒者哉？既得此黍粒之丹，吞饵之后，若不得阴阳符火氤氲，安能变而成金液还丹哉？○真一子曰：孤阴不自产，寡阳不自成。须假牝牡二熙，方能有产化之道也。
　　蟾乌遇朔合婵娟，二气相资运转。
　　叶士表曰：日月遇晦朔交合，如铅汞一日一交，今也二无运转、未尝休息。《参同契》曰：晦朔之问，合符行中，混沌鸿蒙，牝牡相从，滋液润泽，施行流通，天地神灵，不可度量利用，安身隐形而藏，始其束北，箕斗之乡，旋而右转，呕输吐萌，港泽见象，发散精光。此言交合而又运转也。
　　总是乾坤妙用，谁能达此深渊。阴阳否隔即成愆，怎得天长地远。
　　叶士表曰：言上阴阳运转交合，皆乾坤妙用，罕有人能达晓，使天地不运转，则一黑停积，万物不生，人若不运转，则一炁否塞，不产丹药，岂得与天地同其长久耶？○袁公辅曰：日月遇晦朔交合，故能明照宇宙，二熙往来运转，循环无穷，皆天地乾坤妙用，孰有达此深机者。阴阳否塞不通，则万物不生而成亢旱，积阴之咎。人无阴阳运转，则人气否塞，不产丹药，岂得与天地同其长久耶？《参同契》曰：物无阴阳，违天背源，牝鸡自卵，其雏不全是也。
　　八
　　雄裹内含雌质，负阴抱却阳精。两般和合药方成，点化魄纤魂胜。
　　叶士表曰：雄裹含雌，乃阳中有阴，砂中汞也。负阴抱阳，乃阴中有阳，铅内银也。铅汞合和，方成至药，点化几躯，阴消阳壮也。○无名子曰：雄裹雌，即龙之弦熙，汞是也。阴抱阳，即虎之弦熙，铅是也。二物相交合，方生黍粒之丹，吞入腹内丹田中，点化阳魂以消阴魄也。信道金丹一粒，蛇吞立化龙形。鸡飧亦乃变鸾鹏，飞入青阳真境。无名子日．．一粒如黍，鸡蛇得而吞之，即化为龙凤，言丹之神圣也。
　　九
　　天地才经否泰，朝昏好识屯蒙。辐来奏毂水朝宗，妙在抽众运用。
　　袁公辅曰：此言二无交感，如天地一经否泰，故能生育万物。朝屯暮蒙，为六十卦符火之首，一一当细认也。苟得其法，则金丹不难成，如辐来奏毂，水去朝海，其妙在抽添运用也。○无名子曰：运火始於屯蒙，休功於否泰，日夕般运符火，归於鼎中，如车之轮辐奏於毂，若百川之水朝宗於海，运用抽添，妙化如此。得一万般皆毕，休分南北西束。损之又损慎前功，命宝不宜轻弄。叶士表曰：得一，太一含真也，含真成丹，然后不用四象也。损去世事，日慎一日，稍或放逸则失前功，此养命之宝，不宜轻弄也。袁公辅曰：老子云：得其一万事毕。又曰：天得一以清，地得一以宁，谷得一以盈，人得一以灵。苟得其一矣，奚用束西南北耶？损之又损，庶几不废前功而受后祸，此养命之宝，不宜轻弄也。○无名子曰:一，因阴阳之大而有象也，及得一吞归五内，须依旧如前运火，以馑前功，方能尽得之道，不可妄动，恐失宝珠。
　　十
　　冬至一阳来复，三旬增一阳爻。月中复卦朔晨超，望罢乾终娠兆。
　　日又别为寒暑，阳生复起中宵。午时娠象一阴朝，炼药须知昏晓。叶士表曰：有年中冬至，有月中冬至，有日中冬至，此用日中冬至，以人度合天度，以日用参年用也。前诗云：以时易日法神功是也。○真一子曰：年与月同，月与日同，日与时同。《参同契》曰：若遂结舌瘠，绝道获罪诛，写情着竹帛，恐泄天之符。○无名子曰：自冬至一阳来复，每三十日增一阳爻，至六阳乾卦，乃为阳火之候。阳极则阴生，故自夏至一阴生之后，每三十日增一阴爻，至六阴月为坤卦，乃为阴符之候。阴极阳生，周而复始，此一年加喊之数也。圣人后此一年之数於一月之中，以朔日一为复卦，两日半当三十日，至十五望日为纯阳乾卦，至十六日为娠卦一阴生，故日望罢乾终娠兆。阴气初萌，谓之兆，此是一月之内周天数也。又将一月之候移在一日之中，分寒暑温冻四时之炁，故以中夜子时一阳生为复卦，午时一阴生为诟卦，运用符火，抽添进退，一一合天地四时阴阳升降，不得分毫差武，故曰炼药须知昏晓，此一日之内周天数也。
　　十一
　　德行修逾八百，阴功积满三千。均齐物我与亲冤，始合神仙本愿。虎兕刀兵不害，无常火宅难牵。宝符降后去朝天，稳驾鸾车凤辇。
　　袁公辅曰：古之神仙，未有不修阴功而得升仙者也，要之物我两齐，克亲俱释，乃神仙素志也。丹成之后，功德备着，膺符受录，验鸾翳凤，岂虎兕刀兵所能加害、无常火宅所能牵系者乎？老子日：陆行不避兕虎，入军不避甲兵，夫何故以其无死地？《参同契》曰：明者省厥旨，旷然知所由。勤而行之，风夜不殆，服食三载，轻举远游，跨火不焦，入水不濡，能存能亡，长乐无忧，道成德备，潜伏候时，太一乃召，移居中洲，功满上升，应录受图。
　　十二
　　不辨五行四象，那分朱汞铅银。修丹火候未曾闻，早便称呼居隐。不肯自思己错，更将错路教人。俟他永劫在迷津，似惫欺心安忍。
　　袁公辅曰：今之学道之流，不识五行四象是何事，铅汞是何物，纵能辨别，亦不知火候是何理，便教磨然当居隐之名，傲然自满，以为他人莫己若也。此犹庶几，及有受以金缯，将旁门小法妄行传授，自以为元上至真之妙道，心苟可欺，天可欺乎？若然者，非大道之道也。可不惧哉。
　　又－
　　丹是色身至宝，炼成变化无穷。更能性上究真，宗，抉了无生妙用。不待他身后世，见前获佛神通。自从龙女着斯功，尔后谁能继踵。
　　叶士表日…夫金丹者，已能通＇灵变化，若欲即此金丹妙色之身，证真金慈相，巍巍堂堂，为天人师，示神通力，普观法界，运元碍大悲平等之心，庄严佛土，广宣妙法，普度韦生，则叉兼以识心见性方游斯道者。龙女顿悟心珠，便登佛位，乃此法也。
　　若修行之人厌此初须不能修金丹，便欲直趣如来真空，湛然常寂，此为究竟涅盘三昧，则斯之身是，斯之语言，皆非所取也。
　　读周易参同契
　　大丹妙用法乾坤，乾坤运兮五行分。五行顺兮常道有生有死，五行逆兮丹体常灵常存。
　　阳主生，阴主死，一生一死，一去一来，此常道顺理之自然者也。圣人则之，反此阴阳，逆施造化，立乾坤为鼎器，盗先天一熙以为丹，以丹炼形，入於元形，与道冥冥，道固元极，仙岂有终。
　　一自虚无兆质两仪，固一开根四象不离。二体八卦，互为祖孙。万象生乎变动，吉凶悔吝兹分。百姓日用不知，·圣人能究本源。顾易道妙，尽乾坤之理，遂托象於斯文。否泰交则阴阳或升或降，屯蒙作则动静在朝在昏。坎离为男女水火，震兑乃龙虎魄魂。守中则黄裳元吉，遇亢则无位而尊。既未慎万物之终始，复娠照二炁之归奔。月亏盈，应精神之衰旺，日出没令荣卫之寒温。
　　冬至之日，地下有一阳之炁上升，为复卦，人之元气亦如之，故进阳火。至正月阴阳之熙相半，自然相交，为秦卦，人之元气亦然，故日否泰交则阴阳或升或降也。圣人簇此一年气候於一月三十日中，以两日半计三十辰，以当一月。故自月之一日以从太阳之光。初萌，为复卦用事。至上弦初八日月明一半，水金平分，为泰卦用事。至十六日以后，月渐亏，为娠卦用事。下弦二十三日，月亏一半，金水平分，为否卦用事。故日月亏盈应精神之盛衰也。又移此一月气候归一日十、二辰中，子时一阳生，故人之肾中有一阳纯精之熙上升，进阳火，为复卦。午时一阴生，故人之心中有一阴至神之炁下降，进阴符，为诟卦。故日复娠昭二熙之归奔也。夫子时起阳火，子为六阳之首，故为朝，用屯卦直事。午时起阴符，午为六阴之元，故为昏，用蒙卦直事。故日屯蒙作则动静在朝在昏也。一日一夜两卦直事，三十日计六十卦，屯蒙为六十卦之始，既未为六十卦之终，终而复始，始而复终，故日既永慎万物之始终也。夫修金丹，先以真阴真阳之物立为炉鼎，然后诱太极一炁为丹。太极之熙，苟不以真阴真阳之物而诱之，则不能降灵成象，是以《参同契》立乾坤二卦为炉鼎，分坎离为药物，处於中官，其余诸卦分在一月三十日内，以运符火。故乾坤者，龙虎也。·震兑也，夫妇也，魂魄也。坎离者，铅汞也，水火也，男女也，情性也，触类而长之，则不可胜纷矣。原其至当而言之，无过比喻真阴真阳之二物也。以此二物，合黑於中官黄道之室而成丹。故曰守中则黄裳元吉也。既得丹饵，非真火无以育其圣胎，是以运元阳之熙为火，火无定位，周流六虚，故日遇亢则无位而尊也。夫日出为昼，日没为夜，圣人运动符火於一日一夜之中，分擘阴阳寒暑之气，外应天符，内合荣卫，消长一身，抽添运用，温养丹体，故日日出没合荣卫之寒温也。夫天一生水，在人日精。地二生火，在人日神。人之精神荣卫一身，当与天地阴阳四时五行之气，运行不息也。
　　本立言以明象，既得象以忘言。犹设象以指意，悟其意则象捐。达者惟简惟易，迷者愈惑愈繁。故知修真上士，读《参同契》不在乎泥象执文。
　　已上皆魏真人以金丹之道至简至易，敷扬秘要，故假易卦，意寓於言，俾学者悟其意以晓其言。苟得金丹秘要，则乾坤、坎离、震兑、龙虎、情性、魂魄、铅汞、水火之类，皆可忌言矣。苟明运火真机，则屯蒙、既未、复垢、否泰卦象爻铢，皆可无用矣。此仙翁恐学者读《参同契》不晓真人之意，惟只冷象执文，而不知捐象忘言之意，故作此以示同徒，其仁慈济物如此。虽然，自非至人口诀，然亦未易以蹈其壶奥之万一也。
　　修真十书悟真篇卷之二十九竟
　　修真十书悟真篇卷之三十
　　禅宗歌颂
　　夫学道之人，不通性理独修金丹，如此既性命之道未备，则运心不普，物我难齐，又焉能究竟圆通，迥超三界？故《楞严经》云：有十种仙，皆於人中炼心坚固精粹，寿千万岁。若不修正觉三昧，则报尽还来，散入诸趣。是以弥勒菩萨《金刚经颂》云：饶君百万劫，终久落空亡。故此《悟真篇》中先以神仙命衍诱其修炼，次以诸佛妙用广其神通，终以真如觉性遣其幻妄，而归於究竟空寂之本源矣。
　　性地颂
　　一
　　佛性非同异，千灯共一光。增之宁解溢，臧着且无伤。取舍皆为过，焚漂总不妨。见闻知觉法，无一可猜量。
　　二
　　如来妙体遍河沙，万象森罗无障遮。会得圆通真法眼，始知三界是吾家。
　　三
　　视之不可见其形，及至呼之又却应。莫道此声如谷响，若还无谷有何声。
　　四
　　一物含闻见觉知，盖诸尘境显其机。灵常一物尚非有，四者凭何作所依。
　　五
　　不移一步到西天，端坐诸方在目前。项后有光犹是幻，云生足下未为仙。
　　六
　　求生本自无生，畏灭何曾暂灭。眼见不如耳见，口说争如鼻说。
　　无罪福
　　终日行不曾行，终日坐何曾坐。修善不成功德，造恶元无罪过。时人若未明心，莫执此言乱做。死后须见间王，难免擭汤碓磨。
　　三界惟心
　　三界惟心妙理，万物非此非彼。无一物非我心，无一物是我己。
　　见物便见心
　　一见物便见心，无物心不现。十方击通塞中，真心无不遍。若生知识解，却成颠倒见。睹境能无心，始见菩提面。
　　圆通
　　见了真空空不空，圆明何处不圆通。根尘心法都无物，妙用方知与物同。
　　随他
　　万物纵横在目前，随他动静任哗谁。圆明定慧终无染，似水生莲莲自乾。
　　宝月
　　一轮明月当虚空，万国清光无障碍。收之不聚拨不开，前之不进后不退。
　　彼非远兮此非近，表非外兮裹非内。同中有异异中同，问你傀儡会不会。
　　心经颂
　　蕴谛根尘空色，都无一法堪言。
　　颠倒之见已尽，寂静之体偷然。
　　人我
　　我不异人，人心自异。人有亲疏，我无彼此。水陆飞行，等观一体。贵贱尊卑，首足同己。我尚非我，何尝有你。彼此俱无，众泡归水。
　　读霄窦禅师祖英集
　　曹溪一水分千派，照古澄今无滞碍。近来学者不穷源，妄指蹄洼为大海。雪窦老师达真趣，大震雷音推法鼓。狮王哮吼出窟来，百兽千邪皆恐惧。或歌诗，或语句，丁宁指引迷人路，言辞磊落义高深，击玉敲金响千古。争奈迷人逐境留，却将言相寻名数。真如实相本无言，无下无高无有边，非色非空非二体，十方尘剎一轮圆。正定何曾分语默，取不得兮舍不得。但於诸相不留心，即是如来真轨则。为除妄相将真对，妄若不生真亦晦。能知真妄两俱非，方得真心无呈碍。无坚碍兮能自在，一悟顿消穷劫罪，不施功力证菩提，从此水离生死海。吾师近而言语畅，留在世问为榜样。昨宵被我唤将来，把鼻孔穿放杖上，问他第一义如何，却道有言皆是谤。
　　戒定鲈解
　　夫戒定慧者，乃法中之妙用也。佛祖虽尝有言，而未达者有所执。今略而言之，庶资开悟然。其心境两忘，一念不动日戒。觉性圆明，内外莹彻曰定。随绿应物，妙用无穷曰慧。此三者相须而成，互为体用，或戒之为体者，则定慧为其用，定之为体者，则戒慧为其用，慧之为体者，则戒定为其用。三者未尝斯须相离也，犹如日假光而能照，光假照以能明，非光则不能照，非照则不能明。原其戒定慧者，本乎一性，光照明者，本乎一日，一尚非一，三复何三？三一俱忘，湛然清诤。
　　即心是佛颂
　　佛即心兮心即佛，心佛从来皆妄物。若知无佛复无心，始是真如法身佛。法身佛，没模样，一颗圆光含万象。无体之体即真体，无相之相即实相。非色非空非不空，不动不静不来往。无异无同无有无，难取难舍难听望。内外圆通到处通，一佛国在一沙中。一粒沙含大千界，一个身心万个同。知之须会无心法，不染不滞为诤业。善恶千端无所为，便是南无及迦叶。
　　采珠歌
　　贫儿衣中珠，本自圆明好。不会自寻求，却数他人宝。数他宝，终无益，只是教君空费力。争如认取自家珍，价直黄金千万亿。此宝珠，光最大，遍照三千大千界，从来不解少分毫。刚被浮云为障碍，自从认得此摩尼，泡体空花谁更爱。佛珠还与我珠同，我性即归佛性海。珠非珠，海非海，坦然心量包法界。任你尘嚣满眼前，定慧圆明常自在。不是空，不是色，内外皎然无壅塞。六通神慧妙无穷，自利利他宁解极。见· 即了，万事毕，绝学无为度终日。怕铺白切兮如未修真，真妄之心总属尘。从来万法皆无相，无相之中有法身。法身即是天真佛，亦非人兮亦非物，浩然充塞天地问。只是希夷并恍惚。垢不染，光自明，无法不从心裹生，心若不生法自灭，即知罪福本无形。无佛修，无法说，丈夫智见自然别，出言便作狮子呜，不似野牛论生灭。
　　禅定指迷歌
　　如来禅性如水，体静风波自止。兴居湛湛常清，不独坐时方是。今人．静坐取证，不道全在见性。性於见裹若明，见向性中自定。定成慧用无穷，是名诸佛神通。．几欲究其体用，但见十方虚空。空中杳无一物，亦无希夷恍惚。希恍既不可寻，寻之却成乖失。只此乖失两字，不可执为凭据。本心尚乃如空，岂有得失能所。但将万法遣除，遣令诤尽无余。豁然圆明自现，便与诸佛无殊。色身为我栓桔，且想和光混俗。举动一切无心，争甚是非荣辱。生身只是寄居，逆旅主号毗卢。毗卢不来不去，乃知生灭无余。或问毗卢何似，只为有相不是。眼前叶叶尘尘，尘叶非同非异。况此尘尘叶叶，个个释迦迦叶。异则万籁皆呜，同则一风都摄。若要认得摩尼，莫道得法方知。有病用他药疗，病差药更何施。心迷须假法照，心悟法更不要。又如昏镜得磨，痕垢自然灭了。本为心法皆妄，故令离尽诸相。诸相离了何如，是名至真无上。若欲庄严佛土，平等行慈救苦。菩提本愿虽深，切莫相中有取。此为福慧双圆，当来授记居先。断常纤尘有染，却於诸佛无绿。翻念凡夫迷执，尽被情爱染习。只为贪着情多，常生胎卵化湿。学道须教猛烈，无情心刚似铁。直饶父母妻儿，又与他人何别。常守一颗圆光，不见可欲思量。万法一时无着，说甚地狱天堂。然后我命在我，空中无升无堕。出没诸佛土中，不离菩提本坐。观音三十二应，我当亦从中证。化现不可思议，尽出逍遥之性。我是无心禅客，凡事＇不会拣择，昔时一个炁牛，今日浑身总白。有时自歌自笑，傍人道我神少。争知被褐之形，内怀无价之宝。更若见我谈空，恰似浑胡骨切沦吞枣。此法唯佛能知，凡愚岂解相表。兼有修禅上人，只学斗口合唇。夸我问答敏急，却元不识主人。盖是寻枝摘叶，不解穷究本根。得根枝叶自茂，无根枝叶难存。便逞已握灵珠，转於人我难除。与我灵源妙觉，远隔千里之殊。此辈可伤可笑，空说积年学道。心高不肯问人，枉使一生虚老。乃是愚迷钝根，邪见业重为因。若向此生不悟，后世争免沉沦。
　　无心颂
　　堪笑我心，如顽如鄙，兀兀腾腾，任物安委。不解修行，亦不造罪，不曾利人，亦不私己。不持戒律，不徇忌讳，不知礼乐，不行仁义。人问所能，百无一会，饥来吃饭，渴来饮水。困则打睡，觉则行履，热则单衣，寒则盖被。无思无量，何忧何喜，不悔不谋，无念无意。凡生荣辱，逆旅而已，林木栖乌，亦可为比。来且不禁，去亦不止，不避不来，无赞无毁。不厌丑恶，不羡善美，不趣静室，不远闹市。不说人非，不夸己是，不厚尊崇，不薄贱稚。亲爱冤仇，大小内外，一辰乐得丧，钦侮
　　险易。心无两睹，坦然一揆，不为福先，不为祸始。感而后应，迫而后起，不畏锋刀，焉怕虎兕。随物称呼，岂拘名字。眼不就色，声不来耳。凡所有相，皆属妄伪。男女形声，悉非定体。体相无心，不染不碍，自在逍遥，物莫能累。妙觉光圆，映彻表裹，包裹六极，无有遐迩。光兮非兮，如月在水，取舍既难，复何比拟。了兹妙用，迥然超彼，或问所宗，此而已矣。
　　西江月
　　其一
　　妄想不复强灭，真如何必希求。本源自性佛齐修，迷悟岂拘前后。悟即剎那成佛，迷时万劫沦流。若能一念契真修，灭尽怛沙罪垢。
　　其二
　　本自无生无灭，强作生灭区分。只如罪福亦无根，妙体何曾增损。我有一轮明镜，从来只为蒙昏。今朝磨莹照乾坤，万象昭然难隐。
　　其三
　　我性入诸佛性，诸方佛性皆然。亭亭寒影照寒泉，一月千潭普现。小即毫毛莫识，大时褊满三千。高低不约信方圆，说甚短长深浅。
　　· 　其四
　　法法法元无法，空空空亦非空。静喧语默本来同，梦裹何劳说梦。有用用中无用，无功功裹施功。还如果熟自然红，莫问如何修种。
　　其五
　　善恶一时忌念，荣枯都不关心。晦明隐显任浮沉，随分饥飧渴饮。神静湛然常寂，不妨坐外歌吟。一池秋水碧仍探，风动莫惊尽怠。
　　其六
　　对境不须强灭，假名权立菩提。色空明暗本来齐，真妄休分两体。悟即便名诤土，更无天竺曹溪。谁言极乐在天西，了即弥陀出世。
　　其七
　　人我众王寿者，宁分彼此高低。法身通照没吾伊，念念不须寻觅。见是何曾见是，闻非未必闻非。从来诸用不相知，生死谁能碍你。
　　其八
　　住相修行布施，果报不离天人。恰如仰箭射浮云，坠落只缘力尽。争似无为实相，还源返朴归淳。境忘情尽任天真，以证无生法忍。
　　其九
　　鱼兔若还入手，自然忘却荃蹄。渡河筏子上天梯，到彼悉皆遗弃。未悟须凭言说，悟来言说成非。虽然四句属无为，此等仍须脱离。
　　其十
　　悟了莫求寂灭，随绿且接草迷。断常知见及提担，方便指归实际。五眼三身四智，六度万行修齐。圆光一颗好摩尼，利物兼能自济。
　　其十一
　　我见时人谈性，只夸口急酬机。及逢境界转痴迷，又与愚人何异。说得便须行得，方名言行无亏。能将慧剑斩摩尼，此号如来正智。
　　其十二
　　欲了无生妙道，莫非自见真心。真身无相亦无音，清挣法身只惫。此道非无非有，非中亦莫求寻。二边俱遣弃中心，见了名为上品。
　　后叙
　　切以人之生也，皆绿妄情而有其有其身则有患，若其无身患从何有？夫欲免夫患者，莫若体夫至道，欲体夫至道，莫若明夫本心。故心者，道之体也，道者，心之用也。人能察心观性，则圆明之体自现，无为之用自成，不假施功，顿超彼岸。此非心镜朗然，神珠廓明，则何以使诸相顿离、纤尘不染、心源自在、决定无生者哉？然其明心体道之士，身不能累其性，境不能乱其真，则刀兵乌能伤，虎兕乌能害，巨焚大浸乌足为虞？达人心若明镜，鉴而不纳，随机应物，和而不唱，故能持物而无伤也。此所谓无上至真之妙道也。原其道本无名，圣人强名，道本无言，圣人强言耳。然则名言若寂，则时流无以识其体而归其真，是以圣人设教立言，以显其道。故道因言而后显，言因道而返忘。奈何此道至妙至微，世人根性迷钝，执其有身而恶死悦生，故卒难了悟。黄老悲其贪着，乃以修生之术，顺其所欲，渐次导之。以修生之要在金丹，金丹之要在乎神水华池，故《道德》《阴符》之教，得以盛行於世，有益人悦其生也。然其言隐而理奥，学者虽讽诵其文，皆莫晓其义，若不遇至人授之口诀，纵揣量百种，终莫能着其功而成其事，岂非学者纷如牛毛，而达者乃如麟角也？伯端向己酉岁於成都遇师授丹法，当年且主公倾背，自后三传与人，三遭祸患，皆不逾两旬。近方忆师之所戒云：异日有与汝解缰脱锁者，当宜授之，余不许尔。后欲解名籍而患此道人不知信，遂撰此《悟真篇》，叔丹药本末。既成，而求学者赓然而来，观而意勤，心不甚怪，乃择而授之。然而所授者，皆非有巨势强力，能持危拯溺、慷慨特达、能仁明道之士，初再罗患，心犹未知，竟至於三，乃省前过。故知大丹之法，至简至易，虽愚昧小人得而行之，则立超圣地，是以天意秘惜，不许轻传於非其人也。而伯端不遵师语，屡泄天机，以其有身，故每膺谴患，此天之深戒如此之神且速，敢不恐惧克责。自今以往，当钳口结舌，虽鼎擭居前，刀剑加项，亦无复敢言矣。此《悟真篇》中，所歌咏大丹、药物、火候细微之旨，无不备悉，好事者夙有仙骨，观之则智虑自明，可以寻文解义，岂须伯端区区之口授之矣。如此乃天之所赐，非伯端之趣传也。其如篇末歌颂，谈见性之法，即上之所谓无为妙觉之道也。然无为之道，齐物为心，虽显秘要，终无过咎，奈何凡夫绿业有厚薄，性根有利钝，纵闻一音，纷成异见。故释迦、文殊所演法．宝，无非一乘，而听学者随量会解，自然成三乘之差，此后若有根性猛利之士，见闻此篇，则知伯端得达磨、六祖最上一乘之妙旨，可因一言而悟万法也。如其习气尚余，则归中小之见，亦非伯端之咎矣。
　　修真十书悟真篇卷之三十竟
　　
