金丹赋
　　经名：金丹赋。题大道弟子马莅昭注。莅昭当系金期人。以外丹说注解陶植真人所撰《金丹赋》。其赋文较《陶真人内丹赋》多出，注文亦较明白。一卷。底本出处：《正统道藏》洞真部方法类。
　　金丹赋序
　　窃闻生者，道之本，唯天地日月而长存。教者，道之尊，征造化自然而立训。元始悬黍珠，妙演玄玄之义。老君升玉肩，宏宣寂寂之宗。所谓金丹之名，所由以立也。是故汉之魏伯阳，仿《周易》以作《参同契》。以迨晋唐宋以来，若许旌阳、葛稚川之徒，皆造诣其极，而成其道者也。弟子马莅昭叨生天地，窃慕玄风，虽无为之路大辟，动惟侧足。然众妙之门广设，窥必兢心。赖圣人而推诱资深，知真德而随方引汲。是敢辄披妙典，猥讽玄文，惟坚似铁之心，以镌顽矿。只旷如灰之志，欲契灵根。念浮生而水沫风灯，知大道而天长地久。然则神运不息，研思岂精，欲决私诚，未有良已。向旅馆而空惊秋，吹一夜蝉呜。对霜灯而敛卷凝愁，几伤虫砌。有金丹赋，遇而偶也，不知谁所着矣。得已常诵此文，而自镯其抑。每每昤罢，莫不抱膝昂首，而显无所容哉。然诀不辄造，理不虚拟，乃圣人之深诚。实以愚是率耽，难阅具思。亦冀游心妙理，渐迹於真奥之中。有冒訑筹之科，自责僭瑜之极。谨藏筐筐，虔候至人，勉阅于衷，敢为注省。
　　金丹赋
　　大道弟子马莅昭注
　　夫道自成，
　　夫者冲邈其思，含亮蛉神，微像欲言，故日夫也。道者，虚元混成之本也。太上日：有物混成，先天地生。寂兮寥兮，独立而不改，周行而不殆，可以为天下母。吾不知其名，字之日道。强谓之日大。此言明大道从太虚之中，寂寥之境，生化一气，而分阴阳，立天地，运四时，以变有万物。故日：先於天地之前，为万物之母。又《玄纲论》日：道者，虚元之系，造化之根，神明之本，天地之源。此则足以明天地万物含气，有识有象有色，触类之事，莫不因气，展转变化无穷，皆自道生也。自然者，夫混元未辟之时，寥廓太空，莫有其际。及其虚极而自有神，神者，空之洞至灵者也。故神运而化气，气分而立清浊之象，象设而万物化形，清浊象形，本皆虚元而立，岂有主宰制作而为，然之理而知不。圣人见天地万物变化之时自，故日自然。是故可违故因而制之。制之者，模范一气，取法二仪，得自然之妙，以至长生羽化。岂有法衍作用而为之，是得至真自然之理。故与天地日月而长久，而常自然而然之。若强然之，则不然也。是故人法地，地法天，天法道，道法自然也。
　　术明真假，
　　在心日衍，衍作也。欲衍作之时，先大道之理。既明大道自虚元太空，而有根元分化处所。故圣人向混成万物之中，而仰观天文，俯察地理，历象星辰．日月，穷四时之由，极五行之义，而定金木水火，配象龙虎龟雀，而明相生相克休王之所，而画八卦九官，成天下之文，极相生之象，使学者明之，达其变，极其数，然后以衍而作也。真假者，相混而成也。夫一气而生万物，万物之中，各负真假。且何者不从道生，既皆从道生，则万物无有真假。夫道者，体贯无为，包天地不为大，入微尘不为小，无亲无疏，无丑无好，不可得而害，岂有真假哉。然自是万物於物得利而亲好者曰真，万物於物得害而疏，丑者日假，令亲疏丑好，利害万物，皆各有所附。既各有所附，则欲於所欲，而溺於欲而深矣，确矣。谁有豁廓襟抱，探妙於形神之外，而混彼真假，倪入希义之源者哉。今以愚迷日：真假者，天地也，阴阳水火也，寒暑也，昼夜也，刚柔也。然天地阴阳水火，昼夜刚柔殊矣，於道岂有异哉。故有无相生，长短相形，高下相倾，难易相成，音声相和，前后相随。是故万物本无其假，假则因真而有假。万物本无其真，因假而有真。如阴阳相生，寒暑相反。故假叉有真，真叉因假。若离石求玉，离下求高，弃夜求晨，弃假求真，真无有是也。故先言自然，后办真假。
　　法则两仪，
　　法者，衍斯至而为法也。明斯极而有则也。两仪者，天地也。制之以法天地，而立鼎器。则阴阳而运四时，使化气於炉鼎之中，周道气而行天地。经日：处中以制外。故在於历纪。此言大丹於炉鼎之内，中含律历，外制天地之纪，而结至真之精，不可不明造化之数，而夺天地之权，以至化成之道乎。故言法则两仪也。
　　取象八卦。
　　而取八卦之象。《易》曰：卦者，言乎挂者也。象日：言乎象者也，言如悬挂物像，以示於人，故以卦象而称也。夫在天成象，在地成形，变化见矣。故圣人仰法天而取象，俯於地而察形，歌晓天元之微，画八卦。八卦者，乾、坎、艮、震、巽、高、坤、兑．也。乾三长画，纯阳爻也。为天，为金，为君，为父。位居西北，对坤而合天地。坤者三短画，纯阴之爻也。为地，为土，为臣，为母，位居西南。以火生之，故配位於比也。震者，上两画短，下一画长，二阴一阳之爻也。为雷，为木。为长男，为青龙，位居正束，对巽而合天地。巽者，上两画长，下一画短，二阳一阴之爻也。为风，为木，为长女，位居束南，而行号令。坎者，上下两画短，中一画长，二阴一阳之爻也。为水，为月，为玄武，为中男，位居正北，一阳生於二阴之问，故十一月冬至之日，生阳气於地下也，对高而合天地。高者，上下两画长，中一画短，二阳一阴之爻也。为火，为日，为朱雀，为中女，位居正南，为天之心，一阴生於二阳之中，故五月夏至之日，停午之时，一阴之气降於天上也。艮者，上一画长，下两．画短，一阳二阴之爻也。为山，为土，为少男，万物遇艮皆止，位居束北，对兑而合乾坤。兑者，上一画短，下两画长，一阴二阳之爻也。为泽，为金，为白虎，为少女，位居正西，而为月窟。夫乾坤两卦，皆纯阳纯阴之爻，故极而为天地。巽、高、兑三卦，悉二阳一阴之爻，故皆为女。震、坎、艮三卦，悉二阴一阳之爻，故皆为男者。何也，夫阴多阳少，阳为主。阳多阴少，阴为主。皆以少者为主也。故少者多之所贵，一者众之所尊。其爻乾坤二卦，皆纯阴阳之爻，无中与不中。震艮二卦，各二阴一阳之爻，而一阳不得其中。巽兑二卦，各二阳一阴之爻，而一阴不得其中。凡阴阳不得其中，则虽能变化，而不能通也。故坎高二卦者，坎有一阳，高有一阴，皆居阴阳之中，所以通天地还返也。故言法二仪之时，须取象於八卦也。
　　辟天地以区分，
　　辟者，开也。夫混元之中有真神，而运一气，而辟天地。天地既辟，圆覆方载，暄凉寒暑。金木水火，各归一方。区分天地之内变化之事，以历劫为常。是故圣人立教道人，而指此混元开辟，区分之象。今修大丹者，玄奥之义也。故太上日：夫天下大物哉，甚绵绵冥冥，混沌不可知。此言欲认圣人，欲以拆大丹之理。盖大物在於天下，绵绵不绝常有，乃冥冥混沌，同於太元。真神之气，开辟天地，区分五行四时，变化之功齐矣，而理义幽隐。徒孜孜於金章玉书，而世民不可知也。金取象八卦，而各使区分於鼎器之内，亦天开地辟，而成大丹也。
　　混阴阳而变化。
　　混者，同也。阴阳者，变化之气也，阴阳未运而混同，阴阳运而生变化。阳者，天之气也。始生於极阴之中，九地之下，仲冬之月，中气之日，夜半子时，蕴然而动，氤氲渐资上升，左旋束面，而生化万物，以至东南，为盛阳之位。阴者，坤之气也。始生於极阳之中。九天之上，仲夏之月，停午之时，微然而静，渐渐滋长下沉，左旋西面，而凝实万物，以至西北，为盛阴之位。欲明大丹於鼎器之内，自有真元阴阳之气，真气运转，八卦从律而不杂，五色成文而不乱，一以阴阳气全，变化道足，而成大丹矣。
　　指乾坤以形以位，
　　指者，指其象也。而取乾坤形象，安排位次，立其鼎器，而修大丹。经日：乾坤，鼎也。夫乾坤之形，如鸡卯之象，故经日：圆高中起，状若蓬壶。又日：类如鸡子，黄白相扶，须蒙密固济也。夫鸡卯黄在中，而白在外，抱伏之时，得母暖气，二十四日，而化成赀眼爪脚，毛羽文彩。此乃得真自然而化，岂不异哉。此则是黄白相扶，铃然而成。则其卯不可血，血则得真之气散，自然不成也。又日：乾坤之形，状似人首。经云：首若蓬壶。又经云：脑者，一身之灵宗，百神之命窟，津液之山源，金泥之精魂。是以胃池体方以受物，脑官圆虚以贡真，万穴植立，千孔生烟，德备天地，道同太玄，故名之曰混元。泥丸者，形躯之上神也。以位者，欲以修此大丹，先知此鸡卯脑官二种形像，法似乾坤，而立鼎器，运而为其位也。又日：易．之门户，众卦之父母也。
　　类南北而有取有舍。
　　类者，比类体同也。南北者，太阴太阳之二方，丹玄丹真之二位也，坎陷离丽之一卦也。取拾者，坎高相合，而为天地，二卦气交，而一取一拾。而得善日取，失善日拾，此义幽隐，非翰简能申。欲明其由，洞晓二卦之微。此人鼎器之妙，然后可穷取拾之义矣。
　　氏房腾跃於苍龙，
　　氏房者，天上二十八宿束方之星也。苍者，青也。龙者，束方之气也。《周易中正义》日：龙能变化，阳气亦能变化，故称为龙气。至东方万木荣生，青苍之气盛也。故运火修丹，至仲春之月，大鼎之中，真气方盛，亦苍龙腾跃束方。氏房之星摇动，而应之也。故魏君歌日：青龙处房六兮，春华震束卯，是也。
　　翼张襟带於白马。
　　翼张者，二十八宿南方之星也。襟带者，通连之义也。白马者，初品大丹之客也。淮南子日：白马牙，好丹砂。白者，西方色。马者，南方兽。牙者，丹之物也。又言氏房张翼苍龙，皆襟带通连，南方之兽，西方之白，运火修炼，至此而乃成初品大丹也。
　　固乾坤之形质，
　　固者，牢固之义也。制赋之士，更郑重而言之。且乾坤鼎也，喻如鸡卯。若血则抱伏不成真，鼎疏则化气流散天地之外，中失造化之本焉。作神丹者，固际之义，诚大矣哉。於是言也，若非穷神知化，而岂能明固际之义。夫固乾坤之质者，非以固际之功而固也，非不以固际之功而固也。何哉，且乾坤自然，非所固际。若不固际，则乾坤毁而天倾地沦矣。
　　脱肌肉而潇洒。
　　脱肌者，解脱之义也。肌肉同也。潇酒．者，澄静清虚，无亲无挠之义。太易至五行歌日：何言金木水火土，留神宝命是龙虎。学者不识五行精，强认他人为父母。木主气兮骨主金，血象水兮肉象土，不死之道变化也。
　　顺天时而奉天。
　　顺者，不悖其时。逆其时而则钟灾害，顺其序而则降嘉祥。经云：五气顺序，应时而得。又云：犹御者执街辔，准绳墨，随轨辙。处中以制外，故在於历纪。此言欲御火之士，如执衔辔，使车马驯其轨辙而不差，以合四时八节，二十四气，七十二侯也。奉天者，《易》日：先天而天弗违，后天而奉天时。夫天且弗违，而况於人乎。此明大丹既成，孳引相生，如后天而奉天时，子孙而养父母，而历亿不绝耳。
　　必雌雄而配偶，
　　经日：阳不独立，阴不独居。玄武龟蛇，盘斜相扶。以明牝牡，竟当相须。故言雌雄者，阴阳也。坎男日雄，离女日雌。夫乾为父，有三男，震、坎、艮也。坤为母，有三女，巽、离、兑也。今配此雄雌，何独坎、离。但以坎、离得中，而震、艮、巽、兑不得中也。故以坎男离女，匹配而偶夫妇也。故陶公日：男冠女笑，牝牡相得，气交体合，应变无穷，此道之用也。又经云：观夫阴阳交会之时，得其节符而不可解，然后明其配偶，以成大丹也。
　　终翱翔而上仙。
　　终者，三年之功毕也。翱翔者，身归纯阳，万神全而轻．举也。上於三清、太虚、太微之境，故日上仙。仙者，立人山也。言服此大丹，神为宝，骨为金，如不动之山。
　　爰有物外之人，
　　爰有者，言自古有得道之人，羽化之士，长生久视者，皆此之常流，而自凡入圣，故官爰有物外者。几世人因物以生欲而溺於物，溺於物则拘於尘网。若不营不欲，无虑无拘，谓之物外。经云：外天下者有天下，外其身者存其身。夫物之资身，亦能灭身。故修真之士，虚己忘形，而资於生，而避其息。如功成名遂，溺而无数，何为有智哉。则物外人爰有也。
　　性禀天真，
　　真者，道之纪也。吴真人云：神禀於道，静而合乎性。人禀於神，动而合乎情。故率性则神凝而察天真，为情则神挠而邪气自袭。故情动神浊，性静神清，清则故能参入妙门，得天真之理，而神监於内，故言性禀天真也。
　　抱冲和之志气，
　　抱，蕴也。冲和，天地中庸之气。天之纯阳赫赫，地之纯阴冥冥。若纯阳在上，纯阴居下，则天地不通，万物不生，阴阳不交，岂能分别善恶乎。天地既交，阴阳混蒸，生有万物，而正在天地之问，谓之冲和之气。冲和者，均平之义，志公之心。故举事发机，其犹张弓乎。高者抑之，下者举之。如动铃取中，故言志气也。
　　厌寰海之泥尘。
　　厌，弃也。寰海者，四海相通，逆而绕之，谓之寰海。泥尘者，寰海之内地也。言此地上有水则泥，乾燥则尘，泥能污物，尘能蒙之，污已至于归，故可厌弃也。
　　乃寻不死之方，
　　方者，象也。圣人指象以立教，则有《古文龙虎金碧上经》三卷，有紫阳《金碧经》三巷，有《金碧潜通诀》三卷，有《周易参同契》三巷，有《太易志》二十四篇，更有得道诸仙诸子，演而着之，莫可胜数。并论修制大丹之门，云服之不死，故言寻。
　　求延龄之诀，
　　夫求延龄之诀，圣人非不指之而丁宁，自是求人而不悟耳。冲虚子日：仙人路连云鹤，不踏偏梁与剑阁。世人不知仙路，与世路都不同。但指关山根，迷错自数言者，谓世人不知求诀之门也。＂夫求诀者，当自求也。铃在推考《参同》，而骯《金碧》。外明天象，内合玄庭，撮微妙於心中，机造化於神契。故冲虚真人日：神仙不在他方界，只在明公心与神。又《神仙可学论》日：道远乎哉，行斯至矣。夫至虚蕴妙，待感而灵。犹金石含响，待击而呜。故豁方寸以导虚，虚则静以感，感则通，通则宇宙大定，天光发耀。如此言可认虚静，蕴妙精，感而通，大丹诀也。又烟萝子日：夫学真之士，莫不挺方外之见，蕴重玄之机，与道通真，内明中正，恬淡虚寂，动合渊微，后观天地於指掌中，视六合於毫芒之内，细无不入，大无不包，真伪是非，子能分辫，然后可以栖真谷神矣。此数言者，岂可尸居而待诀乎。是以愚鄙求天地，祝神祇，礼日月，寻真经，学阴阳，穷造化，讽念不辍，搜研不休，缁缕妙言，剖拆隐密，扣之於静，击之於虚，於今二纪余矣，犹未象得遇道者，略垂旨诀者欤。然圣则已志，期得感通乎。
　　得金丹之奥旨，
　　金丹以金为之，故日金丹。《龙虎镜》日：乾象着明，莫大乎日月。日者太阳之火精，朱汞为龙是也。月者太阴之水精，铅银为虎是也。又日：朱砂者，火之子。水银，金之孙。金者日之所生，银者月之所育。日月互用，水火合成，龙虎相随，阴阳相制，而成大丹。此之二宝，天地至灵，得之修成，谓之金丹。奥旨者，《金碧经》、《参同契太易志》、《日月混元经》。此之真文，并金丹之奥旨，穷微极妙，而可以讨寻也。
　　洞玄妙之真说。
　　洞者，智之照曜无碍，为之通也。玄者，水火也。水色黑日玄冥，火色赤日丹玄。老君歌日：黑金取精赤取髓，解取赤黑药无比。用赤入黑保长年，用黑入赤天仙矣。颠倒两法总称玄，黑能化赤赤能仙。是也。妙者，二玄之妙。水精为月，火精为日，轮还洞虚，变化万物，其妙大焉。又经日：水能生万物，圣人独知之。又曰：两无宗一有，灵化妙难窥。故言妙也。真经云：言不苟造，论不虚生。非丹成得道，而不可着其经诀，此圣人之诫，则《金碧》、《参同》、《太易》，为之真诀也。
　　因知窈窈冥冥，其中有精，
　　知者，因《金碧》、《参同》，真说金丹玄妙，然始知窈冥之中有精。太上日：惚兮恍，其中有象。恍兮惚，其中有物。窈兮冥兮，其中有精，其精甚真，其中有信。是也。其又水日玄，窈火日丹，冥窈者深也，冥者昧也。水则外暗内明｀而深，火则外明内暗而昧。精者，水火之中有精。《日月混元经》日：鼎为天地，药为日月，水火为阴阳。
　　汞不呈材，金不露形。
　　汞在朱砂中，如日之有乌。金在黑铅中，若月之有兔。日之盈昊，可以见朱砂水银。月之满亏，可以见黑铅白金。不呈村与露形者，俱言隐也。既乾坤为鼎，日月为药，日月在鼎中，精魄居日月内，岂可得而见邪，故不呈材。
　　贯丹田之一气，
　　贯者，通连之义也。经日：天有三玄，日月星也。人有三真，三丹田也。三宝，铅汞砂。一气者，真·道也。真气潜运，在天为三光，在人为三田，在地为三宝。故言贡丹之田，一气也。
　　察水火之两名。
　　夫道无形而不可睹，视之不见，听之无声，潜运而生水火。乃察水一火二，其数有三，而三生万物，因察知而制之也。
　　分布四象，
　　分布者，一气运行，分布在北为冬，坎象。在东为春，震象。在南为夏，离象。在西为秋，兑象也。
　　陶炼五行。
　　陶炼者，涎坛也，镕铸也，皆造化之名，五行者，金木水火土也。古歌日：五行深妙义难思。又日：细视五行君自见。又日：为复四象成，为复五神作。夫一气分为阴阳，运为四时，终为五行。亦若人有四肢，加之以头，谓之五行。故运火之时，鼎中真气而分阴阳，阴阳生四象，四象毕而成五行。故李真人日：水一金四，为之戊土。火二木三，为之己土。皆以运火成功，而自金造化，故言修炼矣。
　　驻日魂而呼月魄，
　　驻者，不动之义。《长生篇》：日魂月魄，乾坤体成。日魂金乌，月魄玉兔。魂魄呼吸，乌蟾吞吐。修炼大丹之时，虽魂魄呼吸而不动也。
　　遵虎性而契龙情。
　　遵者，依也，禀也。虎者，西方白虎。性者，道之纪也。契者，以物合物谓之契。今以情合性，故言契。龙者，束方青龙也。夫大丹之有龙虎情性，如人之有肝肺情性。肝青属木为龙，肺白属金为虎。又日：龙为情，虎为性，情性相依还返，自然之义也。又日：性主於内，立致鄞鄂。情主营外，筑垣城郭。又日：情性於人非外物也，龙虎於物非维类也。龙虎故言遵依也。
　　於是演易示期，
　　演，伸也。易，《周易》也。夫《易》论天地之道，圣人演而立教，令修大丹而有期程。大道玄妙，变化之气始从十一月，中气为之，天正之时，而生一阳，至四月极，而成乾体。又从五月，中气而生一阴，至十月极，而成坤体。此皆演其日月之数，而成变化之期，故此言。
　　杓星设位。
　　杓者，北斗之杓，柄星也。正月杓指寅，二月杓指卯，三月杓指辰，随其月建，杓指而行。设子、丑、寅、卯、辰、巳、午、未、申、酉、戌、亥，言运火之上，设此十二位，而观杓星也。
　　循丰翼而散彩，
　　循者，轮也。箕者，二十八宿束方之星。翼者，南方之宿也。散彩者，言运火之时，如太阳行其二十八宿，循轮而散彩也。箕者，月初三日而见也。翼者，十五日月就圆也。外运其火，内循律历，而散彩。
　　绵艮兑而通气。
　　绵，连不断也。经日：山泽相连，艮兑通气。艮属土，位属束北。兑属金，位居正西。巳酉丑，金之位。又艮卦纳丙，兑卦纳丁，故言通气。
　　播刑德而合刚柔，
　　播，施也。刑，杀也。德，生也。经日：德主生起，刑主伏杀。合，聚也。刚，火金也。柔，水木也。言运火播施真气，至春得为生，秋刑而杀，水火金木，刚柔相合，皆应节侯而成丹。
　　入＃１中宫而归戊己。
　　此言金木水火，而侠刑德刚柔，而入於中官，归戊己之土，水金为戊，木火为己。
　　尔乃九还变态，
　　尔，犹时也。九者，极阳之数。《算经》日：数只有九，十则归一。又经日：日者太阳，其数有九。故坎一，坤二，震三，巽四，中五，乾六，兑七，艮八，离九。还者，巡这之义。言运火之时，大鼎之内，真神之气，同太阳天上日行一度，五日一候，变化万物，至十月而罢其数，返而归一，故言九还变态。
　　七返呈妍。
　　七者，兑金也。去而复来，谓之返。妍，端正之义也。兑为月窟，月始去右转，从南奔束北，入土下，改易不定，却至西方本位，而呈其妍。
　　兹由外贞而内顺，
　　兹由，此也。外贞者，天。内顺者，地。大药亦如鸡卵，白在外为贞，黄在内为顺，抱伏暖气，而成钨者，由此内黄外白，而贞顺也。
　　其乃玄之又玄。
　　玄者，水火也。大道运一气而生水火，是一玄也。后圣人法天地，运水火而成神丹。是又玄。
　　当其火束旋而为龙，水西转而为虎。
　　夫天轮左转，日月五星右旋。天轮左转，运之以四时。日月右旋，化之以万物。故朱砂色赤象火，为位居南方，为朱雀，束旋则朱砂中出水银也。色青象木也，位居束方，为青龙也。铅色黑属水，位居北方，为玄武，西转则黑铅中生白银也。故曰火束旋而为龙，水西转而为虎。此言大鼎之真气潜运，象天轮者左转，象日月五星者右旋，并在鼎中一气所为，非外物也。古歌日：龙不在东淇，虎不在西肤。若向一元求，昭昭知臧否。若向束西求，有目亦如瞽也。
　　虎脱胎而育子，龙辞云而致雨。
　　虎者，金也。白金既离黑铅之胎，还自为母，亦养育其子，故言脱胎育子。龙辞云而政雨者，云藏山岫之中，如朱砂气也。水银既出朱砂之中，为束方青龙，而致雨而润万物也。
　　岂唯先白黑而后黄，抑亦始水火而终土。
　　此同论水银朱砂之道也。先亦始也白黑者，言朱砂中水银也。水银，言水则有黑象，言银则有白象。始水火者，朱砂为火，水银为水，则是水银在砂未出之时，故言始水火也。既朱砂水银有白有黑，有火有水，有其四象之色，乃法天象地，运火修之，而随四时，终毕而皆归土矣。
　　舍南取北，
　　夫取之与拾，经有三途。初乃拾北取南，后又拾南取北。此何，缘君位在北，而臣在南。则君为君，臣为臣。复君却为臣，臣却为君，故拾南而取北。
　　甲乙宗祖。
　　宗祖者，天地也。甲乙者，十干也。甲乙壬癸丙丁戊己庚辛，十干者，如天地覆载万物也。故乾卦六爻，下三爻纳甲，上三爻纳壬。绅卦六爻，下三爻纳乙，上三爻纳癸。故言甲乙宗祖。
　　神水圣石，
　　夫水之与石，有凡有圣。如人之亦有几圣。夫欲自凡成圣者，但能离形去智，集体黜聪，身如槁木，心如死灰，已至于道也。水者水银，石者朱砂。朱砂水银，未依法制之时，则为凡也。及立鼎器，法天地，运一气，生阴阳，四时足，五行全，而自神圣，故言圣石也。
　　帝男龙女。
　　帝者，天地之主。男，是帝王之男。欲为储官，而绍天位，则南方赤帝之男也。龙女者，亦南方赤帝之女也，言龙种者。夫帝王天地之主，万化之尊，有南北重臣，皆王之所使。南北者，阴阳也。若帝男绍其宝位。而御阴阳也。古歌日．．一母产两子，一男复一女。男是阴之宗，女是阳之主。阴来阳亦往，不失本宗祖。脾磨食自销，相将归后土。此则帝王，位居中土之位也。
　　道本不离於玄黄，
　　道者，无名无象，无极之气，运而生化万物。玄黄者，天地也。天玄而地黄之内，贯穿万物。万物生化，不离天地之内。今修炼鼎中，真气变化，不出於玄黄。
　　守一要存乎三五。
　　《混元经》日：三五与一，天地至精。阴阳感化，道以自生。又日：三五与一，辩认君臣。不越五行，勿违天道。又曰：不知三五一，何处觅仙乡。又日：至精不过守一，立义不过三才，破题不出五行，伏藏不出水火，相类之道，皆归其一焉。今略以愚言之，一生二，二生三，三生万物，土者，四象所化之土。土为道气，万物皆从土生。金是真一之宗，变化万物之主。土虽生金，而不强於金也。
　　一寒一暑，
　　坎离水火，而成其丹。坎水冬寒，离火夏暑，一寒一暑，一阴一阳，一金一石，谓之丹矣。
　　龙虎呼吸，
　　经日：龙呼其虎，虎吸龙精，两相饮食，俱相责荣。又日：龙为情，虎为性，情性相依，还返之义也。是谓变化由其真，终始自相因，则呼吸之理可明。
　　魂魄吞吐。
　　龙虎既相呼吸，则月吐魄，而日吞魂。
　　南北交媾於水火，卯酉轮还於子午。
　　水在北，坎男，阳也。火在南，离女，阴也。南北相交而媾也。卯虽在束，酉虽在西。修炼之时，轮还鼎中，不离子午也。
　　总括乾坤之册，优游变化之主。
　　总括天地之册，数也。经日：乾之册二百一十有六，坤之册一百四十有四。引而伸之，触类而长之，总万付千五百二十，所以尽万物之数，备刚柔之体，故言总括也。优道变化者，坎离也。经日：坎离亡没，精曜垂敷。此言坎、离二卦，不在乾、坤之数，故言亡没。优游於六虚之内，垂敷精曜，变化万物。今画象以明之。此乾卦也，乾一反索为巽，再索是艮，三索为坤。又坤索为震，再索为兑，三索复乾。故乾坤之用事，只见巽、艮、震、兑，不见坎、离之象。故言亡没者，是坎、离为日月，垂数化万物。
　　母子包罗於匡郭，育养因依於鼎金。
　　母子者，真气与水银。包罗，混同也。匡郭，坎、离也。《着生论》日：坎、离匡郭，还毂正轴。阴中阳而成形，阳中阴而成象。巡环四象，交错五行也。育者，如人之以阳和哺，饲时不停也。因依鼎釜者，乾坤鼎也。其鼎自然，众真所居，同天地覆载，育养万物，故乃言因依也。
　　配铢两以定旬游，参爻象而较其火。
　　数铢两者，权衡之用也。夫十六两重一斤，有三百八十四铢也。旬游者，十日一旬，数旬周游一年，终则复始。参爻象者，详六十四卦爻象之数，以分三百八十四铢，於大药之中，终制大丹，观象较数，以合造化，运火而成也。
　　若夫二至启候，阴阳递迁。
　　二至，冬夏二至节也，阳从冬至用事，启候至四月。阴从夏至用事，历侯至十月。周而复始。冬至阳生，夏至阴生，是以故言递迁也。
　　终结坤而遘遁，
　　终，末。结，聚成也。坤，卦也。遘、遁从乾入坤，次第之卦也。乾卦四月圆，五月缺，乃坤卦从乾用事也。乾之六爻，初拆而为遘，五月卦，一阴爻生也。九二拆为遁，六月卦，二阴爻生也。九三拆为否，七月卦，三阴爻生也。九四拆为观，八月卦，四阴爻生也。九五拆为剥，九月卦，五阴爻生也。上九拆终结坤也，十月卦，纯阴爻也。故言此制赋之士，顺平上之律以兴，而言合后十一月而运火。
　　始复临而尽乾。
　　始初终尽也。初从坤卦，复至於乾，此言坤十月成，十一月亏。乾卦从坤用事，一阳爻生为复，十一月卦。六二动为临，十二月卦，二阳爻。六三动为泰，正月卦，三阳爻生。六四动为大壮，二月卦，四阳爻生也。六五动为央，三月卦，五阳爻生也。六动而尽乾也，纯阳之爻也。此言从冬至而运火，至夏至，夏至十月，一年周备也。
　　龙飞偃月，上下两弦。
　　龙者，阳气也。《易》日：初九，潜龙勿用。九二，见龙在田，飞升也。阳气上升，故言龙飞。夫阳气升者，是太阳日曜，从中气天正之时。初行盈道，故阳气随日而生。太阳既行为君，太阴月曜为臣，应其节候而行，偃侧其身，故言偃月，而有上下两弦也。夫太阴二十七日半，行一周天。复行两日半，逐赴太阳合朔。故一月有三十日。且月之三日，太阴初见於庚地，乃阳气动，而木应之，故震卦纳庚。太阴又行五日，计前三日，有八暮见南方丁地，偃之一半，而望太阳，平如弓弦，谓之上弦。则阴阳气静，而金应之，故兑卦纳丁也。太阴又行七日，计前八日，而有十五日，太阴暮见束方甲地，藏满而回，对望太阳，正隆之气动，而金应之，故乾卦纳甲也。此十五日已前属暮见，是阳中之阴气也。太阴又行三日，计前有一十八日，而晨见辛地，阴气静而木应之，故巽卦纳辛也。太阴又行五日，计前有二十三日，晨见南方丙地，偃侧一半，而望太阳，平如弓弦，谓之下弦，阳气动而土应之，故艮卦纳丙也。太阴又行七日，计前而有三十日，晨没乙地，晦而不明，为尽盛隆之阴气应之，故坤卦纳乙也。故言偃月，上下两弦也。
　　黄金白虎，神化自然。
　　黄金者，五行成土，内蕴其金，故言黄金。白虎者，真一之金也。真一皓白，得西方之白色。若非真，则不能神化自然。自上二至启候，及上下两弦，皆语大鼎之中，真气变化神契，而合乾之坤内也。
　　融坤艮以成地，
　　融，铸之义也。坤，艮土也。初融之时，以巽为风，融巽以为艮，融艮以为坤，是从虚而生实也。
　　仰乾兑而为天。
　　仰，法象也。欲法其天，初以震为气，融震以成兑，震来成兑，是结为金，融兑成乾，则仰法以为天也。
　　子母恩感，飞驻钩连。
　　经日：长子继父体，因母立兆基。长子震卦也，震为长男，坤为老母，今融艮成地，仰兑为天，因其母子恩感，天性自然，而继父体。是地阴爻，而从坤成乾也。飞驻者，天阳动而不息，言其飞。地阴着而不极，言其驻。今既天地混合，是飞驻钩连。
　　一包三五，水激云烟。
　　上已明其三五之道，今更迷之。魏君日：本之但二物兮，末而为三五。三五并与一兮，都集应二。所云云烟，真气也。水数一，凝激而结也。水一火二为三也。五土也。相类无离，故言一包。太易至太阳歌日：日者太阳之精，其数有九，在天成象，在地成形，含和万类，布气生灵。日中有乌，名日阴精。阴阳互为，魂魄相经。是以离火，官得九名，结气朱英，炼之因精，参三五一，龙驾来迎。古之仙者，炼日之精，身归纯阳，飞游太清，是故言其太阳，其数有九者，一包三五之义也。又陶公赞日：是知一者水数，五行之始，色禀北方，包含五彩，修之合道，理契自然。又日水者，太玄之始，为道根本。当其枢纽天地，炼锻阴阳，功伴造化。此并一包之气，如云若烟，激结而成至药之理。
　　伊变化骨之灵液，反耆妪而为少年。
　　伊一粒神丹，能变老成少。经日：金丹入五内，雾散若风云。熏蒸达四支，颜色悦泽好。老翁复丁壮，耆妪成婉女。改形超世厄，号之真人也。
　　观其刑德生杀，道契君臣。
　　刑德，赏罚之道。经云：德主生，起春也。刑主伏，杀秋也。刑德之用，帝王之宪章也。欲以政清王道，施德施刑，契於至公之理，则王道隆而天下平也。今修大丹，亦合刑德，春秋无差，律吕有绪。故李真人丹歌日：阴阳既正，魂魄相依，君臣道全，夫妻义合。日月有度，寒暑不愆，还丹乃成，灵化无比也。
　　飞张朱夏，
　　飞者，南火官之朱雀也。张者，二十八宿张星。朱夏者，夏为朱明，并论南方也。
　　伏卯仲春。
　　伏，刑政伏也。仲春二月，卯为木也。水银色青，为药为龙。若天地节序刑政，则水银之龙自伏也。
　　方九二见龙，
　　方象者，九二，乾下卦之中爻也。见龙在田，德施普也。乾六爻，上两爻为天，下两爻为地，中两爻为人。今见龙九二，是下爻之地上也。如鼎中天真之阳，出於九二之地。生化万物，无不沾苏，故德施普也。神丹之化，亦此之也。
　　挺二八致神。
　　挺，生也。二八者，重证乾坤鼎中，神化之道。太阳偃侧，上下两弦之二八也。
　　既西南而得位，贯束北而独尊。
　　西南，坤之位也。夫土无正形，寄在丙丁之下者。何绿。五行相生而有位，次且金生水，水生木，木生火，火生土，故坤土在丙丁之下也。贯束北而独尊者，束北艮位也，坤艮相连，艮止也。万物遇艮皆止，故地德安静不动，故万物亦止。《易》：西南得朋，乃与类行。束北丧朋，安贞之吉，应地无强也。
　　于时河车耸驾，
　　于时至也，至于神丹功毕而成也。耸驾河车者，河则爱河烦恼之河，车则船车也。言神丹已成，得河车而济渡也。
　　白黑周彰。
　　白素真一也，黑玄冥水也。周施也，彰见也。经曰：知白守黑，神明自来。此言今已济度尘网，明知白守黑不差，神丹功备而彰显也。
　　火销金而神气不败，
　　火，运火也。云真一之金，经年累岁，运火炼之，火但销灭，神化之气而终不败。
　　土克水而形体无伤。
　　古歌曰：土能克水自伏藏，文武顺时天道昌。魏君曰：伏以太阳温之，而相吞伏。伏者，类也。龙虎之精，伏於戊己。戊己者，中之色。能正四方，能偃於水。故云水遇土而必亡，亡者伏也。人服此药，感而长生。盖天地真铅之所变化，此四象戊己之土，与玄冥之水虽相克，而无伤损之也。
　　长生不离於玄素，
　　玄者，丹玄也。素者，真一白金丹之体也。经曰：伏火汞成，还丹岂谬。又曰：伏之长生，故非谬也。又曰：金性不败朽，故为万物宝。衍士服食之，寿命得长久。李真人曰：若求延驻之丹服饵，则渐可登真。如终冬之草，覆之不死，露之见伤。故食金如金，食玉如玉。虱处头中而黑，麝食桐而香，汞性染身，莫不由此也。
　　升降必藉乎太阳。
　　升降者，阴阳之上下也。从十一月至四月，阳气上升，阴气下降，天地一合，而万物生。又从五月至十月阴气上升，阳气下降，天地一翻，而万物凋。故升降叉藉太阳者。又阳日曜。天地之中，万象之内，独土称尊，统御阴阳，使升降上下，生成万物，以至神丹之妙，而至得长生久，视，皆赖於一轮真神，无极之尊，变化之所致也。故言升降铃藉於太阳也。
　　何二物之焜惧炫五色以芬芳。
　　二物者，日月也。言日月焜耀，光明广大也。焜者，悬光之义也。言日月悬施大光，五色芬芳，天地之内，变化万物也。夫日月五星，皆不常色，各应四时之气，而变其色。若冬得夏应，必降灾害。经曰：自开辟以来，日月不亏，明金不失其重。是金木荣於内，水火应於外，乾健不息，所以致用，日彩不烁，所以益震。惟天地日月，能长且久，与万物终始，而龙虎配合，为道魁柄，与天地准，合阴阳之数，玄化潜应，如连珠合璧，以极至於无穷。以言修炼神丹，包含天地阴阳，日月虎龙，四时之功，五行之气，同五星连珠，日月合璧，而成大丹。故曰：二物焜耀，五色芬芳也。
　　情性展转而相依，魂魄更互而伏藏。
　　此言神丹既成，陶甄而相续不断也。又龙为情，虎为性，日之魂，月之魄。大丹既就，可以可使，龙虎展转相依。以将一粒大丹，同於日，同於月，故言更互也。
　　厥有神室巍峨，玄白相守。
　　厥，元也。神室者，鼎器也，天地也，人心也。《金碧经》日：神室炼乎精，金丹然后成，可不坚乎。炼化之包，气括飞凝，开阖虚户，希夷之府，造化泉窟，阳气发坤是也。又日：心者，灵之府，神栖於其问。又日：心在腹而千智生。药居鼎而万种化。又日：神室者，丹之枢纽，众石父母。巍峨者如山不动，玄白上已解之，同知白守黑相系，俱在神室鼎器之中也。
　　液水火而凝金。
　　液其鼎中，真气真水真火，阴阳之气也。外火既运，鼎中水火阴阳，蒸而如云如雨，水火俱液，阴阳俱润。及至秋惨冬烈之时，则自凝结，故言液水火而凝金。金者，真一之金。窈冥者，鼎中之天地，天地在窈冥之中，水火在天地之内，真气所化也。故云水火而凝金。
　　向窈冥而立有。
　　窈水冥火，而有真精，是虚烟之气，而成有也。
　　耀朱紫兮，必在乾坤，
　　耀荣光之朱紫，大丹之真色也。魏君日：丹者，是朱化为汞，汞化为砂，砂化为丹，故日还丹。还者，反归之义。丹者，赤色之名。汞者，本体是金，成砂之后，故号金砂。紫赤成金，还归本体，故称大还丹也。又古歌云：运至紫河车，黄金归我家。又日：色转为紫，赫然成丹也。今天地之内，帝王之家，曳楼朱紫，以为荣耀，是圣人法象於神丹之义也。
　　履天地兮而长久。
　　履，游行也。游履天地之内，四极何足远，八荒何足辽，身同天地而长久，道同太虚而不极。魏君日：若有冲虚之士，立性能和，见世路如探汤，弃妻子如脱履，睹浮生之瞬速，知大道而长存。即可授之此经，研寻至理，莫辞得失，为之铃成。爻成之后，见江海如丘陵，睹人生如聚沫。飞腾向太虚之外，逍遥於汗漫之中，此非．天地之功，实是还丹之力也。
　　此还丹之秘旨，皆神仙之授受。
　　秘旨，《金碧》、《参同》、《太易》，《混元》，前已说之，皆神仙授者，理有迷也。且非神仙来授几人，自非能得之者於神仙也。故《玄纲》云：夫学仙者，叉禀阳灵之气所生也。非阳灵之气所禀者，皆无慕仙之心也。今既专於好道，志在求仙，则未有不挺乎仙骨者也。又《神仙可学论》日：於是识元命之所，自知正气之所，由虚凝澹漠怡其性，吐纳屈伸和其体，高虚保定之，良药匡辅之，使表裹兼济，形神俱超，虽未腾举，吾必谓之仙矣。
　　服饵而骨化形延，斋修而道德成就。
　　言服此大丹，筋化为金，骨化为玉，形改命命，长生不死也。斋修道德者，道以虚无为用，德以功善为名。《着生论》云：若有道而无德，则神理殃残。若有德而无道，则性命夭折。莫不道德并着，形神相全，三元混成，长生无极，此之谓也。
　　倏然而脱屐世尘，与天地而同长久。
　　倏然者，倏忽也。展，破履也。言上气大丹，人服当日冲天，抛此世尘，如脱破徙，与天地以其长久者，大丹之力也。鹤寿龟年，可以为电转风旋。芥城拂石，可以为云销雾飞。陶仙公日：天地坏而我全己，万象废而我全身。此乃假言指事，而欲明其无穷者矣。太上日：迎之不见其首，随之不见其后。谅斯圣意，其道何有极乎。
　　金丹赋竟
　　＃１『入」字据《陶真人内丹赋》补。
　　
