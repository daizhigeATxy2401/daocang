擒玄赋
　　经名：擒玄赋。一卷，不着撰人，疑出于唐宋时期。底本出处：《正统道藏》洞真部方法类。
　　擒玄赋
　　还丹
　　周五行用，成妙丹矣！
　　丹者，刚而去柔；还者，终而复始。斡阴阳而相制，假魂魄以相求，精炼施生，贯三清於乾马；昭符造化，运一气於坤牛。原夫金丹之宗，神气之主，央龙虎於震兑，配水火於子午。一男一女，谐谴卷以三千；一君一臣，布生成於九五。么讽以卯酉为卫，离坎为荣，研升沈於八卦，究顺克於五行。瞑津之中，观无而成有，虚无之内，得重而成轻。一则为本为元，一则为侍为从，赖黄君以匹配，仗金白而作用。浅深神室，四时功而秋成；表裹胞胎，八月炼而冬种。岂不以天地交感之情，日月会合而成。水要凝而铅结，汞要乾而金并。乌兔投炉，混成鹦子之壳．；风云入鼎，呜返婴儿之声。美矣哉！．变几为仙，返老却少，岁华易而犹在，陵谷迁而转妙。三皇毁炼功满而白日飞升，群公着修行成而紫凤来诏。是则若延遐寿，须假灵丹，换凡骨而无浊，成仙骨而御寒。紫府鳌宫欲去，而鼎中鹤舞；丹台琼苑拟游，而足下云生。所以宿遇真风，生逢玄旨，周二义而并寿，等三光而齐已，守中元而九转修成，抱一气而万物毕矣！
　　道生
　　天地含化，斯为母矣！
　　漠漠玄玄，浩浩无边，生自无名之始，发当太一之前。交错施为，作化物之玄母；氤氲含孕，遂结象於先天。水含其一，火生其二，蠹钥动而生风，阴阳媾而凝地。屯蒙初判，布两曜而创形，昼夜既分，体三才而建位。谅以龙行九五，运应三田，八卦生从於坤火，五行出自於坎男。数到少阳，受坤艮而征敌；终满甲乙，并金木以包含，是则出没神炉，回还结舍，九土溃而生养，四时更而育化，随宜应节，水风顺雨於三田，普动含灵，火龙行周於半夜。岂不以一气开辟，太阳分歧，日行晖於海下，月呈曜於天涯，水遇火而腾波，清浊分也，金得木而成土，赤白在斯，钦哉！．禀性分形，随机化见，当衰旺於九五，乃变通於三一，散为七宝，成富国之奇珍，凝作三花，为济身之祥瑞。故得阳极即满，金盛还亏，物轻清而方熟，丹泯没而罢为。铅属阳精，归元而汞抛生死，烹除阴滓，媾合而岂有荣衰？所以固守精神，专持子母。三者丹之用，一者道之首，还返各归於本生，天地成同於老寿者也。
　　道源
　　明本根芽，修炼成药。
　　源者万物之母，道者仪象之名，道因源而为孕，源得道而愈生。人听不闻，在施生而有象；日用不见，盖宿息而始明。原夫天地之元，父母之本，或应丹房而安止，或指泥丸而巡迅。混沌分形於南北，子孕母胞；朦胧欲碧於浮沈，阴居阳阐。谅以朱含地魄，银抱天魂，水是三才之祖，精为元气之根。二景相通，配作鼎炉之器；四气冲辩，出入玄牝之门。是以黑虎赤龙，青根白蒂，离坎为土家宗祖，土水为金乡夫婿。雪因水而方结，血因金而柑生，汞遇铅而始乾，水凭土而可制。岂不以阴阳符合，造化同修，鹤逐鸾飞，勤勤而日投九鼎，云施雨骤，息息而月降重楼。是以龙主伏藏，子时修炼，四象凝而丹质，三汞交而光电。初离南国，成秋石於炉中；终返九天，结金砂於海面。但见淘尽阴滓，锻就阳精，九转易而丹毕，四时功而道成。养就黄芽，能点瓦而变玉；炼成白雪，解返老而为婴。所以老寿乾坤，身固丹药，登云而六龙琼辇，适意而朱州灵阁，翱翔而身隐壶天，逍遥而路归碧落矣！
　　龙虎
　　龙虎相配，投入金鼎。
　　火男配东，坤妇为宗，产彼虚无之国，住自祝融之峰。生数於三，作离而因名甲虎；德称於四，变寅而故号庚龙。原夫冠於仁风，生从诞虎，精得水而为汞，血遇金而成乳。初名圣石，霏霏而散作云霞；坎入昆仑，沥沥而流归风雨。谅以东西克伏，上下相刑，二八明而圆满，四象交而中央。＇号自刘安，论秋石而清洁；名因花子，体大鹏之飞翔。是以形影相随，魂魄相配，乌隐泰山之上，兔出华池之内。一者为武，佐火阙之枢机；一者为文，侍明王之鼎器。岂不筋骨为倡，血肉相投？纳水铅於金鼎，运日精於铁牛，过火即飞，寻踪而鬼神莫究；逢虎乃凝，显化而天地难俦。以彰乎流而忘温，燠而有质，随黄轻而变化，逐灵龟而出入。三皇宫裹，结红雪以飘飘；五帝坛前，起黄云而溜溜。且夫水出山顶，日见潭心，铅抱汞而成苗。苜火逼水而自阴霖，凤髓芝苗，离尘体而无浊。龙甲虎脑，换凡骨以成金。所以玄牝为门，阴阳为鼎，还元而万事皆毕，老寿而二义终并，超达而有路，飞腾俟觅，则去道遥迥。
　　秋石
　　言日金体名喻秋名。
　　秋者自白而称矣，．石者因刚以名之。游自九万之理，生当一斤之期。金水既分，铅银以彰於有象；子母乍见，＂黑白以成於混仪。原其为物，自精化魄，遇阴火而始飞，到金乡而变白。初离银矿，随黄雀入於天河；才返蟾官，逐清风流於地脉。谅以欲乾清汞，金仗白金，子欲亲而恋母，阳要纯而去阴，贯满财盈，仙传制伏之法，精至必就，孰忧损益之心。异哉！．半夜方中，一阳初起，会赤白而相照，运真水而清沘，回从尾穴，杪若酿铅之流形，至中央已成紫金之体。岂不以元气之母，五味之精，取同马牙之宝，斯立刀圭之名。若嫁阿郎，要在子孙而相允；如婚杨女，须假前婆而曲成。是以若保於金生，先精於养素，汞遇铅兮不起，土得水而相付。色莹如玉，自淮王而强名；性急如龙，因神农而假喻。美哉！．至清至摩，能刚能柔，龙虎平分於卯酉，阴阳盛满於中秋，轻清上彻於泥丸，形如朱凤，重浊降自於华盖，体若素流，所以修养於还丹。贵自於金石，枉将内宝以轻弃，却取外珍而贵惜，可怜天地之全身，返作三尸之屋宅。
　　河车
　　北方正气，名日河车。
　　河者取天津而假象，车者在地轴之立名。水因轮而方运，气得车而始行，秉正於中央，居土而生成万物；才临於北位，善和而陶铸三清。原夫土寄於离，金处於北，造丹为制伏之用，居物有始终之德。一无正位，凝为变化之机，一有流形，混成黑白之色。一讽以三尊为祖，四海为家，周雨元君之宅，行随阿母之车，修养金丹，无比则如何措手！．安排神室，其斯而始乃生芽。是以出为铅形，入为金牲，伏鬼下而柔润，赖良媒而匹娉。或搬故浊，杳杳而散出重楼；或运新清，息息而还归中正。岂不以转因枢辖，伏自天河？降汞火於金鼎，结蒙雾於沧波，轻清散作风云，生於海内，；重浊变为血肉，下自山坡。且夫虽布四方，皆归一味，寻两路兮归於炉鼎，取三关兮入於脾胃。后土循辄於卯酉，乃运於流珠；炎帝推车於子午，受搬於和气。异哉！．施生万物，含孕五常，法乾坤而作则，契丹药而是方。两降云腾，我则载归源海；月移星转，我则搬入洞房。所以换除尘躯，易成金骨，大道修周於四季，灵丹功全於十月，则知愚人昧而进修，贤人彰而指日者也。
　　五行
　　阴阳精气，列布五方。
　　化育五行，阴阳至精，居天兮总星之分，镇地兮得岳之名。休旺有时，元含生杀之母；枢机在要，盛同造化之行。原夫虽禀二仪，皆归一味，青抱乾阳之精，自藉坤阴之气。火生於北，上蒸而含孕三才；水长於南，下降而分排五纬。一讽以绝临正位，游注四方，汞偶金而不起，铅得火而始翔，一马周游，皆克只承於上帝；四物盘傅，自兹出没於中央。是以龙飞於九天，凤栖於丹穴，昆山起雾，禀阳而状若红铅；地户生云，到秋而形同白雪。岂不以日行有序，道顺依常，昭一方明而匪远，见五贼而自昌。神气若全，飞腾在此，鼎炉既备，匹配由斯。肇自仲和，位分三五。四瞑兮为长养之乡，五蕴兮为出入之户，循环造化，凭意马以为媒，次第成形，假水铅而作主。於南属火，在北属阴，设象以自分支干，定体而孰辩浮沈？日拘雌乌，以呜庚中有甲；月含雄鹦，以唱木内隐金是以结象自然，流方四布，假此为表裹之宗，用斯合乾坤之度，未离而犹属生死之门，悟脱而定超神仙之路。
　　胎息
　　服气分明，是内丹成。
　　胎者凝而成质，息者聚而成丹，五牙全而瞻恋，二气足以盘桓。行布四肢，驻风光而悦泽；咽归六府，扶表裹以清安？原夫去自冲和飘然品汇入之根兮，可保道之源而始贵。焰焰四海，承父母之元精；浩浩三宫，纳乾坤之正气。谅以神为气主，气禀精成，玄牝为出入之户，身体作受盛之城，渐息尘劳，贵心神而不乱；次调关节，使血脉而易行。是以床坐端居，神光视内，纳新清而莹玲，吐故浊而滋荣。初离地户，息息而过於重楼；才入天门，绵绵而历於三昧。岂不神气符合，人道相明，纷纷气随於神化，微微雨逐於风生。存下华池，流作霏霏之状，闭归元海，咽为较较之声。美哉！根盛叶荣，精枯人死，鼓津液而虚受，返本元而方盈，凝住金鼎，依依而形若弹丸；结向荒田，混混而状同鸡子。且夫阴阳鼎异，男女性分，连连而气通脏腑，久久而身若风云，住世长年，驻红颜而美悦；返老却少，填赤体以氤氲。所以求出世之功，取四时而服，适意而鸾舆前引，登云而龙驾浮迎。身转壮而羽翼生成，气长存而天香馥馨。
　　盗机
　　如有行止，机自来应。
　　盗者观阴阳而可测，机者克变通而达诸，是於柄大小而同用，权动静而亦如，贤者见之而福至，愚者轻之而祸余。原其法自虚无，起诸妙有，前为机而中物，心见贼而延寿。淮王昭旨，三盗动而成丹；轩后明机，万物因而在手，一讽以喻以元象，起自强名。察神明鸟之动，体乾坤之行，预度浅深，所谓乎可法即法，能量损益，式昭乎可行即行尔！．乃志意深敦，性情仰止，天若发而含化，人若发而成美。阳升阴降，运神巧而出焉！．兔走乌飞，在心识而见矣！．岂不以玄黄同得，造化符机，事非机而曷取？道非德而弗依。坎户神炉，我则窥门而入，天街尾穴，我则偷路而归。美哉！．窃有窃无，贼天贼地，在道而虚音万物，於我而用成大美。庚龙甲虎，契天人而曲成；离女坎男，贯还丹而有自。故我德而无息，进而弗回，三杰之模非智；十哲之贤不才。秉道之人，同天运而齐用；修身之士，到神助以斯来。所以善恶盛分，吉凶是应，慕久视之休祥，探长生之果证。九年承覆载之探，功縿鸾而仙鬓来迎，累岁荷阴阳之造化，驾鹤而玉童皆至矣！
　　擒玄赋竟
　　
