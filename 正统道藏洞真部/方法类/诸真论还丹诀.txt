诸真论还丹诀
　　经名：诸真论还丹诀。不着编人，疑出於宋代。一卷。底本出处《正统道藏》洞真部方法类。
　　诸真论还丹诀
　　玉壶颂十首
　　房是青龙参白虎，日为朱雀月玄武，欲知大药立元基，须得中央戊己土。
　　青龙本自丹砂宅，白虎元归黑金客，古仙名作神龙精，淮南说之是秋石。
　　神水从来是汞神，束方木德发阳春，南来又是火中主，学者寻之方契真。
　　龙虎相逢在母胎，二精相合乱花开，留心但逐初阳起，至九方知道自媒。
　　阳极阴生甲午中，己抛六卦入乾宫，神仙妙术此来久，自是时人迷道风。
　　砂产於金汞在铅，神仙不许俗人传，不辞便说还丹术，只恐天符责宿愆。
　　二气推寻不暂停，阴阳互用若神灵，非论化物变凡质，能灭千灾与万精。
　　古往今来事可嗟，时光迁变换年华，迷踪失路悠悠甚，不知将底作黄芽。
　　十月飞霜雪又浓，黄芽内熟色显显，修真但见黄芽熟，安得不忌金虎龙。
　　服如麻粒清真气，凝静凝心可随意，非论变化救孤贫，从此长生应不死。
　　青霞子赞《金碧龙虎经》
　　青霞《金碧茎面龙虎，有名形体终难睹。虎隐在龙宫，龙行虎抱踪。一般求不错，两种难寻度。会取一如人，性情不离身。
　　真鼎
　　炼丹先要修真鼎，功夫到日方神圣。凡物不相富，全乖阴与阳。冲和象一气，争奈名同异，南北路交差，朦胧是一家。
　　赞魏伯阳《参同契》
　　魏君三卷《参同契》，於中一一言真谛。子细说还丹，还丹事不难。制时何所似，黄白如鸡子。小小一事中，乾坤法象同。
　　明水火
　　从来水火为枢辖，一方王处多相杀。真水与真阳，一源难改张。直须穷玄理，易字形应是，日月不相抛，坎离两位交。
　　明火候
　　一阳生后为春夏，一阴才至秋冬卦。阳气上升时，阴云暗下垂。专须听漏刻，莫遣乖常则。造化手中权，身为壶裹客。
　　明至药
　　家家尽有长生药，人人取用皆差错。气候似浮沉，问君何处寻？眼看犹不识，手授无踪迹。大道不繁论，青龙白虎门。
　　容成公内丹歌诀
　　始青之下月与日，
　　始青者，元气也，月属阴，以象下元，日属阳，以象中元也。
　　两半何升合为一，
　　青气元气及津液，为三合为一，成珠也。
　　出彼玉池入金室，
　　玉池口也，金室胎也，津液与气，俱在气海中，结成珠，如橘，色黄也。
　　大如弹丸黄如橘，
　　胎因气结，气因胎成珠也。
　　中有佳味甜如蜜，
　　胎气既成珠如橘也，气海中每服气，存想以气绕裹，其珠也，见之，即口中华池自甜如蜜。
　　子若得之慎勿失，
　　胎结成珠，见之慎勿与非道说，若与妇人交接，折此玄珠，永不结矣！
　　审能修之仙道毕。
　　精气结即名日内还丹，其津液上下灌丹田头上，即有九官，即是九转八琼丹也。修气九年，功成大道毕矣！．与天地齐也。精为玉，气为金，元属玄珠，以白气裹玄珠入金室。金室者肺也，胎也，气海存三者心也，大数三也。
　　曹圣图铅汞歌
　　金有一个身、运用从南北，知音虽数人，尽住蓬莱侧。寰海无人遇，遇者还不识，日月与五星，并作云游客。鄙夫若继寿，三曾超大息，志在传一气，变化成金液。金液通神仙，须向五行觅，五行处处有，素非仙人惜。要识真铅汞，一水还一石，中宫先为主，水火结为物。二仪成夫妇，夫妇相配匹，百刻达离宫，丹砂从此出。亦如真珠状、丹砂本无赤，见水归水性，见火成金,液。大圣各灵药，真人号宝卫。世问勺诸学士，问着说金石，金石是顽物，焉得化金液。脱胎除黑晕，黑晕是铅质，元气补元气，岂资凡砂石。雄黄莫贵买，朱砂不用觅，水银徒自夸，不见有人得。竹破用竹补，木断用木植，人除气补外，万物总为客。若能穷水火，名必列仙籍。铅汞有多名，根源在五行，若能修炼者，服饵得长生。
　　诸真论还丹诀竟
　　
