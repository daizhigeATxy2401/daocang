无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　目录
　　卷一
　　发明大道品第一
　　卷二
　　真师戒律品第二
　　卷三
　　存真修证品第三
　　卷四
　　高奔内境品第四
　　卷五
　　升斗奔辰品第五
　　太玄制魔品第六
　　卷六
　　建坛威仪品第七
　　卷七
　　通真达灵品第八
　　卷八
　　厌怪胜妖品第九
　　驱邪辅正品第十
　　卷九
　　幽狱追摄品第十一
　　卷十
　　驱被桧禳品第十二
　　卷十一
　　延生度厄品第十三
　　卷十二
　　福寿增崇品第十四
　　卷十三
　　斩瘟断疫品第十五
　　卷十四
　　慧光烛幽品第十六
　　卷十五
　　寻声救苦品第十七
　　卷十六
　　济度幽冥品第十八
　　卷十七
　　神虎追摄品第十九
　　卷十八
　　仙化成人品第二十
　　卷十九
　　三五步罡品第二十一
　　卷二十
　　生身受度品第二十二
　　卷二十一
　　役使将吏品第二十三
　　卷二十二
　　保制劫运品第二十四
　　卷二十三
　　断除尸疗品第二十五
　　卷二十四
　　延生度厄品第二十六
　　卷二十五
　　保制劫运品第二十七
　　卷二十六
　　师旨直指品第二十八
　　朝真谒帝品第二十九
　　出入斗罡品第三十
　　卷二十七
　　升降二景品第三十一
　　驱除制伏品第三十二
　　卷二十八
　　三光祖符品第三十三
　　役召将兵品第三十四
　　卷二十九
　　祈真度厄品第三十五
　　卷三十
　　坛顶威仪品第三十六
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之一
　　发明大道品第一
　　师曰：道本无名，道亦无形。道之妙，先天而生。道之理，后天而存。道之教，末世始立。盖道不可以形迹求，不可以声色得。凡人有生，均禀此道，故能修持坚久，则飞升可冀。但未学之人，不悟真诠，於日用，常行尘坌胶扰，甘心是非情欲之海，沦沉漂流，不能自出。故圣师愍念昧者难明，不若引而进之，故教法兴焉。但道法，虽未可登真，亦可以求真；虽未能达道，亦可以入道。众生不知慈悲引进之意，便谓大道果止教法而巳，於是往往弃真入伪，舍本求末。岂知道在我身，得其要旨修之，久则可成真。吾之真元既成，将有余而补不足，所行莫非法也。苟不知修真之秘，徒事行法之劳，指授不明，泥纸上语，去道远矣。故圣师之意，必令先修之身，然后可以行鬼神。若不知修之在我，徒以申奏章表为报应，呼吸动作为指挥，是以心愈迷，效愈远，我真日散，我真日疲。令嗣教者，当以明教为先，修持为本，岂患不能行法耶。道之在我，本一言而可尽；推而化人，非一言所可毕。今以师真口训具之于后，使学者易於寻源。若道既悟矣，则此口特筌蹄尔。盖未悟者，须假文辞，故曰无文不度。玉堂者，乃玉京山中自然梵炁结而为堂，中有九老丈人，是赤明化生之炁。其山金光不夜，九炁长春，是曰玉虚之境。故此法教自玉京山出，故曰玉堂。然玉京琼堂之妙，九老元尊之玄，远则在高明之天，近则在身中之天。夫嗣玉堂者，与天为徒也；天为徒非他，三光而已。所以真师内修三光以成道，外运三光以为符？盖三光之妙，天得之而长久，人从之而登真。故布三光之熙，可以救世人疾病；发三光之法力，可役鬼神；宣三光之威德，可绝妖怪灵响；降三光之慧照，可以开幽冥。三光之法虽简，行之在我，自无穷已。今学者当以在身之三光，合在天之三光，若能行此，方可称师。夫欲嗣教，先以吾身比天地，以合道玄於元始祖劫之初，此乃天之太极也，当思吾身太极何如。天地分判之后，犹吾身之具形。既知我身与天地并，而天地悠久，日月运行，而吾身生死不已。今欲与天齐年，当思天地以何道而长久？神仙本何道而长久？人身因何事而生死？会悟于中，仙道得矣。师曰：妙道惟尚虚无，古道惟先简朴。今之道既非简朴，又非虚无。凡繁文末节，旋逵吟哦，此今世去道愈远。欲知道者，自繁而入简，自浮而返朴，由简朴而造虚无，然后可探玄中之玄也。清心谓之斋，克己谓之戒。今人心思凡俗，。食麸蔬，因谓之斋。此为功德，皆误也。一切尘俗之事，隔绝而不思，然后心与天游，神与炁合，动静之内，造化混融，鬼神响应，如此谓之行法。且行持者何也？行者，进进不已之谓，入长生路，登真仙卜门，久而不倦也。持者，把捉坚忍，有如手中持物，期於不坠也。古人行持，先治己邪。今人行持，尸邪未去，外邪易入，求以制伏鬼神，难矣。若能一念坚，於静定中，以真应真，此行持之妙也。凡书符，，先入室焚香，默坐良久，炁定神悦，叩齿运用，心与符一，符与心俱。东熙不须回首，吹炁不在作声。磨墨点朱，皆如金光银光，染笔下笔，惟见呈光分明。运存不在泥滞，一举见前。语咒专在心声，正当书符之时。心境无染，下笔书符，如自传喜神。书讫，运炁赐诀。凡驱邪符，当运自己煞炁；济度符，当运天然之生无。皆不在形容，乃密运之妙也。 
　　行法以印，因以检束心身。后世无知，故心劳力屈。盖古人印心，今人印木。立之法印，以统法职，庶执印而有所皈依，下印而有所属隶。今嗣教者惟有三印，不可慢忽矣。未悟之前，须假木印；既悟之后，惟在心印。故曰：天有印，则三光校然。人有印，则神室清明。印於我尔，何假於物？物既不假，曰是通玄。玄之又玄，道之妙也。取炁之法，妙在三光。凡取三光炁，在以真合真。今人不知取炁之法，惟回头仰首，吸冷炁，吹暖炁。夫三光在天，相去甚远，一呼一吸，不可果得。岂知我之三光，在身不远，不劳取吸，自然长存。要在运吾之真，而委聚之，故不吸取外劳也。师曰：以心会神，以神合无。步呈之法在乎足，足所履之，手亦运焉。手运之际，心亦存焉。如此，则为步罡。否则，不惟无应，又无益也。得道之士，体既洞真，不步即罡，不运即诀，不存皆存也。通真在烧香，而烧香之理，学者当知。夫五行之性，火曰炎上。凡朝真役将烧香者，以诚心假火炁而上达。行持，须烈火丰香，一举即达。否则，不能超达也。
　　章奏之格，盖亦有说。古人心通天，今人心隔天。通，则举念而天已知；隔，则数奏而天未格。盖凡心与天真间绝也。然世假纸墨书，试假火炎达上，流传既久，愈出愈多，入於有为矣。今嗣教者，纵使章奏可通天，亦宜省多为少，庶一心冥寂，易感通也。
　　师曰：已上大教主天君垂训，后学当以修证为先。昔遇仙师之日，携祖师教天心法，以求口诀，遂历历说三光之秘，传升堂之旨，则知天心乃玉堂教中驱邪之事。
　　师曰：大道只须抬眼看，上乘何必用心多。又曰：关门须及早，捉贼在知时。因此一语，余心感焉，复问何时？师曰：时在天心，水内淘金。良久又问：元始祖劫之始有何祖师？曰：上无复祖，惟道为身。又问：必有姓氏？不答，良久曰：不知身是谁之子，象帝之先。又问：所立圣像何如？师曰：视之不见，听之不闻。又问：既不闻不见，则无元始矣？师曰：恍恍惚惚，其中有物。恍兮惚兮，其中有象。又问：必竟何物？师曰：悬一宝珠，开明三景。自后每於问答，皆玄玄之旨也，登真之妙也。今临坛传教，而先圣师尊之言不可忘，故摭采玄微，记诸大略，凡得师旨之微，皆发明大道之旨。学者知此，则知玉堂之教，在乎修三光之玄，不在乎外，其可忽诸。
　　太上自然三奔升举图
　　诀曰：
　　心静境忘，独守黄房。一真发现，满室金光。
　　又诀曰：
　　含默存真，天地齐临。寂然不动，万神钦承。
　　又诀曰：
　　闭心内朝，帝阙迢迢。阳神炁足，飞步金桥。
　　宣和庚子上元夜，星坛奏香回，入室存真。异香降，回首见祖师于金光梵炁中，谓余曰：余吴之赵升也，今侍阙下焉。吾昔生于天目山中，有秘书，临上升之时，藏於江南句曲山三茅大山之顶，汝其往取。余后数年，被命通守金陵，专谒峰顶。夜半，神光亘天，入深开掘，可三丈许，得石函一，帛书一卷，约长六七丈，杂以蓬莱细沙。余得之，因厘为二十四品，以传世云。靖康丙午冬，余寓止毗陵，遂承玉旨传记，许与龙虎嗣真，均礼阳行，阴报昭格，则过之矣。即知此大教乃玄元与圣师本誓，与他法不同。余学者，似非风有金口紫字，终莫得而佩之。后之嗣教小兆，於自然升举图参悟，则可离诸符法，一呼一吸之内，可以通真达灵，伐妖诚怪，度亡救苦，皆易为事也。敬之，敬之。上清大洞三景法师路时中记。
　　元上玄元三天玉堂大法卷之一竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之二
　　真师戒律品第二
　　师曰：戒律者，乃初学之范防也。上古无戒，修道成真。中古无律，悟真证道。后世人心，为物欲所汨，天性为妄念障遮，由是戒律所由出也。然戒尤初学之难行，故前圣先以律威之，律既不犯，然后可言奉戒。今嗣教者，将跻仙域，岂患不能奉戒耶，今故书戒而不书律也。夫不见可欲，使心不乱，则犹待於戒也。及夫虽见可欲，心亦不乱，则又何戒之有哉。
　　升堂大戒三条
　　一戒淫心。师曰：夫人修道，先在戒。淫易戒，淫心难戒。凡欲登真，先戒淫心，心既不动，淫自不犯矣。故《黄庭经》曰：仙人道士．非有神，积精累炁以成真。岂虚语哉。
　　二戒尘心。师曰：尘劳汨没六根，使然也。故名根者，能生其枝叶，触处增长，日复一日，枝叶愈多。根尘坚大，则随物染着，是名曰尘强。有外物亦曰尘强，有外物亦曰识。有识必劳，是谓尘劳。一切景物，不得着相，故《护命经》云：清净六根，断诸邪障。此之谓也。
　　三戒妄意。师曰：凡戒尘劳，先戒妄意。随识起妄，逐意生尘。故意於曰时中，若邪若正，皆有思惟。有思起意，则是妄意。凡欲戒意，当使心如中夜明月、秋潭碧水，湛然不扰，妄斯定矣。故《清净经》云：澄其心而神自清。当监乎此。
　　师曰：此三戒，乃求真上学之士修持。若世俗中人以下，恐未能免俗，难持大戒，先授玉堂通戒，次第登真。
　　玉堂通戒二十四条
　　一戒，心不宿毒。师曰：须令均齐物我一等冤亲，纵有忿怒，勿蓄于心，结而不散。
　　二戒，目不视非。师曰：眼为色使，应物受染。观看之时，应非所当视，不得观看。
　　三戒，舌不嗜臭。师曰：学者，未能永断腥膻，凡辛厌之物，不可贪犯。
　　四戒，口不匪言。师曰：学仙者，在息言养炁，尤戒恶口、两舌、妄言、绮语，常令勿犯。
　　五戒，耳不杂听。师曰：凡是是非非之言、邪僻不正之事，不听可也。
　　六戒，酒不至醉。师曰：酒能乱真败性，不得过醉。
　　七戒，色不动情。师曰：下士未能尽免，不得曲恋顽情。
　　八戒，炁不乱使。师曰：人之气血，贵静而定，不得驰骋狂乱神心。
　　九戒，性不兴怒。师曰：性本安静，怒则伤性，性伤则神离。《真诰》云：性燥暴者，一身之贼病也。纵不得已而怒，常思戒言，自然欢喜。
　　十戒，不嫉。师曰：人心私欲，凡有胜己，则生嫉妬之心。今学者，勿萌嫉妬。他人荣耀，有如自己。
　　十一戒，不妬。师曰：与嫉同。
　　十二戒，不贪。师曰：凡人衣食之外，皆为无用，但曰给之外，不得过贪。
　　十三戒，不吝。师曰：一切身外之物，并属尘劳。常以随物济人，为人不可悭吝。
　　十四戒，不傲。师曰：道在谦退和恭，见一切人，常加尊礼。
　　十五戒，不骄。师曰：得宠思辱，居安虑危。骄伪一萌，损败福德。
　　十六戒，不欺。师曰：暗屋之中，常如有所视，勿萌欺心。
　　十七戒，不佞。师曰：道以真方，不得謟佞。
　　十八戒，不淫。师曰：纲常之外，不许越礼。
　　十九戒，不欲。师曰：物非我有，勿起欲心。
　　二十戒，不盗。师曰：贪财即盗。常戒不义之财，何况作窃。
　　二十一戒，不得随绿逐势、争竞功名。师曰：不得恃势作威、趁奔名利。
　　二十二戒，不得裸露星辰及非礼神祠。师曰：曰夜便溺，不得对天面北，及过神祠，不得游玩，若入庙，皆为非礼。
　　二十三戒，不得杀生毁命。师曰：草木为生，活物为命，勿生杀毁也。
　　二十四戒，不得食啖六辛。师曰：六辛厌物，昏神炁，乱真元，不可食也。
　　已上二十四戒，在俗在道，皆可受持。
　　升堂科禁
　　师曰：升堂之士，既能奉戒，然不知科禁，紊乱常使教法不尊。故嗣教之士，当使性如圭璧，温润无瑕玼可也。凡嗣师，在太上曰弟子，在三界称真官。弟子曰学真，应学真者，先在修身。修身之要，在去私欲，炼神养无，以补未足精神。精神足矣，然后可求仙道受法。教非投词纳信不传，非盟天告地不度。妄传及妄受，则三官纠非，四司督过。受法教，当崇敬度师，古礼待之如父。今世以一利售法，度师仆妾之不若也。今学真，当念汉天师在甚远，不可得见。传天师之教者，度师也，宜加敬之，勿慢勿轻。传教临坛，掌诸法品，自非夙缘仙骨，莫能得此。若非自幼至老不变者，不得传付。若浮好之人，不得受度。建坛立靖，当择无尸冢及烧骨去处，不在高堂广宇。凡在市朝，则择宽静街衢。苟近哄市，尤宜择净处建坛，不得维事神祇。盖身为人天之师，地下鬼神尽服役使。苟私香火，三官纠罪。常当端坐虚室，烧香默运，则四司下降，五帝临轩，仙真相接。当常研味冲玄，诵念教法，令其真灵降身，则天魔供奉，呼为真官，过去不为地司所拘，径上南昌上官。身为三界师，不得入庙游玩。有故不得謟祭妖神，当冥心礼谢三界，自然获福佑，违者三官书过。初未称师，惟可受本坛祖教天心正法十卷，以辅正教，功行昭着，当进玉堂七品。心不退转，方进参九品。进九品无过，方进三奔箓。全付二十四品，为人天之师。应斋醮，称正一妙斋。
　　玉堂法阶
　　初品，人称玉堂嗣教典者同干天师门下事，玉堂执法仙士嗣天师门下事。七品，人称玉堂嗣教真官，东华南极西灵北真中黄五使，同会三天曹事。九品，人称玉堂嗣教真官，都天大法主，太清上清玉清等使。二十四品，人称玉堂领教嗣师、玉堂掌教嗣师、玉常掌嗣教宗师、玉堂总教宗师，次转玉堂金阙侍宸。玉堂总教宗师已上并嗣师，所称观明应道真人、冲妙虚澄高玄真人、洞明真一目然真人。
　　已上嗣教，三纪无过犯，形同神仙者，方许称。
　　玉堂司额
　　初品人，天师玉堂门下。中品人，玉堂嗣教宗坛、玉堂总教宗坛。上品嗣师，泰玄都省行府。
　　申奏
　　三清帝御玄师，并奏。
　　上界司曹天阙，并申。
　　中下界五岳以下，并牒。
　　里社等，并札。
　　无上玄元三天玉堂大法卷之二竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之三
　　存真修证品第三
　　师曰：人心颠迷，情欲汩没，妄执尘境，驰逐无时，有如逆旅困於穷途，不知归宿之地，故立此法，以收其荡心。如是，则欲心渐去，真元可归。然后，可以驾空驭炁，出有入无。虽然真归之后，道近我矣，何必尔耶？师曰：视听，泄元神之炁。思虑，荡元阳之精。嗜往，耗元和之神。上学之士，於闲暇时，静默收视返听，含真内观，制欲节情，则仙道近矣。
　　每日进三光正炁
　　师曰：每日清旦，面圣奏香，依法进之，极妙。若平坐安定，无以杂虑，千心静室，则临目为之。临目者，闭目不全合也。师曰：左手大指搯中指上节，为日君诀，诵日君咒九遍，捧诀当心，鼻中纳引日炁一口，存日中有五色来入五脏，即随炁咽下。次改月君诀，以左手大指搯四指上节，念月君咒九遍，捧诀当心，鼻中纳引月炁一口，亦有五色来入五脏，即随炁咽下。次改大指搯定二指甲下之左，谓之天罡诀，念天罡咒七遍，以两手俱筑滕下，仰首，存大赤天中，天罡垂万丈火光，其细如丝，磔磔有声。满口引之，有余光不尽，遍覆己身。即咽炁，藏之丹田也。
　　朝玉堂谒元炁
　　师曰：学真几有启奏，当入室端坐，存身如一团真炁，光如明月。於光中，见玄都山金阙内，有白玉堂，老君於中，即升殿朝礼。
　　咒曰：
　　祝毕，见老君於眉问，光分一日一月，照我。我吸入口，存金光罩身。
　　天清地平，曰月开明。我乘元炁，上谒天君。天君赐我，身有光明。玄元始炁，永保长生。
　　又咒曰：
　　祝毕，咽液退。师曰：行之有常，凡有启告，内外合符，通真致灵也。
　　吉日元阳，朝拜玉堂。曰月灌我，魄炼魂康。三千毛发，万二精光。与道合真，炼我金房。收之在我，与天齐长。
　　制尸魄
　　师曰：凡人阳衰阴盛，嗜欲喜怒，耗夺元精，皆由三尸七魄扰乱，以干天真。凡遇庚申、甲子、本命生日，及每月五日、十三日、二十三日之夕，三魂不定爽灵浮游，台光散形，幽精扰乱，共三魂皆弃，身遨游本室或为外邪留制，或为鬼魅所得收录不得还身，远离形质，则二炁共战，皆燥竞赤子，则生疾患，乱真元，皆由此也。学真之士皆当至其日拘留之使无游逸也。拘留之法，当安眠伸足交手心，暝目闭炁三息。叩齿三通毕，存心布赤炁，如鸡子大，从内仰口出外。赤炁入左右目中，再从目中出外。赤炁转大，覆身上下，化火烧本身，令内外洞彻，觉微热，乃叩齿三通，呼魂名曰：爽灵台光幽精。
　　咒曰：
　　太微玄宫，中黄始青。内炼三魂，台光安宁。神室玉堂，与我俱生。不得妄动，监者太灵。若欲飞行，惟诣上清。若欲饥渴，得饮玄水玉精。
　　又咒曰：
　　闭炁。泥丸中，日月洞明，静默而睡。行之有常，阳盛阴衰。尸魄拘制，魂神安强、。百病不侵，求仙之梯阶也。
　　台灵大神，皇纲天君。手把胞符，头巾紫冠。黄回赤精，上精命门，化神返生。
　　师曰：又每月朔望晦曰，是七魄流荡，交通鬼魅，耗玩元阳，常使人喜怒不常，悲忧不定，贪淫乐色，常生颠迷，造作病源，阻人进道。制魄之法，当其夕安眠伸足，以两手掩耳，令指交接於头上，闭息七遍，心存鼻端白熙如小豆大，须臾渐大，冠身九重。良久，化为二青龙在二目中，白虎在两鼻孔中，朱雀在心，龟蛇在左右足下，二玉女衣锦衣，把火光当两耳门。咽液七过，呼七魄名曰：尸狗，伏矢，雀阴，吞贼，非毒，除秽，臭肺。
　　咒曰：
　　咒毕闭炁，存心中日，肾中月，二炁交光，结为婴儿，守丹田。
　　素炁九重，制魄御舒。天兽守门，玉女执关。练魄和柔，与我相安。不得妄动，看察形源。若有饥渴，听饮日黄月丹。
　　又咒曰：
　　平里服天皇保命符。
　　真炁徘徊，九户光开。尸魄拘制，不得往来。炼阳换炁，急守灵台。外邪不干，内真自回。聚之不散，阳光返胎。
　　天皇保命
　　用朱书黄纸，面东服之。
　　师曰：学仙之士，安心养神，服食治病，使脑官填满，玄精不倾，然后可存神呼吸二景。若数行交接，则炁秽神亡，精枯形竭，是以真仙先戒淫也；若不戒不节，虽勤运存，亦不能补其虚之，疋谓寄炁行尸。尔若能戒馑清心，则行此，可入高奔之妙矣。
　　元上玄元三天玉堂大法卷之三竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之四
　　高奔内境品第四
　　师曰：夫学上道，希慕神仙，惟日精月华，乃能炼成仙道，非假玄功，则莫能合真。所谓晶华者，夫岂求之於外，乃吾身自得之真也。道法千门万户，曲径旁蹊，杂说纷冗，故学者多舍真人伪，弃内就外，行之愈久，功铃难成。今高奔日月之道，即太上当来传祖师之妙旨，古人惟口口相传，不假文辞，今特纪之笔端，盖使后世有缘者易於寻究也。故《黄庭□内景》曰：高奔日月吾上道，郁仪结璘善相保。此之谓也。
　　日中魂名玉帝玉讳
　　五帝衣五色锦玉帔，五羽飞裙，建芙蓉冠。
　　日中青帝讳圆常元，字照龙韬。赤帝讳丹灵峙，字绿红映。白帝讳浩郁将，字回金霞。黑帝讳澄增停，字玄绿炎。黄帝讳寿逸阜，字飙晖像。五帝魂精内神名珠景，字赤童赤炁。上皇道君讳将军，字高骞爽。
　　月中魄名五皇夫人玉讳
　　夫人并颓三角髻，垂发至肩，衣五色锦帔，龙凤飞羽裙。
　　月中青皇夫人讳隐娥，字芬婴艳。赤炁皇夫人讳翳逸寥无，字埦延虚。白皇夫人讳灵素兰，字郁连华。黑皇夫人讳结连翘，字淳厉金。黄皇夫人讳青莹襟，字艮定容。月中黄炁上皇道母讳道曜支，字正荟，条夫人。魂精内神名暧萧，字台标。
　　师曰：日月魂名讳甚秘，太上藏日月，名於紫台玉官，有知之通神。当於朔旦平坐，清斋静定，叩齿三十六通。先存自己丹田为大海，日从海出。本身坐顶门，身如山石。
　　咒曰：
　　阳生元海，自下而升。混混阳精，逐散群阴。中有大神，郁仪之君。降此真炁，濯我身形。
　　咒曰：
　　咒毕，咽津九过，次存日升金光，照映我真形，我朝日宫。
　　金输罡瑞，洞焕阳明。炎光奔飞，万里流精。魔爽灭焰，尘垢荡清。冲虚飞步，驭炁高升。
　　咒曰：
　　咒毕，咽液九过。次乘火龙奔日官。
　　火龙前驱，透顶光飞。神．入无何，朝拜郁仪。瞬目上御，混合灵辉。一真逐本，烧灭彭尸。
　　诵咒毕，咽津九过，思入日宫，举身为一。良久忘形，融融如春。行之一年，辟病，役使鬼神，去来自然。二年通仙，三界侍卫。三年魔王保举。九年功成，五帝一友，诏子为真人，得长生矣。
　　师曰：学士既已行奔日之道，复於存自己如昆仑山，身坐山顶，山下大海，月轮初生。咽津三过，叩齿三通。
　　咒曰：
　　真景初生，阴中至阳。水泛玄轮，金露微芒。津源畅通，辉映琼房。炁增光盛，服御飞翔。
　　咒曰：
　　咒毕，咽津九过。次存月光如半规，金光照映我身。
　　景散天池，金水半规。光明幽夜，照我玄珠。饮泛晶浆，香透灵躯。数周真会，乘景冲飞。
　　咒曰：
　　咒毕，咽津九过，叩齿，存月圆，真水成桥，下接山石；我身乘彩凤入月中。
　　天源周流，光透重楼。霄映十方，五液荡幽。冲虚摄景，真身飞浮。一真上朝，阳九无忧。
　　诵毕，咽津九过，思入月宫，与身为一。良久忘形，觉金光四教，普天光明。行之一年，无病，役使鬼神，去来自然。二年通真，三界侍卫。三年魔王保举。九年功成，五夫人下诏，子形而得飞仙矣。
　　师曰：二景之玄，非下士所得而知之。有知之者，当勤而行之，则身有光明，万真相友，得道成真，将来得列为日月飞仙，寿同天地，飞行自在。高仙所秘，谨之，谨之。
　　无上玄元三天玉堂大法卷之四竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之五
　　升斗奔辰品第五
　　师曰：护身延生者，莫大於斗真拘魂炼阳者，尤先於罡炁。故圣人云：出入斗中，身强炁盛，延年益算，万邪皆避者，是也。又云：万法皆从斗出，万神皆从斗役。是知一切法，一切行持，非斗真莫能通真应也。故圣师必以升斗度辰者，以冀学士通仙，致真，存元，守有。
　　太星精名玄枢神，曰阳明魂，曰天枢魂。神升天之太尉，司政紏非。上总九天，中监五岳飞仙，下领学仙之人、天地神灵。
　　元星精名北台神，名阴精魂，曰天璇魂。神斗天之上宰，主禄位。上总天宿，下领万神、学仙之人。
　　真星精名九极上真神，曰真人魂，曰天机魂。神斗天之司空，主神仙。上总九天高真，中监五岳灵仙。
　　纽星精名璇根神，曰玄冥魂，曰天权魄。灵斗天之游击，主伐逆。上总九天鬼神，中领北帝三官，下监万兆。
　　罡星精名太平神，曰丹元魂，曰玉衡魄。灵斗天之斗君，主命录籍。上总九天谱箓，中统鬼神簿目，下领学真。
　　纪星精名命机神，曰北极魂，曰闿阳魄。灵斗天之太常，主升进。上总九天上真，中监五岳飞仙。
　　关星精名元阳神，曰天关魂，曰摇斗大明。主天之上帝，主天地机运否泰。
　　高上玉皇神，曰八景虚元君。
　　太微玉帝君神，曰七素七神君。二星见之者寿，修之者仙。
　　师曰：常以月三七日，夜半入室，接乎定炁，闭目内视，乃一身冉冉起，上飞升北斗魁中，背真人坐。良久为之，觉我身在斗中也。极力为之，觉体中热，是真炁合德。存斗中紫光下注我身，照映内外，兆既到斗中，背真人坐。次逐星朝礼，祝曰：
　　第一太星精名玄枢上真，愿臣飞仙，乘空驾浮。
　　第二元星精名北台上真，愿臣飞仙，游行洞台。
　　第三真星精名九极上真，愿臣飞仙，得治三玄。
　　第四纽星精名璇根上真，愿臣玉名列为飞仙。
　　第五罡星精名太平上真，愿臣飞仙，登行上清。
　　第六纪星精名命机上真，愿臣飞仙，名书太微。
　　第七关星精名玄阳上真，愿臣飞仙，得使玉童。
　　第八帝星精名高上玉皇君，愿臣飞仙，得登后圣之堂。
　　第九尊星精名太微玉帝君，愿臣飞仙，得入丹房玉阙。
　　祝毕，存斗玄黄赤紫之炁，下注兆之神体，同玄黄赤紫之炁俱下，入归洞房之内。
　　咒曰：
　　洞房元精，赤子太尊。斗光华盖，来照泥丸。保炼骨血，拘制魄魂。使臣飞仙，乘云登晨。上朝玉帝，太一元君。
　　祝毕，闭目息念，忘形安眠。次存兆在斗口，注玄黄赤紫之炁，入兆凡体。
　　太玄制魔品第六
　　师曰：太上好生，不示威而行杀伐之令也。自夫妖精颠狂，魔神变化，伤人害物，玩侮道真，不得已而立制伏之极典也。若夫学者以修证为先，真中得趣，将见鬼神起敬，三界皈依，亦可待威严而后治耶。
　　师曰：昔一元未判，天地初生。元气运行，人民仁寿。自夫阴亏阳耗，鬼神渐兴。上至罡风，下及泉壤，随方变现多端种形，莫不禀造化之乖气，受天地之恶形，散毒行邪，出於本然。故星宫亦有鬼，能作灾害是也。天地亦有鬼，司人祸福是也。故六十甲子，日有一神直之。分其眷属，则有千鬼万妖，飞行世界。天能生之，不能尽灭之，故有此法治之也。然此品是天上之极刑，不可轻用。
　　总录鬼魔名字
　　高天万丈鬼，俗百鬼中王，姓系，天名六方，住泰山东南角水中。
　　南乡三老鬼，俗主道鬼，姓车，名匿，在泰山西北角。主死人录籍，考计生人罪，亦有官属，亦能害人。
　　北斗中主煞鬼一人，上下乌衣，长七千丈，姓吴，名还。
　　临子斗纲加煞鬼一人，长九丈，赤衣，无名，主煞天下奸逆。
　　太一主煞鬼，无形无名，长一丈六尺，赤衣。
　　天三五考煞鬼，名珪，长一丈七尺，白衣赤帻，持戟。
　　北斗三台招摇大鬼，姓伴，名玩。
　　西斗三台鬼，姓卓，名球。
　　南斗三台鬼，姓溟，名温。
　　东斗三台鬼，姓角，名车。
　　中斗三台鬼，姓王，名咸。右五斗中鬼，主录人罪过，多生灾煞人。
　　五斗逆杀煞鬼主，名勖。
　　五方直符主鬼，名结天。
　　天一神长恶子孙鬼，名高毕。
　　天飞行长环子鬼，名梁天。右鬼，三官北帝常遣司察人罪，其鬼常在人间。
　　已上谓之天魔，其初各受天地阴阳之炁成形，不同小怪，犯之，则大害。有符制伏之，不宜杀灭也。
　　天帝制天魔符
　　符用玉清诀，黄素。佩贴，可俟平安吉祥。
　　师曰：昔太极高真文昌道君，乘云龙宝驾，玉辇琼轮，倾盖回轩，登陟峨眉灵山，见诸下元生人被诸魔鬼侵凌。其鬼众多，其名不一，游行天下，杀害良民。故立杀鬼制魔之法，有以治之。有知鬼名，终身不敢加害，三呼其名，其鬼自灭。
　　甲子元光。乙丑邴彰。丙寅钊昌。
　　丁卯子方。戊辰生进。己巳传弁。
　　庚午柴方。辛未音父。壬申石松。
　　癸酉倚。甲戌甲光。乙亥进。
　　丙子流遐。丁丑王眸。戊寅却心。
　　己卯遥子。庚辰耳子。辛巳元声。
　　壬午名御。癸未历厨。甲申琅。
　　乙酉立之。丙戌毙生。丁亥立耶查。
　　戊子证方。己丑旨都。庚寅苓。
　　辛卯怒。壬辰契刻。癸巳背方。
　　甲午麻子角。乙未扶向。丙申右公。
　　丁酉进卿。戊戌各高。己亥珠夫子。
　　庚子季方。辛祇。壬寅罗御。
　　癸卯健木。甲辰索良。乙巳垒宂。
　　丙午挺浓。丁未寅伍。戊申却催。
　　己酉戴劫。庚戌总失。辛亥安悬。
　　壬子道子。癸丑唱造。甲寅别状。
　　乙卯夫荫。丙辰天雉。丁巳夭横。
　　戊午耳奔。己未恶乌谤切。庚申义俚。
　　辛酉义呼。壬戌权。癸亥高迪。
　　右六十日鬼名，其鬼人身赤毛，无衣，有耳无目，飞行千里。其身三丈，杀害皇民。知其名，鬼不敢近。三呼其名，泣走千里。有符治伏。
　　伏治太岁甲子阴阳鬼神大将
　　符上天所秘，卫以三天天丁三千人，玉女六十四人。凡欲制伏，当搯大煞文，黄纸黑书告下，大吉利。
　　世鬼名字
　　山精濯内。木精群夭。石精。猴精马痢侧毫切。天树方域。狐精伐干。大山弓强。小山和丙。砖石月遡。榴木遐托。鬼淫载支。女淫截交。青炁殟高远。白炁殟伯来。赤炁殟士玄。黑炁殟文段。黄炁殟君太。屋室摇子。食炁后服。圊厕项夫。井宂琼九。厨灶鬼壤干。床榻赫子。伞盖宴。麾幢托。彭音乱。笙簧垢。戟义耳禽。刀剑子夫。甲铠子贤。千岁白骨远世。百岁白骨音出。河伯达。四渎候。三河建。铁精名医愿。金精名夷冲。铜器鬼扬杀。柱木文罗。衣服是奁。五彩提敬。墓伯工下侯。冢下鬼二千后。
　　右诸鬼，并飞行世界，倚附假托，因形寓性。春属徒倡各千百万，放纵罗截四方，充塞六合。太上有法制之，不敢动，闻名而遁，见符而奔走不还。
　　北帝火铃掷威灭魔杀鬼上符
　　咒曰：
　　北帝敕命，焚荡鬼营。诛伐魔鬼，斩截妖精。天丁贾勇，掷火流铃。腥烟郁蔼，赤火炎明。三界肃静，万里诛形。敢有不顺，速送幽城。风刀困馘，九垒永沉。万赦不原，符到奉行。急急奉北帝信令敕。
　　三天灭魔玉字　　真帝灵
　　右煞鬼上符，用赤纸朱书。凡欲制魔杀鬼，牒煞鬼制魔将史，烧於中庭，其夜黑风烈雨，其鬼自灭。无雨有风，鬼遁千里。无风无雨，即非大魔妖魈，天司不行极典。记之，不可轻也。报应毕，黄纸朱书玉字，或相木朱书，永镇其地，迎生旺之炁，永无妖魔之患。
　　无上玄元三天玉堂大法卷之五竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之六
　　建坛威仪品第七
　　师曰：斋庄谨肃，秘密混融，内真之事也。旛幢旌节，折旋回环，外仪之事也。然诚心合真，运用无间，与天地为徒，则犹待外仪，以检束境界。凡一俯一仰，一进一退，眼见耳闻，莫非正事，邪心无自而入，则可通天，真格上帝。故曰：法天象地，像世威仪，则无往不肃敬也。凡坛禅之事，其制三级，盖分天尊地卑。坛之上级立虚皇，玉京山天宝华台供三宝帝师。左列建天真命魔之幢，右列建师子辟邪之节。左之左设通真之符，以降千真。右之右设达灵之符，以召万灵。中设三晨之符，以通万炁，辟妖氛。坛之东植青龙旛符，坛之西植白虎旛符，坛之南植朱雀旛符，坛之北植玄武旛符，五方又敷镇安玉符，此上之一级也。若不用三级，则就堂殿依方设之。若用登三级，则中一级设八门，西北标云玉虚通真之门，正北标云清泠玄一之门，东北标云镇静自然之门，正东标云青华始生之门，东南标云纯和刚阳之门，正南标云纯阳炬赫之门，西南标云坤顺金和之门，正西标云刚明皓华之门。下一级又列十二炁，子位玄天郁初之炁，丑位北元自然之炁，寅位辟非荡邪之炁，卯位始青茂元之炁，辰位黄灵高玄之炁，巳位镇静灵宁之炁，午位炎真下明之炁，未位中一凝真之炁，申位厚和肃明之炁，酉位坚正素和之炁，戌位真元养灵之炁，亥位返阴向真之炁。则成坛矣。
　　上级坛图
　　中级坛图
　　已上三坛，非特度生用之。凡修词请命，礼圣朝真，禳灾谢过，为国祈祷，皆用命魔符。
　　命魔咒
　　神光闪烁，天清黑明。玉符天命，严被鬼营。三天日光，九丑潜形。九天光满，六天散阴。大力天丁，执符备形。急召桃康，合延成真。万炁不散，一真飞升。
　　九小旛符
　　小旛九首，各长一尺二寸，绛绢为之。中有大旛，长五尺五寸，肚用黄，手脚左青右白，以按三炁。旛书大符，小旛书小符。飞本符，诵咒。
　　三天辟邪师子之节
　　节符
　　狮真辟邪羽章
　　炎灵之官，育化兽容。五炁备体，万邪灭踪。斥辟群丑，啖食邪凶。真符建节，立降威雄。急急如制邪律令。
　　右辟邪节，用枫木刻狮头，装彩色如仪。次用青绢长三尺六寸，阔一尺五寸，泥金书符。四畔用银铃二十四枚，给以黄线朱绂。
　　左青龙羽章符
　　咒曰：震亨九炁，霭郁青宫。生炁重重，化成九龙。木公驾炁，色正苍葱。卫我魂兮，上朝帝宫。
　　右白虎羽章符
　　咒曰：
　　西金皓气，杀伐严威。鼓啸风生，上彻太虚。监金统集，下入丹墀。制魄光明，升入玉虚。
　　前朱雀羽章符
　　咒曰：
　　熇明真玄，焕映丹天。朱凤飞翔，赤雾浓暄。阴魔尸秽，灰烬成烟。炼神炁足，上入真仙。
　　后玄武羽章符
　　咒曰：
　　玄冥正炁，湛湛清波。下有灵龟，吞邪食魔。荡濯尘垢，炁炁冲和。育我元精，上升大罗。右四灵，并按方色，用缯成旛，各长三尺六寸，朱书符，立各方。
　　三晨符
　　用朱漆金篆，置三宝前，作磨并红金书。
　　咒曰：
　　洞阳焕景，玉光清明。混合魁呈，三炁玄真。下应神室，精炁合神。降光坛陛，招真致灵。魔王束首，万妖潜形。天真自降，我得长生。
　　通真符
　　咒曰：
　　玉京境上，紫霞奔飞。九光粲彩，佩玉琼琚。真仙下盻，乘驾瑶车。金光透阙，悬一宝珠。
　　达灵符
　　此上帝集三界符也。设醮请降，朱书黄素，或作符牌。
　　咒曰：
　　玉篆光芒，降自九天。洞灵仙圣，乘驾朱驺。琼酥玉液，紫云灵烟。稽首三境，至尊几前。
　　五方玉文#1
　　借地建坛，不用玉字，只用中问符文。
　　咒曰：
　　玄帝高真，元始五老。制符垂教，使我行道。今日是时，传符受道，建斋行道。召灵束魔，灾殃荡扫。五方大神，敬伏三宝。从吾吉终，得获难老。脱死上生，华而不皓。违吾者凶，生逢难老。死归冥路，地狱所考。
　　东方玉文
　　咒曰：
　　九炁萌阳，玉历龙章。八卦外布，一德中藏。化生自我，绝死回祥。清醮云：青帝侍魂，九阳丹光。洞映内照，化通自然。亡醮云：九阳外元，内外洞明。二七四五，化通自然。
　　南方玉文
　　咒曰：
　　南陵三光，炁定光芒。以养以正，邪莫能当。朱火石火，为我所将。清醮云：火明合德，象帝之先。丹元守一，羽化飞仙。亡酿云：三合炁九，守灵丹元。含德以化，飞升洞玄。
　　西方玉文
　　咒曰：
　　太白流精，七星守灵。乾德内守，金火莫形。生所不化，白元用明。清酿云：素魄曜灵，太白元精。斩馘妖炁，元洞元明。亡醮云：刚化流元，太白之精。随化以化，七元尊神。
　　北方玉文
　　咒曰
　　玄德五灵，度命元一。胞精命魔，内达合七。阴火内运，玄德化明。漂流鬼贼，馘灭妖精。
　　中央玉文
　　五符玉文，各方色素，朱篆，镇五方，以艺邪辟非，降真召灵，达玄穹矣。路邦彦云：出灵宝，升玄经。
　　咒曰：
　　中主尊神，十二元真。总统四大，元始玉晨。清垄万：黄中大神，五行之精。上天下地，达贯元根。亡醮云：黄元十二，总炁四灵。上天下地，庭贯元根。
　　若无门纂，安符四方，中央着斋堂，户上宿启，烧香祝曰：
　　某帝直符吏二人出，今曰直事某甲，从官、龙虎骑吏各各严红冠戴，实执玉板，上诣帝庭，关启某等。焚香。自从今以去，至行道毕，悉令御达，无使遗
　　阙。季月当启黄帝；问月当启五帝。
　　无上玄元三天玉堂大法卷之六竟
　　＃１小标题原缺，据下文补。
　　无上玄元三天玉堂大法卷之七
　　通真达灵品第八
　　师曰：末学之夫，浮好三宝，况迷浊景，妄执色相为自身心，故真元汨没，於驰骋奔忙之际，不能通真达灵，良可悲也。故立之通真一品，以假威仪，以防闲外境。而存运咒诀之秘，收拾荡心，庶几道以威仪而尊严，心以法象而敬畏，不致荒迷妄乱也。若夫学仙之士，心虚性静，道备真全，一念感通二天心混合，亦可假外仪之可通真耶，尤宜谨此。
　　十方奏香符
　　师曰：十方玉符，乃集梵、招真、通灵、谒帝、祈恩之秘法也，当晨东、午南、晚北，，思各方炁布玄坛。
　　东方
　　咽津九过，叩齿九通，青炁如云入坛。
　　咒曰：
　　九炁青元，乘香飞烟。招真致灵，保我飞仙。
　　南方
　　咽液三过，叩齿三通，思赤炁入坛。
　　咒曰：
　　三炁冲和，紫炁弥罗。朱耕回驾，神升无何。
　　西方
　　咽液七过，叩齿七通，思白炁入坛。
　　咒曰：
　　七炁皓明，西真金并。帝轩速降，保命生根。北方
　　咽液五过，叩齿五通，思炁炁入坛。
　　咒曰：
　　黑帝司权，五炁太玄。郁郁瑞霭，冲我飞仙。
　　东北方
　　咽液四过，叩齿四通，思青黑炁入坛。
　　咒曰：
　　梵炁自然，朝谒高尊。保合生炁，镇定鬼门。
　　东南方
　　咽液六过，叩齿六通，思青绛炁入坛。
　　咒曰：
　　真炁合阳，下通瑶坛。千真灵集，飞入玉堂。
　　西南方
　　咽液八过，叩齿八通，思赤素炁入坛。
　　咒曰：
　　灵炁清明，合道证真。摄魔诛弒，朝谒飞神。
　　西北方
　　咽津二过，叩齿二通，思素玄炁入坛。
　　咒曰：
　　正炁苍苍，玄坛玉光。尸邪亡坠，朝我元皇。
　　上方
　　咽液二过，叩齿二通，思金光炁入坛。
　　咒曰：
　　瑞炁临坛，降真召仙。生门上开，象帝之先。
　　下方
　　咽液十过，叩齿十通，思玄炁入坛。
　　咒曰：
　　正炁郁勃，逐邪却氛。涌出真景，降真召灵。
　　师曰：上十方香毕，然后立地户，以焚入户符。诵咒不作声。入户之后，三步一趋，存九霄之上，梵炁灵
　　光之中，更不知有世境也。至此，目内观，收神返听，慎勿回顾、咳唾，直至洞案前，三上香，叩齿三十六通，焚通真符，存青、黄、白三色云炁自身中出。须存上香三次，每一上香，存顶中出三色炁，结成华盖，上御三天，然后发炉。
　　洞案通真符
　　咒曰：
　　清炁为天，浊炁为地。中炁为人，阴阳不偏。以心通天，天法精虔。丹诚上达，炁簿消愆。杳冥之始，通真疾传。急急如律令。
　　香乃玉华散景，九炁凝烟。香云密罗，径冲九天。存三色结云盖，同烟上达，直至三天。侍香金童，传言玉女。臣今通奏，上闻帝前。降光赐炁，通真致仙。长生久视，罪戾咸原。九祖超凌，幽夜升迁。魔王保举，三界侍轩。功德满就，飞驾云骈。出入自然，侍卫三天。所启所愿，咸赐如言。
　　入户符
　　咒曰：
　　入谒帝真，生炁九重。交周法体，阴邪勿容。三田赤子，保我仙功。急急如真科律令。
　　发炉符
　　咒曰：
　　玄坛成功，阳神内守。闭我生门，真炁密宥。上朝帝宫，与天齐寿。急急如真科律令。
　　复炉符
　　咒曰：
　　玄元始炁，三合返一。梵炁弥罗，众邪不入。拔出地户，上承玉敕。急急如真科律令。
　　出户符#1
　　咒曰：
　　召我身中，三五之神。上仙上灵，以阳合阴。各皈宫治，卫我元精。出坛自然，外魔不侵。急急如元科律令。
　　已上十方香符，洞案、发炉、复炉、出入户符，并玉清诀，丹田内景混合之炁，闭息朱书黄素。
　　法服式
　　师曰：玉堂升境之士，身诣三清，阃奥入裹近内，非下界之职也。凡九色云陂，乃天师侍玉宸入室之衣，乃玉堂服也。
　　三奔佩结中黄紫炁交带符
　　玉堂正陂
　　陂用碧罗，泥金，三十六云炁；中书升堂大符。佩中黄紫炁交带之符，顶上青冠，绛履，碧圭。
　　卷帘符
　　玉清诀，存坛墠光明，如莹玉。於虚无中一点光明，如黍米。大表裹洞彻结珠，守黄房秘旨。
　　咒曰：
　　太初之炁，无为自然。虚无有象，悬自空玄。包含万有，养化神仙。视之不见，听之莫传。后先莫辩，玄之又玄。愿开灵造，亲见玄元。
　　召阳神符
　　咒曰：
　　元始□ 一炁，默运元精。谐音协律，激浊扬清。幽寥妙炁，炁象初凝。盘旋空洞，天中之音。聚精降炁，运出真声。阴声交奏，召集万灵。
　　呼阴神符
　　咒曰：
　　静中生动，返阴生阳。太音入妙，空谷游扬。声应气求，交合宫商。声声相应，运化玄坛。激阳之声，合天之刚。阳神交合，真炁混康。
　　金钟一叩，则一卓左齿。玉磬一叩，则一卓右齿。存身中左右二炁交合，弥满玄坛。
　　无上玄元三天玉堂大法卷之七竟
　　＃１『符』字原缺，据上下文例补。
　　无上玄元三天玉堂大法卷之八
　　厌怪胜妖品第九
　　师曰：天失常，则荧移彗出。地失常，则泉竭山倾。物失常，则秀荡苗桔。时失常，则冬雷夏雪。此盖天垂象以示戒，盖自有保制之法。若夫士庶之灾，异於是，其有弥蛇战手二葛鬼蓬头，野兽入家，飞鸟噪屋室，虚声前后，异色高低，蛇蚖拦路而类狂交盘，鸡犬非时而鸣吠，机杼忽乱，门户自开，狐狸绕墙，龙蛇入井，其诸众怪，不可具陈。在君子，则妖不胜德。在小人，则己不如妖。及其衰也，得不为灾乎。如其禳也，宁不返吉，是攘厌之法所由生也。
　　师曰：或有天地昏冥，有龙蜃入人家井者，当以符镇之，其怪自灭，不能为害。
　　禳龙入井符
　　北帝诀，罡炁权笔，诵斗讳七遍，迎罡书新砖上，投水怪中。
　　禳蛇入井符
　　并同前法行持。
　　禳井溢法
　　把斗诀诵咒，迎罡书黄纸上，烧人井中，再以咒敕之。
　　咒曰：
　　叱咄龙神安镇，职守清泉。妖氛荡散，地怪潜形。清泠童子，承符告宣。不洋不涸，福顺绵绵。万神共护，保我仙源。急急如北帝勑。
　　禳犬怪法
　　戊文，殷煞上，北炁，诵咒七遍，迎罡书之。一据四道，一烧灶中，三钉厕上。更以咒敕，噀之大吉。
　　咒曰：
　　玉敕驱禳，降下灵章。妖畜幽怪，恼乱忠良。当吾咒者，百怪灭亡。犯吾符者，妖异潜藏。灾不能害，祸不能伤。万神守卫，永降吉祥。急急奉北帝敕。
　　禳鸦鸣在头上法
　　午文，南炁，诵咒九遍，面南书之，烧空中，其怪即散，立降吉祥矣。
　　咒曰：
　　灵鸟灵乌，普降吉祥。群集鸣噪，不能为殃。鸦神奉命，符到奉行。飞则为福，鸣财为昌。十二时中，永无害伤。急急如南方朱雀凌光律令。
　　禳野兽入人家法
　　摇斗诀，迎罡炁，诵咒十二遍，书符於相简上，钉屋四园，及书黄纸，焚中庭。步斗诵咒，噀水敕之，其妖不为害矣。
　　咒曰：
　　天罡神威，扫灭妖精。野犴媚狐，魈鬼之灵。急去千里；不得留停。敢有干犯，斩馘无形。魁罡所指，碎为微尘。汝若速去，赦汝幽冥。吾奉天罡大威德罡火律令。
　　禳器鸣自破自动法
　　步斗罡，旋身向北，迎罡书符三道，一悬中庭，一烧灶中，一贴厕上。诵咒，噀水救之。
　　咒曰：
　　神威天罡，普扫不祥。镇妖定怪，魑魅潜藏。回凶作吉，变祸为祥。敢违律令，摄付魁罡。急急如北帝敕。
　　禳夜中门外鬼声
　　乃所听之人魂出，将死之兆，急厌。
　　咒曰：
　　天帝令我，制摄精妖。敢有妖异，恼我良民。冥阳混杂，人闻鬼声。伤人魂魄，惊乱精神。神符到处，镇绝鬼门。速去速去，不得留停。急急奉北帝敕。
　　禳六畜自死法
　　煞文，诵咒三遍，东炁灌笔书符，焚畜死处。又一道烧熏，其妖自不能为妖怪，自获平安。
　　咒曰：
　　吾奉天令，制伏凶殃。畜兽之怪，何敢为伤。罡光逐荡，即降吉祥。万神守卫，集福永昌。急急奉斗罡火律令。
　　禳门户自闭法
　　飞斗诀，诵咒十二遍，北炁书符，焚有怪处，并一道贴门上，其怪自灭，不能为妖，即得家门兴盛，福禄来臻。
　　咒曰：
　　福星正照，三光洞明。朗照八极，镇塞邪精。灾衰荡散，门户清宁。万炁卫满，自振隆兴。急急如上帝敕。
　　禳鸡飞鸣法
　　栢木书符，钉东方。插斗诀迎罡炁，诵咒，噀水，其怪即灭，改怪为昌。
　　咒曰：
　　太阳未升，金鸡无鸣。鸣则为怪，害我生灵。太上有令，摄制妖精。逐怪万里，辟非安神。吉无不利，人道安宁。吾奉斗光华盖律令。
　　禳蛇怪法
　　斗诀，迎罡书符。今见怪人面蹲壁，噀水敕之。然彼熏符怪处，及今见怪人佩带身上。又一道用砖书成，埋当方土地祠下，即得大吉，改灾为福矣。
　　咒曰：
　　急驱急驱，螣蛇万丈。摄制灾危，见者不害。其害我者，急急驱除。汝是下妖，莫来干吾。干吾符者，分割妖躯。永镜吉地，保制无虞。急急如敕，天威炎火摄。
　　禳鼠怪法
　　子诀，北炁书符，挂竹竿上，钉子位，大吉。
　　咒曰：
　　乌苏捉，与苏捉，穹窿父母，家属千百。吾今识汝之怪自息，吾令制汝之怪不作。汝若妄作，天罡斩煞。吾奉玄天帝君律令。
　　（符名原缺）
　　笼禳怪辟恶每日佩带真符
　　右符二十二道，按日辰，背面书之。假如甲子日见怪，面书甲符，背书子符。凡书符，并斗诀、罡炁、朱书。令见怪人佩带，可格休祥。书符讫，诵灭怪大咒七遍敕之。
　　咒曰：
　　剑诀，七遍，以水噀见怪人。
　　皇天生我，天为我父。皇地载我，地为我母。日月协赞，上下斗光。北斗魁罡，斩邪万方。妖不为怪，邪不为殃。犯符者死，当符者亡。玄黄生炁，普降吉祥。急急如北斗七星灭妖斩怪律令。
　　又咒曰：
　　凡诵咒，先布三光炁，达见怪人身弥罗。次诵咒七遍，令见怪人退行九步。斗杓指之，呼至面前，三噀水，以符佩之，百怪自永不为妖。
　　太上有敕，斩鬼除害。天为我盖，地为我载。北斗星光，为我衣裳。左罡右火，灭禁不祥。返凶为吉，除灾却害。万邪不侵，怪妖自退。见怪不怪，其怪自坏。元亨利贞，万年亨泰。急急如赤天真火律令。
　　驱邪辅正品第十
　　师曰：合天地正炁，曰符。人禀阴阳正品以生，是谓三光。凡寒燠风暑，一有犯伤，犯则失於正，失正乃邪，非特祟而已。当三光炁以补之。故曰：合天地正无，曰符。盖三光者，天之所以成变化而行鬼神者也。故曰：日者，众阳之宗。星者，众阴之宗。月者，受阳以为明也。三光所烛，雨雪阴喳，不屏而自消。狐妖孽禽，不骚而自溃。先圣尊师假以神咒之真，仰取三光之精。吾则合之以诚，而符合之以灵。彼阴邪之干於人，为妖，为孽，为疾，为厉，如雨雪之见现，如妖狐孽之逢正昼，盖不待驱逐而扫迹矣。符篆虽多，孰踰五光？故以三光为首。
　　服符
　　即三光祖符，万法之祖，三界之尊。破灭万邪，保调真黑，不可称述。百千万变，皆此符中出，故作用简易，为万法之宗。每以方寸轻薄纸朱书，每用三道，枣汤吞服。治一切邪祟，名日伐祟治邪符。
　　师曰：正则不邪。故破邪者，正法也。不必曲事鬼神，惟在法师。存心三境，进服三光，内行既充，外邪自伏。
　　天蓬金眉老君化身符
　　先存顶中有金光，老君眉应而面金色，兆默诵天蓬本咒一遍，二遍，三遍，见金眉老君腾空，
　　化天蓬真形。诵本咒，下笔书成炁煞符形，至神刀一下，便书剑符，后写敕字云云。急奉北帝敕，用北帝诀，黄纸朱书，一尺六寸，熏患人
　　斗魁大威德歪火符
　　先存七斗在天，罡星前指，步斗入斗，口吸炁入腹，觉温暖。然后下笔，吐罡炁，随笔书符。
　　三元丁甲报应符
　　凡书此符，步斗迎罡，存天罡在所绯纸，对日研朱，把罡诀，一炁书之。发符时，用金钱甲马，焚末前。
　　七煞符
　　此符大有威力，制伏凶邪，伐恶破庙，神通报应，不可尽述。步斗，把斗诀，炁纸墨书，迎罡喷火发之，焚于中庭。此符乃经三天校正，宣付宗坛，效应非常。
　　师曰：七煞符，世传虽有之，但符檄不明，多用不应。今自教主兴阐，大教流行，凡北极符章系玉坛者，今请命颁降于此。散形玄妙，聚形威勇。
　　斗罡符
　　符简易神妙，无装点作用。为丸可以服熏，佩者罡火亘天，鬼神不敢近。用斗诀，北炁。
　　请符敕咒
　　乘魁逆罡，烈火龙光。上天下地，馘灭不祥。敢有拒逆，化作飞烟。入地万丈，随符行，万劫不原。谨召符中天将并并随符住，干犯符命，霹雳粉碎。火令火令，上帝敕行。流火万里，鬼无逃形。急急如律令。
　　元上玄元三天玉堂大法卷之八竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　元上玄元三天玉堂大法卷之九
　　幽狱追摄品第十一
　　师曰：凡有经劫山魈，历年水怪，天魔外道，血食神祇，木下五通，刑亡恶鬼，结集群党，依托古祠，擅帝称王，辄称太尉，邀求造庙，迎拽社火，或奸淫妇女，占据楼台，滴血飞砖，见形放火，中人恶病，急取生魂，如此怪状，痛害非常，诸法不能治者，吾大教中，有九泉幽狱之法治之。凡立狱之法，不可轻易，先当受状，次为给符驱治者，及行文檄告示之。彼若畏法遁去，许其改过自新，却不必拯治也，但欲人道安宁而已。若妖神强横，抵拒正法，不畏符箓者，当行此法治之。
　　师曰：立狱之法，先奏闻上帝及北极斗府圣师等处，差天兵吏下临某处，建立幽狱，收捉鬼贼。至夜，择净室一间，用石灰布列狱宂，遂标列晓示文榜符篆，先分项□ 发将吏追摄鬼贼，及拘里域监城隍以下神司，并用中刑符禁锢，限一时收捉鬼贼。次诵收鬼咒，巡行狱中。每一狱置一灯，明日早起，法师焚香，行持如前。仍看踪迹，更须发符催捉。未尽邪党，至夜行持，又复如前。至此，每遇夜间，或闻考掠之声，宜加畏敬。如一二日后综迹未见，及是天魔外道挟妖作孽，须更启奏帝师催促，将吏自然见矣。七日之后，然后罢狱。其间妖鬼果不可恕，至灭形者，又当别建太玄煞鬼坛。
　　建九泉狱式
　　师曰：九泉者，北都罗酆幽泉，恶狱也。事系天庭，不可轻行。故酆都为天下鬼神之府，专检制魔妖之权行，今宣威莫大於此。凡狱有九，一曰酆泉号令之狱。二曰重泉斩馘之狱。三曰黄泉追鬼之狱。四曰寒泉毒害之狱。五曰阴泉寒夜之狱。六曰幽泉煞伐之狱。七曰下泉长夜之狱。八曰苦泉屠戮之狱。九曰凕泉考焚之狱。凡九狱，各有所主，第一狱主摄天魔。第二狱主摄不职典祠。第三狱主摄山魁精魅。第四狱主摄江湖水怪。第五狱主摄血食邪神。第六狱主摄山林木客。第七狱主摄古墓伏尸。第八狱主摄师巫、逆鬼。第九狱主摄刑亡横死。凡狱前列斗灯，径阔一尺二寸，牵罡二尺四寸。前列九狱，每狱前悬追鬼符，内悬重刑符。狱门悬一竹竿，长三尺，挂追鬼榜，总门挂塞鬼路符。逐日三时上香行持，向晓看迹，即知是何鬼也。轻则禁锁，重则三涂重役，太重者灭迹除形。如法：
　　塞鬼符
　　符名塞鬼路符，能制伏百邪，摄镇万魔，平居镇宅，万邪不干。并北帝诀书之。
　　狱式
　　第一符
　　第二中刑符
　　第三下刑符
　　用符三道，北帝诀书之。以一悬狱中，以一追鬼。平时亦可镇宅，鬼神不敢正视，视之者自束缚锁矣。
　　太玄煞鬼坛
　　师曰：凡建太玄煞鬼坛者，上天枢刑也，制伏飞天走地一切魔神妖怪，诚灭山林庙社威显狞神。此非真犯，吾教法者，不可轻行。建坛之法，合用浮沙画坛三级，上阔一丈，中阔二丈，下阔三丈，或屋隘以意裁用之。上级列帝师四圣。中级於天门外列诸将，天门前列杀鬼将吏，四围布神符。四角皆立门，自乾位为始，一曰辟尸荡非之炁，天将降召之门。二曰凕涬虚澄之炁。三曰正一驱邪之门。四日始青阳明之炁。五日绝鬼断妖之炁，混仙入圣之门。六曰赤明洞阳之炁。七曰长生镇静之炁，生灵出入之门。八曰刚正严明之炁。天门置香案，召降天将。地户不通往来，鬼路常闭，惟人门通行路。下级周匝布列兵马，早晚焚符。明法一二日而罢，其鬼自灭，或闻号泣之声，或有斩血于坛，皆其验也。此法，非大段强邪群魔、有形之怪，诸法难治者，方可行此。
　　坛式
　　师曰：五行成器之鬼，山川附丽之神，不假人魂，物自成性，置造之物，日时苟灵，则随时有怪，故能出入变化，假托形影害人害世，有甚於鬼之为祟，故太上独立此法治之。凡建煞鬼坛，每日以符焚鬼门上，日凡三次，皆诵天蓬咒噀之，三日之内，大有报应。此乃北极亲临事体，甚重，初非小小符法之比，非是极妖大魔，切不可建此坛，恐重贻谴罚，谨谨戒之。
　　北帝诛山石精魅符
　　此符制山精、石精、千年碑碣、石佛、石人、石兽、石龟、石龙之怪。黑纸黑书，付见怪人，焚于怪处。或精怪见作人形，通交妇女，诱引男女者，即以此符，伺其来而焚之。
　　北帝诛木精符
　　此符制树精、木客、千年松柄鬼、皂荚树神、木像、木兽、枯木、空树依附为灵。用梓栢简，朱书此符，钉之，其树即槁死。或见作形相害民，即以黄纸书符，焚之，必然轰煞，为怪矣。
　　北帝课五金怪魅符
　　此符治金银铜铁之怪，应千年铜佛铜像铸造之日，适逢时日凶邪，则真灵不降，妖孽附之。以铁券朱书此符，密埋神像之下，则鬼灵遁散，不复为怪，不以其像遇毁矣。
　　北帝诛水怪符
　　此符治一切水怪，应江、海、湖、湫、潭元、溪源、井洞之中，多有蛟蜃、蛇蟒，兼有孽龙，其状不一，皆能兴风作浪，损人舟船，坏人性命。又或托形现相，交通妇女、生人者，并以此符焚之，其怪自殒绝矣。用铁札投水中，黄纸书符，焚之。
　　北帝治猿猱魈怪符
　　此符制一切猿猱、猕猴、狐狸、野犴等魈，及描犬伏尸、牛马全骸等怪，通谓之魈。其怪不一，凡患者有此怪，诸治不能者，法用青纸朱书，佩带，镇贴，焚燎，其怪自死。
　　北帝诛血食强邪符
　　此符治一切血食邪庙、先贤古人祠宇假名占祭之神，及楼台、园圃、废宅、空堂之中，强邪恶鬼结萃党伍，或久占名胜，夺人居止，或急取生魂，或通淫妇女，入梦歌宴，或降附妖言，希求造庙，或求妖祭，作过不一。当以梓木朱书此符，钉之。次以一道付被祟之家，钉中堂，则妖自息矣。此六符主治不同，行用则一。凡书符时，存己为天蓬。发用时，亦然。凡除给符付人户及钉镇外，凡每日三时，煞鬼坛上逐一烧之，诵天蓬咒。若欲斩鬼，将符就鬼门上剪作二片，其怪自死。有大报应，或空中号泣，或坛上有血，皆其验也。
　　无上玄元三天玉堂大法卷之九竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之十
　　驱祓禬禳品第十二
　　师曰：逐荡厉恶，之谓襘。去除凶邪，之谓祓。断妖绝注，之谓襘。弭患消灾，之谓禳。此四者，名虽不同，用之济世，其利一也。夫人生天地间，凡囿五行之内，鲜有不随五行而生克也。於是有祸福焉，故成败兴废，莫能预知。苟无禳襘之秘，岂能保终吉也。於是此品，特详于法。
　　制伏土公社鬼法
　　师曰：自三才既判，五行区分，生克之中，吉凶生矣。凡而动作，悔吝由之，是日土公之鬼，常作灾危。凡人家起造合宇，掘凿池沼，迁山封冢，一隅四向，神明司之。苟乖其常，立生灾咎。故太上有法，制伏立镇，使之各安其方，无复害人生灾也。治法并同，今列于后。
　　镇动土保全安镇符
　　右符，告下某，甲子行年，太岁已下干系等神，仰遵承太上符命，应某人家动土兴工，惊动神煞，限符到时，请还镇其方，各安其位，免殃消祸，永降吉祥。一如告命。
　　辟土炁符
　　符专制土公，断绝百二十殃注之事。凡书符，变神为天师，灌罡炁，吹笔书之。黄纸朱书，贴之中庭。
　　师曰：伏连之法，先用净室列斗象，祭伏连神众，然后以符令其家佩带。
　　太上断伏连符
　　此符断雌雄煞，用绛囊盛符佩带。
　　禁丧吊伏连符
　　黄纸封角，朱书，告焚太岁方位，即吉昌。
　　右符，告下太岁已下凶神恶煞、雌雄注煞、丧门吊客等神，承此符命，各退本位，毋令煞注侵害生灵，准此起运，急去无停。一如告命。
　　禁冢讼符
　　东方断注
　　南方炼尸
　　西方逐殃
　　北方却祸
　　中央绝尸
　　青玄太玄女青断注符，告下束方一九署灵官，开度某人，安镇身形，营卫一抚恤，无令地官驱迫。一如女青告命。
　　师曰：冢讼，则子孙家道不兴，患难数见，宜用此法，以超脱其先亡，庶可福及子孙，永无殃注之患矣。
　　师曰：细石长二尺四寸，阔一尺二寸，刻书五符，埋冢中，约近冢三十步，深三尺，方三尺。每下符时，诵《灵书》中篇，禹步至坎，埋之。
　　此法可以超凌阴尸，可以福延后嗣，庆及家门，永无冢讼、殃注之患矣。
　　解咒诅法
　　师曰：凡犯咒诅，则令人魂神颠倒，精魄飞扬，外病厌厌，以至殒灭，良可悯也。或有私雠者，於神堂邪庙，行其妖毒，殃延后嗣，令有法以禳之。
　　东方青帝解咒诅符
　　南方赤帝解咒诅符
　　西方白帝解咒诅符
　　北方黑帝解咒诅符
　　中央黄帝解咒诅符
　　五方告文总式
　　一右用黄纸朱书，祭醮而后吉。
　　右符，告下东方咒诅神司，解除某人家咒诅，冤誓牵连宗枝，或自诬咒，自犯其殃，准今符命，速去他方。一如告命。
　　禳诞育嗣续法
　　师曰：凡后嗣续难得，或久年不孕，或孕而不育，育而不长，长而不慧，皆由先世风水暗犯关煞，断绝生炁。当醮祭六甲直符，请颁符命，孕育元炁，生长灵根，则子孙昌炽矣。
　　孕育佩符
　　此符主妇人绝产不孕。宜建六甲道场，望本命方书符，佩之，百二十日有验。
　　保胎符
　　符用黄纸，朱书，令孕妇佩带，即吉。
　　治产镇房符
　　符用黄纸，朱书三道，悬贴房帐床卧之地，即得无产育之难。已上诸符，并把斗诀，迎罡炁旺方书之，其应如响。
　　无上玄元三天玉堂大法卷之十竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之十一
　　延生度厄品第十三
　　师曰：叹夫末学之夫，失心於尘劳之境，市朝之士，埋头於利禄之场，欲贪生，而无计延生，欲逃厄，而无方度厄，是以分以数定，患因有形。凡有灾危，宜资禳谢。然法门至众，道法多门，功有浅深，效有迟速，惟我玉堂下教正一垂科，开禳灾谢过之门，示保命延生之秘，使斯民不罹夭横，各保修龄，实度世之津梁，为人天之依怙，其功岂小补哉。
　　师曰：凡有男女深灾重厄，身染沉痾，困苦床枕，或遭官讼，连岁家宅不宁，宜清心醮告北斗，依按古法结坛，以净席四领，四周铺之。须是深院静舍，人迹不杂之地，密运精神，诚心孚感。当於北壁铺展真像，前面敷坛，中心置七元灯，周回铺醮。
　　须择三元、八节、本命生辰、北斗降日、五腊二社、庚申甲子，但不犯帝酷日，方能昭格。告斗之法，先须隔日具奏，及申擎陀二仙，先乞下降检察坛所。至夜深，行事如仪，不可心驰事夺，必有嘉应矣。
　　合用物
　　并不可缺一，惟镇坛信，随人丰俭，有无不妨，故此不具。
　　席四领。烛九炬。麻油二斤。时果九分。降真一斤。沉香三两。乳香半两。匀香一两。脑子半两。茅香一斤。砂朱一两。银朱一两。黄纸二＋张。淡豉二合，涴。油饼九十个。人参半两。茯苓半两。糯米、黍米、粟米、小麦、赤豆各一合。算子四十九茎。笔九枝。黄道绢二丈四尺。表纸二十幅。
　　师曰：法师戌亥时诣祭所，席下铺用白茅，科案去席一丈。
　　先服入户符
　　祭坛图
　　明灯符
　　灯椀大小一样，油及灯心多少同，不得添减，不得先有挑动，法师用纸捻点之。春夏自□始，秋冬自□始，仍闭炁，依法次第下符灯中，灯下七符各用旛悬之。
　　灯下符
　　灯中符
　　上台保神符
　　中台安魂符
　　下台致魄符
　　候七星明了，咒曰：
　　天幽地浅，日月轮转。五星长运，动吾上象。吾制一坛，万鬼皆伏。神刀一下，万鬼自溃，急急如律令。
　　次远灯三匝，咒曰：
　　明灯摄光，游精不飞。七魄安守，万神总皈。日中齐景，长处光辉。急急如律令。
　　又咒曰：
　　随罡建斗，法炬天星。七王来降，元亨利贞。急急如律令。
　　第一延生符
　　朝正面立，每灯焚一符。
　　第二度厄符
　　第三保命符
　　第四益算符
　　第五消灾符
　　第六散祸符
　　第七扶衰符
　　次中立云：
　　谨召禄星灯楚分，姓饶，名利，着白衣下降。
　　谨召寿星灯晋分，姓王，名因，着紫衣下降。
　　谨召财星灯赵分，姓许，名盖，着青衣下降。
　　谨召命星灯曾分，姓范，名证，着皂衣下降。
　　谨召男女星灯郑分，姓司马，名鹿，着绯衣下降。
　　谨召妻星灯卫分，姓即，名迁，着绯衣下降。
　　谨召福星灯燕分，姓龙，名登，着绯衣下降。
　　次上香，每灯三拜，占灯。
　　辽灯三匝，密咒四十九遍，看灯光占吉凶。
　　谨召七真下降，受今关告。灯光明暗，知吉知凶。威神之力，万愿皆从。
　　几占灯，净心占视。若灯光明朗，则吉。灯暗，则乖。频灭，则乖不佳，更当恳志修禳。占其不明者，据星所主之事。如其灯光不回，即预制一皂衫、皂抹肚、皂，为书符各一道，着带之，勿令人见，但有问勿对。或夜后临睡时亦得。几灯色青者，伏尸故。炁赤者，游光厉鬼、血厌。白者，户门官讼，病者不痊。黑者，病亦不祥。黄者，犯土瘟疫。明复暗，暗复明，鬼祟为乱。初点不着，或打翻油盏，魈鬼纷纷，劳虫飞伏，病者不痊。几有如是，亦如上衣。如福寿星暗，亦系皂头须禳之。师日：凡占家庭，通以七灯占之，不拘所主之事。须忌鹞犬、猫畜、僧尼、妇女来看，则厌秽冲坛，高真不降，反招愆矣。
　　禳灯解谢回吉符
　　书符用咒；北帝诀，书皂衣之上，或黄纸书，纳衣中。
　　咒日：
　　太上神符，禳解不祥。倾光保命，度厄延生。改形变衣，黑煞除殃。周旋华盖，衣着斗光。邪不能害，鬼不能伤。急急如律令。
　　入醮七符
　　咒日：子辛元君，通理显魂。光华曲映，幽暗分明。愿赐威光，真炁合魂。
　　主人身心，神炁所注，愿赐长生。急急如律令。
　　咒曰：
　　子中圣神，光景全真。玉华散烟，曰月共奔。冲臣之命，长养脾魂。主人魂神，神炁所注，愿赐安宁。急急如律令。
　　咒曰：
　　子惠大圣，光曜玄通。神真玉威，上彻玄穹。愿臣命籍，永劫无终。主人精神，灌注百关，养炁安神。急急如律令。
　　咒曰：
　　子正书主，广度群生。庶民灾福，并属苍穹。愿赐回吉，保命延洪。掌人神魂，保生益算，炁得安宁。急急如律令。
　　咒曰：
　　子通阴主，令臣畅情。三升渺漠，体入玄灵。保命自然，愿赐长生。灌溉身形，书人功行，主乐和咸。急急如律令。
　　咒曰：
　　子冲黑帝，命入玄微。臣祝告道，命合玄机。功达妙极，上乘云仪。威镇乾坤，主人长生，大赐神灵。急急如律令。
　　咒曰：
　　子常破军，神灵上尊。光华吐焰，大赐威神。愿赐长生，永世安魂。威伏鬼神，断锄邪鬼，斗计港灵。急急如律令。
　　右符咒，烧符一道，诵咒一拜，并北帝诀。诵讫，步斗至坛，拜表。口诀。师曰：先凝神定志，步斗九拜。次出官，再步斗，思玄黄炁，存身坐斗口，五藏出本色炁，结成宝云，金桥上接中天。次同官吏操表升桥，於中途见绣衣使者，接奏而去。须臾，引兆登星官，朝谒毕，良久，金光万丈，九皇自宫出，飞芒如朱丹，入兆顶中。但见光透百骸，觉身中熠熠和暖，上透顶门及面赤，是真阳育形，祈事必应。
　　师曰：北斗者，中斗也。中斗大魁，总监众灵，即是北斗之尊，三界万灵，天神地祇，无不统摄也。况手凡人身命，尽属北斗，凡有厄难，可不思所以析禳乎。此品延生，独详於奏斗也。学士得之，可为济世之宝。敬之，敬之。
　　无上玄元三天玉堂大法卷之十一竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之十二
　　福寿增崇品第十四
　　师曰：经云：南斗位主离宫，名同日曜，降神於人，名之为魂也。主司阳官，宰御火帝，将济动用，德莫大焉。与北斗七政分职共理，凡有急难，宜醮谢南斗，列炬明灯，如北斗法。盖北斗则有祈报，主生死特重，故告北斗之法特详。夫南斗，上生之司，主福及寿，故一於祈恩而已。非符，则不能感召。非咒，则不能合灵。故此复叙醮法，仍具告斗灯旛符于左。
　　天府司命上将镇国真君之符
　　咒曰：
　　司命真君，保我长生。万灾不干，九窍光明。愿降真炁，与符合并。急急如律令。
　　天相司录上相镇岳真君之符
　　咒曰：
　　司录真君，保我千龄。万炁光明，卫我真形。愿降真炁，保我自然。急急如律令。
　　天梁延寿保命真君之符
　　咒曰：
　　保命真君，卫我魂精。死根斩绝，回炁真元。愿降生炁，与臣合灵。急急如律令。
　　天同益算保生真君之符
　　咒曰：
　　注生真君，增我寿龄。冲融真炁，结秀育神。愿降正炁，长生保真。急急如律令。
　　天枢度厄文昌炼魂真君之符
　　咒曰：
　　炼魂真君，陶冶生灵。阴尸变炼，仙化成人。愿降生炁，数周飞腾。急急如律令。
　　天机上生监簿大理真君之符
　　咒曰：
　　大理真君，长生度命。护身保生，消灾散祸。愿降生炁，期劫得过。急急如律令。
　　右各思星芒，握本诀。子丑中兑离午。黄素朱书为旛，悬各位灯下。更以黄纸朱书，焚飞各灯盏中。
　　师曰：凡奏南斗，列灯炬六碗。入醮时；更飞六符，用赤纸黄书，诀同前。
　　第一司命符
　　第二司录符
　　第三延寿符保命符。
　　第四保生符
　　第五炼魂符
　　第六大理符
　　降六真朱軿宝辂玉符
　　咒曰：
　　惟天有耀，南真玉辉。垂光保命，度厄辟非。今曰大吉，瞻见灵仪。随灯降光，逐黑分辉。增兆年龄，许兆仙期。脱兆苦难，断兆三尸。长生自然，咀嚼玄芝。速降云骈，得朝帝轩。急急如律令。
　　右思各星炳炎融之炁，非紫非白，非金非玉，自然之色也，降于灯中，以求灵验。若兆欲求注算，绕灯三匝，密咒烧符，报。得灯焰长寸，即得长寿之
　　祈灯延生注龄符
　　右这灯六匝、焚符六道，以明为吉，焰长而红，得长命之证。
　　无上玄元三天玉堂大法卷之十二竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之十三
　　斩瘟断疫品第十五
　　师曰：人生于世，妄汨身心，痴迷欲想，不能运旋摄养，所以风寒暑湿伤於外，淫欲劳伤损於内，是使一身四大真散炁衰，则力弱神惫。精气一摇，元气不固，疫疠所由生也。若夫人能起居，以避寒暑，节饮食，以养幻躯，绝淫想，以固元精，自然真元不散，炁血周流，将见入道通真，又岂患恶毒之病，而求制伏之法耶。故《医经》云：春不病瘟，冬藏于精。此之谓也。今太上慈悲，立制伏之法，以救末世之人，庶几不罹夭枉，使人免夭横，跻仁寿，则太上好生之本心。经云：往昔，人民仁义淳朴，无有恶心，无有夭枉，鬼不横伤。但今未世，时代浇薄，人心破坏，五情乱杂，更生疑惑，任为彼此，不信正化，唯用邪行，背真从伪，不道不仁，违天逆地，煞戮众生，不忠不孝，无爱无慈，贼害物命，结诸恶对，政使患难侵染，家遭瘟疫，身受毒炁，大小疾病，人口死亡。如此，并六天故炁，北酆帝主，鬼部之帅、人间将师、五岳之神，遍行天下，承其罪衅，放其毒炁，以杀恶人。故太上有法制之，《女青律》曰：若能知瘟鬼名字，鬼不敢加害。三呼其名，其鬼自灭。
　　东方青瘟鬼，刘元达，木之精，领万鬼行恶风之病。南方赤瘟鬼，张元伯，火之精，领万鬼行热毒之病。西方白瘟鬼，赵公明，金之精，领万鬼行注黑之病。北方黑瘟鬼，锺士季，水之精，领万鬼行恶毒之病。中央黄瘟鬼，史文业，土之精，领万鬼行恶疮痈肿。
　　东方瘟鬼，名咎达。南方瘟鬼，名士言。西方瘟鬼，名垚。北方瘟鬼，名天遐。中央瘟鬼，名大黄奴。第六瘟鬼，名诛女。第七瘟鬼，名伯陵。瘟鬼祖父，名梁州。瘟鬼祖母，名交成。瘟鬼父，名延年。瘟#1鬼母，名出中。
　　右五方瘟鬼，兄弟七人，合祖父母、父母共十一形。能飞行，随月行毒，以害恶人。太上好生，有符法制之，不能为害。
　　正月瘟鬼，名惟。二月瘟鬼，名肿。一名星。三月瘟鬼，名刘。四月瘟鬼，名存。五月瘟鬼，名垒。音齐。六月瘟鬼，名眸。一名□。七月瘟鬼，名幸。
　　八月瘟鬼，名怀。九月瘟鬼，名晨。十月瘟鬼，名卑。十一月瘟鬼，名赢。十二月瘟鬼，名坚。子日瘟鬼，名根。丑日瘟鬼，名荡。寅日瘟鬼，名怡。卯日瘟鬼，名疑。辰日瘟鬼，名厄。巳日瘟鬼，名爱。午日瘟鬼，名悟。未日瘟鬼，名奴长。申日瘟鬼，名木。酉日瘟鬼，名石。戌日瘟鬼，名志。亥日瘟鬼，名忧。
　　右诸瘟鬼，各直月日，并顺刘元达等，放毒行害。凡五行之人，不行道戒、不忠不孝、不仁不义者，皆受其殃。凡行道遵教之人，能知其名字，皆自降伏。应去者，各自远遁。合留者，却其凶党。更相约束，不犯善人。三呼其名，潜避惶惧。
　　又有蛊毒鬼名：
　　一蛊毒鬼，名捍渠。二蛊毒鬼，名咎。三蛊毒鬼，名礼咎。四蛊毒鬼，名成宴。五蛊毒鬼，名不释。六蛊毒鬼，名乌悟。七蛊毒鬼，名缘支。八蛊毒鬼，名石干。九蛊毒鬼，名育夷。
　　右九鬼行诸恶，乱天下，与瘟鬼大黄奴普行邪毒。并有符制之。
　　天师逐瘟符
　　黄素朱书，隐语为咒，差天丁力士放三光炁，逐嵌邪炁。一用栢简，朱书。
　　咒曰：
　　叱咄六甲六乙鬼注，速出六丙六丁。知汝姓名，急走千里，不得留停。须臾不走，吾使大神，身长千丈，五目五睛，乎执铁索，捕捉汝形。长钳拔舌，啖食汝形。既灭汝形，万劫幽冥，急急如老君律令。
　　师曰：若灾疫之年，鬼妖流行，无所隐藏，必欲求免脱者，当志心诵吾神咒，日持三遍，可与病人同床、同食、无所畏惧，终不能害，至意平安。三呼鬼名，其鬼自灭。
　　咒曰：
　　吾戴朱雀，足履玄武。左有青龙，右有白虎。前有万石镬汤，后有虎贵天绉。甲卒在吾前后。黄奴之鬼去我万里，不去者上帝斩汝形。急急如律令。
　　又咒曰：
　　叱咄五方瘟鬼，吾知汝名，得汝因何四季行瘟病。吾头戴天，脚踏地，啖虎之声山岳沸，手挥神剑洒长江水。上布天罗，下布地网。吾有一将名咤哩，好食夜叉，常食鬼魅，瘟鬼闻名速走千里。急急如帝君律令。
　　老君辟瘟大符
　　黄素朱书，焚之大两内。亦可佩带。此大符，乃圣师在蜀收鬼战魔之法也。
　　咒曰：
　　太上太清老君天符，主收五部鬼王。刘元达、张元伯、赵公明、锺士季、史文业等五蛊行百毒，使黄奴、伯弃、杂俗、六丁之鬼，害杀生灵，得即腰斩，
　　不问往罪。急如告命，风火遵承。急急如律令敕。
　　太上斩邪断瘟消疫神符
　　三符把斗诀，迎罡炁书之。悬中堂及房屋户，永断恶鬼、瘟疫之患。
　　又二符
　　太上慈悲救苦共卧不染病炁秘符
　　取三光炁书符，用井水吞符下。日佩带，夜缚髻中，仍吞三光符，如本法。
　　太上治传染斩瘟鬼符
　　用斗诀，旋罡炁书之，井花水吞下，永无传染之疾。若人能岁朝吞服，永无患虞。此乃太上北帝禁瘟王敕，敬之。诵天蓬咒三十六句行持。
　　师曰：凡制伏瘟魔，先临目，存五脏令具五神，叩齿三十六通，及四言一卓齿。为节鬼，有三被此呢，则眼睛烂而死。若世人得此呢，勤而行之，得不死之道。此咒，则天蓬咒也，世人轻诵，必堕恶道。今上士，宜勤而行之。咒中皆斩鬼之秘，口不可言。诵满万遍，其功莫大焉。
　　火铃流金斩瘟咒
　　太上神灵，炎帝之精。光霞电掣，明耀三清。流火万里，鬼无．逃形。神符一下，灰灭妖精。三五将军，豁落吏兵。平天戛地，诛鬼不停。飞符走印，头戴七星。掷火前杀，六天魔精。瘟疫鬼贼，付与神丁。五灵真老，是吾本师。无碍神通，万灵同归。五瘟七疰，吾能杀之。何鬼敢亏，酆都戮形，北斗斩尸。神符一下，万鬼潜糜。急急如太上帝君律令。
　　春禳瘟符
　　四符各方色，朱书，挂于中堂上，以辟四时不正之炁，导迎吉祥也。
　　夏禳瘟符
　　秋禳瘟符
　　冬禳瘟符
　　却东邻瘟符左为东
　　却西邻瘟符。右为西
　　镇贴符
　　用黄纸朱书，随方镇贴。北帝诀，变乘罡，指其方所噀水，有应验。
　　无上玄元三天玉堂大法卷之十三竟
　　＃１『瘟』字原缺．据前文补。
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法之十四
　　慧光烛幽品第十六
　　师曰：天真，则阴消阳长，为仙。凡人，则阴长阳消，为鬼。故经云：鬼潜幽暗，从阴类也。盖幽冥众坏，鬼爽悲辛，失本来之光明，入无名之黑暗。故我太上垂科，假灯光以通阳炁，委真炁以寄灵符。凭法炬之光芒，散冥途之盲赎。重泉劫夜，尽睹阳光。实太上之曲恩，为下鬼之曲赦，可不敬欤。
　　师曰：混元之初，天地未位，日月未生，故溟涬寥廓之无光。及其一炁分二，二炁分三，天地位焉，日月生焉，光明通幽，万化生焉。故度生建坛之初，效天地日月之明，以灯破暗，以阳散阴。先存自己丹田元海一炁生辉，如黍米。次存炁入心，次入泥丸。布日月星之光，普照十方，天上天下，无幽无冥，普在光明之中，幽爽乘光明，而离幽暗矣。
　　法师引自己光明分灯化三景图
　　月轮呈瑞玉符
　　月君诀，摄炁委符，分灯时，作纸燃明烛，存运如法。
　　咒曰：
　　真水澄玄清，元炁方初生。素魄耀图景，夫人名暖萧。流光遍幽衢，玉兔负银蟾。耀华光二极，交映玉阙遥。摄炁开重昏，灵光舞阳翘。
　　日景洞明金符
　　日君诀，摄炁委符，分灯时，作纸燃明烛，存运如法。
　　咒曰：
　　金乌散赤光，阳炁通十方。大赫耀中天，三界朝元皇。五帝引阳精，朱景腾华房。群阴己消尽，真景炼元纲。照耀长春境，自然通帝乡。
　　星芒焕景宝符斗诀
　　咒曰：
　　星光天之胎，综炁舒灵光。斗魁斡中天，枢机转元皇。下辉十方界，幽夜皆光芒。爽魂离幽夜，乘光炼真阳。
　　玉京普光破暗宝符
　　咒曰：
　　元始一炁，化生三清。三炁化运，三光开明。日光下照，三界散阴。月光朗耀，长夜生春。斗光临照，天地开明。上通有顶，诸天光倾。下照九垒，光彻泉肩。中照地府，业道虚澄。九天之下，处处光明。破阴以阳，破暗以光。天光已降，地暗消亡。天光已生，地阴灭亡。慈光照耀，拔度无方。
　　九幽地狱灯
　　师曰：还将上天炁，以制九天魂，故假符委炁，以炁乘光，光下地府，则幽魂出离矣。夫阳，奇数也，自一至三，由三至五，自五历七，以至于九，皆阳数也。先安九灯，皆次於师前，请九天真阳玉光破暗符至灯所，即焚符宣行。然后自东方点起一灯，诵咒，引光照风雷地狱。先每狱灯位内，写各方天位，如东方，则写无量天，却以狱套套之。至关灯，却撒去狱套，同符焚之，即见地狱化为天堂矣。南方如前法。九狱毕，则尽化天矣。
　　九天真阳玉光破暗金符
　　师曰：此符，黄素朱书，引日光月芒书之。焚于未灯之前，以请慧光，然后破狱。
　　咒曰：
　　三光正慧，洞光合辉。十方应化，普降威仪。火毒消翳，洞明寒池。幽关明朗，冥槛光辉。大慈下济，上圣慈悲。幽魂升度，飞升天墀。急如告命。
　　九狱灯图
　　慈尊开幽牢符
　　右玉清诀。先存日中太一慈尊放光明，即就朝礼，诵《救苦经》一遍，吸日中慈尊人口，注笔书符九道。临破狱，每方飞一道，然后告符。告符系重符，在《寻声救苦品》。
　　圆像外，毫光内，太一坐师子洒水。
　　右符，每用槐黄轻纸一道，长八寸，阔五寸，对日研朱，依前书之。凡一狱飞一道。飞时，存自己如慈尊，面前幽狱，引符光照破，不知有我，惟见我是天尊。故专意，则感通九狱，宣告咒章。
　　东方风雷地狱救苦咒
　　破狱时，宣用玉清诀，皈卯文剔发，存身中青炁，乘符光化天尊，入幽狱救苦魂。余皆效此。
　　青阳生炁，光耀玄台。元尊大慈，赦下风雷。飞戈消散，考掠停推。太上急赦，魂升玉虚。
　　南方火翳地狱救苦咒皈午文
　　三炁丹华，照耀南方。火翳之狱，自然清凉。飞洒甘露，法雨流香。神魂自在，上登福乡。
　　西方金刚地狱救苦咒皈酉文
　　天尊敕赦，下照金刚。鬼吏奉命，魂识乘光。幽牢罢对，考掠停酸。出离地狱，高步仙乡。
　　北方溟泠地狱救苦咒皈子文
　　阳辉下照，地狱回春。溟泠寒夜，尽灭光明。辛酸消散，考罪无刑。乘此符光，竟度幽扃。
　　东北方镬汤地狱救苦咒皈寅文
　　真光玉辉，夜寒开光。镬汤息焰，热恼清冻。慧泽沾濡，灵风灭炎。神魂自在，乘光翱翔。
　　东南方铜柱地狱救苦咒皈巳文
　　真光玉敕，鬼吏承恩。铜柱摧折，曲赦罪魂。黑录消亡，金光度魂。玉辉高上，得见慈尊。
　　西南方屠割地狱救苦咒皈申文
　　金符下韶，太上宣慈。屠割幽狱，刀剑消糜。残魂复性，罪业消除。乘光离暗，出离劫期。
　　西北方火车地狱救苦咒皈亥文
　　百宝瑞彩，中有元尊。洒甘露雨，荡情炎烦。火车息轨，剑戟摧苦。鬼官奉赦，拔出鬼魂。
　　中央普掠地狱救苦咒
　　皈顺匝焚符，再皈玉清诀出。
　　玄辉自然，赦下重泉。恩覃普掠，罪苦咸原。鬼官脱离，魂爽升仙。
　　右存顶中三色云炁，太一慈尊在上，枚百宝光，下照泉曲，一一狱中，皆见慈尊，放光照暗，罪魂乘光升上，即以杖策之。
　　无上玄元三天玉堂大法卷之十四竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之十五
　　寻声救苦品第十七
　　师曰：黄箓度生，青玄救苦。慧光开暗，符命通幽。技沉滞魄，超升快乐。其功德，信非不补。而行之者，亦岂容易观也哉。然而坛场整肃，锺磬铿锵，外虽备於威仪，内惟凭於德行。若以印押为命，今以文檄为指摄，而不知存之自我，非徒无益，抑亦有误。幽冥符命之传，固多为救苦长生为先，今以救苦符命为首。
　　元始救苦符长生符指迷说
　　师曰：此平符乃《九幽经》备载，皆以符合真也。后入灵宝法，然其间强生分别，立诸等散形贵贱，各有差别。夫天地分判，人位其中，既得为人邺有生死户有贵贱，乃世之势分使然。天待下民，岂有殊等，惟一而已。故《玄灵经》云：尊卑虽殊，命分俱无差别。既无差别，岂有符形。而呢语殊异，故以疑。次于师，曰：宝珠之内，先天以简为篆之中，后世而繁。今特立以救苦一品，列之二符于首，后之嗣师遵而行之，合悟于此。
　　救苦真符一
　　变茭龙符
　　用黄纸长二尺四寸，朱书，悬茭龙口中。玉清，青玄炁，九遍诵咒，然后书符。
　　咒曰：
　　道惟心通，妄资幻成。以幻断妄，以假变真。结茭为龙，眉目分明。负我符命，下入寒庭。从今火化，飞行不停。急急如律令。
　　又咒曰：
　　慈光救苦，太上慈悲。人生昏暗，罪苦以迷。五苦五累，罪报无亏。今日大庆，天光下施。度出苦趣，罪对消除。登我场惮，受炼生尸。急急如律令。
　　长生灵符
　　变金龙符
　　用黄纸长二尺四寸，朱书，如前纳龙口中。玉清诀，洞阳炁，九遍诵咒，然后书符。
　　　　咒曰：
　　道惟心通，妄资幻成。以幻断妄，以假变真。结象成龙，变金龙形。所化以火，凡变惟心。变化在我，炼冶幽阴。丹天真火，烧烬酆庭。火炼自然，上升朱陵。急急如律令。
　　又咒曰：
　　赤炁流火，炎赫朱陵。丹天三炁，冶炼金庭。长生不死，回骸返真。中有仙伯，绛衣火裙。韩君运化，司马生神。铸魄陶魂，以阳炼阴。尸魄消散，变化真形。混合三清，合清超升。急急如律令。
　　无上自然慈悲减罪符
　　玉清诀，再皈寅，引太赤炁书符。凡未告诸符，先告符以减罪，次告迁狱符。
　　无上自然，慈悲减罪。玉符告下，地府北阴，无极世界。邓都大帝，六天鬼王。符命所到，幽夜开光。遵承道旨，遍告三官九府、百二十曹、三十六狱、九幽地狱、二十四狱、有间无间大小铁围地狱阴曹官吏、地府神灵。符命恩霖，太上慈悲，减削所度亡过某人生前罪咎，殁后冤雠。承今符命，减削罪戾，拔去酆治，和释愆尤。，承此减罪符命功德，不得留停。一如告命。
　　太岁年　月　日吉时告下。
　　咒曰：
　　混元慈光，结成梵炁。照耀幽冥，减除罪戾。金口所宣，黑簿无对。神宝恩光，千灵奉会。急急遵行，鬼司勿滞。急急如度生律令。
　　青玄上帝服炁持经诀
　　兆入室，整服端坐，束向灶香，万念不扰，一真湛然。存自己肝中出青炁，如青烟。青云透耳鼻而出，以后渐多，弥满一室，彻外皆见青云。於青云中，见青玄上帝坐狮座，执杨枝琉璃盂。左右二真人、八十一灵官部从。只见帝尊在金光，透青云，遍十方。兆奏请慧光甘露。良久，帝尊付甘露与真人饮，兆五内清凉。帝尊顶上降金光於顶门，照兆身，觉兆一身金光，入口如蜜。次默诵《救苦经》一遍，收拾金光、云无，从妙门而入。咽津九过，九叩，退行。如此九度，则所行者应，所济者度，更有奇验。秘之。
　　九阳真梵迁拔救苦玉符
　　玉清诀，亥子至寅出，大赤炁书符。告此符毕，然后告停苦符。
　　九阳真梵救苦玉符告下，北阴无极世界、邓都大帝、六天鬼王、三十六狱、二十四狱、大小铁围有间无间地狱，符光所照，幽狱生辉。太上恩命，急赦无违，迁拔所度亡过某，形魂洎诸幽爽，睹见光明，乘此迁拔。符赦功德，不得拘停。一如告命。
　　太岁　月　日吉时告下。
　　咒曰：
　　九清符命，下照重阴。幽牢黑狱，皆见光明。牛头慈悯，鬼火清泠。迁拔罪爽，不得久停。鬼帝奉命，魔王敬遵。一如告命。
　　紫微上宫超度下元停苦符
　　紫微上宫超度下元停苦真符告下，北阴无极世界、酆都大帝、六天魔王，符光所照，幽夜开光，咸承符命，遍告三官九府、百二十曹、三十六狱、九幽地狱、二十四狱、大小铁围有间无间地狱主狱官吏，各依符命，息苦停刑，拔度亡过某人神魂，泊诸幽爽，风雷平静，业火澄清。寒水和暖，普掠无刑。割截慈悯，剑化骞林。铜柱摧折，金刚崩倾。镬汤成池，次焰停轮。不经苦楚，落灭恶根。乘此紫微符命功德，不得留停。一如告命，风火驿传。
　　太岁年　月　日吉时告下。
　　咒曰：
　　玉陛疏恩，宝符通幽。赦下冥治，救苦停囚。枷械脱离，考掠无忧。承准符赦，出离阴幽。急急如上帝度生律令。玉清诀，天门炁，朱书。
　　师曰：此减罪、迁狱、停苦三符，此太上曲赦。凡建斋启露，先告此三符，然后告救苦符也。
　　九幽地狱救苦法
　　师曰：天堂皆在我，地狱不离心。苟人生在世，所作所为，动合乎理，则其死也，何缘有业？既无其业，亦无其罪。既无其罪，何有地狱？盖自世人心术颠迷，六尘俱染。至於诬毁圣真，背叛君父。杀生偷盗，负命欠财。一生昧心，奸欺肆纵。死后其魂，铃入地狱。譬如愚人，劳心损志。日间神乱，夜卧魂飞。随事作用，现诸恶境。及其睡觉，方知妄梦。所谓地狱，梦妄一同。凡生前所作之因缘，及死后所受之苦趣。然则地狱生於诸罪，罪业原於一心，心法既无，罪亦安有？奈地狱无实，形难言破。心法无定，相亦难言捉。欲定其心，先断其妄。妄之既断，罪斯无形，则地狱破矣。夫天阳则明，地阴则暗。暗则为苦，苦则幽囚，即是地狱。今欲破狱，先在运天光，假符而委炁，假炁以舒光，以明破暗，以阳破阴，以真破妄，此谓破狱。然上士一悟无疑，下士未能了达。道妙难穷，心法无尽。洞明妙旨，不在多言。
　　破狱法
　　师曰：破狱之法，合以策杖扣狱扃。
　　而所以用策杖者，三洞法师也。有持剑而破狱者，是正一法师也。近世有持斧破狱者，其说不经，乃妄取铁斧破开诸地狱之语。后人不知源流本末，遂指策杖乃灵宝法师。而天师门下，系持斧破狱，此皆俚说，不究本旨，惑乱正法者也。今本宗惟嗣师曾受中盟大洞箓者，可用策杖，余则盟威法箓。剑也木斧，最为乱道也。登坛之际，何异徘优。亵渎圣真，其罪莫大，故特削去持斧之说。
　　虚无三炁九阳玉光照破地狱真符
　　玉清诀，三天、九阳、三光之炁书之。
　　虚元三炁九阳玉光照破地狱真符告下，泉曲之府、北都罗邓。阳光洞照，铁狱开通。幽阴开晦，剑戟摧锋。火池息焰，业境无风。幽关夜府，尽化天堂。亡魂出离，觐拜金容。一如告命，风火驿传。
　　太岁年　月　日吉时告下。
　　书符诀
　　玉清、上清、太清大帝敕赦，救命十方。灵宝救苦天尊、朱陵上帝、朱陵府君、南极长生大帝、九天监生大神，超度亡过某人神魂。书讫至敕字，存三天三宝金光。
　　咒曰：
　　玉皇有敕，上承玉清。赦罪十方，流香满庭。唵吽诃卢娑诃，急急如赦敕。
　　重符密行
　　每狱各书一道，先期奉行至斯，却以重符为信。
　　右，阳日添一笔。凡召魂地府，亦可於方函上重印之，地司即依时奉命。凡破狱时，亦可用黄纸书此符於逐方，为合用之信。此系六甲阴阳神之符，或迭书於重符之上。
　　书救苦符等诀
　　师曰：凡书符，先令净照心，关笼缚尘漏。东向趺坐，存头如一圆光，分为青白黄三色，太一慈尊乘狮坐在光中。次於百宝光中，次放百宝光明，照彻十方，一一光明中，皆见太一天尊慈相。次存身如昆仑山，引太一慈光下照泉曲，一一狱中，皆睹光明。挹青玄生炁注笔书符。
　　告救苦符等诀
　　师曰：宣告文时，思存身如太一救苦天尊。次运出顶中，太一救苦天尊自妙门而上。次东方世界，太一救苦天尊乘狮子座而来，与我顶中所出天尊合而为一。次又与我身所化天尊又合为一。至此时，三身为一，开眼，坐白光中，我身即太一形也。引东方九炁灌肝，堂化龙，持符挪魂。
　　咒曰：
　　九炁冲冲，灌我肝经。金光万道，变成九龙。通幽破暗二下入北酆。罪魂自在，逍遥太空。急急如度生律令。次存肝炁化为龙，出左耳，然后敕遣茭龙。
　　书长生符诀
　　师曰：凡书长生符，亦如书救苦符，心平无定，万虑不挠。然后头如表日炎炎，於赤日中见长生大君头戴芙蓉冠，红霞之陂，坐于其中，放大光明。次存身如昆仑，心即火府也。次取炁灌笔书符。
　　告长生符诀
　　师曰：告符之时，存身如长生大君玉相。次运出顶中，长生帝君从妙门出。次长生帝君於丹火光中，乘三炁火龙，与顶中所出之相，相合为一。次又与身合为一。此时三身为一，一开眼，立火光中，我即长生大君。引南天三炁入肝中，化金龙自左耳出。
　　咒曰：
　　丹天之炁，离明玉光。灌我神宫，金龙四张。乘符负信，上诣南昌。混炼阴翳，变运纯阳。急急如度生律令。次存肝炁化为金龙，从左耳出。然后明目，救遣金龙。
　　无上玄元三天玉堂大法卷之十五竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之十六
　　济度幽冥品第十八
　　师曰：济度幽冥，乃以真而觉妄也。凡人生则迷真，死则失真，一真既失，妄想从生，现诸苦报。圣师立教无他，专以真而觉妄也。盖人心迷失真元而入幽境，虽千圣亦难着力，惟能运一真破一妄，使痴魂於清净，了然脱去苦境，不有萦牵，此乃不失太上慈悲立教之初意。若学者不能会悟于此，徒泥文檄为行遣，持威仪为功德，终夜讴吟，尽日劳顿，必竟亡者无益。今立济度一品，庶几专志於幽冥，不敢着外之役也。及夫心境开澄，性天朗朗，此真之外，断无他说。使幽沉得离苦趣，其功德莫可量也。师曰：六甲者，甲子、甲寅、甲辰、甲午、甲申、甲戌也。甲为东方生炁，为好生大仁。故南方火炼，西方金刚，北方水塞，四维皆非正炁，故魂爽非得六甲之神布列八方，则未见生。生之真难到坛所，故今大教，先以六甲使者开导。
　　六甲开导符
　　右符告下，九泉幽路，鬼趣昏冥。三光开晦，六甲通阴。鬼魂奉赦，睹见光明。灵司勿隐，金马驿传。一如告命，风火驿传。
　　太岁年　月　日吉时告下。
　　师曰：六甲开导符，乃通津幽涂之恩信也，法当於未召摄以前告下，系用黄纸朱书，封角发遣。
　　师曰：悲夫，世人昧昧，不悟生前。心衍巇崄，死则冥途。自然阻遏，不假太上慈光，未能通达坛所。须得此符，则幽途光明，冥路坦夷，亡魂无险阻之虞矣。
　　赤明三光开通冥路真符
　　右符告下，泰山沿路山界、水界、空界神祇主者，疾速开通冥路，启迪幽程，迎导亡过某人形魂，速随符光所照，善达坛庭。勿阻勿遏，魂识安宁。有违律令，罚及无停。一如告命，风火驿传。
　　太岁　年　月日吉时告下。
　　师曰：此开通冥路符命法，用青纸朱书，折角封印，就坛於未召摄之先。师导亡魂，得此，则幽路善达无阻矣。
　　存变法
　　凡开通冥路，先在运自己三光，合天之三光，自然朗照，冥路光明，无拘滞之患，但见魂爽在光明之中，俱不见别色。次存太一慈尊执空青杨柳枝，遍酒冥境，静默存思。
　　咒曰：
　　三光朗朗，九幽冥冥。夜霾开澄，晨曦清明。瞻慈尊相，甘露泠泠。魂爽归来，善达幽程。闻经听法，逍遥上清。咒毕，引炁书符。
　　沐浴法
　　师曰：尘劳汨没，世人之所以心垢未清也。不特心垢，凡六用皆有尘，六尘皆有识，六识皆有垢，是故死则况沦，犹在污泥中，不能自清净。今吾之沐浴，非谓有识而洗涤也。盖幽魂罪垢痴蒙，亦犹身之有垢腻，故吾以清净慈悲法水，一滴一酒，一沾一洗之，项心清而魄全，罪消而垢灭，此之谓沐浴也。
　　仙人荡尸符
　　咒曰：
　　华池灌育，形魂一清。六尘无垢，业垢俱澄。三田光满，九户开明。沐溉生根，死魂返婴。急急如律令。
　　灵源灌溉玉符
　　咒曰：
　　香云凝露，滴洒清泠。天源玄波，沾溉幽冥。尸垢已静，业尘顿清。惧炼诸妄，刮荡无明。三魂返真，枯朽成形。出入虚无，往来杳冥。罪垢无染，万劫尘清。急急如律令。
　　荡濯尘劳符
　　咒曰：
　　天垢为云，三光扫清。人垢六尘，法语荡情。地垢尸秽，法水澄清。人垢不生，尸垢清平。地垢消荡，万仙齐并。三炁交映，与道合真。急急如律令。
　　天医全形法
　　师曰：鬼爽无形，散乱不聚，如风中寓炁，无定形也。然其妄念尚存，凡生前疼病疾痛，死则尚执迷而受苦也。不假全形之法，则形魂零乱，不能聚而成形，是故疾病而死者，以消磨其魂，不能全也。伤害而死者，损乱其魂，而不复全也。兵刃死者，散离其魂，不能全也。故太上慈悲，立天医全形之法。
　　三部八景通真符
　　天医符吏治病真元符
　　咒曰：
　　天炁澄清，地景开明。九宝列备，三关敷荣。阴尸返质，真炁常清。重阴回阳，以柔返刚。摧破六洞，散荡阴。真景内守，魄尸返形。九老祖炁，仙化成人。急急如律令。
　　监生荡秽法
　　师曰：血湖业债，端由女人。欲炽宪深，郁结而成报对也。然而秽腥未静，尤未忘生前之念也，故其冥魂，仍前疼痛。或子母未分，或血尸未净，非凭法力，曷使超凌？故此特备救产亡之法。
　　荡血湖秽腥符
　　咒曰：
　　九天大梵，三洞飞玄。解汝胎结，宣通胞原。业缘皆断，死根解冤。血湖清诤，狱吏无专。元君复形，司马监生。八景已具，十月胎圆。急急如太上律令。
　　返形分胎符
　　咒曰：
　　九老仙都，玉光结真。胎结自解，死魂返婴。监生大神，分生童君。随符降炁，斩断死根。消除罪垢，子母分形。荡腥涤秽，来觐玉庭。承符受炼，
　　超度朱陵。急急如律令□ 。
　　迁神旛符
　　用日诀，引日炁，本法书之。扬旛时，运自己太阳於旛上，持日君咒，扬起，存赫日丽天，光彻泉曲。
　　回黄旛符
　　用月诀，引月炁，本法书之。扬旛时，运自己太阴於磨上，月君咒祝之，扬起，存月光在天，光照幽夜。
　　师曰：迁神通幽，以绛缯为之，以象日也。回黄开度，以黄缯为之，以象月也。各长一丈二尺。
　　三光普供天厨符
　　咒曰：
　　三界六道中，．常生妄想饥。三光结灵秀，法食资甘肥。上极诸天神，下及铁泥犁。一食普供养，欣然达希夷。
　　无上玄元三天玉堂大法卷之十六竟
　　无上玄元三天玉堂大法卷之十七
　　神虎追摄品第十九
　　师曰：斗为世人魂魄之司，故有玄冥隐奥，为追摄之本。然学者习见之熟，行用之常，亦罕见应验，惟行文书事末节而已。故今大教兴行，特立追摄品，使随符感召，捷於影响，非特为观美。然神虎玉札符文，世皆有之，更不具出。今专书秘诀，要知玄妙，非世所知云。
　　师曰：或问神虎之仪谓何？师答：圣人假神虎摄召者，盖寅为鬼门，其属则虎。以其方属摄召者，盖取此义，良有谓也。今嗣师以坛官统摄虎司，盖此谓也。
　　师曰：摄召之法，若不知玄冥内秘，则幽冥昏昧，三界茫然，鬼魂未易来，阴府未即遵奉也。若得此法，实与今世所行之法大不同矣。
　　纪神虎玄冥内司官将姓名
　　师曰：所纪将史品，乃每日承受宗坛之事。今所纪玄冥内司将吏者，盖别为一司，非系每日承受之职，故此玄冥内司将吏，附追摄品。
　　神虎倒生玄司玉女，蒋仁魁。
　　神虎紫元夫人，玄冥追摄内司玉女，韦自然。
　　玄冥追摄内司灵官，崔浩。
　　神虎雄左玉曹主吏，何□。
　　神虎雌右武鸾主吏，乔□。
　　神虎内司追魂掌籍灵官，郦有俊。
　　玄冥内司天道追魂使，高龙。
　　玄冥内司人道追魂使，马正。
　　玄冥内司神道追魂使，薛彦。
　　玄冥内司地狱道追魂使，雷飞。
　　神虎内司饿鬼道追魂使，张守和。
　　神虎内司横亡道追魂使，赵公明。
　　神虎内司幽隐道追魂使，朱信。
　　神虎内司天涂恶道追魂使，陈从正。
　　神虎内司地涂恶道追魂使，葛胜。
　　神虎内司水涂恶道追魂使，杜克。
　　神虎外司上部追魂使，张信。
　　神虎外司中部追魂使，侯迪。
　　神虎外司下部追魂使，魏逵。
　　神虎监狱急现使者，陈志。
　　神虎监狱报应使者，刘恙。
　　神虎监狱引磨使者，徐忠。
　　神虎监狱夜光使者，许念。
　　神虎符
　　咒曰：
　　神虎内司，敕降玄都。摄神听命，承领天符。急速准令，寻魂四驱。吾今召汝，汝急起幽涂。唵吽吽急速来。用黑纸墨书，朱书将名，握斗诀书之。凡摄召以前，先以此符途召诸将，然后关发文檄。
　　神虎玄冥内司追魂局
　　右灰坛，即神虎狱也。此坛乃内秘用之。神验法，用石灰二斗四升，依式铺列。次昼以符，然后就鬼门召
　　魂，植旛于中，列符于左右。
　　玄冥追摄坛符左
　　玄冥追摄坛符右
　　太一引魂符
　　用黄绢八尺二寸，粉书，悬坛之门。
　　紫元通幽符
　　用紫绢六尺四寸，朱书，悬坛之中。
　　三界寻魂符
　　用朱书十二道，悬旛上，植于局门左右，仍以九道焚扃中。
　　追魂咒
　　斗诀，九遍，引东北炁九口布坛。次东炁九，南炁三，西炁七，北炁五，中炁一，并布坛中。焚符毕，觉局中玲风起习习，魂到矣。
　　天地之精，阴阳神聚。以灵炁结汝形魂，散复聚，昏复明，无中兆有，空见真。急归灵旛合景真，紫元符檄下泉肩，太一追魂急到临。急急如玄冥内司追魂律令。
　　咒曰：
　　开天门，通地户。留人门，放鬼路。摄鬼神，离罪苦。三炁流光，照彻地府。太一奉命，北魁神虎。急急如太一召魂律令。
　　札式
　　用紫帛长二尺六寸，高一尺二寸，黄书，用方函如式。
　　太一紫元金札：
　　太岁年　月　日吉时告下。
　　具法位，臣姓某，承诰奉行。
　　三天大圣都天大法天师。
　　发札牒
　　用黄纸朱书，角封如牒，同札发遣。
　　天师玉堂门下追魂坛：
　　本坛准太一紫元追魂金札一道，摄召亡过某人，生死年甲，亲魂正魄前来坛局现形，受度更生，须至追摄者。
　　敕制地司，摄召形魂。承符奉命，三界移奔。上天下地，无所不经。三涂六道，火急搜寻。天门地户，狱府幽扃。是直姓名，是正魂魄。乘光到坛，无恐无惊。一如告命，风火驿传。
　　太岁年　月　日吉时告下。
　　具法位，姓　押。
　　召魂旛式
　　用白绢，按亡人年甲尺寸朱书。此符用鬼门，地上竹竿揭之，然后摄召。
　　咒曰：
　　真符重玉光，地府开幽阴。七星遵生炁，三辰散金真。魂兮无惊残，魄兮无沉沦。急附灵旛体，炼形归玉英。急急如律令。
　　附旛法
　　师曰：凡附旛，先存神虎隐讳，则官史至。官史才至，即可引魂上旛。
　　存此二讳自心肾出，官吏到。
　　然后附旛。
　　（鬼＋步 ）□（鬼＋益 ）（鬼＋奇 ）（鬼＋亦 ）□□
　　右，闭息七遍，存运江传，亡魂既到，然后现形。
　　师曰：本坛系全现，见眉目如平生，故特秘妙。
　　（鬼＋步 ）□（鬼＋益 ）（鬼＋奇 ）（鬼＋亦 ）□□□（鬼＋来 ）（鬼＋耶 ）□□□（鬼＋南 ）。
　　右一十四字至秘，闭息念三七遍，斗诀，三噀水，即现。先看冷风到，然后看附：
　　催现符
　　咒曰：
　　台光从此生，幽精形复还。爽灵三魂备，显环速分明。急急如紫微大帝疾摄。本命诀。
　　师曰：此秘不传千年矣。昔汉武帝李夫人死，少君行此法，以现夫人如生，与帝语。法用生绢七幅，书成七星，於亡人本命星上，烧破一星，置绢於灵几前，四畔尽去灯烛，令暗黑。法师以秘咒噀水，令孝春环立，自烧处密窥之，见亡人如平生矣。
　　现形幕绢七幅，四围如木棚式。
　　师曰：神虎内秘，世莫得闻。今大教兴行，移传出，将以授嗣教。有道之士得此，当知其响应捷疾，非寻常神虎摄召之比，秘之。
　　□□(鬼＋菊 ）□□□（鬼＋劫 ）。
　　中指中文，存斗中青衣童子降一炁，七遍吹旛，即坠。
　　无上玄元三天玉堂大法卷之十七竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之十八
　　仙化成人品第二十
　　师曰：炼形成真者，神仙事也。盛学士三田光透，四象混全，阳火阴符，亨煎造化，神全数足，白日登晨，是谓炼形不死之道，又何假以符咒之炼耶？虽然世人痴迷，生不闻道，死入冥关，一性飞扬，永无生路，自非假吾身修持之造化，借水火交妬之玄功，因咒以度之，仗符以生之。故聚残为全魄，炼尸为阳质，一时之内，得遂超凌，则知此法亦救死魂之秘密也，可不敬欤。
　　炼度坛式
　　师曰：吾坛炼度，盖自得真水火之妙也。盖日晶、月华，是谓真水、真火，故大教以三光为主，是以水火之妙，我先得之，何难度亡。虽灵宝南昌炼度，此水火自吾之日月中出。要知本坛为万法之祖，况炼度乎？而陶镕冶炼之法，惟此得其正传之妙。
　　水池火沼灯法
　　运炼度官将
　　师曰：吾身造化，随念运行，即我阳神分形官将。合天之炁，运吾之神，寄委符形，借凡水火呼吸之。内与道合真，先存吾身中，肾间一点光明，如豆大，良久长成，飞出水波。波间官将，皆衣玄衣。玉女乘水炁，立于吾身之右。委入水池之侧，存心间一丸如橘大，良久，迸出真火。火间官将赤衣，玉童乘光，立于吾身之左。委入火池之侧，然后焚素华真玄玉光黄诰，及元阳自然炼魂赤录，以降真水。
　　变炼
　　师曰：焚黄诰、赤录之时，存各曜各曜，乃水池为月，火沼为日也。乘光入吾身，混合吾身之水火，俱入池中。但见光明晃曜，不睹凡界，然后行事。
　　素华真玄玉光黄诰
　　咒曰：
　　玄一真官，清妙元君。运降真水，下入坛庭。濯阴荡秽，留真纳清。魂归壬癸，胞育质神。饮吸玄华，泛滔绿英。法输混溉，身有光明。万劫圆满，三五应灵。玄皇符命，太阴奉承。一如告命。
　　师曰：此黄诰者，即是变真水之法也，当引月芒灌笔书之。焚时，存月华入混水池。
　　元阳自然炼魂赤箓
　　咒曰：
　　混炁赤丹，天光洞阳。乌输前走，金鸡奔张。仙炉玉户，洞降真光。流火炎炽，阴尸返刚。太上符命，真阳玉章。请降火炁，与日同光。假符委炁，变炼南昌。一如告命。
　　师曰：变真水火讫，诣水池，行水炼法，谓之月芒炼尸。
　　纯阴真水结璘素华洞阴玉符
　　咒曰：
　　大道一中真，一为先天根。玄玄真一水，出自长生门。幽魂沉九夜，造化不复存。飘流苦海波，沉没风浪深。运此先天水，溉灌痴朽魂。虚澄悬太虚，此心曜圆轮。急急如黄华律令。
　　月华回真玉符
　　一样十道，以法十芒。
　　咒曰：
　　溟涬混天元，玉液泛金波。结璘降真水，清明妙炁多。灵源溢空洞，森森出天河。流香满黄庭，婴儿应候歌。
　　师曰：运月华瑞光符，合神水混泛灵沼。沐浴魂神於清泠水中，浴魂于月华光中。但见魂仪成婴儿，乘白炁出水，然后入火炼。
　　婴儿出水图
　　运天一之水，合太阴而溉之。月如秋，月水交辉。
　　纯离真火郁仪赤明洞阳玉符
　　咒曰：
　　炎炎天上日，耿耿身中神。赤光无代谢，真炁混阳精。混合天门开，玄女谒素君。洞焕太虚体，灼烁舒幽云。尸魄出重夜，丹魂登玉晨，婴儿孕玄珠，恍惚成金英。明明玄上门，不离身中神。九炼生华景，脱离尘劫心。急急如炼阳律令。
　　日晶炼魂生神得一玉符
　　一样九道，以法九芒。
　　咒曰：
　　焕赫耀阳精，流金掷火铃。郁仪降真火，炼阴成阳神。丙丁荧惑晶，炎炎出朱陵。炼胎返本初，高观稽首升。
　　运日精阳光符，合真火炎赫火池，冶炼魂神於日精光中。但婴儿乘日金火光，出炎入交炼。
　　婴儿出火图
　　运地二之火，合太阳而冶之。火如春日和气。
　　交炼法
　　师曰：交炼之法，其造化尤为至妙，故全夺造化交合之妙。借篆符运用之功，既济阴阳，和同魂魄，阴消阳长，自然成其真，岂小小法力也耶。
　　水火既济合炼成真玉符
　　咒曰：
　　溶溶天汉精，沧流混昆泉。坤母覆乾父，泠派皈真源。龙升达苍穹，离丙亲下元。碧海生赤焰，火中迸天渊。鸡兔孕真精，水火别丑妍。紫云霭天谷，玄珠悬中天。黄老歌洞章，死魂得返婴。九九纯阳备，司马正在庭。急急如水火交炼律令。
　　全真备道返阳合体大符
　　存日月交光，引魂立中，然后备通。
　　咒曰：
　　天有三奇日月星，地有三奇乙丙丁。人有三奇精炁神，精固炁全生元神，神合气足乃成真。甲水护魂保千龄，庚金制魄成无英。丙壬水火阳中精，三田结就天宝瓶。三炁返一归天根，玉京山下日月明。天光混合照昆仑，真水真火炼成真。上升紫户出幽冥，超凌三界礼天尊。急急如全形度化律令。
　　混合全形符
　　九天仙炼之法
　　师曰：九炁为天地之尊，万物之根。盖自一无分三炁，三炁复生九炁，故人身受造化具形体，莫非九炁所导也。凡禀九炁之阳，则为人。失九黑之阳，则为鬼。修九炁之阳，则为仙。故炼度中，以阳炁度阴魄，所以假符而济之，假咒以祝之。故经云：幽魂闻之，以开度。枯朽闻之，以发烟。死魂得此，再返魂仪。盖生死俱赖之功，岂小补哉。
　　一阳符
　　二阳符
　　三阳符
　　四阳符
　　五阳符
　　六阳符
　　七阳符
　　八阳符
　　九阳符
　　师曰：九炼者，乃自太始结形。至于形全体具，内外成真之法也。若不得此法，则胞胎结滞，死炁固根。故仙炼之法，须当行也。谓如委炁，各本方炁以吹之。且九天布八方及中，各具一方之炁，下按人身之造化，故郁单无量天，主东方炁也。万物发生之，故称始青者，良有谓也。凡委聚一，黄演之炁。一为数之始，始黑之色黄。演者，通流之义。故以一黄演之炁灌溉胞命，使真炁荡涤尸阴，通宣胞原也。凡行持，而存东方始青天之炁，随符入亡魂顶上灌之。良久，形体光明也。以次即无量天，引南炁。须延天，引西炁。凶术天，引北炁。波罗天，引东北炁。应声天，引东南炁。梵辅天，引西南炁。高虚天，引西北炁。无想无结天，引中天炁。九炁既备，则三部八景生焉。所谓不经苦恼，身有光明、形神俱妙者是也。九天造化，皆学士修身通仙之法，故备以功，用以度亡也。或问何谓洞冥紫户之炁？
　　师曰：夫仙胎本未有形，像洞谓无分明暗也。当一炁成胞之后，二炁成胎，未有清浊。其中幽深冥昧，但其玄户纯阳不杂。紫为阳光色，故称紫户。又问长灵明仙之炁？
　　师曰：三炁，则玄元始已分矣。于此，则生魂神。魂，阳也。修之，可以长生通灵，可以光明洞达，可以炼质成仙也。又问砀尸冥演由之炁？师曰：有阴有阳，有死有生，世人之谓也。盖人身不能无阴阳。不修，则阳消阴盛，死为下鬼矣。故曰：炁属魄，魄属阴也，性好沉坠。故曰：砀砀者，顽石至重，不可飞腾者也。魄盛，则魂消。消之，则尸彭长矣。须通演四大之阳炁，消其尸魄之经由，与魂神合炼成仙也。又问五仙中灵之炁？
　　师曰：五炁，则五行全。五行全，则脏腑具。故五行聚于中央，则可炼仙通灵。脏腑者，非谓肺肾之说，乃身中宝珍内全，谓之藏。畜而不散，有所归藏，谓之府。故经云：地藏发泄，金玉露形之谓也。又问高真冲融之炁？
　　师曰：学者既得成功J 则六转之功，又非寻常也。身中官府，莫不通灵於高上之境。成真仙之功，冲和混融，与天为一也。又问高仙洞笈之炁？
　　师曰：夫七炁为少阳。至此，则结炁成真，复其元始高上之境。证仙之功，玄妙幽微，不可尽迷。取幽深之人，乃洞也。秘蕴不露，乃玄使也。故云笈、宝使为《道藏》书之龙章。又问真灵化凝之炁？
　　师曰：夫八炁，则将成仙真。所谓千遍通灵，坐在立亡。存神过化，守一自然。不散不失，是谓凝结。故道力成全，可以成真，可以通灵，可以过化，可以坚凝，皆长生之道也。又问自然玄照之炁？
　　师曰：九阳数足，升入无形，不矫不揉，不造不作，乃名玄照。皆学者修之不怠，次第至此，故细迷也。
　　受化更生水火二符
　　真水炼胞育质之符。
　　咒曰：
　　魂归壬癸，魄制九垒。元始真符，舒光万里。敕破冥幽，炼魂真水。束井黄华，夫人降醴。太玄真窍，返复精髓。激浊扬清，入生出死。
　　真火炼胎反形之符
　　存丹田光明，叩齿十二，剔南斗诀，存元始乘云顶上。黄纸朱书，注炁。次剔北斗，墨书黄纸。临用，存九凤喷火炎炎，九龙吐水汪洋，二炁交通我炁中。朝循环九转，婴儿出现，图象随身，金光辉烜。
　　咒曰：
　　幽爽遐归，阴魂沉堕。不过阳光，铁围闭锁。慧日停辉，南陵朱火。元始玉符，炼胎散祸。北斗右旋，南辰居左。返胎易形，百骸俱妥。逃形天关，金莲安坐。
　　书符咒
　　南离北坎，虎远龙蟠。逆水回环，炎火烹煎。二黑交挟，阴阳透关。陶魂育魄，回返金丹。灵宝为子午，循环合真身。万灾不干，仙化成人。永离鬼官，魂度朱陵。参驾金鸾，逍遥上
　　给付亡魂金箓
　　太上长生度命，金箓元始洞玄。《灵宝》本章，开明三景，是谓天根。《赤书》玉字，普度天人。太岁某甲某年某月某朔某日某时，准元始符命超度某人永离苦难，名列天庭，一如告命。
　　右长生灵符，已依式书奏三天门下，合同照应，给付亡过某人灵魂收执，上诣朱官，炼化成真，形神俱妙。此处用印，一半留奏上。
　　无上通天自然法桥
　　度箓师具法位，臣姓某。
　　度师三天大圣都天大法天师。
　　右箓用缯，标背用轴，及卷首装饰如仪。用泥金书字及符，给付所度之魂，送魂时，同符命面天门度桥，焚之烈火中。
　　三涂五苦说
　　师曰：五苦三涂，名虽殊，而报则一。夫天涂之役，皆由六识受染于一中，则死受天涂之役。夫地涂之役，由劳体损身，手运足履，莫不由地中物而然，死则熟景难忘，斯受地涂之苦役。夫水涂之役，生前，以泉曲鬼韦生淫汨真，况于欲海之中，死则念念所关，则受水涂之苦。所谓五苦，则文不同。何谓也？夫苦心、苦精、苦形、苦神、苦魂是也。通谓之八难。经云；．永度三涂五苦八难，超凌三界。盖谓生人说也。生人能於凡身之内，不为欲累染，着斯永度出五苦三涂，然后可超凌於三界。今言法之士，不能自度八难，妄设八门，以符度鬼，误矣。夫苦心者，世人设谋运智、贵着声色，皆由心本清净，为欲所浊、岂非苦心。兼贪淫秽，好慕女色，是名苦精。精苦，则身枯力竭，将入死路。体不生神，则尸魄炽盛。故曰：苦神，神则去，死不远。凡身将失，道身不成，则为荒郊枯骨，是名苦形。形苦，则为下鬼。魂不能全，飘为爽魄，沉滞无归，方为苦魂。所谓苦心、苦精、苦神、苦形，此四苦者，乃生前日夜损耗，则有此苦。苦魂，乃既死之后，
　　方受其苦。所谓五苦，本不立门。八难，亦由心出。盖心为一身之主，定，则三业六尘亦定。心乱，则众缘交起。若欲烧符度鬼於八门，不若自度出八难。既未能自度，不免入死，死则八难亦见报景。於此时，又资他人度我，岂不愧乎。今以师旨，不立八难之门。所立门者，后人臆说也。今嗣教者，宜修身以自度，然后正己，而后正鬼神。今故不复立三涂五苦符，以惑后世之高明弟子。当思格训，母习谬说云。
　　亡魂持券说
　　师曰：灵宝法中，左右大券令魂仪，以入三天门。此说非也。夫无象无为，以空寂自然为本。若持券可入天门，则未免牵於有相拘执。拘执则不通妙矣。故教主特去契券，而给长生箓云。
　　炼度宗旨
　　依赤明召将之旨，焚符召将，如变水火之法。官将围绕水池火沼，上帝临轩，慈尊证变，九天罗布，南辰北斗帝君森列。召水火二君摄化亡魂，为婴儿焚符，摄婴入水。水如秋月光辉，白黑混溶，婴儿身明莹。摄入火炼，火如春日和炁，蒸炼婴成。金团中，彷佛有像，交炼於紫金光中。日月合璧，引魂入干中，九炁灌溉，金光明彻。良久，惟见金团无数矣，不知所知。炼度毕矣。
　　无上玄元三天玉堂大法卷之十八竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之十九
　　三五步罡品第二十一
　　师曰：三五之秘，夫岂易知。自一生二，二生三，而三熙分而三光明，三光明而三才具。自太极生两仪，两仪生四象，四象备而五行全。五行全而五星明，五星明而五岳峙。是以在道，则为三清。在世，则为三才。在神，则为三元。在人，则按三部。又在道，则为五老。在天，则为五星。在地，则为五岳。在人，则为五脏。人有天地，貌分阴阳，炁道备一身而兼有之。自不能使三田孕秀，五脏纳灵，则去道始远矣。能修之者，三田聚宝，五炁朝元，魄制魂拘，神全炁满，是谓仙道贵生也。不修之者，使三魂为三尸，五炁为五贼，五贼为五苦，是鬼道贵终也。是以天地之间，人为万物之灵。故手指足履，莫非合真，步罡之法，所由生也。夫步罡者，飞天之精，蹑地之灵，运人之真，使三才合德，九炁齐并。鬼神转旋天地，一步一指，一转一旋，造化中全，神明在左，故一步象太极，二步象两仪，三步象三才，四步象四时，五步象五行；六步象六律，七步象七星，八步象八卦，九步象九灵，万罡之祖也。
　　师曰：禹步之法，世皆失其真也，盖世人多能言之，不能得之。得而不行，行而不专，故多不验。今世所行豁落斗，乃三五禹步之枢要。《河图》错综之数，岂特轻视。为寻常所传差误，而不能变化通灵尔。今特正其讹，而传其真。师曰：一炁分三，号玄元始。三炁分判，则立三才，人身象之。清浊之体，分为三部。部各有神，亦日三田。田皆有宝，故一而二，二而三，三而万真，总谓之三元。元者，大也，首也。故《易》乾卦为元亨利贞，故也。
　　师曰：五行祖炁，是谓五老。老，法始者，祖也。引五老之精，分而为五星。五星之精，峙而为五岳，配人之身，是日五脏。上应五星，中应五岳，故神位其间。
　　师曰：三五之神，贯通天地，总归一身。运用之间，有生克、制伏之法应。祈求禳谢，则相生制伏。驱治，则相克。凡步星之际，先运出三元
　　五行之神，然后蹑履也。
　　五行五德相生
　　木生火，火生土，土生金，金生水，水生木。
　　五行五炁相杀
　　金克木，木克土，土克水，水克火，火克金。
　　上元罡法属天
　　中元罡属人
　　下元罡属地
　　步上元罡咒
　　步天之精，役使万神。上元蔽身，唐雄将军。辅吾正炁，辟伏魔神。敢有害我，还着本人。邪魔见者，化作微尘。天兵拱卫，急急如律令。
　　步中元罡咒
　　步人之精，长阳消阴。强我三魂，灭鬼除精。祸不能及，灾不能干。害不能侵，中元隐影。葛雍将军，领兵十万，来卫吾身。急急如律令。
　　步下元罡咒
　　蹑地之灵，人道安全。天回地转，上魁下乾。阴阖阳开，正炁绵绵。鬼不能害，人不能伤。天为我盖，地为我载。敢有加害，摄赴魁罡，下元藏形。周武将军随吾所到，速为吾真。急急如律令。
　　师曰：凡有制伏魔恶，克伐灾危，当先步上元罡，顺返毕，再入中元罡，次变为下元罡。若制伏凶恶，则又变行相杀罡，则制天龙鬼神，随心感召，万无失一。秘之。
　　五行相杀罡
　　师曰：有制伏凶恶，克伐灾危，步伏此者。谓水能勉火，木能克土，火能克金，土能克水，金能克木，故临时加治也。假如制伏火殃，则步金、步水至火制之。余皆仿此。如后学未晓，则准式步成罡而已，不必增损也。
　　咒曰：
　　五行相灭，土水相绝。水火相灭，金木相伐。鬼妖见者，断头截脚。魔王恐惧，上下摧裂。敢有犯者，永沉幽亢。急急如律令。
　　师曰：此罡是金克木，木克土，土克水，水克火，火克金也。凡制伏，则用之。如祈求吉祥，则返相生也。
　　五行相生罡
　　师曰：相生罡是木生火，火生土，土生金，金生水，水生木也。一生一
　　煞，皆按水一，火二，木三，金四，土
　　五，计一十五步，三五之道也。
　　五行相生咒
　　五行相生，万事吉昌。水木成就，火土相得。金水同行，祸变为吉。鬼不能害，人不能侵h 死者复生，扼者复荣。急急如律令。
　　禹步九灵斗罡
　　师曰：豁落斗也，乃谓之小三五罡，世多不知其详，亦以习见为常，不知其玄妙也。此罡可伏狂邪，指挥鬼神，破庙等用。世多返用之，今特正误也。
　　日月明，乾坤配，吾起天蓬入天内。略过天衡逢辅退，及归天禽与心对。斗道通兮鬼道溃，
　　斗要妙兮十二辰。乘光明兮威武陈，气仿髴兮浮青云。七变动兮上应天，
　　知变化兮有吉凶。八天宿兮度天关，合六律兮持甲乙。履天英兮乘天任，
　　清泠渊兮可陆沉。傍天柱兮拥天心，从此过兮登天禽。倚天辅兮望天冲，
　　入天内兮出天蓬。斗道通兮增年命，添福禄兮流后世。生幽冥兮千万岁，
　　千鬼万神自回避。急急如律令。
　　师曰：此罡今世所行，以出斗入斗相反，用之不应，今特正之。则可役使鬼神，驱除魔道。秘之，秘之。
　　无上玄元三天玉堂大法卷之十九竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之二十
　　生身受度品第二十二
　　师曰：经谓生身受度，劫劫长存。盖谓生身之士论也。后世不知自修，惟凭斋功，度身於未死之前，大为道失生者，此生见世之身也。受度者於身受道，度出世网，为真人也。所以身得神仙，劫劫不坏。今以凡身度於未死之前，预备将死之路，不知何者为是？以此扣於师前。
　　师曰：此因吾不取后世度未死之身。然太上垂科，念世变人顽，谁能求悟？终不可度，世人永不知道。於是有科开度化之方，后之学者，或自能修其身，成其真，自可出入金门，游行三界，亦安用於此法哉。师日：天生万物，惟人最灵。亦其品不一，有贵有贱，有贤有愚，有富有贫，有寿有夭，盖来处不一。何谓也？六道之中，惟人最灵，六道中出，为人应。从天道中来，其人不毒，心常慈惠。神道中来，其人阴害，多慧聪明。人道中来，知礼不犯，常循正理。其余恶道，如地狱、饿鬼、畜生，则盲、聋、喑、哑、下贱、贫穷、顽狠不法。故也，今生身受度，当择人而度之。且世之大贵王公，大富巨室，品位之高下，家资之浅深，皆自世福中来。何谓也？夫前生信从道释，斋修方便，造路建桥，设浴施食，作福无量，及亲受经教，持修不成，如是之人，死投之后，再返人天，随其福力大小受报。既受果报，在路不合，因而作业，死则合入幽关。於是太上悯之，特垂此法开度，使之死后，不经地府，削落世愆，形同真人也。明科有禁戒，世人因是修持中来。然有一等将帅，任边方兵权，此乃神祇中来，虽有富贵，名入黑簿，专任杀戮，不宜度之。又刑法考对之官，在屈冤仇，任性聪断。此人是地府阴曹中来，但可移生中华，再得贵人，不可割符超度。其问又有世禄之家，豪富之子，浮生年少，不识三尊。此人檐头围上游精之鬼，富即不寿，贵而不知，天司察之，旋即死灭。此人不可度之。负饭道路，一切孤寒，前生作业造罪，此世受号叫奔驰之苦，生为小人，死为下鬼，不可度之。但应长者、仁人、信士，及无名僧道，欲归大道，未知真源，具度此生，死归真路。常为建坛，奏启三天，关告地府，削除诸案名字，申上天曹，注之玉简，给箓佩奉，分半留身，预分半焚，死后之时，随符上达矣。凡世人生无道位，死为下鬼。在世之日，名系岳司，七十二案相通，合元改案。改案者，谓地府之籍，上系天曹也。每案当具笔一，一墨，一纸，一砚砚以纸为之，或木为之。焚之，及告改案符命。
　　天司割移地府名籍改案玉符用
　　梓木简七十二片，朱书，黄封告下。
　　右符告下东岳冥曹主者，削除某人罪籍，移洗愆名，径上天曹，注名玉简，以俟报终，格神天界。一如告命，风火驿传。
　　太岁年　月　日时告下。
　　师曰：受度信士，生名在酆都，各告削罪符命。
　　太上好生削罪真符
　　用栢简十三片，朱书，青封告下。
　　右符告下泉曲之府，北都罗酆三官、九署、十二河源，削除某三世沉谴、积劫愆名，割籍天曹，注名玉简。报终
　　运尽，径陟朱陵。一如告命，风火驿传。
　　太岁年　月　日吉时告下。
　　师曰：受度信士，既得名离北府，然三官鼓笔，四司纠过，又当告下三官，赦过玉符。
　　太上度生赦过玉符
　　栢简三片，朱书；黄封告下。
　　右符告下三元、三官、九府、百二十曹，遵承道旨符恩，即除罪籍，名注金书，阳神长生，与道合符，以俟某人将来身谢之后，升入仙都。一如告命，风火驿传。
　　太岁年　月　日吉时告下。
　　师曰：受度信士，既得名列天曹，则当给使神真护卫生身，将来终命之时，神同升上也。
　　护身大神玄真护受度男官
　　某甲，用黄纸朱书，牒付本人收执佩受。
　　咒曰：
　　玄都符命，立召玄真。承牒准令，翊卫度身。灾不得干，祸不能侵。百年守护，报尽同升。一如告命。
　　护身玉女寻英护受度女官
　　某甲，用黄纸朱书，牒付本人收执佩受。
　　已上大神、玉女徒百万众，於兆身中护符，俟将来数终，护神飞翊。
　　师曰：受度信士，合给告预修符戒。
　　救苦箓式
　　太上预修救苦黄箓
　　右救苦真符，已依式书奏三天门下，乞削落罪根，割移地府，名注仙曹。此处用印一半，一半在地府文状上。将来焚此，永离幽冥。
　　玉宝皇上尊度。玄真万福尊度。太妙至极尊度。玄上玉宸尊度。度仙上圣尊度。好生度命尊度。太灵虚皇尊度。无量太华尊度。玉虚明皇尊度。真皇洞神尊度。寻声救苦尊度。九幽拔罪尊度。削罪除愆尊度。和冤罢对尊度。慈悲接引尊度。大慈救苦君度。大慈大惠君度。三宝九华君度。玉堂诸司君度。正一诸司君度。此诸天尊，横列三行，并书之。
　　元始符命黄箓白简救苦真符，告下十方无极世界，三官九府，百二十曹，五帝考官，九幽地狱，巨天力士，执罚神兵，司命司箓，司功司煞，牛头狱卒，三界大魔。预度某人生身，削除罪籍，注纪生名，万罪荡除，冤仇和释，乘此九真妙戒，预度功德，上生天堂。一如告命。
　　太岁年　月　日吉时告下。
　　具法位，臣姓某。
　　三天大圣都天大法天师。
　　长生箓式
　　无上预修，长生金箓。元始洞玄，灵宝本章。开明三景，是谓天根。生身受度，劫劫长存。太岁某年某月某日时告下，元始符命，预度某人改移地府，注上仙曹，永度苦难，名列三天。
　　右长生灵符，已依式书奏三天门下，合同照应，给付某人收执佩持。将来运应灭度，不经地府，径上朱宫。九炼成真，形神俱妙。此处用印一半，一半留奏状上。来焚此，永离幽冥，径上朱宫。
　　无上长生炼真法桥
　　南极长生君度。南极度生君度。南极好生君度。南极庆生君度。南极司命君度。南极司录君度。南极延寿君度。南极益算君度。南极度厄君度。南极司马君度。南极注生君度。南极散祸君度。南极消灾君度。南极注录君度。南极衍福君度。南极校录君度。南极保命君度。南极书善纪功君度。南极朱陵府君度。南极朱陵府神君度。此诸君，横列三行书。
　　元始符命金箓白简长生灵符，告下南方丹天世界朱陵火府南昌上宫长生大君，韩君司马，司命司录，延寿益算度厄尊神，迥骸起死监生大神，超度预修
　　某人，书名紫册，纪善金编。度厄延生，舒龄益算。考终不经地府，径陟丹天。冶炼神膏，升仙证道。一如告命。
　　太岁年　月　日吉时告下。
　　具法位，臣姓某。
　　三天大圣都天大法天师。
　　右二箓，并用青绢泥金书，用黄绫装饰如法。
　　九真妙戒
　　用黄纸朱书，给受度人。
　　无上预修九真妙戒。谨按真科，世人能受九真妙戒，佩受救苦长生宝录，生在之日，受大福报，寿龄绵远。运尽数终，不趁输回，径上丹天。为初学天人，渐跻仙品者。今有预修某人，乞受九真妙戒，检束身心，祈真护佑。
　　天尊曰：一者孝让，敬养父母。二者克勤，忠於君主。三者不杀，慈救众生。四者不淫，正身处物。五者不盗，推义损己。六者不慎，凶怒凌人。七者不诈，谄贼害善。八者不骄，傲忽至真。九者不二，奉戒专一，护戒神王。
　　太岁年　月　日吉时告下。
　　具法位，臣姓某。
　　三天大圣都天大法天师。
　　师曰：受度信士，临受度，削落三灾，度脱九厄，出离五苦，然后落恶根，消黑簿，灭彭尸，去阴魄，方为道子。若三灾未落，九厄未度，则仍有疾疢为挠矣。若不落恶根，不消黑簿，难以升真矣。若三彭未灭，则多欲繁兴。阴魄未去，则昏沉罔觉。今当澡炼，去垢摩光，形神一清，永不贪恋。若受之后，酒乐淫，仍前不改。嗔怒贪爱，尚尔未悛。则徒预修之箓，则不免於鬼箓矣。
　　太上落灭三灾玉符
　　既受度时，令其立坛前，对面告下。
　　咒曰：
　　真符告下，临照星宫。某人命官，运限消凶。落灭三灾，福佑无穷。承令受度，形与仙同。一如告命。
　　太上度厄难符
　　咒曰：
　　道炁流注，福炁周流。太上特度，男宫预修。名登玉历，灾不相浮。永脱厄会，落灭愆尤。无灾无滞，真仙同俦。一如告命。
　　太上落三彭清七魄符
　　临坛，对受度人叱咒七遍，焚符。
　　咒曰：
　　帝救玄都，恩覃玉炉。削汝罪籍，度汝凡躯。彭珊彭质，彭娇与符。俱化升仙，都尸狗伏。尸雀阴吞，贼非毒。除秽臭肺，开尔善门。邪门闭塞，上升仙都，俱化玄德。
　　师曰：既已落三灾，度九厄，制三尸，和七魄矣，当脱出五苦，以遂修真。
　　度爱累苦心符
　　咒曰：
　　真符度苦，澄清汝心。心神丹元，常保中扃。不淫不乱，昼夜常宁。脱苦心累，转大法输。报终不乱，升入三清。一如告命。
　　师曰：临坛时，对度人叱曰：心者，神舍，常清一。一有染着，心乱神耗，则沦入鬼趣矣。今善男子归心大道，建齐预修，当少思寡欲，勿苦思虑。受度之后，当使心如夜月，圆明清净，可以升仙不难矣。
　　度贪累苦形符
　　咒曰：
　　太上度人，保定凡身。身如宝树，不凋不侵。不衰不耗，色常阳春。戒欲戒乱，断贪断嗔。绝去百动，扫除六尘。身安形泰，与仙同升。一如告命。
　　师曰：临坛时，对度人叱曰：形者，身也。有身则有欲，故身为六根之机，眼观耳听，身则随之。自营求利欲，奔竞劳苦形，最受害。今已受度，当爱其身形，不轻举汝形，则不苦矣。
　　度色累苦精符
　　咒曰：
　　太上度人，玉符保神。神识不动，精源不倾。便得离欲，清净身心。受符炼化，清其中肩。元精不动，永得仙真。一如告命。
　　师曰：临坛时，对度人叱曰：精者，' 人一身之晶华也。凡人多欲，伤耗真精，耗散元和，凋残性命，而不知觉。故多欲则伤精，是名苦精。故圣人云：无摇汝精，乃可长生。今受度后，当清心寡欲，守禁元精，不倾不漏，渐入仙真矣。
　　度华累苦神符
　　咒曰：
　　玉符保神，金液炼形。全汝魂精，制汝魄灵。魂安魄定，神室清澄。三关九户，窍窍光明。神全无漏，飞升上清。一如告命。
　　师曰：神者，一身之主也。凡人多欲多痴，神不守舍，心常外驰，身如桔朽，九户阂塞，体不生神。故《中黄经》云：可惜玄官十二楼，那知反作三尸宅。则神耗矣。故天．师格言曰：心乱神自耗，气索形亦枯。渎我太上法，日与鬼为徒。岂非苦神耶。今受度后，常守神室，妄念不生，形神俱妙，与道合真矣。
　　度身累苦魂符
　　咒曰：
　　玉符保神，玉符通真。符变元化，符化真晶。神心不动，灵府常清。不贪不欲，不乱不淫。魂神澄正，万炁长存。不经苦恼，身有光明。三界侍卫，五帝司迎。万神朝礼，名书上清。一如告命。
　　师曰：神常在，则魂常安。神室乱，则尸魄好贪，好怒，好忧，好思，好哀，好乐，好衣，好食，好欲，好淫，皆魄之性也。人能守真除妄，清其神室，则魂常宁一。若不守其真，汨我灵窍，神亡界败，魄旺尸狂，则魂散而无几矣。魂既消散，则去仙已远，去鬼已近。当自今受度后，毋忘道念，毋役元神，则神不乱，则魂自安矣，方可受预修之道。
　　师曰：受度人既已过五苦门矣，然凡躯生存，未即谢世，尤虑贪染犯戒，类等常流。虽落彭尸，度苦难，特文具尔。须更受持十戒，皆世人常犯之事，苟持、而不犯，仅可无疵。若不能持此，恃其受预修之箓，将来径可超升，恐非所望。受度者宜谨持勿犯，度师於临坛时，更宜晓谕曰：
　　一者，先当奉三真香火。三真者，道经师也，亦曰三尊。受度人，今为道子，名登玉历，不可新事下土邪神。凡血食祀典，非自修真而来者，皆曰邪鬼也。自今后，或於未受度前已曾事神祇，自今可以礼送之，以礼者，备香花、酒果、经卷送之。不复更事也。如受度以前已曾奉佛者，当於佛之上首，别立太上三尊供事，不可以佛压上帝位也。
　　二者，既已受度，当曰勤香火，严奉斋戒，习诵真经。所谓真经者，《度人经》、《生神章》之类是也。既受度人。一为道子，合习学《道经》以异将来升度。一如执迷不信，以道为非，则三官纠察，夺二十算。
　　三者，既已受度，当生慈善心，不得阴谋善良，不得拓忌贤圣，不得离间教唆，使人争讼。自己不得妄言诈语，设计倾陷平人。不得广积己财，多贪浮利，吞并贫弱，自益己身。如受度后不改前非，受戒之后，护身神王纠奏三官夺禄。
　　四者，既已受度，当得清诤身心，渐渐离欲，不可窥人少艾，恣往花衢，犯法犯礼之事。自今绝念妻妾之礼，亦有戒忌之时。行之有常，鬼神敬畏，仙班近矣。
　　五者，既已受度，当淡泊口腹，不得任意宰杀六畜，恣其甘肥，伤乱真性。若能常日食素尤佳。未能断荤，亦当食晨素。如未能晨素，凡三元、八节、庚申、甲子、本命生辰等日斋之可也。斋日前一日戒欲，正日戒荤，第三日从便。如此行之，颇易为。若不能守此戒律，徒恃今此斋功，谓之预修，将来指准升度，恐非所望。又且有谴罚，三官纠察，寒夜风刀，反为所累。
　　六者，既已受度，凡事省用其心，衣食之外，任於自然，不可着意。若求天之养物，如乌兽常给虫粒。况人生天地间，岂无禄料，自有定分，不可苦用心思。
　　七者，既已受度，当心慈悯为心，常行阴德。所谓阴德者，不令人知，默默自作方便之事，如力所及处，则为之；有冤枉者，雪之；有争斗者，解之；眷属不和者，为和之；子弟有不顺者，以理开诱人之；饥渴者，饮食之；人之疾痛者，疗之；人之冻馁者，衣食之；人负我者，不必念；我之负人者，思以报谢之。如此行之，仅可积人天之福。若不能行此，恃其有预修之录可以超升，恐误汝尔，汝其反思。
　　八者，既已受度，未当有祖先在幽冥，而己身自欲度者。岂不闻经云：七祖升迁，永离鬼官。又《三启颂》云：七祖生天堂。是知古之修真，先度玄祖，而后登真。若玄祖不度，则死根相续，不能超升。欲度玄祖，岂必强汝多损金帛建九幽黄等也耶，盖惟欲广积阴功，思有以作无费功德尔。无费功德，惟太极葛仙翁炼度为宜，此法简易行，且不甚费钱。如汝未能自行，每月可晚有道行法师代汝行之，积其阴功，超度玄祖，将来自己超升，亦无愧尔哉。曰：受度人有亲知为僧，每月令其课诵，施幽冥戒，可以超拔，不必太极炼度也。予答日：受度人今为道子，受太上极恩，自凡夫许注玉历，身后可超凌仙境。若欲超度祖先，纵使佛乘可以度脱，今系道子，不当师别教，须以本教太极祭炼行之，庶几名正言顺。若不知此，妄作误为，九府纠愆，四司责罚。咎将谁执，子其勉旃。
　　九者，既已受度，当均齐物。我一等冤亲，勿因少隙而生大雠，勿因私忿而废公道。当念身非我有，恩怨两平。勿自执迷，堕今因果。如欲超度，当谨致思。
　　十者，一切真仙，皆以修行冻养而－后登真。今此受度，非因自己修习，乃是投坛建预修功德，以异他日灭度，不经地狱即生丹天。虽云可以准拟超度，终不如自己修为之至当也。自己修行，惟存真守正为先，诵经食素次之。但道门广大，法术多端，入头处盖亦费力。若无夙昔灵骨，到老终不遇至人点化。今因开度，略说修道之方，恐汝未知蹊径，难以望洋於圣涯也。不如收心内观，万事不挠於人。未作兴之时，收心默坐，定慧自生，湛然见玉清境。所谓大定神光，皆类此也。如此，则可以渐脱生死，免诸轮回，不待修齐，自然升度。若汝根基不固，闻此惊疑，未能存修，且宜守斋戒，佩预修之符箓，以俟将来超度。汝还晓吾之说否耶？既已通晓，方可升坛受度。
　　已上自落尸魄以后，可修作科书临坛，警提受度者预修齐。受度人既已开谕十戒，及落灭恶根等符毕，然后入坛，经过水火交炼。
　　师曰：水火预修炼度人，谓具文矣。受度人不是死魂，如何入水入火？何名炼度也？殊不思，凡人九户阂塞，体不生神，所谓徒受一形，若寄气而行矣。今之炼度，不练其形，乃炼其神。身中之神，一经冶炼，自然身有光明，金楼玉室，无不生神。既生神，则尸亡魄落，阳神整具，自然无灾害，无魔怪，可以登超凌之域也。若不炼其神，则魂衰魄盛，尸尘汨乱，易生疾病，去死无日，永为下鬼。虽有预修功德，终莫能仗此超凌也，学者尤宜悟此。
　　预修受度人过水火池交炼法
　　师曰：凡预修功德，依然建炼度坛，如法引受度人先入水池，吹焚符行事。次过火池，焚符行事。俱毕，方与受九真妙戒，受预修宝箓，然后散坛也。
　　真水荡涤尸尘符
　　咒曰：
　　清冷玉液，甘露瀼瀼。黄华流布，玉体自香。内清外洁，魄炼魂糜。澡涤心垢，五脏清凉。百关通达，炼出纯阳。
　　水池荡质浴神符
　　咒曰：
　　三关清净，百节宣通。沐浴真神，华液融融。灌溉胞滞，荡灭魔凶。华池流布，洋溢三宫。真身不漏，竟成仙功。
　　水池沐溉真元符
　　咒曰：
　　涤胞散滞，解结开心。神全炁备，身有光明。万神朝礼，名书上清。不输不转，位登仙真。
　　火炼阴尸开泰符
　　即三光洞明真火。
　　咒曰：
　　以阳荡阴，以炁合神。神炁交炼，自然成真。三田光布，四体不阴。九窍通利，百节安宁。日炁开明，月光莹清。二仪交泰，三光同明。炼出神阳，以固凡身。
　　火炼煅阴魔回阳符
　　咒曰：
　　丹天真火，冶炼神阳。尸魄烧烬，魂强体康。万炁冲和，身卫阳光。以阳炼阴，阴衰阳昌。以阳炼真，真全炁回。阳生玉户，光彻明堂。炁炁返根，
　　贞利无疆。
　　火炼换胎易质符
　　咒曰：
　　真火炎明，照映神室。冲融真炁，辉煌慧曰。真火炼形，尸邪消灭。彭尸遁散，七魄散失。法体真身，炼胎易质。受度受炼，上承玉敕。
　　已上水火炼度，先令受度，立水火池畔，法师依法令自水池，次火池。冶炼毕，尸魄清净，魂神安强。如此，可以享百年之福，承预修之斋矣。
　　师曰：受度信士，合给告预修符戒。
　　无上玄元三天玉堂大法卷之二十竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之二十一
　　役使将吏品第二十三
　　师曰：兵将者，所以示杀伐之意。官将者，所以主领其职也。总而归之，则谓之神。神者，非阴幽鬼神也，盖嗣教者修持不怠，骨像合仙，尘劳两尽。玉堂金殿，莫不生神。随心所运，莫非将吏。故曰：天地合我，我合天地。神人辅我，我辅神人。精炁双合，速卫我真。此之谓也。夫欲知吾身之神，则收神静坐，天宇既定，人欲不挠，於斯时也，真将现前。故圣师之上仙、上灵云者，盖吾身二炁之运化也。
　　太清玉陛千二百官君。三天玉堂万二千官君。日宫阳光官吏千二百人。月宫玉辉童君千二百人。三元将军三千万众。北斗七王官三千六万众。北帝黑衣兵马二十万众。
　　已上官将，皆赤明劫初，引水火之精化生。在天，每日随身神将三人：
　　护身不离身将，字子婴。
　　护心不离心将，字玄牝。
　　护神不离神将，字长仙。
　　从官兵吏无鞅数众。
　　已上三将，乃龙汉以前三炁化。三宝分三炁，三将降神於人身之妙门。即眉门。
　　每日直日侍靖玉女
　　清和玉女，玄一。
　　长生玉女，仙芝。
　　传言玉女，道诚。
　　三光玉女，赤明。
　　诛邪玉女，灭怪。
　　侍香玉女，信真。
　　混元玉女，一炁。
　　通真玉女，正心。
　　已上玉女八将，每三人，共二十四人，降于身之紫琼室
　　每日直靖功曹三十六人
　　三五功曹，守正。
　　正一功曹，平炁。
　　降真功曹，正天。
　　诛凶功曹，斩邪。
　　直奏功曹，通玄。
　　侍真功曹，固真。
　　治病功曹、赤符功曹，一心。
　　黄箓功曹，度幽。
　　已上功曹九等，每等四人，共三十六人，降于身之玉府发际。
　　每日直使天吏
　　阴神央吏。阳神次吏。左虎贲吏。右虎贲吏。左天医吏。右天医吏。左灭邪吏。右灭邪吏。乌衣捕邪吏。绣衣捕邪吏。赤衣捕邪吏。云中斩邪吏。五方斩邪吏。三元四始吏。传言奏事吏。消灾度厄吏。
　　已上天史，各二十四人，屯兆身左右。
　　出官符
　　咒曰：诀用丑中，循午出。
　　金房混混，玉堂峨峨。光通无极，妙彻大罗。左官上仙，衣光佩霞。右官上灵，照耀玄华。妙玄之门，飞腾无差。通真玄牝，是我仙家。急急如律令。
　　师曰：出官者，运神之法。心运神通，神腾无举，非口耳所能尽，惟心会而已。故曰运神之法。
　　纳官符
　　咒曰：诀用午已，循出子。
　　天精已降，地魄潜消。运返阳神，入我天桥。仙灵二炁，天汉迢迢。光归玄关，勿扬勿飘。八门镇静，天炁内朝。长生久视，内景逍遥。急急如律令。
　　玉女符
　　功曹符
　　天吏符
　　诸将符
　　诸将符
　　紫阳合明符召三界神祇
　　右符，凡书诸符，并步斗，如法存运。凡欲召将，召兵，召史，并於符下注将名。欲召神祇，当注神名，指名呼之。差将，则连粘札牒前。凡行用，并如意所运。学者当自心通，戒执着也。
　　咒曰：
　　天元大将，左右吏兵。六甲六丁，天将天神。速至坛下，不得稽停。元始符命，敕降混元。正一受持，教吾当权。法部神将，神部天仙，功曹直符，听吾令言。香姻起处，速到坛前。太上符命，急至勿延。汝若违令，罚汝阴泉。急急如律令。
　　召玉堂万二千官君符凡有所驱禳，有所济度，有所制伏，则随事召之，其应如响。
　　咒曰：
　　玄都玉敕，告下诸天。坛靖光华，千官急前。奔云走骑，降炁通仙。随心所运，三界通宣。急急如律令。
　　收神内养法
　　师曰：夫心驰意走，神不守身，强欲法，虽不闻至道，亦宜略晓收神之法。夫人神本自灵，不灵者，欲汨之也。神本自见，不见者，妄遮之也。凡欲嗣教，宜绝去诸妄。与夫交游，应尘劳之事，虽云未尽除，亦宜减省。岂不见世人昧迷真元，驰逐外境，甘心入死者。盖衮衮失真，不觉不知之士亦不信身之致仙位。今嗣教宜与世人相返，不可混混，缠牵业网。故桓真人云：混混太虚中，不与众生群。盖不与世人混为一群也。凡欲见我神，先在定我心。我心定，则妄亦定。妄定，则心常清。十二时中，饮食之外，当思微守正，焚香定息，闭目观空，养息绵绵，含光默默。行之有常，妄想不生，天真归体，定内见心，神自现矣。此法虽未可成真，亦为嗣师收神之法，不致汨於有为，劳而无功也。敬之，无忽。
　　赤符役将法
　　师曰：仙人道士，阳神炁足，随运随应，故不将而将，不神而神也。世俗道士，混杂世网，未能通仙，须存想以求报应。凡欲差将运神，先闭息定心，勿与人语，勿辄返顾，存自心如赤日，内有某将，皆冠带如仪，如豆粒大。须臾，乘金光而上，长成三寸许。次出于口，立于身畔，渐渐长如人形。次长成百丈，威严可畏。随事役之，即发符，符亦化将形也。盖心者，人之神合。在五官曰君，其居位最尊，其用亦大，故主火，配位南方。法师以心合，故曰赤符。合悟于此。
　　无上玄元三天玉堂大法卷之二十一竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之二十二
　　保制劫运品第二十四
　　师曰：大道生先天，先天生太极，太极生两仪。然后，五行分，而八卦列。吉凶定，而刑德生。故天秉阳于上，三景开明。地秉阴于下，五岳镇峙。人禀灵于中，万物毕备足，以成三才而立极也。虽然囿形者，不能出其形。堕数者，不能逃乎数。是以星辰逆度，水火洪灾。金木相刑，五行制克。一有乖张，无非休咎，遂致天变，则星辰差躔，水旱相激。地变，则山嶊，水沸，地震，海枯。人变，则盗贼，戎夷，兵革时兴。盖有如是厄数。故太上立太平之教，有符制之。凡欲使天长存，必先保制劫运。今立斯品，将以经天纬地，保国宁家，度人出阳九之灾，跻世以太平之运，岂不休哉。
　　禳彗孛法
　　师曰：凡有彗孛妖星垂象，当告禳星符，及诵《灵宝□十一曜经》。
　　太上禳星符
　　咒曰：
　　天符度世，保制妖星。天躔失度，随符顺经。帝敕在手，镇静和平。回凶作吉，妖怪潜形。太平符命，星官奉承。一如告命。
　　天罡制星灯
　　师曰：用天罡大威德真光照破恶妖，则转祸为福矣。法当甩二十八宿列布四维，又於内列十二辰，以罡光制之。每一位设三灯，惟中央斗位，及日月止，一位一灯而已。用麻油，三昼夜长明之，三时诵咒。每位县红旛，上篆禳星符，三日，望天门焚之。
　　三时上坛密咒
　　维天有斗，威镇星天。罡火之威，收灭凶殃。妖星煞炁，敢示妖祥。罡火万丈，肃清十方。星煞退度，凶丑港藏。顺天之经，国家乃昌。承天之符，灾不能伤。四天和炁，永保利贞。敢有不伏，摄付魁罡。吾奉太上老君下教律令救摄。三时密诵，不计遍数。辽灯酒水。
　　禳日蚀法
　　师曰：阴邪干阳，日月蚀之。宜用此法保禳，吉无不利。
　　九龙旸谷生光符
　　赤缯为旛，书此符八十一道，边灯植旛。道士并法师九人，衣绛服，绕灯诵咒，直至还光，方收符。面午焚之，可禳大灾，为吉祥矣。
　　咒曰：
　　阴妖之炁，求犯刚阳。九龙腾光，迸复阳芒。顷刻清明，大千辉光。阴邪孛犯，灭影他方。乌轮赫光，万国回阳。急急如律令。
　　禳寇法
　　师曰：太白，凶之象。或失度差躔，则有孛彗星，亦主凶事。凡寇未动，则可禳伏；已动，则转重为轻，不能加害矣。法用道士四十九人，建坛、设醮、拜章如常式。至行事时，诵偃武咒，埋止戈符於西门之外。又布七星象，皆以砖书符，埋之。所谓西门者，在国，则都城之西；郡则州城之西；县亦如之。至夜，然太白灯，焚符，可保太平无事矣。
　　禳寇埋符
　　用新砖朱书，埋城之西门。更布七星象，亦以砖符埋之。
　　七星却灾符
　　用赤纸朱书，诵将帅所属星君，取炁灌笔之於剑戟，则所向无敌。佩之身，则敌不驾焉。
　　主将辟毒符
　　斗诀，白纸紫书，悬於假木弓矢之上供养。
　　辟害符
　　煞诀，白纸粉书，悬于枪戟上。
　　辟煞炁符
　　白纸黑书，悬坛中，飞七星诀。
　　右法，三昼夜灯长明之，三时上坛。事毕，以符及旗刃献太白，焚于西北天门之上。
　　禳火灾法
　　师曰：天之行罚，日水，日火而已，火独为甚。盖不因天谴而遭荧惑之灾者，宜以此法禳之。
　　五炁阴华玄箓
　　符用皂绢，长二尺四寸，黄书，敷露洞案前，以镇火灾。北帝诀书之。
　　咒曰：
　　太阴辰星，五炁之神。制伏火光，妖尘自清。上帝有令，普护掌生。赤云收焰，火帝返旌。太阴之炁，淼淼玄庭。急急如太阴玄生帝君律令。
　　右咒三时诵，各三十六遍，以水酒符，以湿为度矣。
　　禳火灾告火星符
　　符用赤纸黄书，一样三道，贴于朱旛，植于灾星之前。
　　咒曰：
　　帝敕荧惑，速返炎旌。火云灭焰，四境肃清。万民按堵，孽炁不腥。符命所告，炎星敬听。急急如律令。用午诀归子，三时诵咒，各二十四遍。以水洒膳，令湿润，则吉祥矣。
　　制炎帝禳灾灯图
　　厌火光符
　　用绊纸为旛，上一样十二道，周围灯坛。一法用黄纸朱书，给付众户镇禳。并北帝诀。
　　咒曰：
　　南斗火官，除毒害离。北斗水神灭凶灾。勒下坎弹入水，或入符中。一切所求皆称遂，万般滞闷悉通开。能依经法冥心醮，必当随愿契灵台。凡在有心常顶礼，祸厄无门辄敢来。
　　镇火光符
　　符步斗，握北帝诀，黄纸朱书，贴中庭之门左右，以厌伏火殃，迎降吉祥。
　　敕火灭威神咒二章
　　北方黑帝，壬癸之精。水神之祖，虚混泩洺 谨召玄龟，制伏火精。天演灵涛，克伐丙丁。炎赫清诤，遍化纯阴。急急如太阴玄冥律令。
　　太阴玄冥，一炁之精。纯阴结化，制伏离明。黑波滃浩，赤光散阴。中有神君，黑衣水庭。能伏火丑，先天之君。洪泉鼓浪，甲申程明。翻吼巨吽，龙咭沙吽。扬波四涌，阴炁混凝。离火退位，炎明遁形。太上符命，火神奉承。急急如太阴玄冥律令。辽灯旛诵咒，以水洒，即得火星复位，炎神退灾，转祸为祥矣。
　　禳地震法
　　师曰：天动地静，盖天运乎上，地静乎下，此阴阳之常理也。若地得天象而震动者，为阴阳失序也，宜用此法以禳之。行持之士，先用建坛，设后土醮，然后告坤，镇紫书玉箓。仍备镇坤玉字，然后散坛。
　　镇坤紫书玉箓
　　用栢木，长二尺四寸，阔六寸，黄书符，玉清诀。面城之坤位，入地三尺六寸埋之。
　　咒曰：
　　五岳镇坤维，九皇持地纪。金玉孕华修，山川通灵炁。四维无倾倚，九鼎自安位。皇祇保永宁，后土政平治。急急如中黄安镇律令。三时登坛，各诵九遍。焚坤维安镇符。
　　坤维安镇玉符
　　用黄纸朱书，焚于坤位，用咒为告文矣。
　　咒曰：
　　坤维镇静，九地安宁。土垒承符，万年无倾。妖祥消散，欣乐太平。一如告命。
　　安镇大符
　　用黄纸朱书，立后土之前，三时上香行事。
　　禳蝗虫法
　　师曰：天之行灾，曰水，曰旱，曰蝗，曰虫，皆以害苗稼而饥馑也。众生业力，自感自召，天岂有心哉。太上慈悲，有禳之法，使斯民跻安宁之域也。夫蝗之为灾，乃冬雪不降，阴中生虫。妖乘火而生羽，故遇夏能飞，害苗损稼。盖虫之种子，一经雪炁，入地三尺。一年之内，三经雪炁，入地九尺。一年无雪，出地三尺。三年雪少，必旱，蝗出为灾矣。制禳有法，宜建坛设醮，差官将鼓风送入水中。及牒蜅神，以收其妖虫也。
　　禳蝗焚符
　　符用黄纸朱书，面巽方步斗焚符。转入南方，诵咒三十六遍，以水噀之。三朝毕，行事风起，蝗入水为验。又用栗木板二片，书符一道，钉於蝗来处，一道高架，以栗柴焚之。
　　咒曰：
　　南方朱雀焰，烟赫丙丁神。失济生羽翼，产孕如沙尘。九皇藏混沌，瑞雪潜驱沉。火炁怒生妖，长养害苗根。吾召社令神，主蝗蜅神君。立鼓无边风，飘沉入海津。妖异虫孽散，禾稼乐秋成。急急如律令。
　　禳旱祈雨法
　　师曰：凡遇久旱，析祷未应者，守令广为民，生发悯雨心，具状诣坛，乞致雨之意。法师备词，飞奏三天及天师门下，并申牒三界合属。然后依仪开建玄坛，步罡作法，召集龙神，以三日、五日、七日为率。才得雨沾济，别设醮谢恩。未沾足，以法催之。
　　召龙符
　　符用黑纸朱书，步斗望月建，向罡取炁，粘牒前，差天丁力士持召，龙神立至矣。
　　驱龙致雨符
　　符用黑纸粉书，焚香炉中，日三上香，必有大验
　　咒曰：
　　天地炁通，阴阳和同。龙乘云雾，敢有不从。甘泽沾济，旱妖灭综。急急如律令。咒毕，望月建，向罡，以水噀之。三日未应，然后投铁符。
　　太上驱雨符
　　符用朱书铁板上，步罡伏剑，差天丁力士，望天罡取炁，投江湖中。
　　上清致雨符
　　铁券，阔二寸四分，长二尺四寸，朱书，用夹袋封，投龙洞。俟雨足，仍前收起。
　　右符并如前法。凡投铁符，於境域之内，渊深灵异之处乃．可。投符浅水，则不可。若无源泉窟允，须就灵异井中。近江湖，则投江湖，尤妙。投符之际，不可反顾，以防雷雨暴作。盖此大应，有如反掌。谨之。
　　无上玄元三天玉堂大法卷之二十二竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之二十三
　　断除尸疗品第二十五
　　师曰：下元生人，动有灾咎。末世几俗，相续死根。惟尸疗之为祸，实九虫之传染，亦由凡夫劳心损力，伤炁淫精。真既耗於本元，邪始传於病无。故玄元悯俗，有法救治。然疾势多端，染习各异，屋与食亦能渐染，衣与炁易以牵缠。斩绝死根，庶可复还生炁。故於此品，示救苦劳之法云。
　　治屋传法
　　师曰：废宅空房，人迹罕到，年深日远，病炁犹存。盖其屋空，室塞不通，阴幽郁结，邪炁不散，患毒常存。凡启户开门，先入者受其毒，神衰者被其祸。初染之际，毛发森然，脊膂寒耸，此其验也。其病伏於灵府，客于泥丸，散于四肢。及其久也，其病始发。发则喘嗷咯血，骨肉乾枯，寒热交蒸，梦魂类倒，此屋传之证也。凡断屋传，须住交染。一月之后，便与皈投大道，作急治之，则十愈八九。不然，则渐染既久，病势愈深，去死无日，虽有神力，亦无及也。
　　治屋传符
　　用新砖一片，对日研生朱，面东，握北帝诀，采日炁书之。甲丁日午时，埋中庭，深入三尺六寸。临埋时，法师步斗仗剑，噀水，化身为天歪，念咒。
　　咒曰：
　　叱咄鬼痉，速出中庭。罡火万丈，掣电流铃。烧散鬼炁，斩伐妖精。传尸疰鬼，闻符急走。入地万丈，化作微尘。急急如律令。
　　镇病人房四维八方符
　　用梓栢简朱书，钉八方，以三元杀鬼符炁荡邪炁，然后安静。书符之法，变神步斗，旋身入斗，引炁书之。
　　东方
　　西方
　　南方
　　北方
　　艮方
　　巽方
　　坤方
　　乾方
　　钉符咒曰：
　　天有真炁，斗府威光。破魔伏神，驱逐不祥。天丁前列，电光飞扬。金戈铁骑，遍布穹苍。收捕妖疠，断疰除殃。汝是飞痉之鬼，传尸之殃。闻吾神咒，急走他方。见吾神符，急走四方。速去速去，汝若不去，押赴魁罡。急急如律令。
　　治衣传法
　　师曰：夫衣传者，生人与患者同卧，或因衣服，所以需染成疾。盖患者既死，以衣裳、帷帐、外具、器皿需蒸，秽炁蛊寓其间。吝财之家，或留为用，贫下之家，难以更易，因而稔成其祸，岂不哀哉。其於受病之时，夜辟不宁，精神颠倒，遗精梦泄，盗汗寒热。凡邪炁客于皮毛，经一月不治，则入于骨骼，两月不治，则邪炁已入脏腑矣。邪炁之集灵府也，一月不治，则散于四肢，二月入骨髓。邪炁之缠魂神也，经三月，则病已成邪炁。入脏腑也，经一月，则病已见。以此观之，在急治之为上。今大法中，虽有法治之，尤恐不早用之，而难以治效也。凡治衣传之法，用符熏洽衣服，随符卷去长流水中，勿顾也。病之未成，则服三光炁符一月，而后可安。苟病经三两月，恐难起此疾。凡一月以后，须用问劳符治之。
　　治衣传符
　　握斗诀，望月建迎罡，诵斗名三十六遍，灌笔书符，熏烟，即得平安。次又符随器物。入长流水弃之，勿返顾而回。
　　咒曰：
　　天符有命，令入斗中。鬼神惊怖，荡灭妖凶。青龙扶左，白虎右雄。前导朱雀，玄武后从。传疰飞尸，灭迹除踪。敢有不去，罡火飞锋。入地万丈，碎身火镕。急急如律令。
　　治食传法
　　师曰：夫食传之治法，因与病人饮食、汤药余残之物，误而食之，则传其病炁於心腹，亦能成病。大抵食传犹可治，惟传屋、传衣，则邪炁中入也深，则人受之亦重，不易为力也。食传者，病人未死，盖其病炁传之未全，为可治也。苟治不早，久亦难治，稔为大病，不可不知。法用符三十六道，作一杳成烟，令病者吸咽、须强令吞之。符尽烟尽为度。初熏时颇难，良久，颇便，但觉咽喉痰生，当咳而吐之。疰多咳唾，如稠涎尤佳。凡受邪炁浅，则痰少不多。受邪炁深，则必大呕吐，痰涎盈溢，则病必愈。既去邪，不必再熏，惟服三光符，以补劳复元炁。一月切忌酒色喜怒，可保平安矣。
　　治食传符
　　用斗诀，迎罡炁，黄纸朱书三十六道，作一香熏之。
　　咒曰：
　　谨敕魂精，台光爽灵。三田安静，尸魄逃形。劳鬼遁散，九炁齐并。符罡急煞，劳症无侵。飞疰速去，鬼疰化尘。穿肢入腹，扫尽妖氛。真炁守尸，正炁长存。急急如律令。
　　治传尸总法
　　师曰：治传尸疗，不可不知其详也。九虫之中，而六虫传其六代，三虫不传。胃虫、回虫，寸白虫也。或五脏锺毒而生，或亲春习染，而传六虫。大率约一旬之中，遍行四，周而复始。三日一食，食约五日一退，方其作苦，百体有痛，虫之食也。退则还允，醉睡，一醉五日，其病乍静也。伺其退醉之际，乃可投符用药。不然，虫熟於窥伺符药之力，难治也。一虫在身，占一十二允，六虫共七十二允。一月之中，上十日，从心至头，游四允。中十日，从心至脐，游四。下十日，从脐至足，游四。若投药下符，可以审此。故经曰：六十日内治者，十得八九。百八十日内治者，十得三四。过此以往，未知生全。凡追虫元真的世人，或以伪术，用物为虫，以图小利，此乃禽兽之所为。今但服紫庭符，静夜预备油铛，明然灯烛，四畔无令暗，才见活物虫走飞，即用擒入油中煎，投长流水，勿顾。然十追方有一二，应谓不可抗也。或患人病轻，则虫无形，不可追，惟梦中见人相别辞去，此其验也。凡欲求追虫紫庭符，在本教《天心法．符篆门》 备载。如追虫，节次在祖吾教《天心》载此。后之嗣法教，敬而行之，其验如影彰形，不可轻泄。秘之。
　　无上玄元三天玉堂大法卷之二十三竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法宗旨卷之二十四
　　延生度厄品第二十六
　　师曰：堕於数者，不能逃於数。囿於形者，不能出其形。故《灵宝经》云：日月五星，亦有亏盈。至圣神人，亦有休否。末学之夫，亦有疾伤。此皆堕於数而丽於形者。然后，度厄延生之法所由生也。若夫形於无形，数於无数，物无疵疠，鬼无灵响，有何厄之可度哉。虽然世人盖因尘网缠罩，幻胶染习，非假法力之解禳，曷免灾危之困苦。况有饥饱、劳役、暑湿、风寒，一有乖於调摄，动致伤於元炁。更值年灾之星临照，月厄之会加身。岁运并冲，宅居不利。对天设愿，口许心违。咒诅他人，被咒自己。妖魈神祟，占据妇人。飞土飞殃，惊伤襁褓。稍有失节，动则灾厄。非赖玄微，孰能超度。故特於此品，详阐救人之法门。
　　密奏斗度厄法
　　嗟夫，末学之夫，迷心於尘劳之境。市朝之士，埋头於利禄之途。欲贪生，而无计延生。欲逃厄，而无方度厄。是皆分以数定，患因有形。既体未洞真，自然难保制劫运。凡有百六之灾危，密奏高穹之斗极，乃保命全生之秘，是禳灾谢过之玄。此法乃常人告急之法门，回生人要路。若使他修上道，达悟真空，炁足神全，身安体泰，何假他人借力修禳哉。
　　净坛符
　　凡净一切坛解秽，皆用此符。
　　先变神为真人服色，存九凤在头，四灵列卫，呈光前指，四斗护身。咒曰：□□□□□□□。存斗入水。
　　谨请北斗七，星之精，来降水中。百厌之鬼，速去万里，不去者斩死。西方太白童子，急急如律令。
　　大灭秽咒：
　　唵嚩哩唵嚩哩喗呶哩哆鸠啰羯咤娑诃。
　　延生七符见《延生度厄品》
　　纸捻符玉清诀
　　初点灯时分，灯符一道，作纸捻点灯。春夏自魁，秋冬自魒。次以一道焚香炉内，咒曰：
　　召仙仙至，召圣圣临，化此神符，合明天心。急急如律令。
　　太上太清，保命延生。六合三官，万道玉灵。天消地宁，肃合七星。紫云覆载，飞升上清。
　　候七星明明咒曰：
　　天幽地浅日月轮转。五星长运，动吾上象。吾制一坛，万鬼皆伏。神刀一下，万鬼自溃。急急如律令。
　　次启奏
　　具法位，上启北斗玄灵七元护命星君：今有某甲，投诣大道，乞求忏悔保护。臣令辄按古仪，严建七星灯，立坛密醮行持，如法列点净灯，占察吉凶休咎。臣今宁神定志，养炁归神。吉良之时，申闻关告，伏乞帝真下降，俯鉴丹衷，允臣奏请，余别宣密醮科。次密谨请七元下降，受今关告，灯光明暗，知吉知凶。威神之力，万愿皆从。
　　次辽灯三匝，咒曰：四十九遍。
　　明灯摄光，游精不飞。七魄安守，万神总皈。日中齐景，长处光辉。急急如律令。
　　又咒曰：
　　随罡建斗，法炬天星。七王来降，元亨利贞。
　　次正中朝斗灯立，逐星焚符入灯盏内，存运如法。次安命彩符於水盆中，安灯前。
　　占灯
　　然贪狼灯上，可占身位，明则吉，昏暗则灾。巨门上，可占寿命，明则吉，昏不祥。禄存上，可占福德，明吉，昏则宜保禳、布施、祈福。文曲可占禄位，明荣迁，昏迟滞。廉贞可占男女婚姻，明合，暗离。武曲可占新旧疾病，明生，昏困。委破军可占仆妾、争讼、戟斗、捉捕贼徒，明则得，昏则失。
　　凡人家占人口病患遇，以斗灯七耿占之，宜加虔诚，一心恭伺昭报。须扫洒诤室窗隙，勿与妇人窥，慎勿令猫犬冲突。烈火焚好香，静夜行事。其灯明而焰长，直而不散，则万事皆吉。若灯暗而焰短，散而摇灿，则不吉。青色者，乃宅庭伏尸。故炁为人厌禳，口舌不宁，夜多惊梦，阴小不宁。赤色者，游魂疠鬼，地殃血厌，飞土飞祸，忽生灾殃、怪异。白色者，户门官讼，外服不祥，惊悸恐怖，鳌家不安。黑色者，盗贼失脱，出入不宜，病者难瘥，犯土犯煞，旧愿未还。暗而复明，明而复暗者，祖先求荐，家亲为殃。初照不省，或於翻油盏，神鬼纷纷，魑通急迫，劳虫飞伏，病者不痊，产鬼侵连，难以祈回天意。凡有前项乖异，宜加敬尽心，祈梼恳告，步斗制伏，不可慢。
　　命彩符
　　请降入醮
　　次验灯宣表，入醮操伏如法。
　　师曰：拜表之法，当以实词，不必华语，恐招妄言绮语之罪，戒之。先凝神定志，九拜行持。次出官如法。次步九灵，各思九炁。次长跪，默奏讫，八拜伏表，存一身如碧青之圆光，泥丸官有星君如斗形，次第聚于天阙之上。次存天上北斗九官，各各辉映，一，青城玉楼。二，五色玉楼。三，黄台玉楼。四，朱台玉楼。五，素台玉楼。六，玄台玉楼。七，九色梵炁玉楼。八，紫炁玉楼。九，紫馆玉楼。各各金光，在天与身中，九官之金光两相交射。次舌柱上胯，化为金桥，接黄道於空界，直到斗口中。次运泥九宫素黄之炁，上充九宫，下接金桥。次运出三五功曹、伏灵官史，同责上桥，但见绣衣使者同擎陀二使接奏，俯伏桥下，待留听命。良久，金光万丈，九皇自九官下，从顶中入泥丸，但见泥丸九星合而为一。次稽首殿下，密奏咒曰：
　　吾有三元三帝卿，流光布泽卫我形。
　　泥丸上一天帝卿，肇精勒字中玄生。
　　绛宫中一左辅卿，中光坚字四化灵。
　　黄庭下一右弼卿，归上明字谷上玄。
　　入帝一室登上清，飞云乘空鸾凤呜。
　　急急如律令。
　　次再祝念，次纳官灵咒，次念度二十四厄，次即再念中天大神咒至元皇正炁。则取九色之光为团，圆明不见我形，但见九炁运化中，有七星光。光了明，良久而退，开目，醮祭如法。
　　纳官灵咒
　　天灵节荣，愿保长生。太玄之一，守其真形。、五脏神君，各保安宁。急急如律令。
　　盖法
　　师曰：凡人家宅不宁，连岁灾病，婴仍官事，刑狱口舌，斗讼死亡相继，火盗频并。又须审度其人好善积德，无诸大过，乃可受状，与下盖。其法甚重，不可轻举。先具奏帝师，及申北斗七星宫、东华府、南昌官，乞以其名上寄北斗下。如子生人，上寄北斗贵狼星天门王宫。丑亥生人，上寄北斗巨门星君少卿王宫。余仿此云。并以一年为度，其法於华盖方上，以正、二、三、四，当子、午、卯、酉之位，周而复始。以柱一条，围二寸四分，金铜银铁，随力为之，长一尺二寸，以象一岁十二月。上刻七节，每节一眼，以象七王宫。以净瓶一枚，坎地一尺二寸埋之。以黄绢一尺二寸，上书三台北斗敕字天罡神符内瓶中。仍牒城隍。其略云：
　　大明国某州坊郭乡村某家，封某甲等为某事，乞以身命，上寄北斗七王宫，伏请差拨官吏同本家司命土地等神守护，候一年满限之日，开修醮谢恩。并以每人随年分，以徘帛为一项穿之，并投入瓶中。仍用铁盏一枚，开底窍如宝柱，大书三符於盏内，候下匮时立宝柱於瓶中，以此套盏瓶口之上，题出七王宫节眼。别用铁一片，阔二寸，长七寸，亦书三台北斗敕字、天罡神符，贴节眼之背，於盏足上用绯绢系定。次用新金漆桶一只，高二尺四寸，阔二尺四寸，通愿却瓶子，并宝柱、铁符以净土，周围泥合上，用大卓子一只罩之，仍施卓围，其上排列监盖神位，每日早晚焚香供养。如华盖方上无见成屋者，须作小屋覆之。欲下时，先列圣位，隔宿点敕字延生灯，次日早往其方焚香，变神步斗，握斗诀至坎，所念咒曰：
　　天为我盖，地为我载。北斗悬星，为我衣裳。我藏名於七王宫内流火之央，长生度命，百有康宁。支不能伤，干不能伤。为我者太阳，不为我者灭亡。急急如上帝敕。
　　即存罡炁满坎中，存宝柱为琼楼玉殿，便投钱绢等入瓶。立柱下时系符，盖覆讫，再焚香，搯斗诀，念北斗天中大神咒，敕守护神从讫，即具酒果钱马供献守神。从侯一年，开时，复如前存变，至所念开咒曰：
　　北斗七星，上帝之枢。保生护命，福庆增余。星纪一周，灾患消除。开此一，上奏清都。守护神灵，各还其居。急急如上帝敕。
　　即拆，收瓶中符绢，随醮焚之。仍预申牒所属，收回兵将，及出牒引，发回守护兵将。
　　合用文字
　　星主奏。　圣师奏。　七王宫申。
　　东岳申。　本坛官将牒。　城隍牒。
　　土地等神札。
　　盖圣位
　　上清十一曜星君。
　　三台华盖星君。
　　南斗六司星君。
　　北斗七王辅弼九皇本命元辰星官。
　　东岳帝君。
　　太岁甲子诸官君。已上并列，位正设。
　　守护一切官将。列位旁设。
　　每日焚香早晚。三元、八节、本命生辰，逐位供献，并随力。
　　柱样
　　符下书文
　　太岁某月日，州县乡村弟子某人等，各以身命，上寄北斗七王宫，伏请太阳、太阴、五星、四曜、三台、华盖、南辰、北斗、本命星君、三官、四圣、八大金刚、九天元君、十方护法神王、六丁六甲、天丁力士、五雷使者、风伯、雨师、二十四炁、七十二候、太岁、太阴、甲子、诸官君、城隍、社令、家神司命、内外神灵并降，瑶光真炁降临中，令弟子某甲等，灾患消除，福祥纷集。一如上帝敕命。具法位、书名、押印如法。
　　断瘟法
　　师曰：人生於世，妄汨身心，痴迷躯体，不能运旋摄养，所以风寒暑湿伤於外，淫欲酒食贼於内，是使一身四大真炁衰，则力弱神惫。精髓一摇，元气不固，瘟疫之病，所由生也。若夫人能护起居，以避寒暑，节饮食，养幻躯，绝淫欲，以镇元精，是真心而修上道，自然形神俱妙，炁血光华，将见成真飞举，又岂患恶毒之病，而求制伏之法耶。《医经》曰：冬藏于精，春不病瘟。此非虚语。今以太上慈悲，立之制伏之法，以度失真堕劫之人，庶几不罹妖怪，使人人皆跻仁寿，则太上好生之本心也。昔尝问师曰：此疾何缘而生？师曰：人身冬伤於寒，则春瘟病。春伤风，则夏泄泻。夏感暑，则秋疟痢。秋受湿，则冬咳嗽。此其大略也，皆四时不正之气容于灵愈，以邪干正，则生灾危。故五行为害身之本，递相残克，故以瘟疫自五行克害起，故曰五瘟。
　　师曰：神鬼之说，盖始以祖师收六天鬼王、五部鬼帅，乃吹妖散毒之邪，人非阴魄之鬼也。今祖师以收其五部而归正，故总摄瘟司也。但五部之鬼，自受祖师誓约之后，归心正道之久，故张元伯以忠信位雷府直符。赵公明以威直充玄坛大将。余皆为邓都丑狱之酋长，皆不复为妖也。近世人心邪佞，妄祀淫祠，自取非横。鬼由心生，病由妄起，故下土妖党、血食之鬼，受诸祭而肆行毒害，非五部受制之后，果复妄作也。盖人心虚妙，血炁周通，三部八景，莫非真中有神，故能却死生神，则曰长生大圣君也。苟一乖调摄，则九户闭塞，体不生神，行尸寄炁之鬼、无知幽魂之鬼，盖非特五瘟而已矣。今以太上收六天五部之祖法传流，盖可以镇安五瘟，馘斩魔群，故符可以涤荡一身之瘟邪，然后以天符摧伏病，以正炁安宁，此曰救世制瘟之法也。
　　老君辟瘟天符
　　天师逐瘟符
　　老君慈悲共眠卧不相染符
　　符形俱见斩瘟断疫。
　　生汗路符
　　见《天心骨髓玉女□道德宝章□第四品》。
　　天师断瘟大章
　　章词首末如常，但请官不同，今特具官位于后。
　　谨为某人，请降星君官吏一百二十人，治主丁宫，收捕境内瘟疫之鬼，欲相连染习者，断绝消灭。又请东方九夷君一十二人，南方八蛮君一十二人，西方六戎君一十二人，北方五狄君一十二人，中央三秦君一十二人，五部官将各千二百人，五部兵士各三十万人，及某城邑守宅三将军二十四人，官将兵士三千万人，一合应章，来下於境土之内，部封之中，四面八方，拒捍攻击，严加营护，诛斩捉获。又请当境社稷一切正神，常所祭奠，与民祈福者，与上件天官将吏布列，相应同心，并力御备，收补行疫疠之鬼欲杀害天民者。上张天罗，遮掩飞行鬼祟为患者。下布地网，泌洒泉源江河水陆港形匿影密害於人者。一切捉获，驱斥史公业。黄奴七子，岁分病王，五方五瘟疫疠之鬼，悉令摧崩瓦解，尘走万里，不得潜踪放毒，枉害良民，国境安宁，以为效验云云。如常式。
　　章法
　　师曰：未学之士，未能飞神谒帝，盖因凡体未真，元神属阴，不能上达。当思存，以求通达。先运出仙灵官将，步罡如法，步法在罡品中。先存五脏之炁，化五行之真，结就琼车法驾，日月旌旗，於下元气海之中，乘白炁一道，同官史自昆仑山柱西上，至罡风世界，日月星界。未可登上，先步破罡风罡，罡步在罡品中。出罡风至欲界，蹑九灵上色界欲界之中，皆如世之官府富豪气象，但不见屋宇形迹之事，当心历自悟也。色界则五色郁勃，炁结为宫殿，亦无世之屋宇之形。步起淡三界罡，方到无色界之境。至此，但见金光满前，不闻声色。向上，乃种民天之境，皆虚无梵炁也。乘梵炁至太清境，大见金光四达，不闻不知，於金光之中，见祖师出示受章。俄顷，光开后，圣坐白光之中，不闻声语，即奏曰：天光烁人，凡俗不能上进，乞随下士私心化现，令臣受敕。即见白光化为一室，上无椽瓦，下无阶陛，似有亦无，似无却有耶。入堂，是曰升堂。一见红光，即为吉兆。次玉堂皆不见，仍前金光满前，循天而下。归坛，即部领所请官将，收捕瘟鬼云云。吾奉上帝敕命，佐天行化，助国救民。今以某人境，疫疠传染，未获安宁，躬为飞神，上朝玉阙，祗受帝敕，来至此问，汝等至心谛听。敕云：
　　唵吽吽。众神稽首，邪魔皈正。敢有恶逆，化作微尘。急急，敕到奉行。宣敕讫，汝等速遵敕旨，疾速收除毒炁，出离不毛之地。如违，一如永寿新制鬼律令，即焚逐瘟符，诵咒运罡炁，逐出四海之外。如法。
　　老君镇宅禳瘟符
　　东方
　　南方
　　西方
　　北方
　　床上
　　灶上
　　后向房
　　右符，各诵此咒，书三光如法。
　　吾托身三光之中，斗魁之内，千鬼万神尽为吾走使，天下精邪皆伏死。急急摄摄化化愈愈，急如口敕。北帝诀，三光炁。
　　治尸劳法
　　师曰：传尸劳疗，皆心受病，炁结血凝故也。而为虫者，盖由酒色、饮食、忧愁、怒喜、真丧、真乱渐至於此。凡为虫，以血凝而气乘之。气之养血，在胞，则为正气；在中，则为癖块；凝在心部，即为虫，悉由不正其心，忧思业缘所至。三尸九虫之为害，治之者，不可不知其详。九虫之中，而六虫传於六代，三虫不传，胃回寸白也。或五脏锺毒而生，或亲属习染。而传疾之初，觉精神恍惚，气候不由己，五心烦燥，心肾夜汗，仍忪悸。如此十日，顿然骨瘦面光，验其证也。六虫大约一旬之中，遍行四，周而复始。病经遇於气生，立春后方起食，三日食，五日一退，方其作。若一日，体有虫之食也，退则还允，醉睡，一醉五日，其病乍静也。俟其退醉之际，方可投符用药，不然，虫拒於符药之力，其后不能治也。一虫在身，占十二，六虫共七十二。一月之中，上十日，从心至头，游四中十日，从心至脐，游四。下十日，从脐至足，游四。若投药灸，可以审此。
　　师又曰：治传尸劳者，先须知毒气与正气行，故脏腑有凝，则成虫，遇阳日长为雄，遇阴日短为雌。其食，先食人脂膏，其色白。五脏六腑一经食损，则皮聚毛脱，妇人则血闭不行。血豚皆损，不能荣五脏六腑。七十日，食人血肉。其虫黄赤，损於肌肉也，故瘦弱困劣，饮食不能，肌肤筋缓，不能收缚。二百一十日，肉血食尽，即食精髓，则虫色黑。食髓，则骨自痿，则不能起於床。诸虫久，则皆生毛，其色杂花。锺五脏五行之炁，传之三人，则自能成，其状如禽鸟状，亦为品类，入肾经，则不可救治。法之所以载者，能谕其后。故经云：六十日内治者，十得七八；百八十日内治者，十得三四；遇此而往，未之生全。今以六代所传，谨着于后。
　　第一代，谓於受病后，顿觉非常。其虫如婴儿，皆有长毛，又或如鬼状，又或如虾蟆，皆大小不常，令人魂梦，昼夜颠倒，魂魄飞扬，精神离散，饮食恶减，百体疼痛，如此等候。其虫遇丙丁食起，醉睡心，俞四穴。
　　第二代，谓觉劳痰传受。其虫如乱丝，长三寸许，或似守宫，又如蜈蚣，又或如虾状，令人神常如醉，夜对亡人，梦寐喜乐，皆伤神事，心胸满，闷益赢昏，虚汗发热，如此等候。其虫遇庚辛日食起，醉睡肺，俞四穴。
　　第三代，谓人自识病，加之心忧，其气渐长到本藏，盖心动，则炁降忧，则属肾经。其虫如蚁子、蚊子，或如损血片，如鳖状，又如蜕娘，又或如刺蜻，令人三焦多昏，日常思睡，呕吐苦汁，或清水、粘涎，口鼻生疮，唇黑面青，精神恍惚，气噎声乾，汁出如油，目昏多汨，如此等候。遇庚寅日食起，醉睡厥阴四穴。
　　第四代，谓人已为虫破肺耗心，转之脾脏。其虫或如乱丝，又或如堵肺，或如蛇，令人肠中痰癖如块，寒热交杂，肚大筋生，其嗽微鸣而不能已，或噫气，或口苦，或乱思食，皆非常味，如此等候。其虫遇戊己日食起，醉睡脾，俞四穴。
　　第五代，谓人病多怒气进。其虫如鼠，又或身如小瓶儿，状浑而无表裹，背面或有头而无足，或有足而无头，又或如精血片形状。三虫入肺经而归肾，得血变而更也。病势难堪，惟是羸怠，四肢解散，百不能堪。或有面色红润如平昔时，或有通灵而言未来事者，如此等候。其虫遇癸未日食起，睡肝，俞四穴。
　　第六代，虫或如马，尾有两条，云是雌雄。又或如鳖，或如烂缅，或短或长，或如飞禽，禽有翅足全者，千里传疰。疰，所谓飞尸也。不可以常，此法当审而行之可也。
　　教主亲证灭尸虫符
　　问劳符
　　符合形
　　合形　　
　　三光本法
　　合形　　
　　作符体制
　　凡欲下符取虫，先以安神固炁符，诵敕精魂咒，以固彼气。咒曰：
　　三尸作祸，九虫为殃。侵食五脏，逃走膀胱。钦赤或白，或青或黄。吞符入腹，搜胃洗肠。扶持百病，骨节康强。三焦四海，五脏六腑，符到收获，敢不消亡。急急如律令。
　　次搯斗诀，诵天圆地方咒，存六丁神、三将军、二十八宿、十一曜在符笔中。次书符，存火光出笔。作符了，付病人桃汤服。先敕云：
　　太上老君，教我杀鬼。与我神方，教我救世，附灭灾殃。书符治病，万里通光。鬼神宾伏，人物安宁。急急如律令。
　　再咒曰：
　　破其形，收魂附体，七魄安康。护身去病，永保长生。众神凛凛，敕到奉行。
　　辨可治不可治法
　　师曰：凡传尸者，有可治者，有病已深重，为邪虫摄正，自闭不言，血气已绝，无可治者。当以此试之，先以水一盏，默取病人本命星炁，诵天蓬咒，吹在水中，存为本命星，把天蓬印咒，指水，自存身为天蓬，以水令病人照面，见有黑气即祟。若不肯照，或索水自照，皆为不可治也。又验眉文，以次生死，眉头青黑，目多上视，回顾两眉中有黑文，有气如丝，眉角青气，眉毛多脱，眉毛低而眉头高，两眉中隐隐气急，或皮时动者，皆不可治也。此法笔口难既，皆在心通，旋转者，可悟而知之。若欲识虫，而未能辨色与气者，即以问符一道。若作以符，以随月研朱，面月建书之，令病人以乳香汤吞下。一食顷，以乳香上望日需手，如十指尖皆出毛，其病大也；中指出多者，受病深也；但色白者可治，黄赤者难，无毛、毛小皆无虫。
　　追虫节次
　　初阶嗣法，凡与追虫，须先申奏上帝、东岳城隍、里社吏兵及超先亡之鬼，方可行用。入品升堂之师，则任意行持，不必疑也。先令吞三光符，以衰邪气。次即投符，无不中者。近晚节次，令病人服符，仍於本命位上坐，如子生人，坐子位，想斗光罩之。於夜静时，须令前后灯明亮，预备沸油铛子，不得令病人外，亦不得与言说，只令三五人看守。须臾，病人或似梦寐中见鬼物来辞别，当问姓名。或虫自身中出，或从衣服、坐席间出。虫状不一，凡动物有形像者，当急取捉沸油中。煎已，并器皆弃长流水中，勿顾而还。
　　行符咒对病人
　　九天上帝，四灵八门。七政二玄，三素九精。太一桃康，上诣三清。请告帝君，摄命黄宁。速召七魄，伏实神庭。若有不祥，七星神兵。但呼真灵，流浊炼形。大神斩伐，桔逐邪精。三神和宁，血尸沉零。神归绛宅，触向利贞。使我神仙，长保劫龄。急急如律令。
　　次呼三尸彭珊、彭质、彭矫，与符俱化外仙阶。又咒曰：
　　台光，幽精，爽灵。
　　又咒曰：
　　尸狗伏矢，雀阴吞贼。非毒除秽，臭肺七惑。开尔善门，邪门闭塞。上升仙都，俱化七德。
　　催生治产厄法
　　师曰：母以情欲受胞，子以爱缘托体。盖子非母不能出世，母非父不能施生，子非贪爱因缘不能有体。由是，有因有缘，生果生报。治产之法，非由出也。盖子母合炁育形，及其分形诞育，自非风昔之恩未断，当生之充结未知，则不能生也。故子母来以恩，则其子生易长，长而聪明，曰富，曰贵，皆不劳力，而荣归父母也。苟子母以克仇来，大则有横生逆生之厄，甚则有不生诞之忧。次则将长成已去，否则狼狈以危亲，是皆充愆之所至也。今於克愆之甚者，立之救治之法，保胎中以卫生。次以催生，终於速生，皆有次序。及夫既有之后，以待长成，有镇心符及锁窗符，开胃、安魂、治惊之法，皆具于后，所以示救世之良法也。
　　保胎符
　　师曰：胎炁弱虚，当以三光符，如本法作，以补助生炁。
　　卫生符咒
　　保神安镇，卫我身形。五脏神君，各保安宁。
　　取三光炁灌笔，迭书前咒。先斗诀，次归日君诀，复斗诀，出此符。孕在一月、两月服之。
　　催生符
　　合形
　　右符，取本月旺炁书之，孕。在六月、七月服。
　　速生符
　　合形
　　又符
　　合形
　　治小儿惊啼符
　　合形
　　锁囟朱陵符
　　合形
　　炎神炎神，火铃火铃。上通紫府，下彻幽冥。斩妖煞鬼，无不当行。火铃帝君，火铃帝君，急急如律令。
　　治小儿惊符
　　以柴头一段，黄纸朱书书符，将符安房门上。用三光炁
　　无上玄元三天玉堂大法宗曾卷之二十四竟
　　无上玄元三天玉堂大法宗旨卷之二十五
　　保制劫运品
　　师曰：大道生先天，先天生太极，太极生两仪，两仪生五行，五行分八卦，八卦分九官。是皆由五行生克，所以孕育形炁也。故天秉阳于上，三景开明。地秉阴于下，五岳镇峙。人禀灵于中，而万化毕备，是以成三才而立极也。虽然有数则有运，有形则有劫，有劫必遭，是以五行之不停，生杀之、互贼之所至也。故天体清虚，湛然无可窥之迹，故历万劫而终不坏。地势重浊，终有变迁。星辰好恶，难逃逆度。水火相击，则有洪灾。金木相克，故有争克。风轮持地，水炁浮天。四大合和，五行相制。一有乖张，无非休咎，遂使天变形上，地变形下，星辰相缠，水旱相沙，兵寇时起。有如是数，有如是厄，故我太平下教，大教流行。凡欲保天长存，必先保制劫运。今立斯品，将夫经天纬地，保国宁家，度人出阳九之灾，跻入太平之运，岂不休哉。
　　禳彗星回福降祥法
　　师曰：此符乃赤天摄星之枢要，当步却星罡，存变为黑煞真君，次飞步斩灭。几书符，先诵太上煞鬼黑敕书符。咒曰：
　　唵吽吽，众神稽首，邪魔皈正。敢有恶逆，化作微尘。急急，敕到奉行。
　　步罡咒
　　吾是洞中太一真，头戴七星步四输。手把龙剑巽上立，以离巡行直至坤。震兑艮宫须结界，此中不得藏妖氛。禹步魁罡向乾亥，迤迩天门谒帝君。再乘五色升天霞，真形忿怒震天门。青宫直入充生炁，驾出苍龙入丙丁。大赫赤天三界焰，素精煞炁列刀兵。归来再返屯乾位，蹑步七星灭怪星。天符一下灾星退，天戈一损乾坤清，归奏言功后圣君。唵嚤咒天魔，吽吽顺帝摄。
　　请黑煞真形符
　　敕符咒
　　北方玄天，杳杳神君，至破碎魔军。应有妖星恶怪，摄付斗魁之下受死。唵吽吽，众神稽首，急急奉行。
　　行持法
　　师曰：凡有彗星及一切妖星示怪，当拜《禳星章》，以析平安。次飞奏北极大帝，乞制妖星。然后建坛设醮，关点十一曜、南北二斗星灯。早朝具申状，及将请黑煞大神，乃朔圣也。行用务在精虔。退朝诵《玉清消灾制魔经》。午时拜《禳星章》，存运与《断瘟章》作用一同。退朝诵《度人经》。晚朝步罡，存为斓圣周游八方，行诛法也。盖禳则两无所伤，各各安妥。胜则必有一危，盖非太上好生之化也，嗣教者合悟此。
　　禳火灾法
　　师曰：五行四大之水火为无情。凡欲制火，先运水德，建坛设醮如式：早朝步水德，制火罡，发水星符命，悬水德玄旛符，道众诵太阴玄冥咒。午朝敷露镇火玄符、火神灭威符。晚朝拜《禳火章》，给符散镇。
　　水星制火符命
　　太阴玄咒
　　太阴玄冥，一炁之精。纯阴结化，阳明灭形。黑炁满浩，赤光返阴。中有一神，黑身水庭。能灭火丑，先天之君。洪泉鼓波，甲申呈明。翻吼巨叫，龙咭沙神。海波四起，屠波义真。天火绝炎，帝提乏神。千目散水，毒唇合惊。急急如太阴玄冥律令。
　　水德旛
　　镇火符号五斗阴华玄箓
　　此符用皂绢长一丈二尺，闺年添一寸，黄书，敷露洞案上，晚朝同符烧。
　　告火神灭威符
　　黑帝壬癸精，结混泩洺。谨召□□□，制伏炎荧神。乘驾天演水，克灭丙丁君。走遁急入地，四方皆纯阴。急急如命，违者天刑。
　　年　月　日吉时告下。
　　玄一制火玉符告下，
　　三炁荧惑宫王者云云。
　　给散镇禳密讳
　　用黄纸墨书，给散禳解。
　　道场上坛三时禳火咒
　　北方壬精君，五炁玄龟凝。吹波鼓洪泉，散水凝坚冰。黑气混天地，阴光凝太清。天一玄玄炁，泩洺混神。
　　溟涬开巨浸，荡离逐阳精。四海天龙窟，八方尽阴精。天门敷森森，午位灭妖精。急急如北方玄水律令。
　　禳地震法
　　经云：天动地静。盖天运于上，地静于下，此阴阳之常理也。若地得天象而震动者，是阴阳失序也。宜用此法，以禳此灾。行持之法，先用建坛，设九垒皇君醮，仍用三界同坛。如法：先早朝，告神宁玉简，焚于西南方。仍各具掌记，令道众诵《赤书玉字》。午朝再诵《赤书玉字》，埋镇坤地玉简，至拜《地震章》散坛。
　　安镇坤维大箓
　　五岳镇坤维
　　右此符书成简，埋镇坤地。
　　九皇镇坤紫书玉箓
　　又号坤宁玉简，同赤书玉字。
　　虚娄憩维，阿罗之妙。延由玄都，敷晶音晓。寂空幽玄，森蔚光元。梵光黎真，九天坤元。无量劫尘，元丽空明。婆那□□，龙罗鬼神。大梵行光，中黄元发。宅浮刀镇，天会监仙。
　　禳日食法
　　师曰：日者，君之象，亦中国之象。太阳正中，照耀下土，使天下葵倾草偃，尊仰天光。若日有食之，是以阳光失德，则有灾咎。宜用此法镇禳，以祈福佑。建坛之法如式：早朝告九龙旸谷生光符，诵咒。午朝复拜《禳日食章》。晚朝诵丹天生光隐讳，如法。
　　九龙旸谷生光符
　　裸形赤足，急踏天门。鼓吹阴毒，来犯南阳。九龙腾云，赤凤翱翔。顷刻天清，大千辉光。阴邪妖怪，灭影他方。唵乌轮神，天光洞阳。急急奉敕摄。
　　黄纸朱书前符，后告文用方函，如法题云：告下九阳宫。
　　丹天真火隐讳
　　焕辉炳焰，煌煓烗焃。炯烛炑，，恍炎，裂炽焻烜。耀烨灯，炳焕。炀炎炑，唵。日神晶奉□咤摄。
　　禳蝗蝻法
　　师曰：蝗虫之灾，乃冬雪不降，阴中
　　生妖，乘南方之火，生羽为虫，故能克苗损稼，盖虫之种子，触处有之。一经雪炁，入地三尺。一年之内，三经雪炁，入地九尺。二年二丈。若一年无雪，出地三尺，逦迤三年雪不降，积蝗虫之灾出矣。制禳之法，建坛设醮如式：早朝檄牒，主捕蝗神。次牒城隍司社，令生风吹。逐各连粘，符在前。午朝拜章如式。晚朝诵咒如法。南方朱雀焰云。
　　禳旱法
　　师曰：凡遇久旱，祈祷未应有，真切至诚，广为一切发无量心，来投状乞致雨者，乃可书符行用。先具奏三天门下、天师门下，及申三官江河海府去处、太山府、四渎五湖龙君、名山洞府仙真、风伯雨师等众，及牒社令等神，然后步呈诵咒。三朝上坛如法：若雨沾足，更不投符。如未沾足，次用铁板，长一尺二寸，阔二寸四分，书篆如法：
　　太上驱雨符
　　倒海铁券致雨符
　　右用铁券，阔二寸四分，长二尺四寸，朱书，用夹袋封，投龙洞。俟雨足，仍前收起。
　　三朝上坛口敕
　　太上老君，在九重天上，万重深云之中，骑麒麟有敕，令下界大真王乔马怡之龙王，差出月直、曰直、时直三龙吏等行雨。急急如后圣老君律令敕。
　　此口敕乃太上金口敕秘云。
　　建坛用四直神设于四角
　　西南火光流精君。东南玉雷皓师君。
　　西北虚精太华君。东北洞阳幽灵君。
　　此四神乃天一之精，龙神之祖。
　　咒曰：
　　护明元妃素华金，天英斗魁玄灵神。太一元君统水兵，蓬莱使者都水庭。弱水莹彻无纤凝，总摄海渎翻四溟。四瞑之神天一精，太阳行水九坎墒。中有洞阳玄幽灵，玉雷皓师迅发声。巨乘太华天马程，流精玉光奔火铃。黑云叆叆海炁升，下澍百川雨如绳。敷寸之泽成满盈，雨师元隶罗星。急急如律令。
　　三时上坛，以水洒之。
　　投铁札符罡
　　祈晴散水法
　　师曰：祈晴之法，建坛设醮如常，但洞案前设日光炎帝、风伯大神二位。行遣如祈雨式，三朝诵咒，早朝发符命，午时催晴。
　　日光火输符
　　此符用红纸朱书，牒前申状。并用此符。
　　三朝上坛口敕
　　太上老君，金口所敕，今日某时，仰天清地白，日月照行。急急如后圣老君律令敕。
　　日生火输咒
　　日中火光，天中阳精。大明朗耀，金光火明。日中太华高阳明，魁星辅弼天元庭。玉辉大宝元中宾，猛兽天龙荧惑星。火光太一元君平，火光大圣金童君，太极大帝皓流金。急急如律令。
　　三五步罡法
　　师曰：步罡者，强身活炁之法，安魂制魄之诀也。三五者，在道为三炁，在天为三天，在耀为三光，在神为三元，在人为三魂也。五者、在道为五老，在天为五行，在曜为五星，在人为五脏。祖师曰：三炁为三光之精，三光为精神之主。五行为五星之祖，五行乃害身之贼。故学者能修而登真，使三光归三炁，使五行归五德。三魂为三光，五脏为五炁，五炁复归三炁，三炁再归一炁，自然成真也。故曰：人得以长生。不能修者，使三光为三尸，三尸为三途；五炁为五行，五行为五苦，是为人八难也，此是谓三五也。罡者，纲也。布斗为步，牵纲运纪，所以名刚也。又曰：刚者，阳也。步中自然之阳，以制阴魔，则斗魒之星乘光於大赤天，则名刚也。昔天师曰：北斗者，中斗也。中斗九星步变九灵步，是谓之星刚。故一象太极，二象天地，三象三光，四象四时，五象五行，六象六律，七象七星，八象八卦，九象九灵也。但九灵流传既久，不得其诀。今故立呈图，以九灵祖罡为之首。
　　此罡乃步法之祖也，禹步之宗也，返复步之，则无施不可。近世之此为豁落斗者，盖源流於此也。步法不铃多繁，但心通九星，足蹑九灵，身全九炁，自能通达也。故今世所得之歪多讹，今特简而示不繁之妙也。
　　拜章破罡步虚法
　　超凌三界罡步虚法
　　出仙灵官将罡
　　朝天奏谒罡
　　制魔伏怪罡
　　三台罡
　　已上诸罡，并诸法之祖，有步无咒，存心不存法o 太平下教，再传禹步，制五行修身伏魔罡。
　　无上玄元三天玉堂大法宗旨卷之二十五竟
　　无上玄元三天玉堂大法卷之二十九
　　祈真度厄品第三十五
　　师曰： 祈真者，告斗法也。斗为天上喉舌之司，凡世人罪福、穷达、寿夭，莫不由之。故有上天谴责，下鬼诉诬，冢讼征呼，先亡复连等事。有一于此，祸患随之，轻则所患轻，重则所患亦重，若非行急告之法，易以感通，虽积香成山，爇烟弥世，则不能通达感格也。故格言有曰：己性如火，法犹硫黄，触之则应。亦犹是也。斗法虽甚多，小兆初阶，未易区别。人冗志乱，曷能清一也。今特以急告秘章，具于斯品，宜按行。以诚，则真格天。兆凡朝斗祈真，其权在击陀二使，此二神专一点检醮坛精洁。若不虔诚，此神奏报，上真不降。又掌世人罪福、生死，专在九皇夫人、内妃、玉女应奏章。是此神通达，若不存降，则章奏不达，徒劳修设。又通进玄司，请降恩命，专在四直使者、九皇灵官、绣衣使者、通事舍人，若不存降，则真诚不达，擎陀不降，则帝真不知，徒费香花，不能照应。又兆，犯淫秽，食荤辛，心念不清，身形不洁，虽召真史，亦不降格，四司纠过，罪至不测，谨之。
　　兆朝斗，不得近屠宰、酒肆、哄市、淫室，当在虚堂、大宇、官观最佳。不得犯触，忌哭声近。僧尼入坛，法师忽冲见僧尼、尸柩、鸡犬猫、孝子白布衣人。如或在坛有之，并不降不应。
　　兆存运之时，不请炁，则真不应。不服符，则身不灵。不存神，则真不降。须在炁合神交，精通内感，倏忽昭格，如接语言。昔唐有水部郎中张说，居于霄水，生子九岁不能言。后祷张水部祠下，张水部乃张判官也。祭于卞山神，忽降言曰：汝生子时，有触犯斗府，可急告之。盖神昔事斗有秘法，甚简，传付张说，位至宰相。有秘法，埋句曲大峰之颠，今大教兴行，此法出世，兆宜秘之。
　　先告斗，当用净席四领，茅花结盘七枚，每一枚如楪大，净茶七瓯，枣汤七盏，油饼七楪，果七饤，香七炉，灯七盏，面北祭之。时兆膝行，至每星七拜，密祷所告之事，以急奏状，烈火焚香炉中。次兆入室，存想心拜九拜，存五脏出五色炁，想成金桥接空界，见斗府七宫，皆金楼玉殿。良久，见绣衣使者引过桥，迤逞见紫云路中，见九皇品官，朱表方心曲领，九梁冠，引兆登升，入本属星殿奏事。但见金光，不可正视。兆奏事毕，才见红光，便为允奏，即从旧路归入妙门。良久，咽液，叩齿退。
　　化坛符
　　焚符诵咒，存地涌出玉局第一层。
　　咒曰：
　　清清灵灵，真炁扫氛。空玄真像，玉局一层。神炁接降，朝拜高尊。
　　咒曰：
　　太虚无象，云路清平。二层玉坛，随心化成。妖氛寂静，人道安宁。
　　咒曰：
　　真光欲降，玉局三层。空玄有象，众妙之门。请仙仙至，降圣圣临。诚心所感，斗极降灵。
　　右飞三符，存化玉坛三级，紫云高升，空中有金光接斗极。
　　次焚驱魔符
　　朱书飞去，大煞文，四维噀水，诵咒。
　　咒曰：
　　太上清道，役使天兵。驱龙驾虎，掷火流铃。云路荡灭，呈风鬼群。真火前戮，戈戟后刑。敢有不顺，斩首屠形。鬼妖寂静，迎降高真。
　　焚腾报符
　　煞文，朱书，飞二道，存擎陀降，复存擎陀升，次存擎陀下降，再拜。
　　咒曰：
　　天宇炁清，护兆飞神。所祈得请，使兆通灵。二真腾报，速遂愿心。
　　存高真降世符
　　斗诀，飞七道，并朱书。然后焚急告状。
　　咒曰：
　　玉帝赐臣，许臣祈真。今日吉庆，心香上升。七真来降，治病除精。降福消灾，愿保安宁。
　　师曰：凡世人疾苦患难，奚暇拜章奏表，盖事急，所以行急告之法，当於简易，求真可也。法当用轻黄纸一尺二寸，高六寸，细书兆衔位，具事由，不得．过一百字，并用朱书。写毕，作八折，又作四折，用封角，只题云：小兆臣某谨奏谨封。差斗中直事功曹斋传。焚烈火香炉中，但令烟猛，勿令焰起，一面存拜，烟过收坛。
　　急奏状式
　　依式书纪作，作折，折作四槢，烈火焚香炉中，立有报应。
　　小兆臣某，今据某乡贯某人，年月日时建生，见为何事乞求帝真，解释冤仇，和顺年命，使灾厄速退，得赐平安。臣谨为仓卒，上急告奏状，上诣中天北
　　斗某星宫玉阙下，伏乞敕命，即赐施行，立伺报应。臣俯伏坛前，恭俟玄旨。
　　师曰：此法乃张水部急告茅盘祭斗之法，简古易行，不繁不陋，报应最捷与《禁典》中符命，似同而小异。兆可接行，不必贪多，后有缘法，则《禁典》终有所属也。
　　无上玄元三天玉堂大法卷之二十九竟
　　无上玄元三天玉堂大法卷之二十七
　　升降二景品
　　师曰：玉堂以高奔日月为宗祖，相推以及人，可以治病除邪。养之，自己可以通真致仙。故高奔之法未易行，必进品方能存受。夫升者，奔之义也。降者，及人、及己之义也。夫天地以日月为昼夜，凡阴阳寒暑莫不由之变化。故动天地，感鬼神，莫先乎此。
　　旦望服日月法
　　兆於月朔日初出时，东向平坐，存日光在自己面前，相去九尺。口有九芒，内有五色光炁下注兆口中，入五脏，透明如赤日。
　　咒曰：
　　唵缚日啰军奴利婆诃。日中五帝，真炁速降。穿腹入脏，炁冲炁壮。
　　即吸炁九口，九咽，觉腹内暖。如此三度为之。行及一年，炁壮神旺，行符咒水，报应自然。兆於月望月初出时，东向平坐，存月光在自己面前，相去九尺。月有十芒，内有五色光炁下注兆口中，入五脏透明如月圆。
　　咒曰：
　　唵缚月啰□啰娑诃。月中皇君，五真夫人。真炁下临，穿兆身庭。保仙长存，万年不倾。
　　即吸炁九口，九咽，觉腹内暖。如此三度为之。行及一年，炁清体灵，治病伐祟，报应自然。
　　外奔二景法
　　兆於静夜入室静坐，绝思去念，存心中出赤炁结云舆，己身登舆冉冉直上日宫，见日中帝君赐兆太阳育真之符，服之，同帝君降泥丸中，良久忘形。叩齿咽津退。
　　兆行奔日毕，复如前存思肾中出白炁，自顶出结云舆，己身登舆冉冉直上月宫，见月中皇夫人赐兆太阴育真之符，服之，同皇夫人降泥丸中，良久忘形。叩齿咽津退。此二景之道，每日乘暇入室，勤而行之，久久有常，奇妙异应，不可具述。
　　书符灌笔法
　　兆凡欲书三光符，先当默诵日君咒满一千二百遍。月君咒亦如之。
　　次搯日君诀，存日在面前，有五色炁自日中出，灌笔中。咒十二遍，吸十二炁入笔。
　　咒曰：
　　太阳真光，阳火九芒。下注笔锋，书符转章。长生久视，辟除不祥。
　　次搯月君诀，存月在面前，有五色自月中出，灌入笔中。咒十二遍，吸十二炁入笔。
　　咒曰：
　　太阴真明，真水荡形。真光入笔，灌注符真。逐秽除邪，保神护身。
　　行毕，然后任意书符。若书三光符，更搯罡第二指之左。念咒：
　　唵喗哒哩娑诃。三十六遍，逐遍吸炁吹笔，然后书符。
　　存升日月毕回坛，服太阳太阴育真二符诀。
　　太阳育真符
　　太阳育真符，用轻黄纸朱书，烧入枣汤内服之。服时念。
　　太阴育真符
　　太阴育真符，用轻黄纸墨书，烧入枣汤内服之。服时念。
　　驱除制伏品
　　师曰：下元甲子生人，福薄德寡，吉庆避之，独於鬼魔妖厉易於侵凌，因而殃注延及门族，或自逢其丑怪，罹夭枉。故太上示驱除之令，立制伏之法，使魔无干犯，人跻寿康，岂不美欤。然教法一出，流传岁久，道听涂说，隐真出伪，破裂正法，以致用之不灵，驱之不应。残文断策，玄妙无传，其在奉法传度之辈也。故今此初阶，本非立等殊符度缘。世人浮好，有始无终，轻贱秘文，类同儿嬉，因立初阶，以觇其受道之资质。尔若其果能专志，则传正宗，嗣大教，实从兹始，可不谨欤。
　　师曰：今立初阶驱除制伏之品，非谓有所隐於此而不备於彼也。此品乃以师旨所传，最易行，最易应者。在是，当思遇之不易，行之亦难也。其中秘妙，有禁典所未载者，今先录之，以示初学也，宜鉴之。
　　师曰：鬼气盛行江南，百粤之地为最多，盖尚鬼信邪之俗，因而自作不靖，引惹妖邪，凭凌作怪。顽俗不知其害己也，故多信向，被其毒者，反謟事而不悟。所谓鬼炁纵横，上干云霄炁，腥焰触犯天地。天真怒而不降，魔试喜於独胜，故世上私家香火、庙宇寺观，居多假托之鬼神，不有大法主嗣行正教，其妖孽岂易荡除也。
　　师训初阶之小兆曰：凡治祟，治大祟，当悯小祟。何谓大祟？神庙之群党，山林之倚附，寺观之借祠，皆其大祟也，其祟根连千里，穴通四方，枉害良民，死入其党。积之岁月，强魂横魄，触处占据，希求血祀，散毒害民，无日无之。故治其一祟，则群祟争。群索失利就戮，则四方千里响应，竭其徒，倾其党，以战正法，小兆若有一毫退念，则群妖得计，正法不行，人被其毒矣。哀哉。所谓小祟，特幽魂尔，可悯其沉滞，当令托化。若易於治小祟，难於治大祟，失太上立法之初意矣。
　　治大祟群党就一平符
　　玉清上帝上清大帝太清大帝玉皇上帝 上极无上大罗玉清 上元将军中元将军下元将军捉缚斩煞一切无道鬼神 上台虚精中台六淳下台曲生台星到处大赐威灵 八煞将军四煞神君煞鬼天丁斩煞一切无道凶恶鬼神 开天门闭地户留人门塞鬼路 左天罡右河魁斩妖鬼轰雷霆 二十八宿 平天将军平地将军领天兵收鬼神灭魔精
　　敕符咒
　　上帝颁符，天令威严。天蓬黑煞，玄武镇天。统领天兵，丁甲后先。火阵四布，雷风轰喧。搜空检地，翻倒山川。敢有逆鬼，冲犯吾前。罡火焚荡，掷火飞烟。寸斩不赦，永镇幽泉。上帝敕命，风火急传。吾奉北极紫微大帝敕。
　　右符，存北极大帝在头上，四圣列旁，四空黑云，戈甲纷纭。兆面奉北帝付此符，吞入口，火光四迸，雷声喧轰，便开目书符，用全幅黄纸，研朱面北书之。此符上帝极刑，可以镇贴宅庭，则四维鬼神出界九里。若焚于怪地，天将行威扫荡，地界方三十里寂静。书符时志诚，当入室默奏坐定，然后书之。大煞文，北炁。
　　三官总治搜邪符
　　上元天官斩神 中元地官斩鬼 下元水官斩精 三元麒麟使者中 左青龙孟章右白虎监兵前朱雀灵光后玄武执明天罡大圣勾陈黄庭 子午卯酉中 雷公猛吏辛汉臣身驾万丈螣蛇口吐火光万里烧 煞 天下一十五种断头落足不正为祸鬼神摄付魁罡之下无动无作午 急摄将郑子信 急缚将管忠信 急捉将毛当信午 断头沥血将刘炎 提头沥血将刘忠 提头副将章自明煞  五方缚鬼传送大将军李信之煞 大力天丁捉鬼将崔舒宣大力天丁缚鬼将卢机权大力天丁枷鬼将邓阳光大力天丁考鬼将窦行文子午卯酉 火铃风急天地通赤内有三乌飞腾赫奕烧鬼为灰炼鬼为汁天火地火三昧真火速将朱陵摄煞午 奉玉皇上帝勅火急斩鬼 奉北极大帝勅火急斩鬼煞子午斗
　　右符谓之三官十八将报应符，应有一切凶恶鬼神恋体颠狂，及作诸妖异，侵害生人者，宜书此符，用金钱甲马，於中夜焚于中庭。及书此符，与患人熏烟床帐、房室，及焚化为灰烬。在志诚行此，大有异报也。
　　治邪蛊吞魔食鬼符
　　上清北极紫微大帝 天蓬都元帅三十六大将并降符中煞一切无道鬼神 急急奉北极上帝敕 (上面)上方吞魔食鬼大将军锺鉴 (下面)下方吞魔食鬼大将军胥光浮 左日右月照败妖魔 开天门闭地户留人门塞鬼路 □□□□□□□ 吞魔食鬼仓牙利锋 天蓬咒涂 天煞神君地煞神君年煞神君月煞神君日煞神君时煞神君煞却一切无道鬼邪天不容地不载急急 五方凶恶之鬼吞啖灭踪除形
　　右符北帝诀，望斗罡书之。此符可服，则身中鬼魔尽吞啖消灭。若镇贴，则鬼魔见而吞食无余。此符乃天蓬大威德吞魔食鬼之法也。
　　无上玄元三天玉堂大法卷之二十七竟
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法
　　经名：无上玄元三天玉堂大法。宋路时中编。三十卷。底本出处：《正统道藏》洞真部方法类。
　　无上玄元三天玉堂大法卷之三十
　　坛顶威仪品
　　东方七宿玉符羽章
　　依星舍列灯，布坛中级之东岸。
　　咒曰：
　　角箕七宿，炁贯青天。生育仁功，造化大全。辅我飞升，上朝太元。
　　南方七宿玉符羽章
　　咒曰
　　南天井轸，熇炎之灵。长育离明，焕赫朱陵。鼓舞生炁，畅我阳神。
　　西方七宿玉符羽章
　　咒曰：
　　奎参七宿，声应清商。皓炁回环，剑刃光芒。化育万宝，统摄群灵。
　　北方七宿玉符羽章
　　咒曰：
　　斗壁之精，壬癸精英。炁玄光透，下彻泉溟。五炁灵君，上属统临。
　　已上各依方位，列灯于坛之中级南、西、北岸。
　　日宫玉符羽章
　　咒曰：
　　烜赫朱龙，驾乘火轮。九芒紫雾，下开重阴。炼成火膏，升入离明。
　　月宫玉符羽章
　　日月二灯，列坛之上级东、西岸。
　　咒曰：
　　金光散彩，光耀圆明。玉兔胎圆，育我元神。清泠一滴，荡凡濯尘。
　　斗魁玉符羽章
　　咒曰：
　　天机旋转，以成玄功。上有七真，辉煌昊穹。循环昼夜，运行不穷。
　　南辰玉符羽章
　　南北二斗灯，列于坛之上级前后岸。
　　咒曰：
　　六司炳耀，上镇丹天。生炁自然，霭和灵烟。炼我魂兮，以成上仙。
　　东岳青帝玉符羽章
　　咒曰：
　　东青之炁，下结灵山。中有丈人，环列仙官。生炁盘盘，卫真玄坛。
　　南岳赤帝玉符羽章
　　咒曰：
　　丹明真火，运降南方。屹崒玄山，通我心关。阳和一布，阴秽潜藏。
　　西岳白帝玉符羽章
　　咒曰：
　　素灵沆砀，山势嵯峨。金光号令，白帝玄歌。炁入自然，妙合冲和。
　　北
　　咒曰：
　　阴灵玄岳，五炁下通。上应炁天，水炁溟蒙。飞玄水帝，上朝玉容。
　　中玉黄帝玉符羽章
　　咒曰：
　　于负二中天巨镇，通我黄庭。斡旋元化，总制万灵。神游来下，卫神纳真。
　　东海玉符羽章
　　咒曰：
　　苍波皓渺，境接扶桑。铁脊虬龙，威雄四张。稽首玄坛，啸歌洞章。
　　南海玉符羽章
　　咒曰：
　　群洋雪浪，上与天通。下有玄虬，赤焰神龙。介族幽灵，上朝帝宫。
　　西海玉符羽章
　　咒曰：
　　西沙鼓浪，混混苍溟。下有幽鳞，蒸云吐阴。部领阴宫，面朝玉庭。
　　北海玉符羽章
　　咒曰：
　　玄天五炁，水府之精。涌泛洪波，炁帝尊灵。苍鳞执圭，神朝玉京。
　　江渎玉符羽章
　　咒曰：
　　天源混混，下导灵江。水帝之司，神龙分乡。羽衣玉佩，振袂朝阳。
　　河渎玉符羽章
　　咒曰：
　　九河真振，上接昆仑。鸟母群飞，会集龙门。水伯稽首，上朝玉尊。
　　淮渎水神玉符羽章
　　咒曰：
　　淮流精激，源号灵川。下有神君，居於洞渊。桐相真人，掌此仙源。五岳四渎，依位列灯，布于坛之下级四岸。
　　济渎玉符羽章
　　咒曰：
　　滔滔济水，原出天河。中有阴宫，吼以灵鼉。元君羽衣，步响琼坷。
　　师曰：玄坛威仪毕备，则内生敬畏，外景尊崇，所以邪念不起，真念常存。然则下学之士，藉此可以通高真，达幽灵，岂小补哉。
　　坛式并红旛
　　东方镇天青灵玉符
　　咒曰：
　　空碧炼真炁，融融结胎婴。混秀玉光辉，九炁回阳精。森然郁长桩，翠柯散清阴。上通郁仪府，高奔赤火轮。
　　右握卯诀，思东方九青之炁盘旋，勃勃入坛。叩齿九通，咽津九过。肝中青衣九人，自左耳出。
　　南方镇天丹灵玉符
　　咒曰：
　　云房唱玄歌，赤炁散离明。朱雀吐炎雾，赤帝焰荧荧。垣赫三炁备，重阴忽开明。上有朱陵府，炼形归一真。
　　右握午诀，思南方三赤之炁盘旋，勃勃入坛。叩齿三通，咽津三过。心中赤衣三人，自左鼻出。
　　西方镇天皓灵玉符
　　咒曰：
　　流铃双剑呜，金声振天庭。皓素凝玄象，虎啸吸晶明。上有清英乡，玉楼商炁清。结玉辉长夜，圆明开八溟。
　　右握酉诀，思西方七素之炁盘旋，勃勃入坛。叩齿七通，咽津七过。肺中白衣七人，自右耳出。
　　北方镇天郁灵玉符
　　咒曰：
　　洪波鼓苍溟，玄天激清泠。炁帝稽首歌，琼声入杳冥。丹元一炁备，内有玉容婴。返胎朝上阙，清号圆玉输。
　　右握子诀，思北方玄一之无盘旋，勃勃入坛。叩齿五次，咽津五过。肾中炁衣五人，自右鼻出。
　　中央黄灵镇天玉符
　　咒曰：
　　黄云霭灵根，五帝朝上门。炁炁归丹碧，洞空炼仙魂。中圭镇八极，坐有黄庭尊。玉章朗然诵，飞羽乘华轩。
　　右握中文，思中黄一之炁盘旋，勃勃入坛。叩齿十二过。脾中黄衣十二人，自顶出。
　　师曰：此五方□ 镇天玉篆羽章，上可以安宁国家，扶持休运，下可以修持性命，逐怪除邪，济死度生，无不资用。是乃五帝内音，非世之常辞也。
　　叩齿统说
　　三叩，存三应玉境。毛发森集，阳光迸起，彻应四方。是谓通真之妙也。
　　师曰：叩齿者，集身中之阳神也，然亦所用各异。凡祈真叩圣，通天感地，则谓之呜法鼓。法鼓乃当门四齿，合下共八齿。三叩，共二十四通。所谓左齿，则名金钟；右齿，则名玉磬。当知其妙。吾身无疾，是谓真人。叩鸣法鼓，集我阳神。上通玉阙，朝奉高尊。万魔束首，永得长生。
　　卷帘玉阶朝天真符
　　玉清诀，引天门炁。拂开帘前，存太虚混沌，无敕可见。次用第二符。
　　咒曰：
　　道妙无形，天寂无声。散之不失，聚之弗成。杳冥有像，恍惚真精。结为瑞相，即像成真。愿开玉户，拜谒高尊。急急如真科律令。
　　玉京空玄见相玉符
　　玉清诀，思虚无世界太空如莹玉，无远近高下，为一色。於其中，有点明光，如黍米大，表裹莹彻。存元始上帝在中，即用第三符。
　　咒曰：
　　太初之炁，无为自然。虚元有像，悬自空玄。包含万有，养化神仙。视而不见，听之莫传。后先莫辨，玄之有玄。愿开灵造，亲拜玄元。急急如真科律令。
　　朝元自然秘符
　　玉清诀，存帘前实珠口，引道众化诸真俱入。良久，但见金色世界，不见其他。
　　咒曰：
　　宝帏已开，玉相光回。入宝珠中，听法徘徊。神心澄济，福慧俱来。保我飞仙，上升玉台。急急如真科律令。
　　钟磬召和秘法
　　师曰：钟阳声，磬阴声。凡坛陛成，则击金钟、玉磬以召和。非特召和，乃集阴神阳灵交合其炁。故金钟叩二十五下者，法天也，天之数二十有五。玉磬叩三十下，法地也，地之数三十。又阴阳欲其交合也，故钟、磬交叩三十六下，一阴一阳共七十二，以接七十二候也。然则阳极则阴生，阴极则阳生，故剥复相更，否泰相代。阴不能全阴，故返其阳声，则玉磬叩以九下。九，乾数，阳也。阳不能全场，故返其阴声，则金钟叩以六下。六，坤数，阴也。
　　呼阴神玉符
　　咒曰：
　　元始一炁，默运元精。谐音协律，激浊扬清。幽寥妙炁，妙炁初凝。盘旋空洞，天中之音。聚精降炁，运出真声。阴声交奏，召集万灵。
　　召阳神玉符
　　金钟一叩，一啄左齿。玉磬一叩，则一啄右齿。存身中左右二炁交合，弥满玄坛。
　　咒曰：
　　静中生动，返阴生阳。太音入妙，空谷游扬。声应气求，交合宫商。声声相应，运化玄坛。激阳之声，合天之刚。阳神交合，真气混康。
　　三日九朝
　　《步虚经》云：高仙大圣，一日三朝玉京山，奉斋行道，飞行虚空。所以下土朝真之仪，必仿於此。夫一生二，二生三，故取一日三朝也。三复生九，故三日九朝也。法当，早朝，则思上丹田之阳神，朝元尊於泥丸。午朝，则思中丹田之阳神，朝於绛宫。晚朝，则思下丹田之阳神，朝於丹田，复从本处乘炁而出。早则乘泥丸之青炁朝元始，午则乘心中之黄炁朝道君，晚则乘肾中之白黑朝老君，使内炁以合外炁，外神以符内神，则一瞬之间，报应如响矣。
　　一日清旦行道卫灵咒
　　混洞玄章，逐阴生阳。赤景上照，金房昭彰。玄坛朗朗，天门咸张。真仙降现，魔试潜藏。回光玉户，炼养神王。九炁已备，飞升玉堂。
　　一日临午行道卫灵咒
　　金轮大赤，光耀紫微。帝君降令，摧毁魔蜚。三天降光，六洞辟非。三部安逸，九门无亏。纯阳赫奕，诸仙归依。上奔火府，朝修郁仪。
　　一日落景行道卫灵咒
　　霄映梵炁，弥罗九清。停停圆照，照彻坛庭。香云结秀，慧烛光明。九幽开晦，业道长春。玉光焜耀，琼房开扉。金光不夜，与仙同升。
　　二日清旦行道卫灵咒
　　清景高辉，阴幽尽披。洞虚旸谷，真仙高飞。火云已迸，金轮不迟。摄炁混合，光满羽衣。扶桑启运，青阳交驰。朝拜大赤，服炼玄微。
　　二日临午行道卫灵咒
　　烜赫朱神，上朝玉京。八门守卫，六天散阴。天光齐景，地府澄清。赤符内运，黑丑潜形。天丁威猛，摧击魔精。尸邪亡坠，永保仙龄。
　　二日落景行道卫灵咒
　　净明真景，明星罗天。真仙乘驾，上圣临轩。云结香篆，宝盖真田。玉清神母，赐悟玄玄。天地交泰，万劫绵绵。混一造化，飞升玉轩。
　　三日清日一行道卫灵咒
　　东华启辉，至真回车。洞阳照耀，光彻云衣。上谒玉境，通真悟微。徘徊梵炁，服炼金泥。神阳列备，清明四施。周天劫运，永保无亏。
　　三日临午行道卫灵咒
　　中景赤轮，天神上真。镇塞鬼路，妖魔不侵。五阳返六，一阴散形。玄宫安泰，三景澄清。炼就刚体，保合大明。力研克祸，与天合神。
　　三日落景行道卫灵咒
　　玄虚内景，天地齐并。阴阳已济，刑思相成。高辉皎素，照我天庭。玉真齐降，玄房开明。饮服黄气，保道证真。五炁同会，三官澄清。
　　发炉出官清旦
　　召出臣身中三五功曹、左右官使者、侍香金童、传言散花玉女、五帝直符、直日香官，各三十六人出。
　　临午
　　召出臣身中洞明功曹、上神仙灵、三炁阳神、三五正一飞龙骑吏、混合玉女、日直香官，各八十一人出。
　　落景
　　召出臣身中三官神仙、九户真人、玉光金色神童、宝光玉女、丹房圣众，各六十四人出。
　　建坛
　　召出臣身中三五功曹、九阳成身仙吏、九炁灵童、八门神仙符吏、三炁正神、直日香官，各二十四人出。
　　净秽九凤符
　　北帝诀，思九凤在头，七星前指，然后噀水。
　　咒曰：
　　谨请北斗七星之精，降此水中。百秽之鬼，速去万里，不去者斩付西方白童子。唵缚哩唵缚哩喗奴利哆鸠罗羯咤娑诃。
　　九凤破秽图
　　净身符
　　咒曰：
　　秽炁已消尽，三关混混清。金楼照玉室，高结玄元君。二十四真具，形神升杳冥。急急如真科律令。
　　净心符
　　咒曰：
　　赤宫主神炁，梵炁逐光飞。炼就真人舍，尘劳无所思。静朝玄上阙，甘露凝琼酥。急急如真科律令。
　　净口符
　　咒曰：
　　华景天辉照，琼房玉液通。重楼连十二，玉乳进泉宫。濯荡尸尘秽，法鼓和金钟。急急如真科律令。
　　净鬼符
　　咒曰：
　　阴散阳复来，玄关玉户开。彭尸化灰烬，午夜击天雷。火光迸天门，真人灵驾回。急急如真科律令。
　　合神符
　　咒曰：
　　真阳守神舍，炁返成天真。尸邪自亡坠，藏身入圆明。灵炁混一元，三神朝上京。上有光明宫，往来道自成。急急如真科律令。
　　三炁三宝牌
　　师曰：凡入户烧香，常时，早晚先在户外叩齿十二通，先进右足，存功曹使者四人徘衣大袖。又存玉女四人、龙虎君二人。又存满天青黄白
　　三色云炁。次存五色腾姻。一如朝谒之仪也。
　　无上玄元三天玉堂大法卷之三十竟
　　
