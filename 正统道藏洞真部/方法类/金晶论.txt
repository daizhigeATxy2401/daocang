金晶论
　　经名：金晶论。不着撰人，疑出於唐代。一卷。底本出处：《正统道藏》洞真部方法类。
　　金晶论序
　　夫金晶者，是造化之基，虚无之道，说空中之有，度天地之理。即空成色，即色是空，知空而不空，知色而不色。惚惚始达，照曜名为妙音。金者，是月华之正气；晶者，是日耀之真晶也。故日一气所生，分为二仪，二仪成备，方立三才，谓之天地人也。故以天圆地方，清气为天，浊气为地，人者中和之正气，抱精恍惚之中，是虚中而有实，从空而为有也。人者生居浮世。须知幻化，《阴符经》云：生者死之根，死者生之木。吾恐修行之辈，不晓圣理，难悟希夷之门，罔测其辞，妄生穿凿，不达修炼之门，迷徒志事，枉费其功，久而无益。况乃修炼，须晓五行阴阳真理，捉取金晶，与天地为之宝柱，五岳崩摧，方见衰槁。吾虑后学志人，不悟真宗，中路而退，枉堕沈沦，不离爱河，坠於苦海。吾演《金晶论》三篇，流传浮世，以度修炼之徒，达其正理，夺造化之功，成於妙道，分为上中下三篇。傥有志士，传授此论，明设誓言，跪膝焚香，捧金十两，方可传之。若遇贱道之徒，不可传授，此是天机，草草而勿传，恐泄天机。遇人传之，名度南宫，白日而冲天；遇人不传，殃及七祖；不择人传之，殃及九祖，永坠幽泉，沈沦苦海，常为下鬼。纵得人身，必是贫穷下贱，身无十全。故列论金晶於后，悟而修炼，身超入圣，体插仙衣，渴饮琼浆，饥餐天食。此文聊举大纲，故演其序，显明至论，审而详意焉！
　　金晶论
　　上篇
　　夫金晶者，在物为阳，色含其白，名为汞。汞者，水银也，非世间水银，按五行配在西方，号日庚辛为干，申酉为支，生於其土，死在火中，能伐於木见水，而化为铅，返覆。水是金子，金是水母，递受其气，乃号为汞。汞者，澄之不清，搅之不浊，火炼成银，方化为金。金者名虎，虎非世问之虎，《易》云：履霜坚冰。冰者，水银，异呼名汞，《阴符经颂》日：煞汞成丹活得人。汞者是晶，故云欲要延年不老，无过还晶补脑。晶者，太阳之正气，故号太阳晶也。是以阴阳之晶，从火而下入丹田。丹田者，土也，土中生金，名日金晶。金晶者，是人之根本也，下元正气，又曰诧女，亦日金液，又日还丹，亦曰玉液。天变五液之要诀，道总千化之要言，是以於世劫而欲自损，其全法即恐泄於天道，轻漏於人，绝留踪迹。
　　乃以金晶九转就，赫赤还丹，养命济家，无出於此矣！
　　金晶论
　　中篇
　　夫金晶者，铅汞之理，天地造化，天得晶一而为一，可以运；地得晶而为一，可以静；人得晶而为一，万事俱以毕。天得晶而为神，地得晶而为明，人得晶而为情性。情性者，人之根源，乃生死之门户。人既欲生，须於生门而求得悟生之卫，便是长生之计。金晶者，汞铅也，得以自合，龙虎擒纵，自然为金晶。夫龙虎者，金木也，金为虎，木为龙。虎名汞，金水也，龙为铅木火也。龙虎者，性命也，铅汞者，阴阳夫妻也。铅为婴儿，汞为姹女，始自一源，终分异号。是黑也，其实同出而异名也。今世向庚辛而求虎，诣甲乙而觅龙，殊不＇知只在於身。龙在庚辛，虎居甲乙，火用壬子，住於丙丁。盖自古圣人不直书其事，迷悟后学志士，妄生罔测，虚废其功，终身而无益，竞至衰朽，一事无成，却毁真门，傍生邪见。吾今若不遗迹，、虑绝於神仙之踪，故留此文，令后学之辈，得以规式。故云龙从火裹生，虎向水中出。又曰：龙不在束瞑，虎不在西虏。
　　金晶论
　　下篇
　　天为清，地为浊；天为阳，地为阴；天为父，地为母。天者一气，地者二仪，人者三才，是为黄黑白。黄者土，黑者水，白者金，土水金相合，号日金晶。金晶者属乾，为金是父，属坤为金是母。金生於土，水生於金，地之正气，上蒸於天，阴阳相感，乃以为金晶。金晶者，上朝离宫，而过入於华池，为之津液，下降丹田，却成其汞。汞者是血，血传入骨为髓，如油尽灯灭，髓尽人亡。故云欲要不老，还晶补脑；若要身强，烹液纳堂。液流满晶，性命乃长。明堂欲海内，有洞房端严，姥女匹配金郎。金郎铅也，铅者婴儿也，金晶满液，流入尾问，用河车而搬载入肾堂。肾堂是人之根蒂性命也，人之宗源，内有二窍，左为天关，右为地户，金晶牢固，勿令走失，延年益命。可用丑未日时，引运至泥丸，名为补脑。若是寅申，采捉金晶，用火而缎炼，自然成丹，号曰七返灵砂。频看火候，常时采捉金晶，自成大药。身超入圣，离凡脱俗，如龙退骨，意欲去处，剎那便到。身游五湖，十洲二岛，乘云自在。吾虑未晓前言，后述金丹大药、金晶铅汞、龙虎真假歌，一十一首，审而行之。
　　歌日
　　欲炼金晶变朱砂，将来鼎裹合金花，凡徒不信长生诀，九转功成切莫夸。
　　神丹见说极多方，燕雀无因产凤凰，除却真铅与真汞，其余尽不合官商。
　　甲乙龙从离象出，庚辛虎自坎中生，为夫为妇能相契，不改当初性与情。
　　仙人留语赞黄芽，金水相生一鼎花，枝自变成龙虎后，坎离同入紫河车。
　　坎男离女未成时，早被天公配二仪，及到变成夫妇后，立名翻作圣无知。
　　家家罔象藏龙虎，处处朦胧隐坎离，自为从来人不识，圣人争肯误希夷。
　　炉中九炼见金晶，扑扑红霜似粉轻，百斛明珠非价直，即知霄汉是前程。
　　时将一粒杀为尘，火上徐徐引水银，谁羡满堂珠与玉，脱凡即便是仙人。
　　相逢话道漫云云，那个於中得正真，徒配四黄并八石，宁知白虎与龙亲。
　　壬寅水裹抽金虎，戊己炉中炼木龙，全赖南方朱雀力，殷勤相守赤彤宫。
　　中男中女两相逢，二八年华理一同，须得将军为绍介，绸缪须是赖金公。
　　金晶论竟
　　
