至真子龙虎大丹诗
　　经名：至真子龙虎大丹诗。北宋周方撰。一卷。底本出处：《正统道藏》洞真部方法类。
　　至真子龙虎大丹诗序
　　宣德郎权发遣提举淮南西路学事借徘鱼袋卢天造
　　少室山隐居布衣周方，字归一，道号至真子。方常览仙经，每穷虚旨，探登真之门户，详炼气之枢机，欲身契虚无，乃心忘尘境。纵游诸郡，多历名山，京洛之间，或逢高士，亲承传付便话幽微，判玉水之根元，割金丹之宗祖。指水虎火龙之妙用，诀土金火水之玄机，明乾坤反覆之宜，晓昼夜循环之候。方闻倾心踊跃，注意惧听，乃卜名山，择真胜地。乾坤为鼎，天地为炉，坎离为至药之宗，铅汞作大丹之体。须凭四象又按三才，法戊己成其真形，驾河车运为正质。发则阴阳交媾，胜则日月盘旋。虎啸则玉磬炉前，龙吟则金华鼎内，水火结伏，龙虎相乘，刻漏无差，金丹成矣。淮王遇而炼秋石，服之拔宅升天；轩皇得而探金华，餐毕跨龙登汉。此丹非金石之类、草木之名，非三峰少女之方，非百数吸精之术。已上皆是不遇明师，或得汞而不得铅，或明水而不明火。故云孤阳不产，寡阴不生。且如母之孕儿，鹦之抱卵。若逢师指，得遇丹方，功成而名列上清，行满而身游紫府。今乃略伸拙意，用剖真机，聊述宏纲，用传同好。天圣四年丙寅岁九月九日序。
　　至真子龙虎大丹诗
　　铅中有汞号黄芽，时辈凡流莫馒夸。解把虎龙调鼎鼎，能师日月运河车。
　　安排炉鳌飞金液，造化乾坤炼玉华。上法岂同蝉蜕去，逍遥自是玉皇家。
　　弃却闲昤罢读书，持心一志采玄珠。乾坤鼎裹炼三汞，日月炉中烹五符。
　　解聚世情多遍历，能生枯骨下真躯。行功速彻刀圭力，跨虎乘龙上玉都。
　　认得根宗悟得坤，束西南北自为邻。离宫隐奥九还药，坎裹深藏七返银。
　　白雪降时分甲乙，黄芽产日定庚辛。金丹火候三年满，且泛束都万万春。
　　金乌玉兔路无差，三女三男本一家。意马又随红仅艳，心猿常泛白榆花。
　　曾朝王母杯琼液，只候丁公破玉瓜。八百绿中同会去，千朝丹伏倚烟霞。
　　十载区区历世机，就中此道少人知。鹏搏瞑海非无日，龙跃丹砂自有时。
　　袖隐金锤除五虎，匣藏宝剑杀三尸。雷车一震乾坤静，夺得明珠在坎离。
　　移山覆海用神炉，化剑为龙吼鉴湖。雷震一声除魍魉，电飞千里杀阴蛆。
　　乾坤已夺无为宝，离坎新添造化珠。金骨点成铅汞力，双鸾直引至蓬壶。
　　去谒神仙叩洞门，嫦娥帐裹抱龙孙，金花朱日连根取，鼎炼铅霜造化尊。
　　制伏虎龙为事业，岂拘乌兔走朝昏。大终甲子循环满，必驾河车渡海村。
　　采摘铅华配甲庚，日魂月魄定亏盈。三才鼎裹攻金笑，万象炉中炼石精。
　　野马收归龙虎惧，颠猿伏得鬼神惊。天门开处灵光至，远了星河豁地明。
　　吕家曾与我真铅，只向玄中悟得玄。赤马捉归金谷内，青牛赶放玉溪前。
　　星烟夜裹追符使，云洞朝来发剑仙。除剪业虹期此日，沧波回去棹征船。
　　大丹一诀自先生，白简黄衣奏赤城。金鼎炼时封子号，玉炉烹日系仙名。
　　神砂伏火华光罩，灵汞飞凝彩气清。魂魄养成经九转，壶中豁落透申明。
　　卓剑安炉炼日华，水中真水号流霞。离宫有径青龙室，坎户无门白虎家。
　　节候恣情收白雪，向前选日采黄芽。玉壶倒尽天庭液，换骨通灵一粒砂。
　　白金变紫最殊功，解点衰颜反幼童。灵液到壶藏坎户，神丹开鼎透离宫。
　　依稀已达仙家景，髻髭将游闻苑风。炼经千日开炉看，万象都钻一鼎中。
　　苦把行藏说与君，悟时须是解须真。莫教浪扑倾舟棹，窃忌风高举钓纶。
　　锻炼蟾光火内汞，速烹日景水中银。还丹宝质三周满，野鹤逍遥板苑人。
　　眼前真境五峰云，解采玄珠种谷神。锻炼日魂滋朽骨，煎烹月魄聚游尘。
　　黄芽鼎内归壬癸，白雪炉中判丙寅。四象暗交龙虎惧，乘搓泛海上天津。
　　鼎非金鼎是真铅，只向玄中远又玄。牝马收时朝紫府，乾牛放日贮丹田。
　　蟾宫赫奕离龙子，呜凤威晖兑虎仙。须藉甲兵施水火，炼成秋石自延年。
　　十载洪波一息机，钓鳖非是等闲时。壶中快乐长春景，海内逍遥在世奇。
　　修僎锦鳞餐稻饭，瓶斟金液自凝脂。平生不挂是非事，表我分明宇宙知。
　　乱峰深处五云生，裹隐丹砂最许名。正见鼎中施造化，祖师炉内断分明。
　　乾坤已夺婴儿性，铅汞将凝姥女情。炼就一丸龙虎药，定知入口鬼神惊。
　　戴月簪星着羽衣，此流应未见希夷。汞生铅裹铅何识，道在人中人不知。
　　恍惚光阴虚过日，寂寥门户岂寻师。安排金鼎烹龙虎。服了童颜彻骨滋。
　　一溪泉石古峰前，四季花开别洞天。日月流晖金鼎上，虎龙昤啸玉炉边。
　　匣中炼就星辰剑，囊裹修成锦绣篇。斩绝阴蛆清宇宙，自然返老得延年。
　　还丹九转是三年，须藉金公结汞铅。姥女销宫朝紫户，婴儿握固运丹田。
　　玄珠采得乾坤静，流液收归宇宙坚。要识长生根祖事，长生根祖在人边。
　　世人不解觅长生，馒去寻山静处行。须修丹药谁惺悟，藉施阴德甚分明。
　　华池养就无为物，水火烹成恍惚精。吞却龙虎壶中宝，须滋形质定常荣。
　　修道须明阴与阳，阴阳门户见皆昌。龙生束海须知位，虎在西山自有方。
　　八卦鼎中添水火，三才炉内覆青黄。还丹克日工夫就，遁迹神都且泛觞。
　　野鹤孤云宇宙中，一壶灵药一条饰。囊中传写三清录，袖裹诛妖隐剑龙。
　　十载精穷书卷卷，六时渴饮酒千锺。自行南北束西路，少有同声向此逢。
　　一契希夷寂寞中，海山群岳总相同。直须只把颠猿制，更且收将野马笼。
　　白雪产时分汞象，黄芽生自和真风。还丹三载纯阳后，跨鹤逍遥过海束。
　　世人不会识铅花，绛雪青龙白虎家。须假精魂和气魄，炼成元液变神砂。
　　离宫火盛金生宝，坎户泉声汞产芽。服饵主周延甲子，满身光透庆云霞。
　　五味还来号至精，婴兄姥女自忘情。阴中产就纯阳物，火内烧成太易卿。
　　妖气散为千景象，元神收得一般名。到壶吞却离龙子，返老移颜骨格清。
　　捉得金虹夺得珠，活吞入口美如酥。骊龙走日飞神剑，海怪奔时镇铁符。
　　白雪返魂填玉柜，黄芽宝质发红炉。华池浇灌灵龟胜，万象齐钻在鼎壶。
　　一物分形几万般，坚心修整不为难。但将玉水和铅汞，须藉金华下火丹。
　　药透三关趋坎户，神清六腑镇泥丸。烧香奉戒虔恭处，自有真仙降宝坛。
　　至道分明事不烦，淡然一味岂艰难。龙居二八门中隐，虎在三五数内安。
　　铅汞合和青凤髓，乌蟾匹配紫琅牙。南方女子能收掌，采得归来作大丹。
　　上玄下玄天机密，大道须明三五一。冬后阳生乾卦中，立春仲遇坤爻毕。
　　龙分金水杀庚辛，夏至火林从甲乙。诀得还丹妙更微，自然放荡心舒逸。
　　炼丹子细辨阴阳，一个壶中二物昌。识药之时明鼎器，下功至日选炉方。
　　三才得胜乾坤主，四象归从天地王。服却龙精和虎汞，自然有位霸仙乡。
　　乌兔奔腾下玉虚，河车般运向琼壶。炼丹须按三才鼎，养药令安四象炉。
　　铅汞烹为流液质，虎龙锻作降真酥。轩皇昔日青云路，留得踪由许丈夫。
　　至真子龙虎大丹诗竟
　　
