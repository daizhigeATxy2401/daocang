元阳子金液集
　　经名：元阳子金液集。撰者元阳子，即中晚唐炼丹家羊参微。集中载其金液还丹诗三十一首，皆有注解，注者不详。官悚外丹之道。一卷。底本出处：《正统道藏》洞真部方法显。
　　元阳子金液集
　　真阴真阳是真道，只在眼前何远讨。
　　凡流岁岁烧还丹，或见青黄自云好。
　　真阴者，圣人只说北方壬癸水，是五行之首。阴君曰：北方正气为河车，束方甲乙生金砂。说此一物者，为五行之首。诀曰：北方有水，水中有金，金始堤防，水中有金，呼名为庚辛之金，其卦属坎官也。真阳者，南方荧惑星是也。生自甲乙，寄位丙丁。燧人能发其光，变化生为熟，名为太阳之精，卦属离官，内有砂汞。时人不可知之。世人不达其理，遂将杂物及朱砂水银，修之为至药，忽见青黄之色，自言其药好矣。
　　志士应须承法则，莫损心神须见道。
　　但知求得真黄芽，人得食之寿无老。
　　注曰：志士须知规则，而行规则者，即是天地之机也。运动法象，火侯进退，皆似连珠合璧，忽聚或散，往来出入，贯串内外，相应更无差失，测候及时，即成至药。古诀云：失在抽添。得在受熙。得至成宝，号为真黄芽者。且不以几物制造，得成此物。是天地之精，微妙之气结成。几人极难会，所以云莫损心神须见道。
　　黄芽不与世铅同，徒以劳神不见功。
　　虚失光阴生白首，何处悠悠访赤松。
　　黄芽者，不是世问黑铅、黄丹烧成。黄芽出自太阳之内，从虚无而生，归在中官，黄帝之位。《道德经》云：状若明窗尘。故非世人家所有之物，淮南子、赤松子知之。赤松子者，即是淮南王也。诀云：淮南王，炼秋石。呼黄帝，美金花，更无别道。志士不知此真诀，徒自一生白首。所以受之归身师，师者是口诀也。
　　神水华池世所稀，流传不许俗人知。
　　还将世上凡铅汞，相似令教人不疑。
　　神水华池者，出自太阳之内，为火之精，仙人探用，号为神水华池。其精凝白，似马牙硝，未伏火者。若经炼之后，呼为金液华池，名为真铅，亦名白虎。若修之后，即汞无黑色。若要住火，感应只在咫尺问。此在口诀，难以书传。仙人将黑铅和水银，探神符白雪相似，令教人不疑。如用黑铅水银，皆不是真法，纵遇至人，终日相随，与至道不相契，终不传付此卫注诀，只要世人悟会。自是人之根性，与至道不相契会，圣人终不欲令其绝於后代，所以三百二百年方传一人。夫学道之人，切须广修阴德，见於道师，敬如父母，首尾相似，不辞辛勤，得此方可传授。《参同契》云：虚有好道之名，殊无炼丹之志。未有小失，便起大怨，如此之人，去道远矣。
　　青龙逐虎虎随龙，赤禽交会声唱当。
　　调气运火逐离宫，丹砂入腹身自冲。
　　青龙者，是木也，位在束方甲乙之官，卦主震，内含离气，为太阳之精，赤禽之志。其性猛急，圣人呼为汞。白虎者，是西方金神，位在庚辛之上，卦在兑。此金无形质，生北方壬癸水中，煅炼之后，则永无黑色，名为白虎，亦名金液。此物能克束方甲乙之木，当两情相克之时，自有声爆动惊人，星曜流晖。当此之时，即便交会，自然相合，体似增璃。未交会，其色凝白。食木精之后，色乃方变为甲乙之色，青龙也。调气运火，逐离官起，自复卦一阳爻生，相次运行，周而复始，连珠合璧，或聚或散，往来贯串，出入无定。若运行度差错，即退而不要，无论年月，终不成也。《参同契》云：三日，月出庚，状象钩。八日，上弦平如绳。十五日，乾体就。十六日，相次缺。至二十三日，为之下弦。到二十七日，没也。故云灭没也。此数合在口诀。太阳初出东都桃山，上应中国酉时，鸡尽呜。唯有戌、亥、子三时，是绝声之处。世人只听几声，未辨三时之说。但解明鸡法，霄汉亦相伴矣。月初出之时，前后各余三日，只明二十四日。学道之人，不知此要，徒用一生至功，而迷者不可知矣。
　　五行深妙义难知，龙虎隐藏在坎离。
　　还丹之术数过百，最妙须得金华池。
　　五行者，是金木水火土。龙藏者，藏在坎离官。离卦二阳一阴，内虚受其龙也。龙者火也，火者汞也，名为妮女。若见白虎，即便受胎，十月满足，自然相生，白金生水中。坎卦二阴一阳爻，金在水中，不现其形。唯有一法，探而取之，名为真铅。即是水火二性，为之阴阳，更无维物。《阴符经》云：金丹之衍数过百，要在神水华池诀。离龙烁动迸金星，杳杳含光蕴至精。港应四时生万物，运穷三载保延龄。消镕碧水飞云泳，火烁金花混气清。炼出华池逢虎后，节符进退变黄轻。如斯之诀，甚至露矣。
　　丹砂其位元非赤，四季排来在南宅。
　　流珠本性无定居，若识其原似秋石。
　　丹砂者，本只说白金一味，元非赤色，配位在南方，流珠者即是流汞也。其性猛急，须以秋石制之，方可得住。秋石味能苦辛酸甜咸，五味气足，能具五色。古歌日：一物有五彩，永作仙人禄。
　　日魂月华二气真，含胎育子自堪神。
　　变转欲终君自见，分明化作明窗尘。
　　日魂者，是太阳之精，生在木有火，火化而成土，土是火之子，故云五行火。火化为土，为之至药，圣人独知之。月华者即是白金名，号为玉兔，生在水中。诀日：月华属坎自虚行，水沃之时得至精。精气遂能成变化，感通元质应时灵。霜飞峡洁凝如雪，素体凝新体夜星。若炼真阴逢虎后，木龙和会契同情。此说一味白金为鼎气，上下两弦。八日上弦，金半斤，于丁上。十五日乾体就，三五圆晖。二十三日下弦，数三五，水半斤，有一十六两，一两有二十四铢，计三百八十四铢爻，应三百八十四爻，为六十四卦，一铢应一爻，一年有三百六十日，内有二十四气，应天之大数，谓之天符。其鼎应上下两弦，为之乾坤，能生万物。《阴符》云：爰有奇器，探气为之，鼎始生万象。《金碧》云：神室者，丹之枢纽，非世问五金。其丹如成，状若明窗尘，服之贯入三丹田中是也。所以云：黄帝得之，先固三官，后理万国。自古圣人皆服此药，得道长生，更无别药，志士从而行之。
　　铅汞一门不可依，金丹秘诀圣无知。
　　莫将世上凡铅汞，论年运火竞相持。
　　铅者，北方之水，五行之初，其数一，其色黑。诀云：北方黑帝精，一身无定形。若逢三户物，妮女当时惊。此物名真汞。铅者生在水中，与离气。《潜通诀》云：金不露形，汞不呈才。圣人诀法象，彩玄冥之气，成其妙质，为住世之药圣。无知者，秋石是也。亦名白金。能流能滑，故非凡物，不是世问凡物制造。志士如修至药，不用朱砂水银，最为精妙者也。本只说白金一味，留住玄冥之气，白金与汞，是圣人真诀矣。
　　天生二物应虚无，为妻为子复为夫。
　　三五之门唯日月，能分卯酉座为初。
　　天生二物者，即是阴阳二气，圣人以法象运动火侯，故名为探火者之异名。微妙之气，结实成其至药，即是日月之精。日为夫，月为妻，药为子，子是日月之精。人食此精，与日月齐年。三五者，是土木之数。三者木也，五者土也。木中有火，火化为土，谓之至药。服在中官，能分卯酉。卯者，束方甲乙，位在丙丁。酉者，西方庭辛，金在水中，煅炼之后，其色凝白，又能食木精，所以得金克木。座为初者，起自复卦，阳爻初生，行度至离官，没在坎官，太阳初出在扶桑，上行兑官，没於西上，阳爻渐衰，阴爻正王，谓之灭没。此数者难申说，自古学道之人，无一知者。要在口诀，难以书传，谓之天符，大杀之神。
　　含养天然禀至神，冲和之气结成身。
　　富贵只绿怀五彩，心知铅汞共成亲。
　　至神之药，是冲和之气，将金养汞，以有合无。一有一无谓之道。有者虎也，无者龙也。陶真人云：练空者至於炼砂，炼砂者合於至道。古诀云．．一物有五彩，永作仙人禄。只是说此一味白金，修炼之时，而有五色，光明照目，煅炼得成，即见其宝。陶真人修宝炼宝，见宝别宝，贤人得道，谓之真人也。
　　乾坤不许相为避，志士元知在天地。
　　十月养成子母分，贤者何曾更运气。
　　乾坤，上下釜也。上盖象天，金有半斤，下坐象地，金数三五。铢有三百八十四，应一斤，为之乾坤。天否地闭，水火自生，神精现焉，不得乱失。十月满足，自然成形质者，何曾更运其气。药成体就，却入大庚合内，周游赤乌，经营三载，其道毕矣。人得食者，寿同天地。
　　玄黄冥寞不可辩，铅汞之门义难显。
　　世人不晓定其原，细视至行自然见。
　　玄黄者，药之本体。名字极多，学道者不可辫真假铅汞之门，不可说其原来处。学道人切在深会阴阳，细视五行，自然相见。志士相传，父子难遇，纵此得其人，难体其事，不可以意求之。纵有学道，只是好烧金炼银，终不求住世长生之道。或云终无知此道。如此用意，去真远矣。
　　婴儿漠漠不可悟，徒以劳神虚见苦。
　　但知会得圣人言，即是分明上天路。
　　愚迷之意，不可操持。遂用他物修营至道，无论年月，终无成者，自劳其神，至於白首。如会至人之言，准其绳墨，修炼得成，上天何难。
　　三四同居共一室，一二夫妻为偶匹。
　　要假良媒方得亲，遂使交游情意密。
　　三者木神也，四者金神也。二物为夫妇之道，汞入金中，同居一室，须要良媒。良媒者，即南方丙丁火神也。不知此要，虚受辛苦。
　　浮沉恍惚性难辨，俟取迷徒年月远。
　　欲知灵药何日成，阳数终须归九转。
　　金沉石浮，世人不知解，迷徒之人更难亲。炼变至九转，极阳之数，红紫射人，号为大还之丹，岂非容易，天机张而不死矣。
　　阴阳冥寞不可知，青龙白虎自相持。
　　年终变转自相瞰，白虎制龙龙渐希。
　　阴阳之道，难究其原。若信百方，终无所成。成龙虎，两相饮食。白虎制龙，两相交持。其汞欲飞，被水相拘留，汞去不得，即成至宝也。
　　乾天为父坤老母，南方朱雀北玄武。
　　年终岁久俱成土，时人何处寻龙虎。
　　乾者为天为父，坤者为地为母，此意白金为鼎器也。南朱雀，火神也，名为铅。修炼功毕，俱成於土，即是龙虎呼吸之理也。
　　三人义合同为宗，常饮日月照其中。
　　已过三花金再液，九转须终岁月功。
　　三人者，即是水火金三物也。其宗祖日者，太阳之精，月者，玉兔之精。往来照曜其中，留精於鼎内，化归坤室。三花者，火之异名，遇金液不可拾也。两相交会，岁月将满，其丹铃成也。
　　青龙本质在束宫，配合乾坤震位中。
　　白虎自兹相见后，流珠那肯不相从。
　　青龙者，束方甲乙，位居震官，其数三，其色青，王春之三月，汞阳气，能布枝条芳荣，天气下降，地气上腾，即木官中有其父，号为青龙。白虎者，七杀之神，能克木，木龙欲走，被金制之，不能去也。木龙者即是真汞。火气才动，渐被收之，还被归本官，故云还丹也。金木相返之义。
　　龙虎修来五转强，炉中渐觉菊花香。
　　如今修炼正当节，莫恨悠悠岁月长。
　　夫修大丹，志意岩谷，休粮停厨，昼夜精心专思，漏刻抽喊无差。不辞得失，希望丹成。临炉瑞应，香气如菊花也。
　　欲识丹砂是木精，移来西位与金并。
　　凡人何处寻踪迹，恍惚中问在杳冥。
　　丹砂本是木之精，精是离黑，故名汞。恍恍惚惚，其中有物。杳杳冥冥，其中有精。此义深远，难究其根也。
　　悟者犹如返歧踪，迷途不易寻路苦。
　　三人运合同一原，本性何曾离宗祖。
　　悟者非难，迷途不易。三人即水火金三物，事同一原，唯圣人独知之矣。
　　一人本有一人无，金公为妇木为夫。
　　玄冥深奥不可度，志士何曾肯语图。
　　一人有者，即是金公也。一人无者，即是青龙也。其义深远之事一学者不可语图。夫学此事者，切须勤苦志，亡心饥罢寝，不辞辛勤，审察师旨。纵遇至人，终日话论，自己根性不契至道，如何得成。志士未得至道之时，亦甚茫然。及至得了，觅人传付，犹万万中不遇一人。学得之者，不可闭其大道矣。后来学者心自喷唷我慢，只求乾银济世之宝，终不求济命之药。如此之人，实可痛乎，虚弃一世。或云终无此道，盖为正气不真，邪气参杂，则与道为隔也。此诀三十首，句句华秀，字字显理。偶以愚情注解其文，重迭事同一原，令人不用水银朱砂，及五金有质之物，修营至道。至药根本，不是世间几物。后来学者，切宜细详其事，不出象中，忝为忠臣孝子，不解寻真，实为苦哉。
　　玄天汪汪配地黄，男精和合并同房。
　　白液炉中随月化，时人服者莹心冻。
　　天地玄黄，是阴阳二气，男精汞也，白液者金也。合归一处，为之黄白，象鸡形。入鼎烧之，然后变色成丹。人得食者，能杀三尸，去九虫，令人无所染，谓之真人也。
　　金木相伤谁定原，五行相返自相连。
　　世上共藏阴火白，谁能识得黄芽铅。
　　金能克木，木中藏火，火能消金，五行相返，又能相成。从子到午，是相生。自午至戌，是相克。如斯相连相返之事，合在口诀所传。
　　世间铅汞不相依，志士元知在坎离。
　　贤者共藏人不见，淮南修秘在华池。
　　世问几铅汞，且藏府无类，服者随滓而下，终不入丹田中华池者，即神水也。诀内华池是白金，不载方书诀在心。、沐浴须传外无法，阳数还令反作阴。金体水银也，非作水银形。炼药须通诀，无师莫护施。不传神水法，由来岁岁飞。
　　九转丹成岁欲终，开炉忽见药花红。
　　水火变来俱作土，时人何处觅金公。
　　阳数日满开炉鼎，状如朝霞，其色红赤黄，归在中官，水火二物，俱化成土也。
　　铅汞相传世所希，丹砂玉质雪为衣。
　　朦胧只在君家舍，日日君看君不知。
　　砂汞非赤色，古人只说白丹砂，亦为名白马牙砂，只是西方金是真也。
　　还丹入口身自轻，能销久病去祆精。
　　贪爱自兹无所染，能改愚人世与情。
　　至丹入口，三尸并死，令人无所染，谓之真人也。
　　谁悟灵丹出世尘，三花合会与龙亲。
　　君看前后炼丹者，误煞千人与万人。
　　三花者，火也。如能运合，青龙自生。五行颠倒卫，龙从火裹出。五行不顺行，虎向水中生。将银投水，将水投银，是水是银。
　　元阳子金液集竟
　　
