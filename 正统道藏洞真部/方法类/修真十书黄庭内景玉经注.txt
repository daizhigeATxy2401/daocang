修真十书黄庭内景玉经注卷之五十五
　　黄庭内景玉经注并序
　　梁丘子撰
　　夫万物以人为主，人以一心为宗，无主则法不生，无心则身不立。心法多门，妙用非一，有无二体，随事应机。故有凡圣浅深，愚智真假，莫匪心辩，识运用之所由也。但天下之道，殊途而同归，百虑而一致，从厅入妙，权实则二阶，总迩符真，是非同乎一见。有《黄庭经》者，东华之所秘也，诚学仙之要妙，羽化之根本矣。钊襞习未周而观想粗得，裁灵万品模拟一形，义有四宗会明七字，指寻象喻内外两言。绌听坟体之余，任嘘纵咽之暇，舐笔磨墨，辄贻原筮，扶桑大帝君命旸谷神王传授南岳魏夫人《黄庭内景经》。黄者，中央之色；庭者，四方之中。外指事，即天中、人中、地中，内指事，即脑中、心中、脾中，故曰黄庭也。内者，心也；景者，色象也。外喻即日、月、星、辰、云、霞之色，内喻即筋、骨、藏府之象。心居身内，存观一体之象色，故曰内景也。一名琴心。又琴者，和也，诵之可以和六府宁心神，使得仙矣。一名《大帝金书》，扶桑大帝君宫中尽诵此经，以金简刻书之，故曰《金书》。一名《东华玉篇》，东华者，东方诸宫名也。东海，青童君所居，其中玉女仙人皆诵咏之，刻玉书之，以名《玉篇》。当清斋九十日，诵之万遍，使调和三魂，制炼七魄，除去三尸，安和六府，五藏生华，还返婴孩，百病不能伤，灾祸不能害。万遍既毕，自然洞观鬼神，内视肠胃，得见五藏。其时，当有黄庭真人、东华玉女，教子之神仙焉。常诵咏之者，则神室明正，胎真安宁，灵液流通，百关调畅，血髓充缢，肠胃虚盈，五藏结华，耳目聪明，白发还黑，朽齿再生。所以却邪病之纷若者，谓我已得魂精六纬之姓名也。清虚玉真口诀云：夫《黄庭经》者，扶桑大帝君金书炼真之秘言也，读诵之者，当在别室烧香，洁净乃执之也。此经所辟百邪，若入山林及空暗之地，心中震怖者，正心向北，诵经一遍，即神静意平，如与千人同旅。能读之万遍，目见五藏肠胃，及天下鬼神役使在己。若困病，心存读之，垂死亦愈。大都通忌食六畜、鱼腥、五辛，及履掩污之事。若脱履掩污之者，沐浴盥漱烧香於左右，读经一遍，百病除也。
　　上清章第－
　　上清紫霞虚皇前，
　　三清之境，有太清、上清、玉清。此三清之中，一切大圣之所居也。按《玉台经》云：虚皇者，大道君之所理也，即大道之域，包罗三清。又玄都十号云：太灵虚皇，天尊也，即元始之本号也。道君欲明七言之所始乎紫霞之官故也，亦名紫琼官，赤白紫宸官也。
　　太上大道玉宸君，
　　太，上之尊也，按《本行经》云：有元　　始五老之君号也。玉晨君，即黄者君之号也。
　　问居药珠作七言，
　　《秘要经》云：仙宫中有寥阳之殿，药珠之阙，翠云之房，道君在中而说经。人身备有之故也。
　　散化五形变万神，
　　谓能变化黜聪明，离形去智，同於大道，先本后迹，故假神托用。神者，随应也，散有五形，变万神。
　　是为黄庭曰内篇。
　　因中而得名也。
　　琴心三迭舞胎仙，
　　琴，和也。迭，积也。存三丹田使和积如一，则胎仙犹胎息之仙，犹胎在腹，有气但无息也。
　　九气映明出霄间。
　　三田之中有九｀气，炳焕而无不烛。《大洞经》云：三丹田、三元及三洞房合为九官，官中有天皇，九魄变为、九气，化为九神也。
　　神盖童子生紫烟，
　　观照存思，假目为事。下文云：眉号华盖覆明珠，神盖，眉也，明珠，目瞳也。紫烟，精妙气也。
　　是曰玉书可精研。
　　文因迹始，专则之通。
　　咏之万遍升三天，
　　精备神充，名上三清。
　　千灾以消百病痊，
　　精神俱故也。
　　不惮虎狼之凶残，
　　无余伤也。
　　亦以却老年永延。
　　唯此一章都说黄庭之道也。
　　上有章第二
　　上有魂灵下关元，
　　上魂，天分也；下关，地分也。魂灵无形，关元有质，人法天地形象。
　　左为少阳右太阴，
　　左东右西，卯生酉杀。
　　后有密户前生门，
　　前，南；后，北。密户后二窍，言隐密也。生门前七窍，言藉以生也。为九窍。
　　出日入月呼吸存。
　　日月者，阴阳之精也，左出右入。身有阴阳之气，法象天地之气，出为呼气，入为吸气，呼吸之问，心当存之。
　　元气所合列宿分，
　　元气，一也。使心与道合，存日月星辰灵光，照耀罗列，一身分明与天合。
　　紫烟上下三素云。
　　紫烟，目精之气也。存见三丹田中上下俱有白气，流通一体。又云：目光有紫青绿三色，为三素云。仙经云：云林夫人咒曰：日月童，三云两目真君精故也。
　　灌溉五华植灵根，
　　素云之气，在口为玉液，存咽之以灌五华者，五藏之英华。灵根，命根植生之也。
　　七液洞流冲卢问。
　　七窍之液，上下洞流，上冲下回，卢颌之问，明堂之中。
　　回紫抱黄入丹田，
　　内象喻也。脾气黄，目气紫，七液周流，抱黄回紫，出入呼及俱入丹田。
　　丹田有三，所灵命之根也。按《大洞经》云：眉间入三分为双丹田，入骨际三分为台阙，左青房，右紫户，二神居之。眉间却入一寸为明堂，左明童君，右明女君，中明镜神君。眉问却入二寸为洞房，左无英君，右白元君，中黄老君。眉间却入三寸为丹田，亦名泥九官，左有上元赤子君，右有帝卿君。又却入四寸为流珠宫，有流珠真君居之。又却入五寸为玉帝官，玉清真母居之。又当明堂上一寸为天庭官，上清真女居之。又洞房直上一寸为极真官，太极帝君居之。又丹田直上一寸为丹玄宫，有中黄太乙君居之。又流珠直上二寸为太皇官，太上君居之，男为雄，一，女为雌，一。男女并可修之。
　　幽室内明照阳门。
　　幽隐之室内，自思存心，目明鉴了，如如日月。神者，无方之谓也。心神无方，存之则有，遗之则亡。
　　口为章第三
　　口为玉池太和宫，
　　口中液水为玉津，一名醴泉，亦名玉浆，贮水为池也。百节调柔，五藏和适，皆以口为官主也。一本作太和宫，於文韵不便也。《大洞经》云：心存胃口，有一女子，婴儿形，无衣服，正立胃管，张口承注魂液。仰吸五气，当即藏满口中，内外津液，满口咽之，遣直入玄女口中，五过毕，叩齿三通，微咒日：玉清高上九天九灵，化为神女，下入胃清，金和玉映，心闲神明，服食日精，金华充盈。
　　漱咽灵液灾不干，
　　灵液真气，邪不件正。
　　体生光华气香兰，
　　不食五谷，体无滓秽。
　　却灭百邪玉炼颜。
　　肌肤若冰雪，绰约若处子。
　　审能修之登广寒，
　　广寒，北方仙宫之名。冬至之日，月伏广寒之宫，其时育养月魂於广寒之地，天人探精华之彩，以辨日月之光。
　　昼夜不寐乃成真，
　　动修静定，则为真人。
　　雷鸣电激神泯泯。
　　调神理气，精魄恬愉，虽震雷而不惊惧。又曰：雷为电激，为叩齿存思，乃是神用，不得言泯泯也。
　　黄庭章第四
　　黄庭内人服锦衣，
　　黄庭内人，谓道母；黄庭真人，谓道父，身备有之。锦衣具五色也，即谓五藏之真气也。三庭之中，备有之故也。
　　紫霞飞裙云气罗。
　　《十方经》云：高上玉皇衣文明飞云之裙，即神仙之服也。
　　丹青绿条翠灵柯，
　　五色杂气共生枝条仙衣之所。
　　七筵玉钥闭两扉。
　　外象喻也。七窍开合，以喻关钥，用之以道，不妄闭也。筵，钥之饰也。存神叉闭目，日闭两扉。
　　重掩金关密枢机，
　　金，取坚刚也。老子经云：善闭无关键而不可开，言养生善守精神不妄泄。
　　玄泉幽阙高崔鬼。
　　玄泉者，口中之液也，一曰玉浆，一名玉液，一名玉泉。两目间为阙庭，两肾问为幽阙，如门之左右象巍，中然为道，肾在其内，故曰幽阙也。据肾在五藏之下，而云高者，形伏存神则在丹田之上，故曰高也。
　　三田之中精气微，
　　内指事也。丹田之中，神气变化，感应从心，非有非无，不可为也。象赢入妙，铃基有条，故以气则用心为主，因立象至静至微，不可以数求之。《道机经》云：天有三光日月星，人有三宝三丹田。丹田中气左青右黄，上白下黑也。
　　娇女窈窕翳霄晖。
　　《真诰》云：娇女，耳神名也。言耳听朗彻，明掩玄晖。
　　重堂焕焕扬八威，
　　重堂，喉咙名也，一曰重楼，亦名重环。本经云：绛官重楼十二级。绛官，心也。喉咙在心上，故日重堂，喉咙者，津液之路也，流通上下，滋荣一体，焕明八方。八方之神曰八威也。
　　天庭地关列斧新，
　　两眉间为天庭。紫微夫人咒日：开通天庭使我长生。列斧新，言勇壮也。
　　灵台盘固永不衰。
　　心为灵台，言有神灵居之，静则守一，动则存神，神具体安，不衰竭也。
　　中池章第五
　　中池内神服赤珠，
　　胆为中池，舌为华池，小腹为玉池，亦三池之名。《胆部章》曰：龙旗横天掷火铃。赤珠，言火铃也。
　　丹锦云袍带虎符。
　　丹锦云袍，心肺之色也，在胆上，故曰云袍虎符也。《九真经》云：黄老君之服，玄龙、神虎符，带流金之铃，并道君之服也。
　　横津三寸灵所居，
　　内指事也。脐在胞上，故日横津。脐下三寸为丹田，真人赤子所居也。
　　隐之翳郁自相扶。
　　谓男女之形体也。隐郁交合，自然之道。按《内外神芝记诀》云：五藏之液为芝。即隐芝也，又名内芝。
　　天中章第六
　　天中之岳精谨修，
　　天中之岳，为鼻也，一名天台。《消摩经》云：鼻欲数按其左右，令气平也，所谓灌溉中岳，名书帝录也。
　　灵宅既清玉帝游。
　　面为灵宅，一名天宅。以眉目口之所居，故为宅。修之精通则神仙游矣。《大洞经》云：面为尺宅。又或云赤泽。
　　通利道路无终休，
　　《太素丹景经》云：一面之上，常欲两手摩拭之，高下随其形不息，则通利耳目口之气脉故也。
　　眉号华盖覆明珠，
　　明珠，目也。
　　九幽日月洞虚元。
　　《五神行事》云：眉上去引刊划堂紫阙，左日右月。又《玉历经》云：　　太清上有五色华盖九重，人身亦有，当存目童如日月明也。
　　宅中有真常衣丹，
　　真龙心神，即赤城童子也，亦名真一，亦名赤子，亦名子丹，亦名真人。存见之常在目前，与心应，而象心气色也。
　　审能见之无疾患。
　　元阳子曰：常存心神则无病也。
　　赤珠灵裙华倩荣，
　　心神之服色，外喻也。
　　舌下玄膺生死岸。
　　内指事也。玄膺者，通津液之岸也。《本经》云：玄膺，气管受精符也焉。
　　出清入玄二气焕，
　　谓吐纳阴阳二气，焕然普明。
　　子若遇之升天汉。
　　人能善遇吐纳之理，即成天仙。
　　至道章第七
　　至道不烦决存真，
　　专之则至。
　　泥丸百节皆有神。
　　神者，妙万物而因象立名。
　　发与苍华字太元，
　　白与黑谓之苍，最居首上，故曰太元也。
　　脑神精根字泥丸。
　　丹田之宫，黄庭之合，洞房之主，阴阳之根，泥丸脑之象也。
　　眼神明上字英玄，
　　目喻日月，在首之上，故曰明上。英玄，童子精色也。内指事。
　　鼻神玉胧字灵坚。
　　隆陇之骨象如玉也，神气通天，出入不竭，故曰灵坚也。
　　耳神空闲字幽田，　　
　　空闲幽静,　　听物则审神之所居，故曰幽田。
　　舌神通命字正伦。
　　咽液以舌，性命得通。正其五味，各有伦理。
　　齿神锷峰字罗千，
　　牙齿坚利，如崿刃锋摧，罗众物而食之。
　　一面之神宗捉丸。
　　脑神，丹田百神之主。
　　妮丸九真皆有房，
　　《大洞经》云：三元隐化则成三官，三三如九，故曰三丹田。又有三洞鱼合上一二元为九官，中有九真神，三九二十七神气和人当存之，亦谓九皇。九魂变九气，以为九神，各居一洞房也。
　　方圆一寸处此中。
　　房有一寸，脑有九瓣。
　　同服紫衣飞罗裳，
　　九真之服，皆象气色，飞犹轻故也。
　　但思一部寿无穷。
　　存思九真，不死之道。
　　非各别住居脑中，
　　丹田之中，泉神所居。
　　列位次坐向外方。
　　神统丹田，而外其面，以捍不祥。《八素经》云：真有九品，向外列位，则当上真上向，高真南向，太真东向，神真西向，玄真北向，仙真东北向，天真束南向，虚真西南向，至真　　西北向。天真者，不视而明，不听而聪，不言而正，不行而从也。
　　所存在心自相当。
　　心存玄真，内外相应。
　　心神章第八
　　心神丹元字守灵，
　　内象喻也。心为藏府之元，南方火之色，柄神之宅也，故曰守灵。
　　肺神皓华字虚成。
　　肺为心之华盖，皓白也，西方金之色。肺色白，其质轻虚，故曰虚成也。
　　肝神龙烟字含明，
　　肝位木行，东方青龙之色也，於藏主目。日出东方，故曰含明也。
　　翳郁道烟主浊清。
　　翳郁，木象，得火而烟生，得阳而气清，清即目明，浊即目暗。
　　肾神玄冥字育婴，
　　肾属水，故曰玄冥。肾精为子，故曰育婴。
　　脾神常在字魂停。
　　脾中央土位也，故曰常在，即黄庭之宫也。脾磨即食消，神力象壮，故曰魂停也。
　　胆神龙曜字威明，
　　胆色青光，故日龙曜，主於勇悍，故曰威明。外取东方青龙雷震之象。
　　六府五藏神体精。
　　资保一身，废一不可，故曰神体精。心肝脾肺肾叔五藏，胃大肠小肠膀胱三焦胆为六府。所言府者，犹府邑之府，取受物之义，故曰府也。藏者，各具一质而共藏於身，故为藏也。言三焦者多矣，而未的其真，盖心肝腑三藏之上，而系管之中为三焦。《中黄经》云：心肝肺三焦。当指其所也。又据五方之色，脾为五藏之主，而今其以心为主，何也？答曰：心居五藏中，其质虚受，是神识之体，运用之源，故偏方而得其主，动用而获其神，不可以象数言，不可以物悉取，皆自然之理也。
　　皆在心内运天经，
　　以五藏六府各有所司，皆法象同天地，顺阴阳，自然应摄之道，故曰运天经也。
　　昼夜存之自长生。
　　依此五神服色思存，不拾不死之道。仙经：存五藏之气，变为五色云，当顶上覆荫一身，日居於前，月居於后，左青龙，右白虎，前朱雀，后玄武，即去邪长生之道也。
　　肺部章第九
　　肺部之宫似华盖，
　　金官也，肺在五藏之上，日叶如盖也。
　　下有童子坐玉阙。
　　童子名皓华，肺形如盖，故以下言之。玉阙者，肾中白气，与上肺连之也。
　　七元之子主调气，
　　元阳子曰：七元之君负甲持符，辟除凶邪而布气七窍，．主耳目聪明。七元，七窍之外元气也。
　　外应中岳鼻齐位。
　　中岳者，鼻也。又为齐，齐为昆仑。鼻为七窍之门户，位犹主也。
　　素锦衣裳黄云带，
　　素，肺膜之色也。黄膜蔓延罗绪，有象云气也。
　　喘息呼吸体不快。
　　有时而然。
　　急存白元和六气，
　　白元君，主肺官也。《大洞经》云：白元君居洞房之右是也。
　　神仙久视无灾害，
　　邪不干正。
　　用之不已形不滞。
　　常存此道，形气荣华。至诚修炼之所及也。
　　心部章第十
　　心部之宫莲含叶，
　　火官也，心藏之质，象莲花之未开也。
　　下有童子丹元家。
　　心神，丹元也，守灵神在心内。而云下者，据华盖而云之也。
　　主适寒热荣卫和，
　　寒热，阴阳静燥之义也。人常和适以荣卫其身。老子经云：静盛寒，燥胜热，清静为天下之正是也。
　　丹锦衣裳披玉罗。
　　心象离。丹锦，衣裳外阳也。披玉罗，内阴也。
　　金铃朱带坐婆婆，
　　金铃，内药之象也。朱带，血脉之象也。坐婆婆者，言神安静也。《九真经》云：黄老君带流金之铃也。
　　调血理命身不枯。
　　心安体和，则无病矣。
　　外应口舌吐五华，
　　心主口舌，吐纳五藏之津，识五行之味，故言外应五味也。
　　临绝呼之亦登苏，
　　人有病吃，当存丹元童子，朱衣赤冠以救护也
　　久久行之飞太霞。
　　常修此道，能获飞仙。
　　肝部章第十一
　　肝部之宫翠重裹，
　　木官也，肝色苍翠，大小相重之象也。
　　下有青童神公子。
　　肝，东方木位，主青，故曰青童。左位为公子，一名含明，上有华盖，故日下也。
　　主诸关镜聪明始，
　　肝主春三月，阳之本始，窍主目，五行之关镜，故日聪明始也。
　　青锦披裳佩玉铃。
　　青锦，肝之色。玉铃，白脉垂象也。《升玄经》云：三天五帝皆带大玉之佩。《素灵经》云：灵耀君衣青锦丹裳，皆神仙之服也。
　　和制魂魄津液平，
　　内指事也。束春和煦，万物生也。
　　外应眼目日月精。
　　肝外主眼，左日右月也。
　　百病所锺存无英，
　　诸疾荐之，但存无英公子。
　　同用七日自充盈。
　　五藏兼存，故言同用。几七日为一竟者，一游也。
　　垂绝念神死复生，
　　垂死，存念肝神青衣童子还，得活愈。
　　摄魂还魄永无倾。
　　《太微灵书》云：每月三日、十三日、二十三日夕，三魂弃身游外，摄之者常仰眠，去枕伸足，交手心上，暝目闭气三息，叩齿三通。毕，存心中有赤气如鸡子，从内出於咽中，赤气转大，覆身变成火，以烧身使匝，觉体少热，呼三魂名，日爽灵、胎光、幽精，即微咒曰：太微官中黄始青，内炼三魂，胎光安宁，神灵玉宝，与我俱生，不得妄动，监者太虚，若欲飞行，唯诣上清，若有饥渴，得饮玄水玉精。又每月朔望晦，光魄盛总交通，存思精炼反还之法，当此乃仰眠伸足，掌心掩两耳，令指根绕於项上，闭息七遍，叩齿七通，心存鼻端白气，如小豆大，须臾渐大，冠身上下九重，气忽变成两青龙，在两目中，白虎在两鼻孔中，朱雀在心上，苍龟在左足下，螣蛇在右足下，两玉女着锦衣，手把火光当两耳门。毕，咽液七过，呼七魄名：尸狗、伏矢、雀阴、天贼、毒秽、臭肺，即咒日：素气九还，制魂邪奸，天狩守门，娇女执关，炼魄和柔，与我相安，不得妄动，看察形源，若有饥渴，听饮月黄日丹。
　　肾部章第十二
　　肾部之宫玄阙圆，
　　水官也。玄阙圆者，两肾之形状也。玄，水色。内象喻之也。
　　中有童子冥上玄。
　　肾为下玄，其神玄冥，字育婴。心为上玄幽远，气与肾连，故言冥上玄。
　　主诸六府九液源，
　　九液交连，百脉流通，废一不可。五藏六府，乃九窍之津液也。
　　外应两耳百液津。
　　肾宫主耳，气衰则聋，阴阳和合，则百脉津液流通也。
　　苍锦云衣龙舞蟠，
　　苍锦，肾色之象也。云衣，肾膜之象也。龙蟠，肾脉之象也。《九真经》云：道君常服青锦之衣、苍华之裙也。
　　上致明霞日月烟，
　　肾气充之，耳目聪明不衰，外象喻也。
　　百病千灾急当存。
　　元阳子曰：寒暑相生，男女相成，肾中二神，裳衣华清，左男戴日，右女戴月，存想见之，永无息故也。
　　两部水王对生门，
　　肾藏双对，故日两部。肾宫水王则化为赤子，故日对生门。
　　使人长生升九天。
　　赤子化为真人而升九天，九天常谓九气青天，其气主生也。
　　脾部章第十三
　　脾部之宫属戊己，
　　土官也。戊己，中央辰。
　　中有明童黄裳裹。
　　明童，谓魂停。黄裳，土之色。
　　清谷散气摄牙齿，
　　脾为五藏之枢也。脾磨食消，生气乃至，齿为罗千，故摄牙齿。
　　是为太仓两明童。
　　太仓，脾府。此明童谓脾神，名混康也。
　　坐在金台城九重，
　　注念存思神状常然。
　　方圆一寸命门中。
　　即黄庭之中丹田之所也。
　　主调百谷五味香，
　　口中滋味，脾磨食之所政。
　　辟却虚赢无病伤。
　　内指事也。
　　外应尺宅气色芳，
　　尺宅，面也。饥饱虚赢，应形於面色也。
　　光华所生以表明。
　　是以知虚实也。
　　黄锦玉衣带虎章，
　　脾主中黄，谓黄庭真人服锦衣也。《玉请隐书》云：太上道君佩神虎玉章也。
　　注念三老子轻翔。
　　三老者，谓无老玄老君也。念脾中真人，自然变化。子，谓受黄庭之学也。
　　长生高仙远死殃。
　　庄子日：方生方死，方死方生，方可方不可，方不可方可。以此而谈，其理均也。故长生者不死，寂灭者不生，不死不生则真长生，不生不死则真寂灭，何死殃之所及也。
　　胆部章第十四
　　胆部之宫六府精，·　　
　　六府，已解於上。《太平经》云：积清成精，故胆为六府之精也。
　　中有童子耀威明．o　　
　　经云：胆神龙耀，字威明，勇悍之义也。
　　雷电八震扬玉旌，
　　八方雷震，谓胆有威怒之象也。玉旌，则气之貌。
　　龙旅横天掷火铃，
　　胆色青，龙旅，威战之具也。火铃者，胆边内珠之象也，怒则奋扬，故言掷也。
　　主诸气力摄虎兵。
　　胆力主於悍难，故摄虎兵。
　　外应跟瞳鼻柱间，
　　内指事也。心之喜怒，应於眉端也。
　　脑发相扶亦俱鲜。
　　人之震怒，发铃冲冠。
　　九色锦衣绿华裙，
　　青锦，东方九气之色。绿华裙者，胆膜之象。佩金带玉龙虎文。胆神威明之服饰也。
　　能存威明乘庆云，
　　内象喻也。思存胆神不倦，则仙道也。
　　役使万灵朝三元。
　　三元道君名处三清上，诸天神仙并朝宗也。
　　脾长章第十五
　　脾长一尺掩太仓，
　　太仓，胃也。《中黄经》云：胃为太仓。元阳子曰：脾正横在胃之上也。
　　中部老君治明堂。
　　脾，黄庭之官也。黄者，老君之所治，上应明堂。明堂，眉间入一寸是也。
　　厥字灵源名混康，
　　脾磨食消，内外相应。大肠为胃之子，混元阳受纳之，安康也。
　　治人百病消谷粮。
　　胃官荣华，则无病伤。
　　黄衣紫带龙虎章，
　　脾居胃上，故日黄衣也。紫带龙章，胃络之象也。
　　长精益命赖君王。
　　太仓混康，为君为王。
　　三呼我名神自通，
　　存思脾胃之神，则心灵洞鉴之。
　　三老同坐各有朋，
　　上元老君居上黄庭官，与泥丸君、仓华君、青城君、及明堂中君臣、洞房中父母、及天庭真人等共为朋也。又，中元老君居中黄庭官，与赤城童子、丹田君、皓华君、含明英玄君、丹元真人．等共为朋也。又，下元老君居下黄庭官，与太乙君、魂停君、灵元君、太仓君、丹田真人等共为朋也。常存三老和百神，流通部位营卫，无有差失也。
　　或精或胎别执方。
　　按《玉历经》云：下丹田者，元命之根本，精神之所藏，五气之元。在脐下三寸，附着脊，号为赤子府，男子以藏精，女子以藏胎，主和合。赤子，阴阳之门户也。其丹田中气，左青右黄、上白下黑也。
　　桃核合延生华芒，
　　太乙君名字也。处中使神气盈美也。
　　男女回九有桃康。
　　丹田下神名桃康，主人之精胎，能回通三田，成九神之气。
　　道父道母对相望，
　　阴阳两半成一，故对相望。
　　师父师母丹玄乡。
　　道与宗师，阴阳之主也。丹玄乡，为存丹田之法。
　　可用存思登虚空，
　　学仙之道。
　　殊途一会归要终。
　　合三以为一，散一以为三，此道之要也。《玄妙内篇》云：兆欲长生，三一当明也。
　　闭塞三关握固停，
　　经云：口为天阐生神机，手为人关把盛衰，足为地关生命扉。又脐下三寸为关元，亦日三关，主固精护气，不妄施泄也。
　　含漱金醴吞玉英，
　　金醴玉英，口中之津。《大洞经》云；服玄根之法，心存胃口有一女子，婴儿形，无衣服，正立胃管，张口承注魂液，仰吸五气，当漱灌口，内外津液满口吞之，遣入玄女口中，五过毕，叩齿五通，咽液七过也。
　　遂至不饥三虫亡。
　　《洞神诀》云：上虫白而青，中虫白而黄，下虫白而黑。人死则三虫出为尸鬼，各化为物，与形为央，击之冲破也。其余诸虫皆随人而亡。故学仙者清谨，备五清之气，然后服药物以去三虫。又云：上尸名彭珊，使人好滋味，嗜欲痴滞；中尸名彭质，使人责宝好喜怒；下尸彭矫，使人爱好衣服，就淫女色，是以三名虫也。
　　心意常和致忻昌，
　　道通无碍。
　　五岳之云气彭亨，
　　五藏之气为五岳之云。彭亨，流通无壅之称也。
　　保灌玉旁以自偿，
　　玉旁，鼻庐也。三虫、既亡，真气和合，出入玄牝，绵绵不绝，故曰自偿。
　　五形完坚无灾殃。
　　五体与五藏之形也，存练道成，虚室生白，五藏坚完，自然灾病不生，神气自应。
　　修真十书黄庭内景玉经注卷之五十五竟
　　修真十书黄庭内景玉经注卷之五十六
　　黄庭内景玉经注
　　梁丘子注
　　上睹章第十六
　　上睹三元如连珠，
　　三元，为三光之元日月星，非指上中下之三元辰也。
　　落落明景照九隅。
　　三光在上而下烛，九隅，九方也。言常存日月，洞照一身也。
　　五灵夜烛焕八区，
　　五灵，谓五星也。烛焕罗列一身，常能存之，则与天地同休。
　　子存内皇与我游。
　　大道无心，有感即应。
　　身披凤衣衔虎符，
　　仙官之服御也。
　　一至不久升虚无。
　　一者，无二之称也。学道传一，与灵同体，则神仙可到也。《南华真经》曰：人能守一，万事致毕矣。方寸之中念深藏，方寸之中为下关，关在脐下三寸，方圆一寸以藏精。
　　不方不圆闭牖窗。
　　方静圆动，不动不静，但当杜塞，不妄泄也。
　　三神还精老方壮，
　　还精神於三田，则久寿延年矣。
　　魂魄内守．不争竞。
　　魂阳魄阴各得其一。《易》日：一阴一阳之谓道。
　　神生腹中衔玉当，
　　内守不泄，神生衔当，腹中内明，口吐珠玉。按《五神行事诀》云：两眉问直入上三寸为玉当紫关。
　　灵注幽阙那得丧。
　　腹中神生，灵气流通，故不亡也。固精阙於肾，肾主水，色黑，气通於耳。双立阙者，象於峻极也。
　　琳条万寻可瘾仗，
　　身随众灵，森然交映，如万寻玉树可　　阴庇也。外象喻也。琳条，玉树条也。万寻，高远也，象身形洞真神明所庇阴。
　　三魂自宁帝书命。
　　修身神安，帝书下召。真道既成，名书帝录，则久视之也。
　　灵台章第十七
　　灵台郁霭望黄野，
　　心日灵台，脾为黄野，常专一存见黄庭也。
　　三寸异室有上下。
　　三丹田上中下三处各异，每室方圆一寸也，故云三寸。今人犹谓心为方寸，即其所也。
　　问关荣卫高玄受，
　　三田之问各有闲关荣卫，部分至高至低，心当受以存念也。
　　洞房紫极灵门户。
　　《大洞经》云：两眉问入三分为双丹田，入骨际三分为奎关。正深七分，左有心房，右有紫户。却入一寸为明堂官，左有明童真君，右有明女真君。却入二寸为洞房，左有无英君， 右有白元君，中有黄老君。却入三寸为丹田官，亦名泥丸宫，有上元赤子居之，右有帝卿君。却入四寸为流珠宫，有流珠真神居之。却入五寸为玉帝宫，有玉清真母居之。又当明堂上一寸为天庭宫，有上清真女居之。洞房上一寸为极真官，有太极帝妃居之。丹田上一寸为玄丹宫，有中皇太一真君居之。流珠上一寸为太皇宫，有太上真君居之。故曰灵门户也。
　　是昔太上告我者，
　　我者，槫桑大帝自谓也。言我道成，承昔道君授以黄庭之时也。言此道不远，止在丹田，故即言是昔也。
　　左神公子发神语，
　　锯《大洞经》云：左有无英，此云公子，亦互言耳。发神语者，用心专一，则神教之以道也。
　　右有白元并立处。
　　左右，为学道者之持。
　　明堂金匮玉房问，
　　皆上元之官，释如上说也。
　　上清真人当吾前。
　　上元部神，悉在天庭之际也。
　　黄裳子丹气频烦，
　　谓中元童子处於赤城。频烦，气盛不衰竭也。
　　借问何在两眉端，
　　明堂之所。
　　内挟日月列宿陈，
　　《五辰行事袂》云：太上真人招五辰洞房，南极元君传授。每夜半坐外，心存西方太白星，在两眉问上直入於一寸玉当金阙，左日右月。又次存北方辰星在帝乡玄官，玄官在发际五分直入一寸也。又次存东方岁星在洞阙朱台，朱台在目后直入一寸是也。又次存南方荧惑星在玉门华房，在目眦五分直入五分是也。又次存中央镇星在金室长谷，在人中直入二分是也。并存之如缀悬於上，毕，叩齿三通，咽液五过，微咒曰：高元紫阙，中有五神，宝耀发辉，放光冲门，精气顿生，化为老人，首巾素容，绿帔绛裙，右带流铃，左　　佩虎符，手把天罡，散辉飞辰，足蹑华盖，吐芒炼身，三景保守，令我得真，养魂制魄，乘飓飞仙。其事内象法也。
　　七曜九元冠生门。
　　七曜，七星，即人之七窍。九元，九辰，即人之九窍。废一不可，故曰冠生门也。
　　三关章第十八
　　三关之中精气深，
　　谓关元之中，男子藏精之所也。又据下文口手足为三关。又，元阳子以明堂、洞房、丹田为三关。并皆可以文义取之而存也。
　　九微之内幽且阴。
　　《大洞经》云：三元隐化则成三官，是名太清、太素、太和，三三如九，故有三丹田，又有三洞房，合上三元为九官。官有精微，故日九微，言幽玄而不可见也。
　　口为天关精神机，
　　言发於情，犹枢机也。
　　手为人关把盛衰，
　　纵擒由己。
　　足为地关生命扉。
　　言运用己身而生也。
　　若得章第十九
　　若得三宫存玄丹，
　　三丹田官，故曰三官。玄丹，丹元也。存思在心，故偏指一所也。
　　太一流珠安昆仑。
　　太一流珠，谓目睛。《洞神经》日：头为三台，君为昆仑，指上丹田也。又云：脐为太一君，亦为昆仑，指上丹田也。言心存三丹田，神皎然在於目前。《本经》云：子欲不死修昆仑是也。
　　重重楼阁十二环，
　　谓喉咙十二环，相重重在心上。心为绛官，有象楼阁故也。
　　自高自下皆真人。
　　高下三田十二楼阁，皆有真人。释如上说。
　　玉堂绛宇尽玄宫，
　　绛官明堂，上下相应，皆官室也。
　　璇玑玉衡色兰玕，
　　喉骨环圆，转动之象。兰玕，其色一也。
　　瞻望童子坐盘桓。
　　存见赤城童子子丹真人。坐，言其神安静也。
　　问谁家子在我身，
　　言己有之。
　　此人何去入泥丸。
　　与上元诸神上下相应。经云：脑为泥丸官。
　　千千百百自相连，
　　神本出於一，一生二，二生三，三生
　　万物，变化不离其身心也。
　　二十十似重山。
　　存见万物重迭安坐。山，象坐之形也。
　　云仪玉华侠耳门，
　　云仪玉华，鬓发之号，言耳居其间。《大洞经》日：发神名苍华。几言华者，犹草木之华者也。
　　赤帝黄老与我魂。
　　赤帝，南方帝君也。黄老君，中央君也。魂为阳神，魄为阴神，阴阳相应，故言与魂。《太微灵书》云：人有三魂，一曰胎光，二曰爽灵，三曰幽精，常呼念其名，则三魂常不离其身。
　　三真扶胥共房津，
　　魂与赤帝、黄老为三真，言相应扶胥，同津共气。
　　五斗焕明是七元。
　　五斗，五星北斗。《洞房诀》云：存七元辰者，或眠起、初外、食毕后咒曰：五星开通，六合紫房，回元隐道，豁落七辰，生魂者玄父，变一成神，生魄者玄母，化二成身，摄吾筋骨者公子，为吾精气者白元，长生久视，飞仙十天。
　　日月飞行六合间，
　　天地内为六合，存念身中日月星辰森罗万象，如一天之间了然也。
　　帝乡天中地户端，
　　眉上发际五分直入一寸为帝乡。又，明堂上一寸为天庭，即天中。又，鼻为上部之地户。心存日月星辰等，诸神常在其端，谓鼻之上发际之下也。
　　面部魂神皆相存。
　　内外心神目相应也。
　　呼吸章第二十
　　呼吸元气以求仙，
　　探飞根玄晖，吞五芽抱九霞，服食胎息之道，谓天地阴阳四时五行之气。
　　仙公公子似在前。
　　此洞房诀也。洞房官左为无英，一名公子。仙公，直指黄庭。学者黄庭仙公能行洞房之诀，而存其公子，故言在前也。
　　朱乌吐缩白石源，
　　朱乌，舌象。白石，齿象。吐缩，导津液，调阴阳之气，流行不绝，故曰源也。
　　结精育胞化生身。
　　本己之所以从来也。
　　留胎止精可长生，
　　《 真语》 日：上清真人口诀，夫学道之人安心养神，服食治病，使脑官填
　　满玄精不倾，然后可以存形神，服霞呼吸二景。若数行交接漏泄，施者　　则气秽神亡、精灵枯竭，虽佩玄挺玉箓金书太极者，将何解於能生乎？昔在先师常心戒斯事云：学生之人，一接则倾一年之药势，二接则倾二年之药势，已往则不倾之药都亡於身，是以真仙常慎於此。盖以为生生之大忌於此者也。
　　三气右回九道明。
　　三气，为三丹田之气也。右回，言周流顺绪，谓和阴阳则四关、九窍通流，明朗而无疾也。
　　正一合华乃充盈，
　　含正守一，神气华荣，故能充满六合，乘物而能变之也。
　　遥望一心如罗星。
　　存见赤城子居在城中，如星之映罗谷也。
　　金室之下不可倾，
　　谓心居肺下，主金，其色白，故金室常能存之，长生不死。
　　延我白首返孩婴。
　　内指事。谓童颜不死。
　　琼室章第二十－
　　琼室之中入素集，
　　谓上元清真。琼室，体骨之象也。
　　泥丸夫人当中立。
　　经云：洞房中有父母，母则夫人，亦名道母。泥丸、洞房，上已解释。
　　长谷玄乡绕郊邑，
　　长谷，鼻也。玄乡，肾也。郊邑，为五藏六府也。言鼻中气出入下为肾运，周绕藏府、居赤城，存想内郭外郊，故为象喻也。
　　六龙散飞难分别。
　　言六府之气微妙玄通难分别，而想存之。
　　长生至慎房中急，
　　气亡液漏，髓枯精竭。益以涓滴，而泄以尾闲，不可不慎也。
　　何为死作令神泣。
　　房中不慎，伤精失明，故神泣也。
　　忽之祸乡三灵没，
　　祸乡，死地也。三灵，三魂也。谓胎光爽灵，幽精亡没。
　　但当吸气录子精。
　　呼吸吐纳，闭房止精。
　　寸田尺宅可治生，
　　谓三丹田之宅，各方一寸，故曰寸田。依存丹田之法以理生也。经云：寸田尺宅，彼尺宅谓是面也。
　　若当央海百读饮。
　　谓房中淫泄，不知闭止。
　　叶去树枯失青青，
　　象人死无生气。
　　气之液漏非己形。
　　仙经云：闭房炼液，不远唾、不多言是也。
　　专闭御景乃长宁，
　　专闭情欲，存日月光。老子云：善闭无关键而不可开。又《上清素文灵书》有探气根之法：当以日初出束向叩齿九通，阴咒曰：日魂珠景，照韬绿映，回霞赤童，玄炎飕象。呼此十六字毕，暝目握固，存五色流霞来接一身，於是日光流霞俱入口中，名曰飞华玉胞，水母也。尚日吞霞四十五咽，又咽液九过。
　　保我泥丸三奇灵。
　　泥丸，上丹田也。《大洞经》云：三光隐化，则成三官，一曰太清之中三君也，二曰三丹田神，三曰符籍之神，故曰三奇灵也。
　　恬淡闹视内自明，
　　谓存思丹田之法。并如上说。
　　物物不干泰而平？
　　行道真正，邪物不干。
　　殷矣匪事老复丁，
　　猛兽不据，获乌不搏，老者返壮，少者皆强，殷矣铃然。
　　思咏玉书入上清。
　　精研内景，铃获仙道。
　　常念章第二十二
　　常念三房相通达，
　　三房，谓明堂、洞房、丹田之房也。与流珠、五帝、天庭、极真、玄丹、泥丸、太皇等诸官，左右上下皆相通也。
　　洞视得见无内外。
　　有想三三如九，合九为一，明彻天上，无有内外。
　　存漱五芽不饥渴，
　　灵宝有服御五芽之法。五芽者，五行之生气，以配五藏元精。经云：常以立春之日，鸡呜时入室，束向九拜，平坐叩齿九通，想东方安宝、华林、青灵、始老君九千万人下降室内，郁郁如云之覆，已形从口中入直下肝府、咒曰：九气青天，元始上精，皇老尊神，衣服羽青，设御天官，焕明岁星，散辉流芳，淘溉我形，食咽朝霞，服饮木精，固养青芽，保慎於零，肝府充溢，王芝自生，延年润色，颜返孩婴，五气混合，天地长并。毕，引青气九咽，便服束方赤书玉文十二字也。
　　神华执巾六丁谒。
　　神华者，《玉历经》云：太阴玄光五女，道之母也，衣五色朱衣，脾藏之上，黄云华盖之下。六丁者，谓六丁阴神玉女也。《老君六甲符图》云：六丁各有神，丁卯神司马都玉女，足月之。丁丑神赵子王玉女，顺气。丁亥神张文通玉女，普漂之。丁酉神蒋文公玉女，得喜。丁未神石叔通玉女，寄防据。丁巳神崔巨卿玉女，闻心之。言服探飞根者，漱黄芽之道，成则役使六丁神故也。
　　急守精室勿妄泄，
　　精室，谓三丹田上下相连而不绝，制之在於心，心即中丹田也。缓急之所由，真妄之根本。
　　闭而保之可长活。
　　积精之所致也。
　　起自形中初不阔，
　　谓心使气，微妙无形。
　　三宫近在易隐括，
　　括谓三丹田中真官近在人身，隐括精气，当以心为君主者。
　　虚无寂寂空中素，
　　外指事也。素有二说。
　　使形如是不当污。
　　使形轻静，如悬缣素於空中也。又身中空素，使如器轻。素，虚静常然。污，谓有外事也。
　　九室正虚神明舍，
　　九室，谓头中九官室及人之九窍。使上官荣华，九窍真正，则众神之所止也。《洞神经》云：天有九星，故称九天。地有九官，故称九地。人有九窍，故称九生。言人所由而生之也。
　　存思百念视节度。
　　存念身中有百神，呼吸上下，一如科法。又云千千百百似重山，皆神象也。
　　六府修治勿令故，
　　按《 洞神经》 云：六府者，谓肺为玉堂官为尚书府，心为绛官元阳府，肝为清玲官兰台府，胆为紫微官无极府，肾为出牧官太和府，脾为中黄官太素府。异於常六府也。
　　行自翱翔入云路。
　　谓升仙形化也。
　　治生章第二十三
　　治生之道了不烦，
　　无为清简，约己守正。
　　但修洞玄与玉篇。
　　洞玄，谓洞玄灵宝。玉篇真文，乃黄庭也。
　　兼行形中八景神，
　　《玉篇经》云：五藏有八卦，天神宿卫，太一使者王八节一为九官。八卦外有十二楼，楼为喉管也。脐中为太一君，主人之命。一名太渊，一名昆仑，一名太极，主身中万三千精光。
　　二十四真出自然。
　　天有二十四真气，人身亦有之。又三丹田之所三八二十四真人，皆自然之道气。
　　高拱无为魂魄安，
　　行忘坐忘，离形去智。
　　清静神见与我言。
　　能清能静则心神自见，机览无外。与己言之，即谓黄庭真人也。
　　安在紫房帏蟆问，
　　紫房幛模，一名绛官，赤城中童子所安之处，存思心神，其状如此也。
　　立坐室外三五玄。
　　谓八景乃二十四真神荣卫人身，则三田五藏真气调柔，无其灾病。
　　烧香接手玉华前，
　　玉华，则华盖之前也，谓眉问天庭也。一日神之宗元、真人之窟宅，当从文而存之。
　　共入太室游玑门。
　　据《洞房真经》云：天有太室、玉房、云庭，云庭，中央黄老君之所居也。玉房一名紫房，一名绛官，通名黄堂。有华盖束西官洞通左右黄庭之
　　内，人身俱有之，如上文说。漩玑，中枢名也。
　　高研恬淡道之圆，
　　研精恬淡，真气来游。
　　内视密盼尽见真。
　　入静思存，百神森然。
　　真人在己莫问邻，
　　《玉台经》云：老子者，天之魂，自然之君，常侍道君在左右。人身俱有之。
　　何处远索求因绿。
　　经云：大道泛兮其可左右。言之不远。
　　隐景章第二十四
　　隐景藏形与世殊，
　　学仙之士含光藏辉，灭其逵，匿其端。
　　含气养精口如朱。
　　肌肤若冰雪，绰约若处子。
　　带执性命守虚无，
　　虚静恬淡，寂寞无为。
　　名入上清死录除。
　　得补真人，则象玄名。
　　三神之乐由隐居，
　　理身无为则神乐，理国无事则人安。三神，三丹田之神是也。
　　倏钦游遨无遗忧。
　　倏效，疾发也，下文云：驾效接生妄东蒙，或云：倏效龙名无遗忧，谓悬解之也。
　　羽服一整八风驱，
　　八风，八方风也。先驱扫路也。羽服，仙服也。按《 上清宝文》 ：仙人五色羽衣，太乙真人衣九色云飞之羽章，皆神仙之服，故名也。
　　控驾三素乘晨霞。
　　外指事。三云九霞，乃神仙之所。
　　金辇正位从玉举？
　　《元录经》云：上清九天玄神八圣，縿驾九凤龙车。九天玉举、金笔，皆仙人之服器。
　　何不登山诵我书。
　　书则黄庭言也。
　　郁郁窈窈真人墟，
　　山中幽邃。
　　入山何难故踌躇，
　　情志不次。
　　人问纷纷臭如帘。
　　疾秽人问不足恋。帑，至臭也。
　　五行章第二十五
　　五行相推返归一，
　　五行，谓金木水火土。相推者，金生水，水生木，木生火，火生土，土生金，周而复始。互相克法：火克金，金克木，木克土，土克水，水克火，周而复始。相推者道也。返归一，一者，一，水数也，五行之道，万物之宗，老子云：道生一，一生二，二生三，三生万物。及《易》 有太极是生两仪。太极，一也。两仪，天地。天地生万物，万物又返而归一。一者，无之称也，万物所成，故日返归一也。
　　三五合气九九节。
　　《妙真经》云：三者，在天为日月星，在地为珠玉金，名日三宝，在人身为耳口鼻，名为三生。天地人为三才，而各怀之。五者，帝精也，故云三五合，三三为九也。夫三五所怀，顺众类也，和调万物，治化阴阳，覆载天地，光明四海，风雨雷电，春夏秋冬，寒暑温凉，清浊之气，诸生之物不得三五合，不立也。故日：天道不远，三五复返。三五者，天地之絮藏，六合之要会，九官之气节，九九八十一为一章耳。
　　可用隐地回八卫，
　　九官中有隐遁变化之衍，太上八气奔宸隐书，是日八衍。又太极八蕴之衍，＂太极中有三君．．一日太上皇君，二日天皇君，三日黄老君。三元之气、混成之精，出入上清太虚之官，隐遁无形，故能长生之道也。
　　伏牛幽阙罗品列。
　　伏牛，肾之象也，肾为幽阙。《中黄经》云：左肾为玄妙真，右肾为玄元君，罗列品位，存思则见也。
　　三明出於生死际，
　　天三明日月星，地三明文章华，人三明耳鼻口，是生死之际也。
　　洞房灵象斗日月。
　　存三元於洞房。洞房、明堂已释於上。
　　父曰泥丸母雌一，
　　明堂中有君臣，洞房中有夫妇，丹田中有父母。泥九，脑神名。老子经云：知其雄，守其雌。雌无为，一也。
　　三光焕照入子室。
　　明白四达。
　　能存玄真万事毕，
　　庄子曰：人能守一万事毕。
　　一身精神不可失。
　　常存念之，不拾须臾。
　　修真十书黄庭内景玉经注卷之五十六竟
　　修真十书黄庭内景玉经注卷之五十七
　　黄庭内景玉经注
　　梁丘子注
　　高奔章第二十六高奔日月吾上道，
　　吾，道君也。上清紫文吞日月气法，一名赤丹金精石景水母玉胞经云：其法常以日出束向叩齿九通，心微祝日中日魂五帝名字，呢日：日魂朱景，照韬绿映，回霞赤童，玄炎扬象。呼此十六字毕，暝目握固，存五色流霞俱入口中。又，《上清灵书》 有吞月精法：月出西向叩齿十通，心微祝月中五魂五夫人名字，咒曰：月魄蔼萧，芬艳翳寥，婉虚灵兰，郁华结翘，淳金精荧，昊容台标。咒此二十四字毕，握固暝目，存月中五色精光俱入口中。又月光中黄气月华玉胞之精也，能修此道，则奔入日月神仙。
　　郁仪结璘善相保。
　　郁仪，奔日之仙。结璘，奔月之仙。同声相应，同气相求，故二仙来相保持也。
　　乃见玉清虚无老，
　　升三清之上，与道合同也。
　　可以回颜填血脑，
　　魂魄返婴，得成真人。
　　口衔灵芝携五星，
　　口吐五色灵气，光芝四照，与五黄老君周游六合。
　　腰带虎录佩金当，
　　仙人之服也。《九真经》云：中央黄老君，腰佩玄龙神虎符，带流金之铃，执紫麾之节。录，符也。
　　驾钦接生宴束蒙。
　　钦倏，言乘风忽发而往也。束海仙境之山，接生之方，长与生气相接连，钦然而游其处也。
　　玄元章第二十七
　　玄元上一魂魄炼，
　　宝一以炼神，神炼以合一。
　　一之为物颇卒见，
　　一者，无称也。心恬淡以得之，而不可见。
　　须得至真乃顾盼。
　　守真志满，一自归己。
　　至忌死气诸秽贱，
　　凡飞丹炼药、服气吞霞等事，皆忌见伏尸掩秽之气，此谓生处之共患也。然则道冲虚，本无净秽，家获真正则净秽有殊，殊而不齐，则是非起於内，生死见於外。故清净者生之徒，浊秽者死之徒，故养生之所忌。
　　六神合集虚中宴。
　　六甲六丁六府等诸神，皆在身中，虚空则宴然安。
　　结珠固精养神根，
　　结珠，谓咽液先后相交如珠。固精，不妄泄。神根，形躯也。夫神之於身，犹国之有君，君之有人。人以君为命，君以人为本，互相资藉，以为生之而调养之也。
　　玉笆金钥常完全。
　　老子云：善闭无关键而不可开。钥，锁也，茂，或为匙。
　　闭口屈舌食胎津，
　　屈舌通津液，食津而胎仙，故日胎津。
　　使我遂炼获飞仙。
　　精功勤诚之所致也。
　　仙人章第二十八
　　仙人道士非有神，
　　修学以积精，治气以为真。
　　积精累气以为真。
　　固精守气，积炼成真，修学以得之。
　　黄童妙音难可闻，
　　黄童，谓黄庭真人也，一名赤城童子。妙音，谓黄庭道之妙音也。
　　玉书绛简赤丹文。
　　《皇庭经》，一名《太帝金书》，一名《束华玉篇》 。
　　字曰真人巾金巾，
　　真人，则黄童也。金色白，在西方，主肺，色白在心故日巾。《九真经》云：束方青帝有之衣青玉锦衣，被苍华裙，建符芝丹，冠巾金巾。元阳
　　子曰：真人冯午倨子，履卯戴酉。酉者，金也。
　　负甲持符开七门。
　　《老子六甲三部符》云：甲子神名王文卿，甲戌神名展子江，甲申神名扈文长，甲午神名卫上卿，甲辰神名孟非卿，甲寅神名明文章。存六神之
　　名者，则七窍开通，故无有疾病。
　　火兵符图备灵关，
　　《赤童斩邪录》，皆使役三五火兵。又《卫灵神阮》曰：南方丹天，三气流光，荧星转烛，洞照太阳，上有赤精，开明灵童，总御火兵，备事三官。即火兵三五家事也。符者，八素、六神、阴阳、玉胎、炼仙、阴精、飞景、黄华、石景、内化、洞神、蓝乾等诸符也。图者，《六甲玉女通灵图》、《太一真人图》、《东井沐浴图》、《老子内视图》、《西升八史图》、《九变含景赤界》等诸图。可以备守虚关。关即三关、四关等，人身中俱有之。
　　前昂后卑高下陈。
　　列位之形象也。
　　执剑百丈舞锦膳，
　　神兵婶剑之形状也。
　　十绝架空扇纷纭。
　　空中作气，障晔挥霍也。
　　火铃冠霄坠落烟，
　　金精火铃，冠彻霄汉，部伍队阵，状如落烟屯云之势。
　　安在黄阙两眉问，
　　存思火兵气状，俱在天庭。天庭，一名黄阙，在两眉间是也。
　　此非枝叶实是根。
　　学仙之本。
　　紫清章第二十九
　　紫清上皇大道君，
　　亦名玉宸官。
　　太玄太和侠侍端，
　　太玄、太和，真仙之台号也。
　　化生万物使我仙，
　　道气之功致也。
　　飞升十天驾玉输。
　　乘钦而往。
　　昼夜七日思勿眠，
　　至诚至感。
　　子能修之可长存。
　　延年神仙之道。
　　积功成炼非自然，
　　学以政其道也。
　　是由精诚亦守一。
　　守一如初，成道有余。
　　内守坚固真之真，
　　从等却也。
　　虚中恬淡自致神。
　　神以虚受故也。
　　百谷章第三十
　　百谷之实土地精，
　　土实日谷，阴之类也。
　　五味外美邪魔腥。
　　非清虚之真气。
　　臭乱神明胎气零，
　　胎气，谓无味之味，自然之正气也。服气有胎息之正法度。零，犹失也。
　　那从返老得还婴。
　　发白返黑，齿落更生。此一句应在自政神之下起，此之不类也。
　　三魂忽忽魄糜倾，
　　忽忽，不恬淡。摩倾，朽败也。
　　何不食气太和精，
　　进服炼之道。
　　故能不死入黄宁。
　　黄宁，黄庭之道成也。
　　心典章第三十一
　　心典一体五藏王，
　　神以虚受，心为栖神之宅，故为之王。
　　动静念之道德行。
　　念，谓念丹元童子也。夫念为有，志为亡，念则易心而后语，亡则灰心而全神，故道德行也。
　　清洁善气自明光，
　　常念之故。
　　坐起吾俱共栋梁。
　　神以身为屋宅，故云共栋梁。吾，丹元童子也。
　　昼日耀景暮闭藏，
　　庄子曰：其觉也魂开，其寐也魂交之闭也。
　　通利华精调阴阳。
　　谓心神用舍，与目相应。华精，目精也。心开则目开，昼阳而暮阴，故云调阴阳也。
　　经历章第三十二
　　经历六合隐卯酉，
　　寺举心之用拾，阴阳之所由也。昼为经历，夜为隐藏。六合，天地上下四方。卯酉，以北为暮，幽隐属之也。
　　两肾之神主延寿，
　　肾神玄冥。育婴，所属北方，主暮夜，人能精心则主长寿。河上公曰：肾藏精也。
　　转降适斗藏初九。
　　九，阳数也。斗，北辰也，主降阳，谓阳气下与阴合。《易》日，乾吉在元首， 藏之也。
　　知雄守雌可无老，
　　守雌，则藏九之文也。
　　知白见黑见坐守。
　　老子经月：知其白守其黑，知其雄守其雌。此藏九文也。
　　肝气章第三十三
　　肝气郁勃清且长，
　　肝位束方木，主春，生气之本也。清长，气色象也。
　　罗列六府生三光。
　　存想生气遍照五藏六府，如日月星辰，光曜明初也。
　　心精意专内不倾，
　　能知一也。雨润万物，玉浆乃润百体也。
　　玄液云行去臭香。
　　真气周流则无灾病。
　　治荡齿发炼五方，
　　云行雨施，无所不通，故曰五方五藏也。
　　取津玄膺入明堂。
　　咽液之道，必自玄膺下入喉咙。喉咙，一名重楼，重楼之下为明堂，明堂之下为洞房，洞房之下为丹田。此中部也。
　　下既喉咙神明通，
　　身命以津气为主者。
　　坐侍华盖游贵京。
　　华盖，肺也。肝在肺之下。贵京，丹田也。
　　飘讽三清席清冻，
　　三帝，三丹田之道君也，亦名真人。言肝气者，气飘飘周流三丹田之所也。肝气为目精，故席清凉也。
　　五色云气纷青葱。
　　肝气与五藏相杂者为云。
　　闭目内盼自相望，
　　常存念之，五藏自见。
　　使诸心神还自崇。
　　赤城童子为心藏真人，合契同府，共相尊敬。
　　七玄英华开命门，
　　七窍流通，无留滞也。
　　通利天道存玄根。
　　身为根本。
　　百二十年犹可还，
　　当急修行，时不可失也。
　　过此守道诚甚难。
　　去死近也。
　　唯待九转八琼丹，
　　九转神丹，白日升天。《抱朴子· 九丹论》云：老览养生之书，呜集久视之方，曾以授涉篇千计矣，莫不以还丹金液为大要焉。又《黄帝九鼎神丹经》云：帝服之而升仙，与天地同毕，乘云驾龙，出入太清。八琼，丹砂、雄黄、空青、硫黄、云母、戎盐、隐石、雌黄是也。
　　要复精思存七元。
　　虽服神丹，兼为黄庭之道。七元者，谓七星及七窍之真神。又，五帝元君及白元无英君，变为七元道君。《洞房诀》云：存七元者，其咒曰：回元隐道，豁落七辰。七辰，七元也。
　　日月之华救老残，
　　左目主曰，右目主月，目主肝，死东方，木行也。木位春，春为生气，故云救老残。
　　肝气周流终无端。
　　庄子曰：脂穷为薪而火传，生得纳养而命藏焉。
　　肺之章第三十四
　　肺之为气三焦起，
　　《中黄经》云：肺首为三焦，肺之为气谓气漱，气起自三焦。说三焦者，多未明其实，倒以为三藏之上系管为三焦。焦者，热也，言心肝肺头热之义矣。
　　视听幽冥候童子。
　　童子，心神，赤城中者。元阳子日：阀离天下存童子。童子，目童也。谓人欲知死生，以手指拄訾，有光则生，无光则死也。候其目光。
　　调理五华精发齿，
　　五华，五藏之气。仙经日、．发欲数栉，齿欲数叩。
　　三十六咽玉池裹。
　　口为玉池，亦日华池。咽液入丹田，所谓灌溉灵根也。
　　开通百脉血液始，
　　身中血液，以口为本始也。
　　颜色生光金玉泽，
　　百豚开通。
　　齿坚发黑不知白，
　　返老还婴。
　　存此真神勿落落。
　　专神不惰。
　　当忆紫宫有坐席，
　　紫官，谓肺官也。坐席，神之所安《中黄经》云：肺首为三焦玄龙君之所居。
　　众神合会转相索。
　　众神相聚，岂有邪精。
　　隐藏章第三十五
　　隐藏羽盖看天舍，
　　此明脾官之事。脾官为丹田黄庭，中央戊己土行也。仰观肝肺如盖之舍者也，是故脾之所也。
　　朝拜太易乐相呼。
　　众神次於脾官，神敬太上神仙，喜乐相召也。谓魂与众仙合会也。《灵素经》云：太上神仙有太易君、太虚君、皓素君，群仙宗道，游乐之也。
　　明神八威正辟邪，
　　八灵神有明德，正法而去邪，保守脾官也。八威，八灵神也。《真诰》日：北帝杀鬼呢曰：七政八灵，太上皓凶，长颅巨兽，手把帝锺，素臬三乘，严驾夔龙。此守卫之法，灭邪去凶者也，宜诵之。
　　脾神还归是胃家。
　　脾为胃用，故神归之。脾神名常在，字魂停。脾磨食消，胃家之事也。《中黄经》曰：胃为太仓，太仓脾藏也。
　　耽养灵根不复枯，
　　修黄庭神，爱养性命，不复枯朽。脾为黄庭，人命之根本也，专心养之，延年神仙也。
　　闭塞命门保玉都。
　　身为玉都，闭丹田命门，保精也。元阳子日：命门者，下丹田精气出入神之处也。身为玉都，神聚其所，由都邑也。
　　万神方昨寿有余，
　　众灵降福，能延骯也。昨，报也。万神以养见报，故寿有余也。
　　是为脾建在中宫。
　　脾主中官，土德位也。
　　五藏六府神明王，
　　黄中以脾为主者也。
　　上合天门入明堂。
　　存五藏六府之气上合天门。天门在两眉问，即天庭也。眉问入一寸为明堂也。
　　守雌存雄顶三光，
　　老子经云：知其雄，守其雌。雌，　牝，柔弱也。三光，谓日月星也。
　　外方内圆神在中。
　　外方内圆，明堂之象，脾神与真一居中也。
　　通理血脉五藏丰，
　　神恬心清。
　　骨青筋赤髓如霜。
　　百骸九窍，悉皆真正。
　　脾救七窍去不祥，
　　脾通胃气以应外窍，御邪辟恶。脾磨食消，耳聪目明。
　　日月列布设阴阳。
　　气分布两眉，左阳右阴。日阳主男，月阴主女也。
　　两神相会化玉浆，
　　阴阳和会生精，化其男女。阴阳，自然之津液也。
　　淡然无味天人粮。
　　神能合会，当味无味。
　　子丹进饥殽正黄，
　　童子用黄气为食而养之。撰，气也。子丹，真人也，丹田之真气。脾为中黄，脾磨食也。
　　乃日琅膏及玉霜。
　　津液精气之色象也。
　　太上隐环八素琼，
　　喉咙曰重楼，名太上隐环，中有八琼素液也。涵八素琼液，绛官重楼十二环也，中有八素致津。
　　溉益八液肾受精。
　　能滋八液入肾为玉精，咽液流下入肾官，化於玉精。
　　伏於太阴见我形，
　　肾为太阴，阳伏其问，是胎之形也。太阴，洞房。谓观琼液之形象。
　　扬风三玄出始青，
　　肾属三冬，色玄，阴极则生春，发阳出青气。扬风，感化也。阴阳二气与肾气为三，三生万物微妙，故日三玄。出始青，言万物生色青。《太平经》云：积清成青也。
　　恍惚之问至清灵。
　　三玄性生，其气微妙，不可以形质求之，乃於恍惚之问，得至清虚之境，阴阳之气至微妙。
　　戏於飕台见赤生，
　　游於飕台之上，见赤子真人也。谓和畅之气，化为赤子。赤子，真人。飓台，神仙之游集所也。
　　逸域熙真养华荣，
　　傲戏飓台，是为逸域仰真圣。怡英华物外真气，是自然养生也。
　　内盼沈默炼五形。
　　希睹真圣，还视内观，修炼形体，神气长存。
　　三气徘徊得神明，
　　内盼炼形，三田气行，得与神灵相通。三丹田之气也。
　　隐龙遁芝云琅英。
　　肝胆为隐龙，窍脉为内芝。脾气化众液，并为玉英也。仙经日：肝胆为青龙，故日遁芝云琅英者，脾气之津液也。
　　可以充饥使万灵，
　　芝英能使不饥，驱使众灵。服气道成，役使鬼神。
　　上盖玄玄下虎章。
　　服炼道成，天降神虎玉章也，神仙之服御也。《元录经》云：仙人有玄羽　　之盖、神虎之章。
　　沐浴章第三十六
　　沐浴盛洁弃肥熏，
　　此已后入静持经之法也。盛字，古之净字。肥，鱼肉五辛也。
　　入室束向诵玉篇，
　　向大帝也。大帝在束。
　　约得万遍义自鲜。
　　遍数既足，功多则义自明，不出身中。
　　散发无欲以长存，
　　潇然无欲，而得长年。仙经日：服九霞叉先散发。又胎息法云：仰外散发。或云：先外情欲，散发令枕高一寸二分，屈两手大拇指，握固闭目，闭目伸两臂，去身五寸，漱满口中津液，咽之满口，徐徐微以鼻内气引入，五六息则吐，一呼一吸为一息，至十吐，气可频伸，伸讫复为之，满四十九为一竟矣。寻观文意，此散发非专此道也，盖散发无为自得之意。
　　五味皆至正气还，
　　神凝液流，正气入藏，成五味而俱至也。合五为一，自然之道。
　　夷心寂闷勿烦冤。
　　不见有心，自然无闷。闷，静也，寂然清静。老子日：其政闷闷，其民淳淳。
　　过数已毕体神精，
　　过数已毕，身入虚妙，专诚所致。
　　黄华玉女告子情。
　　丹田之神，示其经意，丹田阴神与其言也。
　　真人既至使六丁，
　　黄庭神至，役使六丁。真人，指学道者。神至，谓精至也。六丁，前文已解说也。
　　十读四拜朝太上，
　　拜太上老君也。《玉清真诀》云：诵《束华玉篇》者，必十读四拜。玉篇，乃此文也。
　　先谒太帝后北向，
　　太帝在东，七元居北。
　　黄庭内经玉书畅。
　　如上修习朝拜，则使黄庭道成，玉经理通。
　　授者日师受者盟，
　　此言持经功着，可以为师授人也。斯文堪重也。
　　云锦凤罗金缠。
　　斯物为盟誓之信也。
　　以代割发肌肤全，
　　古者为盟，誓不妄传，当割发歃血，今代以云锦，使全肌肤也。
　　携手登山敌液丹，
　　如传丹经，歃血立誓。学神丹金液者，必先重盟而后传授。
　　金书玉景乃可宣。
　　立盟乃可宣传神仙法也。信向之者授之。
　　传得审受若三官，
　　三官者，天地水。
　　勿令七祖受冥患。
　　授非其人，七祖受殃。
　　太上微妙致神仙，
　　可尊可贵。
　　不死之道此其文。
　　此经长生之道，一心敬受奉行。
　　修真十书黄庭内景玉经注卷之五十七竟
　　
