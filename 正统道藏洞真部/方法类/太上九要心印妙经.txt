太上九要心印妙经
　　经名：太上九要心印妙经，原题仙人张果老述，应出于唐代。一卷。底本出处：《 正统道藏》 洞真部方法类。
　　太上九要心印妙经序
　　仙人张果老述
　　夫九要者，要乃机要也，以应大丹九转，故以道分九篇，法显九门，九门合理，篇篇归根。虽不得亲师之旨，得此要如亲师训，得者坐获天机，悟之者为之心印。若依行者，在欲无欲，居尘出尘，分立九门，还元二仪。学道君子，细意详之。先序显用，次要应体，以体兼用，性命备矣！
　　太上九要心印妙经
　　真－秘要
　　夫真一者，纯而无杂谓之真，浩劫长存谓之一。太上曰：天得一，以日月星辰长清；地得一，以珠玉珍长宁；人得一，以神气精长存。一者，本也，本乃道之体，道本无体，强名曰体。有体之体，乃非真体，无体之体，日用不亏矣！．真体者，真一是也，真乃人之神，一者人之气。长以神抱於气，气抱於神，神气相抱，固於气海，造化神龟，乃人之命也。神乃人之性也，性者南方赤蛇，命乃北方黑龟，其龟蛇相缠，二气相吞，贯通一气，流行上下，无所不通，真抱元守一之道也。
　　槖钥秘要
　　夫槖钥者，人之心肾也，心者神之宅，肾者气之府，既以心为宅，以肾为府，岂有造化也？今时学道之人，使心运气，乱作万端，屈体劳形，非自然之道。圣人日：凡是有相，皆是虚妄，无相之相，谓之真相。真相者，神气也。神者，心之主；气者，肾之本，是以圣人返本还元。还元者，补髓也，补髓之机，还元之道，命乃了矣！□ 圣人立法，日假一神调气，藉一气定神，神气调定，方晓动静。动者气也，气者命也；静者性也，性乃神也，神不离气，气不离神，神气不相离，道本自然也。
　　三五－枢要
　　夫三五一者，三阳、五行、一气也。三阳者，三火也，以精为民火，以气为臣火，以心为君火。君火乃性火也，惟性火不可发，亦不可用。性火若发，如火生於木，祸发必克。不用者，必不可动也，盖是神定则气定，气定则精定。三火既定，并会丹田，聚烧金鼎，返炼五行，运於一气，绵绵一昼一夜，一万三千五百息，按周天三百八十四爻，气血行八百一十丈，脉行五十度，此乃周天，方为火候。其火有二等，分於内外，外火者有形有象，可炼五金，造化五谷，滋养於人，此火非能炼丹，炼丹之火，其在内火。内火者有名无形，藉五谷之气，即生真火，真火既生，返炼其精，精返为神，炼神合道，道本自然，不离一气，一气既调，百皆顺也。
　　三一机要
　　夫三一者，三成一气也，上有神仙抱一，炼神之道一，中有富国安民，炼气之法；下有强兵战胜，炼精之术。道分三成，不离一气。一气者，天也，乃天清虚自然之气，气中有神，神抱於．气，因气抱於一神，炼神合道，道本自然，此乃神仙抱一炼神合道也。中有富国安民炼气之法，中者人也，以身为国，以气为民，以心为帝王，帝王爱民而民自安。帝正者，心不乱也，心不乱则气自调，气调则神和，神和则精悦，精悦则身安泰，此乃富国安民炼气之法也。以重浊而为地，其浊中有清，在欲无欲，谓之强兵。心不动而气不交者，谓之战胜。此乃强兵战胜炼精之术也。及人之未生时，在乎混沌之问，亦神不曾离气，气不曾离神，神气不相离，精神内守，精散为气，气结成神，炼神合道，道法自然。因道建法，法就显术，分而为三，混而为一。一者精也，精乃元气之母，人之本也。在身为气，在骨为髓，在意为神，皆精之化也。盖万物皆禀一气，因气造化五行，五行即五谷也，五谷之气，入於脏腑，精住丹田，精者人之本也。是以圣人返其本而还其元，此乃返本还元之道也。
　　日魂月魄真要
　　夫日魂月魄者，阴阳也，阴阳者，日月也。日属阳，魂月属阴，魄日中有鹦，西方金肺之象属阴，乃日魂藏月魄，魄满於魂，故日以清。月中有兔，束方木肝之象，肝属阳魂，乃月魄藏日魂，魂满於魄，故月以明。魂魄者，乃人之铅汞也。铅汞有数，铅八两，汞八两，乃一斤之数，十六两也。凡二十四铢为一两，按周天三百八十四爻，日月运度之数，天地造化之机，圣人立数，后人依数而行之，其大小之法，因数有定，大者一年之法，小者一时之用，一时正则可夺一年之造化也。密语日：凡每月初一日为首正，子时坎卦，进汞一两，离卦进铅一十五两；次日坎卦进汞二两，离卦进铅十四两；至十五日，抽添数足。周而复始，其大小月，细审详之。铅汞者，人之魂魄也，魂魄者，人之神气也。神者好静，气者好动，动静常在坎离之问。动静之诀，上十五日魂守魄，下十五日魄守魂，一时之用，可夺一年之造化也。
　　日用五行的要
　　夫日用者，长以神守於气，气守於神，神气相守，聚而不散者，真日用也。神能通应，意到心成，若神定，则行住坐外昼夜皆伺。神伏气在，气在神，神在形，三物皆在，复归真一，万事毕矣！．又五行者，心主神，肝主魂，脾主意，肾主志，肺主魄，五行聚而化为丹也。聚之诀日：专於一神，志於一意，守於魂魄，会於丹田。魂魄者，人之神气也，气乃命也，神乃性也，一性固命，一命固性，性命相固，共成一气。一气者，火也，其火无形，发之有焰，此火只可炼丹，不可别用，若能内守真火，聚而不散者，真抱元守一之道也。
　　七返还丹简要
　　夫七返还丹者，天有七星，运斡四时；人有七窍，唯听视闻。眼观色者，视之不见；耳听声者，听之不闻；鼻不闻香，口受无味，真七返也。一心归命谓之还，五气不散谓之丹。丹有二种，於内外二丹者，超神接气，超神在世。出世接气者，火候无差。其内丹不得外丹则不成，其外丹不得内丹则无主。内丹者，真一之气；外丹者，五谷之气。以气接气，以精补髓，补接之功，不离阴阳二气。阳气升即为返，气降即为还，昼夜还返，至於丹田。不得阴而不升，阴不得肠而不降，自然还丹之要，秘於此矣！
　　八卦朝元统要
　　夫八卦者，以心肾为坎离，坎离为阴阳。阳即魂也，阴即魄也。魂者以应束方甲乙木，谓之青龙；魄者以应西方庚辛金，谓之白虎。因坎离生龙虎，乃成四象，内分八卦。八卦者，方甲乙木，甲主乾，乙主坤；木生丁，丙主艮，丁主兑，艮兑合序为一太上九要心印妙经气丙东阳阴者，火也。火生戊己，戊己无形，分於四季，内生庚辛，庚主震，辛主巽，合而为一者，金也。金生壬癸，壬主离，癸主坎，坎离者，阴阳也。阴肠者，内外也，内气为阳，外气为阴，阴阳升降，动静自然，非神所作，乃天地冲和之气，常在坎离之问，绵绵昼夜，息息无穷，此乃八卦还元归根之道也。
　　九还－气总要
　　夫九者，阳也，还者，聚也，一者气也。九阳既聚，性命相守，上则清虚，日月行度之数；下则地气，生产万物之源；中则人身，阴阳造化之理。内各有三，故日三共之道，是名九要也。内各有三者，天有三，日月星，以应人之眼耳鼻；地有三，高下平，以应人之魂魄精。魂魄精者，以应人之精气神。神乃精之主，精乃神之本，名则分三，不离一气。一气者，胎息也，胎乃藏神之府，息乃胎化，元因息生，息因神为主胎，胎不得息则不成，息不得神则无神乃息之主，息乃胎之根，胎乃息之宅，神乃胎之真。在腹之中谓之胎一呼一吸谓之息，故名胎息也。胎者形中气之子，息者形中神之母，形中子母，何不存守，存守者，存其神而守其气。其气在坎离夹中，圆如杵臼，又象伏龟，故曰神龟。龟含黑水，水中有气，名日神气，又日碧眼胡僧，号曰真人人之根蒂，俱在此焉。十二时中，天门借气，紧闭地关，神室内守，自有神龟呼吸，有名无形、有动无名，非所用升降，自然藉外气则升，随气升而腹自鼓，外气升而内气降，内气降而腹自纳，鼓纳之机，天地之麋钥也－。弃钥者，天地动作之气，真阴真阳也。内气为阳，外气为阴，内气不出，外气不入，神符气定。外气符即为至宝，内气符即成金丹。金丹者，纯阳之物，浩然之真，直指天机，归根之道尽矣！．若遇至人，与天盟誓，先付仰诀，次传心印，慎勿轻泄天宝。戒之！戒之！
　　太上九要心印妙经竟
　　
