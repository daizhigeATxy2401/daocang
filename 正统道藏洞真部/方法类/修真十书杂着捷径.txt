修真十书杂着捷径卷之十七
　　翠虚篇
　　泥丸先生陈朴传
　　九转金丹秘诀
　　一转降丹．二转交媾．三转养阳．四转养阴．五转换骨．六转换肉．七转换五脏六腑．八转育火．九转飞升。
　　第一转
　　舌下四窍，两窍通心，两窍通液。
　　一转之功似宝珠，山河宇宙透灵躯。红莲叶下藏丹穴，赤水流通九候珠。
　　解日：内丹之功，起於一而成於九，一者，万物之所生也，天一生水，地二生火，天三生木，地四生金，天五生土，五行之序起於一。故内丹之功亦起於一，转而成於九者，九为阳数之极，数至於九，则道果成矣。似宝珠者言：天一真水藏於胆，阴阳和合降而成丹，初降之状，如露一颗明珠。珠者，珍敬其丹也。且人之有身，父精母血交媾而成，此形交也；丹之所降，心火肾水交媾而成，此气交也。故曰：形交则生人，气交则成丹，言其丹降之后，神游方外，阴阳太和，坐忘其形，天地山河，六合万物，皆在我身之内。我身在天地万物之外，只觉心中一点光明，乃是丹降也。故日：山河宇宙透灵躯。躯者，身也，山河包藏我身之内也。所谓红莲者，舌是也，自两窍通心，两窍通液。人有病者则舌下津液乾，而其真气耗，一转之首以舌闭其两窍，使真气不泄於外，以通其神水也。所谓赤水者，心之液是也。九转之首，每遇九日纳息九次，每一次纳息九口，自然津液通流，自舌下而生，以灌五藏，故曰九侯珠也。
　　望江南
　　闭舌下窍，通胆气。
　　黄中宝，须向胆中求。春气令人生万物，乾坤膝下与吾俦。百脉自通流。
　　施造化，左右火双抽。浩浩腾腾光宇宙，苦烟烟上霭环楼，夫妇渐相谋。
　　解日：天一生气，名日中黄。其气藏之於胆，以为性命之根，其味苦，故人之胆气味亦苦，如草木之根华，其味亦苦，乃知万物非生气不能生也。内丹之药，先闭舌下之窍，内通胆中生气，至喉舌之问，微觉味苦，是丹气流通，然后汞水凝结而成丹也。天地生气，萌之於春，万物得生气，然后能生，人之得生气，藏之於胆，人能通胆之气，然后内丹成就。一转之功，如四时之春也，生气上行，其中觉苦，阴阳太和，神居天外，则天地四海亦在吾膝下，浩然之气，塞乎天地，百豚通流，万窍施张，内丹降也。造化言者，其下手之初也。先闭舌下两窍，不令气泄，於外其左边之气，贯於左太阳而入脑，右边之气贯於右太阴而入脑，左右俱过脑而入顶泥丸官，合成一处，下重楼十二环入心经传入胆，冲开胆窍，使胆中生气，上行随心胆之脉贯於舌窍，觉舌有苦味，乃是生气注，将欲降丹也。然后闭定舌窍，左右之气上行，故有腾腾之状也。胆窍既闭，则生气袅袅上重楼十二环，自舌下之窍而升，满口觉苦，乃是生气流通也。夫妇者，阴阳也，夫者，阳也，妇者，阴也。生气流通，则阴阳大和，心肾交媾，故日渐相谋也。
　　口诀
　　行持下手之初，先须饮食以和五藏，不可饥不可饱，心田安静，无忧无虑，乃可入道。凡於二更尽三更初，当洗漱定神，入室烧香，盘膝而坐，闭目存神，· 候息出入调匀，以舌先倒卷，定舌根两窍闭息，渐觉左右太阳经有两道气，大牙根冲上贯二太阳，次入顶门，觉二气交合，即为一次。却闭眼良久，亦闭目，依前卷舌，候至泥丸宫止，如此每夜行三次即止。行至数夜或数日之问，渐觉泥丸宫次流入脑下重楼十二环，透夹脊，串尾闻，复次前冲心，贯胆脐，胃中温温，微觉意思和畅，乃真降
　　也。如此后则数夜，渐觉气到心次微觉温温，或心头气渐动，却有温气从心而上，过重楼，口觉微苦，是中黄气自胆而出，阴阳大和，将有降丹之象。如此之后，每夜行持之初，令一人在门外拦人进入及猫狗等，恐忽然相惊。至每夜行三两次时，於坐前横一几，忽然气冲，觉身体渐大，精神腾腾，渐见屋舍人物山河皆在我身之内，手足皆不知所在，次急以手按几闭目，大觉心头微一块光明，团圆如日，忽然坠下丹田，此乃降丹也。丹降之后，未得便开眼，且渐渐收拾精神，归定四体复旧，或手足觉麻痹，次候定醒，然后开眼，次吃人参汤，睡至来早吃粥食，将养一二日，如丹降也。丹降之后百病消除，更无疾苦之厄也。
　　第二转
　　二转阳成始结阴，肾光心液合丁壬。神珠奔电归束海，时迸灵光照紫金。
　　解日：二转之初，如人怀胎两月。胎之初降，乃是真阳之精神为丹。心属火为阴以配南方丁火，丁者，火之阴也。肾属水，为阳，以配北方壬水，壬者，水之阳也。吕日：火取南方丹凤髓，水求北海黑龟精。故於二转则养阳，使心火之光感於下，三转则养阴使肾水之液交於上。真水真火，上下以配丁壬，抱养真丹以成造化。凡丹之初降，养於心，育之以真火，生其丹也。一转成功，则丹从心络流下，藏於丹田，育以真水，此二转之功也。丹藏丹田之后，静坐虚室中，忽然时有光明，从胎照见，如金团，乃月光而也。
　　望江南
　　玄珠降，丹窟在中宫。九候息调重九数，赤波或迸太阳束。心肾遂交通。
　　逢六变，重六息阴功。火自海门朝帝坐，水从莲萼佐丁公。紫电透玲珑。
　　解日：玄珠，真丹也。一转之初，丹降於心络中，故云：丹窟在中官。凡降为一转，丹降之后，凡遇九日，则闭息九侯为一次，至九九八十一为九次，故日重九数。九九功成，真阳丹足，自心络流入丹田，丹藏於水府，养其阴。太阳束者，海水之府象丹田肾水也，丹之神藏於心，以养真火，丹之转归於肾，次养真水。水火既济，阴阳大和，故日心肾交通，二转之功成。其三转之初也，逢六则闭息，六数为一次，六六三十六为一周，以养其阴，故日重六息阴功。海门是丹田肾府也，真丹藏於丹田，丹阳之数以足，每到日中，则神自丹田热气达之於上，而朝於心。帝坐，心也；莲萼，舌也。六六内阴数足，则下莲池，神水浇心络以养丹气，故日佐丁公。丁者，心之火也。此真水真火以成既济之功，阴阳既济，真丹气足，时有神光出於面目，夜半安坐，内视藏府，表裹分明，直见玄珠，养於丹田，故日透玲珑。
　　口诀
　　丹降之后，一转了毕。凡遇初九、十九、二十九日亭午时，静坐虚室中，盘足暝目，端坐叩齿九通，神交气通，然后闭息。每一闭入九息为一次，开眼良久。再闭息如前，九息为一次。初闭时，一次二次，行之渐热，闭五次又极热，用之九次，一向行之，直候内之火候用足，与天地相应，不以远近，或前入息至九，心中温热四神和畅，心神摇动，一道热气下丹田，为二转功成。自此以后，不行九息之数。
　　第三转
　　三转行阳入左宫，玄珠胎色渐鲜红。神明育火分形像，天籁时催造化功。
　　解日：丹成三转，逢天行阴以养真阴之气，内阴数足，丹入丹田，流於左肋，四体汗流以制尸气，三转功成，自此更无三尸魂也。灵珠，内丹也。此后阳气充足，凡便及涕睡皆粉红色，以应纯阳之质。及其丹光照见一颗明珠如火轮之状，在左滕之下，三转数足，每遇月尽，以左手摩顶，入息激动丹火，至五藏热为上，谓之育火以运其丹。此后丹田中渐觉有物，遇入息则丹动，故云分象也。天地和，则撼激有声，是名天籁，人之九窍不通，不闻其声。三转之后，九窍听明，天籁之声，昼夜常闻也。
　　望江南
　　毛发薄，三转运行阳。胎色渐红阴渐，缩，推移岁运助阳刚，育火养中央。成物象，五转辨微茫。出入尚迟形上小，晨昏时饮玉壶浆。天籁奏笙簧。
　　解日：三转阳数足，故阴龟渐缩，肠胃渐缴，一月之中，大小便共有十次。渐入地之位，将成无漏之道。乾卦皆阳，象纯阳也。摩顶入息，内育其火，丹抱圣胎，将成形象，五岳未全。八转动其形，如三四寸之小儿，见之未甚分明也。阳气方足而
　　未尝育阴，圣胎有魂而未尝有魄，故出入尚迟形尚小也。圣胎成像，坐息之问常见面目光彩，涌泉甘露之水常出，饮之七窍聪明，则闻仙乐也。
　　口诀
　　丹入左脸之后，功成三转。凡每月初六、十六、二十六，三六之日夜半子时，洗漱了，入净室中，端坐盘膝，叩齿六通，凝神定气，闭口入息，六次为一候，如此六遍乃毕。其月内行至三六日，则月中三遍俱足，至月尽夜半子时，依前於净室中闭目盘足而坐，先以左手摩顶门，右手摩尾闻骨脊尽头，随月转七七四十九转。凡摩时，紧闭定息，至数足微歇，候气定再摩。如些二次，自觉心肾之气，交於中膈，微动丹气，塞於五藏，觉五藏中其热如火，乃行火之候也。或於三六及月尽之时，忽觉丹
　　在左协之下播动，微有一道热气，过丹田直入协下，其热如火，摇动久而后定，乃成四转之功。自此之后，不行重天之数也。
　　第四转
　　闭阳户之气。鼻，天窍。口，地窍。
　　四转行阴入右关，圣胎灵运发朱颜。圆光满室神无得，鼓乐嬉游去复还。
　　解日：左属阳，右属阴，四转之后，内丹在右峡应内阴之数，自此内之阴阳俱足。三转养阳，圣胎生魂；四转养阴，圣胎生魄。丹之四转，内之圣胎魂魄皆就其五岳，精神与我内貌则同，此出神之真身也。四转之后，阴阳气足，正坐闭息，内之神光从顶门而出，如一轮明月罩定身体，神游方外，出入无得，坐室见四海而知吉凶。
　　望江南
　　丹已返，四转运行阴。逢六闭藏阳户气，三关全透合丁壬。龟游任浮沉。时出入，无得贯他心。游戏神通常出面，圆光周匝绕千寻。寒暑不相侵。
　　解日：四转养内阴，丹藏於右滕。鼻为天窍，口为地窍，气之鼻出属阳，气之口出属阴。三六之夜闭定鼻息，绝其来去之息，阳气内降，充塞五藏，此以阳养阴也。闭住鼻窍，则华池水满；下沃心络，水火内交。心气下降，肾气上腾，丁壬配合，圣胎阴阳数足。丹在右滕随气升降，如龟在水任意浮沉。内丹光明，罩我之身，其状如月，寒暑不侵。我心与他人心相通，知其善恶，婴兄出入游戏四海，名登仙籍也。
　　口诀
　　鼻窍口窍其丹入右脸之后，养成四转之功。遇每月初六、十六、二十六夜半子时，洗漱了，入静室闭目盘足而坐，叩齿三十六通，集神定气，闭定鼻息，湛然不动，直候真气内丹田气贯。舌窍者，华池。津涌满口，将欲溢出；然后款款咽之归心。其神水到心则激神火，五藏觉热，遍身汗出，四体苏畅，为一至三元之夜，如此行持三遍即止，此为神水神火抱育元精。抱育之后，或於行持三关内丹，自脸其声如雷，一道热气入於丹田，鼻中火光射出，於是内丹复归丹田，以成五转，自此不行闭阳户之法也。
　　第五转
　　五转阴阳造化成，婴儿盈尺弄阳精。寐游四海寤知所，去住无为信步行。
　　解日：四转养内阴，三转养内阳，五转内外阴阳数足，造化之功已成，养就圣胎，神通自在，故日造化成也。五转之后，内丹圣胎养就灵躯，身长尺余，自此探日之精以养外阳，夺天地造化之功也。常人内无所养，精神四散而无归着，昼则神在於心，夜则神出於体，及其睡着，神无所守，更不知有身，亦不知所在，随魂随魄入幽趣之中，与鬼同聚，於梦中无一不见，四大物壤，神从鬼往，随福受生，天堂地狱，皆不由己。乃神不识其身，随波逐浪之形也。得道真人，内丹成就，神合於身，物不能诱，是故魂魄潜伏，万邪不干，更无忧虑，出离生死，皆由於我。出神入神，纵横莫测，故丹经颂日：真人无梦，此之谓也。得道真人，神无所滞，魂住在我，信步无得也。
　　望江南
　　珠自右，紫电入丹城。内养婴儿成赤象，时逢五转采阳精。火自水中生。烧鬼岳，紫电起峥嵘，随意嬉游寰海内，寐如砂碛卧长鲸。时序与偕行。
　　解日：五转功成，阴阳数足，内丹玄珠，忽自右胁一道真火飞入丹田，声如鼻，光如火，乃是丹珠内阴内阳皆复丹田，以成五转之位也。圣胎之内，真人成就，出入顶门，长尺余也。三转养阳，四转养阴，内之阴阳皆足，丹田功成。五转则夺天地造化，探日之精以成外阳修行之道，自内及外，其序之顺也。故自五转之后，於一月之内，逢三九之日，探日月之精以养圣胎也。行持之法，以水求火，以阴求阳，水火既济，阴阳大和，故日火自水中生。常人於丹田之下，积阴之气，谓之鬼岳，遍体纯阳，阴山鬼岳，烧荡阳官，神庭建立。吕先生日：烧山符子鬼难看，此之谓也。随意出神，游行四海，去住从已所欲也。寐识其身，寤之其所，运神出身，自观本形，如长鲸外於砂碛也。五转之后造化功成，与天地合德，日月合明，内丹造化，与时偕行。
　　口诀
　　内丹复入丹田，五转之功成就。内之阴阳数足，当采外之阴阳以成大道。凡遇每月初九、十九、二十九三九之日，当日正午之时，面南盘膝闭目，对日而坐，候气定，绝鼻息，使气无往来，真阳不泄，充满於内。其内真火交通，自觉一身上下通红，光明满室，一二刻后，渐渐丹田真水一道玲气，一直上贯於心，如水精九浮在心上。然后闭目开息，从鼻中吸之，吸气九九八十一口，纳之於心。其日光到心之后，渐觉心头气动，在丹田如鱼踊跃，乃是阴阳大和，至八十一口而止。如此行持，三年而毕。三载后，不采日精却采月华也。
　　第六转
　　日有五色三年，月有九芒一年。
　　六转丹田弄月华，变胎魂魄影潜赊。阳砂换骨阴消肉，换尽真如玉不瑕。
　　解日：丹至六转，内外阴阳皆成，圣胎全具，真人与内身一体。每遇月圆之夜，探月之华以积其阴，故日弄月华也。五转真阳全，魂化为神，六转真阴全，魄化为气。魂魄内外全，日中游行，更无其影，与日纯阳为一。自此之后，鬼神不可见，阴阳不可测，以成其真仙之道，故日影港赊也。人之凡胎浊骨，阴阳不洁，不能上升得道。真人丹成，四转之后至五转，探日精纳丹田结为阳砂，丹砂
　　内结，入於骨髓，随汗而消也，故日阳砂换骨。换骨之后，至六转探月华，纳於丹田结为阴粉。探月华一年之后，其阴粉内化，入於内中以养仙肌。但觉大小便常有血随尿出，乃是阴消凡肉，仙肌自生，故日阴消肉也。玉之有瑕，不成真玉；人之凡胎浊骨，不成真人。六转之后，换其几骨，亦生仙骨，去其凡肌，而生仙肌，换尽无瑕，神仙纯一。
　　望江南
　　日精满，阴魄化无形。每遇月圆开地户，神龟时饮碧瑶精。清洁复如冰。阳砂赤，阴粉色微青。粉换肉兮砂换骨，凡胎换尽圣胎灵。飞举似流星。
　　解日：阴阳数全，魂魄内外，体无形影，乃登真人之道。六转每遇十五使内外水火既济以结阴粉，与天地造化流通，以育圣胎之质。神龟者，肾水中龟也。吕先生日：饮海龟儿人不识，烧山符子鬼难看，乃谓是也。探月之英华纳於神水之府，其神龟饮之，清洁如玉，冰玲如成，阴粉生於北极之中，故象其龟也。阳砂者，日精所结，故属於阳，其色赤亦象其日。阴粉色，月华所结，故属於阴，其色青。青者，象於月也。骨肉换尽则胎内化肌骨皮肉皆无，尽化仙质。魂化合神，魄化合气，悉皆清冷。一体之中形神俱妙，与道合真。学道之士能全其神，未能换其形，为形所累，故出神则身不能动，尸假则形不能忘。丹成六转，则换几形而成仙质，形神俱妙，神之所向，体亦随之，上升九霄，如云如星之快也。
　　口诀
　　丹成六转，采月之华，每遇月圆十五夜半子时，洗漱毕，对月而坐，闭息合口，绝往来之息，使真气不泄於外，内之真气充塞於六府。肾之真阴与太阳之精，内外之真气，莹若水精，湛然明朗，一二刻问，肾之真水感动於心火，心神在琉璃盘内。然后款款开目，放息鼻中，对月吸月之气，纳於丹田，吸八八六十四口而止。吸气一半之后，其月华真阴激动丹田中真火，水火相济，如沸汤之状，四体汗出，百脉苏畅，至六十四口而止。始此行持，三年了毕，其功入七转之位也。
　　第七转
　　七转身飞四体轻，灵光闭息满丹城。千朝却粒生成火，坤户施张浴海鲸。
　　解曰：丹成六转，阴阳内外俱足，凡骨换为仙骨，凡肉换为仙肌，四体百骸，并无凡物，仙体轻清，飞举自然也。内丹点就神骸，故一身之体为之喊也。丹之七转，使阴阳内外和合，当，闭十朝以成妙道之用也。丹成七转，闭息千朝，使阴阳大和，千日数足，神气合会，五藏皆新，内外纯一，丹光明彻於六府，真火烛开於五内。藏府谷虫化而为水，自此肠胃充实，不着烟火之气，不纳烟火之食，饥餐仙果，渴饮琼浆，与世不类也。内丹皆化之后，阴茎消尽，惟有一窍，名日坤户，以象其阴。每遇神丹火盛，则於三九之日投身水中，运其丹珠，从坤户而出，吸呼弄水，游戏自在，一二时久，复运其丹归於丹穴，以制火之盛也。
　　望江南
　　形透日，七转任飞腾。幽静深岩图宴坐，息无来往气坚凝。却粒着其能。生成火，返本气澄清。九候浴时开地户，月中取火日求冰。五内换重新。
　　解曰：七转之后，形神俱妙，内府皆为仙器，日中游行，身体通明，色如红玉，飞举腾空，纵横任意。大抵须要内外和顺，使之日月光华会於心肾水火，阴阳交通，神气和会，深入岩谷之中。宴坐千百日，闭鼻息以绝呼吸之气，冲和凝定，然后内实，不食尘世之物，以证逍遥之道也。至於却粒不食，真奇功奇道也。闭息千日，神火内发荡洗谷气，更无食念。返本还元，抱一守静，故曰还返气澄清。凡遇神火，五藏发热，则逢三九之日入於水中，澄其真丹，光明如火轮之状，从地户出，故曰开地户。月者，阴之象也。神火至阳之物也。户者，阴之窍，通阳光，从地户阴穴而出，故曰月中取火也。日者，阳之象，神水，至清之物也。舌者，阳之窍，通流神水，从舌窍阳穴而出，故曰日求冰也。五转换骨，六转换肉，七转换五藏。五内者，五岳也，故曰五内换重新也。
　　口诀
　　丹成至七转，当离尘世，入深山之中或岩谷间。宴坐闭息，精神口鼻绝往来之息，使真阴真阳交於腹，夺天地造化之功，归於四体。千日之后，五藏换尽胎气变为仙府，但觉顶门窍开，出黑赤之气，乃是胎气发散。千日数足，顶门窍合，乃是胎气出尽，七转功满也。自此之后，五藏结实，不纳烟火，若有时五藏丹火发，则入水中闭定鼻息，使丹珠神火从地户而出，浮於水面，如牛弄黄，直候舌下神水如泉，则丹火息，吸其丹珠复入地户，直至八转地带成就，无火毒则不复浴也。
　　第八转
　　八转还元地带垂，周行胎息养婴儿。
　　(部份缺佚)
　　有时火发烧丹窟，深入寒泉弄赤龟。
　　解日：婴儿在母腹中胞胎裹，定气不能出入而无所损，若婴兄脐中有脐带，衔在口中，呼吸之气往来不绝，此乃自然胎息，故无损也。丹成八转之后，换於脐中生一脐带，亦如婴儿之状，还其本始之道，故日还元地带垂也。婴儿得脐带，行胎息之气，故无所损，真人得地带，行周天之气，故能长生也。赤龟，丹珠也。八转之后，内炼真火使无热毒之息，凡遇火发，即。街地带，闭息九日。至第九日，真水自丹田如涌泉泛涨，直至重楼十二环，丹珠在其神水之中，如龟之戏水。自此之后，真火无
　　毒，更无丹热之息，故日：有时火发烧丹窟，深入寒泉弄赤毫。
　　望江南
　　内外变，八转始还元。地带长垂主坎户，周行胎息贯天门。太始道方存。
　　纯一体，赤黑气常喷。丹火发时烧内景，玲泉涌处浴猴孙。神水赤龟吞。
　　解日：丹至八转，外之形体，内之五藏，尽底换变，复生地带如小儿之状，故日返本还元也。地带者，脐下之带也，生於脐中，属北方坎卦，故日坎户，天门华池之窍。地带贯於口中，行周天之息，以调火侯，故日周天息也。太始之道，生天地之始，丹成八转，如天地造化之初也。内丹，纯阳也，无一点阴气，故日纯一体也。黑赤者，神火之气也，丹成八转，自心而来，常从鼻中出入，常见黑赤二气，故日气常喷也。丹火之息，运神水以制之二更无丹火之侯。盖丹者，心珠，心家，猴孙也。赤龟，火神也。丹浮於水之中，如龟吞水，取其状也。
　　口诀．
　　丹成八转，地带生於脐中。若遇丹火犹发热，五藏热燥，即闭目宴坐，以地带接於华池之下，使息气内通，流行周遍，运用之道，自闭息之后，丹田真水日日渐长，至第九日，神水直至重楼十二环，丹珠隐於神水之中，出去火毒。自此之后，更无发燥之患，至第九夜子时，闭息吸神水，从泥丸宫过夹脊复丹田，以毕其功也。
　　第九转功行毕
　　九转逍遥道果全，三千功行作神仙。金书玉简宣皇韶，足蹑祥云谒九天。
　　解日:丹成九转，造化成就，道果圆成，更积外行三千，外果圆满，方可飞升。故许旌阳丹成之后，除蛟龙之害，然后上升；孙思邈丹成之后，救万民之疾，然后上升。皆须立功成名，方得上升也？上升之日，天乐来迎，箫韶合奏，以过天关，随功行分职，列为仙班，与天地相为长久也。
　　修真十书杂着捷径卷之十七竟
　　修真十书杂着捷径卷之十八
　　体壳歌
　　烟萝子撰
　　我今责这愍躯壳，只为从前爱乖角。三尸业鬼纵交往，一片身心难把捉。
　　六贼使得终朝乱，见色逢财将命拚。身躯不觉业来缠，人前卖弄楼罗汉。
　　更说图谋夸好手，资财营运磨星斗。富如王恺与石崇，死后幽泉独自走。
　　苦爱腥膻与秽浊，坏得身躯如刻削。口中独道得便宜，您是一场愚蠢朴。
　　蠢朴暂时听我语，无限荒郊堆冢墓。哀哉白骨被尘漫，往日英雄归甚处。
　　不如闻早身心诲，兔使沉埋为下鬼。时人一死无复生，浩浩束流如逝水。
　　我今求得长生诀，等闲休向他人说。忽然恨慢泄天机，必遭神明暗地折。
　　吕公缚心猿诗
　　咄咄心猿听我陈，无端吋耐汝顽骆。终朝恣纵三尸鬼，作坏流年四大身。
　　数度为财遭耻辱，几回酒色减精神。不如缚取深山去，汝又如何损得人。
　　养生息命诗
　　捉得金精养命基，日华束畔月华西。壶中自有长生药，返老还童天地齐。
　　劝君勤学守三一，中有长生不死卫。能存玄真万事毕，一身精神不妄失。
　　烟萝子首部图
　　烟萝子朝真图
　　内境左侧之图
　　内境右侧之图
　　内境正面之图
　　内境背面之图
　　朱提点内境论
　　人有咽有喉，咽则咽物，喉则通气，二窍各不相离，喉在前，咽在后，喉主出纳，咽则吞之而已。喉字从侯，自内出者，喉达之于外，自外入者，喉达之于内。所谓呼者，因阳出；吸者，’随阴入。咽则因物而后咽焉，故咽字从因。咽应地气，为胃之系，下连胃院，为水谷之路，自咽门而入於胃，咽为扼要之地，又谓之哑焉。喉应天气，为肺之系，下接肺经，为喘息之道。自喉咙而通於肺，肺下无窍，四有空行，以分布清浊之气而为气管。肺之下有心，心之下有膈膜与脊协，周回相着，遮蔽浊气不上熏於心肺，所谓膻中也。膈膜之下有脾胃肝胆焉。脾者，土也，居胃之上，与胃膜相连，所以埤诸胃。肝者，木也，阴未退听吁之而出，故其治在左，其位在右。胃之下有小肠，小肠之右有大肠，大肠之侧膀胱也。小阳为受盛之官，化物出焉。凡胃中腐熟水谷，其气自胃之上口，日贲门，传於肺，播於诸爬；其滓秽自胃之下口，曰幽门，传入於小肠，自小肠下口，曰阑门，泌别而水入膀胱，其滓秽则入大肠，大肠以其四屈而受小肠之谷，所谓传送之官也。膀胱一名胞，胞者胞也，以虚受水，为津液之府，故云膀胱者，胞之室也。膀胱不利为瘾，不约为遗溺。心有大者、邪者、直者、有窍者、无窍者，了无相似。真心不受邪，其病者，心包也，所谓手心主是也，在心下横膜之上，坚膜之下，与横膜相枯而黄脂漫包者，真心也。其漫脂之外，有细筋膜如丝，与心肺相连者，包络也。肝有独叶者，有二叶者，有三叶者。肾有二，精所舍也。以肾为事，元气属焉，形如江豆相并，而曲附於脊膂，外有脂裹，裹白外紫，有丝二道上系於心，下连於肾，通而为一，所谓坎南离北，水火相感。肾虽有二，其一日命门，与脐相对。黄庭云：两部水王对生门，又日：后有密户前生门。生门者，脐也，婴儿在母腹中，取气於脐管，母呼亦呼母吸亦吸，正与密户相对，所谓脐者如此，与《烟萝子图》不差矣。近世刑人於市，剖而见之，乃云喉中有三窍，一水一食一气，其诬甚矣，又云：肾一在肝之右微下，一在脾之左微上，乃以《烟萝子朝真图》为非，岂知足厥阴受病，则舌卷而卵缩，况刀锯之恐耶。
　　烟萝子内观经
　　天地媾精，万物化生，父母交合，人从以生。一月为胞，二月为胎，三月成魂，四月成魄，五月分脏，六月分腑，七月开窍，八月神具，九月定精，十月气足。始生之时，神源清争，既纳有形，形染六情，眼则贪色，耳则滞声，口则耽味，鼻则受馨，意怀健羡，身欲肥轻，从兹流浪，莫能自悟。圣人慈念，使之内观己身，澄其心也。心澄神静，乱想不入，邪妄不侵，忧患咸消，虚室生白，唯在澄心也。
　　存守九宫诀
　　头有九宫，上象九天，下法九地，身有九窍十二楼，左右两眉问，一寸为明堂宫，有太乙君居为。左有紫房，右有朱户，着锦衣貌如婴儿，为身形之主也。却入二寸为洞房宫，中有三真人，左无英，右白元，中黄云。却入三寸为丹田宫，却入四寸为流珠宫，却入五寸为玉帝宫。明堂上一寸为天庭宫，洞房上一寸为极真官，丹田上一寸为玄丹宫，流珠上一寸为天皇宫。
　　三丹三田论
　　气中生神，神在上丹；精中生气，气在中丹；真水真气，合而成精，精在下丹。上田神舍，中田气府，下田精区。
　　外丹内丹论
　　气象於天地，变通於阴阳，阳龙阴虎，木液金精，二气交合而成者，谓之外丹。含和炼藏，吐故纳新，上入泥丸，下注丹田，中朝绛官，此乃谓之内丹。内丹可以延年，外丹可以升举，学道者宜勉之。
　　心脏总论
　　神在心为帝王，又为绛宫，为灵台，为中丹田，属火，太阳之精，上应荧惑，夏旺，其色赤，在方为丙丁，在象为朱雀，在道为礼，在卦为离。其形如未开莲花有三叶，见於内者为脉，见於外者为色。以口舌为门户，小肠为府，受肾之制伏，而驱用於肺，得肝则盛，见脾则臧。为五脏之主，正则辟邪，然多食咸则伤心，切宜慎之。
　　肝脏总论
　　魂在肝，肝为丞相，属木，春旺，其色青，在方为甲乙，在象为青龙，在道为仁，在卦为震。其形有七叶。胆为将军，在肝左边第四叶内，见於内者为筋，於外者为爪，以目为户，以胆为府，受肺之制伏，而驱用於脾，得肾则盛，见心则臧也。然食辛多则伤肝，切须戒之。
　　脾脏总论
　　志在脾，为丈夫，属土，四季旺，色黄，在方为中央，在道为信，其形如刀嫌。见於内者为藏，均养心肾肝肺，见於外者为肉，以唇齿为户，受肝之制伏，而驱用於肾，得心则盛，见肺则臧，喜甜好温，胃神附之，怕寒忌玲，磨则进食身安，否则病。若食酸多则伤脾，切宜省之。
　　肺脏总论
　　魄在肺，为尚书，属金，秋旺，其色白，在方为庚辛，在象为白虎，在道为义，在卦为兑，其形为华盖。见於内者为肤，见於外者为毛，以鼻为户，以大肠为府，受一心之制伏，而驱用於肝，得脾则盛，见肾则臧，怕玲成嗽疾，食苦多则伤肺也。
　　肾脏总论
　　精在肾，又号玄英，属水，冬旺，其色黑、在方为壬癸，在象为玄武，在道为智，在卦为坎。有二双，在左为烈女，右为命门，生带子透入泥丸宫。见於内者为骨，、见於外者为发，以耳为户，膀胱为府，受脾之制伏，而驱用於心，得肺财盛，见肝则臧，食甘多则有伤矣。
　　泥丸名谷神，一名下玄宫。
　　天脑者，一身之宗，百神之会，道
　　三丹田
　　两眉问为上丹田，心为中丹田，脐输三寸为下丹田。
　　三焦
　　涌泉，为足心也。心以上至泥丸，上焦。心下至脐，中焦。脐至涌泉，下焦。
　　制三魂神
　　每月初三、十三、二十三月，离人身上天曹，言人善事，其夜欲卧时，叩齿三通，呼其名日：爽灵益禄，胎光延生，幽精却死。
　　太上老君急急如律令。
　　常依此言，即获长生矣。
　　制七魄神
　　每月朔望晦日，离人身上天，奏人恶事。其夜欲外时，叩齿呼其名，即与· 赦罪。其名曰：
　　尸狗、伏矢、雀阴、辈毒、吞贼、除秽、臭肺！
　　制三尸符
　　神名彭珊，好车马衣服；彭质，好饮酒；彭娇，好色欲。此神与人身同一生，能兴三业，欲人速亡。遇晦朔日，上奏于天，苟能制之，立见长生。今具太白山制三尸九虫符于后。
　　上尸符，中尸符，下尸符
　　每遇庚申夜，书此符吞之，三尸九虫自然消灭，令人魂神安静，常以静夜呼名，念之大吉。凡遇甲子庚申，切忌夫妻共寝食，务在清净，则三尸自灭矣。
　　修真十书杂着捷径卷之十八竟
　　修真十书杂着捷径卷之十九
　　锺离八段锦法
　　闭目冥心坐，
　　冥心盘趺而坐。
　　握固静思神，叩齿三十六，两手抱昆仑。
　　叉两手向项后，数九息勿令耳闻，自此以后，出入息皆不可使耳闻。
　　左右呜天鼓，二十四度闻。
　　移两手心掩两耳，先以第二指压中指，弹击脑后，左右各二十四次。
　　微摆撼天柱，
　　摇头左右顾，肩膊随动二十四，先须握固。
　　赤龙搅水浑。
　　赤龙者，舌也。以舌搅口齿并左右颊，待津液生而咽。
　　漱津三十六，
　　一云鼓漱。神水满口匀。一口分三咽，所漱津液，分作三口，作汨汨声而咽之。
　　龙行虎自奔。
　　液为龙，气为虎。
　　闭气搓手热
　　，　以鼻引清气，闭之少顷，搓手令极热，鼻中徐徐乃，放气出。
　　背摩后精门。
　　精门者，腰后外肾也。合手心摩串，收手握固。
　　尽此一口气，
　　再闭气也。
　　想火烧脐输。
　　闭口鼻之气，想用心火下烧丹田，觉热极，即用后法。
　　左右辖鲈转，
　　俯首摆撼两肩三十六，想火自丹田透双关入脑户，鼻引清气，闲步顷问。
　　两脚放舒伸。
　　放直两脚。
　　叉手双虚托，
　　叉手相交，向上托空三次或九次，
　　低头攀足频。
　　以两手向前攀脚心，十二次，乃收足端坐。以候逆水上，
　　候口中津液生，如未生，再用急搅取水，同前法。
　　再漱再吞津。如此三度毕，神水九次吞。
　　谓再漱三十六，如前一口分三咽，乃为九也。
　　咽下汨汨响，百脉自调匀。河车搬运讫，
　　摆肩并身二十四，及再转槐礼二十四次。
　　发火遍烧身。
　　想丹田火自下而上，遍烧身体，想时口及鼻皆闭气少顷。
　　邪魔不敢近，梦寐不能昏。寒暑不能入，灾病不能述。子后午前作，造化合乾坤。循环次第转，八卦是良因。
　　诀曰：其法於甲子日夜半子时起行时口中不得出气，唯鼻中微放清气每日子后午前各行一次，或昼夜共行三次，久而自知镯除疾疫，渐觉身轻。若能勤苦不怠，则仙道不远矣。
　　第一段
　　叩齿集神三十六，两手抱昆仑，双手击天鼓二十四。
　　第二段
　　左右摇天柱，各二十四。
　　第三段
　　左右舌搅上愕三十六，漱三十六，分作三口如硬物咽之，然后方得行火。
　　第四段
　　两手磨肾堂三十六，以数多更妙。
　　第五段
　　左右单关槐鲈，各三十六。
　　第六段
　　双关梳鲈三十六。
　　第七段
　　两手相搓当呵五呵，后又手托天按顶，各三或九次。
　　第八段
　　以两手如钧，向前攀双脚心，十二，再收足端坐。
　　去病延毒六字法
　　其法以口吐鼻取。
　　总诀
　　肝若嘘时目争精，肺知咽气手双擎。心呵顶上连叉手，
　　肾吹抱取膝头平。脾病呼时须撮口，三焦客热外嘻嘻。
　　肾吹气
　　肾为水病主生门，有疾虺赢气色昏。眉蹙耳呜兼黑瘦，吹之邪妄立逃奔。
　　心呵气
　　心源烦燥急须呵，此法通神更莫过。喉内口疮并热痛，依之目下便安和。
　　肝嘘气
　　肝主龙涂位号心，病来还觉好酸辛。眼中赤色兼多相，嘘之病去立如神。
　　肺咽气
　　咽咽数多作生涎，胸膈烦满上焦痰。若有肺病急须咽，用之目下自安然。
　　脾呼气
　　脾病属土号太仓，有痰难教尽择方。泻痢肠鸣并吐水，急调呼字次丹成。
　　三焦嘻
　　三焦有病急须嘻，古圣留言最上医。若或通知去壅塞，不因此法又何知。
　　孙真人四季行工养生歌
　　春嘘明目木扶肝，夏至呵心火自阑，秋咽定收金肺润，肾吹唯要坎中安，
　　三焦嘻却除烦热，四季长呼脾化飧，切忌出声闻口耳，其功尤胜保神丹。
　　修真十书杂着捷径卷之十九竟
　　修真十书杂着捷径卷之二十
　　养生篇八十一章
　　一
　　恍惚中有物象，幽深微妙元通。欲验六宫聚气，且观两脸潮红。
　　二
　　五行有真造化，循环相克相生。一片黄云盖鼎，其中金液丹成。＇
　　三
　　静坐少思寡欲，冥心养气存神。此是修真要诀，学者可以书绅。
　　四
　　打坐正如打硬，晓夜不容少休。何似放教自在，一身有脉通流。
　　五
　　高尚千口水法，吕公八段锦文。更有六字气诀，尽是安乐法门。
　　六
　　鼻逐五香而塞，日遂五色以盲。是谓金木问隔，阴魄载了阳魂。
　　七
　　养气如养小儿，去欲如去蔓草。定甲七情不生，清今无为是道。
　　八
　　身中有三昧火，宿之弥壮长生。敛散勿令炎上，方可耳目聪明。
　　九
　　正黑须盈腔裹，何妨燕处超然。达磨得胎息法，故能面壁九年。
　　十
　　真炁不离丹鳌，元和常满玉池。饮食切须调节，饥中饱后无饥。
　　十一
　　食后连行百步，双手将肚摩娑。夜半五更睡觉，五藏浊黑须呵。
　　十二
　　二液枯而眼暗，脑气泄则耳聋。智者能和五藏，一二焦六府宣通。
　　十三
　　坐外须闭地户，升降仍勒阳关。捉住真龙真虎，自成九转还丹。
　　十四
　　昼取日精吞炼，夜分仍进月华。真火真水既济，自然种出黄芽。
　　十五
　　不离心心是道，众妙共集一真。老而不死曰仙，无病而死曰人。
　　十六
　　学道本无难事，自是人心不坚。初时炼洒辛苦，成就只一二年。
　　十七
　　按月遵行易卦，阴阳消长六爻。此法未为简易，天真别有逍遥。
　　十八
　　修养所戒有三，大怒大欲大醉。三者若有一焉，即时损失真气。
　　十九
　　佛之所以为佛，仙之所以为仙，无非立诚而致，精读《 中庸》 一篇。
　　二十
　　寅至申为七返，卯至坤为九还。小而论之一日，大而论之一年。
　　二十一
　　住黑调匀千息，升身撞透三关。炼得形神俱妙，方知火满金田。
　　二十二
　　莫殢咽津行气，徒令苦己劳形。自有红楼宝塔，五云结就黄庭。
　　二十三
　　灵根有阴阳髓，调和入鼎烹煎。醍醐上通绛阙，冲气下彻涌泉。
　　二十四
　　妙处兼忘四象，透时岂问五行。要得抱元守一，自听玉响金声。
　　二十五
　　虚籁时闻天鼓，元珠常照深渊。白雪炼成赤水，火龙耕就芝田。
　　二十六
　　至道不拘子午，无为岂问朝昏。若要三花聚顶，须令五气朝元。
　　二十七
　　出青入玄甚焕，尽归玄牝之门。果欲长生不死，劝君修取昆仑。
　　二十八
　　灵台不留一物，收神归到神中。十二楼前春水，赤龙雪浪研空。
　　二十九
　　灵物何常有病，九窍百骸自安。有病不须服药，只俏返照内观。
　　三十
　　妙用循环不绝，搬运岂假河车。点灵和常在，自然金鼎丹砂
　　三十一
　　学道须积阴德，不然动有障魔。若有宿植根本，自与福力相和
　　三十二
　　广成千二百岁，守一能处其和，昨有婴儿诧女，交亲须藉黄婆
　　三十三
　　众生如未成佛，终不取此泥团。此道殊途一致，老子即是瞿昙。
　　三十四
　　如来教俱烯罗，冥心观鼻端白。消息身心内明，圆通斯为第一。
　　三十五
　　足忘腰忘心忘，一性湛然常寂。颜回能忘所忘，所以能适其适。
　　三十六
　　短命死非不幸，定是脱壳神游。故虽天纵将圣，须让他出一头。
　　三十七
　　锺离灵宝毕法，修真直至超升。谆谆明告学者，只患人不能行。
　　三十八
　　学者必求名师，名师世问难遇。修行若是到时，神仙自来济度。
　　三十九
　　陈搏神超形悴，於世功行未圆。蓬莱云归独步，直须行满三千。
　　四十
　　学人慎毋贪睡，梦中引入诸邪。若要真元不散，钓出心中毒蛇。
　　四十一
　　学道不必贪多，勤心拳拳守一。灵源志中有云，得了善时勿失。
　　四十二
　　知寒先须着衣，觉暖渐次解脱。坐避湿气贼风，食忌生玲硬物。
　　四十三
　　纯阴无阳曰鬼，纯阳无阴日仙。吕公号纯阳子，所以得成其天。
　　四十四
　　大道如行正路，冥行或入多岐。摄汝神将来舍，无空未免勃蹊。
　　四十五
　　挟勇必有机心，能定而后能应。用志不分凝神，尽性以至於命。
　　四十六
　　达理必明於权，无权徒执厥中。圣之慎其可与，能权万法皆通。
　　四十七
　　陋巷不改其乐，不违终日如愚。离形超然自丧，是名列仙跃儒。
　　四十八
　　学人要明真一，先须识取根元。根如木之根本，元如山顶昆仑。
　　四十九
　　阳龙气中真液，阴虎液中真气。两者交通成和，结成真胎赤子。
　　五十
　　两个壶中一景，倒拽九牛上岭。上得岭可长生，失脚向门前等。
　　五十一
　　金风吹坎中阳，此是吵道出处。有人二百余岁，至今行此一句。
　　五十二
　　通天地人曰儒，固要贯通佛老。吕公亦是同人，读《金刚经》悟道。
　　五十三
　　成就金刚种智，其经秘密甚深。昔人只悟一句，无所住生其心。
　　五十四
　　任意常在丹田，温温保养下元。别无施为作用，任者任其自然。
　　五十五
　　学人要净三业，如龟藏护六根。定中水火如透，真真外无真。
　　五十六
　　形炼气气炼神，道集虚虚生白。上下天地同流，妙用通四比辟。
　　五十七
　　十二玉楼申虎，九重丹阙庚能。天光透昆仑顶罔象入水精宫。　
　　五十八
　　清浄无中既无，圆觉幻灭亦灭。超然兴道合真，见性是佛。
　　五十九
　　父泥丸母雌一能守一万事毕，元熙如如不动，何劳咽漱呼吸。
　　．　六十
　　太上道一而已，如来余二非真。一识取本来面目，火患为吾有身。
　　六十一
　　玄牝之门甚秘，祟钥造化胚胎。一明知不是口鼻，高尚勇猛踏开。
　　六十二
　　偃月炉最难寻，高尚曾有此句。只在此个山中，云深自不知处。
　　六十三
　　潜神游方之外，自在与天为徒，浪说九年大妙，都来片饷工夫。
　　六十四
　　内丹须炼外丹，二者不可偏废。丹成更积阴功，此人必定住世。
　　六十五
　　睡则玉女分胎，起来鳖鱼摆尾。熙定真息乃长，鉴明尘垢不止。
　　六十六
　　西山有《会真记》，分别龙虎阴阳。五识五补妙诀，学者请细消详。
　　六十七
　　以阳养阳尚阳，以阴谏阳甚难。开天门地户，衡夹脊透双关。
　　六十八
　　道高则轻富贵，心净可学神仙。人我浪争客气，逍遥自养长年
　　六十九
　　专意积精适神，无使思虑营营。虚无自然生道，真静永保长生。
　　七十
　　有动不动中动，有为不为中为。形端而表自正，德全其神不亏。
　　七十一
　　至道大不容声，造形悟而默识。入於不死不生，浩劫天地为一。
　　七十二
　　象为无象之象，体乃物体之体。存则百骸俱生，亡则九窍皆死。
　　七十三
　　天地万物之盗，圣人能明盗机。害生恩恩生害，要再番察其宜。
　　七十四
　　悟藏榖俱亡羊，掉史砳均失性。藏乎无端之纪，调以自然之正。
　　七十五
　　日损损之又损，资深深之又深。灵台无事生定，切忌劳形悚心。
　　七十六
　　后醒当惩前醉，今是因悟昨非。我生自有性命，何人与论真机。
　　七十七
　　至道窈窈冥冥，冥冥中独见晓。人皆背觉含尘，谁肯回光返照。
　　七十八
　　由戒定生智慧，自小成入大成。悟太一含真黑，知肘后飞金精。
　　七十九
　　上下三官升降，收敛五黑同归。金乌摄得玉兔，龟儿变作蛇儿。
　　八十
　　乾以健而左旋，坤以顺而右转。八卦九九循环，志满神光自现。
　　八十一
　　尝闻知者不言，吾今岂日真知。多言晓晓不已，姑为学者指迷。
　　修真十书杂着捷径卷之二十竟
　　修真十书杂着捷径卷之二十一
　　西岳窦先生修真指南
　　无知子问林屋逸人曰：虽知道在虚无之中而未识虚无之境户人居生死之内而未审生一死之门，欲愿明其理以指示，仍使后学以闻焉。逸人答曰：求虚无者当须内观，求於外者去道远矣。我尝念昔有五公子问太上虚无之地，
　　太上日：虚无之地有五，城门者，乃子五指问也；负重之国者，两脚也；轻庭之屋者，两膝也；无极外国者，两脸也；无极自然之国者，脐也，太清虚无之屋者，腹也。青龙白虎朱雀玄武者，大小肠胃也；束方甲乙木者，肝也；南方丙丁火者，心也；西方庚辛金者，肺也；北方壬癸水者，肾也；中央戊己土者，脾也；十二国者，两手十二经脉也；九重之台者，咽喉也；天公当门而坐者，舌也；二十八元士者，齿也；日月在两边者，两目也；天门地户者，两耳也，松梧河水之问者，眉也；上有盘石广大者，额也；修真之士思惟神气出官者，出身中之神也；三五功曹者，三岛五灵宫神也；五体真官者，五体神也；五气君者，五藏神也；左右官使者，两脚也；左右捧香侍者，两手大指也；传言玉女者，小指也；五帝直符者，五指也；三十六人出者，出身中十二宫室二十四气神也；三气正神者，神及气与形也。故形非神不安，非气不行，气非形不立矣。四海者，心为血海，肾为气海，脑为髓海，脾为五谷之海也。五湖者，五藏各有液，所主之位东西南北中是也。九江者，小肠上下有九曲也。顶日上田，心日中田，肾日下田，即三岛也。闱苑，即根源也。华池在齿舌之问，元潭在小肠之下，瑶池出丹阙之前，昆仑上接玉京，天池正充内院，凤池则心肺之问，玉池在唇齿之内。神水生於气中，金波降於天上。赤龙住处，自有琼液玉泉，偃月曲江，皆是左右两目，鹊桥正属鼻梁，解脱楼乃同泥丸，欢喜楼人中即是。如此名号，未可备陈。凡人之生也，初父与母交精血，造化而成於形。若父精先进，母血后行，则血包精为男，乃先生其右肾，故属阳，应日主三魂降精气赤而镇丹田，故命脉在右手之尺部也。若母血先进，父精后来，则精裹血为女，即先生其左肾，故属阴，应月主七魄降真气黑而镇子宫，故命脉在左手之尺部也。男子先生右肾，右肾生脾，脾生肝，肝生肺，肺生心，心生小肠，小肠生大肠，大肠生胆，胆生胃，胃生膀胱，膀胱生左肾，左肾生三焦，三焦生三元，女则胃生三焦，三焦生右肾，右肾生膀胱，膀胱生三元。三元生八脉，八脉生十二经，十二经生十五络，十五络生一百八系络，系络生一百八十五孙络，孙络生一百八十五湟络，湟络生三百六十五穴，穴生三百六十五骨，处胎十月而生。始者一月为胞，精血凝也。二月为胎形，兆胚也。三月阳神为三魂，动以生也。月阴灵为七魄，静镇形也。五月五行分五藏，以安神也。六月六律定六府，用滋灵也。七月七精开七窍，通光明也。八月八景神具降，真灵也。九月宫室罗布，以定精也。十月气足，万象成也。内有五藏，外应五行。经日：受胎之初，所生二肾，左为玄，玄以升气，上传於肝；右为牝，牝以纳液，下传膀胱。玄牝本乎无中来，以无为有，乃父母之真气纳於纯阴之地，故日谷神不死，是谓玄牝，玄牝之门，可比天地之根。自肾而生五藏，六府存焉。肝日青龙木，在左，无英居焉，制三魂也，其气从脊胜左畔上入眼，化为泪，名真木，余气流入上聘左畔，名玉液也。肺曰白虎金，在右，白元居焉，制七魄也，其气从脊胜右畔上入鼻，化为涕，名真金，余气流入上聘，名金液也。心日朱雀火，在上，司命居焉，纳生源也，其气从胸前左畔上入舌，却入心，化为血，名真火，余气流入舌下左畔，名神水也。肾日玄武水，在下，桃康居焉，保精根也，其气从脾右畔上入耳，化为耳塞，却下肾名，真水，余气流入舌下右畔，名华池也。脾曰勾陈土，处其中央，长生大君居焉，其气从脊右畔上来入脑，化为涎，名真土，余气流入唇颊内，名玉池也。经曰：眉下五轮全在定中起。五轮者，眼也。有血输、气输、水轮、金轮、瞳轮，谓主息入定中作也。真人曰：定中运水火於目中也，故崔公以眼为镜，要得之五力。乃大道之源，皆在眼力也。白睛属肺，赤脉属心，黑睛属肾，脸黄属脾，中有一点莹明者，属於肝。五藏精元聚在於眼也。五藏气全，则有五色神光，五藏怀宝，则眼内视真景，明如白昼。五藏衰则神光不明，五藏绝则神光落而死矣。又曰：眼为金刚之门，鼻为炉鳌炼金之门，户鼻乃主息出入，为气本由崇钥也。金刚乃元神也，出入眼中，能内视久视则长生矣。金公者，肺中唾；诧女者，心中血也。婴儿者，肾中精也；黄婆者，脾中涎也；七宝者，神气脉精血唾水也。亦为七返真制。先令一身滋润，然后能生水，水盛能生唾，唾盛能变血，血盛能炼精，精盛能补脑，脑盛能壮气，气盛则神全矣。人之一躯，以应五行生成之数。心之上日九天，肾之下日九地，肾到心八寸四分，心到重楼第一环到顶八寸四分，则日泥丸绛宫，太一帝君居焉，总众神也。自肾到顶凡二尺五寸二分，计八十一丈元气，以应九九纯阳之数。凡一昼夜，漏水下一百刻，每一刻折六十分，共六千分，每一十分人息之出入有亡十二息半。凡百刻之中，天左旋而地右转，人之气血以合三才，荣卫皆通天地之正气。一呼一吸，谓之一息，经络开辟，呼吸往来，昼夜之问，有一万三千五百息，呼吸皆等。所呼者自己之元气，从内而出；所吸者天地之正气，自外而入。根源牢壮，元阳无损，呼吸之问可夺天地之正气矣。清者荣而浊者卫，悉乃流通；横者络而纵者、经，尽得舒畅。然后寒暑不能侵，劳苦不能害，体强而骨健，气爽而神清，常为不老之人，永保无疆之寿。真龙真虎者，坎离也，心肾也。龙虎交媾，以炼金丹。《天宝内经》曰：婴儿姥女， 炁合黄庭者、是也。以至功成行满，则,为神仙，长生不死之道矣。
　　天元人药镜
　　崔真人希范迷
　　余少游云水，曾遇至人论养生之衍：修龙虎之要，须知三川福地，异境灵坛，苦历烟霞，巡诸圣迹，每将接道之倡，互认铃同。余虽未亲鼎妒炉，略启玄奥，撰天元之秘法，显龙弯虎之妙道、铅汞之根源。好道同流，幸垂一览。
　　原夫大朴既分，黑降万物，系乎生死。死者未明生，生则形存，死则亡躯。存亡可舍，与道合真。生乎神，驭於精，而盛於物。物之最灵，唯其人也。身者乃神化之本，精於人也若水浮航，黑於人也如风扬尘，神於人也似卜野马聚空。水个则航止，风息则尘静，野马散而大空长存。精能固物，炁能盛物，精黑神三者，心可不动，其变化也，外忘其形，内养其神，是谓登真之路。嗜欲纵乎心，孰能久去？哀乐伤州乎志，思虑役乎神，孰能久忘无？利禄劳乎身，孰能久舍？五味败乎精，孰能久节？酒醴乱乎精，孰能久绝？食佳肴，饮旨酒，顾以妹丽，听以淫声，虽精炁强而反祸於身，耳目快而致乱於神。有百端之败道，无一芥之希真，安有养身之验耳。夫学道者，外则意不逐物，内则意不随心乱，湛然保於虚寂、造乎清净之域。譬如起屋之劳，假一息之形炁，尚稣神归其清，而况契於道、保真丹所哉。嵇康谓：仙必．可力致而学得，在乎禀炁之自然也。如蝉蜕空，坐忘尸解，投胎夺舍之法，铅汞之精，坎离之妙，．御风逐雨，飞亮步水之徒，轩辕化龙而出世，秦人驾凤'以冲虚，学而然后为神仙者，古今有也，岂为无术而致神仙者也？生於方内，知而有神仙仪，及於方外之士者，贤人也，远人也，志人也。学而不已日贤，贤而不已曰圣，圣而不已曰神，神而不已日廓然。冲乎宇宙之外，出乎天地之问。阴阳外合则生乎形，内则生乎神。心为神主，无幽不烛，无滞不通，守默定心，心定则炁和，炁和！财精凝，精凝则神灵，神灵则通真。．夫寝者有梦，则神尚役其所，既劳心归所思，梦寐之问，心如．得其自然安静，元炁降而偶合冲｀虚之理，是谓至人无梦也。夫养内丹者，身法乎鼎，精炁像乎铅汞，坎离像乎水火。神明为体，状乎变化之灵，久而精妙於炁，神灵淤精而脱於形体者、类兹铅汞浮沉也。心去火者，炁也，炁者，命也，得之於心，而失之於心也。火者，生死之命也。心者亡精动炁之时，事保於清诤也。人之养丹，如龙之养珠，如孕妇养胎，举止护持，恐有所伤，待其功成，内事验，丹之力。若乱心败黑，劳体伤神，惭而耗散真胎。老子所谓如持盈满之器，一心内觅，无令外求。日月者，天地至精；坎离者，人身大药。故圣人密外而知内，以明神变之功。蚌胎兔孕，犀角鹊肢，贫颈鳖影、蚪螂之子，而蝶赢祝之，炁不交也，精不接也，存之於心，而通於神也。故《易》云；寂然不动感而遂通中非天下至精，孰能与於此？必可名状。至於犬马之贱，尚知有玄关之要，有心定志，．脱质遗形，况於灵乎万物者，治养生之术，长生久视之法，希夷自然之理耶？至於刻骨洗心视金石之志，隆师亲友，不、限贫贱富贵，荣辱是非，不侵世务，顷刻之问，敢忘於道？细行不遗，终累大德。决取神仙，非定志不能大德。得哉至言。皇天无亲，惟德是辅。
　　内丹之图，於后唐庚子岁望偶，至一真人崔希范述。
　　坎离交媾之图
　　修真十书杂着捷径卷之二十一竟
　　修真十书杂着捷径卷之二十二
　　劝道歌下
　　乱性多因纵酒，损真慎勿伤茶。太饱难於克化，饥时频吃些些。
　　知足可以常足，无思自是无邪。若爱清虚恬淡，何羡富贵荣华。
　　天真自然蠦鼎，赤水种就黄芽。百病生於元炁，一顶要聚三花。
　　妙用六通四辟，循环运转河车。大道本来平易，学流浪自波查。
　　三教元无二道，和同都为一家，爱河岂有穷极，苦海浩五津涯。
　　奈何迷疑贪着，白玉自作痹瑕。不积涓埃功行，因循自满恒沙。
　　幸有超脱门路，勿使六贼邀遮。回机便同本得，熟炼铅汞丹砂。
　　决定长生久视，平地紫府烟霞。登山各自努力，千里毫厘不差。
　　莫待臈月三十，是时追悔怨暛。
　　虚靖先生《大道歌》，司马子微《坐忘歌》何仙姑亦作《证道歌》，其言深切着明，有补於世，予因拾神仙之遗旨，作《劝道歌》，普劝修真，同证大道。至游居士曾慥书。
　　次韵劝道歌王承绪
　　养疾扶衰在酒，养疾扶衰，固神养炁，酒为百乐之长。清神爽气唯茶，茶味清神爽气勿令损气。《本草图经》。素淡之食加倍，五腥之味减些。《黄庭经》曰：五味外美，邪炁腥臭。升神明，胎炁零。保养元和正和正炁，无病可却。若要跳出生死，先须识破浮华。四兽分为四象，青龙、白虎、朱雀、玄武。五炁产出五芽。五芽者。五藏真炁。鼎内炼成大药，目前自现金花。《毕法》。曰：金液既成，自现金花。按日循缘八卦，随时般三车。小河车，大河车，紫河车。《毕法》既悟火枣无核，莫使交梨有查。既日三山有侣，自知四海五家。此二句全是海蟾语云水千重活计，松萝万顷生涯。朱谲合真有象，《毕法》曰：形若弹丸，如色朱谲。元珠耀形无瑕。结庵曾栖草观，锺离在终南山草楼观结庵三十年。化胡远度流沙。老君西升以化胡人。有一门庭可入，都鹿网相庶。仙骨换却俗体，吕公曰：乞与贪儒欢仙骨。真汞休认凡砂。平叔曰：有人要识真铅汞，不是凡砂俗水银。忽化何须出壳，吕公不出壳，化火龙飞去。久行必定飞霞。《黄庭经》曰：必久行之飞若神仙亲传秘诀，不得时刻有差。《毕法》日：以时行法，以法求道。迷徒不肯留意，端坐待尽可嗟。承绪，字绍之，儒学登科，为夔州教授。少得吞日精月华之卫，后悟道，年八十余。康强如壮时。此歌可知其为人。绍之洛州人，蔡疑榜。
　　绍之教授见和《劝道歌》深明至理复歌元韵
　　饥飧不嫌恶食，薄酒胜饮酽茶。享用虽有分量，何似惜福留些。
　　气和自无诸疾，心正可辟众邪。日夜抱元守一，朝昏含英咀华。
　　阴魄都齐消灭，阳光内现萌芽。此是真如般若，无非翠竹黄花。
　　渊澄似开明镜，默运如转噪车。常珍嗜脍与炙，异味屏梨与查。
　　九还七返成道，十洲三岛为家。但使凡心去尽，方验吾生有涯。
　　超然离形释智，涣若荡秽涤瑕。大道分明直截，多岐委曲周遮。
　　学而不断贪欲，辛苦作饭蒸砂。穷年系风捕影，难将种玉飧霞。
　　大成是为究竟，入处各有等差。一朝火龙透出，举世仰望咨嗟。
　　承绪再用前韵
　　气壮何须饮酒，睡少不必啜茶。一点清虚有味，六尘离着无些。阳藉三魂作主，阴藏七魄为邪。《毕法》曰：三魂为阳藉常数，令人生，七魄为阴藏常数，令人死。运化常随北斗，采真默契南华。《南华经》曰：是谓采真之道。性明养道无损，心地种丹有芽。荫仗长春琳干，《黄庭经》曰：万木有条可荫仗，俞其成七宝身也。香闻不谢天花。出《老子太清经》。撞开内院金虎，愚曰归内院。烧透昆仑火车。西华夫人曰：运火车烧透昆仑。九酝斟酌不尽，《中黄经》曰：主生有九酝仙酿，斟酌不竭。三桃王母仙桃，碧玉桃，蟠桃。咀嚼无查。玄鹤飞来作伴，白云深处为家。超出迷津有数，沉沦苦海无涯。功成自然多验，行满谁指纤瑕。取玉皆因剖石，求金亦自淘沙。得上十洲祖洲、瀛洲、玄洲、炎洲、长洲、元洲、流洲、生洲、凤麟洲、聚窟洲。路去，自有五彩云遮。既悟神炉有药，何劳九鼎飞砂。男子为神鲈，女子为金鼎。有志嗽泉枕石，甘心钓月栖霞。小法千门甚众，《毕法》曰：旁门小法不合大道。许真君日：三千六百法。直路一条不差。平叔曰；一条直路上天堂，别有门庭终皆会。若不速修下手，树枯空有呼嗟。《黄庭经》曰：叶去枝枯失青，又如人津气既衰形必瘁。
　　慥三用韵
　　休夸饮一石酒，莫羡吃七碗茶。三杯可通大道，食后漱齿呷些。东坡云：食后以茶漱齿，肥减茶去而脾胃不知。五气收归丹宠，一念不涉诸邪。盎盎精神满腹，徇徇个倡无华。三田灵芝发秀，九碗兰茁其芽。玉池充溢肥水，《黄庭经》曰：玉池清水上生肥。紫云盖覆黄花。李仙君诗云：黄花生紫云。上关下关紧闭，天鼓振响雷车。日啖青精香饭，不食苦李生查。纷纷旁门小法，籍籍诸子百家。游心在方之内，望道眇天一涯。畴能超然了悟，纯全其德不瑕。用之宝如金玉，不用弃若尘沙。（神仙论》云：用之如金如玉，不用如泥如土。明镜本来无垢，拂拭勿使尘遮。．留侯何用辟谷，勾漏徒访丹砂。温温尺宅光透，红潮舒散绮霞。三千功圆行满，靡有毫发过差。直上清都绛关，群仙指点兴嗟。
　　承绪三次韵
　　少斟朱博案酒，前汉朱博，案上不峦三杯。罕烹陆羽神茶。陆羽，茶神。肠瘦如绳有验，道人之肠如绳，真炁充，食自减，肠自缩。心炽似火无些。不能坠心火，肚嫔而与物争。一气常通九窍，一窍气不通即病。百骸莫受百邪。八方邪炁。当使寒灰复焰，须令枯木生华。返老还童。除欲要固命蒂，真精为命蒂。绝爱自长道芽。虚则道生。既悟无中有物，老子日恍兮惚兮其中有物。自然水裹开花。西华曰：水中花发四时香。但取离宫凤髓，吕真人诗曰：下用南方赤龙髓是也。休随门外羊车。《莲经》 曰：羊车、鹿车，今直门外。别法鼎器、多病，鼎有十法。自家园菜少查。平叔曰：似何家园下种栽菜，成当自绝真胎。得道实无所得，《老子清序经》曰：虽名得道，实无所得，为化众生，名为得道返本。出家不在离家。每意未绝，虽离家尚俗。若诸念断，若在家犹出家也。返本不出身内，馒忙徒走天涯。施真人诗日：馒忙人护走，不求自己别求难。性根本来无累，命宝元自绝瑕。平叔曰：命宝不宜轻弄。炼丹须凭主洞，玉洞玉峰。得药号日金沙。有金沙鼎。奥旨宜宗老氏，顽空休泥卢遮。毗卢遮那，佛语。若欲炼形成气，须教变汞为砂。（毕法》曰：炼形成气乃为地仙。又日汞变而为砂，铅变而为金丹。通玄前有黄谷，黄帝遇黄谷子，谷子曰：别有通玄之语。修真别有青霞。青霞子得道，垂诀千世。子细推穷二教，道释。长生寂灭有差。焚身妄求舍利，七宝壤却堪嗟。人禀七宝身。
　　通判蓬州军州事郭耶次韵
　　保形保生保命，戒色戒酒戒茶。夜气若要长在，晚食尤宜臧些。养心莫如寡欲，存神须是闲邪。辨得天清地浊，吞取日精月华。寒灰便可发焰，枯根立得生芽。学者舍本逐末，病眼执着空花。罔穷圣道一辙，徒诵丹书五车。正似炼金和镶，何殊嚼蔗吞查。
　　不知达人到此，元始浩劫为家。燕坐能事毕矣，已遍海角天涯。鉴明不受微垢，玉洁靡见纤瑕。视轩冕如桎桔，弃财宝若泥沙。曲江一输秋月，岂容雾掩云遮。盘旋火龙水虎，和合阴汞阳砂。真身自然腾化，驾凤高凌紫霞。哀哉旁门小法，作用千种参差。个个辛苦无成，临老空自悲嗟。
　　修真十书杂着捷径卷之二十二竟
　　修真十书杂着捷径卷之二十三
　　临江仙
　　子后寅前束向坐，冥心琢齿三十六通。呜龙。呜天鼓三＋。托天三次，每次行嘻字气。回顾握固按腿，左右各三，先右次左，左行嘘字气，右行哂字气也。眼光摩。挫按手摩眼七次，闭目转睛七次，以中指节捻太阳三＋六。张弓左右二三十挽，每次行呵字气。仍踏弩，左右各三次，每次三挽七踏，行呵字气。升降挽鲈多。左右运转输鲈三十六，行吹字气。三度朝元三次，每次按腿闭目咽气，名为朝元，每次行吹字气。九度转，想气自丹田转九交。背摩盘足闭气，搓手热摩擦肾俞上下，行吹字气。双摆按腿暝目闭气，三，右摇摆身不限数，名鳖鱼摆尾，行呵字气。扳舒脚以手，低头扳脚，行呵字气。拏。跪膝反手左右学脚跟三次，每次行呼字气。虎龙交际咽元和，以舌搅取津满口嗽三＋六，一气分三咽，闭住，搓、按两手极热，遍身擦，令微汗出。挑甲罢，左右臂举手齐发，遍挑十指甲，不限数。便可蹑姻萝。凡行吹肾呵心嘘肝嘻三焦咽肺呼脾六字，不可令耳闻声。出气欲细而长。凡行持，皆闭气，行持罢方吐气出，呼所行字。锺离先生《八段锦》，吕公手书石壁上，因传于世。其后又有窦银青《八段锦》与小崔先生《临江仙》词，添六字气於其中，恨其词未尽。予因择诸家之善，作《临江仙》 一阕，简而备且易行，普劝遵修，同证道果。绍兴辛未仲春至游居士曾慥记。
　　满庭芳
　　二气旋还，三宫升降，往来於是无穷。透关神水，铅汞过三峰。返复周流八脉，戊己炼，阴虎阳龙。凝情处，金光朗朗，身外见形容。灵光，真造化，天机探远，推测难通。等利名酒色，恰似秋风。大道玄炉进火，三田内，养出神功。功成后，金书来，诏平步赴瑶宫。
　　永遇乐四首
　　个个修行，人人咽纳，谁悟真道。曲径多歧，旁门小法，误了人多少。容成岂是，神仙究竟，采药馒多炉龟。忽一朝，脱却桶底，性根坏倒。争如内观，无为清争，学取本来庄老。匹配阴阳，抽添铅汞，八卦为端表。人生如梦，流年似箭，回首也须闻早。一贪迷恋，春花秋月，甚时是了。
　　右一
　　万法由心，应观法界，一切心造。老子瞿昙，同归去揆，不离心是道。一从识得，坎离交济，炼药粗知昏晓。腾雨飞，蟾宫兔走，丹阙更无烦恼。气中真液，液中真气，和合不多不少。种出黄芽，炼成赤水，龙虎交围绕。＋还七返，工夫到后，还我旧时年少。三千功圆行满，怨时是了。
　　右二
　　学道修心，存神炼性，直要轻补脑还精，流水不腐，户枢终木蠹。日魂月魄，搏归炉鼎，真炁自然留聚。把心猿缚住，意马追回，迥无尘虑。定明有，阳龙阴虎，水火透时为度。八段奇文，千口活法，向上有一路。吕公高尚，未离人世，有分也须相遇。约十洲三岛，縿鸾跨鹤，大家同去。
　　右三
　　养水养精，养神养血，先须养气。日月阴阳，六爻八卦，细看《参同契》。灵躯灵宝，千言万语，不过坎高两字。向昆仑岭上，返本还元，要明终始。一身虽小，如同天地，八万四千余里。玄牝之门，生生万化，都在冲和内。此真真外，别无真谛，方信道一而已。异时见锺吕，如有未明，请师指示。
　　右四
　　世问有道人，以旁门小法迷误学。有二三名公自云：人生岂不擘，得活数百岁。为房中卫，自以为莫已若，桶底一旦脱去，性根堕落，追悔何及？束汉载玲寿光学容成公御妇人法，年可百五六十岁，须发尽白，而色理如三四十时，亦不免於死。寿光尚尔，尸不及寿光者乎？予作《永遇乐》四词，因劝世人迥光返照，直深戒为容户中成之卫者，庶几觉悟，聿修清诤无为之
　　地，方为究竟。
　　渔家傲四首
　　至道不遥只在迩，毫厘差失如千里。道是难来元却易。如相契，一超直入如来地。水火交时为既济，三尸六贼都回避。只此长生仍久视。身口意化成一点冲和气。
　　右一
　　神是性兮气是命，神不外驰气自定。幸有崔公《入药镜》。如究竟，全真鸟甩固蒂归根静。主客内明方外应，灵台集发天光莹，两个壶中一片景。急修省，莫待临渴去掘井。
　　右二
　　精养灵根神守气，天然子母何曾离，昼夜六时长在意。三田内，温温天地中和水。十二楼前白雪腻，九宫台畔黄芽遂，日月山头朝上帝。 神光起腾身直出姻霄外。
　　右三
　　我有光珠无买价，光明常照芝田下。更没之乎并．者池。· 知音寡，世间谁是能行者？一万精光浑守舍，四百四病都齐罢，透出火龙归造化。回仙驾，更无一点尘随马。
　　右四
　　促拍满路花三首
　　抱元能守一，四大自轻安。心中须返照。几曾闲，金乌喃耀，飞入烂银盘。心心心是道，只在心心，更於何处华能几日，便凋残。修真甚易，积行累功难。劝君强为善，五浊三途，便为云岛神山。
　　右一
　　人能常清静，天地悉皆归，么真含众妙。入希夷，昭文不会，气候有成亏。妄心寂灭尽，困睡饥飧，更无作用施为。自然炉鼎就，光彩透帘帏。玉池神水涌，上生肥。如人饮水，玲暖自家知。自家性命事，自家了得，自家性命便宜。
　　右二
　　若论修养事，知有几多门，谛当归宿处，是灵源。至真至道，简易合乾坤。坎离并水火，止是荃蹄，粹然一点长存。．个中如荐得，悟了五千言。金聂飞肘后，透昆仑。清江九曲，一棹破姻昏。水击三千里，九万鹏程，化成元是冥馄。
　　右三
　　修真十书杂着捷径卷之二十三竟
　　修真十书杂着捷径卷之二十四
　　太上传西王母握固法
　　正身端坐，想心中红日，输如钱大。稍暖，从左胁直放下丹田，下左足心，稍暖，又存火从下烧上脐下丹田，渐渐方过右足。又候脚心稍暖，从下发火烧至丹田。便从右胁上过胸，直从降下，直至下丹田。又从下丹田放上心头，昭一见五脏。此乃上则为降，下则为升，则天地升降之法。便直放下丹田，下膀胱中，穿过尾问关，凿开双肾，取两道白气，从夹脊直上泥丸，分作三路直上顶门。候囱门稍暖，又想珠从鹊桥内放下口中，慢下放过重楼十二环，到中宫，神水满则分作三口，下中宫。又存膀胱中有黑气一道涌上心头，方闭目收神入中官，候眼前有报应，或目前如金花，或如白绢队队过，或是满室之光，或是隔窗之光能见小字，就此光中千日之内可出阴神，或乃缘一年七十二候足，便可出神也。
　　抱－说
　　道生一，一生水，水生精。精者，一物也。抱一则与精合，脱一则与精高。精生而气全，气全而神全，神所以制魂定魄。精者，天地万物所由生成之，然精常管人，而人常费之，窍漏无度，至於中乾以死，死则非高也非精高之，人自高之耳。庄子曰：不高於精，则谓之神人。故管精则失灵，沉为下鬼矣。而有能全之者，是岂寻常所能至哉。
　　保精神
　　精者神之本，气者神之主，形者神之宅也。故神太用则歇，精太用则竭，气太劳则绝，是以人之生者神也，形之托者气也。若气衰则形耗，而欲长生者，未之闻也。夫有者因无而生焉，形须神而立焉。有者无之馆，形者神之宅也，傥不全宅以安生，修身以养神，则不免於气散归空，游魂为变。方之於烛，烛尽则火不居，譬之於堤，堤坏则水不存矣。身劳则神散，气劳则命终，形瘦则神毙，神毙则精灵游矣。已闲，游者无一返期，既朽者无生理，故神者魂也，魄者阴也，神能服气，形能食味，气清则神爽，形劳则气浊。服食者千百不死，故身飞於天；食谷者千百皆死，喝故形归於地。人之死也，故形归於地，人之死也，魂归於天，魄落於泉。水火分散，各归本源，生则同体，死则拍捐，飞沉各异，禀之自然。行者譬如一根之木，以火焚之，姻则上升，灰则下沉，亦自然之理也。夫神明者，生化之本；精气者，万物之体。全其形则生养其精气，则性命长存矣。
　　三茅真君诀
　　神养於气，气会於神，神气不散，是谓修真。子不离母，母不放子，子母共守，长生不死。
　　吕真人小成导引法
　　凡欲修养，须诤室焚香，顺温冻之宜，明燥湿之异。每夜半后生炁时，或五更睡觉，先呵出腹内浊气，或一九止诫或五六止，定心闭月，叩齿三十六通，以集心神。然后以大拇指背拭目，大小九过，兼按鼻左右七过。以两手摩，令极热，闭口鼻气，然后摩面，不以遍数，为真人起居法。次以舌柱上聘，嗽口中内外津液满口，作三咽下之，令入胃存，胃神承之，如此者之作是三度九咽，庶得灌溉五脏，光泽面目。此虽旁门，亦极有力，不可轻忽。
　　存想咽气
　　下丹田，在脐下三寸近，后有二穴，通脊上泥丸宫，每之连咽，速存下丹田，所纳得元气，以意吹之送之，令入二穴。因闭目想见两畔白气夹脊，历二十四节，过三关，双引直上入脑。泥丸宫，谓之上丹田，黑蒸诸宫，森然褊入毛发面部须、擘手指一吁而下入胸中，至中丹田。中丹田者，心也，想气灌溉五脏，仍历下丹田达涌泉穴。涌泉者，足心也。所谓郁蒸肌肤，通帖首脉，分一气以理之，鼓之以雷霆，润之以风雨之类也。亦犹天地有泉源，非雷霆动作，则无以润万物。人身上有津液，非灌漱则无以滋五脏，发光彩，还精补脑。不死之道名内药，非吐纳则不能引而用之，是知回环之道，运用之理，盖所以法天而象地。想身中浊恶凝滞，邪气瘀血，皆被正气荡涤，从手足指端出，谓之散气，则展手指，不须握固。如此一度，即是一通，通则无疾。复调之使平，复鼓咽如前也。闭气鼓咽至三十六，谓之小成。若未绝粒，理且至此，常须少食，令腹中旷然。无问坐外，但腹中空则咽之，一日通夕至十度，自然气通。至三百六十咽，谓之中成，至一千二百咽，谓之大成，是谓大胎息也。如小胎息，但闭气，数止一千二百，亦谓之大胎息。若不能炼形易骨，纵得长生，兀然同枯木，无精光也。
　　明耳目诀
　　常以手按两眉后小穴中，三九过，又以手心及手指‘摩两目顿上，以手旋目行三十过，唯合数，无时节也。毕辄以手逆乘额三九过，从眉中为始，乃止入发际中。口咽液多少无数也。如此常行，耳目聪明。
　　养生延毒论
　　一日之忌，暮无饱食。一月之忌，暮无大醉。一岁之忌，墓无远行。终身之忌，暮常护气。久视伤血，久行伤筋，久外伤风，久立伤骨，久坐伤肉，久语伤气。多思则神息，多念则志散，多事则形劳，多语则气急，多笑则伤脏，多愁则心颠，多怒则伤脉，多喜则伤血，多乐则气溢，多好则迷乱，多恶则憔悴。夏不极冻，春夏外束首，秋冬外西首。先饥而后食，先渴而后饮。太渴气不行，太饥气不藏，太饱伤肺，太饥伤气。鼻多引气，口微吐气。枕不欲高，唾不欲远。人欲劳，不欲大疲。春夏脑足俱冻，春夏早卧，临起欲出气少，欲入气多。秋冬温足冻脑，行走功不可薄衣，令人伤寒霍乱，不消食头痛。春冬未半，衣欲下厚而上薄，春冬之初，皆服一服转泻药，则不染天时之气。冬月天地闭，血气藏，人不出汗发泄，阳气损人，每旦夜令人插脊？及捻四肢头项，无时行之，疾不能染矣。旦朝以两手相摩令热，尉脊三次，且语勿唾，先叩齿二七次，方起琢齿一七次。如此者乃名炼精。且未起，漱津令口满，力吞之，且起，洗面勿开目，令人失明，目涩多泪。凡食讫，以手摩面，令津液通流。凡饱，食欲少，而数令饥，饥中饱，饱中饥，凡食讫，忽精思营为苦事，促寿。湿衣汗衣，不可久着。凡心有爱，不用探爱，□ □ □ □#1用深憎，并伤神损寿。三十以下勿食补药，四十遍，细吹一七遍。人患玲者，大咽五十遍，细咽十三遍。乙言吹哂等字，并以须声，气似字。发血穷也千梳，以理血气也。筮髓穷也善固，以益其髓也。耳肉穷也数揉拔，以实肉也。舌气穷也少语言，以养气也。齿骨穷也数叩琢，以坚其骨。鼻常去其中毛，谓之与通天气。爪筋穷也勿数剪，以全其筋气也。寒食伤肠，热食伤胃。春夏可以居其山，高明，故顺气而疾不生也。
　　纳津法
　　以舌柱上愕，觉口内外液自生，嗽满咽会神口，凡纳时，正坐存心，下有一孩开口，方致之。
　　修真十书杂着捷径卷之二十四竟
　　#1『爱』字下原缺四字，疑当作『心有憎不』。
　　修真十书杂着捷径卷之二十五
　　天地交神论
　　夫道者，虚无自然，安静无为，岂可学飘风暴雨，而不得长久也。和炁交并而甘露降，万物蠢然而生，乃天地自然之道，以合圣人之机，是长生之本也。夫愚人之性，岂解圣人体道之深机，恣纵无穷之欲，消磨有限之身，致与大道悬隔，依前不免轮回，迁躯换壳，岂不错乎？夫人身中以心比天，以肾比地，肝为阳位，肺为阴位。心肾相去八寸四分，其天地覆载之间比也。炁比阳而掖比阴，子午二时比夏至冬至之节，卯酉二时比春分秋分之节，以一日比一年，以八卦时比八节。子时肾中炁生，卯时炁上到肝，其炁旺阳，升以入阳位，春分之比也。午时炁到心，积气生液，夏至阳升到天而阴生之比也。午时炁中液生，酉时液下到肺，其液盛阴，降以入阴位，秋分之比也。子时液到肾，积液生气，冬至阴降到地而阳生之比也。日月循环，周而复始，若能保养内守，无损无亏，自可延年。夫积阴，阴过则露为霜而雨为雪；积阳，阳过则雾为姻而云为霞。阴中伏阳，击搏而生雷霆，阳中伏阴，其坚固而生雹霰。阴阳不合，相对而生闪电，阴阳不正，乱交而变虹霓。天地运化，五行后立，成万象之初形，化四生之体，择其中胜达，莫若於人，志能学於先贤，可以增於命禄。乃依经录出每年回忌之辰。凡一年之中七十二日，外有六日庚申，六日甲子，六日本命，一日生日，可精严记耳为妙。是以诸不可食之。夫五辛者，日葱，曰韭，日大蒜，曰小蒜，日园萎是也。三厌者，天厌鸦，地厌炁鲤鱼，及牛与龟鳌，大忌食之，令人病多。凡戊戌、戊辰、戊寅、戊申、戊子、戊午日，并不得烧香。凡日中不得面南小遗，夜问不得面北不知回忌之辰，而有万死之因，非天地之所杀，乃人所自杀也。
　　逐日戒忌之辰
　　正月:一日天中节会之辰。五日人之五神集聚之日。七日真武下降之日。八日南斗星君下降。十三日三元集圣日。十四日三官界。十五日，三官朝帝。十八日三元内奏日。十九日，五瘟作病。二十二日，三尸神上奏福之神。已上日宜将息。
　　二月：二日，天正节之日。六日，中神庆生之日。八日，真武下降，三元真君朝元。十五日。玄元道祖圣诞。春分，二月中气，忌色欲五日。为六气方传二气到肝，忌酒色之事。
　　三月：三日，玄帝降生之日。四日，文宣王降生之日。九日，真武下降之日。二十一日，天猷下降。二十八日，束岳圣帝诞日。巳上宜戒酒色。
　　四月：此月纯阳月，宜戒色一月。七日心肾一气拔给之日。八日，佛生之日。小满，四月中气，外阳而内阴，三气到胆之时，可以将息，保命长生。
　　五月：三日，天正节之日。五日，天毒节日。真武下降。七日，天地二气感托之辰。十六日，天地二气交，造化万物之日，最宜忌酒色。二十二日，中明王生日。二十七日，天地相杂，二炁分形，大忌酒色。夏至。人一炁在心，且戒色。
　　六月：六日，掌府庆生之日，注死之辰，大忌酒色之事。七日，真武下降之日。　　八日，天元甲子将会六下游世界之日。大暑，六月中气，四炁到胃，且宜将息，可以长生，忌色五日，恐损胃气。二十四日，天元甲子朝元，此日宜烧香，夜面对东斗拜。并宜忌色欲。
　　七月：七日道德腊日，五帝校定生人罪福。真武下降，南斗下降，西斗下降，九天应元保运真君降现，浮丘超应真君上升，王子乔真人飞升，西王母降现，麻姑大仙降现。十五日，中元令节。天真朝元日。七炁地官主录百司，上诣天阙进呈世人罪福之籍。宜斋戒，烧香，念经，深发善愿，可以超度祖玄，延年益等。十九日，天猷真君下降。二十四日，翔圣真君下降，北斗星君出游。三十日，土府太岁尊神出游，检察人问祸福善恶之日。
　　已上宜禁忌。
　　八月：十三日，真武下降。十五日，太阴朝元之辰，宜守夜烧香。秋分，八月中气，五气到肺，宜戒色五日。二十七日，诸佛庆会东海，传经之辰。二十八日，四天奏事辰，天河归元日，二十九日，大阴满，月色变形，万物感其阴气，造化之辰。已上宜禁忌。
　　九月：三日，五瘟生日，五方五瘟会於广山，此日大忌酒色。九日，玄帝冲举，点检人问善恶。十六日，天曹诸司传录生死名姓。宜夜明灯供养。十六日，日月宫、阴阳宫会合之辰，诸天宿曜上朝元始，分地分各照宫位之辰。北斗天帝下降人问，计算命镰善恶事。备香灯，夜深朝北供养忌酒色，念经睨一夜，烧香守夜，则万邪不能干矣。
　　十月：一 日，束皇大帝生日。五方五帝奏会之辰。三日，四海、九江、三元水府诸王、百官龙聚奏水府，宜点夜灯。六日，天曹诸司，五岳五帝降生之日。十五日，下元水官下降点检人问善恶，宜烧夜香供养。小雪，十月中气，六气到大肠，宜忌酒色五日。三十日，内六阳，外六阴，阴中阴，万物皆死。
　　十一月：七日，真武下降。十七日，掠剩相公下降。此日切忌酒食。十九日，斓圣真君下降。二十三日，南斗注生奏生之辰。冬至日，一阳住在二阴中，切须戒色，不患天行。
　　十二月：八日，佛成道之日。十三日，天元太一朝元之日。十八日，北斗下降人问奏事之日。二十七日，真武下降之辰。大寒，十二月中气，一气在膀胱，且宜忌酒色五日，甚妙，若不戒忌，四日必患疾病。二十九日三界上真胜游之日。已上日大忌酒食。
　　六字气歌诀
　　行持六字气，次第为君歌。托嘻顾嘘咽，张踏并同呵。三吹居其中，升降与朝摩。摆扳呵！再咏，挈呼独一哦。谁知咽复吹，妙理毕陈罗。大都十二声，五脏可通和。
　　至游居士座右铭
　　即心是道，道不离心，与即心是佛同。以卞为基。修养究竟在於还精补脑，当以丹田为基本。故曰高以下为基也。如人饮水，玲暖自知。三田之内，玲处欲其暖，暖处欲其玲，他人何与焉。独己自知身，不愁念起，只怕觉迟。一念起，如速觉寤，即念随觉灭，念捷不自觉悟，即殆矣。惩忿窒欲，铭诸肝脾。修养所戒者，忿欲二事。损失真黑，其害甚大。惩忿铭诸肝者，以怒属肝也，窒欲铭诸脾，以脾主意也。
　　咏道诗
　　九转神精返上元，河车般载运周天。大道不离方寸地，一条径路过三田。
　　修真十书杂着捷径卷之二十五竟
　　
