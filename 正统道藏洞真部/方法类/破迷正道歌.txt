破迷正道歌
　　经名：破迷正道歌。一卷，原题正阳真人锺离权迷，当出於唐后期至五代时期。底本出处：《正统道藏》洞真部方法类。
　　破迷正道歌
　　若非符契天绿事，故把天机诀与君。片言半句无多字，万卷仙经一语通。
　　一诀便知天外事，扫尽旁门不见踪。若言此理神仙道，天地虚无上下空。
　　说破木金无间隔，真铅真汞岂有形。谁知这个天机理，便会日月得高奔。
　　也无坎离并龙虎，也无乌兔各西束。非肝非肺非心肾，不干脾胃胆和精。
　　非思非想非为作，不在三田上下中。岂干夹脊至昆仑，不是精津黑血液。
　　不是膀胱五脏神，此物在人身中出。四时春夏及秋冬，先天先地谁人识。
　　二物相和重一斤，弦望晦朔合本数。循环昼夜不曾空，依时采取知老嫩。
　　片饷之间并甲庚，只在西南产本位。慢慢调和入艮宫，试把天机轻拨动。
　　真时时聚太空，谋得乾坤为鼎器。颠倒宇宙任纵横，南辰移入北辰位。
　　金乌飞入玉蟾宫，太阳裹面藏玉兔。太阴加减自和同，前弦之后寻药物。
　　后弦之前停匀，两弦之间为采取。先后存定祖和宗，他是主时宾是我。
　　我若浮时你却沉，调得浮沉归一处。沐浴潜藏总是空。离坎本来无南北。
　　震兑岂则在西束。若遇神仙亲指诀。捉住北斗周天轮，撮得阴阳归掌内。
　　顷刻之问万物生。这些金液还丹诀。不遇仙师莫强攻。果然采得先天。
　　日月擒来两手中，昼夜打交成一块。自有龙吟虎笑声。初时上下风声吼。
　　渐凝渐结紫云生，云满山中遮日月。此时一阵似朦胧。默默自然云雾动。
　　定裹时闻霹雳声，紫凤乌兔交一处。金乌玉兔自相争，虎绕龙蟠寻至宝。
　　金公女结婚姻，这番子母里相会。神归根合本真，一点最初真种子。
　　入得丹田万古春，先天先地归一处。混沌未分岂有痕，生发自然合圣理。
　　绿来红花一色新，上下水火自浇灌。二交结产胎婴，自然白日生神象。
　　自有超凡出死生，果然百日防危险。血化为膏体似银，果然百日无亏失。
　　玉膏流润生光明，真熏蒸无寒暑。可为无上道高人，炎炎锻炼三百日。
　　骤雨颠风满太空，电光晃耀无穷数。雷震天关鬼神惊，掀翻宇宙飞白雪。
　　倒捉乾坤不夜春，换骨回阳身不朽。九还七返化真形，辛苦都来十个月。
　　内外虚明表里真，聚则成形散则。返本还元太虚同，变化往来人莫测。
　　祖祖相传古到今，一理便合天地理。神仙口诀不为虚，更若保守一二载。
　　百千万亿劫无穷，会得金液种形法。乘鸾跨鹤自飞腾，出有入无无阻碍。
　　蓬莱三岛任纵横，若更万年百千劫。海变桑田貌亦同，堪嗟无限学仙者。
　　总是天仙道不同，俱被野狐涎昧定。鬼言妖语怎生听。云游四海参玄妙。
　　尽是邪门小法功，愚迷执强难教化。依然一盲引众盲。有如餐松并服饵。
　　如何脱免死生根，有如忘形习定息。如何百脉尽归宗，有如呼吸想丹田。
　　到底胎仙学未成，有如息气为先天。至老无成也是空，有如口鼻为玄牝。
　　恰似满网去包风，有如思心为方寸。怎得归元见祖宗，更有积精为铅汞。
　　转与金丹事不同，有执气神为子母。亦隔天仙万里程，有如开顶为炼养。
　　枉施功力馒劳神，更有缩龟并炼乳。正是邪门小法功，更有行为火候。
　　九载三年侯了人，鼻头闭息服元。引得邪风肚裹呜，假若识心并见性。
　　到头终久做阴灵，知他多少闲门户。劳漉空动骷髅形，止念降心为清净。
　　下梢终久是顽空，昼夜专行子午法。天地岂有恶时辰，孤修闭息行存想。
　　执定舌根做赤龙，更有周天行卦象。更有种顶作黄庭，更有指肾为造化。
　　执定尾闾为命根，更有还元服水火。更有采补吸淫精，更有仰天吸日月。
　　便道地魄是天魂，更有咂津为造化。断除五味是修真，昼夜一餐为日用。
　　身体尪赢似鬼形，曲身偃仰叩玉户。抱元守一运双睛，竦肩缩项思脊骨。
　　搬运流珠想太阴，更有书符并念咒。破券分环学隐形，按摩吁呵六字诀。
　　瞻星礼斗受辛勤，入清吐浊为丹本。阳关紧勒火飞腾，炎炎遍身通透热。
　　呼作天真大道根，看读念赞持科箓。设坛拜醮望飞腾。三千六百傍门法。
　　不识随形昼夜人。有缘遭遇明师指。顷刻之问造化生，一循环无阻碍。
　　散在万物与人身。达人采得先天。一夜雷声不暂停，电光焖焖无穷数。
　　二相交岂有形。摧塌天关无可比。雷电风雨一齐生，颠倒颠时交换位。
　　无量火乱峥嵘，虎绕药炉争造化。龙蟠金鼎要飞腾，四象五行归戊己。
　　烹炼金液混元晶，万朵紫云笼北海。千条百脉撞昆仑，真辉辉星斗暗。
　　红光赫赫太阳昏，加减自然分进退。前弦后弦定其真。丹头老嫩须亦认。
　　抽添运用片时中。结胎火候有时刻。真火炎炎烧宇宙，乾坤上下尽通红。
　　一水一火分爻象，一升一降自浮沉。一来一去分宾主，一前一后有君臣。
　　一阴一阳为天地，一刚一柔自均匀。冬夏二至为节候，春秋二分定寒温。
　　往来上下无形象，循环昼夜有时辰。若非土祖相传诀，岂知大道片时功。
　　驱回斗柄玄关理，斡转天关万象通。片饷龙虎频频斗，二物交合顷刻中。
　　擒得猩猩俱鹊突，混混沌沌未分明。此时木金交并法，真铅真汞天地晶。
　　只此火候金丹诀，全凭交结在黄庭。混元一千年药，万劫常存不夜春。
　　三千刻内婴兄象，百日功夫造化灵。十月炼成纯阳体，自然寒暑不来侵。
　　瑞气彩云遮五体，鸾鹤对舞面前迎。玉女双双持紫诏，名曰方号唤真人。
　　金光罩体人难视，节制仪威左右行。仙鹤接引朝元去，白日飞升谒上京。
　　破迷正道歌竟
　　
