紫元君授道传心法
　　长生阴真人注
　　经名：紫元君授道传心法。原题长生阴真人注，疑此书出世於唐代。一卷。底本出处：《正统道藏》 洞真部方法类。
　　紫元君授道传心法
　　长生阴真人注
　　夫授道先授心，心真道不二，心伪道不真。志管心中气成心中至，误自合，自才无定止气从心中生，乃付道在师心。领道心如是曲合心不至。师心岂无二心元都不二。心，献师先献至口若负师言不至。奉行先观心心虚行不至，自师心看误意。言发自无心学道先炼心自心犹不真口授道说束去，诳人自诳身心元向西道心元不异。万处亦如是奉师先奉空一商授学如浮云终日妄区区，不离生死地。传紫元君授道传心法怨误心一心行，浮云道须在心，心口言不二，愿善自守心，道门自将至。若自心悠悠，谁心肯依至，如人使三师，师多鬼竞起。真师岂出门，伪师乱家鬼，从此烦人心，失却道中事。愚人诳智心，凡眼惑智眼，真人教门深，道来亦不远。授教先授心，道士心莫散，千说万遍言，真道有一门，一门象三才，三才出三丹，三丹自三皇，三皇自混沌。混沌生天地，天地列四极，四极生造化，造化生万象，万象生万物，万物生一门，一门在一心。夫学道之士，知我仙教上宗，万无一人。贤者即会，愚者即非，其道欲教授为人，师与贤者说，莫与愚者施。以说即见非，非犹师之过矣！我从立天地之始，其法不二，只在混沌气为元。凡俗之人，妄求外法，失我道元，致人之有死者，世世不知，有万亿数也，盖为失却道根。今以切论心源，流行后代，在心如丹用曾，曾为液使，调胶最能，白雪相伏，感气成龙，云腾一变，七反犹曾，使我五藏，化如风气，坚骨壮志，皮肉通笼，明彻如镜D 词烦不达，药在西束，南北必伏，日月升腾，成而在手，失而在心。师我父母，夫妻得朋，不越四象，杀气相凌，抚我即在，默我即沈，合我道机，与我心同。修文文讫，天降云龙，世而不绝，学士用心，真言教心，心真道正。虔诚修真，三丹归命，九转玄门，神符灵圣。天一得之，结绳为证，莫不因心，要术无病，元始教心，三才终定，稽首言归，知心知命。击以龙虎歌曰：
　　四者混沌，五行之祖，
　　一日曾，曾为使，使为气，气为筋。二日阴中阳，阳为日之魂，魂为日之精，精为阳，阳为父，父为胞衣。三日从白液化为坚冰，坚冰是阴中阳，阳为骨，骨凭气而生白液，白液为髓名。四日水银，水银为肉之气，气为血，血化毛发，毛发凭皮肤为玄郭，而成质。可知三个月成形，十个月生余，两个月沐浴，合一年。终禀天成象，递用五行而轮转，得名天地至宝。如人受天地正气，亦为至人。我大道仙人药宝，不同在世有价之宝，只如世问所用金银、珊瑚、码瑙、真珠之类，并量其功价，以贵贱论之。唯有我仙丹，象日月之光明彻，此则法天象地之宝，令人服之，可得长生，天地齐毕。皆是凭自然混沌之气而成道焉！其混沌之气，在天为雾露，在地为泉源，沈如碧潭之色，即是自然之道也。仙士勿令错用意，妄将变黄白药错服食，如道士得我自然之道，四气混沌至药，但服食一千日，则知神化路不远矣！如四气不足，即为神化无凭，亦象至人，日月不足，岂为至人？乃知至人合天地文理为圣，世人以时物文理为哲。哲者自为圣人乎！乃自明其道，秉世问机运动，以功成法焉！量其作事，根性远近，时至尽化为灰烬。唯我三清官神化药宝，然得保命长生，天地齐毕，其道不合传之，如传在得人付之。绿道本无形，以五行气相侵为根，人本无至，以心为至，如心恶即言凶，言凶即行疏，行疏道不成。所以三品之丹，付贤不付愚。愚者心暗於世，终日览仙方书诀而念之，元不得其道性。性由心也，休粮服气，导引修行，忘治谷神，存魂安魄，凝神定思，一法已上，并是道之空门，实非长生之理。九鼎之丹，用四时火气，张设文武，不绝侯而晚成。大器希声，宝贵难货，至人难识也。
　　铅为匡郭，周遭佑助，青瑶为使，能调风雨。
　　曾青能为一切金丹使，使为气，气为筋，筋成大力焉1 夫药不至者，盖犹曾青之力为使，如人不食即无力，食象气，气象使，使象食，无食力，乃事不胜矣！夫功皆从力而生成大壮矣！药无力，即无灵而安身。
　　白液金花，冰生龙虎。
　　龙虎本从虚无气中相承变，法天道感化，而运得四时天地成象之器。然各禀发生，犹四时熏蒸，各有所归，生死始启。道本元者，得名龙虎。龙虎绿阴阳二性，和合相吞伏之气，所知从虚无气中生有为之质，然修善去恶，即成之。
　　三一升腾，必定规矩。
　　三一者，准上三丹，各有归魂守一之法。论至药门中，四气筋骨，血肉相承之法，不失纤毫，勿令失其阴阳时候。每月初发火，从一日数九九之法。此三一法，并是内三一之法，用十二个月火候，管十二时，配十二位，行九官，象八卦，合五行。黄帝於皇人处，请问三一之门，因此流传口诀授之，如世世仙士付之，亦勿令载於书。方诀上以口付之，若不依此三一规矩，纵解万般小法，能变黄白救世，财宝如积山亦未免身死矣。终不是保命之法，学而知之者善。
　　赫然还丹，日月光顾，星辰透明，云中见路。
　　其还丹成，赫然分明，亦如木中有火，火虽不露其色，如青中带赤气，服之一千日化肉质，换骨通灵，安神定魄，反老成少，感天神助之，通於神明。不得辄妄泄露，却如未得道之日，可以成道矣，虽未满阴功之问，且得度世不死矣！可知大道无迹，不失其根本，人不失其父母之遗，除此一，万般妄制伏水银成黄不得为真道之门也。
　　诀中思深，会者有数，百岁之问，生死不住。仙士传之，递相保护，一辰哉流言，更无别故。
　　诀中说至药，教人长生之门，至药与世宝别，仙人药宝，千炼万化，全其旧体，令人服食，可知神得长生之路。所以我惜时贵命轻财，愚者即时贵世有之财宝，救一朝一夕，妻妾荣华，行尸走鬼，轻命弃时，自取灭亡，百岁之问，死者不知其数。元君所以哀哉，世人流行，药中妙道，已化真人，勿令妄运动，各令四人归业，守道安贫，共成宝命之药。亦名酉二八，二八成一斤之数，白液白雪是也。白雪坚冰是也，所以言将酉二八酉，合入二性，同於丹砂，勿令常人知之。以火候一数九，九九午之位也。然三一中云：三日一候，三三如九，九数足，其带紫黑色者，元君赞之。惜於后世仙士，所论歌诀，愿明於师，勿令心二者，可以长生备矣！可知天本无亲，以心为亲，天本无私，以心为私，天本无灾，以人为灾，灾由人兴，非天与人。学士不辜於师，子莫逆於父母，即天道长久矣！即人师传备矣！所以论至事不二，至药无双，天人合道，明然可增其福，大不杂矣。若骨多则肉不胜，肉多即骨不胜，骨肉俱由筋，可壮其力，力犹曾也，如无力即如有袋不盛物，岂能立焉？无婴儿不恋母，婴儿失母，即如药无筋，为药由主力也，无力自无神化之功。如会者，一言见三般支条，不会者，即经历千书万诀，不离为愚人。好先求黄白，不寻读仙书，究其至宝者，多好黄白，未见一两，不觉身亡。贤者好其至药，虽未见药之玄门，且积善。如然。神无、爱利之心，守道安贫，天叉不罚矣善庆从人，师自感其至，且从牺轩之前，后累求仙矣！
　　阳气数极一百八，阴气相凝自相结，赫然紫色成还丹，服饵长生不可说。丹砂一味更无别，子母相生无休歇。世人不知费财宝，悟者为之大还诀，有诀不彰，有序不述，得之感之，可传可说。一名土之父，二名水之母？三名号黄芽，四为七十二石。晶如无药，不成黄芽，天生物，子母相汨没，子母不相抛，母向子中出。玄之又玄在眼前，阴中有阳道自全，阴阳不离得和合，炼之服之得神仙。一名准中成，二号大道名，采续不断，，添之自灵。在天为雾露，在地为泉源，数尽阴阳数，得之终不言。甲子下火当旬候，旬候得子母，仍旧旬候，数足自周旋，从此堪为两分首。一名真源秋石，二名大道精魄，还丹采之，合宜离尘，是尘仙客。日月非我形，阴阳自成质，乾坤造化中，六合皆归一，坛鳌为宫，蒙之又蒙，一旬方一候，一沐又还蒙，数足自灵圣，乾坤处处通。
　　右坛为官等句，吾神室也。
　　紫元君授道传心法竟
　　
