修真十书黄庭内景五藏六府图卷之五十四
　　黄庭内景五藏六府图序
　　太白山见素女胡情撰
　　夫天主阳，食人以五气；地主阴，食人以五味。阴阳相成，结为五藏之气，散人四肢十二部三百六十关节，引为经脉津液血髓，蕴成六府三焦十二经，通为九窍，散五藏者为人形之主。一藏损则百病生，五藏损则百形灭。故立五藏者，神明魂魄志意之所主，是以心主神，肝主魂，肺主魄，脾主智，肾主精。发外为五事，上应五星，下应五岳，皆模范天地、禀象日月，触类而不胜言。若能存神修养，克己励志，其道成矣。骨气坚强，则内受腥腐诸毒不能侵，外遭疾病诸气不能损，聪明纯粹，却老延年，志高神仙，形无困惫，日月精光来附我身，四时六气来合＇我体，入变化之道，通神明之理，把握阴阳，呼吸精神，造物者翻为我所制。至此之时，不假金丹玉液、琅牙大还，自然神化冲虚，合太和而是理霄上；五藏之气结五云而入天中，左召阳神六甲，右呼阴神六丁，千变万化，驭飞输而适意。彼不悟者，劳苦外求，实非知生之道也。是故太白曰：精足为神，气足．为道，藏神养气，保守坚贞，阴阳交会，以立真形。但惜夙性不敏，幻慕慈门，使志无为，栖心淡泊，览《黄庭》之妙理，穷碧简之遗文，志焦心碎，屡更岁月。伏见旧图，奥密津路，幽深词理，慨玄顺之着，或指示以色象，或略记於神名，诸氏慕修，异端斯起，遂使后学之辈罕得其门，差之毫厘，谬逾千里。今辄搜罗管见，罄竭谀闻，按擅诸经则为图式。先明藏府，次说修行，并引病源吐纳除疾，旁通药理导引屈伸察色寻证自焚食忌，庶使后来学者，得以按图而云，诸法可见，万品昭然。惜稽首顿首再拜谨书。
　　黄庭内景五藏六府图
　　肺藏图
　　活肺用咽，呬吸为补。肺，金宫也，为五藏之华盖，本一居上，对胸六叶，色如绮映红。凡丈夫八十，肺气衰，魄离散也。重三斤三两，西方白色入通於肺，开窍於鼻，亦云左孔为庚、右孔为辛，在形为皮毛，肺脉出於少商。肺者，藏之长气之本也，是以诸气属之，久卧伤气，充气圆於肺，盖呼吸之津、传送之宫治。又魄门亦为玉堂宫，肺者相传之宫也，治节出焉。於液为涕，涕者，肺之液，肾邪入肺则多涕也。肺生於右肺为之嗽。六府，大肠之府，大肠与肺合为传写行道之府也。五官鼻为肺之官，肺气旺则鼻通，肺病则不知香臭。肺合於脾，其荣毛也，肺之合也，皮缓而毛落者，肺气先死也。为西方兑金也，受於寅、生於巳、王於酉、病於亥、死於子、墓於丑也。为秋肺旺，肾相，肝死，心囚，脾休，日为庚辛西方干位，辰为申酉西方支位。为金，扶土抑水克木，辰相秋、旺冬、休春、囚火、秀夏。死之声，商，金音也，其声散，能切以明温和以虚肺也。色白，金，肺色，如象音生色也，枯音死者也。味辛，其性散，食之先走气，气疾勿多食，则皮肤其臭腥，心邪入肺则恶腥也。其性义，肺气之义，其性怒，金性刚而主怒，肺之中亦作白气存也。肺神皓华，字虚成。夫肺者，兑之气、金之精，其色白，其象如悬磬，其神形如白兽。肺生魄化为玉童，长七寸，素衣持兵杖往来於肺府也，一云肺有七童子、十四玉女守之。其神多怒，人之怒者，盖发於肺藏。欲安其魄而存其形者，当收思敛欲，合仁育义不怒，其怒不声，息其金而后全其生，则合乎太和也。肺合於大肠，上主鼻，故人肺风则鼻塞。人之容色枯者，肺乾也。人之鼻痒者，鼻有虫也。人之多怖者，肺中魄离於外也。人之体熏黯者，肺气微也。人之多声者，肺之盛也。人之不耐寒暑，肺劳也。人之好食辛味者，肺气不足也。人之肠呜者，肺壅也。人之颜色鲜白者，肺无病也。肺邪，其人则好哭。夫肺主商之疾，当咽。咽者，肺之气也，其气义，能抽然知肺之病，所以人之有怒填塞胸臆者，则长呬而泄之，盖自理也。向若不咽，必致伤败。嗽咽而获全乎，故肺疾当用咽泻之。夫人之无苦而呬者，不祥也。夫肺处七宫，主信，使人方正好直，习先忠则魄安形全也。且肺者秋之用事三月此为容平，天气以急，地气以明，雀外鸡起，使志安宁，以缓秋璃。收敛神气，使气和平，无外其志，使肺气清。养生之则，伤则咳嗽鼾嘘也。
　　修养法
　　常以七月、八月、九月朔望旭旦西面坐，呜天鼓七饮玉津，然后瞑目正心，思兑宫白气入口，七吞之，闭气七十息，则重神混体，百邪莫之向，兵刃不能害，延年益算，名飞仙籍。盖所补泻气安息灵魄之所致哉。
　　相肺藏病法
　　肺病热，右颊赤。肺病者，色白而毛擒，喘咳逆气，胸背四肢烦疼，或梦见美女，许来亲近相依附。肺虚则少气，不能报息，鼻燥喉乾。肺风则多汗畏风，时欲咳嗽，如气尽日则止，暮则甚。诊在眉上，其色白，肺主秋，手太阴阳明主治，其日庚辛。肺若气上逆，急食苦以泄之。又曰肺病欲收，食酸以收之，用辛补之，苦泻之。禁食寒，肺恶寒也。肺病，证肺病脐右身勒气，按之若痛，苦咳嗽，热也。
　　治病肺藏方
　　肺有病，鼻塞不通，不闻香臭，中有息肉，或上疮，皮肤燥痒，恶疮疥癣，上气咳嗽，涕唾脓血，宜服消风散。
　　人参八分，玄参七分，防风八分，
　　沙参五分，天雄八分，薯叶十分，
　　丹参七分，苦参八分，秦荒七分，
　　小茱萸。
　　右捣罗为末，空腹以防风汤下三钱。以鼻微长引气，以口之，令耳不呬得闻也。皆先调气合和，然后呬之。肺有病用大咽三十遍，细咽十遍，去肺家劳热、上气咳嗽、皮肤疮疡、四肢烦疼、鼻塞胸背痛，数法咽之，疾疟，止，过度损矣。七月勿食茱萸，成血利；八月九月勿食姜并肝、心、肺。肺病，宜食黍桃苦味也。
　　导引法
　　可正坐以两手擅地，缩身曲脊，向上三举，去肺家风邪积劳。亦可反拳槌脊上，左右各三五度，此法去胸臆问
　　风毒，闭气为之良久，闭目咽液，三叩齿为止。
　　黄庭内景五藏六府图
　　心藏图
　　治心用呵，呵为泻，吸为补。心火宫也，居肺下肝上，对鸠尾下一寸。色如缟映绛，形如莲花未开之状。凡丈夫，至六十心气衰，衰言多错忘也。重十二两，南方赤色入通於心，开窍於舌，在形为脉，出於中冲。心者，生之本神之处也，且心为诸藏之主，明运用生，是以心藏神亦君主之官也，神明出焉监饮四方，亦号五神君，亦号太尉公。心为帝王，正居中央，亦号曰灵台。心部於表心为之噫当气痛於心，液为汗，汗者，心之液肾之液，液则多汗。五府小肠为心之府，小肠与心之合为受盛之府。五官舌为心之官，心气通则舌知五味，心病则舌焦卷而短，不知五味矣。合於脉其萦色也，心之合也，血脉虚少而不萦於藏者也。府心先死也，为南方离火也，火受气於亥，生於寅，旺於午，病於申，死於酉，墓於戌也，为夏。心旺脾相，肺死肾囚，肝休。日为丙丁南方午位，辰为巳午南方支位，为火扶木抑土，夏旺季夏，克金畏水，春囚秋休冬死。声征，火音也，其声和而疾其心者。色赤，火，心色如火也，如雄鸡心色者生，黑色者死。味苦，其性坚，食之先走骨，骨病勿多食，多食而爪枯也。其具焦，心邪自然积恶焦也。其性礼，心气主，其性乐火，性乐而主燥，心之应南岳，通荧惑之精，夏三月存荧惑在心中，亦作赤气存之者。心神丹元，字守灵。心病证脐上有动气，按之牢苦，痛心苦烦。心病，手足掌中热也。
　　治心藏病法
　　心有病，口乾舌强，或咽喉中痛，咽唾不得，口内生疮，忘前失后，梦见一炉鳌、冶铸之事，宜服五参圆。
　　秦艽七分，人参七分，玄参十分，乾姜十分，沙参五分，酸卑八分，丹参八分，苦参八分。
　　以鼻微引气，以口呵之，皆调气如上，勿令耳闻之，然后呵之。心有病大呵三十遍，细呵十遍，去心劳热、一切烦闷。心疾等以泻，病瘥，止，过度则却损矣。
　　忌食法
　　四月勿食大蒜，令人发易白及堕。五月勿食蓬，损心及有毒。并勿食心肾，令人心痛，宜食大小麦，去霍，禁咸味。
　　心藏道引法
　　可正坐，以两手作拳，用力左右互相筑，各六度。又可正坐以一首按腕上，一手向下拓空如重石。又以两手相叉，以脚踏手中，各五六度，能去心胸间风邪诸疾，观气为之毕，良久，闭目三咽三叩齿而止。
　　肝藏图
　　治肝用嘘，嘘之为泻，吸为补。肝，木宫也，居心下，少近左有三叶，色如缟映钳。凡丈夫至六十，肝气衰，减叶薄胆，目不明也。重四斤四两。东方青色入通於肝，开窍於目，左目甲，右目乙，在形为眼。肝脉出於大敦，肝
　　色青翠，大小相重之象也。肝者罢极一之本魂之处也，左目为日、为王父，右目为月、为王母、为泪、为阴之精也。肝号大尚书，亦号大夫天，为清玲宫。肝生於左肝为之语也。气通於肝，液为泪，肝者用之液，肾邪入肝，则多泪也。六府胆为肝之府，胆与肝合，眼为胆之官，肝食通则眼分明，肝实则目赤。肝合於筋，其荣爪，肝之合也，筋缓而不能自收持者，肝先死也。为东方震木也，木受气於申、死於午、生於亥、旺於卯、病於巳、墓於未者也。肝主，心相、脾死、肺囚、肾休，日为甲乙东方干位，辰为寅卯束方支位。为木扶水抑火克土畏金，冬相春旺夏休季夏囚秋死也。声角，木音也，其声降以约其和静以清，能初肝。色青，木，肝色也，如翠羽者生，如草滋者死也。味酸，其性收，食先走筋，筋病勿多食，则皮槁而毛落。其性仁，肝气主仁，其性喜木好生，而主喜。肝之束岳，上通岁星之精，春三月存岁星在肝中，亦作青气存也。肝神龙烟，字合明。夫肝者，震之气、木之精，其象青，其象如悬匏，其神形如青龙。肝主魂，化为二玉童，一青衣，一黄衣，各长九寸，持玉浆出於肝藏。一云肝有三童子、六玉女守之。其神好仁，仁惠盖发於肝藏，故安其魂而延其治者，则当泽者被刍棘恩草。主筋，故人之肝亏则筋急，人之皮
　　枯者，肝中热；人之肌肉斑点者，肝风也；人之色青者，肝盛也；人之好食酸物者，肝不足也；人之发枯，肝伤也；人之手足多汗者，无疾；肺邪入肝则多哭。夫肝主筋，肝之有疾，当用嘘。嘘者肝之气，其气仁，能除毁痛，皆自然之验也，不以为嘘者哉，此至理通玄之道也。夫肝处三宫，主仁，使人凝肃慈惠，及物则魂安而形全也。用肝者，春之用事，三月，天地气生，万物以荣，花繁叶茂，仁气初萌，夜卧早起，广步於庭，被发缓形，以使志生，生而勿杀，予而勿夺，赏而勿罚,此春之应养生之道。逆之则伤肝，则毛发不荣，为寒，变则奉生者少也。
　　修养法
　　常以正月、二月、三月朔旦东面平坐，叩齿三通，闭气九十息，吸震宫青气入口，九吞之以补虚损，享青龙之膏，以致二童之饥，木精乘土，则乐多少忧，养精之妙也。
　　相肝藏病
　　肝热者，左目赤。肝病者，目睫，两脸下痛，引小腹，令人喜怒。肝虚则恐，如人将捕之。肝实则怒，虚则寒。阴气壮，壮则梦山树、园苑生草，肝气通。头痛、耳聋、颊风肿，恶风喜怒谅在目，其色青。又云肝病主春，足厥阴与足少阳为表裹，主治，其日甲乙，肝若急，食甘以缓之。又曰肝病欲散，急食辛以散之，用咸补之，辛泻之禁当风，肝恶风也。
　　肝藏吐纳法
　　以鼻微引气，以口嘘之。肝病，用大嘘三十遍，细嘘十遍，能去肝家虚热，亦除四肢壮气眼暗。一切热者，数数嘘之，绵绵不绝为妙。病搓则止，过度请，不必，恐损。
　　生食忌
　　正月不食生葱，热者不食益佳。二月三月勿食蒜子、寥子及百药心，勿食肝肺，宜食麻子、巨胜子、李子。禁辛。
　　导引法
　　可正坐，以手两相重按腔下，徐缓身，左右各三五度。又可正坐，两手拽，相叉翻覆向胸三五度，此能去肝家积聚风邪毒气。余如上。
　　黄庭内景五藏六府图
　　脾藏图
　　治脾用呼，呼为泻，吸为补。脾，土宫也，擒太仓，在脐上三寸，色如缟映黄。凡丈夫至七十，脾气虚，而皮肤枯瘦者矣。重二斤三两，中央黄色，入通於口，口为戊己舌为己。在形为之脾脉，出为隐，日脾为五藏之枢也。脾者，肉之本，意之本处也。脾为黄庭，亦为中主，为黄龙君也，亦为谏议大夫，亦为仓凛之官，化物出焉，号为中黄官。脾主於中，脾为之合谷气，通於脾为液，为脾液者，脾之液，肾邪入脾则多涎。六府胃为五谷之府，胃与脾合为谷府。五官口为脾之官，脾气通则口知五味，脾病则口乾不能食，不知五味好恶。脾合於肉，则萦肉也。脾之合肌，肉消瘦不能肥，脾先死为中央中土也。受气於己、生於子、病於亥、死於卯、墓於辰也。为季夏，脾王，肺相、肾死、肝囚、心休，日为戊己中央干位，辰为辰戌丑未中央支位。为土，季夏正，秋休、冬囚、春死，土扶火、抑金，克水、畏木，交相。声宫，土音也，其声所以舒其和博以柔能於脾也。色黄，土，脾色，色如蟹腹者生，如枳实者死。味甘，其性缓，食之先走肉，肉病勿多食，多食则骨病而毛落也。其臭香，心邪入脾则恶香。其性信，脾食言信，其情恐惧，土性而主恐惧。脾之外应中岳，上通镇星之精，季夏并季秋各十八日存镇星在脾，亦作黄气存也。脾神常在，字魂停。夫脾者，坤之气、土之精，其色黄，其象如覆盖，其神形如凤。脾主意化为一玉女，长七寸，循环於脾藏也。其神烈，嫉拓人，人拓者，盖起於脾藏。土无正形，故无准也。妇人拓甚者，乘阴也，欲安其意，则当去欲寡色。少思屏虑，长其土德而后全其生，则合夫太阴也。脾连於胃，上主於口，消谷府也，如磨转也，化其生而於熟也。食不消者，脾不转也。食坚物者，脾磨不尽化也，则为食患，故诸藏不调则伤质，伤质则损神，则伤人之速也。故人不欲食坚物者，全身之妙道也。人之欲不食者，脾中有不化之食；人多惑者，脾藏不安也；人之多食，脾虚也；人之食不下者，脾寒也；人之无颜色者，脾伤也，人之好食甘食者，脾不足也；人之明冈鲜白猾者，脾无病。脾邪入於脾，则多歌。夫脾之土宫，故脾之有疾当用呼。呼者，脾之气，其气确能抽脾之疾，故人中热者则呼以驱湿之弊也。夫脾主宫主信，使人意弘广大，屈己济人，於利忍分，不以自专为德，不以财争为事，则以脾安而形全也。且脾无定位，兴旺四季，随四气也。助气万物，脾育阳脾义之道也，不以月屈为德，不以物说为功。长坤之理也。逆之则伤脾。
　　修养法
　　常以季夏之月朔旦，并及四季之月十八日旭旦，坐中宫，禁气五息，呜天鼓十二通，吸坤宫之黄气入口，十二咽以补呼之损，以饮玉液醴以致神凤之味，以补於脾，以佐神也。入山不畏虎狼，登险不惧颠蹶者，行气禁土之精也。
　　相病法
　　脾赤者，鼻赤，色黄而濡鼻。病者，体上游风习习，遍体闷疼身重，若肌肉萎，足不能行，喜声，脚下痛。脾虚腹肚胀呜，成搪痢，食多不化。脾寒之疾多汗恶风，身体息惰，四肢无力，不用症黄，不耆饮食。诊在鼻，其色黄，旺季夏，足太阴阳明主治，其日戊己。脾若湿，急食苦以燥之。又曰脾虚欲发缓，急食甘以缓，甘则补之，苦则泻之。禁燥。
　　脾病证脾病，
　　当脐有动气，按之牢痛苦逆气，小肠急痛，泄不定重经塞。
　　治脾藏吐纳法
　　以鼻微长引气，以口呼之。脾病用大呼三十遍，细呼十遍，能去脾家一切冷气，发热霍乱、宿食不消、偏风顽痹、腹内结块者，数数呼呼，相次勿绝，疾退则止，勿过度。
　　食禁
　　六月勿食茱萸，令人患赤白痢。四季勿食脾肝羊血，宜食梗米、枣葵。禁酸。
　　导引法
　　可大坐，伸一脚屈一脚，以两手向后反掣，各三五度。亦可跪坐，以两手拒地，回顾用力虎视，各三五度，能去脾藏积聚风邪，喜食。
　　黄庭内景五藏六府图
　　肾藏图
　　肾用吹，吹为泻，吸为补。肾，水宫也，左肾右肾前对脐膊，着於脊。色如缟映紫。凡丈夫至六十肾气衰发堕齿，气衰焦经脉空虚，人之有槁，七十形体皆极，九十如树之有根也。重二斤二两。北方黑色，入通於肾，开窍於二阴，左肾为壬，右肾为癸，在形为骨，久立伤损骨。肾脉出于涌泉。肾者，肾藏之本精之处也，肾为后宫，为女主，肾经於上焦，荣於中焦，卫於下焦。肾者作强之官，仗巧出焉，法於象，为之理，亦为久，而余气通於两窍，为液、为唾。唾者液也，气入肾则多唾也。六府膀胱为肾府，膀胱与肾合为津庆之府。五官耳为肾之官，肾气通则闻五音，肾病则耳聋骨萎也。肾合於骨，其荣发也，肾之合也。骨萎不能起床者，肾气先死也，准此例矣。为北方坎水也，水受气於巳、生於申、旺於子、病於寅、死於卯、墓於辰也。为冬肾旺，肝心死、脾囚、肺休，日为壬癸北方干位，辰为亥子北方支位。为水扶木生金，抑水克火畏土，秋相冬旺，春休夏囚季夏死。声羽，水音也，其声沈以虚其和短以散能动也。色黑，水，肾色也，如鸦羽者生，如墨煤者死。味咸，其性多食之走血，血病勿多食，多食脉溢而变色也。其臭朽心邪入肾则恶朽也。其性智，肾主智，其事悲，水性故悲位也。肾之外应北岳，上通辰星之精，冬三月存辰星在肾中，亦作黑气存之也。肾神去冥，字育英。夫肾者，坎之气，水之精，其色黑，其象如悬石，其神形如鹿两头，主智，化为玉童，长一尺也。人之肾藏其神和也，入之柔顺，其至而后全其生，则合夫太清也。合於骨，上主於齿。齿痛者，肾伤也。又主於耳，人之不闻声者，肾亏也。人之骨疼者，肾虚也。人之齿多龃者，肾虚也。人之齿销者，肾之风也。人之耳痛者，肾气壅也。人之多呵欠者，肾邪也。人之腰不伸者，肾冰也。人之色黄黑者，肾衰也。人之容色紫光肾，无苦也。人之骨呜者，肾赢也。肺邪入肾多伸。夫肾主羽，故肾病当吹也。肾之气，其气智，能抽肾之疾。故人有积气冲臆，则强吹肾气，沈滞吹微通也。夫肾处一宫主智，使人惠利，神彩疏朗，不滞於事，则固而形全也。且肾者，冬之用，乾坤气闭，万物伏藏，戌寝寅起，与玄阴并，外阴内阳，以养骨，以恬其神。逆之，则伤肾。
　　修养法
　　常以十月十一月十二月西北面，平呜金梁十，饮玉泉三，讫，吸玄宫黑色气入口，五吞之，以补吹损之味，白鹿之饲，设玉童之撰。裨茎唱气，神和体安，则群妖莫之害也，则致长生。
　　相肾藏病法
　　肾热者，颐赤。肾病者，色黑而齿槁，腹大体重，喘咳汗出恶风。肾病，则腰中痛风，则头多恐风，食饮不下，膈寒不通，腹满失衣则腹胀，食寒则泄脉，在形黑瘦而腹大。又肾主冬，足少阴太阳主治其自壬癸，肾苦燥，急食辛以润之，致液气通也。肾坚病，急食苦以弱之，用苦以泻之，咸以补之。禁无犯热食温衣肾燥也。
　　肾病证
　　肾病，脐下有动气，按之若劳病，苦腹食不消，体重，骨节痛，嗜外。
　　治肾苦病方
　　肾有病，腰胯膀胱玲疥或痹，小便余涩，疝症所缠，宜服八味圆。
　　乾地黄八分，牡丹三分，泽泻三分，桂心二分，狭苓三分，附子二分，薯庄四分，山茱萸四分。
　　右件以蜜为圆，如桐子大，空心汤下三十圆。
　　治肾藏吐纳法
　　以鼻微长引气，以口吹之。肾病用大吹三十遍，细吹十遍，能去肾家一切玲腰疼膝沉重，久立不得，阳道衰弱，耳中蝉呜，及口中有疮，是肾家之疾烦热去。数数吹之，相次勿绝，病痒止，过度则损。
　　食忌
　　十月勿食椒，令人口乾成赤白痢。十一月十二月勿食鲜鳞甲之物、并食脾肾，宜食大豆、黄卷栗蕾，禁其物。
　　导引法
　　可正坐，以两手上，从耳左右引脸三五度。亦可反手着炼抛射，左右同缓身三五度。亦可以足前后瑜，左右各十数度。能去腰肾膀胱问风邪积聚，余如上法。
　　黄庭内景五藏六府图
　　胆藏图
　　故天有五行以生寒暑燥湿，人有五气以生喜弩悲忧恐。故喜怒伤气，寒暑伤形。喜怒不节，寒暑过度，生乃不顾。人能依时摄养，兑其天枉也。目无妄视，口无妄言，耳无妄听，鼻无妄嗅，养生之妙方也。常以两手相摩令热，以拭面三七，亦身周摩令遍，名曰乾浴，令人却事无恶，面有玉泽金光也。又以其五藏数加胆，名六府，且胆亦受水气，与坎同道，不可例祝之，故别立胆藏图。治胆用嘻，嘻为泻，吸为补。胆膊着肝，色如缟映青，重三两三铢，胆为中青之府，号将军，决曹吏，能僖刚而能柔和，精为腾蛇，能勇健。胆者，筋之应也，胆为六府之精也。胆者，中正之官，庾断于此。胆神龙曜，字威闻。夫胆者，金之精，水之色，其色青，其象如悬瓠，其神形如龟蛇，化为玉童，长一尺，执戟在手出入奔驰於胆藏之问。其神多勇决者，盖发於胆藏。欲安其神，当息忿授，津行转义而后全其生，则合天太和也。胆合膀胱，上主於毛发，故人发枯者，胆竭也。人之爪乾者，胆亏也。人之发燥，胆有风也。人之毛焦，胆热也。人之目无光，故有泪者，胆热也。人好食苦味者，胆不足也。人之颜色青，或光白，胆无病也。夫胆寄於坎宫，使人亲智慕贤、屏邪去佞、绝奸盗，方直也。且胆者生於金，金主武，故多勇，宜抑之，吉。夫胆者，乘阴之气，禀金之用，故主欲。欲则悲，故人之悲者，金生於水，则目中堕泪。夫心主火，胆主水，亦主苦，火得水而灭，水得火而煎，阴阳交争，水胆胜火，故泪从目出也。泪者，类也，因类而出，故日类也。夫悲号泣者，可苦为辞也，胆者，水也，而主於阳，阴从阳，故泪犹目出也。
　　修养法
　　常以冬月三月端居诤思，北吸玄宫之黑气入口，三吞之以补嘻之损，以尽益胆之津，以食龟蛇之味，饮玉童之浆，然后神冲体和，众邪不能犯，群盗莫之向，胆气所置也。
　　相病法
　　胆之有病，太息口苦呕宿汁，口澹澹，恐人将捕之。眉倾也，眉毛萎垂。胆苦实则伤热，热则精神不守，卧起无定。若虚则伤寒，寒则恐畏头眩，不能独卧。虚损则爪发枯燥，目中泪出，膀胱连腰小腹俱痛。胆与肝同道，有病用肝藏方。
　　导引法
　　可平坐，令两脚掌昂头，以两手挽脚腕起，摇动，为之三五度。亦可大坐，以两手拓地，举身努腰脊，三五度，能去肾家之风毒邪气。
　　吐纳法
　　以鼻微引气，以口嘻之。胆病并肾藏除一切玲阴汗、盗汗、面无颜色、小腹胀满、脐下玲痛，急去之，口乾舌谧，数数嘻之则病愈。
　　黄庭内景五藏六府图
　　五藏图文备记
　　夫黄帝谓歧伯曰：夫人者，受天地之气以生。之来也谓之精，精之遘为之灵，灵之发也为之神，神之化也为之魂。魂随神往来谓之识，并精出入谓之魄，主荣。积魂为之心。心有所从谓之情，情有所属谓之意，意之有所指谓之志，志有所忆谓之思，思之有所远慕谓之虑，虑而事成谓之智。智者尽此诸见者为焉，盖积神魂魄意情智见识之为用也。处士孙思邈论曰：夫人禀天地而生，故内有五藏、六府、精气、骨髓、筋脉，外合四肢、九窍、皮毛、爪齿、咽喉、唇舌、胎门、胞囊，以此总而成躯。故将息得理，则可体安和役用，非宜则五劳七伤六极。有方可救，虽病无他，设法可凭，所以此图之中，皆备述五藏六府。血脉如源，循环流注，与九窍应会处所，并穷於此。其能留心，老而行之，则内百愈无所干矣。夫发宜多梳，齿宜数叩，液宜常咽，气宜常炼，精宜常在。而此五者，所谓子欲不死修昆仑耳。犹是炼丹以固之，却粒以赖之。去其事得书金格朝天，吸日仰气冲虚，此术士之用也。
　　元始太玄经曰：
　　喜怒损性，一及乐损神。性损则害生，故养性以全气，保神以安身。气全体平，心安神逸，此全生之诀也。
　　修真十书黄庭内景五藏六府图卷之五十四竟
　　
