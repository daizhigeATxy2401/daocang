九还七返龙虎金丹析理真诀
　　经名：九还七返龙虎金丹析理真诀。题程昭撰，当出於宋代。一卷。底本出处：《正统道藏》洞真部方法类。
　　九还七返龙虎金丹析理真诀
　　武昌程昭字士明述
　　余於道门，酷於留意，曾览仙经，至於炉火百家，粗曾披阅，因看《洞元记》、《总途经》、《混元诀》、《金碧经》、《玉壶龙胎凤翅》及《太一》、《参同》等文，分析火候，指掌九还七返金液还丹有三，修用实繁，互达探远，元机非遥，学者万数，成无一焉。皆为铅汞难分，黄芽罔识，从兹恨失，莫晓宗元。以此为述，积有岁矣！时於大宋壬申中春，遇四明山野客，因留宿，乃问金液还丹之理，道人云：此事至难至易，不可轻问。余乃再恳之。道人曰：或说金华为黄芽，将矿侯作真铅，如此之人，万无一成也。且黄芽者，是五行之筋髓，真铅即太一之真精，生於混沌之中，起自太初之内，生乎天地之始，先能作众物之母。夫大丹均五行之胜，齐天地之功。余乃再拜曰：敢问金液还丹，所起如何？道人曰：金丹所起，起於太初，太始生混沌，混沌生两仪，两仪立三才，三才运八卦，八卦滋九宫，九宫则丹之终，则太一之始先也。敢问太始之名，愿乞师指於药中是何物？道人曰：是真铅也。铅是水之精，水是阴之体，阴极则阳生，变化万物也。无阳不生，阳去即死，将欲变化，故先立阳。阳之生也，其在杳冥，人莫知。道经云：杳杳冥冥，其中有精，其精甚真之谓也。又《参同》拟《周易》是地雷复卦，太阳生於子，为十一月卦，故天地神功，将欲雕镂万卉，发敷千花，故纳阳爻於阴极之时，藉太阴之盛，赞微阳之功，此乃太始之义也。世人不知金丹从太始，妄服金石，欲求变化者，如灌彩汁於地，欲染花木之形。又再拜问：太始生混沌者何物？道人曰：混沌者，不开盈之貌也。外白裹黄，犹如鸡子也。既阴阳而合，精气未交，故日混沌也。又问曰：未委混沌之名，於药中是何类也？是崔真人《龙胎经》中之义也。铅汞初合，龙虎初亲，日月相交，阴阳相感，故丹生混沌也。月吐其彩，日舒其光，龙纳其胎，虎泄其气，如金碧之寝寐，神明相抱，觉悟后存，已是龙舒其气，虎吐其精，神室相着，不相离也。如《抱元经》云：含元受气，物无不济，得气受元，物无不全。且如世问之物，不含识，则抱元未有舍元识而得成形质者也。世人不知龙虎之根基，阴阳之化本，妄投金石，拟造还丹，皇为却步而求前，迎日而避影。故魏真君日入水求鸡兔，登山索鱼龙诚哉！是言又《参同》之哀悯后生好道之伦，探访风教，指尽古文。子继父业，孙踵祖先，此明含元禀气也。又言覆鸡当用卵，又种禾即生禾。又云鸾雀不生凤，狐兔不乳马此之谓也。世人不知含元抱胎之道，远方求药，煎金炼石，若以五金八石得成大丹者，则魏真人不作《参同契》，崔真人不明《太一图》。《参同》以二气相荡，八卦相推，寒暑迭居，阴阳开阖，二气失度，万物不滋，五行越常，万灵失序。岂肯大丹容杂类而成乎？又如《太一图》云：太一游九宫而不入中位。若明太一，则水中也j，中官则土也。土为水鬼，故恶中宫而不入也。如丹游八卦，后入中官．’成黄金之熟。诸将在太一左右为近，必有移历之象，以太一喻汞，诸将喻金石，明大药不用金石药也。又诸同宫为囚，有不可之事、以知龙胎大丹，不入杂类也。又明子午为易气，即卯酉为绝气，此乃皆是丹之节符也。又问曰：何谓为两仪？道人曰：两仪者，天地剖判也，分形也，阴阳各有其位，日东月西，离南坎北。又问曰：未委两仪在药，成何气象？道人曰：两仪在药中，是铅汞各相分也。两仪既定，生在天财日月星，在药则三五一，药之到此，神化非遥。又问日；何名是三五一，道人曰：一是水，二是火，乃共三。凡有三而自怀五也。此乃是水火土，又名铅汞鼎也。亦名三物一体，亦名一物三形。姻萝子曰：三一之道也，大丹之中唯金水土尔。又问曰：未委金水土如何分别？道人曰：金者，铅也，铅者、真金真土也。且非是世间铅，生於太虚杳冥之内，是太一之真精，坎中之一画也，故曰天得一以清，地得一以宁，人得一以灵。夫欲灵於人，莫过学长生不死之道也。老子日子得一，万事毕也。上代神仙，唯秘铅之一色，故古歌曰：铅若是真，不失家臣，铅若不真，与汞难亲。分铅之与汞，是一家之物也。又《龙巢经》云：夫圣人受命，必有同心德尔，是一家之物也。耳目股肱，其港也，神鬼莫之；其升也，天地合力。将喻铅汞是一家之物，非外来杂类可成也。古歌曰：南北路交差，朦胧是一家。世人多将金银铅锡，笑银芽、金峡蝶、金蚁为铅·成丹药，可谓灌朽求花，钻冰待火，不明众类者哉！亦不识其宗枝，万万千千一无成矣！．且前诸物，并是顽物硬死质，岂有神通变化，易髓换筋乎？故《参同契》曰：狐兔不乳马，燕雀不生凤。此之谓也。又曰：同类易施功，异类难为巧。又曰：鸡抱卵兮日数足，母生子兮十月全。植禾当用粟，覆鸡当甩卵也。且世问十二种铅，皆非大药之用，黑铅、黄丹铅、嘉州铅、生铅、草节铅、陇陀铅、白锡铅、银铅、金烁铅，己上皆是世问死质顽滞之物，纵强服之，皆随大肠而下，岂有长生久视不死之道乎？问曰：世问铅既不堪服饵，未委真铅从何而得？道人曰：真铅土从无入有，禀天地而成形，托日月而为质。其君臣合会，父母生育，起参铢之杪，及成斤之灵，骨肉双全，血脉盈满。汞之一见，则立伏焉1．故青霞子曰：情合无众药，气合无言语。斯之谓也。又问曰：汞之所出，何者堪成？道人曰：夫汞土亦有数般，故有自然汞，白砂汞，丹砂汞，修丹只用丹砂汞。且砂之数，种类亦有多般，故有天座砂、神座砂、紫灵砂、光明砂、商砂、铁见砂、溪砂、土砂，其天座、玉座、金座、神座等，皆是自然还丹，不假烧炼二服之成仙。诸天仙众，驾鹤乘龙，而来取之，世人莫得而见也。其光明、紫灵砂等，则堪成大药，其商砂、土砂不堪服食，唯修利术则可矣！．又问曰：不知土是何物也？道人曰：夫土一味，真义极元，亦非世问之土也。世人多以硫黄、雄黄、雌黄、毗黄、密陀僧、银等、铅黄花、白银、黄金以为其土，将偃於水，皆非其用也。且土州无正形，遇气则生，得势便成，故生於四孟，王於四季，绝於四仲，镇安中宫，寄生丙丁，与水同气。略将前物为真土，其源还与水同黑乎？其真土者，是五行之真精，须假神合达造，变化生育，故得与乾坤合体，神化无穷，则堪与丹为宅也。又问曰：金水土合成大丹，药味至寡，其功不多，未委几日而熟用鼎器？道人曰：《参同》云：初七十，终三旬，三百六十善调匀。则一载而成也。此乃太一周天也。既不会太一周天，无由得大丹成熟也。魏真人论周天之数，大而论之一年，小而论之一日。故年与月同，月与日同，日与时同。时运养周星法，只以一日夜为一周星也。青霞子曰：鼎鼎非金鼎，炉炉非药炉，离从坎下发，汞在土、中居。固济胎不泄，变化在须臾则不烦远求鼎器也。古歌曰：日日只在君家舍，知白守黑，神明着矣！．敢问：知白守黑如何？道人曰：白者金之精，黑者水之基，此二味天地之大宝，日月之至精。象君臣父子，夫妇女男。敢再问修丹起首次序，幸垂指诀？道人曰：夫金丹须抱元结胎，敷花实子，返本还元之谓也。又姻萝子曰：深根固蒂则长生久视之道也。又曰：根深则花茂子实，故君子务本，本立而道生。内若契道，金丹自至，无不形影相随，声响相应也。道人曰：始自於砂，砂变成汞，汞变成金，金变成液，液化丹，故谓之金液还丹。丹者赤色也，还其土，复还元也，故返木还其源也。故元阳子日；金化金兮银化银，何曾别有别圣神。自然伏火者，百炼不烬，入水中如膏，入火成金，入口而化，其味甘香。岂将世问杂类金石华木，有如斯神化乎！．又问曰：如何是舍元胎，敷花结实？道人曰：结龙胎，炼虎精也。神水育黄芽，自三皇以来，皆口口相传，不留文字，恐泄天机。妄说者沉沦三劫，吾子晦而勿言。又问曰：幸所指教，以见宗元。即入用不多，鼎药易置，欲依法修炼，得否？道人曰：夫烧丹者，须三备则可成矣t．三备者，一福二德三志，无福不成。如《龙虎经》云：丹熟，视之丘陵冢墓，枯骨形象者，彼不堪服食，须弃中流，依法别烧。此为无福之应也。无德不能苞贮蕴藏，如赵元伯将丹诀赞燕中太子，太子好货，入造金银，铸鼎器，烧外药，其药未成而太子怒，使沈元伯於井中，斯无德之应。无志则不能苦学，似有小失则生大悔。如河中二薛令造丹不成，所有家中道门书策及烧药器具，悉皆焚毁於道路。逢着道流，乃拔剑苦逐，曰：虚诞之徒，宜去之俄而坠马而死。斯亦无志也。吾子虽执其志，福德未圆，宜访巨福广德之人，共成之，则可矣！又问曰：上言妄说者沈之三劫，今令访人同修，莫违神诚？道人曰：夫三人共志，自古来然，不得妄说也。故三人者，金水土也，三人已上，则为妄说。君子一依余论，抄集缮写，次第绿由，运动配合，时候感应，流布世问，有缘自遇，其於口诀，则口口相传，心心相授，勿违神诚。斯须达曙，即乃告辞，莫知所往。余承奉道人指诀，一一条录，传诸好道，幸无弃焉！
　　九还七返龙虎金丹析理真诀竟
　　
