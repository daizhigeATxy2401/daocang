谷神赋
　　天水逸人大信注
　　经名：谷神赋。一卷，宋赵大信撰。底本出处：《正统道藏》洞真部。
　　谷神赋
　　天水逸人大信注
　　道唯谷神，
　　神灵性质混同元，胞处胎中禀性全。象法行时初起一，谷声能应从三田。
　　在玄牝门。
　　玄真初启牝门开，性合中官号养孩。气逐气从荣卫去，神驱神向窍中来。
　　能含而三关不死。
　　能含玄育闭天关，解使灵根法自然。息旋分时知后息，源从生处却还源。
　　善养而一气长存。
　　长存一气号神都，上法三才出妙符。玄法但依三圣则，洞天争得有殊途。
　　气中有精，
　　气中有宝是真精，能闭能藏勿嗜情。水在鱼中鱼在水，精在人中人得生。
　　须守黑而知白。
　　知白守黑黑为臣，知黑守白白是君。君臣若得相和睦，魂魄千年不去身。
　　向外无物，
　　内清无外还灵通，端的能持不肯从。了悟梦身身是梦，莫令真气杂邪风。
　　但固蒂以深根。
　　深根固蒂本从胎，天地生成禀象来。二气不交相感应，三田中有一人媒。
　　原夫
　　万物芸芸各反源，信夫真是洞中天。若将少女为真卫，误却修行枉过年。
　　出自希夷，
　　夷中有宝希本无，吸咽因生蚌有珠。阴反阳神胎自结，杳冥深处法能俱。
　　存乎要妙。
　　存乎先使百神清，伫守虚中物象成。要妙每通呼与吸，机关莫使漏玄精。
　　谷能自养，
　　谷响声中神最灵，洞天畜养法玄瑛。若交息后通几物，从此调中却视生。
　　神则归窍。
　　神动百关按有方，窍通真气法能长。三焦不使时来往，五藏须忧寒暑伤。
　　知柔藏影於中虚，
　　知柔圣典理皆同，微妙神能有气通。玄辩虚中凭取象，仙经重载法门空。
　　善闭含光而内昭一。
　　善闭含光一路开，灵关胞就四同材。内明虽有冲虚志，须会胎中物自来。
　　生可长永，
　　本来生处更能生，枯蒂还从旧蒂荣。反质自能通变化，成婴何虑不珑玲。
　　死能救疗。
　　六气思疢疢何生，澄神神静气还清。勤将静夜通灵体，三虫何曾伐五行。
　　虽云自然，'
　　自然解脱自能持，方得灵根合道微。四象好看蟾有则，三秋帘外月光肥。
　　在静而专。
　　有志诚心亲道绿，冲虚全是气为先。玄神定得修真趣，便了玄中最上玄。
　　无大废而外畅，
　　勤行莫使废玄功，日用须知外物通。　一藏龙光归净室，世问无物更能洪。
　　但多藏而内坚。
　　多藏蕴志内能坚，一片真心海法源。自得自然知子性，不方曲智智能圆。
　　如能晓其含真，则乃命在我；
　　但晓根中道性淳，合真默默影其身。气益气兮相於我，命补命兮人不人。
　　若不知其守一，则玄之又玄。
　　古今得一道为初，玄处三才象五图。用者须知神出没，法能相似又玄珠。
　　尔乃含之微微，
　　玄微之道实玄微，一气相呼一气归。有似风生云雾应，象天天且不能违。
　　处之默默。
　　处在玄中处道时，默而无说默而持。古今得者言无得，显衍非人叉祸之。
　　气用万端而求泯，
　　气用万般则结劳，本来清净绝脂膏。神容古貌存真一，混沌开时一度淘。
　　绝利一源而取则。
　　混沌胎泽保深根，开辟清时法自圆。志路且依三圣则，仙经重秘一微言。
　　心是枢机，目为盗贼。
　　枢机欲作万般生，心纳邪风目恃明。景色不能将自诫，瞥然又脱一浮生。
　　爱嗜欲而无所求，
　　欲开邪志动心关，散乱元神性岂安。蠢蠕尽皆为乐目，拟求乐目事应难。
　　则修真之不可得。
　　魂游夜夜魄归身，世世芸芸欲学真。至道岂教迷色系，尘寰到处有真人。
　　察其负阴抱阳，
　　万物负阴反抱阳，须历三淳入帝乡。清净若知神后用，时人得者定心冻。
　　地久天长。
　　阴阳含气自相当，始觉天长地久昌。洞底有精明历历，碧光秋色月苍苍。
　　洞迷者寻之有路，
　　迷洞须从碧玉溪，仙人从此化金泥。欲知圣迹传真处，一树双飞野鹤栖。
　　窒塞者去之无方。
　　根本无知慧不聪，耳须多听智能聋。蓬随麻长能端直，麻在蓬中性亦同。
　　见赤子之潜萌，
　　赤子港萌性比孩，亦如萌逐正阳来。三春涌出潜龙应，四象交时白虎催。
　　号而不嘎；
　　牝牡号而伏嘎音，欲合先吞势不禁。二气不从胎命系，始知真一理玄深。
　　知灵龟以自得，
　　灵巍象合体天时，龙盖神坤万岁基。上下若知通密处，高低偃月世闲稀。
　　舍之则藏。
　　拾之无形质可求，取则云雷动始休。就烟火燥乾还湿，泽润从他以盖流。
　　念黄橘之神凝，
　　黄凝真是帝为头，神在虚中气上收。大道不劳方外觅，理通穷极更何求。
　　劝玄珠而并长。
　　玄珠玉树有根基，能脆能柔志号希。悟者早栖须隐去，仍怀挤物又扶赢。
　　专用含畜，
　　神用专须志复坚，含畜知玄气有门。法度刚柔同出没，象时方见事难论。
　　不离影响。
　　如响如影影随形，影形无语响能声。机道用时无一物，象开法质自余盈。
　　还中玉质，
　　气中玉质雪为衣，学者知之不细知。　即问志人无厚志，少於玄理达玄微。
　　焉能生於见疑；
　　不达清论不明真，误旨俱为失路人。淡泊不能滋善志，焉能忘意法元神。
　　阐外尘埃，岂能混於存想。
　　闽无尘起外无埃，清净恬神敢混来。存应用时通律候，阴阳相激震为雷。
　　视之不见，得之若惊。
　　玄象法中无物形，自然道德响如声。古今不测神仙意，造化生成出杳冥。
　　老聘传之於尹喜，
　　降世传真号大仙，函关石壁有遗言。往来得者知多少，西过流沙法自然。
　　惠子得自於庄生。
　　惠子当时学未精，悟言方得过庄生。一超身入玄元地，千万年中说道情。
　　至道哉，养神在心，不死由我，
　　重之不足复叹之，养神之道实玄微。静信若令交宝气，他人无知我自知。
　　生而从水，发者就火。
　　二源仙水法难穷，潮浪流真不易通。曾向骊山亲老母，太阴何用月为官。
　　若知动之死地，则无可之於不可。
　　畏修死地慎耽情，修福由能在此生。大道玄慈无不可，返魂保命得延龄。
　　谷神赋竟
　　
