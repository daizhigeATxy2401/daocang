丹经极论
　　经名：丹经极论。不署撰人，疑出於南宋。一卷。底本出处：《正统道藏》 洞真部方法类。
　　丹经极论
　　真铅未有天地混沌之前，铅得一而先形，次则渐生天地，阴阳五行，万物众类。故铅为天地之父母，阴阳之本元。盖圣人采天地父母之根，而以阴阳母为丹母，如不能於其问生天地阴阳者，即非金液还丹之道。若以天地阴阳之后所产五金八石，草木灰汁，晨霜夜露，雪浆冰水，诸杂物类而为者，不亦难乎！．同志之士，思之久而自悟，自非凿开混沌，见天地之根，擘破鸿蒙，视阴阳之母，无以议金液还丹之正道。达者悟之，毋入旁门曲径耳。真铅即真一之炁也，夫人元阳真炁，逐日走散，元由凝结而成圣胎，故圣人采真铅以制之，使凝结而成砂。逐日运火，渐渐添汞，汞渐多，铅炁渐散，故抽铅添汞也。十月功足，铅尽汞乾，化为金液还丹，则形化为纯阳矣！．铅是天地之火，父母阴阳之根基。盖圣人采天地父母之根，而为大药之基；采阴阳纯粹之精，而为大丹之质，且非常道造作也。汞性好飞，遇铅乃结，以其子母留恋，未有天地混沌之前，真铅得一先形，以渐生天地阴阳，五行万物也。以先天地之阳丹，点己之阴汞，立为纯阳矣！然后运在一身之内炼成金液还丹，以真造化在内，故曰内药内丹。虽有自然真火在土釜之中，赫赫长红，亦须凭外炉勤功，增臧抽添，运用无令差戒，以至於殆也。然内外真火，变化无穷，实藉真铅之妙绝也。此物偏能擒汞，不使飞走，二药内外虽异，其实一用道也。所以有内外二药者，人之一身，禀天道秀炁而有生，托阴阳陶铸而成形，故一身之中，以精气为本，神生於炁，炁生於精。然此三屠，皆后天生一之炁，至阴之物也。修真之士，无过冶炼精炁神而已，奈何三物俱后天生，纯阴而无阳，安能形化为纯阳，而出於天地之外耶？故祖师日：孤阴不能自产，当采先天之一炁，以真阴真阳，二八同类之物，擒在一时辰之内，炼成一粒至阳之丹，号日真铅。造化在外，故曰外药。以此阳丹，擒己阴汞，犹猫捕鼠。阳丹是天地之母炁，己汞乃天地之子炁，以母炁伏子炁，岂非同炁乎？又云：未有天地混沌之前，真铅得一，而渐生天地阴阳，五行万物，此证金丹先天一炁也。以先天阳丹点己阴汞，化为纯阳，更假阴阳符火，进退抽添，十月功足，形化为炁，炁化为神，神与道合而无形，变化不测，故能出乎天地之外，立乎造化之表，提挈天地，陶铸阴阳。陶铸者，先天一炁之使然也，故日妙绝无过种子。安可以后天后阴之炁类为内药耶？天地未分，形同鸡子，中混沌真一之炁，即炁铅也，故炁铅为天地万汇之先也。太易太素之前，含灵至妙，未见萌兆；太极太一之际，有物混成，中真一之精，为天地之祖，万物之始。一炁既形，两仪斯析，然后有阴阳五行，三才万物众名。故配乾坤为天地纪纲，运阴阳为造化崇钥，是以乾坤立而阴阳行乎其中矣！．金液大丹与造化同途，故以乾坤为鼎器，同其大冷，以坎离为药物，比其化权矣！夫神仙抱一之道者，上天所秘也，世人不可得之，乃太一含真之元。太一者，太极、太渊之源，是虚无炼神之道。一者炁也，人能行太一真炁，与我真气相济，包含太和，久而炼之，乃为大丹。丹者，纯阳也，阳者，天道也。故神舍道聚则成形，散则成炁，故与道相通者，道养炁。养神者，保和天道也，故日精气相济，久而炼用，是谓纯阳炼形。火者阳也，息者风也，以风吹火炼形，神形俱妙，故曰炼。形炼形者，先须存心於内，真炁冲和，乃丹阳炁纯粹之精，运行不息，升沉往还，周而复始，包含万类，故乃丹阳也。天炁降而复升，地炁升而复降，天之阳晶为日，地之阴晶为月。若得斗柄之机，自然斡运日月，运行而无休息，乃纯阳炼神之道也。修丹之士，采日月之精华，合阴阳之灵炁，周星数足，阴阳终尽，归功土德，而神精备矣！. 乾道变化，各正性命。夫变化之道，性自元中而有，必藉命为体，命自有中而无，必以性为用；性因情乱，命逐色衰。命盛则神全而性昌，命衰则性弱而神昏。夫性者，道也，神也，用也，静也，阳中之阴也；命者，生也，体也，动也，阴中之阳也。斯二者相需，一不可缺，孤阳不立，孤阴不成，体用双全，方为妙道。吕真人曰：了明空性不修丹，万劫阴灵难入圣。窦真人曰：参禅尽欲言问悟，见性宁知梦裹，非却似狂猿捞水月，如何捉得月光归。
　　阳精是真一之精，至阳之气，号曰阳丹。己之真炁属阴，为一身之主，以百骸。乃阳丹自外来，以制己之阴汞，即是阳丹反为主，而己汞反为宾矣！二物相恋，结为金砂，自然不飞不走，然后加火，养缎成金液还丹也。故阳丹在外，谓之疏；己之阴汞在内，谓之亲。反此亲疏，以定主宾，则道成矣！真道养神，若能守我在已死炁之关，令七祖枯骨，皆有生炁。生我者道，活我者神，将神守之以，道养神，是也。夫外药者，丹是也，造化炉中，烹炼真一之炁，功夫到时，只在半个时金辰，立得成就。夫内药者，金液还丹是也，须十个月方能脱胎神圣。此二药虽运阴阳造化相同，及其用功火候，实相远也。
　　外药火候
　　身心不动，呼吸自然，神气入於其根也。闭极则失於急，纵放则失於荡，惟使其绵绵续续，勿令问断，然后神久自凝，息久自定。其运火之功也，若烹小鲜，无过不及也。一炁初萌，在乎不采之采，若存若亡→ 在乎微阳养稚阳，然后注意规中，息息归根，以意定炁，渐渐运火，一升一降，周而复始，不可泥定不运，而反成否塞。所以阴阳运转，皆乾坤之妙用，罕有人达晓。使天地不运转，则一气停积，万物不生；人若不运转，则一气否塞，不产丹药。岂得与天地同其长久也？一终之功，数在九转，进火久之，觉得神炁微冲，火候全，清明在躬，阴阳分，即宜退火温养顷时。然后复进火，渐至烹炼，致虚极，守静笃，身心合，神炁交，百骸九窍如浴起，夹脊双关似火，然后可谓纯阳矣！修炼之士，在临机圆活，知进退，存亡不失，其为圣人也。
　　内药运功
　　真一之炁，官然无形，若不得二八阴阳之炁相交，安能降格，兆形黍粒者？却得此黍粒之丹，吞饵之后，若不能得阴阳火氤氲，安能变化金液丹哉？
　　真一之炁，在造化炉中，被真火缎，光透帘帏，金华满室，乃真阴真阳，炼二炁交合，产成黍粒之丹。吞入腹内丹田
　　中，点化阳魂，以消阴魄也。当斯时，一炁运归身中，由泥丸而下，但之觉五内清冻，金光透体，成功在乎一时之问。
　　及在内，却有十月之功，运用乎抽添，防危虑险，所谓井底泥蛇舞拓枝，窗问明月照梅梨，夜来混沌撷落地，万象森罗总不知，正此时也。得此丹经极论阳丹，点己阴汞之后，在乎虚心运火，忘情谐和，运阴阳合乎呼吸，以呼吸用神炁，以神炁用水火，以水火用胎息，绵绵游泳，坎离交合，而生金液也。运阴阳造化之机，不以初功，既升而由泥丸而下，所谓下镇人身泥丸绛宫，中理五炁，混合百神，则忘炁以养神，仍直下也，轻轻然运默默举。其诀日：
　　专炁致柔，能如婴儿除垢整念，静心守一，外想不入，内想不出，终日混沌，如在母腹。神定以会乎炁，炁和以合乎神，神即炁而凝，炁恋神而住。於寂然大休歇之场，恍兮无何有之乡，灰心冥冥，如鸡抱卵，似鱼在水，呼至於根，吸至於蒂，绵绵若存，再守胎中之一息也。更在屏尘绿，绝视听，少饮食，不睡眠，则腾腾任运，任运腾腾，不可着於持守，不可泥於进火。久久之后，要温养子珠，正谓药熟不须行火候，泥於火候必伤丹，只须保养无亏损，渴饮困眠饥便准。
　　运丹生成之际，忽觉夹脊上冲泥丸，沥沥有声，从头似有物触上脑，须央如雀卵，颗颗自愕下重楼，如冰酥香甜，甘美之味无比。觉有此状，乃得金液还丹。徐徐咽归丹田不绝。五脏清冻，闭目内观，藏府历历如照烛，渐次有万道金光透体也。十月功足，圣胎圆成，调神出壳。
　　出神
　　自古神仙出神，别无他法，神即我身之元神。炁足则神灵，神灵则自出，非比存想之法。阳神之出，鬼神不可得而见，不可得而知。鬼神可知可见者，则与阴神同类，非阳神也。三年千日之功，存养既成，炁足神全，出入自由。身外之身，即法身，聚则成形，散则成炁，不可以形迩拟议。阴神即无形边，不能分身化形；阳神可以一身百、十身，各各可以饮食，可以应酬至，合之又复一，所谓圣而不可知之谓。神隐显莫测，变化无穷，千里万里，须臾即到；过去未来之事，一一皆先知，方可谓之阳神。阳神出入，皆由天门，天门初开时，如大斧劈脑，不可惊动，如婴儿顾门，密室圣护，未可轻出。初出於左右盘旋，回顾神室舍屋，神出熟时，开眼闭眼，我皆自见。然后使去来在空，始亦须自十步，以至百步，至千步，渐渐放出，放出之际，即收回。久久之后，方可任意远出。神出之时，须留一神看舍，及祝斓卫护戒之神。守之一神是脑中金甲神人，出时当分付与吾托定顶门，恐有假名托象，入我神舍，不可放入。吾归即呼我姓名，便合为一，非在三载九年之功，安能至此哉！
　　悟真遗篇
　　氤氲聚散本精魂，知者名为乾与坤，易道范围天地化，莫将万象执言论。
　　四序花开四点亭，风吹香气喷人馨，劝君采取依时节，莫使娇红取次零。
　　西江月
　　丹是色身妙宝，法身即是真心，从来无色亦无音，一体不须两认。万法非无非有，有无亦莫搜寻。二边俱遣弃中心，选佛斯为上品。
　　又
　　一理无今无古，此心何喜何瞋，无相乃为真相，色身即是法身。不消一句半句，活得千人万人。咦！．这裹便是到头，何须只管翻身。
　　还丹复命遗篇
　　绝句
　　坛自三层十一一楼，八方和合土为尊，丁公全藉黄婆力，南北相吞制魄魂。
　　守一坛中已绝尘，一爻看过一爻成，此心却似糠灰火，静坐时闻滴漏声。
　　须将神水洒坤宫，先举西来后合束，要知大道希夷理，太阳移在月明中。
　　玄牝之门切要知，几人下手几人稀，君还不信长生理，但去桑问看梅架。
　　五言
　　受得真仙诀，阴中炼至阳，地雷潜
　　动处，星斗共商量。八卦看成母，三才
　　始见昌，不愁生死系，定觉地天长。
　　丹经极论竟
　　
