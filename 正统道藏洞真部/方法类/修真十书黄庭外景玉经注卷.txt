修真十书黄庭外景玉经注卷之五十八
　　黄庭外景玉经注
　　梁丘子注解
　　老子闲居作七言，
　　老子者，先天地而生，后天地而存，有三十六校七十二名，及胞李母八十二年而生，故作《 黄庭》 以遗后世。运周反覆，道毕自然。得其人，跪而受之。不得其人，万世勿语也。
　　解说身形及诸神。
　　老子恬淡自然，周流八极，恍惚莫测，变化无常，自能把符摄录，总校诸神。道无二家，究备使然，道无二亲，常与善人。
　　上有黄庭下关元，
　　黄庭者，在头中，明堂、洞房、丹田此三处是也。两眉问却入一寸为明堂，二寸为洞房，三寸为丹田，此三处为上元。一也。黄庭者，两半於洞房中共生赤子，则为真人也，常思之，慎无失，赤子化为真人，在明堂中，字子丹，故知一者在明堂一处也。行气导引，闭目内视，安心定志，混沌无涯，政精上流泥丸，运真人子丹也。明堂中有君臣，后洞房中有父母，丹田中有夫妇。一解云：黄庭者，脾也，长尺余，在太仓之上，脐上三寸。脾为中主黄老君，中央神也，治在其中矣。关元，在脐下三寸，元阳之门在其前，悬精如镜，明照一身，不休是道。
　　后有幽阙前命门。
　　幽阙者，两肾也，如覆杯，却着脊，去脐三寸，上小下大。又有日月命门者，及脐下也。
　　呼吸庐问入丹田，
　　呼吸，喘息，气出为呼，入为吸。庐，鼻也，谓吐故纳新之要。眉问却入三寸为丹田官也，谓引气从鼻入至丹田也。
　　玉池清水灌灵根。
　　玉池，清水，口中津液也。灵根者，舌也，常当啄齿漱液，灌溉舌根。
　　审能修之可长存。
　　令人昼夜修行不懈，可得长生。
　　黄庭中人衣朱衣，
　　存思脾中有子母，从胃管入脾中，着赤衣。
　　关门壮钥合两扉。
　　下丹田之门，钥无妄开也。
　　幽阙使之高巍巍，
　　两肾在阙门之门，地官之楼，生气之府，上通於耳，耳在头两边，故日巍巍。
　　丹田之中精气微。
　　脐下三寸是也，方圆亦三寸，其气微妙，存之则在，忘之则无，又易失，故日微。
　　玉池清水上生肥，
　　玉池，口也。清水，口中津液也。上生肥者，津液会聚舌上，故日肥也。
　　灵根坚固老不衰。
　　灵根者，舌根也，常卷舌根啄齿，行之勿令舌根凋燥，常存其神，久寿不衰。
　　中池有士衣赤衣，
　　常存思心中赤子，着赤绫绛衣居丹田，古凶缓急，可驱使也。
　　田下三寸神所居。
　　谓脾也，在下胃上焦，下有脐，中灵根神所居也。
　　中外相距重闭之，
　　令人闭精自守，勿妄施，若闭以金关玉钥也。
　　神庐之中当修理。
　　神庐为鼻，鼻中毛，常须修理除去之，行气鼻中，除邪恶也。
　　悬膺气管受精符，
　　舌下为精符，喉咙为气管，精气从上下也。上元合会气微妙，真人上下通神路也。
　　急固子精以自持。
　　令人闭气，还精自守，勿妄施泄。还精补脑，不死之道。
　　宅中有士常不绛，
　　常存思心神着绛丹衣出入，无灾害，可却众邪也。
　　子能见之可不病。
　　精念心神，思之不止，内见赤子，则身无病也。
　　横立长尺约其上，
　　脾横长尺余，覆在太仓之上。
　　子能守之可无恙。
　　常守养脾神，思之不止，则无灾病也。
　　呼嗡庐问以自偿，
　　以鼻引气，入口咽之，元气润泽，故德天之偿也。
　　保守完坚身受庆。
　　保精养气，身神光泽，故日受庆。
　　方寸之中谨盖藏，
　　丹田方寸，念守精气，谨洁护持，为馑盖藏也。
　　精神还归老复壮。
　　还精炼形，以填脑气，齿坚发黑身不老。
　　使以幽阙流下竟，
　　引明堂中赤子，下看绛官，值脐且存，变爻精流入丹田，以养其形。又思两肾间气从上至下，吸气自上及黄庭。一日眉问为幽阙使也。
　　养子玉树令可壮。
　　常当守下元精气，如玉坚闭。精守神令，可枝壮也。
　　至道不烦无旁午，
　　无至愤乱，安心定意，正行向午也。背子向午，腰带卯酉。
　　灵台通天临中野。
　　心为灵台，上通气至脑户，下通气至脾中。其气周匝一身也。
　　方寸之中至关下，
　　喉咙广一寸也，明堂中真人下和丹田，上还明堂也。
　　玉房之中神门户。
　　阴阳为神门户，主其精约也。男日精，女日约，男以藏精，女以月水，故日门户。
　　皆是公子教我者。
　　心为太府公，正当左肾为司徒公，右肾为司空公，皆受精气，不得漏泄，能守一则见之。
　　明堂四达法海源，
　　眉头一寸为明堂，气皆流达，如海之元也。
　　真人子丹当吾前。
　　赤子为真人，字子丹，在明堂中，常能思之寿乃可延。
　　三关之中精气深，
　　关有三部：天关，口也；地关，下部也；人关，两手也。掌握固闭塞三关，邪气不生也。
　　子欲不死修昆仑。
　　昆仑者，头也。令人养脑中泥九，不死得长生也。
　　绛宫重楼十二级，
　　喉咙十二环，在心上为绛官也。
　　宫室之中五气集。
　　五藏之气，心为帝王，最居中央，众神来会於赤子之侧也。
　　赤城之子中池立，
　　赤城，心也，舌谓之子，口为中池也。
　　下有长城玄谷邑。
　　小肠为长城，引气入於胞中也。
　　长生要妙房中急，
　　养性要妙，闭固精门。
　　弃捐淫欲专守精。
　　长生要妙，守精为上。
　　寸田尺宅可理生，
　　目为寸田，面为尺宅，理生仰观上部，一神也。
　　系子长留心安宁。
　　常观赤子之身形也，魂魄常在，万神不倾，恬淡无欲，心不恐惶，故自安宁。
　　观志游神三奇灵，
　　守上部灵根舌也，守中部灵根脐也，守下部灵根精房也。
　　闲暇无事心太平。
　　恬淡寂寞，守虚无情，身体安宁，心太平也。
　　常存玉房神明达，
　　玉房，神之门户，常存精气往来，神明自达。
　　时念太仓不饥渴。
　　太仓，胃也，五谷之厨，时思念之，不复饥渴。
　　役使六丁神女谒，
　　帝思黄庭中真人，则六丁玉女自来自卫，可役使也。
　　闭子精路可长活。
　　绝邪弃俗，关闭精路，可得长生。
　　正室之中神所居，
　　正室，明堂洞房也。常思赤子生其中、为真人。存之则在，不思则忘也。
　　洗身自理无敢污。
　　清静独处，焚香思真，绛官真人、诸玉女当来见形，与凡人言语。
　　历观五藏视节度，
　　常思五藏诸神，勿离己身。
　　六府修治洁如素。
　　六府也，胆为一，胃为二，膀胱为三，大肠为四，小肠为五，脐为六，都府也。凡此六府，常须洁净。
　　虚无自然道之故，
　　虚无十有二气，自然为先，人离道远，无知其真。
　　物有自然事不烦。
　　能知自然为真人，坐在立亡，万世常存，何烦也。
　　垂拱无为身体安，
　　恬淡无为，块然独处，安心定志，正气自居，故身体安泰也。
　　虚无之居在帏问。
　　幛问，自阵闭洞房，修道常居此都，不与人争，故日幛问之居。
　　寂寞旷然口不言，
　　闲居自处，念道思真，见之勿惊，闭口不言也。
　　恬淡无欲游德园。
　　寒不衣，暑不汗，恬淡无欲，块然独居，出隐於山，不食荣贵也。
　　清净香洁玉女存，
　　清净独处，专心自禁，香熏斋洁，玉女侍卫也。
　　修德明达道之门。
　　令人守命门、端坐正念、无邪视也。修道明白，观表知裹，神自为人开道户也。
　　修真十书黄庭外景玉经注卷之五十八竟
　　修真十书黄庭外景玉经注卷之五十九
　　黄庭外景玉经注
　　梁丘子注解
　　作道优游深独居，
　　作道当入净室中，及胎炼形，还於精神也。
　　扶养性命守虚无。
　　虚无者，自然也。守道养形，修契自然，无离於己身也。
　　恬淡无为何思虑，
　　恬淡清净，养神爱体，远害万里，无复思虑也。
　　羽翼已成正扶疏。
　　学道俱备，身体轻举，恍恍惚惚，如有毛羽，来即举升，故曰扶疏。
　　长生久视乃飞去，
　　得道不死，度世长存，乃能白日魂飞入太清也。
　　五行参差同根节。
　　五藏法五行，或上或下，参差同一喉咙也。
　　三五合气要本一，
　　上下三五合一室，三五亏则返一也。
　　谁与共之斗日月。
　　左目为日，主父，治在其中。右目为月，主母，治在其中。斗者，七星候也，亦为七政。
　　抱玉怀珠和子室，
　　碌碌如玉，落落如石，行气握之，念如运珠。
　　子能知之万事毕。
　　修道守一，服气延年，反命神仙，万事毕矣。
　　子自有之持勿失，
　　闭精自守，念赤子也。
　　即得不死入金室。
　　修道审入九室，返胎炼形，修理玄白，真气恬然，闭塞三关，邪气不生也。
　　出日入月是吾道，
　　日月为两目也，侠於左右，所治也在紫房官中，出为道之真。
　　天七地三回相守，
　　天有七星，地有三精，元气回行，无穷极也。
　　升降进退合乃久。
　　元气升降，上下混沌，亦无形端，天地得之乃能长生。
　　玉石珞珞是吾宝，
　　玉白如石，在下部也。
　　子自有之何不守。
　　闭精自守，受气养神。
　　心晓根基养华采，
　　根基者，谓人知守一也。华采者，谓入面目悦泽，体有光华也。
　　服天顺地合藏精。
　　天气下降，地气上升，二合成德，变化相生，闭气守精，养神炼质。
　　九原之山何亭亭，
　　泥丸中气王色明，真人太一住其中。亭亭，心也。
　　中住真人可使令，
　　真人赤子，可为使令也。不出户知天下，不窥牖见天道。
　　内阳三神可长生。
　　阳，谓元阳也，白也，须臾变异。长生之要，守三黑之神者也。
　　七日之五回相合，
　　七窍五藏，共相和同，共於一室。
　　昆仑之山不迷误。
　　昆仑为头也，真人所游戏其中。日月运行，寒暑更变，终不误也。
　　蔽以紫宫丹成楼，
　　丹田上通紫官，中有五城十二楼，真人在其中游戏。
　　侠以日月如连珠，
　　两目也，玄气明照，出若连珠，五色恍恍，子常念之，寿命无穷也。
　　万岁昭昭非有期。
　　真人得道，万岁易形，男八女七，从此而生。与日月相守，天地相保。
　　外本三阳神自来，
　　三阳，三九历候也。婴儿生时，一神魂魄来入形中也。
　　内养三阴可长生。
　　鼻引阳气，取之以内养。赤子、真人、婴儿是日三阴，亦食神也。
　　魂欲上天魄入泉，
　　魂阳魄阴也。谓世人无道德，魂魄离身，归散本也。
　　还魂返魄道自然。
　　拘魂制魄，令不动作，帝在身中，道以自然。
　　修真十书黄庭外景玉经注卷之五十九竟
　　修真十书黄庭外景玉经注卷之六十
　　黄庭外景玉经注
　　梁丘子注解
　　璇玑悬珠环无端，
　　璇玑运转，气豚流通，无复休竟也。闭口养神，漱炼醴泉如流珠。
　　迅牝金钥常完坚。
　　阴为牝，阳为钥，两不相伤得中和之气，还精炼形，故得完坚。
　　载地悬天周乾坤，
　　地载人，人悬天，道不在上、不在下，微妙在乾坤中央，故周流天下也。
　　象以四时赤如丹。
　　明堂四达，应为四时，真人子丹之所居矣。子能思之，咀嚼其气，则寿无穷也。
　　前仰后卑各异门，
　　头与足、肾与心，心赤肾黑，本同根水火相克，故异同。
　　送以还丹与玄泉。
　　丹者，血也，化入下源，变为白精。当此之时，缩鼻还之，上至泥丸，下至口中，变为玉泉也。
　　象龟引气至灵根，
　　以鼻引气至於舌根，咽送腹中，则雷呜应之，真气使之然也。
　　中有真人巾金巾。
　　赤子着绛衣，冠金巾也。
　　负甲持符开七门，
　　服符六甲，辟却邪凶，布气七窍，耳目聪明。又云背子向午，腰带卯酉。符者，气也。
　　此非枝叶实是根，
　　自然要道，非虚文也。
　　昼夜思之可长存。
　　昼夜思道，勿懈也。开目视真，闭目思神，可得长生。
　　仙人道士非有神．, 
　　道无二家，充备使然。同共一根，无复他神，和心定志，故道日生。
　　积精所致为专年。
　　阴阳不妄施，精神不漏泄，积精受气，寿可万岁矣。
　　人皆食谷与五味，
　　俗人食土地之精，以身死报地。圣人食元和之气，以身仙报天。
　　独食太和阴阳气，
　　学仙之士，朝食阳气，暮食阴气，并食元气。
　　故能不死天相既。
　　得道者不死也，年命无极，与天相既也。既者，通也。
　　试说五藏各有方，
　　五藏象五行，四肢象四时，土为之主，居中央。
　　心为国主五藏王。
　　心如鸡子，危而难安。国有贤，致太平。心处清，身安宁。
　　意中动静气得行，
　　谓存守内神，身心安静，不妄惊动，气易行之故也。
　　道自持我神明光。
　　守一念道，持护我精，神明光也。
　　昼日昭昭夜自守，
　　谓思心中赤气，明照万神。守日月光，思两肾根，昼即守光，夜即守神故也。
　　渴自饮浆饥得饱。
　　饥食自然之气，渴饮华池之浆，不饥不渴，可得长生。
　　经历六府藏卯酉，
　　耳也根生六府，藏出卯酉，要妙达矣，不可得也。
　　转阳之阴藏於九，
　　阳反属阴，转体相克，还藏於九。九为头也，故经云：左二右七，藏九居一也。
　　常能行之不知老。
　　常以鸡呜时仰外被发，啄齿三十六通，吞津咽气，远死之道。
　　肝之为气修而长，
　　谓修气上行，达於顶以补泥丸。
　　罗列五藏生三光。
　　五官六府各得所主，肾上下各有日月三光。三光者，日月星侯之谓也。
　　上合三焦道饮浆，
　　三焦，三关元也。饥食自然气，渴饮华池浆，不复饥渴也。
　　精候天地长生道。
　　精是吾神，气是吾道，佩精思气上下，食方理也。
　　我神魂魄在中央，
　　中央魂魄，两肾也。左魂右魄，昼当以魂守魄，暮当以魄守魂。拘魂制魄，不得动作也。
　　津液流泉去鼻香。
　　阴阳交接，漏液失精，饮食无味，鼻失芬香。
　　立於悬膺含明堂，
　　舌下为悬膺，肺为明堂。含气咽之，灌於明堂，流行身中也。
　　通我华精调阴阳。
　　谓畜精养神也。负阴抱阳，调精神也。
　　伏於玄门候天道，
　　门为鼻也，候上部之一神。
　　近在我身还自守。
　　令守神精，自念已也。
　　清净无为神留止，
　　内当修道作无为，外当修道作无欲心不烦乱，精神留止。
　　精气上下关分理。
　　气当精思上下部，守一神也。
　　七孔已通不知老，
　　头面七孔，精神门户，通利身识，不知老也。
　　还坐天门候阴阳。
　　朝食阳气，暮食阴气，都会於口中也。
　　下於喉咙通神明，
　　喉咙有十二时亭长，皆持玉戟，使守喉咙。真人住其中，主通气上下。
　　过华盖下清且凉。
　　眉为华盖，神住其中。
　　入清虚困见吾形，
　　入脑户见泥丸君也。
　　期成还丹可长生。
　　却自住年，身不衰老，故得长生。
　　还过华池动肾精，
　　从脑户历脊，下至肾中也。
　　望於明堂临丹田。
　　眉问却入一寸为明堂，却行三寸为丹田也。
　　将使诸神开命门，
　　鼻引真气，昼夜绵绵。鼻为天根。
　　通利天道藏灵根。
　　头圆象天。灵根，舌也。
　　阴阳列布如流星，
　　面有七孔，象七星。极阴反阳，观日而望见列星也。精施气布，入玄庭矣。
　　肝气似环终无端。 
　　肝气周流身中，似环无端也。
　　肺之为气三焦起，
　　肺气出由三关。天关，口也。人关，手也。地关，下部也。
　　伏於天门候故道。
　　天门为口。候故道者，通脑户也。
　　清液醴泉通六府，
　　漱涌华池，灌沃舌根，流通大肠、小肠、胆、青、膀胱、命门，乃六府也。
　　随鼻上下开二耳。
　　元气出入鼻中上下，通於二耳，任以为也。
　　窥视天地存童子，
　　天为头，地为下部，童子为存念守一神也。
　　调和精华理发齿。
　　令人吸五气，啄齿三十六通，咽液三十六过，乃理玄白也。
　　颜色光泽老不白，
　　令人却白住年，面目即生光泽，发不复白也。
　　下于喉咙何落落。
　　喉咙中有十二亭长，持玉戟使守喉咙。
　　诸神皆会相求索，
　　谓诸神聚会也。心意存之在八极也。
　　下入绛宫紫华色。
　　谓心神赤气色紫也。
　　隐藏华盖通神庐，
　　眉为华盖，下通气至鼻也。
　　专守心神传相呼。
　　当存念心神为国主，诸神为民，使呼召，无有不到也。
　　观我诸神辟除邪，
　　精思内达，见於神明，邪气无复敢干也。
　　脾神还归依大家。
　　赤子还入黄庭中。脾为中主，制御四方，道之深者也。
　　藏养灵根不复枯，
　　令人养灵根，不复乾燥也。舌下有醴泉，出如流珠，常含而咽之，勿妄吐也。
　　至於胃管通虚元。
　　本文缺此一句，按御临本收入。
　　闭塞命门似玉都，
　　人生系命於精约，常当爱养精约，勿妄施泄，精凝如玉，在下部也。
　　寿传万岁将有余。
　　令人却向住年，还丹养命，身不衰老，可得长生。
　　脾中之神游中宫，
　　脾在太仓，上朝为老君，守坐堂上，游明堂官，为太一君也。
　　朝会五神和三光。
　　脾官中主诸神，皆会於阙下。三光，日月照也。
　　上合天气今明堂，
　　自气上升，下还脑中，今会明堂中也。
　　通利六府调五行。
　　五藏六府各有所主，五行下法五常，主为五星也。
　　金木水火土为王，
　　金为白，木为青，水为黑，火为赤。土为黄，为中主，制御四方。
　　通利血脉汗为浆。
　　五内安宁，血豚不惊，手足汗液，神明之信也。
　　二神相得下玉英，
　　谓道有雌雄，转相成玉，两不相伤也。
　　上禀元气年益长。
　　谓食元气，勿伤内精，气与神和，故寿三百年，得为地仙，游於人间矣。
　　循护七窍去不祥，
　　面有七窍，皆悉开通，耳目聪明，音声孔彰，邪气不生，喜气自至。
　　日月列布张阴阳。
　　谓两目也。左目为日，主父，主阳。右目为月，主母，主阴。
　　伏於太阴成其形，
　　谓婴儿在於胎中，幽隐慎固，阴成其形也。
　　五藏之主肾为精。
　　肾却着脊，去脐三寸，主吐精气，头戴日月星辰。
　　出入二气入黄庭，
　　谓元气从鼻口两孔中出入，通於黄庭。黄庭者，脾也。
　　呼吸虚无见吾形。
　　握固炼形，自见虚无之形。
　　强我筋骨血脉成，
　　谓骨轻肉腾也。肉化为骨，肠化为筋，血化为精，神化为丹，乃成神仙。
　　恍惚不见过青灵。
　　谓坐在立亡，过历脑户，变化无常也。
　　坐於庐下观小童，
　　鼻者，庐也。观见赤子住其中也。
　　日一夕存在神明光。
　　朝暮存神，不离己身，光辉常在目前。
　　出於无门入无户，
　　既已得道，能自隐於出入。行步不由门户，而乃为神也。
　　恬淡无欲养华根。
　　恬淡无欲，以道自存，修行玄白，养黑发根。
　　服食玄气可遂生，
　　谓服食两肾间白气，故云玄气。
　　还返七门饮太渊。
　　谓面有七窍，皆通达也。饮太渊者，谓咽食口中体泉也。
　　通我喉咙过青灵，
　　气为道也，气从喉咙中下历於胆也。
　　问於仙道与奇功。
　　仙有三千六百法，备有万端，得道禀气，守自然不死之衍，各有奇功。
　　服食灵芝与玉英，
　　不独名山有芝草玉英也，五藏中亦有芝草玉英，常服藏中芝英，故寿同天地也。
　　头戴白素足丹田，
　　巾月履日，还精补脑，名日炼形，长生不死之道。
　　沐浴华池灌灵根。
　　华池，口也。灵根，舌也。当漱满醴泉，灌沃舌根也。
　　三府相得开命门， 
　　洞房、华盖、明堂，为官府也。命门者，鼻也。开通阴阳，合会耳目，故令聪明也。
　　五味皆至善气还。
　　漱满口中醴泉，五味皆至，还丹炼形，故得长生也。
　　大道荡荡心勿烦，
　　大道如江海，持之不极，思行守一。勿侈思虑，恐乱神也。
　　被发行之可长存，
　　分发食日月之精，与日月相保，故得长生也。
　　吾言毕矣勿妄传。
　　此道非人勿妄传也。
　　修真十书黄庭外景玉经注卷之六十竟
　　
