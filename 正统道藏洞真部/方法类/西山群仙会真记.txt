西山群仙会真记
　　经名：西山群仙会真记。五卷。晚唐五代施肩吾撰。底本出处：《 正统道藏》 洞真部方法类。
　　目录
　　卷一
　　识道
　　识法
　　识人
　　识时
　　识物
　　卷二
　　养生
　　养形
　　养黑
　　养心
　　养寿
　　卷三
　　补内
　　补黑
　　补精
　　补益
　　补损
　　卷四
　　真水火
　　真龙虎
　　真丹药
　　真铅汞
　　真铅汞
　　真阴阳
　　卷五
　　炼法入道
　　炼形化黑
　　炼黑成神
　　炼神合道
　　炼道入圣
　　西山群仙会真记序
　　序曰：性非生知，学道者必资於切问；道难言传，立教者不尚於明文。藏机隐意，恐轻泄於圣言；比物嘱辞，乃密传於达士。世有读书而五行俱下，开卷则一览无遗，声名喧世，孰知不死之方？头角摩天，岂悟希夷之理？必也访道寻真，求师择友，览仙经之万卷，不出阴阳；得尊师之一言，自知真伪。水火木金土，五行也，相生而为子母，相克而为夫妇。举世皆知也，明颠倒之法，知抽添之理者，鲜矣！上中下精 炁神，三田也，精中生炁，炁中生神。举世皆知也，得返复之义，见超脱之功者，鲜矣！知五行颠倒，方可入道，至於抽添，则为有道之人也。得三田返复，方为得道，至於超脱，则．为成道之人也。古先达士，无不道成，委成道者，百无一二。今来后学，徒有道名，委入道者，十无八九。欲论得道而超脱者，西山十余人矣！遂从前圣后圣，秘密参同，一集五卷，取五行正体之数；每卷五篇，应一 炁纯阳之义。开明至道，演说玄机，因诵短篇，发明锺吕太上至言。庶得将来有悟，勤而行之，继仆以出尘寰，为蓬瀛之倡。
　　华阳真人施肩吾希圣序。
　　西山群仙会真记卷之一
　　清虚洞天华阳真人施肩吾希圣撰三仙门弟子天下都闲客李练全美编
　　识道
　　葛仙翕曰：天下无二道，殊途而同归；圣人无两心，百虑而一致。古今一道，圣贤同心。逮夫道原既判，心识自分，谈道者强自分别。同流异振摘叶寻枝，自为见解，以独立教门。万物之理，既不能穷；一己之性，胡为而尽？如释子唠于顽空，乃以今世求於后世，儒者执於见在，遂以少年荣为老年。殊不知先圣之行道，存乎一心也。《 西山记》 曰：吕先生言，幼习儒业，长好性宗，修天爵而弃人爵，鄙顽空而悟真空。天爵止於人事，真空不离因绿。
　　葛仙翁曰：以五常言，道止得其绪余；用三乘见性，难穷其根蒂｀。是知道不疏於儒释，儒释自疏於大道。历古及今，聪明有识之士，莫不留心清虚而志在玄元也。迨以安乐延年，次以长生不死，默盗天机，当为己用。自人升仙，而为天官，何止儒者之虚荣於当年；由百岁延而及万年，何同释子之因报于后世。修真者，邪正不可辩也。欲识大道，三教中太上为先，一身之外，更何求也？
　　识法
　　《 太上隐书》 曰：法本无法，理归自然，心因境乱，法本心生。立法之意，救补已失，而防於未萌。故三千六百法，养命数十家。三千六百法者，十年之期；养命数十家者，天一地二，天三地四，天五地六，天七地八，天九地十。一三五七九，五行之阳数；二四六八十，五行之阴数。大道分而为二 炁，二炁裂而为五行，大而为天地，明而为日月，灵而为人，莫不禀二炁而生五行，运五行而贯三才也。
　　《 西山记》 日：华佗观五禽之戏而作导引，以为人之久逸，而炁滞血凝，故屈体劳形，使荣卫通畅。后人因之，名为般运，欲求超脱，误矣！昔陈义遗女於道，久饿而学龟之吐纳，得终年不死。后人因之，名为服 炁，欲求丹药，误也。张绍审五味之乱人真液，一脏好而一脏恶，一炁盛而一炁弱，故罢五味，而素且淡之。后人因以名为休粮，误也。刘洞知真阳真阴，有余则引其子，不足则杀其鬼，补且泻之也。后世因以采日精月华，取天地正 炁，误也。
　　昔广成子教黄帝房中之术，恐走失真炁而亏修养之宜，止欲御敌，可欲之境不说，采战有功，而夺妇人之炁。后人因之，以谓人补人，采炁还精，损人害已，以望长生，误也。广成子教黄帝依法修养，久不见功，於崆峒山，凡以内事为法则，炼外丹以补久虚积伤之损。后人因之，以无情金石，缎炼于烟焰之中，，分胎见宝，欲饵之以求上升，或不死延年，误也o 
　　扁鹊解《 灵枢》 ，以鼻引清炁，口吐浊炁，留之，二十四息为一两火，以炼真铋如戏药，而日阳胎；炼真汞如含莲，而曰阴胎。胎在息住，息住神存，可以留形住世，积而入圣超凡。后人因之以多入少出，欲聚 炁为胎，闭息为法，误也。
　　《 九仙经》喜肩病大用火，病小用水，用火则纳炁复升於身，真炁遍于四大，阴鬼邪魔，望之不敢近也。用水则纳炁而复升於身，炁透水如涌泉，定中以意送在所病之处， 炁血涌流，自无滞尖碍。后人因之而独坐闭炁，以舌为较辅，左旋右搅，收敛余津，漱而咽之，复随肠胃传送于外，乃日浇灌以长黄芽，欲为大药，误也。
　　《 通玄真经》 云：守无为之道，得自然之理，清而不浊，静而后动，移神於希夷之域，保形於仁寿之途，一念不生，万惑俱息，长生延年j 安闲自乐。后人因之，不悟择静，绝迹默默，忘机终年，竟不见功，误也。
　　《 灵宝内观经》 曰：外境不入，内境不出，神识自守，闭目内视，降君火于下田，布黄云于四大，笙簧车骑，罗列往来，自得壶中之趣。后人因之，形如槁木，心若死灰，谨守顽空，失於昏寂，阴灵出于天门，止于投胎就舍，误也。
　　又有开顶缩龟，住山识性，烧炼看读，布施供养，非徒无益而又害之。是少识无知之徒，自生小法旁门，互相授受，迷惑后来，至使大道日远日疏。殊不知仰视俯察，默合天地阴阳升降之宜，日月魂魄往来之理。一 炁初浮，识自己之阴阳，五行既分，交自己之水火。火中有水，水中有天，火上负阴，州恍恍惚惚，其物为真一之水；水上抱阳，杳杳冥冥，其精为正阳之炁。二炁交媾，结成内药，养就金丹，可为陆地神仙者也。
　　识人
　　《 上清玄格》 日：大道似不肖，盛德若不足，韬光晦迩，自卫其身，人不知也。道未足於己，言己轻於人，事未充於内，骄己见乎外。好胜於人，人不知也。修真之士，识人为先务。当其取士也，听其言而观其行，及其求法也，察其理而验其功。勿以人而废言，防其大辩若讷者；匆以言而用人，防其善为说辞者。或大醇而小疵，始愚而终圣，修真之士，亦有知人之鉴，不可不奉无上之道也。
　　《 西山记》 曰：古今贤圣，虽有兼人之智，普照之明，未尝不先求于人，谓务学而不如务求师。师，人之模范也，黄帝求赤松子，半年方得《 中戒经》 ，止于防外行之失。刘安玉师王道原，终年始得小术法，又不言修养之事。阴长生不以马明生久病而怠其志，葛稚川不以郑思远家法而诲于人耳，朱度胡氏而始终如一，方防遇金华而远近相随，张梦乾三遇海蟾，方得三乘之法，解志一一见旌阳，尽授九转之功，王猛见长寿大仙，谈笑之问，而识破大道，梅福遇大洞真君，步趣之次，西山群仙会真记卷一而诀尽天机。历古非无神仙以入南洲，然修真之士不遇者，於识人之际，不明也。其或道貌古颜，辩辞利口者，始谓得神仙，悠久始知常俗之辈。学而不遇，一也。或业重福薄，不信天机，轻命重财，甘为下鬼，录人纤恶，弃人大善，虽见其人，不听其言，虽听其言，不纳其理，终无所得，仙凡自隔，遇而不得，二也。或博学笃志，切问近思，纵得真诀，自生懈怠，悦须臾，厌持久，朝为夕改，坐望立成，得而不守，三也。又瓦交结狂徒，搜寻异论，废时乱日，何以成功？古人上士，始也博览丹书，次以遍参道友，以道对言，所参无异论，以人合道，所师无狂徒。嗟愚而自专，贤否不辩，贱而自用，邪正不分，论识人之去就，不可胜举也。故古今上圣真人，未修炼，先修养。故日沐浴不可当风，若幽室静房，闭目冥心，伸身正坐，使元 炁上升，通满四大，上入泥丸，此真沐真浴，万倍于外之水火也。又日不欲远唾以损炁，不欲疾步以损筋，不欲极视而昏精，不欲极听而伤肾，不欲久立而伤骨，不欲久卧而伤肉。多睡浊神，频醉散 炁，多汗损血，力困伤形，奔车走马，炁乱而神惊，望高登峻，魄散而魂飞，养形之道，安而不劳，劳而不乏其力。静而不挠，挠而不乱其炁。外有所补，内有所益，然后识五行，以保全冲和之 炁，外固内真，两皆得趣，可以长久矣！
　　识时
　　《 洞玄经》 日：有形者不能无名，有名者难进於数，大则天地阴阳升降，不失其宜，明则日月魂魄，往来自有其度，差之毫末，失之颠倒。阴阳有愆伏，则四序乱，而不能生成万物。寒暑代谢，则八候差，而不能运转一 炁。人为万物之贵，一炁之灵，大则取象乎天地，无乖升降之宜，明则取法乎日月，不乱经营之度。定之以时，应之以数，於道也，夫何远哉？
　　《 西山记》 日：大道无形，生育天地，温凉寒暑，以年一交合，交合不失其时，一年之后有一年。大道无情，运行日月，弦望晦朔，一月一往来，往来不失其时，一月之后有一月。大道无名，长养万物，勿谓春生夏长也，而梅艳菊芳，勿谓秋收冬藏也，而梧实松茂。因时日受 炁，因炁发生，无知之草木如是，最灵而为人者，胡不顺养真性，而修炼形躯耶？鹤知夜半，燕识戊己，因阴感阳，绿水避土。蛇於巳日不过道，莺於春时自出谷，无识之禽兽如是，最贵而为人者，何不顺时养元阳，而收藏真气耶？嗟无知之徒，自 炁足之后，走失耗散，八百一十丈元炁，久久而损，岂知真炁大运随天，春在肝，夏在心，秋在肺，冬在肾；元炁小运随日，子在肾，卯在肝，午在心，酉在肺。天地之春夏秋冬，日月之弦望晦朔，人之子午卯酉，正相合也。冬阴也，阴中阳生而为温，则曰春也；是阳为主而阴为客，阳中又阳生而为热，则曰夏也；夏，阳也，阳中阴生而为冻，则曰秋也；是阴为主，而阳为客，阴中又阴生而为寒，则日冬也。此天地之四时矣！．日一则暗也，魄中魂生而为明，则曰上弦。上弦之后，魂为体而魄为用，魂中又魂生而日望矣！望则明也，魂中魄生而为暗，则曰下弦。下弦之后，魄为体而魂为用，魄中又魄生而日晦矣！是日月之四时矣！．天地有三百六十日，日、月有三百六十时，人有三百六十度。天地有二十四 炁，日月有二十四度，人有二十四时。自子至午，炁生之时，阳也；自午至子，炁谢之时，也。寅辰午申子戌，阳生之六时；巳未酉亥丑，阴生之六时。甲丙戊庚壬，五行之阳时；乙丁己辛癸，五行之阴时。辰则太阳而卯则阳明，寅则少阳而丑则太阴，子则少阴而亥则厥阴，戌则太阳而酉则阳明，申则少阳而未则太阴，午则少阴而巳则厥阴。午则肾 炁交心炁，以下而上，三阳炁聚之时；子则心炁交肾炁，以上而下，三阴炁聚之时。魂为阴中之阳，其炁生于卯初；魄为阳中之阴，其炁生于酉末。养阳不在春夏，春夏所以养阳者，以 炁在心与肝也。养阴不在秋冬，秋冬所以养阴者，以炁在肾与肺。夏至之后，真汞积于绛宫，冬至之后，真铅积于丹田。木运交天雾二十五度，是时巽也，以阳交阳。当此收之而成大药，金运交灵符二十五度，是乾也，以阴交阴当此炼之，而号还丹。炼形起火，须在 炁升之前，聚火还元，必用阴降之际。炼形住世，以炁为先，用五行相克之时；炼炁超凡，以时为先，使三田返复之卯阴收候。修真之士，不见功者，以旺时不，损时不补，散时不聚，合时不取，时不求，还时不炼，不知交会之时，又无采取之法。蹉时乱日，不见尺寸之功，安得比天地长久，日月坚固哉！
　　识物
　　《 洞天语录》 曰：以言言道，得其绪余，故得道所以忘言；以象求意，得其髻鬓，故得意所以忘象。然道不在言也，以先知觉后知，非言不足以求理；然意在象也，以大明庾小明，非象不足以陈义。言以示其理，象以显其义，财大道玄意，默会无象无言之问。始也详言密语，恐以之不悟，比物立象，恐彼之不知，及夫目击道存，不在言也，心同意会，不在象也。
　　《 西山记》 日：形而上者道，形而下者器，上以下为基，道以器为用。《 锺离秘诀》 日：以心为天，肾为地，为月，肝为日。日月天地，物之大明者也。《 崔玄真秘诀》 日：以肾气为婴儿，心液为诧女，肝炁阴中之阳，为日中之魂；肺气阳中之阴，为月中之魄。儿女魂魄，物之灵而神者也。如心为朱雀，肾为玄武，肝为青龙，肺为白虎，亦是四象也。
　　葛仙公日：婴儿为心液之上，正阳之熙；诧女是肾炁之中，真一之水；金公乃肺之老阳，黄婆其阳微弱，当使之复还下田，余液是老阴。肾液到脾液，真阳近少阴，其阴衰弱，当使之复还下田。此四象之说详矣！
　　太白真人日；五行颠倒术，龙从火裹出，五行不顺行，虎向水中生。龙本东方甲乙之物，而出於火中者，心掖之上，正阳之炁也，则曰阳龙出自离官。虎乃西方庚辛之物，而生於水中者，肾 炁之中，真一之水也，则曰阴虎生於坎位。然而龙是阳物，升举自在，而在水中，乃阴中之阳，故比心液之，正阳之炁也。虎是阴物，奔驰自，而居陆地顶乃阳中之阴，故比肾 炁之中，真一之水也。老君言：恍恍惚惚，其中有物者，为炁中之有水而负阴者，是也；杳杳冥冥，其中有精者，为液中之有炁，而抱阳者是也。
　　阴真君曰：北方正炁号河车。车谓运载物於陆地，往来无穷、而日河车者，取意於人身之内，万阴之中，有一点元阳上升，熏蒸其胞络，上生元炁。自肾炁传肝 炁，肝炁传心炁，心炁传肺炁，肺炁传肾炁，而日小河车也。肘后飞金晶，自尾问穴起，从下关过中关，中关过上关，自上田至中田，中田至下田，而日大河车也。纯阴下降，真水自来，纯阳上升，真火自起，一升一沉，相见于十二楼前，颗颗还丹而出金光万道，则曰紫河车也。故车行于河，如 炁在血络之中，炁中暗藏真水，如车载物，所谓河车者，详矣！
　　广成子以内事教黄帝，久不见功，乃於崆峒山，炼大药五金之中。铅为炁金，炁金之中而取银，八石之中，砂为赤石，赤石之中而取汞。以汞合银为宝，故有铅汞之说。铅者，肾之所藏真 炁，汞者，阴阳所合自己之真精也。真阴真阳，以成大药，火候无差，精变为汞，汞变为砂，砂变为丹，而曰真铅是也o 金晶肘后飞入上宫，自顶而入下田；真火前起，升入泥丸，自心而过重楼。一阴一阳，上水下火，而为既济。奔于元海，而日紫金丹，故日真汞者，是也。此铅汞之理，详矣；．以物推求，阳比象动，而升举之於阴，比於静，而凝滞之物，不必多识，象不必多求，止於纯阴纯阳，二 炁交结而为大药。然阳中有真阴，阴中有真阳，乃阳交阴，阴交阳，阳交阳，阴交阴。阴阳有四交也，及乎阴合阳，阳合阴，阴合阴，阳合阳，阴阳有四合也。四交四合，大应天地之八节，明应日月之八候。广记多识，不止损神伤 炁，而且议论差别，适以废时乱日，终无益也。
　　西山群仙会真记卷之一竟
　　西山群仙会真记卷之二
　　清虚洞天华阳真人施肩吾希圣撰三仙门弟子天下都闲客李练全美编
　　养生
　　《三元真经》曰：人物异形，受生惟一炁，魂得之於天，体魄得之於地。无形无象，自空中来，即父精母血，以无为有。三百日胎完，胎完炁足则生，是由无而有。不善养生，则以有还无矣！．血 炁方刚，以所有之神炁，复与於儿女，血炁既衰，将己有之魂魄，复还於天地。故生中起灭，以灭止生，炁断神散、而无生矣！．善人君子，莫不欲生，而不知养生之时，以天地为法，日月为本，阴绝阳生，肠绝阴生，生生不穷，天地所以长久。魄往魂来，来往不已，日月所以长久，是知 炁在养而不弱，形在养而不悴，内外养之无差，故得与天地日月同长久也。
　　《西山记》日：古今圣贤，谈养生之理者，着养生论者，不为少矣！．又曰少私寡欲，少私寡欲者，可以养心。又曰绝念忘机，绝念忘机者，可以养神。又曰饮食有节，饮食有节者，可以养形。又曰务逸有度，务逸有度者，可以养乱。又曰入清出浊，入清出浊者，可以养 炁。又日绝淫戒色，绝淫戒色者，可以养精。养生之道，不在於此。所生微也，善养者从微至着；所生小也，善养者自小及大。当旺时养而取之，当衰时养而补之，如春养脾，秋养肝，夏养肺，冬养心。炼形则起火，还丹则聚 炁、此年中用月，不失养生之道也。及春夏养阳，以真炁随天，大运在肝与心，心肝者、炁升之所。秋冬养阴，以真炁随天，大运在肺与肾，肾肺者，液降之所。此阴阳传送，不失养生之道也。及肾 炁生於子时，一阳生於二阴之中，当此之时，若澄心静虑，闭目升身，想火轮起於丹田，是炁生而养之有法也。及肝炁生於卯时，一阳生於二阴之下，当此之时，若孤坐闭目，多入少出，存儿女相见於黄屋之中，而产就婴儿。是阳生而养之有法也。及心 炁生於午时，一阴生於二阳之中。当此之时，若忘言绝念，满口含津，攻心炁不散，存龙虎交媾於烟焰之中，而盘金鼎，奔流于下。是丹田炁生，而养之有法也。及肺 炁生於酉时，一阴生於二阳之上，当此之时，若闭目冥心，以腹肚微胁，存大火炙于鼎中，鼎中有三珠，炎炎不绝，三昧齐发，是阴生而养之有时也。及夫三百日胎完，而真 炁生，养其真炁，而炼之生神，五炁朝元，三花聚顶，五百日阳神生。养其阳神，而炼之合道，是生形已来，养之而生真炁，自生炁以来，养之而生法身，身外有身，超凡入圣，养生之道，备於此矣！
　　养形
　　《玉华灵书》日：神以熙为母，炁以形为舍，炼炁成神，炼形成炁，阳神未聚，三花不入，泥丸真炁未朝，五彩不生丹阙，无形笼络，神炁两离。故天地大也，未免轻清重浊之象，日月明也，难逃圆明缺暗之形。积阳生神，上以丽乎天者，星与辰也；积阴生形，下以壮乎地者，土与石也。水中 炁升，而为雨为云，炁中水降，而为雾为露。万象群生，不能无形。惟人也集灵以生，资道以成，不知养形之端，精魄耗散而阴壳空存，未死之前，已如槁木，余喘既绝，尽为粪壤。养形之道，可不探思！
　　《西山记》日：仲夏仲冬之月，善养形者，处于探堂，避其大寒大热之炁，而伏其肌肤。非特此也，先寒而衣，衣不得顿；多先暖而解，办不得顿少。久劳则安闲，以保极力之处；久逸则导引，以行稍滞之 炁。暑不当风，当风则荣闭而卫结；夏不外湿，卧湿则气散而血注。冬不极热，极热则肾受虚阳，而春夏肝与心有壅蔽之疾也。夏不极冻，极冻则心抱浮寒，而秋冬肺与肾有沉滞之患也。不可极饥而食，食不过饱，饱则伤神，饥则损胃。不可极饮，饮不过多，多则损 炁，渴则伤血。沐用旬，浴用五。夫五则五炁流传，遍浴之，荣卫通畅；旬则数满复还，真炁在脑，沐之则耳目聪明。若频频浴者，血凝而炁散，虽肌体光泽，久而 炁自损矣！．故有瘫痪之疾者，炁不胜血，神不胜形也。若频频沐者，气壅於上，脑滞于中，令人体重形疲，久而经络不能通畅。故古人以阳养阳，阳不耗散，以阴炼阳，阳不损弱。如一年内，春夏养阳，秋冬养阴，是借阴养阳，以阳消阴也。一日内，午前炼乾以熙，前起炼形，后起金晶。午后炼坤以药，有药则聚 炁炼丹，无丹则收火煮海，皆以真阳见用于自身，不然敛身聚之，可以无中养就真炁。升身真炁，以灭魔阴焉！奉道之士，广（览多学，徒以劳损，不知阴阳为之总领之元也。真阴真肠，为胎凝于丹田，次以真阴为 炁，真阳成形身外有身，超凡入圣矣！
　　养炁
　　《太上隐书》曰：天地以清浊为质，非炁不足以运阴阳；日月以明暗分形，非炁不足以交魂魄。以崇钥之用，呼吸之理，是炁使之然也。禽一冲而制在炁，履空如实；鱼一跃而制在水，穿水如无。众植凋残，独松梧而常茂者，气坚也。群动灭寂，惟龟鹤之不悴者，气任也。形为留 炁之舍，炁为保形之符，欲留形住世，必先养炁。至大至刚，充塞乎天地之问。炁聚神灵，遨游风尘之外，善养生者，养其形，善养形者，养其炁。
　　《西山记》日：古今养炁之士，不免於疾病死亡者，不知其道也。昔人以志士不语为养炁，此保炁也，失之昏。以入清出浊为养炁，此换炁也，失之虚。昏者炁散神狂，真灵日厌，终无所归矣！．虚者丹田无宝，徒劳而吐纳，终不能住矣1．多入少出，攻病可也，认为胎息，误矣！．上咽下擂，聚熙可也，指作还丹，误矣缠绵绵若存，用之不勤，委 炁而和神也。息息要住，纳之不出，闭炁而炼形也。一咽复一咽，双收两夹，以嘘咽为法，是借炁取水，灌溉之术也。正坐升身，炁满四大，血络通行，荣卫和畅，是布 炁焚身之法也。若此皆非养炁矣！．养炁之道，生时养之，使不衰；弱时养之，使不散。如古行屯者，是阳初生，屈而未伸，故朝屯以取，养炁之茂也。如古行蒙者，是一阳处群阴之中，暗而不明，故暮蒙以取，求阳之义也。非特此也，才所不敏，强思，伤也；力所不及，强举，伤也；悲哀憔悴，伤也；喜乐过度，伤也；汲汲所欲，伤也；戚戚所怀，伤也。或久谈言笑，寝息失时，拽弓引弩，耽酒呕吐，饱食便卧，跳步喘息，欢呼哭泣，阴阳不交，积伤至尽，则早亡矣！．故善养者，淡然无欲，处乎寂寞之境，自有希夷之趣。冬则阳生，至春分之后，阳盛而阴散，防其余阴入腹，而为苦寒之疾。夏则阴生，至秋分之后，阴盛而阳散，防其余阳入腹，而为酷暑之患。勿观死者，防死 炁触生炁；不近秽处，防秽炁触真炁。真炁未壮，而朝不虚，食常充口；真炁欲绝，而暮不实，食常臧口。然而调炁和炁，布炁咽炁，聚炁行炁，保炁换炁，皆不出养 炁之道。夫炁如线，触之则断；炁如烟，扰之则散。不能养者，失保形之道。然养炁未及采药，采药未及炼炁，采炁还元，结成金丹，炼之出壳，迁变羽客。未炼先采之，未采先养之。
　　养斤
　　《通玄经》曰：人以形为舍，心为主，主於国则君臣之分，主於家则父子之礼，心为君父，炁为臣子，身为家国，心气一注，无炁不从。在五行为火，南方盛阳之精，宿应荧惑，神受朱雀，状垂三叶，色若朱莲，神明依泊，变化莫测，混合阴阳，大包天地，细入毫芒，制之则止，放之则狂。清静道生，浊躁神亡，但能空寂，得之有常，永保无为，其身则昌。惟狂克念，可以作圣，惟圣罔念，可以作狂。古今达士，养以寡欲，务於至诚，真源湛然，灵光自莹於丹台也。不为事惑物役，可以超凡入圣。
　　《西山记》曰：从道受生谓之性，自一禀形谓之命，所以任物谓之心，心有所忆谓之意，意有所思谓之志，事无不周谓之智，智周万物谓之虑，动而荣身谓之魂，静以镇身谓之魄，流行骨肉谓之血，保形养 炁谓之精，气清而快谓之荣，炁浊而迟谓之卫，总括百骸谓之身，众象备见谓之形，块然有阂谓之质，形貌可则谓之体，小大有分谓之躯，众思不碍谓之神，漠然变化谓之灵， 炁来入身谓之生，炁去于形谓之死，所以通生谓之道。道者有而无形，无而有精，变化不测，通神群生。真人上仙，教人修道即修心也，教人修心即修道也。道不可见，因心以明之，心不可常，用道以守之。故虚心遣其实，无心除其有也。定心令不动也，安心令不危也，静心令不乱，正心令不邪，清心令不浊，净心令不秽。此皆已有，令以除之。心直不返复也，心平无高下也，心明不暗昧也，心通无室碍也。此皆固有，因以然之。又在少思少念，少欲少事，少语少笑，少愁少乐，少喜少怒，少好少恶，故得灵光不乱，神 炁不狂，方可奉道保生。嗟无知者，多思神殆，多念志散，多欲损炁，多事役形，多语弱炁，多笑损脏，多愁摄血，多乐溢意，多喜则交错，多怒则百脉不定，多好则昏迷不理，多恶则憔悴无欢。故其源不洁，和 炁自耗，不得延年，失於养心之故也。故古喻之如猿，狂而不定，比之如贼，盗其所有也。
　　养寿
　　《三清真录》曰：父母之真阴真阳，二炁以精血为胞胎，胎完炁足，而为形矣！．集灵资道，神炁相合，而为寿定矣！大寿一万二千岁，守朴任具，虽亡而道不亡也。中寿一千二百岁，留形住世，道在而身亦在也。下寿一百二十岁，知之修炼，可以安乐延年，不知修炼，走失耗散，在我者不为我之所有，而又外触禁忌，暗除年算，一算为三百日寿。一岁为本数之寿，一纪为正纪之寿。无知少学，以小恶为无伤，积恶以至於灭身；以小损为无害，积损以至於灭生。始以灭一算，次以除本数，终以除一纪。未及中年，夭之大半。仙子真人，悯而哀之，虽有超脱之法，必先养寿之方，审而用之，可延至大寿。不惮修持，千日自有超凡之道。
　　《西山记》曰：虽知养生之理，不悟修行之法，则生亦不长；虽知修炼之方，不知养寿之道，则修亦无验。故养寿者，凡以禁忌而防其祸行，不多言，恐神散而损 炁，睡不张口，恐炁泄而损神。临危登峻则魂飞，骯杀看斗则炁结，吊死问病则喜神自散，卧湿当风则真炁日弱。古庙凶祠不可入，入之则神惊；狂禽异兽不可戏，戏而则神恐。对三光濡溺，折人年寿。贺四重深恩，减人大数。饮宴于圣像之侧，魂魄不安。坐外於墓冢之问，精神自散。枯木大树之下，不可息，防九阴之 炁触人阳神。探水大泽不可渡，恐至寒之性，逼人真炁。出众华卉不可折，防招妖狂入室。非时果实不可食，防带邪炁入腹。妄言绮语，非患难不可频说，说之臧人正寿。肥甘醇酒，非会合不可频饮，饵之除人本禄。负贤忘恩，必有祸应，轻财毁物，自无福生。大山勿探入，入之必凶；美物勿酷爱，爱之勿吉。损人伤物，以冤报冤，嫉贤拓能，以怨起怨。虚传妄授，慢友轻师。此类或有触犯，虽得正诀遇异人。大道未就，先为此除其寿，以罪当功，竟不能速成也。善养寿者，以法修其内，以理验其外，修内则秘精养 炁，安魂清神，形神俱妙，与天地齐年。炼神合道，超凡入圣也。验外则救贫济苦。慈物利人，孝于家，忠于国，顺於上，悯於下。害不就利，忙不求闲，凡以方便为心，勿以人我介意，方始奉道，多遇至人，自得真法。及夫下功之后，少有患难，速得圆成。然是修养所致，亦是阴德报之，苟不达养寿之宜，安得内外齐成乎？
　　西山群仙会真记卷之二竟
　　西山群仙会真记卷之三
　　清虚洞天华阳真人施肩吾希圣撰三仙门弟子天下都闲客李练全美编
　　补内
　　《 九天秘线》 日：三清之下有三太，三太之内有二仪，二仪既判，而列五帝，五帝既立，而同一区。此天地之内，上下有阴阳升降，束西有日月往来，周而复始，运而不已，代谢循环，终无走失。惟人也，以精为母，以 炁为主，五脏中各有精，精中生炁；五脏中各有炁，炁中生神。欲寿无穷，长生住世，炼精为丹，养炁为神。真仙上圣，修真补内，不补外也。内真外应，无施不可，有作必成，自凡而入圣也。
　　《 西山记》 日：男子先生右肾，以外精而内血，阴为裹也；女子先生左肾，以外血而内精，阳为裹也。肾生脾，脾生肝，肝生肺，肺生心，心生小肠，小肠生大肠，大肠生胆，胆生膀胱，膀胱生三元，三元生三焦，三焦生八脉，八脉生十二经，十二经生十二络，十二络生一百八十系络，一百八十系络生一百八十缠络，一百八十缠络生三万六千孙络，三万六千孙络生三百六十五骨，三百六十五骨生八万四千毛窍○ 胎完炁足，灵光入体，与母分离，而为人也。以内外言之，经络之内而为内，肌肤之外而为外。养命养其五脏，五脏为根，根固叶自茂矣！．养形养其五炁，五炁为源，源保流自长矣！.真 炁大运随天，元炁小运随日，春肝旺脾弱，则养脾食甘物。五谷中粳米，五果中枣肉，五畜中牛肉，五菜中葵菜。清心无忧，忧则伤肝。隐坐避风，以肝恶风也。｀若日用之问，卯时以待小运，日生元 炁，传送在肝。闲居冥目，以养肝，旬日见功，月可视秋毫。若修炼下功，不必如此。夏心旺肺弱，则养肺，食辛物。五谷中黄黍，五果中桃子，五畜中鹦肉，五菜中葱菜。清心少喜，喜多伤心，静坐避热，以心恶热，若日用之间，午时以待小运，日生元 炁，传送在心，绝念安居，以养心，旬日见功，可炁通百脉。修炼下功，亦不必如此。秋肺旺肝弱，则养肝，食酸物。五谷中豆，五果中李子，五畜中犬肉，五菜中蕾菜。静居避寒，寒则伤肺。不要多悲，悲则损肺。若日用之问，酉时以待小运，日生元 炁，传送在肺。升身静坐，以养肺，旬日见功，肌肤光泽。若修炼下功，不必如此。冬肾旺心弱，则养心，食苦物。五谷中小麦，五果中橘子，五畜中羊肉，五菜中蓬菜。清心无恐，恐则伤心。若日用之问，子时以待小运，日生元 炁，传送在肾。敛身正坐，以养肾，旬日见功，丹田自暖，炁力刚健。若修炼下功，不必如此。当四季脾旺，养肾，食酽物。五谷中粟米，五果中山药，五畜中猜肉，五菜中韭菜。安心无畏，畏则伤脾，静生避湿，湿则损脾也。若日用之间，戌辰丑未，以待小运，日生元 炁。风急震雷，透过膀胱，变为精华，真炁走失，而火上起，肺开心冲，肝服胆横，万神以真火烧之，弃体外游，骨解筋伸，与死无异。一泄一炁弱，百泄一神去，千泄一脏损，已至枯竭，四大无主，乃日死矣！故真仙上圣，有还精之道。若志在玄元，肾 炁交心炁，积炁生液，如悬珠垂露，颗颗还于丹田，火候无差，自然凝结，形若弹丸，色同朱橘。炁中生炁，炼炁成神，身外有身，超凡入圣。若以未悟清虚，甘作儿孙之牛马，淫邪之心未息，亦不可深究房中之术，俱以借其阴貌，赚心 炁下入黄庭，而肾炁不能上升，乃以龙盘虎远，欲泄之前，弃其情爱，一则孤坐敛身，双手抱脐，使炁结为胎；一则升身，偃脊敛身，少时使肘后飞入泥丸，以填血脑，而百骨充盈，有返老还童之验矣！；嗟少学无知，欲采妇女之津 炁，以为阴丹。又炼无情之金石，取天地之秀炁，而为外丹，饵之填精补海。幸而药盛而时暂无损，若以元阳耗散，而丹台空虚，饵之在腹，当有不救之疾，取之於人，当有速亡之患。返以神仙之法为诳，静言思之，谁其过欤！
　　补炁
　　《 玉华灵书》 曰：九天之上无阴，九地之下无阳，地中生阳，一百八十日阳升到天，其阳不过乎天者，阳自阴中来生。元炁传送余炁在脾，静室闭炁，多入少出，旬日见功，肢体光泽，经络快畅。若修炼下功，不必如此。是五脏各有时，一脏旺而一脏弱，一 炁盛而一炁衰，损有余补不足，五脏既和，百骸自理，百骸自理，万病不生，万病不生，千岁可期。
　　补精
　　《 太上玄镜》 日：纯阳上升者，谓之炁；纯阴下降者，谓之液；炁液相交，注於骨络之问者，谓之髓，炁液相交，出於膀胱之外者，谓之精。内则心肾肝肺脾，五脏也；大肠小肠膀胱三焦胆胃，六腑也。外则毛肤皮发眼耳鼻舌手足荣卫经络穴，四体也。精者心 炁在肝，肝自生精，肝精不固，目眩无光。心炁在肺，肺自生精，肺精不实，肌肉清弱。心炁在肾，肾自生精，肾精不满，神炁臧少。心炁在脾，脾自生精，脾精不坚，发齿自弱。五脏之中，肾为精海，心为 炁馆，真精在肾，余精自还下田，真炁在心，余炁自朝中元。思虑愁恼，其耗炁也，如漏鼎中之炁。淫邪祸乱，其走精也，如析釜下之薪，补下精之道，非但绝色，而房中最急。慎之！ 
　　《 西山记》 日：天地，万物之盗；万物，人之盗。盖阳升阴降，物受天地纯粹之炁，阴精阳华，人食万物充实之资，一饮一食，纳之于胃，与真炁相合，传流肾府，虚炁充盈，对境生心，心火下逼，肾 炁不能上升，左旋右盘，如阳负阴胎，阳恋阳住，阴为阳逼，复自天来。故天中阴降一百八十日到地，其阴过乎地者，阴自阳中来。阴抱阳质，阴恋阴住，阳为阴逼，复自地起，周而复还，并无走失，尚有震动倾侧之愆。又尸人肾为水也，水中生 炁，如烟似线，触之则断，挠之则散，眼耳鼻舌身意，六欲伤於外，喜怒哀乐好恶思，七情伤於中。上则重楼走失，下则金龟抛泄，如漏网包风，能无损乎？不知补 炁之道，如火消膏，积日复入输回。
　　《 西山记》 曰：炁本无形，必赖有形之躯，形全炁在，自可修补。不择老幼，所贵至诚，始终如一。天皇圣胎，秘用神诀，补炁之上法；达么胎息至理，补炁之中法。其后因胎住息，因息就胎。扁鹊《 灵枢》 ，葛洪注《 胎息》 ，补炁下法，此外皆非法也。
　　补益
　　《 洞神真经》 曰：养生之道，以不损为延命之术，以有补为先。居安虑危，而防未萌，不以小恶为无伤而不去，不以小善为无益而不为。起外有四时早晚，行止有至和之常制，调和筋脉有偃仰之方，养正除邪有吐纳之术，流行荣卫有补泻之法，节宣劳逸有与吕夺之要。忍怒以全阴 炁，抑喜以养阳炁，以清虚去其狂虑，以安闲养其真性。虽少年致损，炁弱体枯，年老得悟，防患补益，以炁补炁，炁自有余，以神补神，神无不足。炁盛而形乃延长，神住而命自悠久。
　　《 西山记》 日：知至道者天不杀，服元炁者地不灭。夫至道不远，只在己身，用心精微，命自延久。《 六玄旨》 日：欲得长生，当修所生，所生之本，始乎精炁。精炁结而为形，形为受命之本，炁是有形之根。故午前炼乾，午后炼坤。炁自肾中生，自子时为始，午时为终，其 炁升而旺也。所以炼乾者，静坐幽室，闭目冥心，升身勿动，使炁满四大，熏蒸其体，荣卫通和，积日炁秀神清。及夫肾炁到心，积炁生液，液自心中生，自午时为始，子时为终，其液降而盛也。所以炼坤者，闭目冥心，敛身正坐，以两手抱腹，降心火于丹田，烹蒸熙海，积日 炁旺神清，此补益于炁也。冬避寒，夏避暑，寒避风，暑避热。动勿劳其肢体，闲勿息其肌肤。
　　五日一浴，十日一沬。炁旺时勿动，血旺时不息。此补益于炁也。永绝嗜欲，见境不动，心者，上也，借假修真，因死求生，形虽交而炁不交，体虽浊而形不浊，不得已而亲妇人，勿使走失。时暂弃其情爱，抽身于后，赚心 炁以补下元，可以安性命者，次也。三十岁，阴阳两停，而五谷秀炁无所制作，未免情欲。当五日一度；四十岁者，十日一度；五十岁者，二十日一度；六十岁，一月一度；六十四岁，卦尽之年，更不言度也。若高上玄元，欲求长生不死者，可不议此也。此补益于精也。补益形者，不若补益精，补益精者，不若补益 炁，补益炁者，不若补益神。补益于神，则形炁永安。古今达士，谈益神之道，不为少矣，往往不见功者，非特出至诚也，神为主故耳！．昔刘纲真人於甲子，庚申生日，本命祭享形神，尚得神聚，长生不死。赵真人於静房空室，调神出壳，如壮士展臂，可千万里，阴鬼不敢相干，亦得留形住世。况夫补已散之灵 炁，益见在之魂神，祸福预知，神之灵也，死生永除，神之真也。补神之道，有清身养命，绝念忘思，动静不失时，修炼应其法，丹就而炁自真；炁真而神自益矣！
　　补损
　　《 十洲杂记》 曰：纯阴无阳，鬼也；纯阳无阴，仙也；阴阳相杂，人也。鬼则阴灵之炁，凝而为形，仙则阳和之炁不散，炼而为质。人以阳尽而为鬼，鬼者人之归也；人以阴尽而为仙，仙者人之迁也。当其少年，阳多阴少之时，不肯修炼，及夫老弱，气散神衰之后，安得无损？高人上士，忧勤未补之前，戒慎补已损之后，未损者，保养不至于损，已损者，补益不至于亏。非大道高士，不可议此。
　　《 西山记》 日：人受炁赋形，三百日胎完，与母分体，一千日乳抱，四千日盗物，取天地之计，五十日炁足，故女子十四岁，天癸降而真阴散，男子十六岁，真精满而阳炁泄，男子之 炁八百一十丈，女子之血三石六斗，九九八十一，纯阳之数，炁之本数也；六六三十六，纯阴之数，血之本数也。过此以往，走失耗散。炁以九九而损，血以六六而竭，自然亏损。又况败坏而不知修养！．乎如王侯之府，美女兼千，卿士之家，侍妾数百，昼以醇酒淋其骨髓，夜以房室输其血 炁，耳耽目恣，偃外不休，上奔走，不安居，而又滋味锦绣，大醉入房，不知御神保炁，居无节而精神有限，未及半百，已憔悴枯朽也故真仙上圣，凡所修养有益，惟求无损。一日之忌，暮无大醉；一岁之忌，暮无远行；终身之忌，暮无燃烛行房，此补损之大略也。五味人不可无也。戒之偏多，酸损脾，甘损肾，咸损心，苦损肺，辛损肝。大药未就，尚有饥渴，一日三次要食，古人所以淡而食之。又不荤腥，恐污口腹也。五脏积滞，用六字 炁治之，即《 黄庭图》 之法也。张澄道以此留形住世，王悟真以此治病延年，孙思邈以此修身治人。六字之妙，春不呼，夏不咽，冬不呵，秋不吁，四时常有唏，三焦无不足，八节不得吹，肾府难得盛。凡有余则引其子，不足则杀其鬼，此妙古今无知者，西山上圣得其味也，不须禁忌百端，但朝不虚而暮不实，上也；素无味，淡无荤，次也，何虑四体之不充悦乎？及夫六字， 炁有余引子，不足杀鬼者，肝本吁也，余则用吁，吁亦不能引肝炁，若引其子，则用呵字，泻心之炁，心炁既行，肝炁自传也。若肝炁不足，则杀其鬼。肺也，肺金克木为妻，而金为夫，夫乃鬼也。如肝 炁弱，必是肺之有余，必杀其鬼，用咽字泻之，聪明之士，审达五行生克，调和其炁，无过不及，而阴阳自正，依时对节，下手行功，默契天机，混合玄理，安有长生之不得，神仙之不成耶？
　　西山群仙会真记卷之三竟
　　西山群仙会真记卷之四
　　清虚洞天华阳真人施肩吾希圣撰三仙门弟子天下都闲客李练全美编
　　真水火
　　《中黄秘诀》日：阴生水，水性常玲，而有华阳，温泉濡之，不胜其暖也；阳生火，火性常热，而有萧丘，寒焰向之，终不能暖也。外之水火，尚有返复之性，内之阴阳，安无颠倒之宜？如肾水也，水中生炁，炁为火矣！．心火也，火中生液，液为水矣！．水可以滋流百脉，火可以熏蒸四大，人之水火也，如此。
　　《通玄论》日：道原一判，而分二仪，天以乾道而轻清在上，在上以阳为用！暗抱一点真阴在其中也。故冬至后，地中阳生，以夏到天，积阳所以生阴，其阴感阴而阴不得耗散。散为雾，四凝为露，雾露之炁，天之所出阴，而真水也。地以坤道而重浊在下，在下以阴为用，暗、抱一点真阳在其中也。故夏至后，天中阴降，冬至到地，积阴所以生阳，盖其阳感阳，而阳不散耗，升为云，施为雨，云雨之炁，地之所出阳，而真火也。人亦若是，受胎之初，父精母血，二炁相合，阳炁上升，心为炁馆，炁中暗藏真水在心也；阴炁下降，肾为水府；水中暗藏真炁在肾也。不然，安得肾炁到心，积炁生液，一阴生於二阳之中，心炁到肾，积液生炁，一阳生乎二阴之中也？
　　《西山记》曰：凡人有三火八水，水者一炁传一炁，积炁生液，而五脏各有液，名日色水。肾炁之中，暗藏真一之水，而为阴虎者，名日真水。肘后飞金晶，入上宫，自上而下，与真火相逢而既济成然，名曰神水。凡有疾病，闭口纳炁，一口复一口，定中送在病处，皆可痊安，名日法水。水之为用多矣！．其名不一，丹就真炁生，浇灌而为沐浴之法，炼形真炁升，还返而为还丹之法。刘海蟾言两曜注成七宝殿渠流转八琼浆，是玉液还丹也。言水火都来相作问，一升一沉阳炼阴，上下水火，既济之候也。逍遥子日：法水能朝有秘关，逍遥日夜遣循环，法水治病也。此水之大盘矣！．三者，膀胱民火，肾为臣火，凡所无知，为物所扰，而怒且忧者为无明之火。若降而下烧丹田不散，至诚守之，而曰烧炼丹药。升上起后，过双关而曰河车，起，上过重楼，而日炼形，满四大炎炎焚身，
　　《九仙经》曰：病小用水火。病大者天神，此火，卦候飞成地天泰，阴尽方知此理深，是心为君火。升之前前后俱起，遍此火之大盘矣！.病大用无常之限也。若人误犯或身不宁，急入静室．＇散发披衣闭目冥心，正坐握固，起火，微以留息，下火轮，大如斗，轮盖，罩定自身，也。释教降魔火叩齿集神。升身少入迟出，默想如脐须臾焰起自身令阴鬼邪魔，道家焚身火。须是久绝嗜欲，丹元坚固，火是公一一意火之可夕不敢近凡行不然以水火交媾固散，不敢近，，龙虎成丹，丹就而阴灵自阳神自不肯去也。神在形，阴退炁全，炁全形坚，自可长年。
　　真龙虎
　　《龙虎真丹经》曰：真龙真虎，所在所交之处，古今秘而不说，惟《太一真书》，是太上亲着。又真一元解入神，玄言二集，称《龙虎真诀》，一在昆仑五城之内，一在北极大渊之内，藏之玉函，刻之金札，封之以金泥，印以玉章，猛兽列卫，神人在傍，尘世无绿而知矣！.
　　太白真人日：五行颠倒术，龙从火裹出，五行不顺行，虎向水中生。少则少矣！．妙则妙矣！．乃所以泄天地之机。
　　吕公日：因看《崔公入药镜》，令人心地转分明，阳龙言向离中出，阴虎还於坎上生。二物会时为道本，五方行尽得丹名，修真上士如知此，定跨赤龙归玉京。《入药镜》日：肾中生炁，炁中暗藏真一之水，·名日阴虎；心中生液，液中暗藏正阳之熙，名日阳龙。龙虎非肝肺也，乃玄之又玄，知之修炼，而为圣人。《传道集》曰：肾熙传心炁，积炁生液，液中有正阳之炁，名日阳龙，是谓出於离宫；心液传肾液，积液生气，气中有真一之水，名日阴虎，是谓生于坎位。二物会时，在人生人，在己生神。龙虎古今有识者，或以多知广记，知其龙不在肝，而虎不在肺，如何得达交会之时，而悟采取之法，故少有不长生与升仙者，良以此也。
　　《西山记》日：水火既济，龙虎相交，所用不一。如肾炁传肝炁，肝炁方生，肾之余阴入脾，其炁过肝，为纯阳。炁中有真一之水，以到于心，积炁生液，颗颗如悬珠垂露，而还下田，更不随溺水以传膀胱。若用火候无差，炼而为一炁，炁中生炁，浩劫不死，而为陆地神仙，是虎交于龙，以肾炁合心炁是也。及夫下火，加臧有时，抽添有数，以心炁合肾炁，是龙交于虎，若以下关透而起自尾问穴，左升者为龙，右起者为虎，炁从夹脊双关而过，至分道岭而阳龙之炁入内院，阴虎之炁入天池，左旋右盘，三十六数，而真水下降，如甘露入心，此是龙虎相交于上官。又不必於心肾而有上交上合之别也。及夫胎完胎就，而真炁既生，防其大过，必济之以水，而玉液金液还丹。及夫还丹日久，行于经络，而变阳酥，凝于中府而积白雪，防其大过，必举以火，而有炼质焚身，是知还丹之时，乃阴虎单行，而不必交于龙也。焚质之时，乃阳龙独举，而不必交于虎也。龙虎之功，不为小矣！所患乎不知龙虎之本也。若识龙虎之像，又知交合之时，且得采取之法，三百日养成内丹，而命中有晶，乃得与天地齐其寿等矣。
　　真丹药
　　《洞天语录》曰：高上元君始在尘世，而流传大道，引喻天地升降之宜，日月往来之数，而曰内丹。广成子教黄帝依法行持，久不见功，盖以日有万机，根元不甚坚固，乃于崆峒山中，凡以内事为法则，以金石相配合，而日外丹。内之丹药，乃为真药，外之丹药，止可疗治病，安乐而已。内丹小则长生不老，大则超凡入圣。始乎二炁交而凝结在丹田，变精为汞，变汞为砂，砂变为丹，形若弹丸，色同朱橘，而真炁自生。以炁炼炁，炁合神聚，而入道，道成而入圣，圣则大而化之，无所不通，岂外丹之可比耶？故知真药真丹，身外无求。
　　《西山记》曰：以龙交虎媾，结成玄珠，火候无差，烧成大药。真炁始生，升之可以炼形，不避寒暑之患，真炁既聚，纳之可以还丹，永除饥渴之苦。于己也，岂非药乎？及夫真炁施于人也，亦有验矣！．入水水沸，吹木木荣，变苦为甘，改衰为壮，即人以疗疾苦，无不痊差；凝神以松鬼魅，无不灵应，盖内真而外应也。岂非谓人之药乎？或以内事不修，真元不识，惟以外之无精金石，加日添火，饵之以求超阙户升，误矣！．然而古今上士，亦论外丹，非外丹不可用，如广成子以朱砂为丹，炼之九转而曰神丹；陈七子七宝丹砂，炼之九转而日灵丹；刘安王以童子小便，炼之七转而日还丹。是知灵聚而为神，神散而为虚，以炁还元，而曰还丹。后人用之亦有见功升仙者，盖始也炼之，而内事兼修，内外俱成，得通仙道。若以外药独用，气弱神衰，天地秀炁不能停留，返为害不钿矣！
　　真铅汞
　　《玄洞玉诏》日：昔广成子教黄帝炼外丹，方有铅汞之物，凡以内事为法则也。人之初生，先生肾也，肾为北方壬癸水，在五金而为铅；次生心也，心为南方丙丁火，在八石而为砂。铅中取银，如肾气之中暗藏真一之水，砂中取汞，如心炁之中暗藏正阳之炁，盖以外铅中银而合砂中汞，自然成砂。火候合宜，缎成大宝。取类于人二则肾炁之中，取真一之水；心液之上，取正阳之炁，二物合而为丹，乃如外物见宝之比也。《传道集》曰：抱天一之质而为五金之首者，炁铅也，铅以生银，铅乃银之母，；感太阳之炁，而为众石之主者，朱砂也，砂以生汞，汞乃砂之子。难取者铅中之银，易失者砂中之汞，铅汞若相合，煅炼自成宝。此铅汞之理，见于外也。若以内言之，父母真炁，合而为一，即精血为胞胎，凝结为内肾，内肾者，铅也。及夫肾中生炁，炁中生水，以肾水合心液之上正阳之炁，凝结于黄庭，而为丹，则日真铅也。以肾炁合心炁，积炁生液，结为玄珠，方还下丹田，而日汞也。及夫丹就，真炁升，肾炁入顶，而真水降，一升一沉于十二楼前，而为既济。既济一次，而还下丹田，故日真汞也。《元皇君诀》日：铅汞鼎中居，烧成无价珠，都来两个字，了得万家书。正一真人日：铅汞传来几万秋，几人悟得几人修，若教此理常人会，尘世神仙似水流。吕公日：金丹一粒定‘长生，须得真铅炼甲庚，火取南方赤凤髓，水求北海炁龟精。上圣，称说铅汞之理，不同其来，止於铅为肾，而真铅为丹；汞为心液，而真汞为药，真铅真汞为既济。若凭外说，不可中理矣！
　　真阴阳
　　《九天秘录》曰：一阴一阳之谓道，阴阳不测之谓神。物中神而大者，天得一阳以守乾道，地得一阴以守坤道。物中神而明者，日得一阳魂以道应，月得一阴魄以道致。故夏至一阴自天来，若无真阳，万物死也，不能焦枯。冬至一阳自地升，若无真阴，万物生也，不能滋润也。日有真阳，阳燧感而火出；月无真阴，故方诸取而水绝。此天地日月，至大至明，真阴真阳，岂人之不若是乎？
　　《西山记》曰：肾水也，水中生炁，名日真火，气中暗藏真一之水，是阴中有阳，阳中有阴也。心火也，火中生液，名日真水，液中暗藏正阳之炁，是阳中有阴，阴中有阳也。三华者，三阳肾气，乃阴中之阳，丹中真炁则真阳中之阳也。心液之炁，乃阳中之阳，不说三阴也，所贵阴尽阳纯矣！
　　《玉皇圣胎诀》言：人常降心火于下田，外境不入，泯绝狂虑，一炁不散，委于炁海，贤炁不能上升，其息渐少，纵出之，悠悠然臧省也。故后圣有自然胎息矣！．及达磨胎息至理，言人之炁升，自有走失，莫若内观诸世界，游骯自己天宫，超清虚妙境。其法贵乎无漏，一念不生，一意不动。无漏则善果成，不动而真圣见，而面壁九年，气无毫发走失，阴灵自外，而身有身。东人不悟，乃掷钵西归，故圣人曰真胎息也。及扁鹊解《灵枢》，以冬至之后，真铅积之一分，状如戏药，而镇丹田，令人鼻引清炁，闭口不出，以定息二十四数为火一两，四十五日，火进一十六两，而炼就阳胎。又以夏至之后，汞积之三分，状如抱卵，而镇绛宫，亦以鼻引清炁，闭口不出，以定息二十四数为火一两，四十五日火进一·十六两，而炼阴息。以阴息投阳胎，而生真炁，真炁生元神，神形合为一，与天地齐年，离而为二，身外有身，而为羽客仙子，不在尘世，以返三岛十洲者也。及葛洪注《胎息论》日：凡胎息之要，如在母腹中，母呼即呼，母吸即吸。今人不达妙理，纵能闭之少时，随手出之，喘息不已，非止不能留所闭之息，而又元炁损虚，返为外来阳炁所夺。若炁急未急之前外身，自可停留少时，勿使大急。未炁急之际，先鼻引清炁一口，续后便以新取之炁，换出旧闭急者之余炁也，故得夺住其炁，积而神形清爽，可以除疗百病，曲留弹住，亦非自然，所以为下等胎息。真仙上圣，而有三品之论也。鼻引口吐，可以去浮寒，逐客热，冲结滞，行经络。若定息，炁血不交，阴阳自媾。若定万息，炁住神藏，大乘之功，不可言也。补炁之道，此为上矣！或咽炁救饥渴，行炁以壮肌肤，收炁补下田，养炁以返童颜，运炁以益血脉，虽见小功，终不及胎息之补炁，得力功速且久也。
　　西山群仙会真记卷之四竟
　　西山群仙会真记卷之五
　　清虚洞天华阳真人施肩五希圣撰一二仙门弟子天下都闲客李练全美编
　　炼法入道
　　《西山记》日，以法入道，道故，不难，以道求仙，仙亦甚易。求仙不难，所以难者，所学之道不正。学道不难，所以难者，所学之法不真。昔人隐形易貌，留炁返魂，呎白刃不伤，禁毒虫不害，钉钉自落，履火不焦，使水逆行，回风倒雨，结巾投地而兔走，盘带辗针而蛇行，菰菜结实于须臾，龙鱼遨游乎顷刻。若此是其术也，而与法不同。故昔人以冬后阳生，而春分之后余寒俟入肠胃，以为伤寒之疾，既觉急居净室，盘膝正坐，闭目冥心，定息住炁，以双手迭之，兜外肾向前，倒身跪礼，不过二三十度，汗出清冻，寒炁自散。昔人梦泄遗漏，或下元虚玲，乃於日落之后，静坐幽室，以手兜外肾，以手搓脐下，八十一数，搓手兜肾，兜手搓脐，八十一数，九遍为度，但左右换手而已。遂丹元补暖，真炁充盈。昔人以幽居静室，绝念忘言，一向下心火，闭目存想，如火输炎炎，积日炁海坚固，颜色异常，日久下尽诸秽，自耐寒暑也。昔人以饮食过度，胸臆注满，或寒热凝滞，或痛结壅塞，当静坐鼻引清炁，口闭不开，多入少出，攻所病之处，大紧方放其炁，不下三五次，自然消除，永绝万病。昔人心上为阳，而阴不能到，以肾下为阴，而阳不能及。故涌泉＇之上，炁升而不降，血注而不升，致使脚膝沉重，阴凝而阳散。又况终日奔驰，无时休息，当夜后汤濯二足，此外益而功少，不若高举二足，使炁倒行，流于涌泉，逆流于丹阙，即日足轻，行及奔马，其步如飞也。昔人以四肢小疾，五脏微疠，或而凝滞壅塞，静坐澄清，闭目绝念，运心炁于所病之处，暂闭息少时，无攻不胜。已上皆法也。而与道不同。夫道者，无所不包，无所不通，何止为技艺之能，治疾病之功而已。因术识法，因法知道，道本一阴一阳而已。阴肠相交相合，故天地有春夏秋冬之四季，日月有弦望晦朔之四候。惟人也，於一日之问，丑末寅初，阳合阴也；辰末巳初，阳交阳也；未末甲初，阴合阳也；戌末亥初，阴交阴也。悟阴阳交合，何道之远哉？
　　炼形化炁
　　《西山记》日：形者，炁之舍，炁者，形之主。借形养炁，炁壮而形固矣！．运炁炼形，形全而炁自真矣！．故人之真炁，大运随天，春在肝，夏在心，秋在肺，冬在肾。人之元炁，小运随日，子在肾，卯在肝，午在心，酉在肺。古先达士，识破天机，以炁度合天度，以日用参年用。自子至午，炁生之时，而用聚炁还丹之法；自午至子，炁散之时，而用收炁炼丹之法。《彭玉真人诀》日：午前炼乾，午后炼坤。自寅至午，乃升身静坐，冥目忘言，鼻息迟迟，密想心宫如夫妇相见之仪，久久成功，而得长生不死‘。
　　昔《元防真人诀》日：自辰起，不语，以舌搅上愕下胖恶浊之津，咽之，而呵出心中所积喜怒哀乐之炁，真炁上升，寄留面目，以手握之。次居静室，宴坐不语，至午未之问，炁盛神昏，侧外闭口而睡，积日安乐延年，亦可留形住世。此知其时候，悟其交合，而无采取之法也。西山上圣，知其子时肾炁生，卯时肝炁生，午时肾炁交心炁，积炁生液，还于丹田，而日玄珠。若火候无差，乃成大药。肾炁之中暗藏真一之水，心液之上暗藏正阳之炁，以阴抱阳，用水承炁，此大道之本，长生之药。如何使之不走失，当辰已之问，幽室静坐，神识内守，满口含津，勿咽勿吐，鼻息少入迟出，绵绵若存，自然二熙相交，凝结如露。一百日无差，药力全，二百日圣胎坚，三百日仙完而真炁生。炁中有炁，而可炼炁成神。故锺离日：昔有三真，颂金丹六诀矣！．若以修行不悟，此世人学道馒劳功，又曰：闲庭无事忆江南，华满春城水满潭，若见扬州风物好，是须稳驾虎龙船。此名曰龙虎交媾，又日采药之法也。及自午至子，而用收炁炼丹之法者，而为火候，古今不同。夫不悟真理，不识天机，而达造化之宜者，惟扁鹊解《灵枢》，以鼻引清炁，入而留之，四息为一铢，二十四铢为一两火。夏至之后，以巽卦天霖运二十五度行之，炼真汞而为阴胎；冬至以乾卦灵符运二十五度，行之，炼真铅而为阳息。阳息投阴胎，而变金丹，金丹一粒，可长生不死。广成子教黄帝，自辰至暮，静坐忘念，屏绝外虑，神识内守，一意不散，降心火于丹田，存脐下如争瓶。挣瓶之中有一珠如弹丸，用炎炎火，不计昼夜而下烧之。至于胎成息住，自然不饥不渴，不畏寒暑，可以留形住世，此进火得时，亦无聚炁之法。
　　西山有颂曰：佳人才子正当年，华落黄昏聚会难，不避主公肠欲断，时来须索闭阳关。此戌末亥初，炁随真液，还丹之际，阴交阴而炁欲散失，当居静室，息不必闭也，但少入迟出，心火下降，至意留在丹田，恐肾炁而不停，心火降而不住，乃微以肚腹轻胁，丹田自热，炼日中所得之药。始也一百日乾卦，次一百日兑卦至乾卦，次一百日坤卦至乾卦，乾坤相见，大候无差。若此加臧合宜，如说抽添，须肘后飞金晶也。故古先上圣，於离卦采药，乾卦进火，三百日结就内丹而为陆地神仙，形神俱妙，浩劫不死，故炼形之道，非真炁不可也。
　　炼炁成神
　　《西山记》曰：以炁炼形，形化炁而体骨轻健，入水不溺，蹈火不热。其大平龙虎交媾而成大药，火候无差，以变金丹。若以神炼炁，炁炼成神，非在于阳交阴会，其在于抽铅添汞，致二八之阴消，换骨炼形，使九三之阳长，三百日胎仙完而真炁生，不可再采药也。肘后飞金晶，自肾后尾闻穴升之，而到夹脊，自夹脊双关升之而至上宫，不止于肾炁补脑；而午后降真火，以炼丹药，致阴尽阳纯也。如是子时肾炁方生，静室清心，闭目正坐，敛身而肾炁自聚，微微升身，偃胸直腰，先到夹脊，次到上宫，自子加至辰巳，定一百日，一撞三关，而又积心之真火，缎炼下元内丹，阴固阳凝，炁自纷纭，是日炁中有炁，前升入顶，后起入脑，前后俱起，但升身勿动，以焚身逐阴鬼，一烧增一炁，十烧增一神，百烧延万年，千烧出尘世。古先上圣，恐火大过，而又有浇灌之法也。始以采药，是玉液还丹，次以肘后金晶入脑，自上田复入下田，是金液还丹之法也，以鼓两颊而虚咽纳炁是也。丹就而真炁生，以真炁炼五脏之炁。《九仙经》云：炼神剑金槌，本以五脏之炁。《中黄经》云：闭之千息，以炼五脏，五脏各出本色炁，聚而上以朝元，三阳合而升之入顶，是则不出五脏。而无修炼之时，又无缎炼之法也。西山有炼炁之法，妙且玄矣！采药进火，三百日大药成，还丹炼形，二百日真炁满，大运不必随天，但可以小运应日。闭炁炼炁，如甲乙日炼肝炁，甲日肝炁先进于艮卦，闭息至巽卦为期，如青炁现，运而在顶。乙日养肝炁，与《毕法》同。凡起火，识五行生克也。丙丁日炼心炁，丙日心炁先进于巽卦，闭息至坤卦为期，如赤炁现，运而在顶；丁日养心炁，凡起火识五行生克也。戊己日炼脾炁，先进于春，则辰时一时闭息，夏则未时闭息，秋则戌时闭息，冬则丑时闭息，凡起火，识五行生克也。庚辛日炼肺炁，庚日肺炁先进于坤卦，闭炁至乾卦为期，如白炁现，运而在顶。辛日养肺炁，凡起火，识五行生克也。壬癸日炼肾炁，壬日肾熙先进于乾卦，闭息至艮卦为期，如炁炁现，运而在顶。癸日养肾炁，凡起火，识五行生克也。十日一翻，炼遍五脏，凡二百五十日，各炼二十五数，真炁自聚，开河车，搬五彩之物，笙簧女乐。车马旌旗，各分方号队阵，喜笑熙熙，上朝帝阙，共入天宫。或而阴鬼作梗，邪魔为障，但于静室中，闭目冥心，升身正坐，三昧真火自起，一烧而魔鬼消散。火过清凉，了无一物。前件侍从歌乐，转加繁盛。终日默坐，内观明达，并无厌足，奇验异证，不可备录。既觉身形常似飞腾，意气飘扬，难以制御，常用调神出壳，乃超凡入圣之时也。
　　炼神合道
　　《西山记》日：修真之士，志在玄元而甘寂寞，一日炁满功盈，五炁朝元，三花聚顶，血凝炁聚，万神朝真，并在上宫，富贵华盛，楼台车马，士女笙簧，殆非人世所有，勿得认为真境，是自身上宫，未能超脱内院，因循不出，是为困在昏衢，形神俱妙，不能超脱，止为陆地神仙，难以弃壳而返十洲三岛。西山上圣，前功已满，而出壳之法，不可不备录详记也。
　　昔海蟾公功满数足，阳神欲出，方在上官而静室孤坐，如鹤出天门，龙升旧穴，猛撞天门自开，弃壳而去。锺离公功满数足，静坐内观，如登七级宝台，自下而上，一级至一级，上尽到时，勿忽忽则变壳不出，止为陆地神仙。登之既尽，闭目下跳，如梦中方寐，身外有身，如婴儿大，莹洁可爱，勿得远游，速须复入本躯。入而不．出，与天地齐年，出而不入，与凡俗异处。吕公出法，七层宝台，三级红楼，一如锺离之法。方当内观，紫河车搬神上入天宫，留恋紫华而不肯超出，故起真火，而於烟焰中化一火龙，跃出昏衢，乃弃壳之法，最妙者也。世祖禅师虽无火候，而阴灵亦不散，方在内观，而于定中以神磬声而去，此止可出而不见入法也。昔达磨六祖禅师，虽是阴神出壳，始以形如槁木，心若死灰，集神既聚，一意不散，神识内守，从心地踊起，一升复一升，直过三十三天化乐天宫，如道家之在上官也。当跪礼前进，从三门之中中门而出，此亦出而不能入也。西山上圣，功满数足，其出也虽不离内观中起大，歌乐中过门，故起火是搬神入顶，过门是调神出壳。方在内观，起火之后，想闹华深处，有孤村寮舍三二间，始自彼中出，既远既近，而迥望故园，依依寥落，欲去不可回视，欲来则不可错路，圣圣相传，皆得弃壳而无难易也。颂日：功成须是出神京，内境繁华勿累身，回望故园风物好，闹华深处有孤村。嗟夫少学无知之徒，止於定中而出阴神，一日俟出天门，不能回返本躯，名日尸解坐化，迷惑世人，深为有识者之所笑也！
　　炼道人圣
　　《洞天语录》日：世人不悟大理，以尘世石火电光中，暂荣暂贵，役使心绪无定，一日气弱而病，气绝而死，转转不悟，流身异类，透灵于别壳，终不达生死之宜。夫修养真气，真气既成，而缎炼阳神，阳神既出，得离尘世，方居三岛，功成神迁弃壳，须传流积行于人问。行满功成，受紫诏天书，而居洞天矣！．《稚川受道记》日：道成之人，不可不传，传之非人祸及七祖，得人不传，灾临己身。赤松子戒黄帝日：道不可私，求必以物将，其理当信金，而示不变也。
　　《西山记》日：所为舍施者，表其受道之人诚心也。大则舍一身，中则舍儿孙，下则舍田宅。上则舍施于有道之人，中则舍施于有法之人，下则舍施于有卫之人也。《茅真君戒》日：传道之人，必欲与先圣立教，遇有志之士，勿谓无信金而不传，遇无志之士，勿谓得信金而强与。非特坠教坠道，而又彼此皆无益也。玉真人请益元德真君曰：上仙入南洲，传道立教，必欲立盟誓，出金玉者，何也？真君日：盖南洲之人，孽重福薄，不信天机，轻命重财，愿为下鬼，若不立信金，彼必有反虑，若不设盟誓，彼必轻泄，故取之以金，表其不变，嗟夫！．人居大众，万中无一人奉心清虚；清虚万中，无一人志诚；志诚万中，无一人明者，明破天机，而轻于财货，委于性命，留意者少矣！盖其人假道求财，诳惑有志之士，致使信心者见道流弃之，遂使高道之士，束手钳口，见死不救。若奉道之士，识人而知其贤愚，爱法而知其邪正，节次得事，续续有功，使泰华为金，未可酬师友之一二也。
　　西山群仙会真记卷之五竟
　　
