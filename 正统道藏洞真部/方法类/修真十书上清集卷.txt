修真十书上清集卷之三十七
　　海南白玉蟾着
　　游仙岩记
　　黄叶飞云，新雁篆空，庭蕙破玉，篱菊铸金。有客来自琼州，蓬发垂颐，面赤足，缯草文躯，露经半程，横锡袒肩，气□越尘。所适上清之三华，谒云谷君於薄暮。竹锁翠烟，檐铎檄风，宠灯微红，栖鹊呼雏，客乃弛怀，饮瀑茹芝，丁宵御枕，偃仰无梦，婴然托窗，鼓唇而歌曰：梧桐枝上秋风起，碧水连天天映水。残鸦几点暮山紫，斜阳影落芦花里。蜂衙罢声蛙作市，藜杖落肩寝蕈桃。天黎明，月痕消，安得异人兮仙岩作逍遥。云谷君起而歌曰：酒初醒，睡初醒，有客长歌远玉屏，我将治亮昌兮振瑶领，顺风一叶碧潭清，收拾千岩万壑之爽气，归来高卧乎松棂，与君结诗盟。翌晓，驾小系柳于鲤鱼岩之下。平田铺暮，鸦鹭分黑白；乱山开尽，松竹自笔墨。释览之鸡笼石，山花眩眼，岩乌聒耳。放浪登天竺峰，古寺空四壁，柏子袅深殿，红峦际天，绿嗽架空，猿啸黄昏，月横枯树，虎吼清夜，风号万窍，疏锺入云房，持瓢访丹井。盘陀无尘坐歌一诗云：峰头鸠声呼晓雨，淡烟锁断岩前路。夜来湛露滴寒松，断云无家风掣空。拥锡兮理屦，乘风欲归去。云谷君至是稽首话刀圭之妙，客抚石而歌曰：偃月炉中乌兔，朱砂鼎内龙虎，黑汞入红铅，红炉一粒圆。云谷君、琼州客既归，猿啼古壑，鹤唳玲泉，水国无舟，曳竹陆陆，孤村牛眠，流水白云，潇条然如庐阜。间，云谷君还旧，客已徜徉矣。因笔识其行。
　　云窝记
　　武夷山，一洞天也。神仙有无，或隐或显。昔此地钱铿饵紫芝，能乘风御气；神姹采黄木，能呼风檄雨。若张魏诸真君，男女得仙者十三辈，不知何年中秋之夕，玉帝宴曾孙也，一杯既罢，萧鼓回空，当时诸君，霞裙霓袂，然已仙。后世有炼丹岩、换骨岩者，盖飘当时事也。世传止止庵有李道士，幔亭峰有李铁笛，毛竹洞有李磨镜，一李耶？三李耶？升仙洞下有张金蟾，鼓子洞下有张草衣，一张耶？二张耶？及如鼓楼岩之詹，灵岩之葛，与夫先辈道士昊怀玉，皆山中有人见之者，动辍腾风架空，浮叶泛水，丹鬓绿发，行步如飞，或蜕形，或尸解，或遁或存，使人欲慕之不可得与语者。第相错愕，不谓千载之下，仙躅寥寥，惟青草白云尚无恙，猿啼鹤唳，诚不忍闻。蓦而丹枢陈先生辟谷不粒，年已七八旬，犹方瞳漆发，其颜犹童，未知何许人。而终日凝神不语，兴寝笑谈与常人异，所附身仅一破袖，一日一存乎五曲之间，吟晦翁先生诗山高云气深之句，平林烟雨，尚如昨也。於是诛茅伐竹，经营一庐，目其庐曰云窝。后倚大隐屏，前望三教峰，左则仙掌，右则天柱，面丹炉之石，枕铁象之岩，龙之形虎之状，奇哉。束距仁智堂，西抵仙游馆，皆百举武。松之青、竹之翠、草之绿也，寒猿唤晓，碧烟蒙蒙，楼鸦催暮，紫霞漠漠，云飞白花，乌放脆声，何况山之苍，水之碧，风又清，月又白，悄无人迹之地。以人问一年，此洞中一日，亦不为过。噫，真乐足矣，宜乎丹枢老者。至於人亦庐，庐亦人，与溪山相忘，与风月俱化，则有红鸾紫唇，青乌白鹤之事，先生知之。云窝既覆茅，嘉定之乙亥九月望，烟霞叶古熙如是。驻番）堂记白玉蟾结茅於武夷，偶一日起湖海之兴，杖屦飘飘，未数举步，回首旧庐，猿惊鹤唳，一二扬袂问，不觉已铅山矣。道遇一褐，挈乎归堂，循一灶柏子故事，罢战茗几碗，应言云水滋味如此枯淡，如此孤介。又言学道如此艰苦，如此玄奥。予遂有言曰：此去不远八万四千余里，上有太清之都，玄圃丹丘，珠林玉洞，宝花异卉，满目琳琅，丽雀珍禽，声声韶濩，中有长倨大袂汉千辈，举身如鸿毛，一日一戏青鸾舞白鹤，瞥然於五浊恶世之顶，所视苦趣众生，生死死生如蚁旋磨，不忍为之鼻酸。於是胎其神於尘胞，范其形於色界，自褪褓以及丫冠，不昧夙昔常生修真养元之念，发猛勇心，办精进力，易服毁形，问津於道家者流，以此可见其慈悯众生之美意。或垢面而松发，或赤足而秃鬓，或冠逍逼如意之冠，或服灵静清淡之服，或青巾纸袄，或巨剑长琴，或单瓢只笠，或华杖芒鞋，徜徉乎井里，萧散乎鏖陌。世之人以目争观，以手争指，耆以告稚，甲以谕乙。此则道人也。夫道不可得而名言，惟弘之在人耳。所以前辈着述丹经，又形而为之歌诗、契论，皆显露金丹之旨，必欲津筏后学，率归仙吵。所谓铅银汞砂者，即龙虎水火也，所谓乌兔房壁者，既马牛龟蛇也，所谓夫妇男女者，即君臣子母也，所谓乾坤坎离者，即天地日月也。喻之为丁公黄婆，名之为婴儿姥女，假之为黄茅白雪，不过阴阳二字。觊乎尸解，积渐乎飞升。以要言之，形与袖也，身与心也，神与气也，性与命也，其实一理。钻五行而聚五气，会三性而结三花，如是而修谓之丹，如是而入谓之道。则道人在天地问，固非庸常物。呜呼，昔年穴土以为庐，辑草以为窠，寒则纫兰，馁则茹芝，在於林下，一两声铁笛，发出无穷天地之秘，未得登天以前，巢其身，灰其志，惟恐闲名落人耳，又恐异状碍人目，与溪山鱼乌相忘，与风月烟霞俱化。白云悠悠，青草芋芋，茂松青竹之下，虽不敢望肉生翅，且图千百岁坐视桑田沧海如何，此则道人也。良由世丁叔运，时鼓浇风，后进鱼龙，各自菽麦，遂建留云驻鹤之居，以宅此辈，使之宴坐乎绳林，偃仰乎蕈榻，飘雨骤风不能残其身，凝冰积雪不能冽其体，宜乎身安道隆也。幸而阅阖中往往有奇人志士有大人君子之心，筑堂以居此徒，借粮以饭此徒，赖得金丹之旨，一丝之脉不绝，代不乏人以呜此道。铅山道堂置之久矣，四明周道明乃瓢笠中翘楚者也，遂启创堂话柄，有皇甫汝禀、汝渠，素志闲雅，酷慕清虚，旧有栖仙迎真之意，所恨独掌不呜锺也，此意与周道明颇相契券。梓人运斤，陶氏涎臂，倨鸠旱庸，弹指就绪，目之日驻云。予所喜者，玄纲中兴而妙通老人香篆不灭，及乎观之，专炉，茶鼎潇洒之甚，复有蒲团、革毡、新博、素壁，殊不坠旧典，早昼擅粥，香积有余，云集贴然，巾单挂壁。其问分形化气之士，又谁不知金汞返还之妙？出没隐显，人岂堪测。於篇诗斗酒之余，弹一两操琴，舞三四歇剑，狂歌野舞，翔然归宿，晨香夕灯，规绳整整，使江湖烟雨之叟，楚越风月之士，源源而来，柄柄而止，方见蓬莱三岛，移在目前，羽衣霓裳，端可顾揖，斯则道堂之设不虚也。向时，刘安王修仙於汉，昭明太子修仙於梁，李元操修仙於唐，皆宗室中有此挺挺奇特汉，今是堂之主人，此之流也。异日阅籍於天台，换骨於武夷，皆始乎今日建堂纳士之举。前所谓天上神仙，应世玩形而为道人，然则然矣，返本还源，归根复命，独不止此，当有一段奇特，世所希有。何哉？丹炉之火玲矣，白云之鹤飞矣，顶飞云玉灵之冠，衣宝华玄素之服，乘云中之青绉，驾天表之彩鸾，登霄极，谒天皇，此时也，神仙应世之事毕矣。虽不至人人皆锺吕，吾恐其中问有一二。苟能具眼目，得遇青童漆发之人，手持博山，请所愿学，道堂之意如是，道人之事如是。随喜书此结绿。嘉定丙子雨水后两日，援笔为记云。
　　橘隐记
　　太微官中，奎星之精化而为松，松之魂，松之魄，戏白龙，翔青凤，矫娇郁郁，然其问则有七松处士。太微宫中室宿之星，化而为柳，柳之声，柳之奥，呼黄鹏，入紫鸾，垂垂袅袅，然淡烟疏雨之问，其问则有五柳先生。古人所以隐於松者，盖欲示其孤高峭劲之节，古人所以隐於柳者，盖欲彰其温柔谦逊之志。岂不知七松处士、五柳先生若人在於简册中，自有没世耳目，吾未闻橘之为物果何如焉？扬州厥包橘柚，锡贡江陵千株橘，其人与千户侯等，如是橘可贵也。《风土记》名橘曰胡柑，巴人有橘革中藏二叟语，如是则橘可奇也。潇湘有橘乡，洞庭有橘泽，云梦有橘里，彭泽有橘市，如是则橘可嘉也。陆绩怀橘而遗母，李靖食橘而思兄，如是则可以存孝义。李德裕作《瑞橘赋》，张华作《灵橘歌》，如是则可以入文章。李元有朱实似悬金之句，沈休文有金衣非所悟之句，唐蓬莱殿六月九日赐草臣橘，秦阿房宫正月一日赐草臣橘，耽湖之多橘，寒洲之盛橘，人孰不知橘之为美亦不易多得，故古今多记录，则橘果为异物也。言其橘园，则天涯散星宿也，观其橘实，则木杪罗珠玑也，皮薄而瓣丰，肤气而味甘。刘禹锡之甘瑜萍实、寒比拓浆，又何况其花如龙涎，其叶如鸭髻，其颗如蜡，其霜如琼，所以吕真人譬喻金丹大如弹丸、色如朱橘。吾今知橘如此也。束南之邦武夷之山玄化之洞冲佑之观静廉之庵，有道士焉。陈洪范，字天锡，道号日造斋，生平於琴书外，偏有橘僻，酷嗜橘林，又多种橘。吾意其所爱者，非爱橘也，盖喜吕真人譬金丹之意，所以一堂风月，满林烟雨，朝吟暮酌，逍遥自居，必竟内有所养，外有所玩，造次颠沛，常持一金一粒金丹，刻意若是，宜乎隐居於此。则视七松处士、五柳先生，大不相俾。其所居名橘隐，吾是以广大其意，彰丽其名，不为谬矣。陈天锡之风神骨范，如秋之未霜，如夜之正月，如水之晓绿，如山之春青，一掬精神，已可健羡。平居暇日，闲於轩窗，几案惟蓄一琴，复事一剑，可谓苍梧紫埙之琴，青萍赤蒋之剑也。多焚桐脂以捣鲸胶，又於筱节以缚毛锥兔颖，大率惟杜松门、空四壁，往来无俗丁者。以此而观，故可与溪山鱼乌争清闲、夺恬静，又可与松竹烟霞斗魂爽、战滋味也。吾所以喜陈天锡之意如此。一日一抚琴长歌属饮欲罢，请淘泓、毛颖辈梼予求一篇，盖欲发明橘隐之意。昔者维山之仙子有诗曰：修炼还丹苦，不忍见甘橘。青城丈人有诗曰：几回误吞橘，便欲升云天。此皆古人托意之妙，如此陈天锡所以隐乎橘者，盖得维山青城二君子之意。况乎夜欲阑，风正清，月皎皎，又下猿啼一声，千林忽晓，栉盥之暇，抱琴於橘林之滨，岂无深深妙妙之意？子於此时，吾侑子以一曲，日：橘成林，橘成林，一亩白云空翠深，中有仙翁抱一琴，夫谁知此心？以是可以见橘隐一片滋味也。海南道人白玉蟾记。
　　棘隐记
　　丹枢先生结庐於武夷五曲之奥，肩户绝粒，一日一有女道人自束阳而来，诉所求道之状。遂历试以恬淡，复语之以风俗薄恶，又言居岩谷之难如此，学道业之难如此，诛茅戮草之难，馈粮给膳之难。然良久而谓先生云：粝粒可以为粥糜，弊执可以为垢衣，华蕾可以餐，储储可以炊，但欲觅片地，可以安茅茨，编兰而为蓑，猾拙之火亦可煨，无使雨我头，无使霜我肌，父母未生前，寒暑何所思，枯骨既火后，无复可诉饥，山中已如此，办道亦可宜，俄而道果成，鸾鹤满空飞。先生笑而日：入道之易如穷猿投林，叛道之易如游鱼跃岸，道之在心，即心是道，汝能终始，吾何幸焉。於是纳之。此道人者，刘妙清。若疑议，其童年时娉婷妩媚，使人骇心动目，据以道眼观之，臭皮袋裹一泓秽脓，是酸苦之蛊，钓迷之饵也。故妙清於红尘中，卓卓然作撑撑大丈夫气盘，吾意其仙游之梦、禅化之魄，所以能蔓然回观返照，把本来面目作自己本命元辰，向髑髅中打翻筋斗，譬如洗面摸着鼻孔，岂费纤毫力耶？妙清亦作数橡茅屋，栖附先生之庐，取名日棘隐，盖取何仙姑所谓幽居山林问、荆棘隐此身之句。青松翠竹，潇洒偷然，鹤唳猿啼，寒烟漠漠，风魂月魄，萧洒无际，此棘隐之乐也。夫棘隐之中，其所用心者何如哉？吾谓如此棘隐之设，渠必欲觊觎片云只鹤作长倨大袂辈也，渊然如垫龙之未雷，宜然如海鸥之正睡，湛然如春空之不云，寂然如秋潭之有月，悠然如游鱼之跃藻，潇然如寒鸦之栖芦，爽然如梧桐之晚风，寥然如芭蕉之晓雨，恍然如昼梦之已觉，涣然如沉病之脱体，了然如久讼之释囚，杳然如竹径之夕肠，的然如孤松之夜雪，冲然如耆叟之欲耄，溃然如婴兄之未孩，安然如海上之三山，洒然如江心之万顷，悄然如千林之初晓，浩然如万物之正春，泠然如泛水之点萍，渺然如浮空之一叶，快然如刚刀之破竹，述然如寸丝之系石。其为妙也， 不可得而形容，其为机也，不可得而测识，此又非棘隐之用心乎？故不有用也，吾必置之於空闲无用之地，使其与溪山鱼乌相化，而为一团清虚玲淡之气，又使其与林泉风月俱点，而为些子奇特清妙之气味，既如此，其人必蓬莱之霓裳，弱水之羽衣也。蓬莱弱水之问，乌飞不尽，而云烟渺茫，自非若人，岂容百十举武、一程两程而可以亭堠其地乎？古人有《列仙传》，亦有《列女传》，皆女流中之大丈夫人也，如此谓如张天师之妻能飞升而女亦飞升，许旌阳之妻能飞升而女亦飞升，葛仙翁之妻能尸解而其女亦尸解，刘洞天师之妻能尸解而其女亦尸解。夫修真炼元之士，炼谷食为精，炼精为血，炼血为髓，炼髓为气，炼气为神，炼神为道，炼此一念之道，而为圣人。自非内有所养，而外有所固，则古人、列女何以羽化登仙若是也？玉皇殿前之仙姬，一紫微宫中之天媪，广寒之月女，蓬莱之云嫔，大有洞天掌岌之妃，妙梵天府司香之妪，谓如骊山老姥，与夫青城之萧氏、王室之童氏、霍童之葛氏、武夷之胡氏、李氏、鱼氏，至於何仙姑辈。又闻秦时毛女、汉时黎女，及乎巫山洞庭问，皆有神女所居。而庄子亦言藐姑射之处女形状。如此形状，如此神仙，有无？人多半其疑信，若古今所传，简册所述，则女仙信乎有之。仙果可学也，学仙成道，何患乎其不仙乎？人既返老还婴，则必能回阳换骨，人既能留形住世，则必能变化飞升。用神仙之心，信神仙之事，学神仙之道，证神仙之果。学仙非为难，出尘离欲为甚难哉，神仙长生久视之道既可学也，则出尘离欲夫何难之有。刘妙清既如此用心，则必可望也。吹箫之女尚能跨凤，采桑之女犹可驾鹤，吾所以为之点头仟来求志，援笔书所可言者。
　　题棘隐壁三绝
　　苔空绿钱死，松死清阴瘦。结庐卧白云，柏子烧春昼。
　　幽乌噪岩谷，寒烟琐薜萝。忽遇金蟾蛛，无人自呵呵。
　　碧草正春风，雨晴竹落涕。白鸟忽飞来，点破一山翠。
　　修真十书上清集卷之三十七竟
　　修真十书上清集卷之三十八
　　海南白玉蟾着
　　题三清殿后壁
　　些儿顽石些儿水，画工撑眸几睥睨。忽然心孔开一窍，呼吸攘来归幅纸。
　　白发黄冠逞神通，手把武夷提得起。大槐宫中作蝼蚁，醒来闻此心豁喜。
　　芒鞋竹杖一弹指，三十六峰落眉尾。魏王岂是中秋死，玉骨犹存香迤逦。
　　八百年来觅只鹤，一举直上三万里。半杯浇湿曾孙齿，幔亭遗事落人耳。
　　新村渡头拽转蓬，寒猿声落青烟裹。老松今已几年梢，毛竹于今复生米。
　　岩上无人花自红，幽乌自呜呜自止。笑将铁笛起清风，白云飞过看无踪。
　　夜来月影挂梧桐，莓苔满地绿容容。丹崖高处药炉空，洞前云深千万重。
　　我亦偶来还自去，一夜潇潇江上雨。飞廉怒作满空雪，天柱峰前飞柳絮。
　　题丹枢先生草庵
　　数朵奇峰如削玉，一溪秋水生寒绿。幸有白云探处茅，更兼明月坛前竹。
　　诛茅伐竹结莲庐，现成山水可樵渔。随缘随分山中住，收拾摩尼如意珠。
　　草庐道人贫彻骨，一庐潇洒空无物。身中有宝不求人，价大难酬不担出。
　　朝朝暮暮了身心，山自开花乌自吟。未见桑田成海水，夕阳几度锁平林。
　　住此草庐无别卫，终日凝神惟兀兀。不是十洲三岛仙，亦非十方三世佛。
　　是个逍遥无事人，庐中涵蓄一壶春。窗前明月千年影，枕上清风万劫声。
　　庐内主人那个是，古今占断清闲地。忽然洗面摸得鼻，不饮不食亦不寐。
　　庐空人去烟蒙蒙，白鹤呼云满碧空。一瞻元始天尊面，处处为庐处处同。
　　有个草庐小复小，此是虚空那一窍。顶头不挂一茎茅，万象森罗为拱斗。
　　劫火洞然毫末尽，此庐不坏人如旧。
　　赠赵大虚画竹石
　　竹魂竹魄竹精神，飞落潇湘淇水濒。千竿万竿竞青翠，吹风饮露千年春。
　　先生笔端自风雨，惊起竹魂无着处。一点水墨化成龙，龙孙飞去鹅溪住。
　　先生把笔无遗巡，造物不敢私为春。新梢劲节森寒玉，鸾凤无处栖梦魂。
　　晋人神仙如孙且(音沮)，画竹每每天作雨。唐人神仙如张臻，画竹每每闻雁呜。
　　先生自得入神手，一竿两竿发於酒。当时大醉呼墨奴，一笔扫出竹千亩。
　　酒力安能夺化工，先生炼就金丹红。一粒阳光照肺腑，森罗万象罗心胸。
　　有时持出风竹叶，银海不寒皆震摄。有时持出雪中枝，恍如冻碧欺涟漪。
　　复能濡墨作石块，天然峭拔古且怪。沙中伏虎草中犀，教人持向蓬莱卖。
　　竹之清虚石坚硬，以此发明真性命。使人观石及爱竹，知有真个赵元静。
　　先生醉时常风颠，世人眼孔无神仙。我今珍藏数本画，云鹤来也公归天。
　　赠画鱼者
　　昔日僧县所画鱼，三十六鳞依翠蒲。沈询画中多画鱼，鼓鳞扬鬣今为图。
　　古人妙画犹不朽，今人妙处古未有。郭丹青者冠古今，天下画鱼第一手。
　　画到妙处手应心，心匠巧甚机智深。纸上溶溶一溪水，放出铁鳝三二尾。
　　金鳞锦鬣红玉髻，圉圉洋洋戏波裹。小鱼如针同队行，跃身嗜水弄浮萍。
　　掷头掉尾浮沉势，三聚二散浮跃意。笔分浓淡计万鳞，划须点眼匀墨痕。
　　状如抛尺量波练，复似穿梭掷水纹。宛然鳜鳜巢青藻，渔翁未钓先吹火。
　　壁上鱼跃水不流，稚子睥睨敲针钓。君今画到入神处，此画一出声尤着。
　　鱼虽无肠有活意，玉波浸符澄寒渚。深恐后夜或雷雨，化作龙飞禹门去。
　　赠郭丞务芦腰
　　画士郭熙画之冠，郭熙去后名未断。其裔复有郭万里，胸中丹青饱无限。
　　为谁作此芦雁图，杰出南斋宇文焕。烟水潇潇风卷芦，沙边鸿鸦暮相呼。
　　潇湘洞庭此秋景，世问此画知有无。幻出楼鸦三四只，八九叶芦横古碛。
　　欲宿未宿嘹唳声，渔舟泊岸山烟黑。秋风吹落梧叶黄，过雁往往归衡阳。
　　横空书字人不识，飞过有影沉沧浪。落霞浸水江村暮，数只翱翔回古波。
　　引颈举喙啄荷花，飞越戍楼西畔去。云寒月淡西塞秋，几声凄切惹人愁。
　　岸头飞共丹枫落，打团成阵访沙鸥。似此景物似此意，君今画之不难事。
　　数幅鹅溪冰雪嫌，须臾扫出芦雁市。世问岂无学画者，未必有与君相似。
　　我欲置之筐笋问，满笋爽气生秋寒。恐君此画无人见，有画闻者谁敢战。
　　挂於幽轩素壁问，一日须看千百遍。
　　清虚堂咏雪
　　长空惨惨昼如夜，严风刮得云片下。寒猿傍树不敢声，江梅羞开恐易谢。
　　万山无限落叶愁，处处凝烟缠草舍。枯搓冻僵不复活，飞廉截住阳春赦。
　　馁虎呼雏入岩卧，过乌如梭钻树坛。园林萧索无一物，几夜霜威煞无藉。
　　欲雨不雨数点霰，雪意沉吟天似诈。满空飞起杨花驾，三日两日冻不化。
　　眼前幻出白玉楼，不敢登陆空嗟讶。肌肤生粟鼻流水，前村新酷复增价。
　　渔翕溪畔笑收网，鱼亦不知钩有麝。洗铛簇火煎雪荼，垂帘迭足说清话。
　　呼童凿碎砚中冰，呵手团乐结诗社。诗成此景尚自尔，安得王维收入画。
　　纯阳会
　　一点熏风舞绿槐，祝融衮火从南来。海棠落地蜂蝶去，池馆无人莲未开。
　　溶溶一掬清和髓，纯乾已作牝马矣。岳渎将此英雄气，收来顿在葫芦裹。
　　阶前十有四荚莫，谏议夜来梦麒麟。披懈老访自鼻笑，胞胎未兆天元春。
　　洞宾弄巧翻成拙，蓬莱路上空明月。墙头梅子枝上蜡，池畔榴花叶裹血。
　　生来挺挺其精神，所适性癖穷天真。蓦然悟得铅汞机，敢谓大道无楚秦。
　　忽尔金丹成九转，十月胎圆人不问。撼动乾坤走鬼神，青云白鹤方解闷。
　　天下后世思真人，常与真人庆诞辰。樱厨开正来日，释氏亦欲制蜡人。
　　不知故事自谁始，实自五代谯陵起。王诜建会集冠褐，飞来白鹤不知几。
　　次则萧氏建宅仙，七闽万户生祥烟。一郡二郡渐风化，骏骎知省洞宾贤。
　　城南城北走几次，人亦不知回老是。但见老松作人语，先生携墨归谁氏。
　　太平寺裹作篇诗，又道磨镜嫌人痴。岳阳市心一长啸，铁笛无声今几时。
　　宝姿有人潘氏子，功名愿足心肺喜。奢年崇奉迄今日，四海杖屦纷如蚁。
　　万指丛中见玉蟾，不作衣衫蓝缕嫌。题诗祝君励金石，晨香夕烛增肃严。
　　妙通老人暗抚掌，何年熊熊入梦想。待渠峥嵘欲及羿，整顿衣钵福无量。
　　半千白鹤呼青云，青云深处琼梅新。有人要问飞升事，只看天边日月轮。
　　赠城西谢知堂时通
　　蓬莱山上神仙翁，道貌挺挺乔如松。双眸炯炯黑於漆，脸边隐隐如桃红。
　　有时仰天笑开口，撮起昆仑归右手。忽然虚空跌落地，不觉满腹藏星斗。
　　有时惊起老龙号，一口吸尽沧浪波。打破混沌揣出骨，拈起芥子贮山河。
　　偃月炉中煮天地，煎炼日魂并月髓。笑把葫芦禁鬼神，杖头挑起山和水。
　　乐巴嘤饭飞成蜂，左慈剪艾化为龙。夏月梅花冬月电，似此仗俩问吕锺。
　　撮土为香犹是假，水底麟麒取作鲜。鬼神眼精突出外，无根树下骑铁马。
　　工夫到处戏极时，拈弄造化如儿嬉。大虫舌上翻筋斗，却笑金刚学画眉。
　　女娲要补西天窍，炼石不得羲皇笑。秦皇凿山通四淇，汉帝掣之一长笑。
　　先生手持没底篮，出有入无犹不凡。拥此道卫问四海，洞宾今正觅同参。
　　盏裹绵包或聚散，火裹游鱼水裹膈。黄鹤楼前大醉时，撑眼撮与锺离看。
　　水盆搅散五色沙，满地写出龙蛇花。自将一盏遗巡酒，敢向人前化作茶。
　　第篱裹面一条路，透入青霄云外去。十字街头开铺席，翻手覆手成云雨。
　　如今天下觅无人，似君道卫真入神。踏遍江湖今几春，都来一个云水身。
　　端午述怀
　　方瀛山上风飕飕，五月六月常如秋。松花落地鹤飞去，万顷白云空翠浮。
　　夜半蟾赊落丹井，琪林深锁寒烟暝。满天白露点苍苔，蛙市一散万籁静。
　　三树两树啼断猿，树玲栖禽夜不眠。数点飞萤恋沙径，山腰石涧悲寒泉。
　　钟声隔断华胥路，不知蝴蝶飞何处。摩娑两眼折纸袅，人道今辰正端午。
　　晓雨初霁梅子肥，龙孙脱摔新鸾飞。山居萧然无一物，摘姜捣麦充晨炊。
　　忆着往年五月四，葛巾羽扇鸾溪市。龙艘破浪浆万枝，釭鼓聒天旗掣水。
　　纸钱飞起屈原祠，行人往来如蚁移。桐花入鬓彩系臂，家家御疫折桃枝。
　　庭前绿艾制绿虎，细切莒蒲斟绿醋。美鹅鳍鲤办华筵，玲浸水团包角黍。
　　今年寂寞坐空山，山雨山风生晓寒。默庵令我休噫气，作诗略述山居意。
　　安得两腋生飞翰，与君飞上沈寥问，免使在世赋辛酸。
　　仙岩行
　　醉擭七尺霜前竹，云锦山前湾几曲。溪头秋雨添寒绿，蛟龙玲浸一壶玉。
　　梦花锦岸红欲流，稻田高下铺赛局。碧岩耸出碧天半，乌不敢飞缩双足。
　　古洞无人石酒榨，峭壁仙仓积天粟。老梢指顾犹惊呼，神利鬼划出崖谷。
　　捣药声乾人已仙，万丈丹井一泓泉。风击古松飞翠盖，日射苍苔铸绿钱。
　　藤萝拽树擘轻烟，黄鹤一去今何年。天欲夕阳空呜蝉，夜深岭月向人圆。
　　萧寺老屋留数橡，残僧亡一掩柴门。铁像面壁萧萧然，瓦炉无火古殿前。
　　寒鸦到窗檐息溜，暮云衰草觉山瘦。褚袅不暖不成眠，虎声入耳猿声叫。
　　几点疏星落梧桐，丹峦紫壑高相斗。
　　燕岩行
　　何当汗漫跨青牛，晓露泠泠白玉楼。有客来从天竺峰，渡头恰趁一篙风。
　　秋风着力送行李，吹入骛岩松竹裹。松竹赓凄天作秋，空来空去空中浮。
　　高岩万丈耸空碧，仙爷骑鹤去无迹。丹炉不火草芋芋，数问岩屋掩寒烟。
　　下有龙潭绿无底，瀑布悬崖千尺水。夜来月影空满山，石锺一响生秋寒。
　　王骛何年岩下舞，飞时化作满天雨。尽言此岩多仙灵，白鹤点破一山青。
　　烟雾罩山石常润，莓苔满地翠无尽。我欲他年此炼丹，夺取人问千岁闲。
　　有个高人陆岩主，抱琴对我弹中吕。劝我他年归去来，此岩莫被烟云埋。
　　胡东原香锦亭
　　东皇剖破勾芒腹，锦心绣肠香馥郁。绛都风雨倨亿春，花魂无主自精神。
　　黄鹏初唤柳开眼，海棠枝上春烟缓。放出一点两点红，墙头红腮微笑风。
　　东原去后花无主，春工亦懒施机杼。亭前忽遇诗酒仙，花亦喷出些龙涎。
　　风催雨钻花不辨，满庭芬芳生烂慢。牡丹吐火花欲然，日将锦绣铺苔毡。
　　诗狂梦与花神饮，酒醉不与花神寝。酒阑令我忆束原，花木虽在人恻然。
　　此诗终不为花作，惆怅束原此丘壑。而今赏花不见人，但见蜂蝶飞闲亭。
　　修真十书上清集卷之三十八竟
　　修真十书上清集卷之三十九
　　海南白玉蟾着
　　云游歌二首
　　云游难，云游难，万里水烟四海宽。说着这般滋味苦，教人怎不鼻头酸。
　　初别家山辞骨肉，腰下有钱三百足。思量寻思访道难，今夜不知何处宿。
　　不觉行行三两程，人言此地是漳城。身上衣裳典卖尽，路上何曾见一人。
　　初到江村宿孤馆，乌啼花落千林晚。明朝早鳝又起行，只有随身一柄伞。
　　渐渐来来兴化军，风雨潇潇欲送春。惟有一身赤骯髓，囊中尚有三两文。
　　行得艰辛脚无力，满身痛痒都生虱。茫茫到此赤条条，思欲归乡归不得。
　　争奈旬余守肚饥，埋名隐姓有谁知。来到罗源兴福寺，遂乃捐身作仆儿。
　　初作仆时未半月，复与主僧时作别。火云飞上支提峰，路上石头如火热。
　　炎炎畏日正烧空，不堪赤脚走途中。一块肉山流出水，岂曾有扇可摇风。
　　且喜过除三伏暑，踪迹于今复剑浦。真个彻骨彻髓贫，荒郊一夜梧桐雨。
　　黄昏四顾泪珠流，无笠无蓑愁不愁。偎傍茅檐待天晓，村翁不许茅檐头。
　　闻说建宁人好善，特来此地求衣饭。耳边且闻惭愧声，阿谁肯具慈悲眼。
　　忆着从前富贵时，低头看鼻皱双眉。家家门前空舒手，那有一人怜乞儿。
　　福建出来到龙虎，上清宫中谒宫主。未相识前求挂搭，知堂嫌我身蓝缕。
　　恰似先来到武夷，黄冠道士叱骂时。些兄馊饭玲熟水，道我孤寒玷辱伊。
　　江之束西湖南北，浙之左右接西蜀。广闽淮海数万里，千山万水空碌碌。
　　云游不觉已多年，道友笑我何风颠。旧游经复再去来，大事忽忽莫怨天。
　　我生果有神仙分，前程有人可师问。于今历练已颜顶，胸中不着一点闷。
　　记得兵火起淮西，赓冻数里皆横尸。幸而天与残生活，受此饥渴不堪悲。
　　记得武林天雨雪，衣衫破碎风刮骨，何况身中精气全，犹自冻得皮进血。
　　又思古庙风雨时，香炉无火纸钱飞，神号鬼哭天惨惨，露玲云寥猿夜啼。
　　又思草履卧严霜，月照苍苔落叶黄，未得些儿真受用，如何禁得不凄冻。
　　偶然一日天开眼，陈泥丸公知我懒，癸酉中秋野外晴，独坐松阴说长短。
　　元来家裹有真金，前日辛勤枉用心。记得长生留命诀，结茅静坐白云深。
　　炼金丹，亦容易，或在山中或在市，等闲作此云游歌，恐人不识云游意。
　　又
　　尝记得，洞庭一夜雨，无蓑无笠处，偎傍茅檐待天明，村翁不许檐头住。
　　又记得，武林七日雪，衣衫破又裂，不是白玉蟾，教他冻得皮迸血，只是寒彻骨。
　　又记得，江束夏热时，路上石头如火热，教我何处歇，无扇可摇风，赤脚走不报。
　　又记得，青城秋月夜，独自松阴下，步虚一阕罢，口与心说话，寒烟漠漠万籁静，彼时到山方撮乍。
　　又记得，潇湘些小风，吹转华胥梦，衔山日正红，一声老鸭呜，鸭呜过耳寻无踪，这些子欢喜消息与谁通？
　　又记得，淮西兵马起，枯骨排数里，欲餐又无粮，欲渴复无水。
　　又记得，一年到村落，瘟黄正作恶，人来请符水，无处堪摸索，神将也显灵，乱把鬼神捉。
　　又记得，北那山下行，古墓秋草生，纸钱雨未乾，白杨风萧萧，荒台月盈盈，一夜鬼神哭不止，赖得度人一卷经。
　　又记得，通衢展手处，千家说惭愧，万家说调数，倚门眼看鼻，频频道且过，满面看尽笑，喝骂教吾去。
　　又记得，入堂求挂搭，嫌我太蓝缕，直堂与单位，知堂言不合，未得两日问，街头行得匝，复入悲田院，乞儿相混杂。
　　又记得，几年霜天卧荒草，几夜月明自绝倒，几日淋漓雨，古庙之中独自坐，受尽寒、忍尽饥，未见些子禅，未见些子道。
　　贤哉翠虚翁，一见便怜我，说一句痛处针便住，教我行持片饷问，骨毛寒心花，结成一粒红。
　　渠言只此是金丹，万卷经，总是闲，道伏千万个，岂识真常道。这些无蹊跷，不用暗旗号。
　　也是难，八十老翁咬铁盘，也是易，一下新竹刀又利。说与君，云游今几春，蓬头赤骯体，那肯教人识。
　　快活歌
　　快活快活真快活，被我一时都掉脱。散手浩歌归去来，生姜胡椒果是辣，
　　如今快活大快活，有时放颠或放劣。自家身裹有夫妻，说向时人须笑杀。
　　向时快活小快活，无影树子和根拔。男儿端的会怀胎，子母同形活泼泼。
　　快活快活真快活，虚空粉碎秋毫末。输回生死几千生，这回大死方今活。
　　旧时窠臼泼生涯，于今净尽都掉脱。元来爹爹只是爹，懵懵懂懂自瓜葛。
　　近来髻絮辨束西，七七依前四十八。如龙养珠心不忘，如鸡抱卵气不绝，
　　又似寒蝉吸晓风，又如老蚌含秋月。一个闲人天地间，大笑一声天地阔。
　　衣则四时惟一纳，饭则千家可一钵。三家村裹弄风狂，十家街头打鹊突。
　　一夫一妻将六儿，或行或坐常兀兀。收来放去任纵横，即是十方三世佛。
　　有酒一杯复一杯，有歌一阕又一阕，日中了了饭三餐，饭后够够睡一歇。
　　放下万绿都掉脱，脱得自如方快活。用尽醒醒学得痴，此时化景登晨诀。
　　时人不会翻筋斗，如饥吃盐加得渴。偶然放浪到庐山，身在白苹红梦问。
　　一登天籁亭前望，黄鹤未归春雨寒。心酸世上几多人，不炼金液大还丹。
　　忘形养气乃金液，对景无心是大还。忘形化气气化神，斯乃大道透三关。
　　绛宫炎炎偃月炉，灵台寂寂大玄坛。朱砂乃是赤凤血，水银乃是黑龟肝。
　　金铅采归入土釜，木汞飞走居泥丸。华池正在气海内，神室正在黄庭问。
　　散则眼耳鼻舌忙，聚则经络荣卫闲，五脏六腑各有神，万神朝元归一灵。
　　一灵是谓混元精，先天后天乾元亨。圣人采此为药材，聚之则有散则零。
　　昼夜河车不暂停，默契大造同运行。人人本有一滴金，金精木液各半斤。
　　二十八宿归一炉，一水一火须调匀。一候刚兮一候柔，一爻武兮一爻文。
　　心天节候定寒暑，性地分野分楚秦。一日八万四千里，自有斗柄周天输。
　　人将蜕壳阴阳外，不可不炼水银银。但得黄婆来紫庭，金翕诧女即婚姻。
　　青龙白虎绕金鼎，黄芽半夜一枝春。九曲江头飞白雪，昆仑山巅腾紫云。
　　丁公默默守玉炉，交媾温养成胎婴。神水沃灭三尸火，慧剑扫除六贼兵。
　　无中生有一刀圭，粪丸中有蜕娘形。诚哉一得即永得，片饷中问可结成。
　　忽然四大生虚白，不觉一灵升太清。纵使工夫汞见铅，不知火候也徒然。
　　大都要藉周天火，十月圣胎方始圆。虽结丹头终耗失，要须火候始凝坚。
　　动静存亡宜沐浴，吉凶进退贵抽添。火力绵绵九转后，药物始可成胎仙。
　　一时八刻一周天，十二时辰准一年。每自一阳交媾后，工夫炼到六纯乾。
　　精神来往知潮候，气血盈虚似月魂。一毂从来三十辐，妙处都由前后弦。
　　专气致柔为至仁，礼义智信融为仁。真土归位为至真，水火金木俱浑全，
　　精水神火与意土。炼使魂魄归其根，先天一气今常存，散在万物与人身，
　　花自春风乌自啼。岂知造物天为春，百姓日用而不知。气入四肢徒雕残，
　　松竹虚心受气足，凌霜傲雪长年青。况人元神本不死，此气即是黄芽铅，
　　老松可少病可健，散者可聚促可延。心入虚元行火候，内景内象壶中天。
　　须知一尘一蓬莱，与走一叶一偓佺。神即火兮气即药，心为炉兮身为田，
　　自耕自种自烹炼，一日一粒如黍然。灵芝一生甘露降，龟蛇千古常相缠。
　　一朝雷雷撼山川，一之则日万则烟。日中自有金乌飞，夜夜三更入广寒。
　　子子孙孙千百亿，炉鼎鸡犬皆登天。大道三十有二传，传到天台张悟真，
　　四传复至白玉蟾。眼空四海嗟无人，偶遇太平兴国宫，白发道士其姓陈。
　　半生立志学铅汞，万水千山徒苦辛，一朝邂逅庐山下，摆手笑出人间尘。
　　翠合对床风雨夜，授以丹法使还元。人生何似一杯酒，人生何似一盏灯。
　　蓬莱方丈在何处，青云白鹤欲归去。快活快活真快活，为君说此末后句，
　　末后一句亲分付，普为天下学仙者，晓然指出蓬莱路。
　　又
　　破袖虽破破复补，身中自有长生宝。拄杖奚用丛头藤，草鞋不用田中药。
　　或狂走，或兀坐，或端立，或仰卧，时人但道我风颠，我本不颠谁识我。
　　热时只饮华池雪，寒时独向丹中火，饥时爱吃黑龙肝，渴时贪吸青龙脑。
　　绛官新发牡丹花，灵台初生苍芭草。却笑颜回不为夭，又道彭铿未是老。
　　一盏中黄酒更甜，千篇内景诗尤好。没弦琴儿不用弹，无生曲子无人和。
　　朝朝暮暮打惑痴，且无一点闲烦恼，尸解飞升总是闲，死生生死无不可。
　　随绿且吃人问饭，不用缫蚕不种稻。寒霜冻雪未为寒，朝饥暮馁禁得饿。
　　天上想有仙官名，人间不爱真人号。跨虎金翕是铅兄，乘龙姹女为汞嫂，
　　泥丸宫裹有黄婆，解把婴儿自怀抱。神关黑关与心关，三关一簇都穿过。
　　六贼心如火正焚，三尸胆似天来大，不动干戈只霎时，破除金刚自搜逻，
　　一齐缚向火炉边，碎如微尘如斩挫。而今且喜一粒红，已觉丁公婚老媪。
　　当初不信翠虚翁，岂到如今脱关锁。叶苗正嫩采归来，猛火炼之成紫磨。
　　思量从前早是早，翠虚翁已难寻讨，我今不见张平叔，便把悟真篇骂倒。
　　从前何知古圣心，慈悲反起儿孙祸。世人若要炼金丹，只去身中求药草。
　　十月工夫慢慢行，只愁火候无人道。但知进退与抽添，七返九还都性燥。
　　溪山鱼乌惫逍遥，风月林泉供笑傲。蓬头垢衣天下行，三千功满归蓬岛。
　　或居朝市或居山，或时呵呵自绝倒。云满千山何处寻，我在市尘谁识我。
　　必竟想地歌
　　我生不信有神仙，亦不知有大罗天。那堪见人说蓬莱，掩面却笑渠风颠。
　　七返还丹多不实，往往将谓人虚传。世传神仙能飞升，又道不死延万年。
　　肉既无翅必坠地，人无百岁安可延。满眼且见生死俱，死生生死相循旋。
　　翠虚真人与我言，他所见识大不然。恐人绿浅赋分薄，自无寿命归黄泉。
　　人身只有三般物，精神与黑常保全。其精不是交感精，乃是玉皇口中涎。
　　其黑即非呼吸黑，乃知却是太素烟。其神即非思虑神，可与元始相比肩。
　　我闻其言我亦怖，且怖且疑且擎拳。但知即日动止问，一物相处常团圆。
　　此物根蒂乃精气，精气恐是身中填。岂知此精此神黑，根於父母未生前。
　　三者未尝相返离，结为一块大无边。人之生死空自尔，此物湛寂何伤焉。
　　吾将婴然以自思，老者必不虚其言。是我将有可爱业，渠必以此示言诠。
　　开禧元年中秋夜，焚香跪地口相传。谒尔行持三两日，天地日月软如绵。
　　忽然嚼得虚空破，始知锺吕皆参玄。吾之少年早留心，必不至此犹尘绿。
　　且念八百与三千，云鹤相将来翩翩。
　　安分歌
　　神仙底事君知否，君若知兮求不苟，先且回头自揣量，须是瞒心方开口。
　　神仙有卫非不传，也要侬家有夙绿，若也人人皆会得，天机容易向人言。
　　学道学仙须笃志，坚然一念无疑意，如是操心无始终，又道辨金将火试。
　　你门心地荆棘多，善根才发便成魔，若能先合神仙意，已分无时也奈何。
　　心地不明言行恶，做出事来须是错。自家无取他无求，思量何似当初莫。
　　想他思量本故然，且教自己放心坚。君看古今得事者，一片灵台必不然。
　　未见志人须愿见，逢着人时心百变。何绿传授有易难，自是玄门未历炼。
　　问你如何不料量，自家穷达任穹苍。但且奈心依本分，人言有麝自然香。
　　玉蟾本是山林客，寻个好心人难得，于今且趁草鞋壮，脸似桃红眼正黑。
　　玉蟾你也好凯头，何似拂袖归去休，有可度人施设处，便还锺吕逞风流。
　　无人知，独自去，白云千里不回顾，依前守取三脚铛，且把清风明月煮。
　　茶歌
　　柳眼偷看梅花飞，百花头上束风吹。壑源春到不知时，霹雳一声惊晓枝。
　　枝头未敢展枪旗，吐玉缀金先献奇。雀舌含春不解语，只有晓露晨烟知。
　　带露和烟摘归去，蒸来细捣几千杵。捏作月团三百片，火候调匀文与武。
　　碾边飞絮卷玉尘，磨下落珠散金缕。首山黄铜铸小铛，活火新泉自烹煮。
　　蟹眼已没鱼眼浮，刮刮松声送风雨。定州红玉琢花甍，瑞雪满瓯浮白乳。
　　绿云入口生香风，满口兰芷香无穷。两腋飕飕毛窍通，洗尽枯肠万事空。
　　君不见，孟谏议，送茶惊起卢全睡。又不见，白居易，馈茶唤醒马锡醉，
　　陆羽作茶经，曹晖作荼铭，文正范公对茶笑，纱帽笼头煎石姚。
　　素虚见雨如丹砂，点作满盏莒蒲花。东坡深得煎水法，酒阑往往觅一呷。
　　赵州梦裹见南泉，爱结焚香沦茗绿。吾侪烹茶有滋味，华池神水先调试。
　　丹田一亩自栽培，金聂姹女采归来。天炉地鼎依时节，炼作黄芽烹白雪。
　　味如甘露胜酝酬，服之顿觉沉疠苏。身轻便欲登天衢，不知天上有茶无。
　　大道歌
　　乌飞金，兔走玉，三界一粒粟，山河大地几年尘，阴阳颠倒入玄谷。
　　人生石火电火中，数枚客鹊枝头宿。桑田沧海春复秋，乾坤不放坎离休。
　　九天高处风月玲，神仙肚裹无闲愁。世问学仙者，胸襟变清雅。
　　丹经未读望飞升，指影谈空相诳吓。有时驰骋三寸舌，或在街头佯做哑。
　　正中恐有邪，真裹须辩假。若是清虚泠澹人，身外无物赤洒洒。
　　都来聚炁与凝神，要炼金丹赚几人。引贼入家开宝藏，不知身外更藏身。
　　身外有身身裹觅，冲虚和气一壶春。生擒六贼手，活嚼三尸口，
　　三尸六贼本来无，尽从心裹忙中有。玉帝非惟惜诏书，且要神炁相保守。
　　此神此炁结真精，唤作纯阳周九九。此时方日圣胎圆，万丈崖头翻筋斗。
　　铅汞若粪土，龙虎如鸡狗，白金炁锡几千般，水银朱砂相鼓诱，
　　白雪黄芽自无形，华池神水无泉溜。不解回头一着子，冲风冒雨四方走。
　　四方走，要寻师，寻得邪师指授时，迷迷相指可怜伊。大道不离方寸地，
　　工夫细密有行持。非存思，非举意，非是身中运精气，一关要锁百关牢，
　　转身一路真容易。无心之心无有形，无中养就婴儿灵。学仙学到婴儿处，
　　月在寒潭静处明，枯木生花却外香，海前时与白鸥盟。片饷工夫容易做，
　　大丹只是片时成。执着奇言并怪语，万千譬喻今如许。生也由他死由他，
　　只要自家做得主。
　　空中云也可缚，水中月也可捉。身心两个字，是火也是药。
　　龟蛇乌兔总闲言，夫妇男女都扬却。
　　君不见，虚无生自然，自然生一炁，一炁结成物，炁足分天地。
　　天地本无心，二炁自然是。万物有荣枯，大数有终始。
　　会得先天本自然，便是性命真根蒂。
　　《道德》五千言，《阴符》三百字，形神与性命，身心与神炁，
　　交媾成大宝，即是金丹理。世人多执着，权将有作归无作，猛烈丈夫能领略。
　　试把此言闲处嚼，若他往古圣贤人，立教化人俱不错。况能蓦直径路行，
　　一条直上三清阁。三清阁下一团髓，昼夜瑶光光烁烁。云谷道人仙中人，
　　骨气秀茂真磊落，年来多被红尘缚，六十四年都是错。刮开尘垢眼豁开，
　　长啸一声归去来。神仙仗俩无多子，只是人问一味呆，忽然也解到蓬莱。
　　武夷散人与君说，见君真个神仙骨。我今也不炼形神，或要放颠或放劣，
　　寒时自有丹田火，饥时只吃琼湖雪。前年仙师寄书归，道我有名在金阙。
　　闲名落世取不迥，而今心行尤其乖。那堪玉帝见怜我，诏我归时未肯哉。
　　祈雨歌
　　天地聋，日月瞽，人问亢旱不为雨，山河憔悴草木枯。天上快活人诉苦，
　　待吾骑鹤下扶桑，叱起倦龙与一斧。奎星以下亢阳神。缚以铁扎送邓府。
　　驱雷公，役电母，须臾天地问，风云自吞吐。钦火老将擅神武，
　　一滴天上金瓶水，满空飞线若机杼。化作四天冻，扫却天下暑，
　　有人饶舌告人主，未几寻问行雨仙，人在长江一声橹。
　　修真十书上清集卷之三十九竟
　　修真十书上清集卷之四十
　　海南白玉蟾着
　　题武夷五首
　　不见虹桥接幔亭，空余水绿与山青。客来剔出些奇胜，五曲溪头大隐屏。
　　其二
　　龙酿仙掌岩头水，鹤唳幔亭峰上云。但得明窗尘一匕，跃身去谒武夷君。
　　其三
　　芳草暗分流水绿，老松刚借远山青。独拈铁笛溪头立，吹与洞中仙子听。
　　其四
　　显道真人去不回，幔亭不见旧楼台。曾孙倚着寒松立，日落风悲猿自哀。
　　其五
　　山耸千层青翡翠，溪流万顷碧瑁璃。游人来此醉归去，几个亲曾到武夷。
　　题紫芝院
　　武夷山前啸一声，云愁雾惨野猿惊。闲披破袖藏风月，醉把葫芦禁鬼神。
　　仗弄银蟾搅天地，夜烹金鼎煮星辰。睡酣不觉机关路，身是红光火一轮。
　　题郑通妙方丈
　　无争之棋两三局，自劝之酒一二杯。但且任么随俗过，丹成云鹤自然来。
　　九曲杂咏
　　一曲升真洞
　　得得来寻仙子家，升真洞口正蜂衙。一溪春水漾寒碧，流出红桃几片花。
　　二曲玉女峰
　　插花临水一奇峰，玉骨琼肌处女容。烟袂霞衣春带雨，云鬓雾鬓晓梳风。
　　三曲仙机岩
　　织就霓裳御冷风，玉梭随手化成龙。天孙归去星河畔，满洞白云机杼空。
　　四曲金鸡岩
　　水满寒潭浑看月，山藏空谷正吞烟。金鸡初报洞中晓，咿喔一声飞上天。
　　五曲铁笛亭
　　满天沆产起清风，白鹤飞来上翠松。月玲山空吹铁笛，一声唤起玉渊龙。
　　六曲仙掌峰
　　仙子扪萝上翠崖，岩头旧有炼丹台。至今石上留仙掌，十指春葱积绿苔。
　　七曲石唐寺
　　高僧参透赵州禅，拔寺移归兜率天。天圣二年二月朔，一宵雷雨撼山川。
　　八曲鼓楼岩
　　万丈高岩耸石楼，云单烟桶瞰寒流。幔亭昔聚曾孙宴，石鼓举归古渡头。
　　九曲新村市
　　落日移舟上碧滩，桃花林外见青山。耳边忽尔闻鸡犬，不遇刘郎不肯还。
　　九曲棹歌十首
　　武夷
　　三十六峰真绝奇，一豁九曲碧涟漪。白云遮眼不知处，谁道神仙在武夷。
　　一曲
　　幔亭峰下泛仙船，洞口琼花琐翠烟。一自魏王归绛阙，至今哀怨岭头猿。
　　二曲
　　山下于今几代孙，当时箫鼓寂无闻。丹炉复尔生春草，玉女峰前空白云。
　　三曲
　　仙船停棹架岩头，黄鹤归天今几秋。满洞桃花人不见，一溪绿水为谁流。
　　四曲
　　万顷秋光无着处，满潭清水莹青铜。金鸡叫落山头月，漠漠寒烟飒飒风。
　　五曲
　　闻道谁吹铁笛声，石崖轰裂老龙惊。当年人已服丹去，千古荒亭秋草生。
　　六曲
　　仙掌峰前仙子家，客来活水煮新茶。主人遥指青烟裹，瀑布悬崖剪雪花。
　　七曲
　　寂寂秋烟琐碧湾，往年此地有禅关。水神移入龙官去，一夜风雷吼万山。
　　八曲
　　几点沙鸥泛碧流，芦花两岸暮云愁。鼓楼岩下一声笛，惊起梧桐飞叶秋。
　　九曲
　　山市晴岚天打围，一村鸡犬正残晖。稻田高下如棋局，几点鸦飞与鹭飞。
　　武夷有感十一首
　　春
　　雨霁烟凝正夕阳，子规啼断几人肠。东风不动些情思，无限落花春自香。
　　夏
　　莺唤绿杨抽嫩叶，蝶催碧藕发新花。飒然一点熏风至，日落山前噪乱鸦。
　　秋
　　雨余秋藓几堆锦，日出朝葵千簇金。对景适然发清啸，野猿惊泣绿杨深。
　　冬
　　几尺雪藏山径暮，一枝梅簇洞门春。溪头昨夜水寒绿，风卷彤云发晓瞋。
　　晓
　　风吹万木醒栖鹊，月落西山啼断猿。云卷翠微深处寺，一声锺落碧岩前。
　　暮
　　碧云红树晚相问，落日乱鸦天欲昏。人去采芝不知返，草庐空自掩柴门。
　　行
　　雨脚初收起暮烟，芒鞋竹杖翠林边。束风解发阳春意，放出落花啼乌天。
　　住
　　月玲风清三径竹，猿啼鹤唳一窗云。开门放入前山翠，试把星儿柏子焚。
　　坐
　　千山猿叫月如昼，万籁风号天正秋。雾湿苍苔烟漠漠，白云飞梦过瀛洲。
　　卧
　　下烟深人不来，白云寂寂掩．苍苔。松花落地乌声寂，一枕清风送梦回。
　　结末
　　道人心与物俱化，对景无思诗自成。诗句自然明造化，诗成造化寂无声。
　　题精舍
　　到此黄昏飒飒风，岩前只见药炉空。不堪花落烟飞处，又听寒猿哭晦翁。
　　临安天庆陈道士游武夷以颂赠之
　　七闽多山水，两淮好风月。潇湘之烟云，巴广之雨雪。收拾归武林，细与令师说。
　　咏雪
　　青女怀中酿雪方，雪儿为铀露为浆。一朝雪熟飞廉醉，酸得束风一夜狂。
　　题凝翠阁
　　日射新苔铸绿钱，山耸花屏草刺毡。剩把苔钱买风月，山屏低拥草毡眠。
　　题西轩壁
　　随身风雨几清闲，不做人问拨底官。朝饮一壶朱凤髓，暮餐八两黑龙肝。
　　打开俗网了无事，缚住时光自驻颜。昨夜梦回天上去，琼楼玉阙不胜寒。
　　赠潘高士
　　冬至炼朱砂，夏至炼水银。常使居土釜，莫令铅汞分。子母既相感，火候常温温。如是既久久，功成升紫云。
　　又
　　龙虎战百六，乌兔交七九。坎离直寅申，艮巽司卯酉。一粒同朱橘，千古永不朽，八月十五夜，三杯冬至酒。
　　赠赵县尉
　　半斤雷火烧红杏，一滴露珠凝碧荷。锦帐中问藏玉狗，宝瓶裹面养金鹅。
　　铅花朵朵开青药，汞叶枝枝发绛柯。莫问婴儿并诧女，等闲寻取旧黄婆。
　　赠赵翠云
　　金公诧女到黄家，活捉苍龟与赤蛇。偃月炉中烹玉药，朱砂鼎裹结金花。
　　奔归气海名朱骥，飞入泥丸是白鸦。
　　赠衢怡真
　　地魄天魂日月精，夺来鼎内及时烹。柢行龟斗蛇争法，早是龙吟虎啸声。
　　神水华池初匹配，黄芽白雪便分明。这些是饮刀圭处，渐渐抽添渐渐成。
　　赠黄－学虞丈
　　修爵固当修天爵，选官何似选天官。青绉走遍皇都易，白鹤飞来绛阙难。
　　赠陈孔目
　　制锦堂前万事闲，掉头来入武夷山。当年种放如能学，白鹤青云也不难。
　　赠陈先生三首
　　炯炯双眸古老锥，手提向上大钳锤。蓦然寻着锺离老，捉住长髯问是谁。
　　木人手裹挥泥剑，石女头边带铁花。龙汉元年冬上己，相逢一盏赵州茶。
　　翻身趋倒玉葫芦，神水华池一夜枯。蓦地夜行见月影，水晶盘裹走明珠。
　　修真十书上清集卷之四十竟
　　修真十书上清集卷之四十一
　　海南白玉蟾着
　　满江红咏武夷
　　忆昔秦时，中秋日、武夷九曲。烟寂寂、斜阳数尺，寒鸦枯木。三十六峰凝晓翠，一溪流水生秋绿。正满林、桂子散天香，飞金粟。神仙客，金丹熟。玉韶下，云生足。石头新换骨，尚黏红肉。夜半月华明似昼，玉皇降辈铺般练。笑曾孙、回首幔亭前，空松竹。
　　念奴娇咏雪
　　广寒宫裹，散天花、点点空中柳絮。是处楼台皆似玉，半夜风声不住。万里盥城，千家珠瓦，无认蓬莱处。但呼童，且去探梅花，攀那树。垂帘未敢掀开，狮儿初捏就。见佳人偷观，溪畔渔翁，蓑又重，几点沙鸥无语。竹折庭前，松僵路畔，满目都如许。问要晴，更待积痕消，须无雨。
　　水调歌头咏茶
　　二月一番雨，昨夜一声雷。枪旗争展建溪，春色占先魁。采取枝头雀舌，带露和烟捣碎。炼作紫金堆。碾破香无限，飞起绿尘埃。汲新泉，烹活火，试将来。放下兔毫，瓯子滋味舌头回。唤醒青州从事，战退睡魔百万，梦不到阳台。两腋清风起，我欲上蓬莱‘。
　　水调歌头自述十首
　　金液还丹诀，无中养就儿。别无他卫，只要神水入华池。采取天真铅汞，片饷自然交媾。一点紫金脂，十月周天火，玉鼎产琼芝。你休痴，今说破，莫生疑。乾坤运用，大都不过坎和离。石裹绿何怀玉，因甚珠藏蚌腹，借此显天机。何况妙中妙，未易与君知。
　　二
　　吃了几辛苦，学得这些儿。蓬头赤脚，街头巷尾打无为。都没蓑衣笠子，多少风烟雨雪。便是活阿鼻，一具骷髅骨，忍尽千万饥。头不梳，面不洗，且愍痴自家屋裹，黄金满地有谁知。这裹一声惭愧j 那裹一声调数，满面笑嘻嘻。白鹤青云上，记取这般时。
　　三
　　苦苦谁知苦，难难也是难。寻思访道，不知行过几重山。吃尽风倨雨亿，部见霜凝雪冻。饥了又添寒，满眼无人问，何处扣玄关。好因绿，传口诀，炼金丹。街头巷尾，无言暗地自生欢。虽是蓬头垢面，今已九旬来地，尚且是童颜。未下飞升诏，且受这清闲。
　　四
　　天下云游客，气味偶相投。暂时相聚，忽然云散水空流。饱饮闽中风月，又爱浙问山水，杖屦且逍遥。太上包中下，只得个无忧。是和非，名与利，一时休。自家惺了，不成得怠地埋头。任是南州北郡，不问大张小李，过此便相留。且吃随绿饭，莫作俗人愁。
　　五
　　未遇明师者，日夜苦忧惊。及乎遇了，得些口诀又忘情。可惜蹉跎过了，不念精衰气竭，碌碌度平生。何不回头着，下手采来烹。天下人，知得者，不能行。可怜埋没，如何怎地不惺惺。只见口头说着，方寸都无些子，只管看丹经。地狱门开了，急急办前程。
　　六
　　堪笑尘中客，都总是迷流。冤家缠缚，算来不是你风流。不解去寻活路，只是檐柳负锁，不肯放教休。三万六千日，受尽百年忧。得人身，休蹉过，急须修。乌飞兔走，剎那又是死临头。只这眼前快活，难免无常两字，何似出尘囚。炼就金丹去，万劫自逍遥。
　　七
　　有一修行法，不用问师传。教君只是、饥来吃饭困来眠。何必移精运气，也莫行功打坐，但去诤心田。终日无思虑，便是活神仙。不惑痴，不狡诈，不风颠。随绿饮啄，算来命也付天然。万事不由计较，造物主张得好，凡再任天然。世味只如此，接做几千年。
　　八
　　一个清闲客，无事挂心头。包巾纸袄，单瓢只笠自逍遥。只把随身风月，便做自家受用，此外复何求。倒指两三载，行过百来州。百来州，云渺渺，水悠悠。水流云散，于今几度寥花秋。一任乌飞兔走，我亦不知寒暑，万事总休休。问我金丹诀，石女跨金牛。
　　九
　　不用寻神水，也莫问华池。黄芽白雪，算来总是假名之。只这坤牛乾马，便是离龙坎虎，不必更猜疑。药物无斤两，火候不须时。偃月炉，朱砂鼎，总皆非。真铅真汞，不炼之炼要何为。自己金公姥女，渐渐打成一块，胎息象婴儿。不信张平叔，你更问他谁。
　　十
　　要做神仙去，工夫譬似闲。一阳初动，玉炉起火炼还丹。捉住天魂地魄，不与龙腾虎跃，满鼎汞花乾。一任河车运，径路入泥丸。飞金精，采木液，过三关。金木问隔，如何上得玉京山。寻得曹溪路脉，便把华池神水，结就紫金圆。免得饥寒了，天上即人问。
　　水调歌头修炼
　　土釜温温火，祟钥动春雷。三田升降，一条径路属灵台。自有真龙真知。这裹一声惭愧，那裹一声调数，满面笑嘻嘻。白鹤青云上，记取这般时。
　　三
　　苦苦谁知苦，难难也是难。寻思访道，不知行过几重山。吃尽风倨雨亿，部见霜凝雪冻。饥了又添寒，满眼无人问，何处扣玄关。好因绿，传口诀，炼金丹。街头巷尾，无言暗地自生欢。虽是蓬头垢面，今已九旬来地，尚且是童颜。未下飞升诏，且受这清闲。
　　四
　　天下云游客，气味偶相投。暂时相聚，忽然云散水空流。饱饮闽中风月，又爱浙问山水，杖屦且逍遥。太上包中下，只得个无忧。是和非，名与利，一时休。自家惺了，不成得怠地埋头。任是南州北郡，不问大张小李，过此便相留。且吃随绿饭，莫作俗人愁。
　　五
　　未遇明师者，日夜苦忧惊。及乎遇了，得些口诀又忘情。可惜蹉跎过了，不念精衰气竭，碌碌度平生。何不回头着，下手采来烹。天下人，知得者，不能行。可怜埋没，如何怎地不惺惺。只见口头说着，方寸都无些子，只管看丹经。地狱门开了，急急办前程。
　　六
　　堪笑尘中客，都总是迷流。冤家缠缚，算来不是你风流。不解去寻活路，只是檐柳负锁，不肯放教休。三万六千日，受尽百年忧。得人身，休蹉过，急须修。乌飞兔走，剎那又是死临头。只这眼前快活，难免无常两字，何似出尘囚。炼就金丹去，万劫自逍遥。
　　七
　　有一修行法，不用问师传。教君只是、饥来吃饭困来眠。何必移精运气，也莫行功打坐，但去诤心田。终日无思虑，便是活神仙。不惑痴，不狡诈，不风颠。随绿饮啄，算来命也付天然。万事不由计较，造物主张得好，凡再任天然。世味只如此，接做几千年。
　　八
　　一个清闲客，无事挂心头。包巾纸袄，单瓢只笠自逍遥。只把随身风月，便做自家受用，此外复何求。倒指两三载，行过百来州。百来州，云渺渺，水悠悠。水流云散，于今几度寥花秋。一任乌飞兔走，我亦不知寒暑，万事总休休。问我金丹诀，石女跨金牛。
　　九
　　不用寻神水，也莫问华池。黄芽白雪，算来总是假名之。只这坤牛乾马，便是离龙坎虎，不必更猜疑。药物无斤两，火候不须时。偃月炉，朱砂鼎，总皆非。真铅真汞，不炼之炼要何为。自己金公姥女，渐渐打成一块，胎息象婴儿。不信张平叔，你更问他谁。
　　十
　　要做神仙去，工夫譬似闲。一阳初动，玉炉起火炼还丹。捉住天魂地魄，不与龙腾虎跃，满鼎汞花乾。一任河车运，径路入泥丸。飞金精，采木液，过三关。金木问隔，如何上得玉京山。寻得曹溪路脉，便把华池神水，结就紫金圆。免得饥寒了，天上即人问。
　　水调歌头修炼
　　土釜温温火，祟钥动春雷。三田升降，一条径路属灵台。自有真龙真虎，和合天然铅汞，赤子结真胎。水裹捉明月，心地觉花开。一转功，三十日，九旬来。抽添气候，炼成日血换骷髅。四象五行聚会，只在一方凝结，方寸绝纤埃。人在泥丸上，归路入蓬莱。
　　沁园春修炼
　　要做神仙，炼丹工夫譬似闲。但姥女乘龙，金公御虎，玉炉火炽，土釜灰寒。铅裹藏银，砂中取汞，神水华池上下间。三田内、有一条径路，直透泥丸。一声雷震昆山，真弃钥飞冲夹脊双关。见白雪漫天，黄芽满地，龟蛇缭绕，乌兔掀翻。自古乾坤，这些坎离，九转烹煎结大还。灵丹就，未飞升上阙，且在人寰。
　　又赠胡葆元
　　要做神仙，炼丹工夫亦有何难。向雷声震处，一阳来复，玉炉火炽，金鼎烟寒，诧女乘龙，金公跨虎，片饷之问结大还。丹田裹、有白鸦一个飞入泥丸。河车运入昆山，全不动纤毫过此关。把龟蛇乌兔，生擒活捉，霎时云雨，一点成丹。白雪漫天，黄芽满地，服此刀圭永驻颜。常温养，使脱胎换骨，身在云端。
　　满庭芳修炼
　　鼎用乾坤，药须乌兔，怠时方炼金丹。水中虎吼，火裹赤龙蟠。况是兑铅震汞，自元谷、上至泥丸。些儿事，坎离复垢，返老作童颜。五行全四象，不调停火候，问断如闲，六天呈所指，玉出昆山。不动纤毫云雨，顷刻处、直透三关。黄庭内，一阳来复，丹就片时问。
　　又
　　两种汞铅，黄婆感合，如如真虎真龙。周年造化，蹙在片时中。炉裹温温种子，玄珠象气透三宫，金木处，炼成赤水，白血自流通。无中胎已兆，见龟蛇乌兔，恍惚相逢。但坎离既济，复娠交融。了得真空命脉，天地裹、万物春风。阴阳外，天然夫妇，一点便成功。
　　酹江月冬至赠胡胎仙
　　因看斗柄，运周天，顿悟神仙妙诀。一点真阳，生坎位，点却离宫之缺。造物无声，水中起火，妙在虚危穴。今年冬至，梅花依旧凝雪。先圣此日闭关，不通来往，皆为旱生设物。物含生育意，正在子初亥末。自古乾坤，这些离坎，日日无休歇。如今识破，金乌飞入蟾窟。
　　水调歌头
　　昔在虚皇府，啸咏紫云中。不知何事，误蒙天谪与公同。偶到金华洞口，忽见和阑翕，老子挺挺众中龙。握手归仙隐，谈笑起天风。忽相逢，一转瞬，酒杯空。几时再会，唱赓词翰倒金锺。只恐武夷山裹，千古猿啼鹤唳，未便蹑飞虹。公欲归仙去，我亦继公踪。
　　又
　　丙子七月十八日得雨，午后大风起，因有感。
　　一叶飞何处，天地起西风，夜来酒醒，月华千顷浸帘拢。塞外宾鸿来也，十里碧莲香满，泽国寥花红。万象正萧爽，秋雨滴梧桐。钓台边，人把钓，兴何浓。昊江波上，烟寒水玲剪丹枫。光景暗中催去，览镜朱颜犹在，回首燕巢空。铁笛一声晓，唤起五渊龙。
　　又
　　一个奇男子，万象落心胸。学书学剑，两般都没个成功。要去披缁学佛，首下一拳轻快，打破太虚空。末后生华发，再拜玉清翕。二十年，空挫过，只飘蓬。这回归去，武夷山下第三峰。住我旧时庵子，碗水把柴升米，活火煮教浓。笑指归时路，弱水海之束。
　　又
　　知院生辰
　　两鬓青丝发，双眼黑方瞳。人皆道是昭庆、一个老仙翕。暂别蓬莱弱水，自把星冠月被，玉佩舞熏风。醉入桃源路，归去不知踪。举云傲，呜铁笛，抚丝桐。满前剑弁，森列稽首捧金锺。挺挺松形鹤貌，任待桑田变海，宝鼎粒丹红。玉帝下明诏，独骑上天宫。
　　满江红咏白莲
　　昨夜嫦娥，游洞府醉归天阙。绿底事、玉簪堕地，水神不说。持向水晶宫裹去，晓来捧出将饶舌。被熏风、吹作满天香，谁分别。芳而润，清且洁，白似玉，寒於雪。想玉皇后苑，应无此物，只得赋诗空赏叹，教人不敢轻攀折。笑李厅梅瘦，不知他、真奇绝。
　　阮郎归舟行即事
　　淡烟凝翠锁寒芜，斜阳挂碧梧。沙头三两鸦相呼，萧萧风卷芦。何处笛，一声孤。岸边人钓鱼，快帆一夜泊桐庐，问人沽酒无。
　　修真十书上清集卷四十一竟
　　修真十书上清集卷之四十二
　　海南白玉蟾着
　　懒翁斋赋
　　眉山苏森老於懒，以懒翁名其斋。翁其真懒耶？虽曰鸥不入鸳鸿也，其如苍生鴂望何。吾闻访儿时不甚懒也，以黄绢鞭心，以青衫结发，以勋业览镜，以文章鏖锋。折旋俯仰於周孔之问，轩昂轶荡於韩柳之外。彼时黔黎见翁者，以手争指，以目争诸，皆有望吾懒翕以禹皋为心也。今何为其懒乎？一班未露而仕意已饱，儒林烟薄，学海波寒，岂不孤朋簪拭目之望？自嘉泰问收筠阳时，翕既乞祠，逮作衡阳侯，复有武夷归隐之请。盖懒翁无心於仕，而宦情如秋，故於缙绅问，无苞直从臾之欲，所以龙蟠而不雨也。访今已过於从心之一年，宜乎犹懒於前，而投闲终老於云水堆中矣。翕有金华之浮家，即其先侍郎之故庐也。堂前有丈余空隙，遂以八九橡而宇之，三面开牖，粗可容膝，砌板代砖，濡灰饰壁，蓄一枝花，立绿桐之琴，事三尺汶阳碧符之剑。翁欲睡时，化为蝴蝶飞，上登华胥国；翁欲饮时，伸颈如玉虹，一吸酒海乾；翁欲吟时，玉树忽生风，珠玑吐落纸；翕欲棋时，纵横星斗乱，剥琢玉声寒；翁欲舞时，谷神移玉山，飞剑指空碧；翁欲行乐时，横拖七尺笻，松间一长啸；翁欲狂歌时，一声吹铁笛，唤起玉渊龙。谓如溪山得名，草木无咎者，翁亦从而诗之；花魂无主，月魄不归者，爷亦从而酒之。翕但懒於世事，而此皆不懒之懒也。闲时而棋，兴时而饮，畅时而歌，醉时而睡，此生为任，真所适得自若也。事各各付事物，无心於事，无事於心，此则翁之懒处也。希颜之坐忘，效綦之丧偶，渐入希夷，与物俱化，至於忘寝忘食之地，则谓之真懒也。翁也，心君殿清闲，白眼视朱紫，政所谓杜鹃骂鸿鹊，丹棘笑楩楠也。翁居斋中，惟懒所适，雨送添砚之水，竹供扫榻之风，云常展遮山之帘，草铺坐石之褥。昼则博山飞碧蛇，夜则银釭泛红粟，饮酒吞风月，吟诗咬水云，斫竹斩春风，移花锄晓月，此则翁之懒中不能懒也。客从武夷来，见访如此懒，遂造懒翁斋，醉笔自淋漓，应问懒翁曰：束风开柳眼，黄乌骂桃花，斋中自有春，不喜出郊饮。翁於此时，懒於踏青乎？幽轩风雨过，明月一池莲，笔下生熏风，此心不受暑。翁於此时，懒於入林乎？落叶随孤鸦，呼霜要辨寒，秋光满乾坤，万象自潇洒。前於此时，懒於登高乎？水浸梅花影，猿呼一树霜，芋火煨地炉，烹茶自煮雪。蒲於此时，懒於探梅乎？翕曰：然。噫，尘埃刺眼，名利焚心，岂能一旦顿然似翁如此懒也。壁上之琴几日蒙尘，窗问之砚几日无水，翁懒之故也。清风而关门，留月而待榻，翕懒之甚也。懒访有庐可以避风雨，有田可以供擅粥，有子可以嗣衣钵，不与俗交，不与人语，公羽之身前，乃一老禅也。既见武夷白玉蟾，遂喜而终日与语，玉蟾喜而赋此斋。时乃嘉定丙子初夏十有五日也。毛颖玄、陶泓等侍。
　　医瘫疖序
　　阮脂凤卵，所以疗痈疖，此扁鹊之学也。麟腊龟趾，所以疗瘫廊，此榆批之学也。术而非贵，则药亦不甚贱，学而不到，而人以为甚奇。以奇人学所不可到，则术之贵而药亦不廉也，皆榆村、扁鹊事也。武夷道士黄季长，少年游侠於崇冈旷野问，曾遇一异人，授以瘫廊之药。要知其方，缄藏肘后，益不可以示人。若观其人，丰神爽迈，宜乎其遇人也。夫人之身，一气流溢，苟有瘦纳，则怀脓结血，弥浃凝滞，呼天诉痛，有不能自已者。或其失所血之瘫，导所内之渍，则淋漓其衣，龃龉其身，是岂人所欲哉？人之身有四百四病，独瘫廊为可酸心。今黄季长之为人，则榆批、扁鹊辈也。今季长之所肉药，则蜕脂凤卵、麟腊龟趾也。一日访于云窝，因告其所学如此，所用药如此，所疗人不计其几何者又如此，意其必欲吾篇翰纸文以为赏音。吁，麝不风而自馥，珠不蚌而自媚，又奚必吾之弄柔讷，为作文者捧腹？吾既知能事如此，因告之曰：孙思邈有言：瘫疽初生结肉瘦，瘫疽既生凝肉珠，瘫疽初破剖肉瓜，瘫疽既破剖肉橘。因思此语，则人之患瘫疽者，诚为不忍。然吾若临瘫疽之前，则必熨眉不开，蹙额不顾，将欲揉之，必复欲吮之，是岂所为见，公必效此医。公宜乎稔所福、蓄所行者，盖与樵徒之苏、雕疗之力也。秦皇刻人肉，汉武剥人皮，公知之乎？公治瘫廊不事乎楷煎，不事乎针刮，惟以药攻其内，复以药傅其外，使其释然如叶脱枝，换然如花结实，则公之用心也。书此以布施。
　　屏睡魔文
　　人生无百年，能有几一日，况百年三万六千日，总有三百六十万刻，且如一刻，但捻指问，而晨兴暮寝，古今之常也。一百年内，以百五十五万刻可以应酬，以百五十五万刻可以寝息，除寝息之外，人生只有五十年光阴矣，况不满百年者乎？今但好睡，曾无知草木之不知也。元神离舍，涣散无归，真气去体，呼吸无主，云掩心天，波浑性海，慧镜生尘，智剑无刃，以兴为寝，以明为晦，冥然如鬼山，黯然如鬼谷。其酣兮如酒醉不醒，其暝兮如药酘酩酊，其滋味兮如旱鱼入网罗，其意思兮如饥鼠贪画饼，其鼾兮如雷霆搅万山，其竞兮如波涛落崖井。以慧刃攻之不破，以智索挽之不回，明窗诤几之静，辨素蕈小枕之清哉？内而虚谷贮万神，外而大块宅百骸。双眼如胶漆也，四肢而委石也，睡魔来也，与心猿意马而作伍也。谒心君而不臣，睹谷神而不拜，占吾身之琼台玉阙，作睡魔之营寨，其势高万丈，其力重千斤，贼我之魂魄，葬我之精神，盗吾家之丹砂，劫吾家之宝帑。幻出窟宅，变现物象，追之不敢以符录，顺之不可以奠酊。於是贬青州从事，呼黑甜，唤黄妳，而召云腴使者，授以剑一，使之斩之。恬然而不动干戈，怡然而不改声色，睡魔愈炽。遂命墨松御史、兔颖中书、玄玉骑吏、刻溪都尉，驱龙役虎而战之，塞鼻缄舌，以耳听耳，以眼视眼，其睡魔也港身於华胥，戢迹於槐国，化而为蝴蝶，改而为蝼蚁，两楹之问，献欢有声。遂乃结柳舆而缉草舟，盛楮钱而囊竹黍，画牛而挽车，绘龙以棹舟，三揖睡魔而语之日：闻子欲去久矣，择日具舟车，汝等当辞吾，有饭饱几盂，有酒醉几壶，携汝朋俦行，不可复滞居，倏然如云飞，瞥然如电舒，汝曹自问心，有意於行乎？屏息而潜听其言，返眼而内视其形，啼笑不成，恍惚不宁，缩肩而炼颈，张眼而吐舌，初疑其有无，今知其为睡魔也。如有言曰：睡本无魔， 汝心自黑，汝寒我不衣，汝饥我不食，与汝无丝毫之忿，与汝有胶漆之契，今欲归而无家，虽辞子而安得不落涕，我鬼也，非人也，奚用乎舟车，奚用乎饮撰，吾欲餐而无口，吾欲衣而无袒，吾欲车而无路，吾欲舟而无岸，汝能推反思，非吾为汝患，汝但洗心而习定，可以封形而闭神也。复语之曰：汝徒闻我静坐，则窥我户牖，汝徒见我默思，则越我官墙，吾非陈搏梦入鸿荒，吾非襄王梦入高唐，不可妖我，劈汝天斧。睡魔四五，面面相顾，亦复有言曰：吾虽曰睡魔之精，乃汝自身之一灵，神清则睡魔去，神昏则睡魔生，但睡其形而不睡其神可也，聚之为元精，蓄之为一灵，融之为太虚，放之为太清，令子住舍而留形，可以不死，可以长生。予笑曰：不知我之屏睡魔乎？睡魔之屏我乎？
　　道学自勉文
　　司马子微初学仙时，以瓦砾百片置於案前，每读一卷《度人经》，则移瓦一片於案下，每日百刻，课经百卷，如此勤苦，久而行之，位至上清定录太霄丹元真人。又如葛孝先初炼丹时，常以念珠持於手中，每日坐丹炉边，常念玉帝全号一万遍，如是勤苦，久而行之，位至玉虚紫灵普化玄静真人。我辈何人，生於中华，诞於良家，六根既圆，性识聪慧，宜生勤苦之念，早臻太上之阶。乌跃於扶桑，兔飞於广寒，燕归於乌衣，雁度於衡山。羲和驱日月，日月催百年，人生如梦幻，视死如夜眠。几度空搔首，溺志在诗酒，浑不念，道业心猿无所守。吾今划自兹，回首前程路，青春不再来，光阴莫虚度，他日块视人寰，眼卑宇宙，骑白云，步紫极，始自今日。勉之勉之。
　　梦说
　　神农梦天皇与之以尝草玉书，帝梦到华胥大庭之国，舜梦拜乎丞，高黄也明止宗梦得说，孔子梦见周公，老聪梦游唇宾，此皆梦也。彼乃不睡之睡，非梦之梦也。谓如庄周梦为蝴蝶，又与吕洞宾梦为蝼蚁大故殊途也。《南华经》云：其寝无梦，其觉无忧，此所以凝神不分，聚气不散而然也。彼皆就羲皇心地上着到，故所谓梦者，乃神交气合诚而尔也，非睡中妄想之梦也。若不明梦中无梦之理，则飞识游魂泛然而无归、冥然而不返，将见於见闻觉知境界，而化为胎卵湿化之归也，况夫酬醉万机，唱赓百念，事物胶扰方寸不宁，此乃开眼之梦也，何况於睡乎？束坡云：世问无眼禅，齁齁一觉睡者，此也。嗟乎，今之人也，糟酿其一灵，尘垢其一性，甚矣，古德云：幻身是梦。
　　艮庵说赠卢寺丞子文
　　艮其背，不获其身，行其庭，不见其人，无咎。彖曰：艮，止也。时止则，时行则行，动静不失其时，其道光。艮其止止所也。上下敌应不与，是以不获其身，行其庭不见其人，无咎也。象日：兼山艮，君子以思不出其位 。前辈云：观一部《华严经》：不如读一艮卦，绿《华严经》只於止观，然艮有兼山之义。山者，出字也，虽止於晦而出於明，所谓行到水穷处，坐看蕾买起时也。
　　修真十书上清集卷之四十二竟
　　修真十书上清集卷之四十三
　　海南白玉蟾着
　　知宫王琳甫赞铭
　　萱堂一枕兮红光入怀，龙岩虎石兮瑞气结神胎。北帝真人兮斡箕统魁，丙子生。兰亭楔日兮虚星落庭槐。丙子肖，属北帝也。又况北神生曰槐木，乃虚危之精。生而神灵兮珠庭日角，烟髯威肃兮电眼闪烁。奢龇善词翰兮心宇该博，方寸晞慕兮片云孤鹤。青拎蜕体兮琳宫遇师模，九天降雨露兮皮冠而羽倨。琼锺振玉梵兮声彻太虚，历职表白。药殿校图籍兮绿轴丹书。次尝掌籍。冲炼白铅花兮红炉点雪，谷神无象兮碧潭秋月。函丈二席兮价闻上阙，副知官事。砭愚断陋兮诲语飞琼屑。袖裹青蛇兮脊外之青铜，踏破铁鞋兮养素于竹宫。参谒洞府，归于太一。两阶饶舌兮御前享天爵，御前符水法师。笔下吼雷霆兮钵内藏蛟龙。长歌归故山兮古松寒菊，群参纳聚酝兮熏众主奸粥。勉领官盟。飞罡化诀兮正一天心法，视微听冲兮灵宝中盟线。霞拎珠佩兮秉圭视玄坛，监度法筹。青钩黑镶花兮落纸鬼胆寒。玄域中兴兮扶颓起坠，三界稽首兮万神生惧。含真而宅仙兮俱陶鸠梓，藻税横龙楼兮花砖砌阮诗。修造殿宇。御赐蒲兽兮晨夕奋琼音，百度复举兮宗纲崛起，死赞骨行兮质俚而不文。红颜皓齿兮甲子一周春，时六十岁。两鬓生黑丝兮人言四旬许，金丹巳熟兮鸾鹤天上人，天上人兮自号日拙庵。笑做乎三华兮诸方已罢参，所居乃三华殿。博山飞玲蛇之篆兮启瑶笋而诵琅函，横羽扇岸纶巾兮尘尾发清谈。清谈之时，有方外客至而歌之日：青布纳，碧华节，诗昤白芍药，曲唱紫芙蓉，一局着残人事醒，七弦弹破世问空。时乎泛一叶於沧海之外，时乎飞片羽於虚空之中。铁笛横吹老龙泣，金樽一倒琪花红。孤猿啸夜月，淡露滴秋风。云锦溪深碧无底，天苍山秀绿不穷。白鹤外占长啸於蓬莱之束，青童回首指道神仙中之最雄。
　　赞管辖陈君绿云先生之像
　　瞻师之神，寒空片月。知师之心，红炉点雪。闻师之德，冰清玉洁。见师之迹，霜炎冰热。师之一言，斩钉截铁，师之一行，杀人见血。风月情怀，松筠志节。道法陆沉，玄徒瓦裂，师领郡檄，雷轰电掣。冠冕洞宫兴大施设，轮舆梗楠，陶涎坏瓯，丽以粉奂，饰以藻素。不逾年间，沧江贯折，度五神足，霞裙森列。方有伦绪，闭间洽悦。胡为云鹤，奄归帝阙。溪山失翠，猿乌凄切。散词玉祠，柏子一热。追慕替绚，使人哽咽。
　　虚靖先生
　　七返还丹阿谁无，先生归去谁识渠。时人要见真虚靖，北斗西边一点如。
　　朱文公像疏
　　天地棺，日月葬。夫子何之？梁木坏、太山颓、哲人萎矣。两楹之梦既往，一唯之妙不传，竹简生尘，杏坛已草。嗟文公七十一撰，玉洁冰清；空武夷三十六峰，猿啼鹤唳。管弦之声犹在耳，藻火之像赖何人？仰之弥高，钻之弥坚，听之不闻，视之不见，恍兮有像，未丧斯文。惟正心诚意者知，欲存神索至者说。
　　赞文公遗像
　　皇极坠地，公归于天。武夷松竹，落日呜蝉。
　　自赞
　　神府雷霆吏，琼山白玉蟾。本来真面目，水墨写霜缣。
　　又
　　千古蓬头胱足，一生服气餐霞。笑指武夷山下，白云深处吾家。
　　倪梅窗喜神赞
　　燕颔虎头古班超，龙章凤姿晋嵇康。高人心地本无象，风清月玲倪梅窗。
　　周伯神喜神赞
　　方丈老仙客，寸心水一滴。双脸红朱砂，两眼点黑漆。咄，白须抚掌笑呵呵，白鹤一去无人识。
　　修真十书上清集卷之四十三竟
　　修真十书上清集卷之四十四
　　海南白玉蟾着
　　为武夷道众奏名传法谢恩醮词
　　琅函发秘，老君开设教之门。玉局呈祥，靖应启流方之路。以八极炼魂而救苦，以九灵飞步而腾章。天心有三符二印之传，雷府有五社十蛮之应。所以驱禳灾疾，用兹考召鬼神。某等斋香信以投诚，各传法要，饮丹泉而作誓，永续真风。
　　化真君蓑衣疏语
　　九鸾之车，九凤之舆，饰以黄云，护以紫雾。八鹤之驭，九龙之辈，驾於赤注，行於丹丘。皆经中所说天下之威仪，而人问岂知世外之华饰。今张魏二真君为祈雨而出境，而王谢诸君子宜先日以安车。蜀锦昊绫，皆可护风蔽日；秦麻越苎，亦宜剪雪裁销。一行笔下之龙蛇，无尽空中之雷雨。
　　化画应缘功德疏
　　道本无形，岂因绘形饰像。人须见物，方才随物兴心。是宜画所不可画之容，所以晓未曾晓之者。青鸾朱凤，在刚风浩气之前；白鹤苍龙，於浮霭太空之上。个中元有象，其物非强名。既心存目想之犹堪，岂粉饰金粒而不可。恍恍惚惚，俨然贤圣之云臻；简简禳禳，宜尔福祥之川至。化修造精舍疏膏车秣马，为寻仙子而来；赛鼎寝茵，未惬游人之意。欲刻萝烟藓雨
　　之地，广为松风竹月之庐，以数橡，上漏下湿之忧；属几载，左枝右梧之笃。威舟岸畔，皆酒酣耳热之余；落篇庭
　　前，正诗兴心狂之甚。相逢不拈出，后会几时来？
　　缘化度牒疏
　　伏以青鈇千缙，不待跨扬州之鹤；白绫三尺，要须获西狩之麟。口头虽不敢道有此夤缘，命裹那堪又带这般题目。云龙风虎，信乎会合良时，星鹃霞鱼，好个清闲道士。知音才出手，好事便临头。
　　又
　　白发老聘过函关，只得尹喜。黄冠庄子任漆园，惟接季伊。妙处从来父子不传，知音亦有檀信成就。都来柢个吃饭钞，随绿唤作护身符。玉霄冠，顶上幔亭之夜月；衣郁罗服，袒边天柱之春云。特凭太上家传，效报贤豪乐施。但得飞亮来白水，何须骑上扬州。
　　会真堂疏语
　　道友往来，不知其几，数问破屋，谊粥全无。以此话头，问诸好道者，结绿则个。绝粒休粮，总是作家仗俩。虚心实腹，要还他本分生涯。楹颓柱倾，奈历岁涉时之浸久；香寒火玲，致旁风上雨之交攻。斩新请个风月主人，依旧续此云水故事。一盂圆玉粒，半筋细银条。待哺张颐，那得会吞霞吸露；挥毫落纸，不无望喝水成冰。
　　给诰语
　　桑田成海海成田，一剎那堪又百年。拨转顶门关捩子，阿谁不是大罗仙。所以道风中之烛，水上之萍，岸上之藤，井边之树，石边之火，电畔之光，须要未雨彻桑，莫待临渴掘井。且如今辰斋官某等，向眼耳鼻舌身意那边回首，从道经师真玄神妙处知音，建琼函玉笋之筵，命星弁霞倨之倡，尽天地化作郁罗圣境。这些儿又是龙汉元年。灯灿龙膏，移下楚天之星斗；香焚牛首，黑成越岭之烟云。非止於一天二天乃至无量天中，天花鼓舞；可於此从劫至劫及於河沙劫裹，福果丰隆。虽然有是津梁，又作么生证据。遂持起诰云。诸仁者，此是万圣千贤眼目，可为三空四梵阶梯。其素栈，凝碧落之云，其玄扎，结紫霄之篆。毕竟分付一句，作么生道，日裹有乌月有兔，水中看虎火中龙，他年骑鹤乘风上，直到蓬莱第一峰。
　　修真十书上清集卷之四十四竟
　　
