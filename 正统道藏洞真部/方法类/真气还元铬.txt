真气还元铭
　　经名：真气还元铭。题强名子注。据书序当为五代粱人所撰。一卷。底本出处：《正统道藏》洞真部方法类。
　　真气还元铭序
　　余幼亲坟典，长慕烟霞，比跳龙门，欲攀蟾桂。着锦衣於世上，骑跃马於人问，置立机关，开张造化，荣沾父子，福及子孙。体仁义为当代之楷模，用礼智作将来之规矩。梦未同於傅说，钓不遇於姜牙，而遂灰心志求仙道，诗书陡罢，笔砚顿抛。见寰区之多少是非，睹朝市之无限得失，荣如石火，贵似浮枢，不假高低，瞥然聚散。尸行鬼步，非圣哲莫可知之；动肉活尘，非贤良莫能分别。迩后专寻幽洞，遍访名山，历险登危，二十年矣。自梁贞明岁，游於泰山顶高松之下，忽见一人，形容异俗，言语非常，唯称万代之师，柢道九天之主。余遂稽首长跪。为余曰：汝有仙相，方得遇吾。付汝学仙之门，汝能受否？余又长跪，感谢形言。又曰：吾请汝剪发敌血为盟，与汝屈伸吐纳炼形之术。又曰：两纪之内，辄莫传人，传之非人，彼受谴责。余又长跪，忽然不见。余自后常依次第，不报功夫，但是微言，无不神验。余既承师命，合秘天机。两纪将终，许传人世。而乃重修旧则，翻作新经，写之市朝，藏诸山石。后来学者得之幸哉！
　　真气还元铭_强名子注解
　　一气未分，
　　一者，道之所立。气者，一之所生，未分为混沌未分也。此言一气，虽从大道以成名，而且混沌之气，未分清浊也。此则是无名生有名，有名生万物。《道经》云：无名，天地之始。有名，万物之母。无名言道也，有名言气也。言道者，是一气之父，言一气者，万物之母，有相有形，未有不因一气而生者也。是故修生则贵道，修道则重气，言气是精神之本，性命之源，神明之主。人若得法修之，克为神仙矣。故《黄庭经》云：出清入玄二气焕，子若遇之升天汉。又云：何不食气太和精，故不入死居黄宁。其义明矣。
　　三才同源。
　　三才者，天地人为三才也。同源，是三才同居混沌之源也。
　　清浊既异，
　　清者，天也？浊者，地也。既已也，异别也。此言混沌之气分别也，则清气腾而为天，浊气降而为地，人在其中，是已有分别也。
　　元精各存。
　　元者，元气也。精者，元气之精也。言天地人元气之精各存也。
　　天法象我，
　　此言元精虽存，而天法象与人无二也。
　　我法象天。
　　言人法象天以成形也。或问曰：前言天法象我，我法象天，天道因甚无倾覆，人道何故有死生？余答曰：天道虽有枢机，而清虚无心，清虚而无其心，则元气自运。既元气自运，则五行无妨，五行无妨，则无刑克，既无刑克，则是大空，既是大空，则与道合同，是以不倾也。余又答曰：人有生死者，非与天道不同也，乃人之自致也。自致者，从父母媾结精气，至成形降生，便有悲啼喜怒哀乐，渐渐口责五味，耳听五声，眼观五色，心耽五欲，一向万机，无所不有。此已上四事，皆因有心之变动也，既有其心，是无清虚也，既无清虚，是人失道也，既人失道，则与万类同矣，众物齐焉。任运死生，随绿枯朽。或如石火，或似浮涯，成时暂成，灭时便灭。此盖人之自为，非大道之所致也。人若心能无心，色能无色，味能无味，观能无观，欲能无欲，听能无听，机能无机，和光同尘，湛然常存，则与道同矣。又何不得长生如天之乎？
　　我命在我，
　　言人性命生死，由人自己。人若能知自然之道，运动元和之气，外吞二景，内服五芽，动制百灵，静安五藏，则寒温饥渴不能侵，五兵白刃不能近，死生在手，变化由心，地不能埋，天不能煞，此之为我命在我也。
　　不在於天。
　　言人性命死生不由天也。
　　昧用者夭，
　　言昧用元气之人，反致夭寿，此则须事明师传受，方可得为之。不然则又致夭寿也。
　　善用者延。
　　言达元气道理之人，则寿命延长。
　　气和体寂，
　　气，元气也。体，形体也。言元气淳和而形体自寂，形体既寂，而气自和。
　　守一神闲。
　　一者，一气也。神者，神形也。此言人但能守一气，则神形自然闲矣。夫神者是气之子，气者神之母。但知守其母，则子不远，知守其君，则神不散。此皆合自然之道，譬如水润下，火炎上，云从龙，风从虎之类是也。
　　灵芝在身，
　　灵芝，芝草也。在身，在人身中也。指元气是也。
　　不在名山。
　　不在名山所探也。
　　反一守和，
　　一是一神也，和是和气也。前言守一神闲，此言反一神守和气，是为神气相守者，为念念相续，绵绵不断是也。
　　理合重玄。
　　理，道理也。重玄，又玄也，言人能知反一神却守和气，此名玄之又玄也。
　　精极乃明，
　　精为精气也，明为神明也。此言人得抱元守一之法，则精气充满，乃通於神明矣。
　　神极乃灵。
　　神是一神也，灵是人通灵也。此言人达抱元守一之道者，则三万六千神常不离人，则自然通灵也。
　　气极乃清。清气为神，浊气为形。
　　气为元气也，清为清虚也。此言元气既极，则浊气自散，人乃清虚也。
　　因气而衰，
　　此言人皆因气衰，则形衰也。
　　因气而荣。
　　人气王，则身荣也。
　　因气而灭，
　　人气竭，则身灭也。
　　因气而生。
　　人皆因元气交结，以生身也。
　　喜怒乱气，
　　言人或喜或怒，皆乱正气也。
　　情性交争，
　　言人既有喜怒，财情性交争也。
　　拥隔成病，
　　前言情性交争，则元气拥隔也，气既拥隔，则成病矣。
　　神形岂宁！
　　神为万神，形为形体，岂宁为形体不得安宁也。
　　炼阳销阴，
　　炼如烧炼也，阳是阳气也，销如销铄也，阴是阴气也。上言神形不得安宁，此言炼阳销阴，此是擒制之门，调治之法。大凡求仙学道，摄养乖宜，则须知烧练阳气而销铄阴邪，则可以长生矣。且凡人病息，皆因五味以生身，却因五味以丧身。初服气时，但先积心火以通身烧之，烧讫则依法服之，无不愈者，广成子曰：积火以烧五毒。五毒者，五味也。五毒尽，可以长生矣。
　　其气自行，其神自灵。
　　此言阴气消散之后，阳气自行。
　　以正遣邪，
　　正为正气，邪为邪气也。言用正气而发遣邪气也。
　　其患自平，
　　平如不息时也。上言以正气遣邪气，则如汤沃雪，以火销冰，自然平复如故矣。
　　乾坤澄静。
　　此已下说服气法次序也。乾天也，坤地也，言为天地澄清，无风云雾雨雪时也。
　　子后午前，
　　子为夜半时也，午为日午时也。大凡吐纳调服元气，皆取夜半子时，直至日午已前，并可调服，号曰六阳之气也。午后至夜半子时，号日六阴之气也，不许吐纳调服内气，则百无所妨。
　　闭目平坐，
　　此为天道澄清，子后午前，吐纳调服时也。则须闭目向王方，平坐调服，是平常之法也。
　　握固瞑然，
　　闭目平坐，便须握固。握固，握大拇指也。暝然，暝目也，似闭不闭是也。
　　纳息庐中，
　　庐，鼻也。后便纳外息於鼻中，微微引入，令满气海，已久为妙，号日纳新是也。
　　吐息天关。
　　吐息，吐气也。天关，口也。前既引纳外气入气海中，既良久，又须吐之，则号日吐故是也。
　　入息微微，
　　微微，为鼻引外气时，微微引入，不令耳闻。小则生之门，大则死之路，故引纳宜微微然。
　　出息绵绵，以意引气，
　　此为鼻引外气时也，须以意引外气，直入气海中也。
　　腑脏回旋。
　　此言以意引外气入气海，满则五脏六腑之气自然回旋，小转动，作声汨汨然。
　　然后呵之，
　　呵为口呵吐之。上言腑脏回旋，气极又须呵吐之，不得强闭也。
　　荣卫通宣。
　　此言既行吐纳之理，则荣卫无拥滞也。
　　但有不和，
　　为人非时，五脏六腑不和也。
　　遣之踵前，
　　遣之上文云已，正遣邪是踵前。《南华经》云：众人之息以喉，真人之息以踵。踵犹跟也。又《胎息经》云：凡人呼吸与真人呼吸有殊，凡人息气，出入於咽喉，真人息气於气海，是气之根本之处。余按外出云踵，足为踵，踵为脚跟也。此言踵，踵为气根也。跟之言根也，言气海是人生根本之处，故但有不和，则令发遣邪气，胎息如前法是也。
　　呵五六度，
　　呵为六气也，言大凡五脏六腑之气，皆属心，心属呵，但以呵吐纳之，为上法也。吐纳毕，则依·法服气行气。
　　无疾不镯。
　　言依呵吐纳之，无疾病不镯除也。
　　凡欲胎息，
　　气凝日胎，呼吸日息，则胎向气中凝，气向胎中息，故曰胎息也。
　　导引为先。
　　为子后午前，未闭目平坐，握固暝然前也。
　　经脉不拥，
　　言先导引，则经豚气不拥滞也。
　　关节不烦，
　　言为导引摆掣动关节，元气流行，无所拥滞，故言关节不烦问也。
　　或如射雕，
　　此已下是导引法也，此言如人翻身射雕之势也。
　　侧身弯环。
　　一句便是射雕势也。
　　或举腰背，
　　此又是一法，仰外以两手背托地，便举腰收脚，令头着地是也。
　　如蟾半圆，
　　此是举腰法。交指脑后，此别是一法，以两手十指相叉，交於脑后，抱着玉枕是也。
　　左旋右旋。
　　上言交指脑后，次便须回头背，或左旋转，或右旋转是也。
　　劲手足气，
　　言导引时，劲挺两手，便感元气是也。
　　出於指端。
　　上言既劲挺手足，元气自然出於十指之端也。
　　摆掣四肢，
　　此言为导引时，摆掣动手足，故云四肢也。
　　捉摄三关。
　　此言为导引时，或闭气，或握固，直至脚十趾皆捉扩之是也。三关，口手脚也。
　　熟摩尺宅，
　　以两手摩面上是也。
　　气海亦然。
　　为亦使两手摩之。
　　叩齿集神，
　　大凡服气导引，须先叩齿三十六通，以集五脏之神。齿为上下齿，号曰天鼓，神闻鼓声则集矣。
　　合眸固关。
　　眸为眼目也，关为口手足也。言三关闭，则万邪不入。
　　冥心放骸，
　　万虑不入，放纵也。骸，形骸也。此言灰心，万虑不入，放纵形骸，如太空是也。
　　任气往还。
　　闭江任气神庐中往还也。
　　觉气调匀，
　　觉鼻中生还之气，调匀也。
　　拥塞喉关。
　　喉气和取，出息时便闭气，令外不入，内不出，是拥塞喉关也。
　　拥塞则咽，
　　此为前拥塞得元气在喉问，既外不入，内不出，则咽之。
　　三咽相连。
　　又说咽气之常法也。三咽相连，为一闭气，三连咽之，不许津与气同咽也。
　　转舌漱入，
　　为闭气时，却微吐出，气在口中，含之以舌，小转动，便漱入也。
　　咽下丹田。
　　此言漱咽下元气，直入丹田，下丹田，脐下三寸气海是也。
　　以意引气，
　　既咽下气，则以意引气，令入丹田。
　　令声汨然。
　　咽气下时，有声汨汨然，如水沥坎，闻之分明。
　　一咽三咽，
　　此言咽气时，一咽至三咽，则一闭气，三连．咽是也。
　　再咽如前，
　　此言三咽既毕，任气从神庐中往来，候气调则如前三连咽之，是再咽如前也。
　　三十六咽，
　　是每三连咽毕，候气调则如前三连咽之，直至三十六咽，气之常宜也。《黄庭经》云：三十六咽玉池裹。此之谓也。若未绝粒，即须少食，务令腹中旷然，虚冷无问，坐外但腹空则咽之，一日通夕至十度，自然百六十咽矣。若久服通，顿至三百六十咽，亦谓之中成。一千二百咽，谓之大成，是为太息也。如小胎息，但闭气数至一千或一百息，亦谓之大成。然不能炼形易质，纵得丧生，如同桔木无精光也。几啃摄养乖宜，卒生疾，但依服气法，急治之，取差。咽气时一不铃三十六咽也。上至三十咽，五十、六十、七十、八十、九十、一百咽，并得腹内气转，四肢气通，则须且外，放散手，闭口任气从神庐中往来，令微微然，但微之又微，闭气多，出少，是法此可为真胎矣。
　　胎息成焉。
　　胎息气但三连咽，咽至三十六咽为成。
　　大道无为，
　　大道，喻人身无为，是无所施为也。但习胎息时，或坐或外，或行或立，任气胎息，纵身如大空，始至无为，是人无身也。既至无身，则是无乱想，既无乱想，则元气不求而自－至，不召而自来。
　　而无不为。
　　此言却破大道无为，恐学人执着无为，故云无不为也。
　　若能无为，
　　前注云：纵身如彼大空是也。
　　是名无思；
　　前注云：既如大空所空，无心是名无思。
　　若能无思，
　　前注云：若能空空无心，则自然所无思也。
　　万物自归。
　　万物，万姓也。万姓，指元归也。自归者，则自然归也。言能无思，则元气自然归身也。若作用而求元气者，如缘木求鱼也。
　　法象无二，
　　言习真气还元之道，古今如一。
　　不假施为。
　　言自然也，如作用而强施为者非。
　　不寒不热，
　　此说是真气还元返本之功效也。久而行之，则不寒不热。
　　不渴不饥。
　　此一句真气功效也，勤而行之，乃至不渴不饥也。
　　妙中之妙，微中之微。
　　此上二句，是赞此真气还元之不可思议。视之而不见，听之而闻，搏之而不得，与希夷微同矣。
　　恬然无欲，
　　恬为无味之味，然常也。言此道恬常而无所欲。
　　以道自怡。
　　怡，悦也。言人得真气还元之道，且我命在我不在於天，功满之后，白日升天，坐在立亡，万神朝拜，山岳倾而我不倾，世界壤而我不坏，故自怡然矣。
　　怀道君子，
　　此一句指学道之人也。
　　铭之佩之。
　　此一句令求学仙道之人敬重此文，可以镌之於石，佩带於身矣。
　　真气还元铭竟
　　
