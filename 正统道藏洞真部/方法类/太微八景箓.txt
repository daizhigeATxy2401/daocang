太玄八景箓
　　经名：太玄八景箓。撰人不详，约出於南北朝。前半篇为二十四真图，后半篇为仙真符箓。一卷。底本出处：《正统道藏》洞真部方法类。
　　太玄八景箓
　　上皇元年九月二日，后圣李君出游西河，历观八方。值元始天王乘八景玉舆，驾九色玄龙，三素飞云，导从群仙，手把华旛，狮子白鹤，啸歌邕邕，浮空而来，同会西河之上。李君稽首，请问天王：昔蒙训授天书玉字二十四图，虽得其文，未究妙章，虽有图赞，而无其像，修之庵霭，妙理难详。今遇天尊，喜庆难言，愿垂成就，极其道真。於是使清斋千日，五香熏体，东向服符。子形神备见，自当洞达，诸疑顿了。李君稽首，奉承教旨，具依天仪，长斋千日，东向服符，三部八景神并见身中，金书玉字二十四图，空中而明，文彩光鲜，洞彻无穷，罗缕自然。是时即命主图上仙，而画图焉。金书紫字，玉文丹章，於此成音。自南极上元九光太真王夫人、东西二华、南北真公、五岳神仙、清虚真人所受真文，并是后圣所画图像，而各系之焉。
　　真人沐浴东井图
　　上部第一真气
　　天河灌东井，石景水母精。
　　圆光拂灵曜，玄晖莹高明。
　　元始披重夜，天人逐月生。
　　沐浴兰池上，龙负长梗缾。
　　金童洒香华，玉女流五星。
　　冠带濯玉津，炼度五仙形。
　　体香万神降，乘景登高清。
　　神仙五岳真形图
　　上部第二真气
　　妙哉元始道，五灵敷真文。
　　上开龙汉劫，焕烂三景分。
　　十部飞天书，安镇五帝神。
　　灵岳承玄宫，郁勃吐宝云。
　　上有不死气，殖牙练五仙。
　　玉芝玄中与，体洁自生熏。
　　精思高灵降，交游上帝君。
　　通灵决精八史图
　　上部第三真气
　　三景吐灵华，晃朗八门开。
　　中有智慧神，被服飞天衣。
　　八史通灵气，玉符洞精微。
　　宝云映玉字，巨兽振天威。
　　焕烂八会宫，纷纷灵人飞。
　　精思招真气，五符生光辉。
　　八景策玉举，登空入紫微。
　　神仙六甲通灵图
　　上部第四真气
　　灵宫飞天女，六真宴常阳。
　　抱日负明月，仰蹑三晨光。
　　通灵究幽微，洞观朗十方。
　　招致自然厨，五芝六府昌。
　　变化练万神，分形改正容。
　　乘虚步玄都，高奔入空同。
　　时降金霄人，解衿三素房。
　　携契策飞盖，逍遥升玉京。
　　神仙九宫紫房图
　　上部第五真气
　　紫房映高清，宫室互相扶。
　　沓烟绕日月，飞天翳太虚。
　　至真大圣众，萧条咏羽书。
　　开度诸天劫，恒沙始一周。
　　九五固灵运，长保天地居。
　　精思安能远，紫宫生我躯。
　　元始太清图
　　上部第六真气
　　太清无边际，青气郁紫微。
　　灵风迅士宝，琳树何萋萋。
　　紫凤呜长条，龙驎交横驰。
　　太上观十方，诸天整法衣。
　　游行绕宫城，三周长夜开。
　　若能思灵气，自得乘景飞。
　　神仙真道混成图
　　上部第七真气
　　荡荡元始初，混沌气未分。
　　三色无中化，回合若庆云。
　　幽冥生真景，焕落敷灵文。
　　豁朗开长夜，植立天地根。
　　自然妙真气，淳淳气长存。
　　运通大九界，开度诸天门。
　　神仙西升保录图
　　上部第八真气。
　　乘运迅灵气，驾景升西宫。
　　之造玉那国，万乘来相从。
　　神魔稽首伏，天王并归降。
　　分金范正法，世恭道德王。
　　故施正真气，别号度一方。
　　是时有道世，称曰福德堂。
　　灵宝神仙图曰：上部八真神图，以洞天元始之气，化生自然八景上真，在人身中致上元生气，精心内思，八真见形，千乘万骑，运致景云，载人上升。
　　第一景脑神，名觉元，字子道都，色白，一景玉符，上元洞天气部一景神。
　　第二景发神，名玄天华，字道衡，色玄，二景玉符，上元洞天气部二景神。
　　第三景皮肤神，名通众仲，字道连，色黄，三景玉符，上元洞天气部三景神。
　　第四景目神，名灵锺生，字道童，五色，四景玉符，上元洞天气部四景神。
　　第五景项髓神，名灵谟盖，字道周，色白，五景玉符，上元洞天气部五景神。
　　第六景神，名益历转，字道柱，白玉色，六景玉符，上元洞天气部六景神。
　　第七景鼻神，名冲龙玉，字道微，青白黄三色，七景玉符，上元洞天气部七景神。
　　第八景舌神，名始梁崎寂，字道岐，色赤，八景玉符，上元洞天气部八景神。
　　神仙图曰：八景神真玉符，上元洞天自然之气，以部上元八景，镇在人身上元宫中，服之八年，八景见形，为己通达幽微之事，洞观自然，坐在立亡，降致天仙，千乘万骑，云举羽盖，白日登晨。
　　神仙通微灵化图
　　中部第一真气
　　大道妙无像，运气凝高真。
　　结空自然生，灵化表三神。
　　朝引五星精，中噏日中津。
　　夕餐黄月华，寝卧练五仙。
　　变景随空化，鲦欻立自然。
　　神仙蹑虚九天图
　　中部第二真气
　　萧萧九天气，清澄自高玄。
　　庆云翳重虚，金阙承紫烟。
　　中有太极宫，道君罗大千。
　　青林弥众梵，十方并飞天。
　　南陵福德堂，四座皆清宾。
　　散华庆我愿，逍遥无波津。
　　神仙九变图
　　中部第三真气
　　妙化因空感，专思通至灵。
　　上食九天气，导引五云精。
　　三日练万神，一日变九形。
　　脱身游九域，遨戏三界庭。
　　乘景望太素，灵风回绿軿。
　　飞烟绕十绝，黄旛召万灵。
　　诸天降羽仪，郁郁入上清。
　　神仙常存图
　　中部第四真气
　　点念招幽真，专静神自归。
　　漏尽外应消，正气自夷微。
　　积感妙真降，六府生光辉。
　　玄会空相和，万神应响齐。
　　八景扶云盖，焕落迅羽仪。
　　载我大梵外，逍遥乘空飞。
　　神仙守一养身图
　　中部第五真气
　　导引九天气，摩手慰身形。
　　遏断邪魔径，莹饬练光明。
　　凤翔通真气，龙超制万灵。
　　辰旦众真会，养身觉神生。
　　淡泊还守一，静思正气停。
　　神备景自飞，高升入上清。
　　神仙守神含景图
　　中部第六真气
　　泥丸置营魄，中元抱一宫。
　　丹田三灵府，混合生神王。
　　三阙统九天，呼吸日月光。
　　五星奥玄滋，流演六胃充。
　　静思万气归，神安形亦芳。
　　三部八景真，携我入太空。
　　长居天地劫，元始永无终。
　　神仙寂默养精守志图
　　中部第七真气
　　清朝餐五星，专思泥丸神。
　　正中咽日光，默念绛府熏。
　　黄昏导月精，灌溉丹田君。
　　三真生一景，变化形自分。
　　一见万神归，摄气景高奔。
　　上登日月宫，出入观八门。
　　龙汉无终劫，妙哉灵宝文。
　　芝英玉女图
　　中部第八真气
　　飘飘散灵气，芝英随风回。
　　诸天洒香华，日月灌灵晖。
　　玉女擎金盘，粲粲乘空飞。
　　仰思真颜降，咽芝五神开。
　　导引光明彻，万劫体不衰。
　　灵宝神仙图曰：中部八真神图，以元始灵宝洞玄之气，化生自然中部八景，在人身中中元官中，致中元生气。精思八年，八真见景，千乘万骑，运致神仙羽盖，飞行太空。
　　中真一景喉神，名百流放，字道通，九色，洞玄中元一景真符，部一景神。
　　中真二景胇神，名素灵生，字道平，色白，洞玄中元二景真腾符，部二景神。
　　中真三景心神，名焕阳昌，字道明，色赤，洞玄中元三景真符，部三景神。
　　中真四景肝神，名开君童，字道青，色青，洞玄中元四景真符，部四景神。
　　中真五景胆神，名龙德拘，字道放，色青黄绿，洞玄中元五景真符，部五景神。
　　中真六景左肾神，名春元直，字道卿，五色衣，洞玄中元六景真符，部六景神。
　　中真七景右肾神，名像无他元，字道生，白黑色，洞玄中元七景真符，部七景神。
　　中真八景脾神，名宝元令，字道骞，正黄色，洞玄中元八景真符，部八景神。
　　神仙图曰：灵宝洞玄中元八景真符，以部中部八景神真，镇在人身中元宫中。服之八年，中元八景见形，为己通灵达神，洞观八方，神芝玉浆，五气云芽，身生光明，神仙乘骑，飞行太空。
　　神仙六阴玉女图
　　下部第一真气
　　灵妃秀太微，玉女翠朱琼。
　　窈窕飞空出，飘飘乘虚生。
　　玄妙自然气，六阴安常形。
　　遐念希良会，仰眄降六丁。
　　携景金房内，妩婉娉精情。
　　玄感自来求，岂期形与名。
　　变化因凝发，应响神自灵。
　　神仙九元导仙图
　　下部第二真气
　　王清耀玄都，十圣回紫微。
　　神仙披云出，纷纷流羽衣。
　　香华随风散，十天乘空飞。
　　丹霄映轻盖，日月灌灵晖。
　　仰思妙真降，神感因心归。
　　神仙导引图
　　下部第三真气
　　郁郁五云芝，玄晖吐玉光。
　　凝津洞灵府，徘徊日月宫。
　　五色理高真，流精灌十方。
　　呼吸不觉疲，飞天并金容。
　　导引餐灵气，玄哺六胃充。
　　精思易致感，安坐睹空同。
　　神仙洞中洪保图
　　下部第四真气
　　餐气理太玄，萧萧群真居。
　　下治诸名山，洞房清且虚。
　　五色焕日月，列号众仙储。
　　上统紫微宫，总录天宝书。
　　中有守一士，精思待开图。
　　五老监魔试，心端情自愉。
　　身度水火宫，名入九天庐。
　　幸哉有衿人，遂得乘景舆。
　　神仙变化隐侧图
　　下部第五真气
　　变化空无中，五行逃身形。
　　洞思自然气，金木水火精。
　　土为隐侧府，六伐含景庭。
　　玉女变衣裳，老庄应响生。
　　细入毫厘裹，大包山岳灵。
　　种植通神草，身与八史并。
　　万化随所欲，逍遥可娱情。
　　神仙采芝开山图
　　下部第六真气
　　灵岳郁嵯峨，翠阜陵景霄。
　　五芝秀玄岭，仙草茂霜条。
　　上有采人集，被服乘羽飘。
　　灵洞万劫开，一焕诸天交。
　　得妙安觉淹，恒沙如一朝。
　　神仙明镜图
　　下部第七真气
　　妙锐生威光，流焕照八冥。
　　洞彻方圆内，通真别鬼精。
　　自然观重阴，照曜天人形。
　　伏魔致神仙，变化入紫庭。
　　神仙无极太一图
　　下部第八真气
　　焕烂帝一真，身生龙凤衣。
　　威光洞九天，烂照大囿圆。
　　上御诸天气，总为万仙君。
　　巍巍至道宗，落落大范门。
　　灵宝神仙图曰：下部八真神图，以元始灵宝洞玄之气，化生自然下部八景，在人身中下元宫中，致下元生气。精思八年，下元八真使千乘万骑，运致神仙羽盖，载人俱升七宝林中。
　　下真一景胃神，名同朱育，字道展，黄色，洞神下元一景灵符，部一景神。
　　下真二景穷肠神，名兆滕康，字道还，黄赤色，洞神下元二景灵符，部二景神。
　　下真三景大小肠神，名蓬送留，字道厨，赤黄色，洞神下元三景灵符，部三景神。
　　下真四景胴中神，名受厚勃，字道虚，九色，洞神下元四景灵符，部四景神。
　　下真五景胸膈神，名广瑛宅，字道冲，色白，洞神下元五景灵符，部五景神
　　下真六景两胁神，名辟假马起，字道成，赤白色，洞神下元六景灵符，部六景神。
　　下真七景左阳神，名扶流，字道圭，青黄白色，洞神下元七景灵符，部七景神。
　　下真八景右阴神，名包表明，字道生，青黄白色，洞神下元八景灵符，部八景神。
　　神仙图曰：灵宝洞神下元八景灵符，以部八景神真，镇在人身下元宫中。服之八年，下元八景见形，为人养精补气，练髓凝真，身生光泽，八景云举，载人飞行。
　　玉清七宝神仙图
　　总三八部真气。
　　萧萧三清上，凝真大罗天。
　　琼林翠玄台，日月焕灵轩。
　　飞天梵绿气，驾景垂紫烟。
　　郁郁披云出，纷纷排灵仙。
　　逍遥七宝林，五色暖金银。
　　披响众真会，灵歌庆万神。
　　精思三八景，超步登霄门。
　　赤明元年正月上寅一日午时，天光四朗，紫云回天，庆霄八会，灵风扫尘，日月吐晖，五星灌津，天地瞑津，流洒香华，河海静默，山岳藏烟，五苦咸解，三涂赦魂，九幽息对，长夜开关，聋盲聪明，六痾并痊，地藏发泄，金玉露形，白骨生气，腐骸还人，龙鳞踊跃，乌兽飞欣，三界长乐，人神欢焉。是日大庆，万劫更新，元始天尊，延宾琼台，於赤明天中，南霍之岳，丹灵洞宫，敷罗五色，黄金为坛，白银荐地，七宝告灵，传度洞玄金书紫字玉文丹章自然灵
　　图，二十四真三部景神、天仙飞仙神仙地仙，兵马乘骑，以授太上无极道君，依威仪玄格，明真科文，度人九万九千九百九十九，宿有金名，列字诸天应仙之人。大运之终，当收文还上大罗七宝玄台紫微宫中。今三洞御运，灵宝下教，先度并升仙官空缺，应须中贤以充诸天黑帝真人。北岳先生巨君，昔戊戌年九月十三日，於中天南洞，从中岳先生杨君受法，应更度人，先有宿名金格玉箓合真之人，以补天官，周历八极，从虚无中来。今有宿命赤帝真人某甲，本命丙午，命属丹天南帝领籍，七月生，素天度炁，骨命合仙真，应补洞玄第二品仙。今岁在某子某月若干日，於某天中，依先师旧科明真大法，身登黄坛，七宝镇灵，五彩证仙，授度无量自然灵宝洞玄金书，紫字玉文丹章，二十四真三八部图，神仙乘骑。某受大法，三界所举，灵魔保明，身度五道，名入紫宫金简玉箓，位登真仙，出入游行，天仪羽服，云举龙驾，三七色节，前导凤歌，后从天钧，五帝启道，太极参轩，仙童玉女，散华烧香，宝盖垂瘾，营卫游行，和气齐满，身登仙宫。宜遵俯仰，检口慎行，弃诸色累，断绝外想，静心夷默，专志在法，不得混浊，更相招引，以乱真气。每行大慈，广度一切，国安民丰，四海宁一，七祖父母，皆得升度，身入光明，早生人中，大劫运周，同飞上清，逍遥金阙七宝林中。其未仙度，备法七年，天气备足，天告玄应合仙之人，当依科以传。自无灵感，四万劫勿宣。盟负信，中泄灵文，生死父母长闭幽夜，身谢五道风刀万劫。不敢有言，依科奉戒，生死同仙众行，一如明真之文。
　　九气天中空洞青灵魔王，姓 
　　三气天中空洞赤灵魔王，姓 
　　中黄高皇天中空洞黄灵魔王，姓 
　　七气天中空洞白灵魔王，姓 
　　五气天中空洞黑灵魔王，姓 　　洞天上部一景脑府真神道都神仙，洞天泥丸飞天上仙官各十四人。
　　洞天上部二景发府真神道衡神仙，洞天通精飞天上仙官各十四人。
　　洞天上部三景皮肤府真神道连神仙，洞天羽仪飞天上仙官各十四人。
　　洞天上部四景目府真神道童神仙，洞天洞明飞天上仙官各十六人。
　　洞天上部五景项髓府真神道周神仙，洞天凝真飞天上仙官各十人。
　　洞天上部六景府真神道柱神仙，洞天通津飞天上仙官各十人。
　　洞天上部七景鼻府真神道微神仙，洞天慧气飞天上仙官各十三人。
　　洞天生部八景舌府真神道岐神仙，洞天智慧飞天上仙官各十三人。
　　上部八景洞天飞行三五直灵神仙，飞天度命功曹各八十一人。
　　上部八景洞天飞行三五直灵神仙，正一升玄功曹各八十一人。
　　上部八景洞天飞行三五直灵神仙，直使生气功曹各八十一人。
　　上部八景洞天飞行三五直灵神仙，灵宝青帝功曹各八十一人。
　　上部八景洞天飞行三五直灵神仙，灵宝赤帝功曹各八十一人。
　　上部八景洞天飞行三五直灵神仙，灵宝黄帝功曹各八十一人。
　　上部八景洞天飞行三五直灵神仙，灵宝白帝功曹各八十一人。
　　上部八景洞天飞行三五直灵神仙，灵宝黑帝功曹各八十一人。
　　上部八景洞天飞行自然灵宝神仙，通真度命使者各八十一人。
　　上部八景洞天飞行自然灵宝神仙，传事飞天使者各八十一人。
　　上部八景洞天飞行自然灵宝神仙，香官生气使者各八十一人。
　　上部八景洞天飞行自然灵宝神仙，洞明青帝使者各八十一人。
　　上部八景洞天飞行自然灵宝神仙，洞明赤帝使者各八十一人。
　　上部八景洞天飞行自然灵宝神仙，洞明黄帝使者各八十一人。
　　上部八景洞天飞行自然灵宝神仙，洞明白帝使者各八十一人。
　　上部八景洞天飞行自然灵宝神仙，洞明黑帝使者各八十一人。
　　上部八景洞天飞行自然灵宝神仙，监斋直事各三十二人。
　　上部八景洞天飞行自然灵宝神仙，典斋直事各三十二人。
　　上部八景洞天飞行自然灵宝神仙，传言书佐各三十二人。
　　上部八景洞天飞行自然灵宝神仙，捧香书佐各三十二人。
　　上部八景洞天飞行自然灵宝神仙，监功谒者各三十二人。
　　上部八景洞天飞行自然灵宝神仙，校事谒者各三十二人。
　　上部八景洞天飞行自然灵宝神仙，侍香玉童各三十二人。
　　上部八景洞天飞行自然灵宝神仙，散华玉女各三十二人。
　　上部三十二天洞天八景飞行自然灵宝虚无直符各三十二人。
　　上部三十二天洞天八景飞行自然灵宝上元直符各三十二人。
　　上部三十二天洞天八景飞行自然灵宝日月直符各三十二人。
　　上部三十二天洞天八景飞行自然灵宝传言直符各三十二人。
　　上部三十二天洞天八景飞行自然灵宝奏事直符各三十二人。
　　上部三十二天洞天八景飞行自然灵宝直斋直符各三十二人。
　　上部三十二天洞天八景飞行自然灵宝侍香直符各三十二人。
　　上部三十二天洞天八景飞行自然灵宝五帝直符各三十二人。
　　上部三十二天洞天一景灵宝阳宫丙寅练脑生魂飞天上真各三千二百人。
　　上部三十二天洞天二景灵宝阴宫丙申练发生魄飞天上真各三千二百人。
　　上部三十二天洞天三景灵宝阳宫丙子练肤飞天上真各三千二百人。
　　上部三十二天洞天四景灵宝阴宫丙午练目飞天上真各三千二百人。
　　上部三十二天洞天五景灵宝阳宫丁亥练髓飞天上真各三千二百人。
　　上部三十二天洞天六景灵宝阴宫丁巳练飞天上真各三千二百人。
　　上部三十二天洞天七景灵宝阳宫丁卯练鼻飞天上真各三千二百人。
　　上部三十二天洞天八景灵宝阴宫丁酉练舌生尸飞天上真各三千二百人。
　　太玄上部洞天八景自然灵宝神仙，度命天仙兵马各九亿万骑。
　　太玄上部洞天八景自然灵宝神仙，度命地仙兵马各九亿万骑。
　　太玄上部洞天八景自然灵宝神仙，度命飞仙兵马各九亿万骑。
　　太玄上部洞天八景自然灵宝神仙，度命真人兵马各九亿万骑。
　　太玄上部洞天八景自然灵宝神仙，度命神人兵马各九亿万骑。
　　太玄上部洞天八景自然灵宝神仙，度命日月兵马各九亿万骑。
　　太玄上部洞天八景自然灵宝神仙，度命星宿兵马各九亿万骑。
　　太玄上部洞天八景自然灵宝神仙，度命九宫兵马各九亿万骑。
　　太玄上部洞天八景自然灵宝神仙，度命五帝兵马各九亿万骑。
　　太玄上部洞天八景自然灵宝神仙，度命五岳兵马各九亿万骑。
　　太玄上部洞天八景自然灵宝神仙，度命三河四海兵马各九亿万骑。
　　太玄上部洞天八景自然灵宝神仙，度命诸天督仙兵马各九亿万骑。
　　太玄上部洞天八景自然灵宝神仙，度命灭度生尸兵马各九亿万骑。
　　太玄上部洞天八景自然灵宝神仙，开度更生兵马各九亿万骑。
　　太玄上部洞天八景自然灵宝神仙，金龙骑各九亿万众。
　　太玄上部洞天八景自然灵宝神仙，飞龙骑各九亿万众。
　　太玄上部洞天八景自然灵宝神仙，游龙骑各九亿万众。
　　太玄上部洞天八景自然灵宝神仙，神龙骑各九亿万众。
　　太玄上部洞天八景自然灵宝神仙，驿龙骑各九亿万众。
　　太玄上部洞天八景自然灵宝神仙，云龙骑各九亿万众。
　　太玄上部洞天八景自然灵宝神仙，龙虎骑各九亿万众。
　　太玄上部洞天八景自然灵宝神仙，龙腾骑各九亿万众。
　　太玄上部洞天八景自然灵宝神仙，度命九气天宫青芽玉女各九千人。
　　太玄上部洞天八景自然灵宝神仙，度命三气天宫朱丹玉女各三千人。
　　太玄上部洞天八景自然灵宝神仙，度命七气天宫明石玉女各七千人。
　　太玄上部洞天八景自然灵宝神仙，度命五气天宫玄滋玉女各五千人。
　　太玄上部洞天八景自然灵宝神仙，度命中央黄上天官灵钮玉女各万二千人。
　　太玄上部洞天八景自然灵宝神仙，东岳青帝主图飞天吏各二十四人。
　　太玄上部洞天八景自然灵宝神仙，南岳赤帝主图飞天吏各二十四人。
　　太玄上部洞天八景自然灵宝神仙，中岳黄帝主图飞天吏各二十四人。
　　太玄上部洞天八景自然灵宝神仙，西岳白帝主图飞天吏各二十四人。
　　太玄上部洞天八景自然灵宝神仙，北岳黑帝主图飞天吏各二十四人。
　　洞玄中部一景喉府真神道通神仙，洞玄练魂飞天上仙官各十四人。
　　洞玄中部二景拂府真神道平神仙，洞玄练魂飞天上仙官各十四人。
　　洞玄中部三景心府真神道明神传，洞玄练仙飞天上仙官各十四人。
　　洞玄中部四景肝府真神道青神仙，洞玄智圣飞天上仙官各十人。
　　洞玄中部五景胆府真神道放神仙，洞玄定志飞天上仙官各十人。
　　洞玄中部六景左肾真神道卿神仙，洞玄生神飞天上仙官各十人。
　　洞玄中部七景右肾真神道生神僖，洞玄生仙飞天上仙官各十人。
　　洞玄中部八景脾府真神道骞神仙，洞玄守虚飞天上仙官各十人。
　　中部八景洞玄飞行三五直灵神仙，飞天度命功曹各八十一人。
　　中部八景洞玄飞行三五直灵神仙，正一升玄功曹各八十一人。
　　中部八景洞玄飞行三五直灵神仙，直使生气功曹各八十一人。
　　中部八景洞玄飞行三五直灵神仙，灵宝青帝功曹各八十一人。
　　中部八景洞玄飞行三五直灵神仙，灵宝赤帝功曹各八十一人。
　　中部八景洞玄飞行三五直灵神仙，灵宝黄帝功曹各八十一人。
　　中部八景洞玄飞行三五直灵神仙，灵宝白帝功曹各八十一人。
　　中部八景洞玄飞行三五直灵神仙，灵宝黑帝功曹各八十一人。
　　中部八景洞玄飞行自然灵宝神传，通真度命使者各八十一人。
　　中部八景洞玄飞行自然灵宝神仙，传事飞天使者各八十一人。
　　中部八景洞玄飞行自然灵宝神仙，香官生气使者各八十一人。
　　中部八景洞玄飞行自然灵宝神仙，洞明青帝使者各八十一人。
　　中部八景洞玄飞行自然灵宝神仙，洞明赤帝使者各八十一人。
　　中部八景洞玄飞行自然灵宝神仙，洞明黄帝使者各八十一人。
　　中部八景洞玄飞行自然灵宝神仙，洞明白帝使者各八十一人。
　　中部八景洞玄飞行自然灵宝神仙，洞明黑帝使者各八十一人。
　　中部八景洞玄飞行自然灵宝神仙，监斋直事各三十二人。
　　中部八景洞玄飞行自然灵宝神仙，典斋直事各三十二人。
　　中部八景洞玄飞行自然灵宝神仙，传言书佐各三十二人。
　　中部八景洞玄飞行自然灵宝神仙，捧香书佐各三十二人。
　　中部八景洞玄飞行自然灵宝神仙，监功谒者各三十二人。
　　中部八景洞玄飞行自然灵宝神仙，校事谒者各三十二人。
　　中部八景洞玄飞行自然灵宝神仙，侍香玉童各三十二人。
　　中部八景洞玄飞行自然灵宝神仙，散华玉女各三十二人。
　　中部三十二天洞玄八景飞行自然灵宝虚元直符各三十二人。
　　中部三十二天洞玄八景飞行自然灵宝上元直符各三十二人。
　　中部三十二天洞玄八景飞行自然灵宝日月直符各三十二人。
　　中部三十二天洞玄八景飞行自然灵宝传言直符各三十二人。
　　中部三十二天洞玄八景飞行自然灵宝奏事直符各三十二人。
　　中部三十二天洞玄八景飞行自然灵宝直斋直符各三十二人。
　　中部三十二天洞玄八景飞行自然灵宝侍香直符各三十二人。
　　中部三十二天洞玄八景飞行自然灵宝五帝直符各三十二人。
　　中部三十二天洞玄一景灵宝阳宫丙午练喉飞仙上真各三千二百人。
　　中部三十二天洞玄二景灵宝阴宫丙戌练胇飞仙上真各三千二百人。
　　中部三十二天洞玄三景灵宝阳宫丁丑练心飞仙上真各三千二百人。
　　中部三十二天洞玄四景灵宝阴宫丁未练肝飞仙上真各三千二百人。
　　中部三十二天洞玄五景灵宝阳宫戊寅练胆飞仙上真各三千二百人。
　　中部三十二天洞玄六景灵宝阴宫戊申练左肾飞仙上真各三千二百人。
　　中部三十二天洞玄七景灵宝阳宫戊子练右肾飞仙上真各三千二百人。
　　中部三十二天洞玄八景灵宝阴宫戊午练脾飞仙上真各三千二百人。
　　太玄中部洞玄八景自然灵宝神仙，度命天仙兵马各九亿万骑。
　　太玄中部洞玄八景自然灵宝神仙，度命地仙兵马各九亿万骑。
　　太玄中部洞玄八景自然灵宝神仙，度命飞仙兵马各九亿万骑。
　　太玄中部洞玄八景自然灵宝神仙，度命真人兵马各九亿万骑。
　　太玄中部洞玄八景自然灵宝神仙，度命神人兵马各九亿万骑。
　　太玄中部洞玄八景自然灵宝神仙，度命日月兵马各九亿万骑。
　　太玄中部洞玄八景自然灵宝神仙，度命星宿兵马各九亿万骑。
　　太玄中部洞玄八景自然灵宝神仙，度命九官兵马各九亿万骑。
　　太玄中部洞玄八景自然灵宝神仙，度命五帝兵马各九亿万骑。
　　太玄中部洞玄八景自然灵宝神仙，度命五岳兵马各九亿万骑。
　　太玄中部洞玄八景自然灵宝神仙，度命诸天督仙兵马各九亿万骑。
　　太玄中部洞玄八景自然灵宝神仙，度命三河四海兵马各九亿万骑。
　　太玄中部洞玄八景自然灵宝神仙，度命灭度生尸兵马各九亿万骑。
　　太玄中部洞玄八景自然灵宝神仙，开度更生兵马各九亿万骑。
　　太玄中部洞玄八景自然灵宝神仙，金龙骑各九亿万众。
　　太玄中部洞玄八景自然灵宝神仙，飞龙骑各九亿万众。
　　太玄中部洞玄八景自然灵宝神仙，游龙骑各九亿万众。
　　太玄中部洞玄八景自然灵宝神仙，神龙骑各九亿万众。
　　太玄中部洞玄八景自然灵宝神仙，驿龙骑各九亿万众。
　　太玄中部洞玄八景自然灵宝神仙，云龙骑各九亿万众。
　　太玄中部洞玄八景自然灵宝神仙，龙虎骑各九亿万众。
　　太玄中部洞玄八景自然灵宝神仙，龙虎骑各九亿万众。
　　太玄中部洞玄八景自然灵宝神仙，龙腾骑各九亿万众。
　　太玄中部洞玄八景自然灵宝神仙，度命九气天官青芽玉女各九千人。
　　太玄中部洞玄八景自然灵宝神仙，度命三气天官朱丹玉女各三千人。
　　太玄中部洞玄八景自然灵宝神仙，度命七气天官明石玉女各七千人。
　　太玄中部洞玄八景自然灵宝神仙，度命五气天官玄滋玉女各五千人。
　　太玄中部洞玄八景自然灵宝神仙，度命中央黄上天官灵钮玉女各万二千人。
　　太玄中部洞玄八景自然灵宝神仙，东岳青帝主图飞天吏各二十四人。
　　太玄中部洞玄八景自然灵宝神仙，南岳赤帝主图飞天吏各二十四人。
　　太玄中部洞玄八景自然灵宝神仙，中岳黄帝主图飞天吏各二十四人。
　　太玄中部洞玄八景自然灵宝神仙，西岳白帝主图飞天吏各二十四人。
　　太玄中部洞玄八景自然灵宝神仙，北岳黑帝主图飞天吏各二十四人。
　　洞灵下部一景胃府真神道展神仙，洞灵通元飞天上传官各十四人。
　　洞灵下部二景肠府真神道还神仙，洞灵洞微飞天上仙官各十四人。
　　洞灵下部三景大小肠府真神道厨神仙，洞灵隐空飞天上仙各十人。
　　洞灵下部四景胴府真神道虚神仙，洞灵斗冥飞天上传官各十人。
　　洞灵下部五景胸膈府真神道冲神仙，洞灵蔽日飞天上仙官各十人。
　　洞灵下部六景两胁府真神道成神仙，洞灵解形飞天上仙官各十人。
　　洞灵下部七景左阳府真神道圭神仙，洞灵灭迹飞天上仙官各十人。
　　洞灵下部八景右阴府真神道生神仙，洞灵腾虚飞天上仙官各十人。
　　下部八景洞灵飞行三五直灵神仙，飞天度命功曹各八十一人。
　　下部八景洞灵飞行三五直灵神仙，正一升玄功曹各八十一人。
　　下部八景洞灵飞行三五直灵神仙，直使生气功曹各八十一人。
　　下部八景洞灵飞行三五直灵神仙，灵宝青帝功曹各八十一人。
　　下部八景洞灵飞行三五直灵神仙，灵宝赤帝功曹各八十一人。
　　下部八景洞灵飞行三五直灵神仙，灵宝黄帝功曹各八十一人。
　　下部八景洞灵飞行三五直灵神仙，灵宝白帝功曹各八十一人。
　　下部八景洞灵飞行三五直灵神仙，灵宝黑帝功曹各八十一人。
　　下部八景洞灵飞行自然灵宝神仙，通真度命使者各八十一人。
　　下部八景洞灵飞行自然灵宝神仙，传事飞天使者各八十一人。
　　下部八景洞灵飞行自然灵宝神仙，香官生气使者各八十一人。
　　下部八景洞灵飞行自然灵宝神仙，洞明青帝使者各八十一人。
　　下部八景洞灵飞行自然灵宝神仙，洞明赤帝使者各八十一人。
　　下部八景洞灵飞行自然灵宝神仙，洞明黄帝使者各八十一人。
　　下部八景洞灵飞行自然灵宝神仙，洞明白帝使者各八十一人。
　　下部八景洞灵飞行自然灵宝神仙，洞明黑帝使者各八十一人。
　　下部八景洞灵飞行自然灵宝神仙，监斋直事各三十二人。
　　下部八景洞灵飞行自然灵宝神仙，典斋直事各三十二人。
　　下部八景洞灵飞行自然灵宝神仙，传言书佐各三十二人。
　　下部八景洞灵飞行自然灵宝神仙，捧香书佐各三十二人。
　　下部八景洞灵飞行自然灵宝神仙，监功谒者各三十二人。
　　下部八景洞灵飞行自然灵宝神仙，校事谒者各三十二人。
　　下部八景洞灵飞行自然灵宝神仙，侍香玉童各三十二人。
　　下部八景洞灵飞行自然灵宝神仙，散华玉女各三十二人。
　　下部三十二天洞灵八景飞行自然灵宝虚元直符各三十二人。
　　下部三十二天洞灵八景飞行自然灵宝上元直符各三十二人。
　　下部三十二天洞灵八景飞行自然灵宝日月直符各三十二人。
　　下部三十二天洞灵八景飞行自然灵宝传言直符各三十二人。
　　下部三十二天洞灵八景飞行自然灵宝奏事直符各三十二人。
　　下部三十二天洞灵八景飞行自然灵宝直斋直符各三十二人。
　　下部三十二天洞灵八景飞行自然灵宝五帝直符各三十二人。
　　下部三十二天洞灵八景飞行自然灵宝侍香直符各三十二人。
　　下部三十二天洞灵一景灵宝阳宫己亥练胃生华飞天上真各三千二百人。
　　下部三十二天洞灵二景灵宝阴宫己巳练穷肠生津飞天上真各三千二百人。
　　下部三十二天洞灵三景灵宝阳宫己卯练大小肠中生液飞天上真各三千二百人。
　　下部三十二天洞灵四景灵宝阴宫己酉练胴中生光飞天上真各三千二百人。
　　下部三十二天洞灵五景灵宝阳宫戊辰练胸膈生倦飞天上真各三千二百人。
　　下部三十二天洞灵州景灵宝阴宫戊戌练两脸生神飞天上真各三千二百人。
　　下部三十二天洞灵七景灵宝阳宫己丑练左阳生命飞天上真各三千二百人。
　　下部三十二天洞灵八景灵宝阴宫己未练右阴生命飞天上真各三千二百人。
　　太玄下部洞灵八景自然灵宝神仙，度命天仙兵马各九亿万骑。
　　太玄下部洞灵八景自然灵宝神仙，度命地仙兵马各九亿万骑。
　　太玄下部洞灵八景自然灵宝神仙，度命飞仙兵马各九亿万骑。
　　太玄下部洞灵八景自然灵宝神仙，度命真人兵马各九亿万骑。
　　太玄下部洞灵八景自然灵宝神仙，度命神人兵马各九亿万骑。
　　太玄下部洞灵八景自然灵宝神仙，度命日月兵马各九亿万骑。
　　太玄下部洞灵八景自然灵宝神仙，度命星宿兵马各九亿万骑。
　　太玄下部洞灵八景自然灵宝神仙，度命九宫兵马各九亿万骑。
　　太玄下部洞灵八景自然灵宝神仙，度命五帝兵马各九亿万骑。
　　太玄下部洞灵八景自然灵宝神仙，度命五岳兵马各九亿万骑。
　　太玄下部洞灵八景自然灵宝神仙，度命三河四海兵马各九亿万骑。
　　太玄下部洞灵八景自然灵宝神仙，度命诸天督仙兵马各九亿万骑。
　　太玄下部洞灵八景自然灵宝神仙，度命生尸兵马各九亿万骑。
　　太玄下部洞灵八景自然灵宝神仙，度命开度更生兵马各九亿万骑。
　　太玄下部洞灵八景自然灵宝神仙，金龙骑各九亿万众。
　　太玄下部洞灵八景自然灵宝神仙，飞龙骑各九亿万众。
　　太玄下部洞灵八景自然灵宝神仙，游龙骑各九亿万众。
　　太玄下部洞灵八景自然灵宝神仙，驿龙骑各九亿万众。
　　太玄下部洞灵八景自然灵宝神仙，神龙骑各九亿万众。
　　太玄下部洞灵八景自然灵宝神仙，云龙骑各九亿万众。
　　太玄下部洞灵八景自然灵宝神仙，龙虎骑各九亿万众。
　　太玄下部洞灵八景自然灵宝神仙，龙腾骑各九亿万众。
　　太玄下部洞灵八景自然灵宝神仙，度命九气天官青芽玉女各九千人。
　　太玄下部洞灵八景自然灵宝神仙，度命三气天官朱丹玉女各三千人。
　　太玄下部洞灵八景自然灵宝神仙，度命七气天官明石玉女各七千人。
　　太玄下部洞灵八景自然灵宝神仙，度命五气天官玄滋玉女各五千人。
　　太玄下部洞灵八景自然灵宝神仙，度命中央黄上天官灵钮玉女各万二千人。
　　太玄下部洞灵八景自然灵宝神仙，东岳青帝主图飞天吏各二十四人。
　　太玄下部洞灵八景自然灵宝神仙，南岳赤帝主图飞天吏各二十四人。
　　太玄下部洞灵八景自然灵宝神仙，中岳黄帝主图飞天吏各二十四人。
　　太玄下部洞灵八景自然灵宝神仙，西岳白帝主图飞天吏各二十四人。
　　太玄下部洞灵八景自然灵宝神仙，北岳黑帝主图飞天吏各二十四人。
　　内一符，除洞玄中部一段，共三十六道，系青书，外余并朱书。
　　太玄八景箓竟
　　
