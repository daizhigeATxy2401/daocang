还丹显妙通幽集
　　经名：还丹显妙通幽集。一卷，原题少室山潜真子迷，疑出於北宋。底本出处：《正统道藏》洞真部方法类。
　　还丹显妙通幽集序
　　凡以丹宠留心，黄芽役虑，不明铅汞，浪费珠珍。或求百草之霜，欲明制伏；或合五矾之匮辄务变通。徒消岁月之功，莫达铅汞之旨。余自从弱冠，常切亲人才，逾立年，便逢至道。既悟希夷之旨，方知恍惚之问，轩帝去而垂衣，刘安升而弃鼠，事不虚传，迩唯昭验。故达者指余曰：龙虎者，金水也；金水者，铅汞也；铅汞者，阴阳也；阴阳者，坎离也；坎离者，夫妇也；夫妇者，男女也。始自一源，终分数号，其皇同出而异名也。吾切见世人，向庚辛而求虎，诣甲乙以寻龙。殊不知龙在庚辛，虎居甲乙，火炎壬癸，水居丙丁。自古圣人不直书其事，盖为此道至易也。故讶日：龙从火裹出，虎向水中生。又日：龙不居东淇，虎不在西虏。又日：俄然木位化为金，便是大丹心。此之谓也。余今不期多幸，获究玄文，敢罄菲材，效元阳子《金液集作》显妙通幽诗三十首，以俟后来君子与余同志者，印证耳。
　　还丹显妙通幽集
　　少室山潜真子迷
　　诗曰
　　一转安排虎作头，先须深入水中修，经旬用意除铅汞，火炼河车向甲求。
　　二转安排听一灵，将来还向水中烹，经阳鼎裹殷勤炼，被着青衣嫁与庚。
　　三转勤修在北方，从兹一度合阴阳，水蒸火烁七十二，壬癸夫妻出洞房。
　　四转修来未十旬，开炉辟鼎若浮云，直须洗换衣鲜洁，莫使尘埃有污熏。
　　铅汞修持经五转，三花馥馥若轻红，开炉出水重添火，又却安排入坎官。
　　六转绵绵逾五月，庚夫甲妇正绸缪，直教固济须牢密，莫使炉中有水流。
　　金水合时非一体，虎龙交处一重形，仙人留此神丹诀，会取束西白与青。
　　一味灵砂属四神，炉中一个小乾坤，《参同契》里分明说，神水华池几处门。
　　由来志士炼丹砂，此道先须识马牙，龙虎合时无异药，谁知黄帝美金华。
　　圣人垂意事朦胧，铅汞元来属正束，女却刚强男侄妮，一时和合入中宫。
　　唯有灵砂理最探，一阳须向水中寻，莫烧世上坚顽药，必定无成损尔金。
　　西方姥女火中胎，束极朱南水裹来，唯有中宫堪混一，不曾纤粟染尘埃。
　　至道凡人莫强知，青龙谁见着青衣，黄芽不向黑方了，妮女终须逐火飞。
　　金液神方非一门，华池要妙理难论，君臣父子归中土，青魄经年嫁与魂。
　　铅汞从来体一真，由来学士自迷昏，凭君子细寻南北，水火分形是药根。
　　纯阴才尽却纯阳，土裹港身水裹藏，若共五行无计会，如何得作药中王。
　　凡流若欲炼金丹，经诀先须认九还，莫弄四黄并八石，终身不得到三山。
　　初炼流珠变化砂，将来鼎裹合金华，凡徒不信长生术，九转功成切莫夸。
　　神丹见说极多方，燕雀无由产凤凰，除却真铅与真汞，其余皆不合宫商。
　　甲乙龙从离象出，庚辛虎自坎乡生，为夫为妇能相守，不改当时性与情。
　　仙人留语赞黄芽，金水同为一鼎花，只自变为龙虎后，坎离同入紫河车。
　　坎男离女未成时，早被天公配二仪，及到变为夫妇后，立名翻作圣无知。
　　家家罔象藏龙虎，处处朦胧隐坎离，自为从来迷不识，圣人争肯露希夷。
　　炉中久炼见铅精，扑扑红霜似粉轻，百斛珠玑非价直，即知霄汉是前程。
　　时时一粒碾为尘，火上徐徐掺水银，谁羡满堂珠与玉，脱凡即便作真人。
　　相逢道话馒云云，那个真中得正真，徒配四黄并八石，宁知白虎与龙亲。
　　壬寅水裹抽庚虎，戊己炉中镇甲龙，赖得南方有无忌，殷勤相守赤形容。
　　中男中女两相逢，二八年华理一同，更有将军为绍介，调缪全是得金筑。
　　阴炼铅精九转终，百年耆老却成童，白虎这回休反北，青龙从此不归束。
　　庚辛为鼎火为媒，丙午纯阳隐子胎，历历绵绵三百日，不知此道自何来。
　　紫烟真人解大丹颂
　　世人何处认黄芽，此物铅中在我家，铅汞共成天地气，脱胎方见紫明砂。
　　二气丹砂物最灵，真成正气是黄精，汞中有物铅中取，人自迷津落路行。
　　大道分明在目前，时人不会俟归泉，黄芽便是乾坤气，性志根基似汞连。
　　合其大道合其源，子母相逢不敢言，先汞后铅真大道，莫交失伴鹄来轩。
　　此物皆从二八圆，吉年吉月入炉安，千朝火候知时节，莫遣芽乾汞不乾。
　　日月延人人自亡，分明真道不能强，家家尽有铅兼汞，何处迷津落草荒。
　　铅汞居川不在山，三田日夜好追攀，往年纵却疏狂性，渐渐廷赢作鬼颜。
　　大道空留两卷经，自然匹配作仪刑，天生牝牡从前有，何得他州问药名。
　　用铅须得汞相和，二姓为亲女唱歌，炼到紫河车动地，白云相伴鹤来过。
　　甲乙神驱造化图，青龙知是子铅酥，分明制出何难会，却道仙家诳我徒。
　　真龙白虎合为胎，十月怀耽始满开，此是铅芽真口诀，世人何处觅三才。
　　姥女初生醉似泥，千朝暗室不束西，虔心日夜勤加火，莫遣随时汞不齐。
　　芽在中宫汞在南，寻常斟酌莫交贪，还丹不是难求药，自是无机口不钳。
　　满市黄芽无所归，世人轻易作尘泥，公卿尽识真灵药，祇为贪婪混着伊。
　　天地初分日月高，状如鹦子又如桃，阴阳正气知时节，直待三年脱母胞。
　　大道从来不负人，分明铅汞弃如尘，世人只为无分别，二气丹砂水火亲。
　　此物天生人不知，阴阳真气兑居离，坎居五色真名姓，认得黄芽作圣归。
　　分明运动自追寻，芽在中宫不在心，元气若能为大道，须知大道莫沈昤。
　　莫道人心自不寻，铅芽日月在中宫，北方诧女是灵药，得伴相随去大蓬。
　　铅汞传来几万秋，几人识得几人修，若交俗姓知灵药，地上仙人似水流。
　　沁园春解
　　七返还凡，在人，先须炼己待时。
　　七返功，人难会，返本还元，七转收归兑阳九。但行阴六位，何虑三峰雪裹安然睡。在人修，须发志，烹炼依时，勿使心游外。澄李湛然无垢腻，神水频浇，别有甘甜味。
　　正一阳初动，中宵漏永，
　　一阳生当复卦，子后披衣握固，端然　坐。玄牝驱驰冲项过，一撞三关，始觉工夫大。木铅浆，金汞火，水火之中有个婴兑外。漏永中宵星斗磨，唯指天呈，莫遣交差错。
　　温温铅鼎，光透帘帏，造化争驰，
　　火初炎，归玉户，满鼎温温，遍体周天度。水火抽添依大数，尽到丹田，须遣教烧住，自然光非昼。慕光射帘帏，可照千千步，内养还丹他自做，造化功夫，神圣如缄炬。
　　虎龙交媾，进火功夫犹斗危。
　　水生金，阴魄这火长青龙，魂向肝中卯三七，数中无太少。相从相随，直到泥丸脑。火频添，功夫妙解使长生，颜貌常无老。能斗邪魔并外道，教我逍遥，立得神仙号。
　　曲江上，看月华澄争，有个乌飞。
　　灿灿明，天河曲，蚌上光辉，内长娑罗木，卯兔千年毛似玉。阴裹生阳，只要人知悟，日中乌生三足，阳内藏阴，本向离中住。二物同收归一处，对景观形，辄莫生尘污。当时自饮刀圭，又谁信，无中养就儿。正当时，须自晓，认得刀圭，掌内冥冥香。勤饮琼浆常是饱，大药频修，莫要虚抛了。龙左行，虎右逵，无裹生兄，迷者争知道。子午寂然功最好，不会修持，空说千千兆。
　　辩水源清浊，木金问隔，
　　昆仑山，出猛水，一派束流，九曲浊连底，下流不通无处止。澄冷清清，照见神光体。金木因为妙旨，龙虎相交，何假同元义。只恐众生难省会，再举阴阳，切切生惭愧。
　　不因师指，此事难知，道要玄微。
　　坎离根铅汞，始看尽千章，难取希夷理。际会先生蒙妙旨，万卷皆通，别是心欢喜。有中藏无内起，大纳乾坤，小入毫毛裹。元始曾言如黍米，灵宝分明，始觉直端的。
　　天机深远，下手速修无太迟。
　　地气腾，天雨降，万物生芽，便是天机象。山顶有泉深数丈，索短求他，要觅应难望。少年修，根脚壮，老后铅虚汞少，如何向，视听都休神散荡，本去乾枯，怎得成元上。
　　蓬莱路，仗三千行满，独步云归。
　　海波问，蓬莱岛，行满功成，去者绝希少。无路无舟空浩渺，郦市先生，要到应难到，养冲和宜在早，意气男兄，守取幽玄道。沧海变移身未老，玉帝知闻，铃有金书诏。
　　何仙姑颂吕真人《沁园春》
　　七返还丹，
　　反覆还丹最有功，须凭南北与西束，五行四象皆归土，还得根元性便通。
　　在人先须炼己待时，
　　炼己先须正，待时丹成体，内有玄微，交媾往来，龙虎见丁公，抱得黑龟儿。
　　正一阳初动，中宵漏永。
　　漏永更长战一阳，须凭卦象入离乡，三三九九火符验，入腹灵丹心自凉。
　　温温铅鼎，光透帘帏。
　　温温铅鼎入中源，放入三官养瑞莲，莲就自然通圣理，神光步步照神仙。
　　造化争驰，龙虎交媾。
　　七还炉鼎只忧迟，丹药烧成已自知，捉得乾坤真造化，十二时中只一时。
　　进火功夫犹斗危。
　　进火功夫自有期，鼎中丹药雪花飞，有人问我攻何业，九曲江边饮碧池。
　　曲江上看月华澄冷，有个乌飞。
　　金乌飞入碧潭中，海底擒来木上龙，夺得夜明珠一颗，霞光五道照仙官。
　　当时自饮刀圭，
　　刀圭入腹鬼神惊，独坐闲房满室明，不向阴司有鬼趣，一心专待挂仙名。
　　又谁信，无中养就儿。
　　自家养就一婴儿，不寒不热不曾饥，再养一双儿共女，等闲不许别人知。
　　辩水源清浊，木金问隔，
　　金木问隔在四边，中央识破五行全，要了但寻宗与祖，会得阴阳午后前。
　　不因师指，此事难知。
　　长生须是拜师传，央得天机甚不难，口口相传不记字，得通明师宿有缘。
　　道要玄微，天机深远，下手速修无太迟。蓬莱路，仗三千行满，独步云归。
　　还丹显妙通幽集竟
　　
