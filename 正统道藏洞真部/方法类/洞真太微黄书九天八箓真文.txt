洞真太微黄书九天八箓真文
　　经名：洞真太微黄书九天八箓真文。又名《九天八箓真文交带文》。撰人不详，约出矜东晋南朝。原系《洞真太微黄书》八卷之一。言佩符期真法术。底本出处：《正统道藏》洞真部方法类。
　　洞真太微黄书九天八箓真文
　　玄都交带诀
　　太微八会上帝书，上撰飞玄紫炁之字，讽其文以摄万邪，佩其字以游九天，威六国，万神奉而卫之。宿命得受此道者，可以游五岳，入三清，厌不祥。太微中有三皇一帝。皇者君之宰辅，一曰皇君，二曰皇天，三曰皇老，此即三元之炁，混沌之真，出入上清太素太和之宫。天真三皇藏八会之文於委羽，太微天帝藏一通龟山，刻於青石室中。玄都仙王昔受之於太微三老皇，并襟密授仙人，因名之曰《交带真文》。皆从师受此道，金五两，仪衣一领，结带为信盟，重其道，秘其文也。
　　西城王君昔受之於龟山王母，因名之曰《太微黄书》，或曰《九天八箓》。传非其人，三祖尸灭，殃流子孙。
　　诸得有交带真文者，已有生名於太微宫中者，上下逆顺四面皆成字也。入山游五岳及夜卧，恒能讽之於口，猛兽千祆万邪不敢犯试子也。佩之左肘，可游六国，制天下，厌万兵。上下四往，皆成列行，以青缯为地，黄笔书，佩之左肘，得见太平金阙皇君。吾欲使鬼神，自服五字，从上下行起，五年则役使鬼神。
　　《太微黄书》凡有八卷
　　太微天帝授之太上
　　太微八垣四门高上经第一
　　太微九灵中华紫素经第二
　　太微玉虚宝章经第三
　　太微玉室宝云中耀第四
　　太微三炁九变水火母第五
　　太微中神五道步空飞行第六
　　太微石景金阳素经第七
　　太微九天八录真文交带文第八
　　右《太微黄书》八卷，其第一第二第三第四不行於世，其第五第六第七传当为真人，其第八此则是也，当传宿命当为信人者，自非栖研远尚，好仙信真之人，皆不得妄传，妄传则三祖受刑於水官。
　　若发应感，宜可传者，付之并告以要言，有之者神仙。
　　斋三日乃受，受者一年九朝太微帝君。朝以朔旦，北面於静寝内，束带斋服四拜，拜毕叩齿三通，而跪祝曰：
　　太微上真，天帝太皇，小臣某甲，有乞有言，上皇四帝，司命太微，紫玄丹灵，日月同晖，金精宝惧，皇天八威，愿得长生，天地齐归，鬼神为使，金石为开，制六国，摄万兵，□□□□□□奔雷，享年无极，福庆巍巍，利出贞入，颜色轻飞，目童耳聪，四体不衰，玉女奉侍，驾景太微。
　　毕，起，又再拜，跪。
　　行九字，佩带之，自然解四面八行之字，后及三十六国音。
　　黄帝得此文，霸天下，摄万兵，役鬼神，自然神明圣智。贺瑀得此三行，乃使鬼神；杜邮、费慈得十三行，使天下神；徐光得五行，服之三年，使十四鬼，取天下物。真人於赤城山中授许远游，远游传授弟子思玄、第二子道翔。
　　太上黄中理气九微玄城
　　精既太和主命永无逝九
　　天长算灵侍爱中元上真
　　来监乂上元赤子总延生
　　下元丈人使千灵玄上飞
　　真主养生高上元君益天
　　精紫微朱宫称太平猛兽
　　册卫尔形驱我九口长牙
　　天力四目首吞虎平河食
　　金柱八风吹海张炎叩檐
　　山焦禽剥凿齿衔蛇矍天
　　颠牙父八文蛟羊蹋辰斗
　　抗丘走万马牙斧猛目啖
　　石衔豹舞狮子金头食鬼
　　苟张山栢地雷呜兽电天
　　牛破山赋蛹百虚行飞走
　　附强禽在我备尔神长益
　　炁命付魂行海及丘山使
　　天兽从尔身太上真丈人
　　保长生得神仙登九微玄
　　右《太微黄书交带文》，以青缯为地，雌黄书之。
　　洞真太微黄书九天八箓真文竟
　　
