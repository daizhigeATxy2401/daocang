清微斋法
　　经名：清微斋法。撰人不详。二卷。底本出处：《正统道藏》洞真部方法类。
　　清微斋法卷上
　　道宗统系
　　元始天王。元始者，实为至道之高称，万道之根本也。虚元郁秀，开图帝先，玄都玉山上京清微天宫。龙汉劫中，御大罗玄元宝台清华妙元之殿，授玉宸道君以清微妙玄之道，太上老君以玄都应运玉策。
　　玉宸道君。乃灵宝帝尊上古立运之前，太元生化之宗也。融结万品，朗耀英鲜，都大罗玉京山禹余天宫。妙炁至玄，授真元妙化天帝以清微通真玉式，紫宸太华天帝以飞玄枢机宝章。
　　真元妙化天帝，讳奕慧。乃妙化天主，都洞妙宝化宫，又元始万神宫。
　　玉虚明皇道君，讳邦旭。乃总仙上真玄中大法师也。主天枢省事。
　　太玄玄一真人，讳郁罗翘，又朗允契。乃玉清妙道天君，以琼台召灵之章居龙梵宫，主玄都应明府，又妙道金元宫。
　　太玄玄二真人，讳光妙音，又觉真轩。乃上清妙化天君，以妙道神仙内法居普照宫，主玄都宗昔府，又妙化崇章宫。
　　太玄玄三真人，讳真定光，又哲西元。乃太清妙感天君，以明道应化枢旨居广清宫，主玄都正昌府，又妙感崇延宫。
　　清微通光大妙天帝，讳琼宏。居玉清通元宫。
　　泓灵元化洞妙天帝，讳扶高匀。居上清元化宫，又元化洞玄宫。
　　神曜冲一丹刚天帝，讳炳育。居玉京神丹宫，又冲一宫。
　　清微平天总道皇帝朱昌行。居定宏中宫。
　　清微洞阳曜光皇帝，讳完都。天官化身，居元阳官。
　　通明昭烈天玄上帝康完臣。居天曹上明宫。
　　太微演化崇明妙感帝君端悲良。居太微演完宫。
　　浮光曜真洞明天帝龙冲一。居洞寅宫。
　　天曹储福广化威明元君许昭立。主天曹景命府，又天曹化命府。
　　天曹储福洪灵斡化上圣元君赵顺。主天曹储福府。
　　丹赤和光冲天太阜元君章孔实，一名九天元恭圣母。居九天元灵宫。
　　九天冲和明道飞雷掣电通化元君卜超祖，一名九天上灵真妃。居九天定福中宫。
　　南陵浮光天官讳朗期。唐时降於西京，主南极浮光宫。
　　炎明洞灵回曜天君讳复奕。主洞阳炎明宫。太阳旸谷神王讳玑中。居长桑林下旸谷之坛。
　　万变九真玉仙圣母太素元君石杰昭。居玉西台玄光山上明宫，主巫山福源宫。
　　冲玄应运金元洞耀元君晖。主保真宫。通英演云端化妙感元君暄。主灵真宫。神妙广惠道光崇化元君昫。主太真宫。凝云膺阜清辉昌一元君泓。主总真宫。玄昌灵官冲化龙光希和元君洪。主云真宫。
　　真一太和晃云回景元君没。主威真宫。形变清玄洪明宗谅元君淑。主含真宫。朱陵丹刚魏霄妙和元君嫖。主元真宫。紫灵光惠混神自明元君爟。主道真宫。虚化昭隆寂空梵照元君辉。主育真宫。茂育崇清虚广照冲平一元君燧。主高真宫。玄都明和洞清太光元君郭勤，一名九天玄女，主玄初太光宫。
　　清微泓照洞清元君傅惠祈。主玉京泓照宫。
　　清微太华明运元君韩俊。居太华道元宫。
　　九光神运自然玄照元君杨熙。幽州人，主神运元照宫。
　　紫清金光储庆好道元君沈宗清。齐人，主紫元福华宫。
　　紫霞丹光雷首电光元君苏刚。主紫霞雷明宫。
　　太一茂隆自然通化元君管方仲。东京人，主太一通明宫。
　　宗昌福原元君姚郁。主玄明宗福宫。护明元妃玉隆丹刚清华紫光道君王说，字决。南京人，乃玄光圣母，主四溟事，唐降居东海景清宫，主西华元妙宫。
　　太清泰玄元君文镛。主景辉太和宫，授祖元君。
　　灵宝流系
　　玉宸道君。
　　紫宸太华天帝讳宗昶。乃泰华天王，主都太微华明宫。
　　东华司命青童道君讳阿娄罗。乃东华木公，居方诸宫，主神仙道籍。
　　三天显道律令天帝方式遂。乃青灵始老，主玉天令元宫。
　　大有妙玄冲道自然天帝东垕。乃东斗前一星，主大有冲照宫。
　　紫微九照飞玄内化天帝高膺则。蔡州人，居南海中，主九照刚宏府。
　　泰灵洞光明运普照天帝龚宗卿。主运精府。
　　西城洞明真人王褒。乃金阙上宰，主金阙城昌宫左府，又西城总英府。
　　总真真人王远字方平。乃小有洞天，主居明育传爟宫，又清和元阳府。
　　高元宸照紫虚元君魏华存，字贤安。晋人，魏舒女，主金阙紫章丹会府，居高元宸照宫，又大丹宫。
　　形变枢机紫光安明元君欧阳长胜。凤翔府人，主安明宫。
　　紫泓周运升和清玄元君汤宗朝。梓州人，主神州陵光府。
　　储庆保福洞光宗朝元君龙炎。道州人，主天山元照府。
　　九天神宏通明广冲真君林昌卿。大明府人，主广冲府。
　　天华冲灵紫灵华阳玄应真君陈焕然。彭州人，主天华冲灵府。
　　上清玄曜浮丘元勋真君熙。主紫明府。
　　冲和太元洞灵天元真君张壬通。寿州人，主和灵府。
　　紫皇冲灵太明内元元君朱钦贤。琼州人，主紫皇保生府。
　　龙光普照洞华元君汪淑道。汉州人，居洞华宫。
　　九天洞明元君许龄卿。秦降剑州，主九天洞清育玄宫。
　　九天隆玄太明通和元君余果。鄂州人，主九天太明府。
　　九天妙道真运元君杨彻。秦降河中府枢，辖雷霆为帅，主九天长原宫。
　　冲妙丹化玄和自然元君柳崇中。朱崖军人，主九龙丹和宫。
　　紫微霞光妙感洞辉元君宋希仙。广州人，主霞光明良府，居南离农山。
　　玉堂真人朱轩。东京人，主太清宫凤凰阁玄灵宫，居金华山。
　　郁华景林真人杨茂中。西京人，主景林元昌府，居东海山。
　　青惠昭化扶桑真君卜冀。随州人，主昭灵府，角亢星中居。
　　东华上佐司命真人杨羲和。主洞阳端灵右府，又东华司命府。
　　东华上相上清仙翁许翙。主紫阳极玄宫。
　　紫灵妙道炎明洞光元君谢晋刚。主紫灵天化府。
　　洞真万福元君纪师正。主太虚洞清宫。
　　上清元君西华圣母谌婴。早登仙籍，阐孝道明王之教，主丹阳谅光宫，应化姓氏不一。
　　高明大使天机内相许逊。受谌元君招真上明玉章，得道於八月十五日，拔宅上升。主天机省，居玉都清庆宫，洪州人，见本传。
　　祖元君。
　　道德流派
　　太上老君。乃道德至尊万法之祖，玄炁所生，功宰难名。都大罗金华山大赤天宫，化身度关，授文始先生关令真人以清微运玄经。周代人。
　　关令真人姓尹讳喜。着书行于世，预知紫炁开祥，际遇犊车，亲传玄妙，主大枢中宫，后授。
　　泰明清惠真人师复。乃东华帝君应化，汉州，降生，主龙丘山通明洞，在东海广桑山，又皇清府。
　　西华通惠元君庞俏道。汉州绵竹县庚除治人，主西华广圣宫。
　　元灵广玄道妙态和元君商茱。彭州人，主云阳府。
　　碧灵广圣洪灵元君锺元贵。青州人，主天昌府。
　　太霞天崇道化元君岳漈。南京人，主崇光府。
　　通和清灵明昭玄真人徐自中。衡州人，主明一府。
　　太玄真人赵守真，又陈拱。苏州人，主太玄清明宫太元府。
　　天山真人洪滨，又晓留。雍州人，主天一上阳宫天惠府。
　　玄上真人鲁惠元。邓州人，主洞玄保真宫。
　　太极左宫仙翁冲应孚佑真君葛玄，字孝先。越人，修炼得道，登太极内相，主太极灵曹宫。
　　太极庆融北灵内辅真人郑思远。主庆融元冲府，居蕾买阳宫。
　　祖元君。
　　正一流派
　　太上老君授
　　三天圣师泰玄上相真君姓张，讳道陵。吴人，正月十五日生天目山，仕汉为尚书，弃官得道。主泰玄都省，居元素元辉府，以子嗣教。
　　太清真人嗣师君张衡，仕汉为侍中圣师之子也。
　　太清真人系师君张鲁。仕汉为阆中侯，侍中长子也。
　　泰玄圣母女师君张文姬。圣师女，俱得道妙，举家上升。
　　太和依玄元君宋益诚。东汉西京人，三天演教，主茂化府事。
　　清微洞玄宝衡紫华元和明道太一神景元君王正宏。居玄都太冲楼右紫辉宫阙下。
　　清微茂晨保运金明元君彭涵原。居井鬼星之丹昭府，镇丹昭风火雷霆自为雷帅。
　　神耀保天道化元君广溶。酆州人，主神耀府，掌海上神仙。
　　慧台左辅真白自然通妙元君翁坚。东京人，主中淑灵真府。
　　紫微总真元君梁阜。惠州人，主真和府。
　　太华司命流金飞光丹霞真人朱安道。乃洞妙神烈真君，主崇霞宫。
　　太和明一真人丘谅叟。梓州人，主明阳昭元府。
　　上清妙道昌福宗源真人林自容。岳州人，主源昌府。
　　灵妙和凝元君需东。东汉彭州人，主琼和府，后为雷帅，灵异不一。
　　玉眸灵光圣母太元君朱恒。桂阳军人，主紫光灵应宫，又灵光通化府。
　　祖元君。
　　四派总归
　　金阙昭凝洞清明道保仙通化元君清微元上侍宸祖舒，又遂道，字防仲。零陵郡人。元君励志修真，遍礼许真君、郑真人、灵光圣母师君。又尝於西京清虚之洞，神化之溪，遇太清泰玄元君，降於溪滨。元君异之，就礼焉。元君与俱至洞中，授以元始大道。俾乘枯木，顺流听其所止，少焉木复故所，已失天人所在矣。元君县是会四振而一之。后居金阙昭明宫，主洞照府，又金阙明道宫离农山上京，又主金阙中灵凝照府。
　　琼室内应洞清上景元君郭玉隆。京师人，乃清微太霞侍宸，主紫清府，又洞清府。
　　紫光耀真福和元君傅央煜字子方。乃三天上辅，居离农山昌耀府。又云居海岳太华山，主龙光府。
　　龙光道明元君姚庄，字淑奇。西京人，或号广昌元君。乃三天侍经，居广桑冲和宫，主隆惠府，往还二三所。
　　宸清妙化紫英玉惠元君高爽。燕京胃山谷口居，乃三天侍御，主广桑山洞辉景酆府，又玉英昭凝府，有寓止三所。
　　元勋皇灵夫人全茂。乃和阳侍真，主和阳宫，西华清虚真人华英。凤翔府人，正月初三日生，乃洞阳上宰清微明元仙卿，居西华山。
　　青城通惠真人朱洞元。成都人，二月初一日生，乃神霄玉枢使清微洞卫上卿，隐青城山。
　　云山保一真人李少微。房州人，三月初五日生，乃五雷院使清微都元右卿，隐青城山。
　　眉山混隐真人南毕道，字斗文。乃清微保元仙卿，眉州人，丙辰十一月初三日寅时降生眉山。性淡荣利，学通天人，仕宋累官至广西宪，尝遇保一真人，授以至道，能役使神祇。一日，有朱衣吏降于庭，谓真人曰：上帝闻公名，今拜为斗中六通掌水使者，宜阐杨玄教，弘济生灵，伺公功圆，召还金阙。言讫，朱衣吏冉冉腾空而去。隐青城山。
　　碧水雷渊真人黄舜申，字晦伯。建宁人，甲申闰八月初五日未时生，幼聪悟过人，三教九流之书无所不览，随父宦广西时，宪使混隐真人见而奇之，尽以其书付焉。先生钩玄探赜，集成大全，登门之士，冠盖如云。中膺召命入觐，继得旨还山，隐居紫霞洲之上，为一世宗师云。
　　道法驱疑说
　　道家之行持，即儒家格物之学也。盖行持以正心诚意为主，心不正则不足以感物，意不诚则不足以通神。神
　　运於此，物应於彼。故虽万里，可呼吸於咫尺之间，非至诚孰能与於此。呜呼。广大无际者，心也。隔碍潜通者，神也。然心不存，则不明。神不养，则不灵。正以存之久而自明，诚以养之久而自灵。世之学者，不务操履於平时，而遽施行於一旦，亦犹汲甘泉於枯井，采奇华於枯木，吾见其不得矣。及其气索神惊，取侮致慢，乃归咎於神之不灵，法之不验，良可悲也。时师不达深妙，持祭将则灵之说，以愚后人。遂
　　使后学一意祭赛，损物伤生，引召无倚，求食之鬼，日至月增，结成徒党。自谓驱摄指挥如意，不知以邪攻邪，实有损於行持者之身也。予自总角，心爱行持，遍传法书数箱，印几百颗，意谓法止如此。道心坚猛，天诱其衷。忽遇至人，授以口诀，不出数句，遂纵横於诸法中。方知将吏，只在身中，神明不离方寸。世之志尚清高，雅意行道法者，不可不知此理也。
　　灵宝大斋醮法
　　混洞既分，列为三洞，别名三天，以号三宝。洞真清微天宝，帝也。洞玄禹余灵宝，洞神大赤神宝，皆臣也。所以仰遵元始之宗，以演清微之道，故出书。灵宝玉晨道君，生於西那玉国，由兹凤检龙章，来传人世。厥后太极真人下临左宫仙翁，应运太清，化治正一，相承万端千条，神圣继作，云灵宝内旨。
　　总日始青大斋法，行始青门下分司事。又曰灵宝斋法，行黄箓院分司事。又曰灵宝大法司。官府总曰元始运玄宫，内分二十四府曰：元罗梵景府，元罗太霞府，元罗太明府，元罗太元府，元罗太华府，神元紫皇府，神元紫清府，神元紫瑶府，神元紫琼府，神元紫昌府，大梵丹灵府，大梵丹晖府，大梵丹元府，大梵丹景府，大梵丹仙府，紫元景曜府，紫元景华府，紫元景复府，紫元景枢府，紫元景丰府，灵元昭应府，灵元昭丹府，元英紫璇府，元英紫玑府。
　　斋品曰：太一斋。帝王配天十神，太一主之。九天斋。福国安民，九皇天帝主之。金箓斋。帝王安图家，上元天官主之。玉箓斋。保佑六宫，中元地官主之。黄箓斋。帝主后妃士，庶，迁被通用，下元水官主之。又分三元同主。明真斋。迁拔亡殁，三元同主之。洞渊斋。解禳疫疠，北帝主之。九幽斋。拔度亡段，九幽天尊主之。五炼斋。道士迁神行之，九幽天尊主之。
　　已上谓之九品斋科。
　　章书经箓简诰符檄品
　　灵宝飞神上仙玉章。正斋一日，晚朝拜。
　　章信。章函符。封式。引进笺申。通阙符。拜章召章神符。顶带符。佩印。九台篆。伏章出官符。宣章，操章。熨章仪式。封章。遣章。焚章拜伏符法。
　　紫宸神运束极青玄升神玉书。
　　引进笺书信捷奏递符。
　　元始策灵生神洞经。
　　引进笺经信符式并同。
　　此经普度道俗祖先师资，不与前书混拜。
　　灵宝阳华金科生升黄箓。普度给付亡魂。
　　灵宝混洞升真黄录。常醮给付亡魂。
　　无上明真玉匮飞神黄箓。告行普度给亡通用。
　　无上昭云摄景通真玉匮黄录。给付亡魂。
　　灵宝玄都玉京宝录。炼度聚形用。
　　灵宝飞晨仙化金箓。给付追祭祖先用。
　　束极青玄超神黄箓。告行拔度涂炭幽爽用。
　　太上敕赦生天宝箓。给付幽爽用。
　　救苦长生玉简各一十二品。告行给付用。
　　拜召龙吏符关
　　清微内篆三元玉简三面。正奏发。
　　清微开明真符九天玉简。全神焚告。
　　清微济玄太泓真符十方玉简。正奏告发。
　　三十二天玉简。总四简，或散行，亦可练度固气焚告。
　　清微内篆太丹玉简。三界正奏发。
　　散坛山水土三简。焚符附告下山水地神。
　　紫宸玄上玉元真诰。告行普度。
　　元上虚元自然宝诰。给付亡魂。
　　太阳洞煌郁曜流光玉诰。炼度告焚。
　　太阴洞灵结璘宝光玉诰。炼度告焚。
　　元上灵光生神玉诰给付用。
　　保举四诰。炼度说戒后告焚。
　　元洞玉历。普度大斋追摄亡魂幽爽。
　　灵宝泰华琼宫灵飞玉历。普度追摄用，正奏中发。
　　北魁玄范洞渊天赦玉札。常醮追修摄亡。
　　玉历札。此谓已发历札了，临期预荐续行批用。
　　元洞玉历玄广灵章。追摄亡灵。
　　元景丹天飞天神驿法
　　章式
　　灵宝飞神上仙玉章
　　用好七尺札纸，详事意，或用三幅，或五幅七幅。每行一十七字，如大钱大，单行止。前空一尺九寸，书符分作四行。
　　清 真 招 集 
　　飞 神 上 仙 
　　总 摄 传 玄 
　　妙 化 通 天 
　　具位臣姓某。臣闻无所不度丕彰大梵之文，绝而得生，昭示飞神之旨。臣谨奏，为某路州县具官某人，偕同会众信等。切念荣枯代谢，生死轮回。上叩天阍，俾心词而洞达。下通地垒，希滞类以迁升。谨沥蚁忱，仰干鸿造，适逢望日，幸际中元。建真境之瑶坛，开寥阳之宝殿。斋崇黄录，科演清微。某日预备告盟，潜通六合。某日正奏捆诚，请祈恩命。玉历颁行，灵符宣告，摄追魂爽，遍达幽冥。某日坚立宸磨，分司立幕，进表启玄，卷帘谒圣，金锺迭奏，玉磬交呜，光彻三晨，音闻九陛。某日三宣科范，鼎上词言，是夜进拜玉章，上祈宸御，破狱召亡，锡衣咒食。某日三上青词，重宣玄范，是夜普炼沉滞幽囚苦爽，陶魂铸魄，复性生真，给符度箓，证果超升。某日三时；朝奏重启词言，玉符炼质，金箓超神。牍再叩，以言功
　　意，复称而告简。次日解坛散席，昭答宸恩。满散修设，三界高真，清醮一座，集慈殊利。上祝皇帝万岁，太子千龄，预会同盟，均覃景贶。臣谨因泓清宫直妙炁万神。臣克以今良辰，伏地拜进，元降灵宝飞神上仙玉章，仰祈超度伏取敕旨。
　　右臣谨诚惶诚恐，稽首顿首，斋沐裁牍，上奏上清大帝灵宝天尊玉陛下。臣恭望大道天慈，允臣所奏，肆颁敕旨，降付三省，宣布中元，清虚地官，即使普告三界，遍示十方。拔度预会，附荐祖祢远亡近死内外宗亲，神识普及沉滞幽爽。乘兹道力，咸遂超升。仰祈覃宥，均拜
　　洪恩。臣冒渎，天威，下情不胜战栗，局天蹐地，俯伏以闻。谨奏。
　　太岁年月日具位臣姓某上奏
　　可漏
　　灵宝飞神上仙玉章具位臣姓某谨封
　　外函
　　谨谨上诣
　　具位臣姓某谨重封
　　上清玄都玉京七宝紫微官请进
　　函中符
　　用青纸，高三寸，阔一寸半，朱书，安函内。
　　上 奏 臣某
　　章信安函内。朱砂半两重，脑子半两重，青丝十二条，各长丈二。如仪入木函，内贴符，如后式。封讫，再入护封，以黄罗袱包，置於章案。
　　木函如式，贴符讫。函上雕三印窠，留横直线道。以五色线直至，上缠八匝一结，又中缠八匝横一结，又下缠八匝一结。结封横结，从上至下煞封。此按二十四府三部八景，缚结时心念二十四府天尊圣号三部至真，一匝一句。然后用印三处，封如式。
　　木函内贴符
　　护封
　　谨上诣
　　具位臣姓某谨重封七
　　旸谷都玉英昭凝府请进
　　外用黄罗销金团龙夹袱包
　　封符章案符
　　灵 同焚
　　引进笺
　　具位臣姓某。
　　右臣奏为某州县某人，偕预会等。恭遇中元覃宥之辰，修崇灵宝大斋醮，拔度预会，附荐先灵，普超沉滞幽爽。谨有灵宝飞神上仙玉章一函，
　　随笺上奏。敢乞捧诣进奏院，请进三省。恭俟敕旨颁降。即乞普告三界，遍示十方，咸与照应奉行。臣副章同奏，恭望真元圣师宸清妙化紫
　　英玉惠元君圣前，特赐俞允施行。臣干冒宸威，下情不胜战灼，俯伏伺恩之至。谨笺。
　　太岁年月日具位臣姓某笺奏。
　　可漏
　　真元圣师宸清妙化紫英玉惠元君圣前，具位臣姓某笺奏谨封。
　　外函
　　谨上诣
　　具位臣姓某谨重封
　　旸谷上都玉英昭凝府请进
　　副章不用印，同卷在笺状中。
　　申灵华右司
　　具位臣姓某
　　照对，某伏为入意。谨有
　　灵宝飞神上仙玉章一函，笺奏一函，伏乞真慈特赐，捧诣真元圣师宸清妙化紫英玉惠元君道前通进，须至申闻者。
　　右谨具状上申清渊赞玄灵华夫人座前，特赐允俞，庶几幽显沾恩，善功圆满。谨状。
　　太岁年月日具位臣姓某状申
　　可漏
　　清渊赞玄灵华夫人座前具位臣姓某状申谨封
　　外函
　　谨诣
　　玉英昭凝府灵华右司通进．
　　具位臣姓某谨重封
　　递符
　　用黄札纸，朱书，同发。
　　上清通阙玉符。
　　谨为某处某人等，修崇斋范，拔度亡灵幽爽。谨进灵宝飞神上仙玉章一函，笺奏一函，申状一函。谨同上诣旸谷上都玉英昭凝府灵华右司通进，合行符命。
　　通 
　　右符雷霆飞捷符使旸谷神君张元伯，敷闻师拯，速达天阍，毋违时刻。伫俟升迁，符到奉行。
　　太岁年月日时告行。
　　具位臣姓某承址叫奉行。
　　列师衔。
　　拜章节次
　　遇拜章，隔日召神。符合如仪，致祭焚祝。克以某日某时行事。
　　元罗梵景府#1用黄札纸，黑书朱篆。
　　据某处某人崇建灵宝大斋醮，几昼夜。某日正斋朝元，是夜某时进拜。
　　敕威神
　　敕召从神
　　右符
　　大梵混神宫从章万神，定今月某日某
　　时，前来某处斋坛，从章上御使。臣飞神朝谒，默运潜通，速彻天阍，恭祈恩贶，符到奉行。
　　太岁年月朔日时告行。
　　具位臣姓某承诰奉行。
　　列师衔。
　　角封
　　九灵太真玉符告闻
　　谨具位臣姓某承诰奉行封
　　大棾混神宫真一从章万神
　　背书
　　太岁年月朔日时告行。
　　进章解秽符
　　青纸朱书，洒用。
　　净身沐浴符
　　纸朱书，化沐汤中。
　　拜章先存神，密咒焚符。心念上呜上钦上丹上旭上热上回上礼上英上惠。
　　次焚符。叩齿坐焚。
　　召 完 
　　召章神符
　　用青纸朱书，香上焚。
　　阳日用敕阳神
　　阴日用敕阴神
　　召神咒
　　又名俯视万神咒。心诵大字，存小字，焚香。
　　呴一点司吨康嗛延嘈泥。
　　召符
　　令 
　　总召咒不拘阴阳日。
　　咿崎时吮咭啭。
　　再召符
　　召阳 卯文念清字焚
　　召阴 酉文念丹字焚
　　太一真符
　　黄纸，高一寸三分，积一寸，朱书，贴贴冠内。
　　左佩黄神印腰之左，右佩越章印腰之右，后中天部霆司印。
　　身立圆景之中，足履九台之象。
　　入坛焚于坛中。升陛符黄纸朱书，垄阔三寸，焚于坛中。出官符
　　完 臣某 臣某命 臣某
　　冲真符飞真符朝真符
　　臣某 臣某 臣某
　　灵真符炼真符扶真符
　　臣某 臣某 臣某
　　朝华符升元符毕真符
　　臣某 臣某 臣某
　　出官毕，黛沐宣科。高功以龙头刀三击函，默念三天讳。次以刀点函上布七星，以刀直划下，以刀拨开函门，以刀诀佐助，取章出函。然后付知章，以正章开在高功香案上，字行向御。次操章以左手三四指，扶金鱼一二，执笔右手三四指，挟玉腾一二指。执龙头刀高功，先读章头至顿首处。知章以副章接宣，高功左右手刀笔逐字行数点对，仍存左右神吏相同检校。伺宣毕，以手中刀笔鱼雁，列於章上三宝圣号两边，并以金龙两条镇压。高功入操章科至宣，以龙头书刀寻文，削理长毫利笔，随误正定此句，以存玄宣，至以明天宪止。次熨章，其法以简举至额，取炁念三天讳，提固取气，现於章上。封章熏章，念熏章咒，封章符见前。次迎章至，拜所遣章，高功捧章，读至分别丹景。闭气封章，至伏待报应焚章，高功存拜，虚书飞符，去身生圆光，握固行事。
　　朝亡不飞形符
　　朝 宗 飞 
　　吹焚令一，侍者焚，依罡步，焚掷火万里符；步罡，流铃八冲符，风生玉陛符，雷动金阙符。
　　流铃八冲符掷火万里符
　　衡 烈 
　　风生玉陛符雷动金阙符
　　风 雷 
　　右符并用青纸朱书，焚於四香炉中。
　　雷动金阙掷火万里
　　前拜坛后
　　风生玉陛流铃八冲
　　已上焚符罡诀口受。
　　纳官符
　　命 
　　书式
　　紫宸神运东极青玄升神玉书
　　神 极 舒 阴 侠 
　　青 玄 降 宥 书 
　　升 迁 会 明 景 
　　飞 朝 居 
　　具位臣姓某。
　　臣闻应感十方，东极示青玄之篆；度人无量，紫宸开玉笈之书。臣谨奏为入意，恭准元降紫宸神运东极青玄升神玉书，伏取敕旨。
　　右臣谨诚惶诚惧，稽首顿首百拜，斋沐裁牍，上奏
　　太乙救苦天尊青玄上帝陛下。臣恭望
　　天慈，允臣所奏，肆颁
　　敕旨，降付省府，普告三界，昭示十方，咸与照应。拔度预会，附荐祖祢先亲，普及沉滞幽囚苦爽。乘兹道力，咸遂超升。臣冒渎
　　天威，下情不胜战栗，局天踏地，俯伏以闻。谨奏。
　　太岁年月日具位臣姓某上奏。
　　可漏方函并同章式
　　上奏
　　东极妙严宫
　　用青纸朱书，安於函内。
　　书信脑砂青丝同前，只不用召章神一段。如拜此书，须在未拜章之前先拜，如只拜章不拜书亦可。详事巨细而行之。
　　引进笺魏元君
　　具位臣姓某。
　　右臣奏为某处某人崇建灵宝大斋醮，资荐祖祢先灵，普度幽魂苦爽，广积善功，恭祈景贶。
　　谨有紫宸神运东极青玄升神玉书一函，书副一本，随笺上奏
　　高元宸照紫虚元君圣前。恭望
　　睿慈，俞允所奏。特乞进奏
　　青玄上帝御前，请旨降付省府速行，普告三界，昭示十方，咸与照应，拔度施行。臣干冒
　　圣威，下情不胜战灼，俯伏俟恩之至。谨笺。
　　太岁年月日具位臣姓某笺奏。
　　递符
　　黄札纸全幅，黑字朱符。
　　上清捷奏玉符
　　谨为某处某人等，修崇斋醮，普拔先灵幽爽。谨进玉书一函，并引进笺状一函，上诣高元宸照宫，请进天阙，合行符命。
　　敷 
　　右符
　　九天捷奏符使杨杰，敷闻师极，速达天宫，母逾时刻。伫俟升迁，符到奉行。
　　太岁年月朔日时告行。
　　经式
　　此经普度道俗师资祖先，用青纸三幅至五七幅，朱书如章式。
　　元始策灵生神洞经
　　妙 道 冲 化 
　　度 超 生 真 
　　焕 耀 洞 阳 
　　炁 炼 返 仙 
　　具位臣姓某。
　　臣恭闻《灵宝度人元量上品妙经》有曰：上解祖考亿劫种亲之训，莫不仰赖，洪恩垂慈及下。臣谨奏为入意，恭准
　　元降元始策灵生神洞经，普垂超度，伏取救旨。
　　右臣谨诚惶诚惧，稽首顿首，斋沐裁牍，百拜
　　上奏
　　上清大帝灵宝天尊玉陛下。臣恭望
　　大道天慈，允臣所奏。肆颁
　　敕旨，付三省宣告琼台丹华妙枢之府、元景丹天府、南方丹天世界、十方无极世界、神范昭宏之府，拔度各人道俗祖祢师资远近内外宵亲神魂。乘兹道力，咸遂超升，臣冒渍天威，下情不胜战栗，局天踏地，俯伏以闻。谨奏。
　　太岁年月日具位臣姓某上奏。
　　函内青符
　　奏 通 臣某
　　可漏方函，信仪，引进笺，拜书副造符，
　　并如前式。换易行用，此经不与书章混拜。
　　集神符
　　拜词焚之，青素朱书，阔三寸，或书香片上。
　　臣某
　　词式
　　具位臣某，谨谨上启
　　太上太微玉帝。臣宿膺帝眷，幸叨真源，凡有词言，克祈感应。臣谨出身中五体真官里社大神。臣闻上开八门飞天法轮，谨出琼英六十四真，统协八景大神出。出者，垂缨冠服，礼以端庄，从臣上奏。臣谨出臣青炁九亿，灵官九千，万亿骑吏出。出者，垂缨冠服，礼以端庄，从臣上奏。臣谨出臣赤炁三亿，灵官三千，万亿骑吏出。出者，垂缨冠服，礼以端庄，从臣上奏。臣谨出臣白炁七亿，灵官七千，万亿骑吏出。出者，垂缨冠服，礼以端庄，从臣上奏。臣谨出臣黑炁五亿，灵官五千，万亿骑吏出。出者，垂缨冠服，礼以端庄，从臣上奏。臣谨出臣黄炁一亿，灵官一千，万亿骑
　　吏出。出者，垂缨冠服，礼以端庄，从臣上奏。臣谨出太微长庆龙光内化飞天骑吏三千万众出。出者，垂缨冠服，礼以端庄，从臣上奏。臣谨出三天太微明式丹化外游飞玄骑吏三千万众出。出者，垂缨冠服，礼以端庄，从臣上奏。臣谨出驿马前驱大将军开化使者九千万众出。出者，垂缨冠服，礼以端庄，从臣上奏。臣谨出太微四辅辅真飞腾骑吏九千万众出。出者，垂缨冠服，礼以端庄，从臣上奏。臣谨出太微玉司上词典者陈情玄初帝君出。出者，为臣引进上·诣太微玉清宫通明元钧宝殿。令臣所陈词奏，速达帝乡。令臣所奏者达，所启者得。凡有恳祈，立希昭报。臣谨因二官直使，谨谨上启昊天玉皇上帝玉陛下。
　　拜伏焚词，次焚复丹符，於香炉中。
　　复丹符黄纸朱书
　　臣某
　　心咒
　　泓澄明。
　　太微道符
　　臣某
　　长跪复官
　　臣所陈词悃已达宸御。臣向来所出太微玉清辅真官品，在内还内，在外还外，后召复到，一如故事。
　　此拜词法常醮通用，如黄箓九朝词不用此法。
　　青词式。唐天宝年间易祝板为清词，书於纸。宋真宗朝更以青纸，谓之青词。清青两仪义皆有从始，不可不知也。所修词文不过六七十字，不用中谢伏念字。此乃表中格式，诚为谨严，且词先入愿，意欲直具事由。不可以对偶联属，虽云宣读之便不知词文。又有对偶，事意重复，不严简耳。律曰：章词之体，欲实而不文，拙而不工，朴而不华，实而不伪，直而不曲，辩而不繁，弱而不秽，清而不浊，正而不邪，简要而输诚，则可以动天地，感鬼神，径上天曹，报应立至也。违者，司非执法官吏从坐。
　　黄箓式
　　灵宝阳华金科生升黄箓
　　黄剖纸，黑书朱篆，给付亡魂用。
　　恭准元降。谨据某处某人，伏为亡过某，追修某斋。崇建坛仪，宣行科范。请颁符命，开度九幽，广集善功，总资超度。除已飞奏天廷外，合行宣告。
　　清 微 金 科 
　　敕 命 敷 宣 
　　万 神 咸 听 
　　超 度 冥 爽 
　　逍 遥 上 清 
　　右箓告闻
　　无上三罗之天，三界冥空，超度某人神魂。东斗主识，西斗受命，北斗分神，南斗得性，中斗意真。五帝以正，青帝玉字，白帝金文，赤帝丹芒，黑帝玄晶，黄帝成意。飞神召灵，得道升天，意识洞明，游行自在，逍遥上清。
　　太岁年月日时告行。
　　具位臣姓某承诰奉行。
　　列师衔。
　　灵宝混洞升真黄录
　　黄纸，黑书朱篆，大小功果，给亡通用。
　　据某处某人，伏为亡过某魂，就某处开建某斋，作诸功德，以祈超度，上升天堂。一如元降。
　　保 制 沉 魂 
　　上 登 朱 陵 
　　黄 箓 敕 赦 
　　永 处 昌 龄 
　　右奉元始灵章，飞度五户，名上南宫。谨召
　　郁单无量天帝列至无想无结无爱天帝。
　　仰遵玉文，符到超度奉行。
　　太岁年月朔日时告行。
　　具位臣姓某承诰奉行。
　　列师衔。
　　无上盟真玉匮飞神黄箓
　　龙汉延康，仰遵宸命，超度元元，以今崇建大斋，修陈妙典。恭承元降，拔赎一切，元量度人。中罗三十二天帝，混合总真万神。
　　元始符命
　　历关诸天
　　普告三界
　　敕制地祇
　　右箓制魔，保举，度品南宫，死魂受炼，仙化成人。随劫轮转，与天齐年，永度三涂五苦八难，超凌三界，逍遥上清。一如告命。
　　太岁年月朔日时告行。
　　具位臣姓某承诰奉行。
　　列师衔至魏。
　　玄三元灵道君黄箓院使。
　　玄二元皇道君黄箓院使。
　　玄一元明道君黄箓院使。
　　角封
　　无上盟真玉匮飞神黄筹上诣
　　谨具位臣姓某承诰奉行封
　　三天门下请进
　　背式
　　太岁年月朔日时告行
　　无上昭云摄景通真玉匮黄箓
　　奏为入意，谨按
　　无上策天经，引诣
　　福庭，思神育炁，上升丹景。
　　伟 烈 完 妙 
　　神 炼 摄 经 
　　昌 照 讳 神 
　　右箓给付某魂，仰承超度，策炁凝空，飞腾太妙，储清散浊，广运妙玄，出离冥涂，上升玉京。一如元降，疾速奉行。
　　太岁年月朔日时告行。
　　具位臣姓某承诰奉行。
　　列师衔。
　　灵宝玄都玉京宝录
　　青纸朱书，炼度聚形，告行。
　　据某处某人偕预会等，恭遇中元覃宥之辰，修崇灵宝大斋醮。升度各家祖祢先灵，拔超沈滞幽爽，仰祈真篆宝符。通元达妙，斡运玄精，周流丹景。升神魂於仙界，解秽浊於幽都。禀令敷行，承符超度，一如告命。
　　脑神青华君目神通光君舌神元明君
　　鼻神中辉君耳神正丹君髓神元成君
　　络神混遁君心神正元君肝神总章君
　　肺神太华君脾神内运君肾神太渊君
　　手神立元君足神保卫君骨神摄化君
　　血神流和君肢神元栗君太渊章清君
　　大肠导文君小肠昌化君谷道锺永君
　　皮神包元君毛神运灵君胎神奕诤君
　　胃神洞精君膜神自生君发神变兴君
　　齿神庆得君黑神内炼君津神元化君
　　魂神阳精君魄神招尧君
　　右奉
　　上帝敕符，准玄都玉京
　　太上玉宸道君灵宝上令，付九天生化诸君。仗兹圣力，使所度亡魂幽爽，乘此符命，魂神澄正，万炁长存，不经苦恼，身有光明；三界五帝，列言上清。急急如
　　灵宝洞章律令。
　　太岁年月朔日时告行。
　　具位臣姓某承诰奉行。
　　列师衔。添后圣位。
　　万变九真玉仙圣母太素元君臣庄。
　　高元紫虚宸照元君臣魏。
　　玄三元灵道君黄箓院使。
　　玄二元皇道君黄箓院使。
　　玄一元明道君黄箓院使。
　　灵宝飞晨仙化金箓
　　黄纸黑书朱篆，不以大小追修用之，给付亡魂。
　　据入意至除已，具奏
　　宸廷，宣降金箓。上请：
　　太皇黄曾天帝度，太明玉完天帝度，
　　清明何童天帝度，玄胎平育天帝度，
　　元明文举天帝度，七曜摩夷天帝度，
　　虚元越衡天帝度，太极蒙翳天帝度，
　　赤明和阳天帝度，玄明恭华天帝度，
　　耀明宗飘天帝度，竺落皇笳天帝度，
　　虚明堂曜天帝度，观明端靖天帝度，
　　玄明恭庆天帝度，太焕极瑶天帝度，
　　元载孔升天帝度，太安皇崖天帝度，
　　显定极风天帝度，始皇孝芒天帝度，
　　太皇翁重天帝度，无思江由天帝度，
　　上揲阮乐天帝度，无极昙誓天帝度，
　　皓庭霄度天帝度，渊通元洞天帝度，
　　太文斡宠天帝度，太素秀乐天帝度，
　　太虚无上天帝度，太释玉隆天帝度，
　　龙变梵度天帝度，太极平育天帝度。
　　普 告 三 界 
　　万 神 咸 听 
　　敕 命 奉 行 
　　右录永度三涂五苦八难，超凌三界，逍遥上清。一如告命。
　　太岁年月朔日时告行。
　　具位臣姓某承诰奉行。
　　列师衔。
　　东极青玄超神黄箓
　　黄纸朱书，告拔涂炭幽爽告魂。
　　谨为入意至除已，飞奏
　　天廷，普告三界，昭示十方，告行九龙符命，外合行元降。
　　敕 三 界 
　　命 听 
　　右箓
　　三界冥空，三元曹局，六合八埏，应着幽都，万神咸听。超，度某州境内凶横沈魂幽爽，消除业垢，解释冤仇，神识自生，超凌福境。一如告命。
　　太岁年月朔日时告行。
　　具位臣姓某承诰奉行。
　　列师衔。
　　无上盟真玉匮通真黄箓
　　黄纸白书朱书，告行接待用。
　　谨为某处某人偕顶会等，修建妙斋，作诸善利，加持云篆，接引沈幽，超登道岸。
　　摄 完 涵 养 
　　上 升 紫 庭 
　　右箓
　　东华妙化昭运十方天尊，南演妙化昭运十方天尊，西方妙化昭运十方天尊，北际如化昭运十方天尊。上情帝庭，一如告命。
　　太岁年月朔日时告行。
　　具位臣姓某承诰奉行。
　　列师衔。
　　太上生天宝箓
　　黄纸黑书朱篆，给付幽魂。或百至十万道，焚之。
　　敕 赦 神 
　　魂 上 升 
　　右箓普告三界，昭示万灵，拔度幽爽，逍遥上清，一如告命。
　　太岁年月朔日时告行。
　　具位臣姓某承诰奉行。
　　列师衔。
　　清微齐法卷上竟
　　#1府：疑为『符』。
　　清微斋法卷下
　　简式
　　救苦简十二品
　　用梓水，丹书，青袋。
　　帝王登真第一
　　亿 光 普 照 参 
　　龙 元 敕 行 
　　元始符命金箓玉简青英妙道真符，告下方诸洞霞明华光元之天，太霞扶桑君，旸谷重元灵君，左郁华上真，右青谷上真。上启皇帝，参朝道宝，与真洞明。一如告命。
　　太岁年月日具位臣姓某告行。
　　后妃登真第二
　　元 始 应 化 龙 
　　文 焕 明 行 
　　元始符命金录金简冲真九阳真符，告下金灵元宏碧昌之天，太丹金元万炁图仙元君，三华九惠七映十明太释隆昭上真。谨启后妃，参朝师宝，克证仙真。一如告命。
　　太岁年月日具位臣姓某告行。
　　度公侯将相一品三品命妇及三洞箓官高士第三
　　九 阳 太 运 度 
　　品 清 真 敕 行 
　　元始符命金箓白简九龙真符，告下朱明紫素煌耀之天,和阳赤明昌阳育明元景上真超度某人，乘兹妙曲，复性生真，超升仙境，名上清都。一如告命。
　　太岁年月日具位臣姓某告行。
　　度品官命妇四辅正一箓官高士第四
　　元始符命金箓白简九龙真符，告下玄英枢机应灵元华之天，紫微春景元皇，清晨玉灵上真。拔度某人，参朝灵宝，获遂登真。一如告命。
　　太岁年月日具位臣姓某告行。
　　生身受度第五
　　青 华 郁 化 升 
　　度 与 真 敕 行 
　　元始符命金箓白简九龙真符，告下北元景纬瑞光紫盖之天，玄华镇阴洞官，风泽灵渊应明至真。拔度预修某人，劫劫长存，超凌三界，逍遥玉台。一如告命。
　　太岁年月日具位臣姓某告行。
　　保国度难消息兵戈第六
　　龙 文 胎 化 映 
　　度 青 玄 敕 行 
　　元始符命金箓白简九龙真符，告下蓬玄太空之天，五岳四读，九州八埏名山大川，地祇百灵众真。永保国祚，奠安邦境。一如告命。
　　太岁年月日具位臣姓某告行。
　　度侍从卿监郎官朝贵监司守位官品命妇第七
　　元始符命金箓白简九龙真符，告下太华琼英七映之天，琼华上真，玄灵元冥，十华境分九灵，太明自然之神。拔度某人，神参紫阙，名上丹章。一如告命。
　　太岁年月日具位臣姓某告行。
　　度邑宰官职命妇道流箓士第八
　　威 符 龙 还 魂 
　　神 生 真 敕 行 
　　元始符命金箓白简九龙真符，告下十方无极世界，三官九署百二十曹，五帝考官，九阴主者，阴景神灵。拔度某人，神参仙域，名记紫文。一如告命。
　　太岁年月日具位臣姓某告行。
　　拔赎沈滞百姓士民第九
　　元始符命金箓白简救苦真符，告下十方无极世界，三官九府百二十曹，五帝考官，九幽地狱巨天力士，执罚神兵，司命司录，司功司杀，牛头狱卒，三界大魔。拔度某人，出离地狱，永辞长夜，睹见光明，万罪荡除，冤仇和释。乘此九真妙戒，拔度功德，上升天堂。一如告命。
　　太岁年月日具位臣姓某告行。
　　度凶横非命伤亡第十
　　元始符命金箓白简救苦真符，渊阴台北灵玄运之司，十元八告下洞宏缘佐
　　诸神。拔度某人，出离恶趣，魂识洞清，万罪荡除，冤仇和释。乘此某箓，解度功德，上生天堂。一如告命。
　　太岁年月日具位臣姓某告行。
　　通用第十一
　　诘文同前，拔赎士民第九。
　　济拔血湖第十二
　　元始符命金箓白简九龙真符，告下清英万炁总真之天，金阙太隆华精曲素诸真，黄华浩地紫元崇台夜光夫人，涵清妙宏仙真。拔度某人，速离迷径，克证生方，真惠洞明，善源澄正。乘此黄箓功德，上升天堂。一如告命。
　　太岁年月日具位臣姓某告行。
　　长生简十二品
　　栢木，朱书，青袋，用金龙吏。
　　帝王登真第一
　　元始符命金箓玉简长生玉历保真灵符告下，清微洞阳之天，紫清皇曜九炁九真，元阳玉晨苍道三尊万神。上启皇帝，参真契道，克获生神，龙文结炁，上升玉京。一如告命，金龙驿传。
　　太岁年月日。具位臣姓某告行。
　　后妃登真第二
　　元始符命金箓金简紫诏丹华灵符，告下太皇元明之天，耀清混英妙化洞英诸尊万神。谨启后妃，参真合道，上升紫清。一如告命。
　　太岁年月日具位臣姓某告行。
　　度公侯将相一品二品命妇三洞录官高士第三
　　元 始 祖 炁 保 
　　生 长 灵 敕 符 
　　元始符命金箓白简长生灵符，告下南极元光曲真三阳玉陵之天，昌阳三品百英帝真。超度某人，上登朱陵。一如告命。
　　太岁年月具位臣姓某告行。
　　度品官命妇四辅正一箓官高士第四
　　天 宝 应 运 长 
　　生 道 真 敕 符 
　　元始符命金箓白简长生灵符，告下朱陵周运太丹之天，三十六元煌晖天真。超凌某人，上登朱宫。一如告命。
　　太岁年月日具位臣姓某告行。
　　生身受度第五
　　元 始 妙 道 和 
　　阳 运 生 敕 行 
　　元始符命金箓白简长生灵符，告下九都玉阳之天，六司八弼，辅真万化诸。超度预修某人，劫劫长存，随劫轮，参真悟道，上登朱陵。一如告命。
　　太岁年月日具位臣姓某告行。
　　保国度难消息兵戈第六
　　清 微 应 命 炁 
　　生 长 存 敕 符 
　　元始符命金箓白简长生灵符，告下紫微碧玉泰玄之天，太一帝君，十元太一天君，青门黄阙紫禁黑关龙卫，虎辕天真集诸贵神。保度国安民丰，欣乐太平。一如告命。
　　太岁年月日具位臣姓某告行。
　　星辰告下，经纬洞阳，郁仪洞阴，结璘五星四曜，北斗南辰，诸真解度。如何或某法雷真如何。
　　度侍从卿监郎官朝贵监司守悴命妇第七
　　洞 真 元 混 化 
　　合 生 神 敕 符 
　　元始符命金箓白简长生灵符，告下南极虚明昌华之天，阳元赤混总真帝灵。超度某人，参真悟道，上登南宫。一如告命。
　　太岁年月日具位臣姓某告行。
　　度邑宰官职命妇道流箓士第八
　　元 皇 保 运 真 
　　炁 生 神 敕 符 
　　元始符命金箓白简长生灵符，告下南方丹天世界，朱陵火府南昌上官长生大君韩君，司马司命司录延寿益算度厄尊神，回骸起死监生大神。超度某人，上登朱宫流火之庭，玉眸炼质，黄华荡形，书名紫策，受化更生。乘此金箓，度命功德，时刻升迁。一如告命。
　　太岁年月日具位臣姓某告行。
　　拔赎沈滞百姓小民第九诰文同前。
　　元 　炁 　始 　玄 　生 
　　真 　与 　灵 　敕 　符 
　　度凶横非命伤亡第十诰文同前
　　元 　始 　妙 　炁 
　　生 　灵 　育 　真 
　　通用第十一诰文同前
　　元 　始 　符 　命 
　　震 　章 　敕 　灵 
　　济拔血湖第十二诰文同前
　　元 　始 　符 　命 
　　清 　朗 　洞 　明 
　　角封式用青纸作
　　元始
　　谨　　　　具位臣姓某承址阁奉行封
　　符命
　　背式
　　长生灵符告下
　　某天或某处
　　关发式
　　元景丹天府天猷紫皇神一天君，主龙吏所，合笺闻差，用某宫某府分司。今准元降
　　元始符命金箓白简救苦真符，拔度某人上升天宫者。
　　元始符命金箓白简长生灵符，超度某人上登天宫者。
　　右关菱龙驿吏若干人，资持符命，速达天宫，昭示宸既。故关。
　　太岁年月日时关。
　　救苦简关前符
　　用黄纸，阔三寸，朱书黏在关前。
　　敕烈神,用茭龙吏
　　长生简关前符
　　敕烈神,用金龙吏
　　召菱龙吏高宏，乃荚龙之总。
　　高某，臣某。
　　召金龙吏彬益，乃金龙之总。
　　彬某，臣某。
　　议简
　　简箓功及幽冥，不可具述。独张丽华事，尤为昭着。记云：诵经至九过，适当忏罪之时，遂爇简疏，则奏简当在功德成就之时明矣。近有方发奏之时，先取救苦符尽焚爇，以为亡者出离地狱，义有未安。盖抽魂自有文牒，白简当在传度时宣告，使亡者乘道场所作功德及愿持戒忏悔自新之力，然后奠简告下，十方赦罪释冤，自此方为出离地狱上登朱宫尔。故经云：九幽地狱众生，闻北帝广为启请，心生悔过，愿求解脱，天尊方为说戒给符。此尤可据。又念呎篆符，不为难事，但能篆二十四面，即可记忆，盖符呎意义相合故也。人能尝试之，则知此言不妄。
　　三元简三面
　　上元简
　　完 　亮 　照 　耀 
　　细 　轼 　帝 　庭 
　　元始符命清微内篆三天玉简，告闻上元天官太极宫三十六曹考司典掾。拔度预会，附荐某等神魂，普及沈滞幽魂苦爽，出离天囚，径诣真都，涤除过咎，朝谒高清。金箓宝符，三界遵承。一如告命，金龙驿传。
　　太岁年月日具位臣姓某告行。
　　中元简
　　冠 轼 魁 茂 
　　摄 禁 朝 宗 
　　元始符命清微内篆三天玉简，告闻中元地官清虚宫四十二曹考司典吏。拔度某魂，普及沈滞幽魂苦爽，出离地户，乘沐阳光。金箓宝符，三界遵承。一如告命，金龙驿传。
　　太岁年月日具位臣姓某告行。
　　下元简
　　烈 玄 帝 命 
　　生 化 万 真 
　　元始符命清微内篆三天玉简，告闻下元水官洞源宫四十二曹考司典吏。拔度某等神魂，普及沈滞幽魂苦爽，出离苦趣，超生福庭。金箓宝符，三界遵承。一如告命，金龙驿传。
　　太岁年月日具位臣姓某告行。
　　九天简
　　或总一面，或分九面，并同式。
　　清 朗 昭 仞 炁 
　　育 明 泓 整 飞 
　　元始符命金箓白简清微开．明真符，告下某天高上至真。超度某魂，飞神谒帝，真惠洞明，上生天堂。一如告命。
　　太岁年月日具位臣姓某告行。
　　十方简
　　或散或总，角封并同九天式。
　　娄 径 由 漠 洪 
　　镇 威 冲 广 元 
　　元始符命黄箓白简清微济玄太泓真符，告下某方无极世界。拔度某人，神度紫府，名上丹庭。一如告命。
　　太岁年月日具位臣姓某告行。
　　三十二天简
　　或四面，或散用诰文，角封并同九天式。
　　东方八天
　　森 亮 涵 泓 
　　晖 奕 互 圣 
　　南方八天
　　符 庚 镐 复 
　　倞 灼 彬 辉 
　　西方八天
　　晶 高 元 浑 
　　泓 协 鸟 通 
　　北方八天
　　合 拱 葸 和 
　　岳 杰 罗 迁 
　　三界简正奏发
　　太 丹 运 化 
　　玉 符 应 升 
　　元始符命清微玉篆太丹简符，告下蓬玄太空天君，佐命储副真君，泰山府君，司命真君，上殿炳灵公，西齐王，蒿里丈人，诸司曹僚典者掾佐等神。拔度九州五姓沈滞幽魂苦爽，以及预会附荐神魂，出离幽夜，赦涤罪愆，神度紫府，名上南庭。玉文到处，金龙驿传。
　　水府告下，水府龙庭，九江四渎，八海五湖，溪源潭洞，泽谷龙庭，合隶攸司。拔度同前。
　　土府告下，九垒幽扃，朔单郁绝，风泽洞虚，有司主者。拔度同前。
　　散坛山水土简
　　璧式
　　山天青，圆。土黄，方。水玄，六角。
　　山简
　　告下岳峙山，镇万神，救灵镇。
　　谨为某处某人，以今月某日值某之辰命。某等修建灵宝大斋醮，自某日戏事，至某日满散。今则行道事竟，投简某山，愿神愿仙，长生度世，飞行上清。五岳真人，至圣至灵，乞削罪录，名九天。请诣灵山，金龙驿传。
　　太岁年月朔日时具位臣姓某於某山某
　　洞天告闻。
　　土简
　　告下土皇，九垒三十六万，敕安镇。
　　谨为同前词。愿神愿仙。中皇九土，戊己黄神，土府五帝，乞削罪名。请诣中宫，勒简太玄。金纽白信，金龙驿传。太岁年月同前於某家住宅中宫土府告闻。
　　水简
　　告下水宫府院亭阁龙潭万神救合神。
　　谨为同前词。愿神愿仙。三元洞府，九江水帝，十二河源，江河淮渎，溟玲大神，乞削罪录，上名九天。恭诣水府，金龙驿传。
　　太岁年月同前於某潭某江告闻。
　　告简焚后，符祝之。
　　镇土　 漳水　 神山
　　右仙家修炼之始，先投简於三府，乞削过录功，故有愿神愿仙之语。前贤取坛中告毕，斋功重明志愿，亦为佳事。以槿木为简，以表洁志，以金龙负简。又当如简之长广，作虚中板底床，以置简上，置龙於虚中处，以负简。有以土府，龙则坐而镇宅，盖俗论也。所谓金龙驿传，岂有坐而能传置也。以青丝代截发，青丝每简用二丈四尺，系简縻龙，三府各有匝数。金纽二十一口，每一简用七口，结於丝上，为龙之衔勒，以表坚固之义。加璧以致敬，礼重币也。天府璧圆而青。土府璧方而黄。水府璧玄而六出，象水之成数也。
　　玉纸阁式
　　紫宸玄上玉元真诰黄素丹书
　　据入意除已。谨按真科，宣行道范。仰紫清而传戒，俯玄泽以垂章。用阐金元，广行玉谐。
　　敕 　颁 　清 　赦 
　　妙 　达 　生 　方 
　　右诰泄自太虚，降流八极。是以宣演，玉元用之，摄行金格。上请紫宸丹刚妙元天君，紫宸丹刚妙元天君，紫宸郁华九炁天君，紫宸绛章三炁天君，紫宸皓灵七炁天君，紫宸玄真五炁天君，紫宸黄阳一炁天君，紫宸三十六混明皇道君。超度某魂。出离幽夜，睹见光明，飞神炼质，育炼精英，上生紫极，游宴丹庭。一如告命。
　　太岁年月朔日时告行。
　　具位臣姓某承诰奉行。
　　列师衔。
　　元上虚元自然宝诰黄素朱书
　　恭奉元降天宝君灵宝君神宝君敕。拔度某人，上生福庭，如预修改云。延生度厄，生身受度，劫劫长存。一如告命。
　　右九天之章三洞飞玄之炁。超度某人，
　　宿命帝图，返本合元，一一长存，逍遥自在，与道合真。一如诰文，风火驿传。
　　太岁年月朔日时告行。
　　具位臣姓某承址阁奉行。
　　列师衔。
　　太阳址阁
　　太阳洞煌郁曜流光玉诰
　　恭奉元降洞煌玉篆诰命。奏为某处某人与预会等，崇建灵宝大斋醮，升度各家祖祢先灵，普超沈滞幽爽。仰祈飞度。
　　敕 　命 　郁 　仪 
　　阳 　光 　回 　真 
　　右诰洞煌昭运，广映十方，郁仪金晖，妙应南昌。上启洞阳郁仪炎光帝君，日宫三十二天总华诸帝君，策景丹光
　　元令真宰。伏依玉诰，奉命清阳。即使某人，回魂度魄，神上黄元，三化九炼，升入天关，炎光真炁，澄正流芳。急急如元始上帝玉宸道君敕。
　　太岁年月朔日时告行。
　　具位臣姓某承诰奉行。
　　列师衔。
　　太阴诰
　　太阴洞灵结璘宝光玉诰
　　恭准元降洞灵玉篆诰命。奏为入意。仰祈超度。
　　敕 　洞 　昭 　命 
　　晖 　映 　黄 　华 
　　右诰朗晖洞映，昭一彻黄中，圆景含辉，华灵妙昌。上启洞阴结璘素皇妙化元君，月府三十二天帝，黄华元君，流光玉女，策景芒阳真宰。伏依玉命，浩荡天晶。即使某人，招摇洞皇，神彩羽衣，炼化交相，飞形合道，上升寒光。急急如元始上帝玉宸道君敕。
　　太岁年月朔日时告行。
　　具位臣姓某承诰奉行。
　　列师衔。
　　角封太阴同式，改易宫名
　　太阳洞煌郁曜流光玉诰上启
　　谨具位臣姓某承诰奉行封
　　同阳郁仪宫请进
　　背式
　　太岁年月朔日时告行。
　　无上灵光生神玉诰
　　九天内元生神，恭奉元降玉诰。授於太和灵玄元君，以今遵依宣行。
　　生 化 玄 炁 朝 
　　登 紫 微 敕 
　　右诰九天帝列九行。无量度人，锡以九天自然之炁。为某人，生化形神，妙玄冲寂，飞神上清。一如告命，风火驿传。
　　太岁年月朔日时告行。
　　具位臣姓某承诰奉行。
　　列师衔。
　　角封
　　无上灵光九天生神玉诰上启
　　谨具位臣姓某承诰奉行封
　　无上九天帝君
　　炼度四诰青纸朱书
　　黄箓院门下分司
　　据某处某人，伏为某事，修建灵宝大斋醮。广集善功，总资超度，恭准元降，保举某魂上升仙境。
　　右元始符命，时刻升迁北都寒池部。卫某形魂，制魔保举，度品南官，死魂受炼，仙化成人，生身受度，劫劫长存，随劫轮转，与天齐年，永度三涂五苦八难，超凌三界，逍遥上清。一如告命。
　　太岁年月日时告行。
　　具位臣姓某承诰奉行。
　　列师衔。
　　黄箓院门下分司
　　据某处入意至恭准元降。升度某魂，过度三界。
　　右普告三界无极神乡，泉曲之府，北都罗酆，三官九署，十二河源。上解某祖考亿劫种亲，疾除罪簿，落灭恶根。不
　　得拘留，逼合鬼群。一如告命。
　　太岁年月日时告行。
　　具位臣姓某承诰奉行。
　　列师衔。
　　黄箓院门下分司
　　据某处入意至恭准元降。保度某魂，上生天堂。
　　右救制地祇侍卫，送迎某魂，拔出地户五苦八难，七祖升迁，永离鬼官，魂度朱陵，受炼更生。一如告命。
　　太岁年月日时告行。
　　具位臣姓某承诸奉行。
　　列师衔。
　　黄线院门下分司
　　据某处入意至恭准元降。保度某魂，升入玉虚。
　　右历关诸天，请灭某魂三恶，斩绝地根，飞度五户，名列太玄。魔王监举，无拘天门。一如告命。
　　太岁年月日时告行。
　　具位臣姓某承诰奉行。
　　列师衔。
　　角封
　　元始
　　谨　　　　　具位臣姓某承诰奉行封
　　符命
　　背式
　　太岁年月朔曰时告行
　　普告敕制历关
　　同前式
　　三界地祇诸天
　　玉历式
　　元洞玉历
　　白剖纸三幅，黑字如钱大，每行一十七字，单行朱篆。
　　据入意，恭准元降敕文。
　　混洞开明 道沌幸喘 简罗勒罗 庆持越梓
　　泓渊极览 造基简平 宁怜知齐 耀烂渊谷
　　盈法缘道 桐景游昌 澄珠坱帅 庆翁景云
　　延罂寂苑 戏炁上婆 生羽影月 延兰莽梧
　　述坱艳候 庭高仙昌 京度玄景 度生勃崇
　　云普仙波 乡诣扇扈 迅碧矧霞 奉玫龙甥
　　甥升通灵 肤紫英重 松云恭静 逆兰芝通
　　摄降
　　右告闻：
　　碧玄丹刚洞耀三十二天，玉惠耀光三十二天，同回亶空大明二十八天，通玄总其茂灵三百六十神王，三元三界海岳十大洞天，三十六小洞天，七十二福地，三十六靖庐，二十八治，八埏内外，九皇三十六垒，风泽洞虚万神。仰遵玉历，超度幽灵魂魄，浑全神识，来赴玄庭。玉历所至：天光四朗，紫云回旋。庆霄八会，灵风扬尘。日月吐辉，五星灌津。天地溟津，流洒香烟。河海静默，山岳藏云。五苦咸解，三徒赦原。九幽息对，长夜开缘。盲聋聪明，六痾并痊。地藏发泄，金玉露形。白骨生黑，腐骸还人。龙麟踊跃，你喔鸟兽飞忻。三界长乐，人神惧焉。此日大庆，万劫更新。玉历所至，风火无停，罪消地府，名上南宫。急急如
　　元始上帝律令。
　　太岁年月朔日时告行，
　　臣谨遣某神上达。
　　具位臣姓某承址关奉行。
　　列师衔。
　　灵宝泰华琼宫灵飞玉历
　　如前。用白剖纸，朱书符，黑字。
　　谨为某处某人，伏为某事，建立坛仪，修崇斋范。请颁符命，开度九幽，广集功勋，总资超度。
　　除已飞奏
　　天廷，普告三界，昭示草司外。恭准元降。
　　虚 无 溟 涬 
　　天 地 洞 清 
　　生 化 万 象 
　　妙 理 全 真 
　　飞 神 不 灭 
　　会 集 成 仙 
　　右本际真篆，普告三界，昭示十方。谨因际会，用召璇穹飞仙千二百神，森罗
　　混合辰曜当宇至真，舆埏酆垒掌执灵祇。根括前件，在会所荐，冥魂沈爽，至期来诣斋坛，听经闻道。神识自在，上升福庭。玉历所至，星火奉行。
　　太岁年月朔日时告行，
　　谨遣五方云路追摄符使一百一十人传告。
　　具位臣姓某承诰奉行。
　　列师衔。
　　圆封
　　泰华琼宫灵飞玉历具位臣姓某封
　　背文
　　太岁年月朔日时告行
　　召冲灵妙感直符朱防符
　　心咒郁享剑
　　玉札式
　　北魁玄范洞渊天赦玉札
　　白剖纸，黑书大字，朱符，如玉历式。
　　据乡贯某人，伏为亡过某，自从倾逝，未测。升沈，叩祈超度。本司领词激切，除已飞奏天廷，笺闻省府，普告三界，昭示旱司外。恭准元降。
　　玄 光 普 照 
　　号 召 万 神 
　　拔 赎 元 间 
　　道 摇 上 清 
　　右札
　　元洞玉历，龙汉延康，普告万神。谨召北魁玄范何昌、乔荀、魏睦，神虎将军赵垕、梁伟等。摄召前件，所荐亡灵，赴玉英昭凝府灵华右司，捧箓生升。札到星火奉行。
　　太岁年月朔日时告行，
　　谨遣铁甲飞电使者蔚仲坚。
　　具位臣姓某承诰奉行。
　　列师衔。
　　角封
　　北魁玄范洞渊天赦玉札上诣
　　谨具位臣姓某承诰奉行封
　　玉英昭疑府灵华右司通进背式
　　背式
　　太岁年月朔日时告行
　　此札不与玉历同用，大功缘则用玉历，为二三千员数，或普度数。
　　玉札或三五名近百名，不以大小功果通用，却用混洞录给亡，并缴赴灵华右司。
　　召铁甲飞电使者蔚仲坚符
　　灵宝升玄部卫玉檄
　　白剖纸，黑字，朱符。
　　谨据入意。以今斋事，云周醮修，将备所荐神魂，资度幽爽，乘兹玉檄，即遂逍遥。
　　右檄上召
　　泰华琼宫灵飞司缘佐主神，制魔保举，度品南宫。一如玉檄，火急奉行。
　　太岁年月朔日时告行，
　　谨遣五方云路飞行大神等上达。
　　具位臣姓某承诰奉行。
　　列师衔。
　　角封
　　灵宝升玄部卫玉檄告下
　　谨　　　　　　　　　　　　具位臣姓某承诰奉行封
　　泰华琼宫灵飞司
　　背式
　　太岁年月朔曰时告行
　　召金元丹明直符韩元吉符
　　召咒格周钊
　　右直符状，青面，三目，执斧。
　　续批玉历札
　　此谓已发历札了，临期或三五名，旋求超度者。
　　某分司：
　　本司据某人，与在会某人等，崇建黄箓大斋。已行玉历，关告去后。又据某人来词，幸遇大斋良会，敢不荐修某人苦干名。仰希恩既同跻。
　　右符请某官分司，追摄一行至真，详审来符良因。疾速奉行。
　　太岁年月朔日时告行。
　　具位臣姓某承诰奉行。
　　列师衔。
　　封皮
　　玉历大篆具位臣姓某谨封
　　背式
　　普告三界昭示群司
　　历前单状
　　妙道始青宫分司：
　　恭准元降，玉历摄召。黄箓大斋会某人等，所荐亡过家先祖祢内外亲姻姓名，开具于后。
　　某处某人所荐亡过某人，存殁时生详名，多寡逐一开列。
　　右具在前，伏乞详审，即命驰传。捷疾神吏，上通碧汉，中遍人寰，下及坤舆九州八埏。要见所荐，先魂正身，魂魄至期，来赴斋坛，闻经听法，以祈升度施行。
　　太岁年月日时具位臣姓某具。
　　元洞玉历玄广灵章
　　用白刨纸，黑字，朱符。
　　恭准元降入意。除已飞奏天廷，合行灵章，普告无穷，万神咸听。
　　元 词 玉 历 
　　飞 行 三 界 
　　召 某 魂 神 
　　右玉历引摄，所荐魂仪，削除黑剡，来赴斋坛，以凭超度施行。
　　太岁年月朔日时告行。
　　捷 
　　列师衔
　　具位臣姓某承诰奉行。
　　角封
　　元洞
　　谨具位臣姓某承诰奉行封
　　玉历
　　背式
　　太岁年月日时告行
　　元景丹天飞天神驿法
　　阳神驿吏
　　专上天及起雷用。
　　安广，陈辉，高杰。
　　并交脚朴头，朱衣，威貌。
　　召符
　　烈 　　召咒　俱昉
　　阴神驿吏
　　松奇，曾萌，汤信。并交脚朴头，皂衣威貌。
　　召符
　　冲 　　召咒　俱虔
　　通召心印
　　沾 此乃急速，有召立直。
　　入驿法
　　行
　　篆　　 驿傅。二篆。
　　合
　　清微斋法卷下竟
　　
