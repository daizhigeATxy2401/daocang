修真十书武夷集卷之四十五
　　海南白玉蟾着
　　武夷重建止止庵记
　　武夷之为山，考古秦人《列仙传》，盖钱铿於此炼丹焉。钱铿进雉美於尧，尧封於彭城，后谓之彭祖，年及七百七十七岁而亡。生平惟隐武夷山，茹芝饮瀑，能乘风御气，腾身踊空，岂非仙也耶？铿有子二人，其一日钱武，其次曰钱夷，因此遂名武夷山。三十六峰第一峰九曲溪头，最初曲其地也，始则有太姥元君即其地以结庐，次则张湛继其踪而入室。其后有如鱼道超、鱼道远，皆秦时之女真，入此而隐焉。然此地其深邃不可言，四围皆生毛竹，人有樵采而见之者，因毛竹而目此二鱼焉，毛女至今称之。晋人娄师锺、唐人薛邮，皆於此地炼真养元而去，本朝又闻东京李淘真、洛滨李铁笛、燕山李磨镜，相踵於其地卜筑也。丞相李纲亦尝访此三李，而符其夙昔梦雪之梦，盖欲於此而建吏隐亭焉。由是而后，有尼师数代，人名其庵日禅庵，号其地日禅岩。呜呼，奇人异士，不世而出自尔，庵亦倾坏，地皆荆榛。但闻所谓止止之名，而无稽考之边。山南曾孙詹玫夫，其字美中，盖世代簪绂而胸宇英杰之人也，一日一叹曰：太史公穷九疑，韩文公登太华，是皆思古而感慨者焉，岂好奇之谓也，浊世仕路多呃塞，不知结方外友以为井鳌砂汞之学，夫其或者可飞升焉，可尸解焉，仙有可求，岂不容力，非曰能之，愿学焉。忽有琼管白玉蟾自广闽出而至武夷，适有披榛、诛茆之意，盖亦契券詹美中之臆素，从而搜访止止庵之地，辟几百年不践之苔，刻三五里延蔓之草，於是得其地焉。岁在嘉定丙子之王春始鸠工断梓，俱夫运号。然而开创之难。未几，而白玉蟾拂袖天台雁荡矣！玉蟾言旋而庵始成，美中固欲挽之以为三李隐居之设。玉蟾盖惮朱紫之往来，而膏车秣马，适所以废吾事而汨吾心。且自谓美中曰：庵成，皆子之余财余力故也，不弹指顷，堂宇落就，非霹雳手谁能如是，今但择其道宁心耐志、守素乐静之士，延而居之，使其开垦数时、花木繁盛。而玉蟾此去罗浮入室，回必永身以住持之。美中曰：然。又曰：然则生先既去也，宁不为我记其庵，而盟他日之再来乎？玉蟾曰：唯。然是庵背倚幔亭峰，面对虎啸岩，左则天柱峰，右则铁视蟑。入去不数举武，则有朱晦庵仁智堂；出来才一唤地，则有魏王会真庙。其问有冲佑观修廊数百问、层楼数十所，玉岌锦囊，举皆御书，琼椟琅宠，悉储仙蜕。大云金身之招提，实左右乎止止之庵。侧后则瀑布悬崖，万丈雪化，前则碧流盈溪，龙揪蛟浴。上有天鉴池，可以通弱水，下有升真洞，可以透蓬莱。若武夷千岩万壑之奇，千山万水之胜，莫止止庵之地若也。云寒玉洞，烟锁琪林，紫桧封丹，清泉洗玉，猿随羽客，鹤唳芝田。铁笛一声草仙交集，螺杯三饮步虚泠泠，盖可以歌太空紫虚之洞章，吟玉灵羽翮之仙曲。然则尘埃不碍眼，古今皆一时，而绛幔虹桥之事，犹宛然矣。奇哉，青草青，百乌吟，亦可暮，亦可琴。有酒可对景，无诗自咏心。神仙渺茫在何许？武夷君在山之阴，孤舟只棹归去来，琼花满洞何处寻。岂非止止庵清绝胜妙处也？詹美中定知玉皇将再宴，白玉蟾亦将炼七返九还之丹，此日此文不徒作也。则然若异日有异事，犹见止止庵不徒建也。尝记元佑盛时，人在霍童山建一茅庵，谓之寂寂，不数年而庵之束已蜕矣，而此庵遂泯。至隆兴间，再有人启之，一二年而所启之人乃遇向日先创庵者，於是皆仙去。事皆《集仙传》。今而美中之事，又踪迹颇类之。盖止止者，止其所止也，《周易》艮卦兼山之义，盖发明止止之说，而《法华经》有止止妙难思之句，而庄子亦日：虚室生白，吉祥止止。是知三教之中，止止为妙义。有如鉴止水、观止月。吟六止之诗，作八止之赋，整整有人焉。止止之名，古者不徒名，止止之庵，今人不徒复兴。必有得止止之深者，宅其庵焉。然则青山白云，无非止止也，落花流水，亦止止也，啼乌哀猿、荒苔断藓，尽是止止意思。若未能止止者，参之已有止止所得者，政知行住坐卧，自有不止之止，非徒唠枯木死灰也。予特止止之辈也，今记此庵之人，同予入止止三昧，供养三清高上天，一切众生证止止。止止非止之止止，实谓止其止之止而已矣。海南白玉蟾识。先野后人幔亭曾孙龟峰詹玫夫立铭。
　　赠知宫王南纪洞章
　　古熙策云，南飞庚伏。正拌晴槐舞熏新，蜩噪晚止锡琳宫。仰惟宫宰真人，江山态度，风月襟怀，神仙中人，不易得也。尝摭草仙家谱旧矣，王棋则老聪之薪着高弟也，王楠则蒙庄之函苏道契也。郁单无量天，则王雍御雷岌；梵监须延天，则王绍识运历。鲁人王硕，炼玉云丹於浮雍山，秦人王乔，炼九神丹於天华洞。其后王长、王敏出於汉晋，王茂、王载卿出於魏唐。近世云鹤子作三一灵篇，烟松子作金丹枢要，逍遥子作还丹结集，清虚子作丹道指迷，皆其族人也。其门天人隐显，殆莫一二。且云：丹山之凤必生鸾鸶，赤泽之马必生麒麟。有如仙裔绳绳，名仙至人层见鳞出，千百岁下，挺生真人，坐董洞天，星弁左右，葆毓天粹，扶剔幽奥。咀太元之精，采真一之气。其治心也，如镜内像，其应世也，如水中月。休功丕德，光前绝后，当世道俗，曳手俯额，目争视，手争指，莫不曰：其道如是，其德如是。乃作洞章以歌之。歌曰：
　　黄道珠缠阙一点，方寸无人洞门掩。桑田未变海水减，琪树开花绿苒苒。
　　小有瑶章落龙虎，月坛香玲宫谁主。真人扬下神霄鸾，天驺惨惨归紫府。
　　千山万山锁青烟，三树两树啼断猿。风飞杨花三月寒，人在城门烟水村。
　　生而神灵长威武，笑携一卷黄庭去。坐断琳宫主奸粥，星弁霞裙满堂庑。
　　四海横香航烛人，肘行膝步来如云。爱河翻波渺无际，花生铁柱郑都春。
　　把握阴阳一呼吸，长啸一声鬼神泣。仗剑唤雨轻撼环，化篆召雷略举笔。
　　当年檄赴内道场，黄麻紫墨星争光。归来百废喜具举，规模轮奂重铺张。
　　翻思龙汉元年事，撞破混元识行李。满鼎铅霜火焰飞，绿颜雪齿君知否。
　　松竹潇潇生玲风，白鹤一去草庐空。
　　谒仙行赠万书记驺
　　懈管飞葭方孟钥，青女仍前夜行恶。连日束风生峭寒，黄鹏声断梅花落。
　　客来武夷访灵踪，八字洞门无锁钥。溪头昨夜添新雨，桃片满溪红灼灼。
　　苍苔满地空绿匀，芳草无言烟漠漠。捣药声乾丹井寒，虹桥一断收霞幕。
　　千古松风学凤笙，向晚清客满林壑。山光不动旧松竹，洞中惨惨悲猿鹤。
　　机岩学馆空无人，紫岭丹丘久萧索。雾暗平林虎长啸，碧潭生花老龙跃。
　　峭崖飞乌不敢过，万丈苍琼真峻削。山中金蟾不可寻，石边且取黄芝嚼。
　　我生逍遥事落魄，泉石烟霞得真乐。身披绿麻戴青箬，横担碧华蹑芒层。
　　只爱山林驮城郭，却厌膏粱爱藜蒮。冷眼石上入华胥，梦见太虚无斧凿。
　　谒来洞中未半饷，转盼又觉经旬朔。今朝云头雨收脚，欲归又被溪山缚。
　　欲作此地三问茅，朝餐红霞慕饮瀑。已有神仙分定绿，定知道外无乾坤。
　　只愁天上多官府，九转丹成未敢吞。
　　画中众仙歌
　　不兴饮尽孙权酒，正欲画屏笔脱手。一点凝墨状生蝇，剔之不飞心始惊。
　　献之兴来拈起笔，笔如解飞自钩掣。戏染松烟作牸牛，脱似偃角眠莎丘。
　　萧贲探得鹤三昧，胸中不与造化碍。一幅素销如片天，雪翎欲起凌苍烟。
　　僧县醉后劓够睡，睡起濡墨作石块。擘山裂岩而举云，或如伏虎如露拳。
　　恺之画兰藏玉笋，开而视之已飞去。安得翠叶成寒丛，四景常使飘春风。
　　闻道南斋宇文焕，精笔妙墨扫芦疡。低颈吸水昂颈飞，仿象荷枯沙瘦时。
　　唐有处士昊道元，丹青之余多画猿。状出抱子落寒泉，又如弯弓远树奔。
　　季成画虎常作怒，鬼神不敢正眼观。但见纸上生狰狞，开口解啸风悲呜。
　　叶公好龙故学画，不觉心孔开一坛。纸上笔画方似龙，风髯浪鬣来争雄。
　　韩干画马得滋味，霜啼巧作追风势。可怜张口嘶无声，只惜风棱瘦骨成。
　　江头细草为谁绿，只有风烟相管束。阮瞻收拾草精神，笔端与草私为春。
　　画鱼古有康灵叔，掷头摆尾万鳞足。红鳍紫鲤成队行，跃碎瑁璃跳上冰。
　　仁老胸中有雪月，画出梅花更清绝。鲁直嗅之嫌无香，幻出江南烟水乡。
　　张臻虚心而学竹，风雨潇潇生锦轴。风枝雨干欲化龙，不堪裁杖扶葛洪。
　　钱觐画松扫烟雨，松梢鹤立飞不去。凌风傲雪玲几时，翠色不改常清奇。
　　王维笔下多山水，千山万水一弹指。万顷玻办碧欲流，千层翡翠波上浮。
　　有时画出几枯木，一片落霞问飞骛。有时画出古涧泉，浪花衮衮人不闻。
　　有时花落乌啼处，正是千林偯秋雨。有时日暮鸦呜时，烟际锺声催月迟。
　　有时移却潇湘岸，移入洞庭彭蠡畔。有时攘过天台山，相对鸦荡烟雨寒。
　　古人去后无人学，学者往往得皮壳。鬼神却易狗马难，匠世未能窥一斑。
　　见君丹青与水墨，笔下剜出心中画。一发才精百发精，留取后世不死名。
　　拙庵
　　笑拥黎杖倚寒松，现世神仙一拙翕。冠简投关离玉阙，天人推出镇琳宫。
　　身居星弁露倨上，心在烟都月府中。岂是摩掌令发黑，不须服饵自颜红。
　　百年赢得十分讷，万事算来俱是空。解识蜘蛛空结网，能言鹦鹉被樊笼。
　　闲将世味闲中嚼，静把天机静处穷。学巧不如藏巧是，忘机不与用机同。
　　虚空不语虚空广，造化无声造化公。六贼奈人闲不得，十魔见我懒相攻。
　　凝神多得佯呆力，养气无非守口功。欲雨只消呼淦况，要雷略自召灵窿。
　　人间若也不容住，学骑白鹤乘天风。
　　修真十书武夷集卷之四十五竟 
　　修真十书武夷集卷之四十六
　　海南白玉蟾着
　　赞历代天师
　　第一代天师正一静应真君，讳道陵，字辅汉。
　　云锦山前炼大丹，六天魔魅骨毛寒。一从飞鹤归玄省，烟雨潇潇玉局坛。
　　第二代嗣师，讳衡，字灵真。
　　光和初载大丹成，有甚工夫事汉灵。夜半玉舆飞紫露，春风春雨满阳平。
　　第三代系师，讳鲁，字公期。
　　笑把铜章尹汉中，隐山斗米显神功。魏兵四畔临河岸，弹指波心万丈峰。
　　第四代讳滋，字元微。
　　鄱阳策杖抵岩颠，旧有丹炉锁暮烟。今古一双龙虎石，侍郎仙去是何年。
　　第五代讳昭成，字道融。
　　数千里外露阳神，丹宠灰寒结紫云。两虎归林人不见，数枝菌草鹤穿坟。
　　第六代讳椒，字德馨。
　　丹书玉札隐琅函，云几飞空鹤几縿。告别门人归去后，夜来素月落寒潭。
　　第七代讳仲回，字德昌。
　　当年辟谷炼仙丹，召雨呼雷譬似闲。四海有人膺法录，笑携节去鹤呜山。
　　第八代讳迥，字彦超。
　　丹篆才书泣鬼神，年瑜九十脱红尘。至今岩上结庐处，夜半凤凰栖绿筠。
　　第九代讳符，字德信。
　　上饶山水甲江南，一锡横飞欲结庵。忽遇至人烟霭外，归来无语隐松岩。
　　第十代讳子祥，字鳞伯。
　　满室神光夜欲阑，灵丹吐出掌中看。当时鹤唳佳城外，空有霓裳掩玉棺。
　　第十一代讳通，字仲达。
　　闭户凝神四十年，青鸾赤重策云轩。琼棺数月金躯玲，满室天香酊一樽。
　　笼十二代讳仲常，字德润。
　　鹤书曾诏赴宸京，归作分形化景人。昨夜饮酣曾吐酒，醒来又薄瓮头春。
　　第十三代讳光，字德昭。
　　几年辟谷学飞行，撞破秋空一点青。才到暮林风月夜，洞天隐隐步虚声。
　　第十四代讳慈正，字子明。
　　丹鼎能乾活水银，举家一念赡贫民。空中动破云韶乐，白鹤飞来风雨春。
　　第十五代讳高，字士龙。
　　丹台一点玉髯翁，千古天师张士龙。招弄溪山诗技巧，吐吞风月酒神通。
　　第十六代讳应韶，字治凤。
　　一亩闲云独自耕，草庐寂寂诵黄庭。又言辟谷归山后，月夜时闻铁笛声。
　　第十七代讳顺，字仲孚。
　　贵溪一尉隐家山，静结茅庐三两闲。九十岁时尸解日，时人犹见是童颜。
　　第十八代讳士元，字仲良。
　　神水华池养白鸦，玉炉进火结丹砂。仙家妙用无人识，顷刻能开桃李花。
　　第十九代讳修，字德真。
　　玉局瑶篇龙凤文，三元开度士如云。翻身踏着蓬莱路，浴罢焚香自入坟。
　　第二十代讳谌，字坚德。
　　吸乾酒海一须臾，冠冕元坛百岁余。不食人问烟火气，能传天上电花书。
　　第二十一代讳秉一，字温甫。
　　入腹金龟梦正疑，琳房初诞谪仙儿。丹传祖印百来岁，执简归仙地震时。
　　第二十二代讳善，字元长。
　　参遍名山谒洞天，相逢却是活神仙。归来换骨回阳日，屈指人问九十年。
　　第二十三代讳季文，字仲归。
　　玉盂祝水起波云，笔下雷声泣鬼神。龙虎山前山后问，先生活尽几多人。
　　第二十四代讳正随，字宝神。
　　人在犁锄烟水乡，结茅高外小松岗。劲封真静先生号，一巷仙经一灶香。
　　第二十五代讳乾曜。
　　横握镇娜入洞天，洞天漠漠掩寒烟。仁宗亲问金丹诀，笑指斜阳噪乱蝉。
　　第二十六代讳嗣宗。
　　朱砂鼎裹炼金晶，默祷天皇入紫冥。月落半山丹井水，猿声惊断满天星。
　　第二十七代讳象中，字拱辰。
　　仁皇恩赐紫衣时，方是宁馨七岁儿。闲把洞章歌一阕，不知鸾鹤满天飞。
　　第二十八代讳敦复，字延之。
　　棘围战罢笑归来，一寸功名心已灰。白鹤何年归洞府，夕阳影裹野猿哀。
　　第二十九代讳景端，字子仁。
　　当年仙去鹤巢空，万壑千崖夕照红。人在丹丘玄圃外，潇潇松桂夜来风。
　　第三十代讳继先，字遵正。
　　筑着成都人姓刘，丹成蜕迹入罗浮。琼楼数纸御书在，虚静先生已掉头。
　　第三十一代讳时修，字朝英。
　　是个清都一散郎，凝神聚气炼丹阳。片云孤鹤无踪迹，半夜风寒万里霜。
　　第三十二代讳守真，字遵一。
　　鹤颈电腮骨已仙，星坛长啸诵琼篇。自从阙下归仙后，一枕清风几万年。
　　木郎祈雨睨并注
　　乾晶瑶辉玉池束，
　　乾者，亥方也，西北之位，为天门也。天中之晶，乃琼华瑶辉之境，梵气之上，玉符之中，有玉池，束际乃空洞之城，是雷神所居之所也。
　　盟威圣者命青童。
　　九天有元极盟威真人，乃圣者也。真人行号令，召命束方蛮雷神将，姓朱名青童。
　　掷火万里坎震宫，
　　掷火万里，乃雷师之威也。流铃八冲，乃雷母之权也。自坎之震，乃自北而束也。地从束北而生，故束北乃雷府之官，故《易》曰：雷在地中复也。
　　雨骑迅发来太蒙。
　　雷车、雨骑、风驾、雷辕，皆雷神部从也。奋迅自空中而来，故日来太蒙也。
　　木郎太乙三山雄，
　　太乙碧玉之府，乃木郎皓灵神君居其左，主析雨，瑞华东灵神君居其右，主析雪。左官有三山，右官有四垒。木郎乃太乙府左官三山之雄神也。
　　霹雳破石泉源通。
　　雷神陕雷槌雷斧破石，通其旱涸之泉源也。
　　坤震巽土皓灵翕，
　　坤属西方，震属束方，巽巳属南方。以西方．之金克东方之木，以束方之木生南方之火，生中官之土。土能克水，水师乃皓灵翁也。钦火神居西方，主帅辛判官在束方，邵阳雷公在南方，五方蛮雷会於玉枢使相之中官，玉枢乃斗枢也。斗中有都水使者，乃皓灵黄也。是故激厉如是。
　　猛马四张钦火冲。
　　雷神四方驰猛马，中官效火飞空下，乃雷呢中语。流精郁光奔祝融，水神名玄淇，字流精。雨神名沸况，字郁光。火神名回禄，字祝融。以　　水神、雨神驱奔火神也。巨神泰华登蕾买中。泰华乃束岳上卿，巨神乃西岳白虎神主也，奔迸於云中也。
　　墨婶皂蠢扬虚空，
　　墨婶皂鸯，状似阴云，飞扬虚空，沛然下雨。
　　掩曦蒸雨屯蕾买浓。
　　屯聚浓云，掩隐炎曦，酿阴雨也。
　　关伯撼动昆仑峰，
　　南方荧惑星君下有板伯神君，撼动昆仑之山，顶有天河也。此言火神动山岳、倾天河也。
　　幽灵翻海玄瞑同。
　　水神名玄淇，波神名翻海，江神名幽灵。此言波神用力，与江神用力，而水神亦同力行雨也。
　　冯夷鼓舞长呼风，
　　六波天主帝君，乃冯夷也。鼓舞长呼，起风雨也。
　　蓬莱弱水兴都功。
　　蓬莱有都水使者，弱水有水功使者。
　　龙鹰捷疾先御凶，
　　雷府有火龙之车、火鹰之骑，先御炎凶也。
　　朱发巨翅双目彤。
　　钦火律令邓大帅，有朱发，两畔肉翅，银牙耀日。
　　雷电吐毒驱五龙，
　　雷公电母吐威毒之气，驱五海之龙。
　　四俱谖键罗阴容。
　　四海黯霭，森罗阴色。
　　一声四海改昏蒙，
　　霹雳一声，则四海之内，改炎热而为昏蒙。
　　雨阵所至川流洪。
　　雨骑如阵，飞空而至，川流洪水。
　　金光流精斩旱虹，
　　金光流精，乃西南雷神。人首神身，仗火剑，斩蜡练也。
　　洞阳幽灵召玺窿。
　　洞阳幽灵，乃束北雷神。人首鱼身，号召雷师灵霪也。
　　玉雷浩师变崆峒，
　　玉雷浩师，乃束南雷神。人首龟身，变阴黑之色，满雷府崆峒之城也。
　　虚皇泰华扫妖炽。
　　虚皇泰华，乃西北雷神。人首蛇身，扫荡为旱之妖爞。
　　群梁玄黄号前锋，
　　群梁玄黄，乃风神也。风神号於雷阵之前锋。
　　祠泉恣蜃威天公。
　　祠者，祷也。泉者，龙潭也。恣者，纵也。蜃者，蛟此也。威天公者，施行天公之威也。
　　钦火律令翻穹窿，
　　钦火律令邓元帅，飞冲於穹窿虚空之表。
　　鞭击妖魅驱蛇虫。
　　旱魁旱妖，乃为旱之鬼魅。异蛇怪虫，乃倦晦之隐龙。
　　勾娄吉利炎赫踪，
　　娄吉利之言，在雷府，乃火龙之字，言火龙有炎炎赫赫之踪。事见方丈王侍宸《紫微雷书》。
　　登僧泽颐悉听从，
　　登僧泽颐之言，在雷府乃火车之字，言火阵元帅听从五雷之号令也。事见方丈王侍宸《雷书》。
　　织女四哥心公忠。
　　织女四哥之言在雷府乃霹雳大仙。其心公忠，为民析雨。
　　辅我救旱助勋隆，
　　雷神、风神、雨神、电神，助吾救旱。按《法书》云：救旱一次，以其阴功升转一阶，准活一百二十人。大旱过两旬者，迁三阶。
　　赤鹦紫鹅飞无穷。
　　唐天师叶法善《雷书》中，有赤鹞紫鹅之符，投於束南水瓮中，诵木郎咀，可致风雨。事见方丈法书。
　　摄虐缚祟送北邓。
　　摄虐龙、缚旱祟，送於北阴天狱，以考其亢旱之咎。
　　动紫虚元君降摄，急急如火铃大帅律令。紫虚元君，乃玉枢使君。火铃大帅，乃关伯神君也。
　　修真十书武夷集卷之四十六竟
　　修真十书武夷集卷之四十七
　　海南白玉蟾着
　　法曹陈过谢恩奏事朱章
　　上清大洞宝录弟子、五雷三司判官、知北极驱邪院事臣白玉蟾稽首再拜上言。臣闻太极仙翕有言曰：学法之士，如赤体掺白刃耳。臣观此言，莫不战栗。虚静先生张继先有言曰：人生百年一弹指，闭眼风刀即立至。臣观此言，愈增惊悸。臣末学庸辈，滥居道闯，措心立教，朝夕骇忧，自愧疏愚，戒德违缺。四方学者来如牛毛，设若普接而授之以道德，又恐泄露天机。苟若不纳而惊之以戒条，则是障拒后学。或若择善拔尤而问度一二，复虑庸者隙进，鄙者薄来。臣夙荷师恩叨传法奥，宝佩心印，未尝轻慢，仰遵科戒如履薄冰，晦边遁名莫敢彰露。臣童髻何知自护毛羽，仰惟三宝洞察愚衷，岂容饰辞，委实真梼，以今吉辰伏地，贡章一通，上诣三天曹。谨据太上三五都功、正一盟威弟子施某等，昨各已录心词上奏天庭，乞行传度，已为誊申部省，依科给帖，充授法职。寻即择日建坛，剖符破券，拨将统兵，分司隶事。然后以药殿琅书，心传口诀。兹则同发诚心，谨取今月某日，虔就武夷山升真玄化洞天，修设三界高真谢恩清醮几分，延奉上真，仰酬玄造，更析景既及臣等身。臣愚辄以己见为陛下陈之。夫法士有大不易者七，有深可畏者六，何哉？谓如世俗浇漓，风教飧堕，迷迷相指，以盲指盲，此则遇真师之难，所以为大不易者一也。文书谬误，诀法乖舛，呈中落步，呎中漏句，此则得真法之难，所以为大不易者二也。科戒严明，条律警肃，难行易犯，迷真者多，此则奉真戒之难，所以为大不易者三也。室火焚和，淫风鼓善，正气断丧，元精凋败，此则全真气之难，所以为大不易者四也。上真威仪，神将服色，方寸难思，一念不纯，此则存真想之难，所以为大不易者五也。天神地祇，正直威仪，监功建节，斜察丝毫，此则办真心之难，所以为大不易者六也。朝昏告急，寒暑请行，不敢苟财，愈当戮力，此则立真功之难，所以为大不易者七也。所传法书、符图、印诀，妄示非人，必招风雷地狱、锋戟裂体之报，此乃深可畏一也。所禀戒律非时，外色辄有侵犯，必招灰池地狱、火焰烙体之报，此乃深可畏二也。钦奉三宝，朝谒灵真，不知避忌，必招火网地狱、风刀考身之报，此乃深可畏三也。神将香火，朝夕不虞，号召失节，必招寒冰地狱、黄绳束颈之报，此乃探可畏四也。用心轻！重，处事高低，或勤或惰，必招铁丸地狱、犁牛耕舌之报，此乃深可畏五也。行法既显，必有衬贿，多致贪婪，必招黑暗地狱、万苦遏身之报，此乃深可畏六也。以此七之大不易、六之深可畏言之，使臣炼肩缩颈，心痛鼻酸。臣一介昏庸，仰赖太上慈悲，许容臣等披肝沥胆，雪罪首愆，苟有愆尤，俱蒙赦释。臣所奏前件受法弟子几名，伏望圣慈特赐动旨，允臣所奏，付太玄都省检照，前后所申，即行遍报诸司合属去处。仍乞指挥差拨，法中合干将帅，部领兵马，统辖吏典，应时降赴法官姓某等各人法坛、香火衙治之所，驻剖防御，听候呼召。兵随印转，将逐符行，凡遇行持，遂依法令发遣符命。析祷驱禳，大阐灵通，明彰报应，名标玉籍，职领金班，膺掌握将兵之权，淮斜察鬼神之政，代天行化，为国救民，斩妖除魔，芟邪立正。得蒙允可，且喜且惊，勉励身心，私自积累，三千功满，八百行圆，别诣仙都，各期迁选。九玄七祖，同获善功，六道三涂，普沾善果。臣愚谨因二官直事正一功曹，左右官使者，阴阳神央吏，呈风骑置吏、驿马上章吏、飞龙骑吏等官，各二人出操。臣所为施某等进拜法坛传度，首过谢恩奏事朱章一通，上、诣三天曹，请进太上虚元丈人宫、太清曹治紫灵宫，伏愿告报。臣诚惶诚恐，顿首稽首，再拜以闻。太清玄元太上元极大道太上道君、虚元丈人、太上老君、太上丈人、天帝君、天帝丈人、九老仙都君、九黑丈人，百千万亿重道熙，千二百官君，太清玉陛下：臣姓白，系金阙选仙举进士，见在冲佑观东南隅醮坛所，伏地听命。
　　忏谢朱表
　　上清大洞宝录弟子、五雷三司判官、知北极驱邪院事臣白某右某言。伏以紫鸾啸月，青皇垂羽葆於枢宫，白鹤呼云，赤帝降霓旌於机舍，奉金阙丝纶之诏，下瑶台契券之符，与黔庶以赦愆，为草黎而弥祸。办枣栗柏松之能腆，仰枫槐柳杳之星坛，建破甲庚，推侧魁呈之象，坎离子午，步占晦朔之踱，以心词上读於龙颜，愿圣意下观於蚁牍。恭惟北极紫微中天太皇大帝：陛下道媲元始，德契昊天，烟殿垂衣，霜台降辈。阳明大圣，统廉贞武曲以赞襄；阴精明君，协文曲禄存而毗辅。洞明掌威福之柄，隐元隶生杀之权，破军居水位之尊，北极领星河之政。有祸皆禳，而有罪皆忏，无病不洽，而无邪不摧。臣崇安县武夷山冲佑观管辖道士施某叨属人伦，幸沾圣化，凡胎肉质，火宅尘劳，六根招贪爱之愆，三业致昏迷之谴，八卦有方隅之干犯，五行虑运度之变更，三官追魂，四府隶咎。述澶频并，疾厄绵延，发露愚衷，僭干天听。琼辉俯烛，璧耀分辉，惊羊神王驱命位身宫之厄，陀罗使者珍年述月赛之忧，北斗六十曹官电掣七伤八难，南陵七千神将雷轰九横三灾，斗中天呈斩妖邪而息祸，踱外太乙消凶毒以潜踪。天关飞晨，丹元合景，玄冥除瘟疫之孽，瑶光灭水火之灾。却神煞土气之侵凌，纠司命鳌君之注射。邓都削籍，岳府除名，官符、病符、口舌符顿然陨灭，报障、业障、烦恼障自此驱除。法疗功曹，锡梵府六晨之药；天医使者，降仙都九转之丹。五炁周流，六脉安静，三宫升降，七液冲融，荣卫宁和，经络爽畅，勾陈隐景，华盖藏形，酌水献花，不胜虔切。局天踏地，愿赐厉洪。谨尔敷陈，、早希昭报，臣谨具表奏以闻。臣诚惶诚恐，顿首稽首，谨奏谨白。太岁丙子、嘉定九年正月日，上清大洞宝录弟子、五雷三司判官、知北极驱邪院事臣白某表奏。臣姓白，系金阙玉皇选仙举进士，见在醮坛所，伏地听命。
　　表奏法坛传度首过谢恩朱章
　　泰玄都正一平炁系天师、清微天化炁南岳先生、赤帝真人：神霄玉府五雷副使、上清大洞经录弟子臣某，稽首再拜上言。臣窃谓陈章奏牍，所以开忏谢之门也；飞神御气，所以入朝谒之路也；传真度妙，所以袭正一之风也；升秩登班，所以按荐举之法也；承流宣化，所以阐驱禳之教也；芟邪立正，所以崇清诤之道也。臣得以言之，方寸未澄彻者，岂知道之清挣；诀法未灵验者，岂知教之驱禳；言行未纯粹者，岂知法之荐举；真伪未辨明者，岂知风之正一；形神未洞融者，岂知路之．朝谒；迷愚未警悟者，岂知门之忏谢。故兹不易之理也。臣乃知之，俊心首过然后可以陈章奏牍，凝心聚神然后可以飞神御气，鞭心学道然后可以传真度妙，正心诚意然后可以升秩登班，尽心利物然后可以承流宣化，洗心洁己然后可以芟邪立正。陛下以为然耶？否耶？臣之所以陈章奏牍者，越起乎太虚寥寞之问，若是而飞神御气者，亦无他故，盖於五浊恶世之中，为陛下择贤选德，仅有一人焉，必欲因是而传真度妙，使之升秩登班，承流宣化，芟邪立正，设有片善寸长，足以少裨天政。虽臣之功也，皆陛下之事也。如是而显扬道法，如是而表率世俗，昭然於人天耳目之间，则地贡章一通，上诣三天曹，伏为九紫离宫，斗牛分野，大宋国施某词称命系某生，上属某星，系天师某治某炁，言被中元三黑君召，即日谨资香信，叩头诣道自陈。窃念某叨居盛世，获篷玄邦，滥缀簪裳，幸传教法，虽勤讲究，未悟灵真，忝遇师绿，辄细臆捆，虔诚俯地，发露盟天，愿传天上九灵飞步章奏大法一阶，腾神飞章，朝谒关奏。复自稽颗兴嗟，希有难遇，并传太上紫枢玉晨洞阳飞梵炼度大法一阶，摄召幽灵，行持炼度。拜章既尔，炼度复然，苟有驱禳，以何感应？仍受太上五雷大法一阶，祷雨祈晴，呼风召雪，封山破洞，伐庙除邪，斩诚蛟龙，制伏狼虎，驱除旱魑，扫荡蝗螟，疗病禳灾，赏善罚恶。尽肘步膝行之切，愿心传口授之真。臣按如词言，不容杜隐，昨为誊申都省，已尝飞奏天庭，幸玉籍以标名，必金班而注秩，择日建坛而度法，依科拨将以交兵，敌血饮丹，剖环析券，尚虑告盟之际，及当传授之问，揣已何堪，扪心有愧，或万一亵真而获谴，故再三对帝以陈情。
　　念蠢尔之愚厉，赖惠然而贷宥。臣以某七生罪青，三世愆尤，愿开无垢之门，使有自新之路。寻真义妙法，学到於希夷；炼静凝虚，心自然於清净。顾领户化民而眼勉，愿登仙度世以逍遥。七祖先亡成希超度，诸司将吏并乞荣迁，三界蒙恩，万灵获福。苟非太上大阐慈悲，岂许小臣辄申捆幅。臣愚谨因二官直事正一功曹、左右官使者、阴阳神决吏、呈风骑置吏、驿马上章吏、飞龙骑吏等官，各二人出操。臣所为施某进拜法坛传度。首过谢恩朱章一通，上诣三天曹，请进太上虚元丈人官、太清曹治紫云宫，伏愿告报。臣诚惶诚恐，顿首再拜以闻太清玄元太上元极大道君虚元丈人、太上老君太上丈人、天帝君天帝丈人、九老仙都君九炁丈人、百千万亿重道炁千二百官君太清玉陛下。太岁年月日具位，臣白某表奏。臣姓白，系金关玉皇选仙举进士，见在冲佑观听命。
　　雷府奏事议勋丹章
　　泰玄都正一平炁系天师、清微天化炁天岳先生、赤帝真人：上清大洞宝录弟子臣白某，稽首再拜上言。臣乃神霄典雷小吏也，粗谙雷霆所典之事，忝佩雷霆所授之书，饱识雷霆所行之法。然於其问，纪述或讹，传授或泛，是以繁中指迷，谬中订正，玄处得诀，妙处得呎，难知而易行，难传而易学。臣所学臻此，悉为陛下言之。臣闻阴阳二炁结而成雷，既有雷霆，遂分部隶。九天雷祖因之以剖析五属，神霄真王用之以宰御三界。质之於金岌，考之於玉录，谓如五雷者，尝有疑焉。玉枢之雷书曰:一乃天雷也，二乃神霄雷也，三乃水官雷也，四乃龙雷也，五乃社雷也。神霄之雷书曰:一乃风雷也，二乃火雷也，三乃山雷也，四乃水雷也，五乃土雷也。大洞之雷书曰:一乃圣充威灵震动雷也，二乃震雷哮吼霹雳雷也，三乃八灵八猖邵阳雷也，四乃波卷水雷也，五乃正直霹雳闪电大洞雷也。仙都之雷书日:一乃天雷也，二乃地雷也，三乃风雷也，四乃山雷也，五乃水雷也。北极之雷书曰:一乃龙雷也，二乃地雷也，三乃神雷也，四乃社雷也，五乃妖雷也。太乙之雷书曰:一乃束方青气木雷也，二乃南方赤气火雷也，三乃西方白气金雷也，四乃北方炁气水雷也，五乃中央黄气土雷也。紫府之雷书曰:一乃春雷也，二乃夏雷也，三乃秋雷也，四乃冬雷也，五乃轩辕雷也。．玉晨之雷书曰:一乃紫微雷也，二乃邓都雷也，三乃扶桑雷也，四乃岳府雷也，五乃城隍雷也。太霄之雷书曰:一乃甲乙雷也，二乃丙丁雷也，三乃戊己雷也，四乃庚辛雷也，五乃壬癸雷也。太极之雷书曰:一乃神霄雷也，二乃地府雷也，三乃水官雷也，四乃九州雷也，五乃里域社庙雷也。太上所传雷书，若夫前件十本所载，各有异同。古之五雷，未审以何为正者也。世传三十六雷，犹可疑也，抑又可议也。一日玉枢雷，二曰玉府雷，三曰天卜玉柱雷，四日上清大洞雷，五日火轮雷，六日灌斗雷，七曰风火雷，八日飞捷雷，九曰北极雷，十日紫微璇枢雷，十一日神霄雷，十二日仙都雷，十三曰太乙轰天雷，十四日紫府雷，十五曰铁甲雷，十六日邵阳雷，十七日钦火雷，十八日社令蛮雷，十九日地祇火鸦雷，二十日三界雷，二十一日斩圹雷，二十二日大威德雷，二十三日六波雷，二十四日青草雷，二十五曰八卦雷，二十六日混元鹰犬雷，二十七日啸命风霆雷，二十八日火云雷，二十九日禹步大统摄雷，三十曰太极雷，三十一曰剑尖雷，三十二曰内鉴雷，三十三日外鉴雷，三十四曰神府天枢雷，三十五曰大梵斗枢雷，三十六曰玉晨雷。此而谓之三十六雷，是耶？非耶？所谓五雷，则雷法何其多耶？抑神仙至人役使异妙耶？抑经录文书纪录不一耶？谓如天洞天真之神，毕火毕真之神，天乌天镇之神，威猛丁辛之神，冰轮水钵之神，流光火轮之神，滴昔喝伽之神，太乙元皇之神，咬网雀舌之神，天雷风领之神，火猜炁犬之神，火鹰腥烟之神，天关霹雳之神，铁甲飞电之神，仙都火雷之神，山雷火云之神，风火元明之神，火伯风霆之神，勾娄吉利之神，织女四歌之神，玉雷浩师之神，洞阳幽灵之神，四明公宾之神，火光流精之神，虚乘太华之神，金精清思之神，苍牙铁面之神，散烟雳炁之神，雷主关伯之神，木狼奎光之神，钦火律令之神，邵阳火车之神，狼牙猛吏之神，六波卷水之神，飞鹰走犬之神，流金火铃之神，此之三十六神，或日三十六雷，不容无疑焉。今而摭之於丹霄景书，则箕星所以掌天雷也，房星所以掌地雷也，奎星所以掌水．雷也，鬼星所以掌神雷也，娄星所以掌妖雷也。天雷属箕星，故有天乌、天镇、天洞、天真之神，地雷属房星，故有雷主、关伯、火伯、风霆之神，水雷属奎星，故有木狼、洞阳、金精、浩师之神，神雷属鬼星，故有钦火、律令、邵阳、狼牙之神，妖雷属娄星，故有丁辛、滴昔、喝娄、伽夜之神。故臣独以此为正也。古今所传雷法，凡数阶矣，其彰灵着验，赫赫然於天下后世。夫雷霆，不可掩之物，人谁不知其有雷也。雷霆者，所以彰天威，所以发道用。天威无所彰，则幽明异致，孰为之祸福也？道用无所发，则阴阳二气，孰为之生杀也？阴阳二气而发道用所可以彰天威，以幽明异致而彰天威则可以发道用。是故缎不晦赏也，眚不匿罚也。若夫毗祠列社，皆祭祀也；灵坛古迹，皆鬼神也。其间必有慈孽也。富室贱隶，皆享受也；端人诡士，皆流辈也。其间必有善恶也。鬼神有罪则流辈何以诉之？流辈有衅则鬼神何以呜之？於戏，皇天所以建雷城、设雷狱、立雷官、分雷治、布雷化、示雷刑、役雷神、统雷兵、施雷威、运雷器，是皆斡赏罚之柄，宰生杀之权。以之於阴界，可以封山、破洞、斩妖、域毒；以之於阳道，可以除凶、诛逆、伐奸、戮虐。宜乎发道用也，彰天威也，此阴肠二气得其施设也，幽明异致得其影响也。天地之内，万物峙立，未有不禀阴阳而生生者也。所以有形、有想者为人，无形有想者为鬼，人处於阳，鬼处於阴，以是而出入四生，循环六道，苟非天有雷霆，则何以示刑宪而订顽砭愚者乎？念臣夙生庆幸，叨篷雷班，誓愿行持，未尝少懈，以今吉辰，伏地贡章一通，上诣三天曹，谨遣哑法中风火元明君、火伯风霆、雷主关伯神君、火铃霹雳天仙、苍牙铁面大仙、龙雷卷水神君、风火龙骑震天沸海神君、霹雳火光银牙耀目神君、钦火律令大神、雷公火车元帅、三五铁面火车大将军、三五邵阳主帅将军、霹雳火车腥烟使者、四圣听察回车使者、浮云降雹力士、横身飞云使者、移山翻海铁甲使者、洞风鼓震天威赤文使者、风雹金铃火铃使者、五雷飞捷使者、雷阵左右使者、散云送火禁炎使者、西台雷雨吏、负天担石太微令威剑震灵吏、四季风雨令玉光金精上吏、吞魔啖妖天甲神吏、丹元刑部都吏、擒龙捉孽撼山神君、吹海扬波灵华猛吏、飞云走电神吏、太岁将军、掌疫疠使者、五方雷公将军、天雷晃光将军、水雷电光六龙将军、玉枢殿下左右二神将、北极殿下左右二神将、蓬莱雷霆司左右二神将、三十六雷鼓力士、啸命风雷大将、五雷诸司将帅、五雷诸司吏兵、五方蛮雷使者，随章同诣都宫，阅量勋烈，磨勘功勤，注者为升，授者为转，差者为除，选者为擢，约以今年十二月辛亥日，遣令五雷官吏将兵，预赴元应太皇府录功纪绩，并於丙子年正月初一日天腊之晨，径上玉清朝谒乞，於三月初七日得预天曹举选赏会，至於正月初一日甲子之晨，太乙简阅神祇之旦，使五雷将吏各获一功，听候，正月十五日上元天府官赐福之晨，悉赴北极紫微璇枢宫例出一职，各转一资。臣当愿九玄七祖同获升迁，三界鬼神咸沾福利，然后愿臣祈晴梼雨，召雪兴云，摄电呼雷，驱风降雹，封山破洞，伐庙除魔，诛斩蛟龙，制伏狼虎，驱禳水火，遣逐早蝗，为民禳灾，驱邪治病，行遣符命，显现报应。臣伏望陛下降注紫灵玄一之黑，流入臣身中三焦五脏之内，灌溢三元九官之中，令臣心广体胖，神清气爽，学道得道，求仙得仙。臣愚谨因二官直使正一功曹、左右官使者、阴阳神诀吏、科车赤符吏、罡风骑置吏、驿马上章吏、飞龙骑吏等官，各二人出为臣操，今辰所上雷府奏事议勋丹章一通，谨上诣三天曹，请进太上虚元丈人宫、都候曹治太白宫，伏愿告报。臣诚惶诚恐，稽首再拜以闻太清玄元太上元极大道太上道君虚无丈人、太上老君太上丈人、天帝君天帝丈人、九老仙都君九炁丈人、百千万亿重道黑千二百官君，太清玉陛下。
　　维皇宋太岁乙亥嘉定八年冬十有二月二十七日辛亥吉时，於武夷山冲佑观之西南隅，再拜上。臣姓白，系金阙选士，见在拜章所听命。
　　修真十书武夷集卷之四十七竟
　　修真十书武夷集卷之四十八
　　海南白玉蟾着
　　先生曲肱诗
　　昔在青华第一宫，柢缘醉后怒骑龙。倾翻半滴金瓶水，不觉人间雨发洪。
　　玉皇有勃问神霄，谁去骑龙乱作妖。自别雷城一回首，人间天上已相辽。
　　谪居尘世意徘徊，炼尽金丹待鹤来。归去神霄朝玉帝，依前命我掌风雷。
　　五雷深锁玉清宫，白鹤呼风唳碧空。说着这般辛苦处，三千玉女蹙眉峰。
　　太一天皇谒紫清，翠娥百万拥云饼。当时不合抬头看，忽见天丁叱火铃。
　　我不生瞋怨玉皇，翠娥无复舞霓裳。如何天上神仙女，染污清都一散郎。
　　梦断南柯觉昨非，因绿尽处两分飞。寒松空锁翠娥梦，我独于今未得归。
　　玉府官僚无甚人，上皇怜我最辛勤。忽然诏下催归去，猿叫万山空白云。
　　瑶池王母宴草仙，两部笙歌簇绮筵。误取一枚仙李吃，又来人世不知年。
　　我到人间未百年，恰如顷刻在三天。向来我本雷霆吏，今更休疑作甚仙。
　　往昔逍遥在太华，朝餐玉乳看琼花。当年身着六铢服，不识人问有苎麻。
　　做到天仙地位时，三遭天谴落天墀。却嫌天上多官府，且就人问洞府嬉。
　　白云随我见天台，又趁金华路上回。栖凤亭中留不去，武夷山下野猿哀。
　　说与清风明月知，扬州有鹤未能骑。夜来五凤楼前看，天上白云空自飞。
　　胱足蓬头破衲衣，闷来饮酒醉吟诗。尘中走遍无人识，我是东华大帝儿。
　　这回空过二十年，肉重不能飞上天。抖擞袖头还自笑，囊中也没一文钱。
　　我有随身一颗珠，见时似有觅时无。金鸡叫罢无人见，月射寒光满太虚。
　　不识看经不坐禅，饥来吃饭困来眠。玉皇若不开青眼，却是凡夫骨未仙。
　　不把双眸看俗人，五湖四海一空身。洞天深处无人到，溪上桃花几度春。
　　桑田变海海成田，这话教人信也难。只有一般输我处，君王未有此清闲。
　　题栖凤亭
　　亭前绿密玉成丛，凤宿枝头烟雨空。箫管一声人未寝，满林明月浸清风。
　　声传琴瑟风生枕，影泻琅珏月满庭。白凤飞来枝外宿，夜深点破一林青。
　　竹也多年管风月，凤兮几夜宿云烟。林间有客吹箫去，竹化成龙凤入天。
　　潘氏亭前饮一宵，酒酣对竹啸琼箫。不知栖凤来多少，凤去人归竹寂寥。
　　清胜轩夜话
　　残灯结花满堂红，酒兴未已诗兴浓。寒云蠹星锁翠空，一林幽竹夜呼风。
　　逸士倚楼啸玉龙，蝉声泣露落梧桐。把手论文开心胸，黑甜相催话未终。
　　香篆飞蛇穿帘拢，邻鸡唤晓何处锺。摩掌醉眼栏干束，茶铛无火召玉童。
　　三子芒鞋七尺节，踏破青山绿几重。
　　夜宴清胜轩昤呈倪梅窗吴道士隐南
　　山前浩歌觉声乾，长啸直入碧云关。梅窗主人携百壶，一夜谈话秋雨寒。
　　灯红吐出玉虫巧，道人大啸拍床吼。连榻隐南昊庚契，要看纸上生蛇走。
　　停杯撑眼发诗颠，横捉一笔半欲眠。笑把昆仑蘸沧海，写出新词数万篇。
　　题清胜轩壁
　　奇花两朵香一炉，片心无事便清虚。壁头有琴床有剑，浩歌梵曲声虚徐。
　　物外志趣本不俗，山轩清胜万事足。自劝之酒三两杯，无争之棋三两局。
　　再题清胜轩
　　满林幽竹夜来风，南极一点飞寒空。玉炉异香远琳宫，此间知有神仙翁。
　　清胜轩中颇幽绝，白须道士持檀笏。眉毛掀起溪上云，眼光烁破峰头月。
　　琼房壁上挂瑶琴，把剑舞罢千古心。蓬莱一别醉吹笛，今日一见歌长昤。
　　天祇呵道绿烟起，满前王赵皆珠履。倦虬缩尾青蛇死，弹指倾倒天河水。
　　砂篆一挥走神鬼，雷电霹雳动天地。信知妙用古所无，犹未收拾归天衢。
　　月冷风清白鹤唳，宝婶飞霞远玉壶。武夷散人好诗酒，昔者见君今番无。
　　题清虚堂
　　月移花影来窗外，风引松声到枕边。长剑舞余烹茗试，新诗吟就抱琴眠。
　　酒酪初泼青螺髓，香篆常烧紫马鞭。九曲溪头冲佑观，清虚堂裹有神仙。
　　初见懒翁诗
　　一掬精神迥出尘，懒翕自是不凡人。渊明松菊径犹绿，灵运池塘草正春。
　　已把芝田栽枸杞，不将苔砌辗蒲轮。家传衣钵归龙凤，自指冰壶嗣颖滨。
　　赋诗二首呈懒翁
　　惊秋镜裹鬓边星，到处溪山皆洞庭。怒雨打莲欹沼绿，颠风掣竹过墙青。
　　趁船紫燕辞芹渚，缩颈白鸥眠寥汀。荷笠欲寻懒翕去，带些爽气入疏棂。
　　懒翁老白结忘年，秋入淡烟疏雨天。醉把黑甜圆个梦，时将草圣放些颠。
　　杖藜还尽溪山债，杯酌结交风月绿。梭督青童驰讷堑，鳞烦柴吏绩雄篇。
　　金华都似一揲大，却贮两枚诗酒仙。
　　六言六首呈懒翁
　　倦子冷居姑射，居士高卧毗耶。钝置诗盟酒约，只自焚香吃荼。
　　酒恶频将花嗅，睡酣便把茶浇。秋到梧桐枝上，夜来风雨潇潇。
　　金体青如竹叶，玉娥白似莲花。闻君微恙脱体，杖藜欲访君家。
　　莲药嫌风狼藉，稻苗得雨精神。翻忆武夷九曲，去秋蚁棹溪滨。
　　醉时枕上化蝶，睡起笔下生蛇。日长心下无事，饥来只是餐霞。
　　秋雨识愁成段，暮云过眼生花。栖凤亭中寂寞，武夷旧有仙家。
　　暮抵懒翁斋醉昤
　　旋开白酒买莲房，满泻桐膏照玉缸。月女玲窥青斗帐，风神轻撼碧纱窗。
　　公疑我是今皇甫，我恐公为昔老庞。醉后唾珠粘纸面，笑将笔力与人扛。
　　白莲诗
　　渊明归西天，不作东林社。不见张昌宗，无人举此话。
　　谁家栽绿荷，熏风漾碧波，波底水晶空，化出玉垣娥。
　　嫣然玲无语，冰肌外晓雨。东君如夏日，此花不受暑。
　　一点天然香，随风入画堂。折之置坐隅，窈窕弄玉郎。
　　忽然心绪变，如睹佳人面。寄语明月楼，莫贮双飞燕。
　　炼丹不成
　　八两日月精，半斤云雾屑。轻似一鸿毛，重如千枰铁。
　　白如天上雪，红如猩猩血。收入玉葫芦，秘之不敢泄。
　　夜半忽风雷，烟气满寥泬。这般情与味，哑子咬破舌。
　　捧腹付一笑，无使心脑热。要整钓鱼竿，再斫秋筠节。
　　修真十书武夷集卷之四十八竟
　　修真十书武夷集卷之四十九
　　海南白玉蟾着
　　赠王太尉
　　笑曳华倨出禁廷，一声长啸万山青。归来车马如云拥，扫去簪星似梦醒。
　　红码瑙杯斟白酒，碧珊瑚枕倚朱屏。也须趁取些强学，作个唐人五达灵。
　　复卢艮庵韵
　　拟占朝班最上头，官清冷似一天秋。风花雪月千金子，水竹云山万户侯。
　　海客盟鸥终不动，塞翁失马更何求。明窗诤几华胥外，蝴蝶翩翩自梦周。
　　题张知丞修然轩
　　不着人间一点尘，翛然一室贮幽人。清宵瓮下酒中圣，白昼笔头诗泣神。
　　芳草惜锄怜绿浄，落花慵扫爱红匀。棋声隔断华胥路，自把博山烧暮春。
　　和叶宰韵题震无咎斋
　　蜗角蝇头既可憎，如何又问利和名。学他太古先天妙，合取中庸一点诚。
　　乾坤所谓日月祖，坎离乃是天地精。工夫学到震无咎，只字拔茅乘泰亨。
　　立秋有怀陈上舍
　　没巴没鼻落一叶，发颠发狂何处风。九十日暑扫地去，满怀汗珠寻已空。
　　却烦察判潘孺子，说与上舍陈友龙。来宵无雨必好月，一樽还要与君同。
　　梦中得五十六字
　　醉醒曳杖访松关，正在黄昏杳霭间。既去复来秋后暑，似无还有雨中山。
　　涧边几叶晚花落，天际一钩明月弯。自觉余烟埋屐齿，行行印破藓痕斑。
　　胡中隐庵中伤春
　　尽把天工付祝融，东皇归去太华宫。棱棱山色耸苍玉，湛湛波光浸碧铜。
　　杨柳入天鸠要雨，海棠落地蝶嫌风。好将杖屦西园看，万紫千红一夜空。
　　寓息庵送春
　　笔下自然诗料饱，天工仃出好山溪。鱼知水暖不胜跃，莺见花飞只管啼。
　　树头鸠使妇唤雨，屋后竹教孙出泥。太白十杯人酩醉，碧桃洞口日衔西。
　　胡子赢庵中偶题
　　道人惯吃胡麻饭，来到人问今几年。白玉楼前空夜月，紫金殿上起春烟。
　　闲倾一盏中黄酒，闷扫千章内景篇。昨夜锺离传好语，教吾且作地行仙。
　　赠天台老樊
　　别后俄惊几许春，相逢一笑抱南熏。灰头土面无人识，不食草衣嫌俗纷。
　　在浙之台今已久，姓樊名邴寂无闻。为君传此新诗去，寄与铅山赵翠云。
　　赠吴草裘
　　闻道青城有老昊，话头入耳十年余。偶同姿女无忧客，来到天台撞见渠。
　　身上衣衫惟素布，口中谈吐尽丹书。想君已是千余岁，谁道神仙世上无。
　　寄苏侍郎
　　往古来今如换肩，我疑公便是坡仙。满城都没个伯乐，一日可能无乐天。
　　方且论文俄判袂，不知握手又何年。忽然铁笛一声响，响到金华古洞边。
　　天开书楼图
　　层檐迭嗽入苍冥，千山万山相送迎。晴云已抹收未了，溪尾更濯余霞明。
　　化工朝暮费点染，丹青变态堕深浅。凭栏展空千里眼，却愁此轴难舒卷。
　　赠危法师
　　曾见先生在九华，朝餐玉乳着琼花。鹿冠夜戴青城月，鹤氅晨披紫府霞。
　　偶携剑在人间世，未把琴归仙子家。一笑相逢松竹裹，炷香新话啜杯茶。
　　游杨梓岩
　　天半秋风呜万松，羌花半落夕阳红。寮烟暗锁仙坛古，野草深藏丹鳌空。
　　人采紫芝何处觅，我来白昼不相逢。一声箫管笑扬袂，秋色满怀诗兴浓。
　　燕岩游罢与岩主话别
　　西风吹作此岩游，满目松筠翠欲流。玉燕不飞明月夜，石锺一振晓霜秋。
　　惜乎分手便南北，忽尔回头欲去留。且去人间办丹料，却来山顶结茅休。
　　题舒氏难老亭
　　别是人间一洞天，桩松郁郁起祥烟。德同桂种不知岁，福与水流无尽年。
　　萱草堂前千古事，莲花池上两神仙。莱衣戏彩人无恙，结尽溪山风月绿。
　　三十三天第一天，玉皇殿下袅轻烟。不知劫数今何代，方是延康第二年。
　　弱水无船归似箭，华胥有梦且游仙。拥节难老亭前坐，且结焚香沦茗绿。
　　赠琴客陆元章
　　手持一枚寒水晶，十指击戛如玉呜。曲弹白雪阳春调，调有高山流水声。
　　松梢鹤唳恰夜半，寒烟寂寂风泠泠。纸衾瓦枕冷如水，展转无梦睡不成。
　　起来搔首抚一阙，吟罢满山秋月明。
　　题栖仙馆
　　好松好竹好溪山，车马骈阗自往还。行客闻篘新酒白，入门踏破嫩苔斑。
　　我言物外清幽地，却似鏖中阖阓间。谷粟桑麻空润屋，主人陪接不曾闲。
　　雨中题旅馆
　　风搅长空秋雨悬，路如苔滑懒摇鞭。入门指仆买杯酒，磨墨倚窗吟一篇。
　　黄竹远檐黄蚁战，白芦映水白鸥眠。一声长啸便归去，回首孤村空暮烟。
　　仙岩金仙阁
　　寒烟锁断梵王家，一篆博山飞玲蛇。满天秋雨落琼花，清溪涨绿浸平沙。
　　老松石岩争耸，青萝拽树牵云遮。竹根倒出乌翅斜，夜半寒风搅宿鸦。
　　木鱼唤粥蝴蝶醒，岩头残月沉丹井。
　　慵庵
　　绛阙清都旧姓名，此生落魄任天真。横窗古砚前朝水，挂壁闲琴几日尘。
　　幽草莫锄沿石静，落花不扫衬苔匀。倩风来作关门仆，借月权为伴酒人。
　　书史无言古滋味，关山不动画精神。有茶不作蜗牛战，无梦可为蝴蝶身。
　　一得自家慵底事，幽禽檐外一般春。
　　怡斋
　　逸士幽居松竹林，小堂偃枕北山阴。夜深冷月寒蓬户，晓起清风爽楮衾。
　　把剑更餐杯面酒，收书破动壁头琴。自从一见羲皇面，千古谁知养浩心。
　　天谷庵
　　半天突出一奇峰，小小茅庵滋味浓。夹道新松招夜月，满林幽竹唤秋风。
　　迎人野乌间关语，恼客岩花烂熳红。策杖且随流水去，柴门时借白云封。
　　降真室
　　琼锺发响彩磨飞，窗外青乌半夜啼。松竹无言争地静，星辰可摘觉天低。
　　黄云屋角腾金辇，素月檐头放玉梯。稽首紫皇初宴罢，步虚声断乞刀圭。
　　赠慵庵卢副官
　　山色凝云翠几重，乌声惊落夕阳红。要担琴去弹秋月，且攘棋来着晚风。
　　一度醉眠知事少，数番吟畅觉心空。慵庵不与人相与，关上柴门滋味浓。
　　卢叔裕清贫轩
　　一味逍遥不管天，日高丈五尚闲眠。溪鱼村酒别般味，野簌山般不用钱。
　　瓮牖华门关小径，乾柴白米煮清泉。有时拄杖青松畔，便是人间快活仙。
　　劣隐
　　世态炎凉觉鼻酸，洞门空掩绿烟寒。仗三尺剑临风舞，把一张琴对月弹。
　　斫竹数竿容水过，倚松半日执经看。山林心绪得闲处，好炼长生不死丹。
　　修真十书武夷集卷之四十九竟
　　修真十书武夷集卷之五十
　　海南白玉蟾着
　　思微堂
　　访灵宝观，咏思微堂灵宝中盟镰，有思微定志券，因以命名，取为之昤曰：
　　思微堂裹自冲虚，高士闲居兴味殊。月冷花开数朵静，风清乌过一声孤。
　　谁知心上工夫妙，欲觅人间俗累无。九转内丹成也未，快骑白鹤去天衢。
　　题上清法堂壁
　　秋雨悬天风作寒，冷烟锁住屋头山。半岩飞乌一声过，峭壁断云千古闲。
　　世俗不知幽静处，神仙隐在有无间。夜来小艇篙脱手，醉把霜竿入翠湾。
　　太虚堂
　　满堂冷静爽精神，不着人间一点尘。檐鹊噪风呼薄晚，庭花飘露落残春。
　　华胥上国今无梦，龙汉元年古有身。香篆飞从窗外去，云梢孤鹤唳何人。
　　三华院还丹诗
　　绛宫无事绝尘埃，坎虎离龙战几回。白雪飞空铅药绽，黄云覆鼎汞花开。
　　龟蛇抱一成丹药，乌兔凝真结圣胎。夜半瀛洲寒月落，冷风吹鹤上蓬莱。
　　送江子恭三首
　　我欲杨村结草庐，不知踪迹又江湖。回观咫尺如天远，自别丰标仅月余。
　　忽一二时思故旧，整千百里望音书。忆君不忍忘怀处，一片青云点太虚。
　　春来行尽烂田畦，云满春空水满溪。风漾碧波翻麦珑，日晴红雨落桃蹊。
　　杜鹃声断惊寒兔，蝴蝶梦残听晓鸡。人在江束寄归信，海棠花谢燕衔泥。
　　子到铅山我信州，笋舆轧轧又归休。数程细雨斜风路，一片落花啼乌愁。
　　何必便为阮籍哭，不来相伴赤松游。他年我到蓬莱去，一粒金丹汝去不？
　　送张大师
　　自从汝离武夷来，险阻艰难历几回。江左旅中连值雨，春深路上滑成苔。
　　乌啼花片落流水，风惨猿声啸古台。举眼四山如壁立，教君归去也心灰。
　　赠杜省元
　　海外三山一洞天，金楼玉室有神仙。南柯国裹柯岩叟，白马江边马自然。
　　鲸脯味甘供老广，黄麻饭熟饲彭钱。金丹炼就炉无火，桃再开花经几年。
　　淡庵倪清父
　　地僻人闲春昼长，了然物我两相忘。薄披明月归诗肆，细切清风入醉乡。
　　蜡味溪山闲裹嚼，薹羹松竹静中尝。把琴弹破世间事，浄几明窗一灶香。
　　倪敬父柯山
　　暮云横翠夕阳斜，啼罢歌楼林外鸦。绿竹弄摇风裹影，碧桃开遍雨中花。
　　三杯淡酒邀明月，一局残棋惊落霞。人在柯山山上咏，笑挥管笔走生蛇。
　　酬蒋知观所惠诗
　　新雁飞来一朵云，读之毛骨耸寒鳞。展开大句几钩墨，存想先生满面春。
　　榻上宾朋谈盛德，山中冠褐混凡身。来朝盥手灶香去，恐是蓬莱相识人。
　　赞钟
　　闻道琳宫欲范锺，上皇勃赐万斤铜。一模脱出等闲事，千古要知陶铸功。
　　敲得星飞惊落月，撞教云破响呼风。子今欲为吾皇寿，笑指琼楼贴碧空。
　　靖通庵
　　靖通庵外锁晴云，壁莹飞琼瓦迭鳞。野乌无心一声晓，岩花有意四时春。
　　凿开风月长生地，占断烟霞不老身。虚靖当年仙去后，不知丹诀付何人。
　　澹庵
　　平生只要乐清虚，占断人间静处居。古壁空悬三尺剑，幽窗闲却一床书。
　　远山喜色日初染，枯木凉声风自梳。细嚼清闲滋味别，云霞收拾作粮储。
　　假山
　　一林幽竹几时栽，怪石花砖砌绿苔。羽客游岩乘雨至，仙翁采药破云来。
　　天台犹在眉毛耸，马荡依然眼睫开。昨夜摘珠人报道，海边失却小蓬莱。
　　美周都监祷雨验
　　旱魑为妖欲请雩，真人问雨几时无。先将凤表投金阙，拟向龙潭下铁符。
　　弹指雷呜三霹雳，举头云起一须臾。笑将斗柄轻轻序，倒泻银河万斛珠。
　　别句呈庚契吴高士
　　一笑相逢在翠微，绿槐高柳借凉时。只将水竹烟云兴，说与风花雪月知。
　　日落三杯无事酒，人闲八句自然诗。来朝云过青山外，回首空闻猿鹤悲？
　　蒙谷
　　淡烟轻锁数株松，夜静潇潇古谷风。云掩草舒青洞绿，乌衔花落碧岩红。
　　神仙去后无金剑，仕宦来时有玉桐。不知此后谁人隐，寂寞南来几朵峰。
　　梅窗
　　南窗屋数楹，一点阳和生。枝上雪粒瘦，墙头风作清。
　　霜天酒自暖，月夜梦难成。何处人吹笛，黄昏送几声。
　　张进甫静寮
　　脱俗卧云眠，胸中别有天。壁间五六榻，屋上两三橡。
　　风月真滋味，溪山旧面绿。静中有真静，猿啸暮林边。
　　立秋有感
　　流年急似箭，日月跳如丸。炎皇初解印，白帝又弹冠。
　　方且喜无暑，教人又怕寒。人生只如许，不觉鼻头酸。
　　雷怡真小隐送春
　　天不欲留春，东君暗归去。碧梧枝上看，潇潇风送雨。
　　旅邸睡起
　　云为山积翠，雨倩草添青。一觉南柯梦，俄然乌唤醒。
　　咏四仙
　　韩湘
　　白雪满空夜，黄芽一朵春。蓝关归去后，问甚世间人。
　　陈七子
　　一卷无人识，千锺对客谈。桃花开欲谢，犹自恋寒岩。
　　何仙姑
　　闱苑无踪迹，唐朝有姓名。不知红玉洞，千古夜猿声。
　　曹国舅
　　窃得玉京桃，踏断京华草。白雪满蓑衣，内有金丹宝。
　　题胡运干别墅
　　闷来爱竹把花嫌，无事看山高卷帘。好乌一声飞过檐，清风着力送银蟾。
　　博山一灶小蛇寒，无人独自坐蒲团。柴门却倩玲风关，檐外白云时往还。
　　咏韩湘
　　汝叔做尽死模样，雪裹出来无意况。赖有当年花一篮，至今推与闲和尚。
　　孤萤
　　夜静乘冻坐水亭，草头隐映见孤萤。瞥然飞过银塘面，俯仰浮光两点星。
　　修真十书武夷集卷之五十竟
　　修真十书武夷集卷之五十一
　　海南白玉蟾着
　　龙虎山祈雨早行有作
　　两三条电复无雨，六七点星微上云。
　　鞭起卧龙我骑去，挥戈叱问五雷君。
　　中秋月
　　风吹玉露洗银河，爽气平分桂影高。把笛倚楼人不寐，此心直拟数秋毫。
　　钱塘江上雪飞花，人在天边泛海搓。乌鹊一声星斗落，垣娥梳洗去谁家。
　　千崖爽气已平分，万里青天辗玉轮。好向钱塘江上望，相逢都是广寒人。
　　卧云
　　满室天香仙子家，一琴一剑一杯荼。
　　羽衣常带烟霞色，不惹人间桃李花。
　　织机
　　试神童日，韩郡王令其赋之。
　　天地山河作织机，百花如锦柳如丝。
　　虚空白处做一疋，日月双梭天外飞。
　　舟行
　　山锁晓烟迷紫翠，花凝宿雨间青红。
　　快帆幸自泛新绿，乞与一篙东去风。
　　上清宫方丈后亭
　　三四声猿叫落月，六七竿竹呼起风。
　　夜静无人知此味，还他方丈拙庵翁。
　　赠吴道士
　　香篆之余，玉童荐觞，对谭诗味，心思风清，僭有一绝，斤斧可也。
　　延陵大士诗中虎，接武黄陈肩李杜。
　　无盥争敢陋西施，也向雷门声布鼓。
　　赠何道人
　　冠褐满天下，几个能贤贤。忽来龙虎山，结这粥饭绿。
　　方丈最高处，幽居今几年。一双岩电眼，识尽地行仙。
　　又
　　汞虎铅龙炼气神，黄芽昨夜一枝春。
　　刀圭底事如何会，伏虎朱砂匮水银。
　　赠张知堂
　　清河知堂武当来，左日右月双眼开。
　　高卧云堂留梦醒，笑骑白鹤归蓬莱。
　　赠云谷孔全道
　　凝神爽气炼金丹，七返从来有九还。
　　昨夜一声雷霹雳，不知人己在泥丸。
　　赠胡葆元
　　业儒为见儒多恨，学道绿吾道化贤。
　　且把功名权架阁，抱琴随我去修仙。
　　赠薛氏绳歌
　　其青节如竹之青，其白气如梅之白。
　　有时抱置假山边，被人唤作谪仙客。
　　赠薛氏振歌
　　麒角独异凤毛轻，得龙之秀龟之清。
　　麟凤龟龙谓四灵，尔曹骨气同峥嵘。
　　与赵寺丞
　　汞铅不在身中取，龙虎当於意外求。
　　会得这些真造化，何愁不晓炼丹头。
　　题潘察院竹园壁
　　夜雨洗开千翡翠，春风撼碎万琅玕。
　　满林鸦鹊卧明月，铁笛一声烟正寒。
　　赠徐翔卿之别
　　桃花落地雨漫漫，子乃担双过万山。
　　临别有些无尽意，篇诗送子到崇安。
　　题莫干山
　　封到半天烟霭间，一卷仙书一粒丹。
　　城北城南元老树，又吹竹笛过前山。
　　题胡子山林擒坡
　　洞宾踢碎金葫芦，夜半垣娥下药珠。
　　但见满天尽角角，不知春去鬼椰偷。
　　颐庵喜神赞
　　江月射双眼，岩云飞两眉。自是上饶一团和气，点化自家方寸真机。
　　能落笔，作泣鬼神之诗；能坐石，下烂柯之棋。
　　千人万人瞻礼不已，笑骑白鹿独步天墀。
　　隶轩真赞
　　骨气已神仙，玄圃挺生贤。面上四时春，心次一壶天。
　　人皆就法门，楝梁上绰他光景；我道隶轩高士，志趣飘然。
　　若也未知涯挨，为君指出言诠。丹成若未归蓬岛，且结溪山风月绿。
　　潘龙游喜神赞
　　龙章凤姿，既非嵇叔夜；弯颔虎颈，又非斑定远。
　　机呜籁动，听其自然。虚心何物，何增何损。
　　花满一壶春色好，半斑顿露与人看。
　　郭信叔喜神赞
　　万丈崖头立一梯，百丈竿头垂一手。
　　绵团曩铁云包月，麒麟海裹翻筋斗。
　　回天拓地立教门，斩新气盘鼎乾坤。
　　倪王人指碧溪水，尽是渠侬元尽恩。
　　谁乎冲靖之上足，郭信叔者也。
　　薛直岁喜神赞
　　和风满面紫芝春，双脸常如酒半醺。
　　法录把除符券柄，宗门立尽栋梁勋。
　　凤冠夜戴琼林月，鹤氅朝披玉洞云。
　　自是神仙真气象，多生曾是薛真君。
　　吊刘心月
　　刘妙清入水而逝，我来吊以一章。
　　汨罗江上水呜咀，鱼鳌不知老龙泣，徒棹龙舟何处寻，何不办取屈原生前一枝楫。大昊江边伍侯庙，夕阳满树闻啼乌，行人过此焚纸钱，何不办取子胥生前一杯酒。屈伍死后今寥寥，其名千古如一朝。江边垂泪知几人，冰魂雪魄不可招。哀哉道人刘心月，其身贫甚其性烈。少年虽落风尘中，末后猛省自摆脱。其心虽美其名腥，一旦死于武夷溪之滨，却将九曲溪中水，洗却千愁万恨身。曹娥寻父尸赴水，死作妇女英灵鬼。柳翠萧琼俱水亡，但见渺渺一溪水。汝何不自忍些忧，又却结愤满心头，冰肌玉肤落潭碧，黄昏风惨水空流。武夷溪九曲，无人垂钩水空流；武夷三十六峰峦，无人结草惟在山。月明寻之不知处，尚自哀猿声不住。那堪一夜潇潇雨，使人吟尽哀惨句。休休心月君亦贤，人生不死空百年。掀翻四大惊鱼龙，踏破碧潭深处天。李白骑鲸去捉月，知章水底眠霜雪。古人犹自水中逝，皆得水化超生诀。吾与心月系渠师，来此惨惨烟正飞。天空水寒千山暗，酌水一酹心含悲。西风吹此两行生铁汁，去作笛中声又急。
　　化修造仙掌
　　一溪横绿，满林幽竹戛琅讦；两岸环青，匝地苍苔铺翡翠。
　　乃飞锡登鸾之所，作留云驻鹤之居。翻盖鸳鸯化现，瑠璃宫殿雕粒。
　　蝴蝶森罗码瑙垣墙。相逢皆是神仙中人，必竟会得山林下事。
　　为人与烟壶高士求翠虚妙悟全集书一幅
　　即斯时江上，一叶枫向淡云新月之外，状出秋意，山林中人心境两清爽矣。尝於水云中慕韩景李之久，南风北枝，未之面面。海南先生言：烟壶高士冲炼太和，白膏盈体，天女散花，道候真净，古熙口与心。言瀛山道院，闻有翠虚妙悟全集，正在渴中能周旋，此人回否？秋气满杖屦，况此六百里清妙溪山。鞭青牛，迩汗漫，访我於崆峒之问否乎？睥睨论金兰，翘首望胎早圆，云鹤一长笑耳。
　　修真十书武夷集卷之五十一竟
　　修真十书武夷集卷之五十二
　　海南白玉蟾着
　　怀仙吟
　　神童往矣，仙佩远矣。惜乎失话别於交臂之顷，令人不能忘怀。有激于中，遂作《怀仙吟》，以表区区慕用之诚。时嘉定八年七月二十七日也。
　　我怀仙兮神仙侣，霞裾摇曳兮居何所？见鹤长吟犹可覆，蓬莱果在半步许。
　　空留墨宝落人问，字字成行秋雁序。正心诚意语尤奇，谁识忘形相尔汝。
　　见鹤吟
　　午吟三华院，忽有仙鹤十二只玄裳缟衣，飞呜盘舞於其上，因作《见鹤吟》，呈倪梅窗卢副宫。时七月二十三日也。
　　纸上画仙挂古壁，朝朝暮暮被烟熏。泥塑锺离木雕木，不是元皇大道君。
　　近来尘世无丹诀，哑口道人俱不说。武夷散人不辱仙，只图一日三埦雪。
　　白鹤白鹤何方来，丹墀绛阙几时开。空中莫作嘹唳声，片云冷风何快哉。
　　鹤作声时我无耳，鹤振羽时我无眼。蓬来只是半步许，一生且做老担板。
　　题玉隆宫壁
　　旌阳归去大康年，石鳌灰寒古洞前。笑斩白龙横蓼岸，醉骑黄鹤步云天。
　　金丹玉屑不复得，铁日石函犹宛然。四十二口家何在，猿啸西山柏树烟。
　　倪昭卿赋赠叶神童
　　叶神童弃儒卫从赤松子游，道高德粹，而形骸土木，丰神峻拔，不事修饰，其神仙中人也。邂逅梼雨来归，深以不及，款陪清高之论为歉敬。裁斐句寓乡慕之诚，切幸教之。
　　神童之貌清且奇，神童之道传希夷。入室三年丹已熟，肌肤绰约光离离。
　　结缯自覆有余乐，晔晔紫芝堪疗饥。跳入壶中人莫见，朝游五岳暮瑶池。
　　有时混世来尘境，短发胡髻满面垂。顷刻龙蛇生笔下，为将高兴寄新诗。
　　我疑虚静乐山水，来归旧隐挂冠矮。愿策浮云飞碧落，致身绛阙长相随。
　　又
　　神童天纵何聪明，十幅一息增荣名。若非唐朝李太白，靖通真人当复生。
　　击石轰雷惊四座，宝卷拈出安群情。八卦五行有妙用，金丹大药自然成。
　　布袖蝙历贱罗绮，银钩婉娩鬼神惊。仙山便好留仙佩，何必蓬莱顶上行。
　　忆神童歌
　　高怀落落如可羁，芳辞岁萝谁摘奇。我独一览如醉痴，恨不快睹紫芝眉。
　　望美人兮天一涯，面不相识心相知。青牛不跨策羡华，金波停饮忘醇酿。
　　句高耿耿横虹蜕，列星北斗不敢辉。玄猿号木骥缩蹄，霜鹊孪翼鬼神悲。
　　天籁自呜非嘘吹，肯与蛙蚓漱污泥。何当握手谈玄机，蟠桃未熟香难期。
　　金牌玉字空陆离，碧云馒锁骞林枝。谪籍尘寰辞玉墀，凡埃俗气非所宜。
　　世缘未了如沸糜，徒将诧女媒婴儿。丹霄玉韶何时飞，青鸾久约宴瑶池。
　　他年骑鹿相追随，玉笋山前同采芝。
　　跋语
　　嗟予慕道今几年，检尽丹书要学仙。铅汞混融无法度，求金交结欠因缘。
　　抽添徒泥《传道集》，沐浴不解《悟真篇》。从来玉诀不传注，莫将纸故徒穷研。
　　半语轻逢至人授，要断江山一回首。精勤作用有阴阳，反覆短长分前后。
　　黄婆媒娉岂因脾，金晶飞跃不在肘。若能夺得天地真，始与天地同长久。
　　修职郎、新建宁府崇安县尉、翠云子赵汝渠，焚香稽首跋。
　　修真十书武夷集卷之五十二竟
　　
