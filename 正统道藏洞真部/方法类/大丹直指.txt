大丹直指
　　经名：大丹直指。金邱处机述。二卷。底本出处：《正统道藏》洞真部方法类。
　　大丹直指卷上并序
　　长春演道主教真人邱处机述
　　仙经曰：观天之道，执天之行，尽矣。体天法象，则而行之可也。天地本太空一气，静极则动，变而为二。轻清向上，为阳为天，重浊向下，为阴为地。既分而为二，亦不能静。因天气先动，降下以合地气，至极复升。地气本不升，因天气混合，引带而上，至极复降。上下相须不已，化生万物。天化日月星辰，地化河海山岳，次第而万物生。盖万物得阴阳升降之气方生，得日月精华炼煮方实。日月运行周回，自有径路，不得中气，斡旋不转。盖中气属北斗所居，斗柄破军，即中天大圣，非北方也，对指天呈，逐时转移，日月星辰，随指自运。《斗经》云：天呈所指，昼夜常轮是也。天地升降，日月运行，不失其时，万物化生，无有穷已。盖人与天地禀受一同，始因父母二气交感，混合成珠，内藏一点元阳真气，外包有精血，与母命蒂相连。母受胎之后，自觉有物，一呼一吸，皆到彼处，与所受胎元之气相通。先生两肾，其余脏腑次第相生，至十月胎圆气足。未生之前，在母腹中，双手掩其面，九窍未通，受母气滋养，混混沌沌，纯一不杂，是为先天之气。才至气满，神具精足，脐内不纳母之气血，与母命蒂相离，神气向上，头转向下降生。一出母腹，双手自开，其气散於九窍，呼吸从口鼻出入，是为后天也。脐内一寸三分，所存元阳真气，更不曾相亲，迷忘本来面目，逐时耗散，以致病夭、忧愁、思虑、喜怒、一辰乐。但脐在人身之中，名曰中宫命府、混沌神室、黄庭丹田、神气穴、归根窍、复命关、鸿蒙窍、百会穴、生门、太乙神炉、本来面目，异名甚多。此处包藏精髓，贯通百脉，滋养一身，净裸裸，赤洒洒，无可把盖。常人不能亲者，被七情六欲所牵，迷忘本来去处，呼吸之气止到气海往来，气海在上，膈肺府也。既不曾得到中宫命府，与元气真气相接，金木相问隔，如何得龙虎交媾，化生纯粹。又不知运动之机，《阴符》云：天发杀机是也。如何是气液流转，以炼神形？盖心属火，中藏正阳之精，名曰汞木龙。一肾属水，中藏元阳真气，名曰铅金。先使水火二气上下相交，升降相接，用意勾引，脱出真精真气，混合於中官，用神火烹炼，使气周流於一身，气满神壮，结成大丹。非特长生益寿，若功行兼修，可跻圣位。谨谨详述于后。
　　五行颠倒龙虎交构图
　　人人具足，个个圆成。
　　五行颠倒周天火候图
　　天地升降，日月往来，一阖一辟，进退存亡。《易》曰：知进退存亡，其惟圣人乎。
　　三田返复肘后飞金精图
　　恍恍惚惚，其中有物。官官冥冥，其中有精。清者浊之源，渐入真道。
　　三田返复金液还丹图
　　五炁朝元太阳炼形图
　　丹就，五黑自饥元，炼形换骨。
　　神水交台三田既济图
　　内观起火炼神合道图
　　四向裹圈　乃为火焰
　　弃壳外仙超凡入圣图
　　五行颠倒龙虎交媾诀并图
　　诀曰：龙是心液上正阳之气，制之不上出，若见肾气，自然相合。虎是肾气中真一之水，制之不下走，若见心液，自然相交。龙虎交媾，得一粒如黍米形。此一法号曰龙虎交媾，只此便见药物也。采药之法，人多以子时肾气发生，午时心液降下之际行功。若无事牵制则可，若有事又是到过，殊不知法。乾坤之妙，举肾气则是子，降心液则是午，不以时刻皆可。但初行之法，闭目内视中宫，绝虑忘思冥心，满口含津，勿吐勿咽，到此便饮刀圭之事。别有口诀，不敢开写。微微敛身，并不升举，盘膝升身正坐，踟跌，不得只如常坐。左手兜起外肾，右手掩生门脐也，塞兑户口也，开天门鼻也，是为玄牝之门。须要一刀割断二然后鼻中入气，入者为吸为息，为阴为水，只要柔软入息，使鼻内无闻其声。以意轻轻送入中宫，至尾闲，所谓充开混沌池，擘裂鸿蒙窍。气极，乃从夹脊三关至鼻中，轻轻放出，出者为呼为消，为阳为火，轻轻放出，使耳内无闻其声，听气自出意，且不可离中宫。意者，性也，神也，真土也，黄婆也。但所入气息，入中宫，与元阳真气相接相合。经云：接天地无涯之气，续父母有限之身；即天地合其德也哉。使水火二气，上下往来相须。天地升降一同也。勾引肾中真气，铅也虎也，心中木液汞也，龙也。交媾混合於中官，谓之五行俱全，和会一家。自然畅美。经云：气入脐为息，神入气为胎，胎息相合，名日大乙含真。此谓龙虎交媾，便是药物。一才有药，如母有胎，便觉中宫有物，所谓圆陀陀、活泼拨，当用火符炼煮，方得药物不散。
　　右件用法，始觉咽乾以觉心津，次觉，无味，如哑子吃锡，其味难说。是气交合，而日交媾。每一日行一交，得一物，状如黍米，还於黄庭之中，自可益寿延年。若用火侯炼之，三百日数足，自然凝结，形若弹丸，色同朱橘，号曰内丹，如龙有珠。龙之有珠，可以升举。人有内丹，自然长生不死矣。
　　口诀云
　　阴有阳兮肠有阴，阴阳裹面更重寻。学人不达玄微理，虚度光阴谩用新。
　　五行类倒龙虎交媾火候诀义
　　华阳施真人曰：肾，水也。水中生气，号曰真火，火中暗藏真一之水，而曰阴虎。心，火也。火中生液，号曰真水，水上暗附正阳之气，而日阳龙。故龙虎非是肝肺之像，乃心肾之真阴阳也。二物混合为一，－当用意，便为子时也。自然凝结，须知冬至，不在子时。形如黍米之大，每日得一粒。僧人名为舍利，道士号曰玄珠。每日增真气一丈，延寿不可计数。三百日气结丹凝，状如弹丸，色伺朱橘，自可长生不死。
　　诀曰
　　五行颠倒卫，龙从火裹出。五行不顺行，虎向水中生。阳龙元向离宫出，阴虎还从坎位生。二物会时为道本，五方行尽得丹名。
　　〔五行颠倒周天〕火候诀图
　　运火行候。火者，心也，神也，性也，离也，日也，意也。前采药二气升降之际，不以意守中宫，药物如何得住？如何得运转？圣人藏隐，以日太阳火也归寸土中宫。戌时子时者，即是意也。神性所谓出入无时，莫知其向是也。一才二气升降采药，便加时在中宫行火矣。火候胛石：从外簇年、簇月、簇日、簇时居中。经云：斗柄运周天，在人会钻簇。又曰：火功若用三千日，妙用无方一个时，便是也。中宫即对子宫，意一指一阳自生。经云：月之圆，存乎口诀，时之子，妙在心传。二炁如月之二弦，两个半月相合则圆，意到中宫，便是子时也。复卦起行，至三阳水金，两停膀胱，至脐和暖，应地天泰卦。到此只要把捉，一尘不着无思念也，方得龙虎交媾。渐而阳气向上，以至满身遍体和暖，应乾卦。药物透顶，亦如风雨潮浪，沸滚药熟，化金液，如冷泉自降，是应娠卦。渐凉至济，应否卦。丹田火气渐微，应剥卦，是一周天。此一法号曰周天火候。用时行之，微微敛身，轻轻胁腹凝息，数定铢两，默运心气，下至丹田，鼻息绵绵若存，用之不勤，但以意常在中宫。意是神子，神是气母。神驭气，其气自然从尾闲穴入夹脊三关，直上挽鲈穴天关在脑后，入昆仑，复下丹田，周流运转不绝。北方正气肾气也为河车，所谓河车不敢暂留停，运入昆仑峰顶。中宫是机意也，触机天关即应，所谓神机密运是也。
　　诀曰
　　神入气为胎，气入脐为息。
　　右件依时用法，脐腹气聚自热。若用补虚益气，春三月下火四两，夏三月下火六两，秋三月下火八两，冬三月下火二两。若用炼龙虎交媾，第一百日下火五两，自酉至亥，第二百日下火十两，自申至亥，第三百日下火十五两，自午至亥。三百日火足丹凝，纯阳气生。凝息数念珠一百个，是为一铢，二十四铢为一两，计数珠加减随时。
　　口诀
　　胁腹运心方是火，含津引息始成丹。学人不达玄微理，虚度时光过百年。
　　初时不数火，交关节过可半年，正月一日下火方数火。
　　五行颠倒周天火候诀义
　　华阳施真人曰：心为五阳之主，肾为五阴之主。五阴升而为水，五阳降而为火。当用乾之时，以心气下入丹田，号曰进火。若用补虚益气，当常行用之数，一周年夺十年气，补十年虚。若行地户之时，龙虎交媾法，心肾之真阴真阳，凝结成黍米大，下还黄庭，计定数而进火候，三百日足，日阴内炼阳火，自合周天。
　　右件不以龙虎交媾上下火侯，是为安乐常行之法。若用龙虎交媾，相兼而行，是为炼丹抽添之火，五两炼精成汞，十两炼汞成砂，十五两炼砂成丹，三百日火候不差，自然丹就，纯阳气生。内炼五藏，号曰炼气成神。外炼四肢，号曰炼形服气。若不炼五藏，不炼四肢，止是丹成，自可长生。若用炼形而曰地仙，形神俱妙。若用炼气而曰神仙，弃壳超几。
　　真人曰：炼质不交阴鬼壮，烧丹毋使火龙飞。佳人才子正当年，花落黄昏聚会难。不避主人肠欲断，时来须索闭阳关。如不行火候，不内炼，系小成法，安乐延年。背后三关通，曰三田返复。中宫五行运用，日五行颠倒。渐入中成长生不死之道，乃曰陆地神仙。如传非人，罪及九祖，慎之慎之。
　　三田反复肘后飞金精诀图
　　　
　　此一法号日肘后飞金精。本法用子时后午时前，是气生时，披衣正坐，握固存神，先存后升，先升后偃。凸胸偃脊，是开中关。平坐昂头，是开上关。先升，后存下腰，自腹渐渐举腰升身，而凸胸偃脊，是开下关。已后气热盛上关之下方，可举腰升身，正坐一撞，三关都过。补脑髓，自然面红骨健，肌白身轻，是名返老还童，而长生不死之法也。年少行之不老，老者行之还童。
　　口诀
　　肘后金精节次般，存身偃仰过三关。学人能悟玄微理，返老还童自不难。
　　三田返复肘后飞金精诀义
　　华阳施真人曰：子时以肺之精华之气并在肾中，号曰金精。金精者，金水未分，肺肾之气合而为一。当时用法，自尾闻穴下关，般至夹脊中关，自中关般至玉京上关。节次开关已后，一撞三关，直入泥丸。不止补脑之虚，延年益寿，返老还童，而又抽肾之气，不犯黄庭。但得下火炼方，纯阳气生是也。老人衰老，若曾前法内下功兼修，不可单行此法。可以返老还童，不百日面红骨健，气壮身轻。若似龙虎交媾、周天火候，三件相兼而行，是为抽添铅汞，惭而延年益寿。抽添之法，如采药行火之候，阴魔所挠，缘入邪念，恐把捉不得，肾气顺行向下走泄，谓之危险，即当抽添。出气为铅，肾中气也。添汞入气为汞，心中气也。如入气至中宫留住，其出气以意引过尾问穴，升身偃脊，抽提外肾，使气从尾闻入夹脊双关，直上天关，入昆仑，使龙不上奔，虎不下走，邪念即止。如气未觉过，再偃再抽，直使气过，谓之肘后飞金精，毕矣。初行费力，久则甚易。
　　真人曰：顶戴蟾宫一朵花，朝游蓬岛暮还家。能乘乾马奔龙骑，解使坤牛驾虎车。又曰：玉京山下羊儿斗，金水河边石虎眠。金针挑出双蝴蝶，盘旋飞到楚王宫。
　　大抵高以下为基，深以浅为始。若人单行龙虎交媾，止是补虚益气，活血注颜。若人单行火候，止可悦其肌肤，壮其筋骨。若〔单〕行飞金精法，止可返老还童，健骨轻身。若能通行此三诀，甚为有益。盖龙虎相交，一物如黍米，还黄庭中，若不用火候，不能炼之凝结。其周天火候止是虚气，聚在丹田，不得龙虎交媾玄珠，不能留之安住。二法已是相须，二用肘后抽肾气入脑，不全阴中之阳，前犯纯阳之丹，玄中玄，妙中妙矣。一百日口内生甘津，身有神光，骨健颜红，肌白腹暖。二百日渐厌荤腥，常闻异香，行步如飞，睡梦自然臧少。三百日饮食自绝，寒暑自耐，涎汗涕泪自无，病病灾难自除。静中时闻远乐之声，默室渐见红光之色，若见此景勿疑，是为小验。至诚行之，神异不可备载。
　　三田返复金掖还丹诀图
　　肺为华盖，咽喉为重楼，口为玉池兑户，鼻为天门天柱，眉问为玉堂，额为天庭，顶为天宫，耳为双市门。肾气传肝气，肝气传脾气，脾气传肺气，肺气传心气，心气传脾气，脾气传肾气，是为五行循环，而曰小还丹也。入中田，中田入下田，三田返复，大还丹也。
　　此法金液还丹，须要升腰举身正坐，双闭两耳，勿令透出，舌拄上胶，有清凉香美津液，不漱而咽矣。
　　右件肘后飞金精，节次开关，已至一撞三关，金精入脑，补髓益气，既而面红骨健，颜嫩身轻。当依时刻，惟要升腰平坐，不昂不偃，自觉真气入脑。急用二掌紧闭两耳，自然肾气入脑造化，金液下降，如淋灰相似。每日下火一两，诚恐火多火少，火气多则头痛，火少则金精不飞。须行，加灭。如行火大猛，遍身壮热，不可再进火，恐火炎需烧头目，太阳作痛，口舌烧破，必伤药物。当减息意，离中官，听火自然，无不相伤，却不要外思邪想，须用沐浴。如行火至金木两停，欲飞不飞之时，欲济不济之际，最要正意守持，一念不生。若思念才生，即是尘垢。尘者，阴也。阴者，魔也。被魔所障，三关即闭不通也。须要斩除其意，一正二气自合，以结大丹。师云：洗涤尘垢。道云：沐浴金丹。《悟真篇》云：刑德临门药相之，到此金丹宜沐浴。二月三阴三阳和暖，花木正开，忽被阴寒风雨所摧，不能结子，谓之德中有刑，如行功阴魔作障也。八月三阴三阳温凉，万物渐肃杀之时，得天气和暖，花木回芽再开，谓之刑中有德，谓守正止念，却得阳和也。所谓沐浴防危险，妙用在抽添。
　　口诀
　　河车般运入昆仑，须是牢关双市门。击动震雷霹雳鼓，急收甘雨洒乾坤。
　　三田返复金液还丹诀义
　　华阳子曰：前件龙虎交媾、周天火候、肘后飞金精单行，是安乐延年，三二百岁尽，不出五行颠倒循环，生成传送之功用。功不差收，炼一气而已。此金液还丹，不止补脑益髓，而抽铅添汞，渐有还童之访，脑实髓满。用法制之，神水自上愕而下，清冻甘美，复自肺问下入黄庭，号曰金液还丹。一如压丹之虚阳二气，以变丹砂为金，而曰金丹。金丹一粒，自可长生，与天地齐久，故曰中成。人不下前功，直要金液还丹，不用法取之，神水不降。纵或致功，强令顶水下降，并无甘美之味，令人脑虚疾多，与人无益。
　　行功应验
　　初时渐觉丹田黄庭，有物和暖，真气上行，耳闻风雨之声。渐渐顶内有筝筝金玉之音，腮门内谓之天池，有金液佛滚，如冻泉降下。或流面上，或流上脑，或如珠露之状，或从上胶入口，其味甘美。久则顶内如笙簧琴瑟丝竹之音，又如鹤映猿啼蝉磬之声，诸般自然之韵，无所比拟。但初行时，梦中闻霹雳之声，是真气冲开顶阳骨，以通九宫。神初入室中官，乍超向上，须自惊恐。闭目自坐之际，或时一大物惊跳起，开目却无，是阳神未壮，切勿惊惧着念。久而神壮，自无隐显莫测，变化无穷，将来自知。凡见闻皆不着相，但听其自然，若着相，即是幻也。
　　真人曰：琼浆酝就从天降，灵药生成任海枯。饮酒须教一百杯，东游西泛自梯媒。从来神水出高源，奔出黄庭顷刻间。
　　五气朝元太阳炼形诀图
　　系中成法，长生不死，此法至亲父子不传，如轻泄及与契义观者，定主灾横及重厄，戒慎之。
　　此一法号曰太阳炼形。本法用冬至阳生，四时皆可行。升腰正坐不动，闭目忘思，默运心火母气，自然随气满四肢，不觉己身，鼻息绵绵若存，用之不勤。
　　右四时有暇便行。升腰不动，丹中五气纷纭内起，正坐不偏，丹中五气纷纭四出。肾之真气炼骨，身轻如毛，可以乘风御雾。肝之真气炼筋，实如玉，可以走趁奔马。心之真气炼血，白如膏，可以永耐寒暑。肺之真气炼肌肤，莹如雪，可以换骨易形。脾之真气炼肉，硬如石，可以化气如金。始自丹成，五气朝真，气聚而不散。次用前法而般运，内传五藏，外遍四肢。五气炼形，凝而不衰，号曰形神俱妙，与天齐年。
　　口诀
　　丹就自然朝五气，气真方可现元神。炼形换骨非凡客，自是长生物外人。
　　五气朝元太阳炼形诀义
　　真人曰：金液还丹变为金，其中纯阳气生，是为气中有气，已是陆地神仙，可与天地同其寿等。古今上真再举丹中纯阳之气，升入四肢，号曰太阳炼形。化气自然，形神俱妙，随五气而换骨易容，自耐寒暑。昔日衰朽之姿，炼之端正。昔日枯槁之形，炼之红润。何止返老还童，而又身轻骨健，乘风而举，跨雾而行，号曰南宫飞仙，尘中羽客。虽未弃壳升仙，而已升腾自在，当为地仙之上品，神仙之下流。皆因丹田五气炼形，外遍四肢是也。炼形之功，不为小矣。
　　真人曰：五马不调金水伏，一龙常驾火云飞。天下都游半日功，不消跨凤与骑龙。五气不调丹已就，一阳外遍火轻飞。
　　神气交合三田既济图并诀
　　系中成法，长生不死。顶中神水下降丹田，真气上升，号曰既济。
　　一撞三关入脑，曰肘后飞金精。
　　此法号曰水火既济。本法用阳时中刻，平坐伸腰，一撞三关闭耳，神水下降，伸腰举腹，鼻引长息，默运心火上升。
　　右件震艮之时，一撞三关，金精入脑，补之数足，面红，肌白如膏，后身轻，方可一撞三关，金精入顶，紧闭两耳，使肾气不出，并入天官造化，金精下降，如淋灰相似，自上胶问清凉美味，神水满口，若咽之归黄庭，号曰金液还丹。当此，上胶有甘美水降，下咽，便以伸腰举腹，默运心火，暗引丹田真气上升，而又鼻中出息，同举真气，遍满四肢，上水下火，相见於重楼之下，号曰既济。
　　口诀
　　顶中神水入中源，丹裹真阳返上田。水火合来为既济，庭中升入大罗天。
　　神气交合三田既济诀义
　　真人曰：土之既济为瓦，瓦可得千年。木之既济为炭，炭可得百载。人欲长生，无出於既济之法，是还丹炼形，同用其功也。金液还丹，化丹成金，太阳炼形，形之如玉，还丹未还之际，形炼欲起之时，水上火下，相见於重楼之下，而曰既济之时。当用地天泰卦，子后是也。每次一粒，如金粟形状，颗颗还於黄庭，每颗生金光一道，般运出放皮毛之际，金光满室，何止长生不死，是欲弃壳升仙之时也。
　　真人曰：两曜铸成七宝殿，一渠流转入琼浆。水火都来相并问，卦后变成地天泰。阴阳升降两相兼，水火交加入下田。既济无差真气足，金丹一粒万千年。
　　右件金液还丹、太阳炼形、三田既济，是为长生不死之法，故曰中成之法。须是小成法见效，相续而行之，行之不差，见验自速。若人不行小成法，直要中成，而求长生不死，不止见效自迟，而又徒劳心力，虚度时光。还丹而神水不下，炼形而丹火不升，既济而水火不交，反谤神仙虚语，不死为妄言，殊不知行持过越是也。若人龙虎交而为精，火侯足而为丹，用金精补其脑虚，使其还丹变成金丹，用丹火炼其真身，又使既济之法相兼而行，善不可加矣。若不兼行六法，速要烧丹纯阳之气，炼气成神，速要炼气之真灵，炼神合道。此是金液还丹、太阳炼形、三田既济，不须行矣。此三诀，古今上真往往万劫秘传。中成之法，以还丹、炼形、既济者，盖以留形住世。非金丹不可延年，非炼形不可换骨，非既济不可不死。又以无丑陋真人，少衰弱神仙，又易形而留俗状，不既济而留凡骨，将来弃壳自离，超神亦迟矣。若还丹、炼形、既济之后，一百日静中四象，周匝内观，五气纷纭；二百日目见金花，体有圆光，青气出顶，紫雾盈室；三百日神灵，知前后事，真气可乾外汞，体轻可履风烟，骨坚可齐天地。若见此境勿疑，是为小验。志诚行之，神异不可具载矣。
　　大丹直指卷上竟
　　大丹直指卷下
　　长春演道主教真人邱处机述
　　五气朝元炼神人顶图
　　大成法，弃壳升仙。如与小人说者，定有横灾，宜自谨言。
　　此法曰炼气成神。本法用子午卯酉时。甲乙日炼肝，丙丁日炼心，庚辛日炼肺，壬癸日炼肾，脾不受炼，气寄四脏，戊己日不下功，此为炼五脏日也。甲乙日卯时下功，丙丁日午时下功，庚辛日酉时下功，壬癸日子时下功，此为炼五脏时也。
　　右件依前时用法，幽室静坐，上香一灶，叩齿二十四通。升身平坐，内观所炼之藏，鼻息绵绵若存，静极气生，气极神现，如梦非梦，暗中神气上升。前件日辰不可有差，盖以神随日，当真气随时运转，当审日察时，炼之百日，气足神现，将欲升仙，非止长生不死。
　　口诀
　　应日随时自不差，五神会处起河车。静中真象朝元后，犹恐阴魔作外邪。
　　五气朝元炼神入顶诀义
　　华阳真人曰：以丹中纯阳之气，随日定时炼肝，二十四日青气现，二十日阳神自出。气为神体，神为气主是也。炼心肾肝肺皆如之。其脾神脾气，随四时正气，亦以共升。静中内观，壶中别有山川，物象成形，两昧分胎。防其阴鬼外魔，七魄三尸相随，杂天真以乱阳神，不能得上入天官。自有内观起火之法，推以炼气，气聚为神，不可差其时也。自然气现神出，五方真气合出，本色五气阳神名出，真形升而上入天宫内院，是为合神入道之时也。若人三百日行火候足，不炼还丹，不炼形，不既济，直行此法，以丹中纯阳之气，随日应元气所传而炼五脏，亦是捷径。号曰夺功并法。若人欲住世问，而愿为长生不死，当用金液还丹、太阳炼形、三田既济。
　　真人曰：三岛紫烟笼凤彩，九天红日炼龙精。《中黄经》曰：肝生东方，其色青，炼之青气出身腾。肾水北方，其色黑，炼之应时，黑气出身立。纯阳气满五脏中，神升本色入天宫。
　　内观起火炼神合道图
　　系大成法，超几入圣。丹中纯阳气，举之入四肢，号曰焚身入五脏，号曰炼神出身，号曰降魔入顶，号曰弃壳。
　　此诀号曰内观起火，本无时候。每日有暇，举起为念，略有行持。终日静坐，神识内守，一意不散。常常升身正坐，默观五脏，惟要分别真假，勿令阴魔乱真矣。
　　右件内观之法，止是静坐升身，举起丹中纯阳之气。内炼五脏，气附神像，上入顶中。外炼四肢，气迸金光，外出神体。非久，神合为道，弃壳升仙。防其阴鬼外魔、三尸七魄，假托形像，以乱天真，混杂阳神，不能合道。所以不计昼夜，常随气转。卯时观肝，肝气现青。午时观心，心气现红。酉时观肺，肺气现白。子时观肾，肾气现黑。五色气出，壶中真境，不同尘世，车马威仪，胜及王者。不厌升身起火，真假自然两向也。
　　口诀
　　旌旆威仪处处同，内观形像满壶中。再三荧起焚身火，嘹喨笙簧入上宫。
　　内观起火炼神合道诀义
　　真人曰：炼气自易，起火亦难。默运丹中纯阳之气，随日随时以炼五脏。气真自现，神真自出，相照上升，并入天宫。防其阴鬼外魔，以假乱真。当此之时，气随神升，神附气起，以中田入上田。阴鬼愿人速老，外魔不喜人安，虚生队伍，妄起浮华，亦傲阳神，相杂而升。谁为真像，谁为假形，混杂难别。笙簧四围，车马并起，欲要辨别，莫若频起丹中真火。一日焚身，二日降魔，三日去三尸，四日逐七魄，五日集阳神。静中内观，自然明朗，惟见炎炎火中，人物交杂。少问，歌乐上起者，自已阳神，哭泣去者，身中阴鬼。须臾火息，壶中清净，功不可再。切防十魔续来，盖以阴鬼外魔，多生巧作缘业，来乱真神，内观当可分别。
　　十魔君
　　或而满耳笙簧，触目花芳，舌有甘味，鼻闻异香，情思舒畅，意气洋洋。如见不得，认是六欲魔，一也。或而和风荡漾，暖日舒长，迅雷大雨，霹雳电光，笙歌嘹喨，哭泣悲伤。如见不得，认是七情魔，二也。
　　或而琼楼玉阁，蕙怅兰房，珠帘翠幕，峻宇雕墙，珠珍遍地，金玉满堂。如见不得，认是为富魔，三也。
　　或而出将入相，威震八方，车服显赫，使节旌幢，满门青紫，靴笏盈床。如见不得，认是为贵魔，四也。
　　或而儿女疾病，父母丧亡，兄弟离散，妻子分张，骨肉患难，眷族灾殃。如见不得，认是恩爱魔、五也。
　　或而失身火擭，堕落高岭，临刑命丧，遇毒身亡，凶恶难避，猛兽逼伤。如见不得，认是灾难魔，六也。
　　或而云屯士马，兵刃如霜，戈矛问举，弓弩齐张，争来残害，骁捷难当。如见不得，认是刀兵魔，七也。
　　或而三清玉皇，十地当阳，四圣九跃，五帝三官，威仪队仗，往复翱翔。如见不得，认是圣贤魔，八也。
　　或而仙娥玉女，罗列成行，笙歌鼎沸，对舞霓裳，双双红袖，争献金觞。如见不得，认是妓乐魔，九也。
　　或而几多殊丽，艳质浓糙，兰台夜饮，玉体轻裳，偎人娇颤，争要成双。如见不得、认是女色魔，十也。
　　大抵清虚之士，久乐寂淡，乍见繁华，往往认为真境，因循不出凡躯，是为困在昏衢，止为陆地神仙，不能超凡入圣者。举人目前见在，不认外境、可以进道，渐得成功。学人内观，不以丹中纯阳气炼五脏，五气真神现五色、十中笙簧并奏，队仗齐升，当时阴鬼外魔，假心形像，相杂而入天宫。速速升身起火，火中二军，自散哭声，四向而去，歌乐转盛，幽幽高山，须臾火过，清凉静中，山川秀丽，内观天地有朗，是为壶中真境。不可便认无事、少问十魔续来。当此之时，如梦非梦、似醉非醉，五神真灵，已入天宫。中区四大，主心平正，恍惚之中，不可认贼为子，以邪为正。不止因而不出凡躯，又而流入邪中，或而风魔，或而狂邪，及成神气虚，神慧之不足，呜呼可悲，故魔境详言於此，升身起火，不厌数多。常常内观，不拘昼夜，以至火起。天地之间，并无一物，上观惟天，下观惟地、四观都无。静中时闻乐声，忽有异香，当时有验，不比已前。肢体常似升龙，是神仙弃壳之时也。围坐前有红光，状同莲花，遍身有真气，色若金光，五行真气，合而为精气神，三才异宝，合而为自然道也。收神再入黄庭，永却长、生不死，所到处阴神来现，乘风履云，往复尘中，更无饥渴寒暑方若以升神，复入天宫，调神出壳、是曰真人弃壳。山中百日，山中生玉弃壳；水中百日，水中生玉弃壳。了当真身出外，是曰神仙。当返三岛，不在风尘之内，所谓弃壳升仙，而有五诀在左。
　　弃壳升仙超凡人圣诀图
　　此一法号曰炼形合道，弃壳升仙。本法无时，明有五法。海蟾子以鹤冲天门静中，以真性如鹤，仲天门出外，自然身外有身。西山十二真人王祖师曰：以花树出静中，以花树回望，不失本性，既出自然，身外分形。黄帝以火龙出静中，化火龙上踊，自然身外有身，号曰清净法身。锺吕二真人，皆用红楼出静中，以上三级红楼，层层上毕便跳，自然弃壳。
　　右件炼神合道，弃壳升仙，功到自然。此僧人入定，以来坐化，道士入静，以出阴神，皆为清虚之鬼，非为纯阳之仙。宝青无像，终无所归，学人何其误耶。殊不知炼精为丹，而后纯阳气生，炼气成神，而后真灵神仙，超几入圣，弃壳升仙，而日超脱万万世，神仙，不易之法也。
　　口诀
　　功成须是出神京，内院繁华勿累身。会取五仙超脱诀，炼成仙格出埃尘。
　　弃壳升仙超凡入圣诀义
　　真人曰：修真之士，功到炼气成形，皆不愿长生住世，速要内观，而炼神合道也。降魔魔散，炼神神聚，急忍无断因循，不弃凡壳，是为困在昏衢，止为陆地神仙。大抵有身有患，无家无累。古今共言辛勤，功到无为，争忍恋躯不出。故弃壳升仙，出顶炼神，超凡为仙。世人不善修炼，直要弃壳便成仙道，何其误形。幽室静坐，绝虑忘思，外境不入，内境不出矣。〔形〕如槁木，心若死灰，神识内守，一意不散，定中以出阴灵之神，冥冥无像。非为纯阳之仙，纵得出壳，何其艰难。古今上真，皆传弃壳之法，诚非难矣。功到自然内丹成就，纯阳气生，而本灵神现，内观识认，弃壳超脱。次第相须，自然化火龙而出顶中，身外有身，并无异柑。始乎一步两步，次以三里五里，出入不差，往来无惧，然后寄壳於山川之中，永作蓬莱之倡。此是弃壳，全在前功证验，节序不差，自然神仙，升神出顶。然而上真留此数法，调出入者，盖以学人久受驱驰，昼夜用功不已，内观神聚，恐认魔境，流入邪道，徒劳心力，废堕前功，故魔不厌详言。又虑学人功到，内观魔散神集，并入天宫，繁华万倍，犹恐认为仙境，不免再陈弃壳之诀。弃壳不难，功成方合自然，所以诀中有花树皂盖，以记本体招神入壳，有鹤冲龙跃，以升阳神，令神出身，弃壳升仙。古今上真有轻传而不秘者，九祖永受地狱。以修真之士，功到自升，不可不行。古今学人，宜戒慎之。
　　金丹之秘，在於一性一命而已。性者，天也，常潜於顶。命者，地也，常潜於脐。顶者，性根也。脐者，命带也。一根一蒂，天地之元也，祖也，脐下黄庭也。庭常守乎顶及脐，是谓三迭。《黄庭》曰：琴心三迭舞胎仙，是也。琴取其和。且人之生，其胞胎结於我之脐，缀接在母之心宫。自脐剪落，所谓之蒂也。蒂者，命蒂也。根者，性根也。但恐泄漏，是所千千名，万万状多方。此论顶中之性者，铅也，虎也，水也，金也，日也，意也，坎也，坤也，戊也，姹女也，玉关也。脐中之命者，汞也，龙也，火也，根也，月也，魄也，离也，乾也，己也，婴儿也，金台也。顶为戊土，脐为己土，二土为圭字，所以吕仙翁号刀圭也。只是性命二物，千经万论，只此是也。
　　用法
　　但每日天明至黄昏，为昼时，自昏至五更煞点时，为夜时。不拘行住坐卧，但昼时则行命带脐中之道，夜则行性根顶门之道。无早无晚，不饥不饱之时常行之。一百日丹结，三百日丹药成，三年胎仙就，自然阳神从顶门出入，去来无碍，此谓真丹之妙也。
　　行持
　　日行命带者，只用两手相摩令热，捧定脐轮，以意专之，只守在脐轮，无思无想，只静定之。自觉神水下脐，真火奋发，从脐下丹田，跳跃直奏乎顶门。任其自然，亦无遍数，只一意守於脐轮。若欲休歇行住，就便不拘，久而丹田如火，精神畅美，神妙难述。
　　夜行性根者，只以舌拄上愕，渐塞定喉咙二窍，以意专之，只守在顶门，无思无想，只静定之。自觉真火一从下一表上，踊跃直至顶门。欲休歇行住，任便不拘，久而顶中渐如远闻仙乐之音，真香发于鼻之中，神妙难述。金丹秘诀，尽於此矣。
　　坐功诀
　　一吸元精便上来，两呼玄牝顶门开。时人不识真龙虎，却向丹田裹面猜。
　　奥旨
　　年中取月，月中取日，日中取时，堤防危宿为晦起火，斗宿为朔进火。
　　积精精中气
　　一阳初动，乃子时是也。此时斗柄才转，乃真子时。又一法，九月从子时上起例，数过子者，九月做子时，乃正子时。此时鼻窍双孔皆有气。金公姹女者，乃坎离匡廓，即九月中霜降，为十一月冬至也。
　　妙旨
　　月月常加戌，时时见破军。天呈加一位，活曜不传人。
　　气不出喉
　　玄关乃在脐裹一寸三分，父母元气，名为鼎器，二肾为鼎足。火候举动，心做事业，便是起火。虎龙交姤，药物乃是刀圭。巽风崇钥，鼓动华房，此是进火抽添。防危虑险，卯时酉时，先天乃丑时，后天乃本生时，长生时。
　　脱胎神化，乃是用自身本命，推筹四时长生者。此法一年一周天，一日一周天。一日乃昼夜，用子午时，生时日长生时，为防危。共七个时辰，五百六十个时辰为一候，温养沐浴，生杀野战。脱胎并在此其中，谨秘勿妄泄之。
　　西山十二真人曰
　　凡流开口论天机，只能狂说不能知。世上众生无鉴识，及至逢真说道非。
　　大丹直指卷下竟
　　
