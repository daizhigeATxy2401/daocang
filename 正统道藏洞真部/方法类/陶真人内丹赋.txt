陶真人内丹赋并序
　　经名：陶真人内丹赋。唐末五代道士陶植撰。序文及赋注皆出一人。书修炼外丹之街，而非内丹，故书名原当作《金丹赋》。一卷。底本出处：《正统道藏》洞真部方法类。
　　陶真人内丹赋
　　夫人本以五行气而成体，乃以四象精而灌身，得江海竭而命更延，日月亏而神转壮。故圣人理金镇玉，炼石补天，体用玄黄，要崇日月。伏以龙虎大丹者，南北往来之位，本元二三，东西出入之名，运合归一。青赤白黑，各定四维，上下俱通，辐赓八方，位成五帝，三才立象，万物有形。六十四卦爻用，二十八宿合度，在七十二候之内，处三百六旬之中。始自元阳，终於晦腊。故经云：以天地合其德，日月合其明也。春夏进长滋隆，皆禀於四时。秋冬退伏垫藏，岂离於一运。乾长於艮、巽之体，刚变为柔。坤生於震、兑之形，阴归阳位。然始阴阳之用，日月交叹，是以离女坎男，金夫木妇，妮其精气，陶炼髓筋，十月功成，一用方备其神也。化之为液镕凝质，若坚冰变之玄霜，烹剖形如素雪。方辨铅汞之理，始验水火之源。合两象之精华，抽五行之血肉。故圣人研日月二字，通幽洞冥。穷金水五行，出凡入圣。《参》云：日月为易，刚柔相当。此名水土金之三物，志士岂不省己者哉。欲达至真者，明闲卦象，痛会阴阳，晓察天文，精求易义，火候进退，生杀合宜，表裹清通，内外相应。《三元周神论》云：欲明其药，先明自身。悟此一言，而知万化矣。若天地变易，雌雄抗行，相类不同，黑元交错者，如持梯而望升星汉，悬钩针而拟钓鲸说。幸请贤者，细而详之，岂敢谬於神道耳。又绿赋内沉论秘义，潜匿幽词，注解玄言，附成其旨。
　　赋曰
　　道法自然，
　　自然者，元气也。元气者，是天地虚元之气。天地虚无之气，即化生万物，玄元之始也。学丹之流炼此，得虚无之气，名真一自然之道，为万物化元也。《老子》日：无形不可名状，故强名曰道。守一之道，日道者是自然之气，即是水银。志士但依法炼之，出无入有，脱胎见真一，自然之道也。
　　术明真假，
　　真名铅也，炼得银，银号日真一，亦日白金，位属兑官西方。俗士不晓真一之道，炼铅拟求其真，物被埋了岂有真。故经云：莫坏我铅，令我命全。求真象之道，上禀三光，下应三才，六律既备，变化无穷，即真一之道也。假者，是学仙之流，不考经典，不从师授，托意自造，遂将几常水银，不依法则妄施阴阳，拟为至药，故不成也。李澄云：岂将几铅常汞，便喻至药。所以不法天地，谬用亏明，致阴阳结互，寒暑不时，岂不用假而自恨。故经云：几圣浅深，愚智真假，自古有之。
　　法效两仪，
　　两仪天地。
　　取象八卦。
　　大药变转，体骨皆依法象。金水运气，周功二十八宿，合度八卦，成八卦者。每四十五日一节成，是一卦也。一年三百六十日，有八个四十五日，故取象八卦。太易至有八卦，日月有八卦是也。
　　辟天地以区分，
　　辟者，开也。明天地以区分。天地位者，乾坤鼎器也。言先论鼎器，后言其药，天地位定，然后区分周天之义也。寒暑驾驭，阴阳胜负，取时勿失节候，是取象。
　　混阴阳之变化。
　　混阴阳者，水火为药也。是水银混沌，清浊未分，故号太易者，是阴阳之象，倾一处之义也。然后阴阳合德，而刚柔有体。阴阳者气也，刚柔者形也。故志士则而行之，侯水火主也。分判有时，方辩阴阳之变化。《通玄论》云：此天地之母，砂汞也。
　　指乾坤而以经以纬，
　　乾为金，西为位。坤为水，是金。水火二物，交转往来，出入屈伸，体段也。郭真人日：束西为纬，甲处为束。甲为十干首，甲者神子，为十二神之先。将甲配子，故云以纬也。
　　类南北而有取有舍。
　　故歌云：拾南取北，子母相克。转北成西，配合夫妻。此不虚也。故丹石一药独负阴，谓之有取有拾。
　　氏房腾跃於苍龙，
　　氏房，是束方宿，故汞寄处於房星。房星属卯为青，又木生於水，水属北方为黑。青与黑谓之苍，号日苍龙者也。
　　张翼襟带於白马。
　　张翼，是南方火宿，象丹砂也。是古仙以法脱其赤晕，还其真性之功，号日脱体丹砂，一名白砂，亦名白马牙是也。
　　故玄黄之形质，脱筋骨而潇洒。
　　玄黄者，天地也。为器物之形质，筋是汞，骨是银，得火气熏蒸，金水等自脱其铅，渐除滓秽，於器上飞传往来，拂郁加雾而潇洒也。
　　栖岩隐壑，跨岳临川。
　　汞在鼎内，得金水伏，被煎灼涌沸不得停，渐结吐花於上，或成其熙，栖岩隐壑。或伏盘不起，如山岳之形状也。
　　候日华之月彩，亦弥岁而历年。
　　日华是汞，月彩是金。金汞成形，非日盈月满而不就也。故一年主十二月，有三百六十日，时积日为月，积月为年，至一周天有四千三百丰十时，象四千三百年运气。故云：弥岁之历年，志士审而察之，以大药阴阳相配，而成寒暑，阴煞阳养，还丹非四时五行而不伏，皆取其象。
　　穷造化而变化，顺天时而奉天。
　　穷阴阳之道，知变化之源。夫子日；知变化之源，其知神乎。故演八卦，父子君臣，刚柔相配，度其尊卑，运终六律，合成大道，定五行六律，七十二侯，四十五节，推二十四气刻漏，取定大小，而讽兴三才，取象天地。《参》云：穷神以知化。是故圣人法为顺天，无别义也。
　　始雄雌而偶匹，终翱翔而升仙。
　　始，初也。《参》云：初正则终辩，干之未可持。即是雄汞雌金，宝相配为药，可中服食。翱翔者，义朱雀汞也。得之伏徘徊，禀气渐升火，名日正阳之丹矣。
　　爰有物外之人，性禀天真，抱冲和之精气，厌寰海之嚣尘。
　　吴筠先生云：仙者，人之所美也。死者，人之所恶也。所以神不清骨不峻者，非禀於阳灵之气，所禀者叉无慕仙之心矣。慕仙之心者，受气之时，得值长生之宿，兼逢阳王之官，所以人性禀天真，起於物外，恬淡纯粹，体和神清，厌於寰海，弃於嚣尘矣。
　　夫求不死之方，寻延龄之诀，得金丹之奥旨，洞玄妙之真说。
　　不死之方，出自黄老。老子丹经，延龄之诀者，即《参同契》、《金碧经》是也。如志士得获此本，先须上告三官，下告土地真君，然后沐浴斋心，冷室焚香，习而考之，方得心开悟解，了释真元。学道之士。须广求师友，请益毫厘，不可妄作也。
　　故杳杳冥冥，其中有精。
　　杳冥者，是阴黑玄之貌。其中有精者，银也。精者，汞也。即是银於太阴之中，但受太阳之气，温养日久，冥遁其形，潜伏於太阴之内。如有根萌熙足成形，号日伏火水银是也。又杳冥者，不正之貌。若无若有，不之而可见也。故经云：冥冥凝神，不出我身。铅不呈朴，汞不露形。还阳子云：铅受辛盲，故被褐怀玉。金禀汞甲，胎自着徘而入水。
　　灌金花之一气，察水火之两名。
　　郭真人日：先镕金花为水，别器暖汞投入池中，其色凝白，状如铅苏，义亦伺否。又一气真一也，一化受符，青龙之位，为束方震。震属木，木生火，谓之汞。土能生金，谓之阴银。故云：察水火之两名也。
　　分布四象，陶均五行，驻日魂而呼月魄，遵虎性而契龙情。
　　李澄云：金木二字，坎离四象，急药之体。铅汞者，玄妙之门，还丹根基。此言青龙白虎，朱．雀玄武，为四象也。四象成而五行了。二十八宿周天，日月合度，龙呼於虎，虎吸其龙，性情交泰，日月周毕，岂不是四象五行陶均也。
　　由是演易示机，杓星设位，循箕斗而散彩，
　　李淳风日：北斗七星也，近紫微官，在太微北，是为帝车，以主号令，运乎中央，而临制四方。建四时，均五行，移节度，定诸纪分，系之於斗。其魁为璇玑，其柄三，为玉衡。书日：璇玑玉衡，以齐七政。箕斗者，是寅巳之位，起火於此，甲之散彩。
　　绵艮兑而通气，
　　艮为山，兑为泽。《易》日：在天成象，在地成形，变化见矣。韩康伯日：象况日月星辰，形况山川草木，悬象运转，而成昏明。山泽通气，而云雨施，行连循环，上下通气，此义深矣。
　　播刑德而合刚柔，入中宫而归戊己。
　　播，施也。刑主阴煞，德主阳汞，而刚柔自合，故入中官，而归戊己。戊己者，是土位，称黄帝生处玄立。又能克水银，而玄伏矣。《金碧经》云：以制太平，并中宫土。《参》云：三物一家，都归戊己。三物，水火金也。
　　尔乃九还变态，七返呈妍。
　　九当乾卦，么几龙立位。七当坤卦，飞龙在天。大人造化，么几龙有悔，穷之灾也。故从九位而返七。夫修真之士，须明卦象，屈伸动静，出入卷舒，升降进退，各有所配，方守一而炼真，即见交泰呈妍之理，配男女以时也。
　　运水火而相鲜，
　　《参》云：本在交媾，定至生人。以坎男离女配合，日居月诸，精彩潜媾。
　　尽一气而成牙蘗。
　　《易》日：日月运行，一寒一暑，乾道成男，坤道成女。乾知太始，坤作成物。是日月以天地之用，金水交精，水火运移，还尽一元之气。一元者，六十日也，四熙成。《契》云：元年乃牙潜也。
　　由内贞而外顺，
　　内者金，外者水。金水欲行，盖顺阴阳之法，用候卦爻。内为阳三画，外为阴三画，处阳之时，外求於内。在阴之时，内求於外。金居内为春夏直符也，水居於外为秋冬直符也。内外之际，盖取象於卦中。
　　乃玄之而又玄。
　　玄者，玄元也。如太上分一气为二义，二义天地也。地也者，剖一气而真素，号日真一，故是真玄也。又玄者，是变白为黄金，黄金为至宝，故云玄之又玄。经日；衍士服食之，寿命得长久。金性不败朽，故为万物宝。非服常金也。金也，当其变也。
　　即火东旋而为龙，水西转而成虎，虎脱胎而弃子，龙辞丙而致雨。
　　崔昤山日：其神化之而为液，凝之即成汞，如霜璨烂，似玉阑干。素魄流晶，光影星钻，千炼万化，其体常然，从无入有，坏而复成。自有入无，灭而复生。阳与阴合，阴与阳并，展转变化，遂为物精。仙人百炼，而为通灵。还返不穷，还丹是名。又歌日：五行颠倒衍，龙从火裹出。五行不顺行，虎自水中生。此是明至药法，准此阴阳相克，五行错王而成者矣。
　　气惟先白黑而后黄，始水火而终土。
　　此是金水状貌，从复用事，至十月终坤，变转体段，先白后黄，赤黑连表，各还本位，其骨是大还丹也。始火者，火数二，水数一。火既灭，四时辐奏一气，十五日二十四气，生成万物。夫还丹者，象水火成万物，禀天地阴阳之气，气以刚柔，合度四时，不能陶铸，则真一之道毕矣。
　　舍南取北，甲乙宗祖。
　　经日：阳中有阴，阴中有阳。阴中有阳者，砂中产汞也。汞离阳，故归北方自然水。水能生木，木居甲乙，与火为宗祖也。一文云：即火东旋而为龙是也。
　　神水圣石，帝男金女。
　　神水者，非酒醋之炼者，石不可作也。是阴一制阳一，为华池之义。故云帝男龙女，实三一之要也。
　　道本不离於玄黄，守一要存乎三五。
　　道本者，汞也。天地与三五之气。守一要存乎，不离金汞巳金也。志士细而详之，言真实理也。
　　信由青腰致远，玄素钩深。
　　青腰曾青，玄素是金，即青龙白虎。钩深，致远之义也。
　　风谓七八之水，水生九六之金。
　　风者，阳气也。从十五日前，震卦用事，汞得金气钩留，自然调畅也。水生者，阴气也。十六日已后，转受巽，变刚为柔，是金消，故入汞而归坤卦也。《参》云：七八数十五，六九亦相应。是一月运六十四卦也。
　　刚表柔裹，内阳外阴。
　　刚表者，金也。柔裹者，汞也。经云：阴银而阳汞是也，故内阳而外阴。别注云：刚者乾也，柔者坤也。阴阳合德，而刚柔有体。阴阳者气也，刚柔者形也。禀阴阳成金水，金水之形既成，合体凝而成坚，是变易也。
　　青龙跃而白虎伏，朱雀飞而玄武沈。
　　青龙木神，白虎金神。经云：丹砂木精，得金乃并。取天之汞，合地之银，聚魂魄而成还丹。天玄地黄，合度砂汞，乃当合之时，俱入神室之中，炼此神精，火土金运，摧文武急缓，以应锺律。朱雀者火，南方之位也。玄武者水，北方之位也。言汞或走或飞，从南方朱雀中，北方水火。二水一合数三，为东，青龙铅水，故先踊跃而伏白虎也。经云：龙阳数奇左，虎阴数偶右也。
　　由是日烁中男，月迷姥女。
　　日者，火也。中男者，金精为月，得火气而自消散，与汞合为一体，其汞传金气自迷，故不走不飞，谓之月迷妮女。诧女者，汞也。中男者，金也。魏君日：火能消金，金伐木荣，三五与一，天地至精者矣。
　　土强金劲，一寒一暑。
　　土者雄黄，得位中官，将军之名。能偃於水，又能生金。一寒一暑者，发火文武及时者也。
　　龙呼虎吸，乌蟾吞吐。
　　龙者汞，虎者金，乌蟾者日月精也。金汞得火水气，於鼎内变化，高低之貌，运文武火戏，一上一下，一俯一仰，出化没化既定，吞吐依时，黄白乃成，号日金星美砂、巨胜紫覆粉。若不化定，伏在金中者，名日金龙丹，亦名伏火紫粉，都是大还丹。
　　南北交媾於水火，卯酉周旋於子午。
　　水银是北方之位也。火是朱砂，南方之位也。二方往来，各守定性。寒从北方来，暑从南方至，二方各在用，还往本官也。卯者东汞，酉者金汞，合水火而归於子午。紫河车诀云：十二月生儿，子午是也。
　　总括乾坤之策，优游变化之主。
　　运乾坤二卦，皆有策数。乾策阳爻，半支得六千九百一十二。坤策阴爻，半得四千六百八。总括万有一千五百二十。主者金也。金为君，象北辰。乾坤交动之时运无辍，而居极是不移。金水在器内，任其水火熏蒸，自然而成正体，优游随节变化也。
　　母子包罗於匡郭，修养因依於鼎釜。
　　此是金法，世人造次岂能知。子母者，金水也。金水者，坎离二用，为内象外象也。二气合牙之道，交合於鼎。鼎之中舒光照耀，象日月连环，在六合之中。水火为药，乾坤为鼎，可理匡郭，金鼎之理。《参》云：坎离匡郭者，城郭也。《五相类》云：城郭完全，人物乃生。是也。世人不晓金鼎，多以金银及铅黄花为，此大恨也。
　　配铢两以定循环，察爻象而校火数。
　　配铢两者，六铢为一分，四分为一两，一两为二十四铢，一斤为合三百八十四铢，象六十四卦有三百八十四爻。循还增喊，察察动而定其火数。经云：火记不虚，演《易》以明也。
　　若夫二至启闭，
　　冬至夏至。
　　阴阳递迁，
　　从子至巳阳生，从午至亥阴生。
　　终坤媾而始逛，起复临而尽乾。
　　直纯乾讫，乃从初九一变为始。九二为三，三为否，九四为观，九五为剥，上九为坤，九还七返，火天大有。此是终乾始遁。又置纯坤卦，依前从下位初六变为复，二为临，六三为泰，六四为大壮，六五为央，上六为需，八归六居水地比也。故经云：起临而尽乾也。
　　飞龙偃月，
　　飞龙是汞，偃月是器。
　　上下两弦。
　　李澄日：青龙二八白虎中，是初八与二十三日，金水各半斤也。
　　黄金白雪，神化自然。
　　黄金者，还转铅精，凝为紫磨，赫然赤也，故日黄金。白雪者，飞伏水银，色如雪，故日白雪。乃是神化自然之道，服之羽化矣。
　　融坤艮以成地，
　　坤为阴，艮为银，三篇云：聚阴为地是也。
　　仰乾兑而为天。
　　乾为阳，兑为金。陶君日；积阳为天是也。《易》日：山泽通气。又云：天地不交之气何也，为形质各易。
　　母子恩戚，相主交连。
　　母子恩戚者，铅制於汞，汞能伏铅，铅汞合为，黄白之道毕矣。银本从铅中生，盖铅抱於子也。藏铅在银，银隐於铅中，故是相主勾连。喻人之在道，道不离人。鱼在水中，水离鱼。鱼无水即死，人失道则亡，主相通玄理也。
　　一色三五，．水激云烟。
　　一者，真一也。三者，汞也。五者，雄黄土也。真一与土，是阴重之物，故不受飞也。得汞相和，即飞也。飞之为霜粉，谓之水激云烟，亦由器。
　　陶真人内丹赋竟
　　
