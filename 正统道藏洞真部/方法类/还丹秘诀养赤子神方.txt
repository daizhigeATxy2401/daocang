还丹秘诀养赤子神方
　　经名：还丹秘诀养赤子神方。原题西山许明道撰，出於南宋。一卷。底本出处：《正统道藏》洞真部方法类。
　　还丹秘诀养赤子神方
　　西山许明道迷
　　仆昨自淳熙年间，出游方外，遍参高人，慕久视长生之道。偶经由襄郢间，至随州桐栢山，得遇真师，姓彭名梦蘧，字伯玉，郢州人也。是於淮渎庙中，灶香，跪受金液还丹之道。先生除图像外，并是口传心受，不曾书之竹帛。仆闻近世学道之士，往往被异名旁道之惑，而成大丹者鲜。遂不辞谴责，以先生之道分列条目，以示后学，为进道根基，修之庶可速成也。
　　神室
　　神室者，万神聚会之府，修炼金丹之要。修真之士，若不知此，如人之无舍也。神既无居，炁亦难守，丹恐难造。若能静守其室，则灵神自化。庄子曰：宇泰定，发乎天光。是也。又曰：虚室生白，神明自来。则中庸之道，诚明是也。虽神室若存若亡，守法事属两得。若一向万境俱忘，诸缘顿息，神属阴静，此乃禅伯之流也。若专心守一，不能应物，又成十种仙人，则一向不行，前功并失，为导引之士也。若识神室，守法有度，存亡有据，不属有无，两得之则归泰定之府矣！且神室者，在心之北，肾之南，肝之右，肺之左，脾之旁，上有绛宫，曰阴鼎，下有黄庭，曰阳炉。是为上下釜，其中径寸虚无，乃心肾之间，为之神室，为玄关枢纽。玄妙哉！奇妙哉！
　　刻漏
　　刻漏者，乃修真之要妙，若不识刻漏，则时晷不正，则神室中或隆冬酷暑，盛夏严霜，致四季不调，五律错综，造化乖戾，丹亦难造。且刻漏者，一日有一百刻，以一百统於十二时，每时得八刻，十二时共得九十六刻，其中四刻乃阴阳否泰之机，发生万汇之要也。如知刻漏，引鼻气验之，阳左通，阴右通，十二时互换更易，只分得九十六刻，其四刻乃庚甲壬丙之要机也。
　　时晷
　　时晷者，乃修真之至要也，若不识时晷，造化难明，丹亦难造。其时晷者，自子至巳，六辰乃进阳火之时也；自午至亥，六辰乃退阴符之候也。子丑寅为春，卯辰巳为夏，午未申为秋，酉戌亥为冬。其中分子午为进退之门，卯酉为出入之户，寅申为造伏之兆如是六辰圆合，，应周天火数，实炼士之要机也。
　　追二炁
　　夫追二炁者，乃天地未判之炁，搏龙虎始姤之精，为大丹药物。凭天地杳冥恍惚之时，否泰之机括，至斯时可以凝神於室中。俟天地之符信一至，则真神化生，为真种子也。要妙在口诀。
　　会三性
　　三性者，乃元气、元精、元神，以前打赓玄关，而生真人是也。修真守此，谓之守一存三。守一乃药物生全也，可以耆访复丁壮，老妪成姹女，发白反黑，齿落更生，改形免世厄，号之曰真人。
　　簇五行
　　簇五行者，乃前五事俱，会合入室，进火温水，谓之钻簇五行也。前二炁者，乃金木也，金木者，水火之化机也。水火者，金木之相须也，真人者，真土也，如是则五行全矣！口诀在后
　　进火
　　进火者，乃进阳火也，於冬至前一阳之炁，入室，其十五日筑固灵根，神存在肾，何阳火－运行，其神随逐而进。肾中根也，神室蒂也。自根至蒂，所以相连，故能结胎成果。吸之根，吸之蒂，节候周而成大丹也。如冬至夜进阳火，须是亥末子初，从壬上起火，一举三时，其息并无出入。叮自子历丑，至寅末甲上，金火逼逐，入室，其丹渐结，至卯不进，住火，乃幽之限也。辰时复进火，口诀至已末，金火逼逐至髓海，阳火既极，则运阴符矣。
　　温水
　　温水者，乃运阴符也，自内上运符，得行三时，其息并无出入，至午历未，至申末庚上，金水从双关鹊桥入室，玄珠渐兆，至酉不运符候，金砂沐浴，至戌复运符候，口诀至亥归源，一肠复生，则根源本始，神俱化也。一日服一粒，大如黍米，一年功力，还丹始就，共三百六十日，计四千三百二十时，除卯酉二时，金水沐浴，不进阳火，不运阴符，其息出入，故除此两月六十日，正得三百日，受火符，炼就金丹。亦如常人十个月胎圆，其间用运，须是细意调燮，志诚运图。若纤介不正，晦吝作咎，丹之不结，则赤龙奔逸，姹女逃亡，率意轻举，不合天机。又非符火之咎，乃运火符之士过也。经云：知之修炼，谓之圣人。其可忽诸。
　　脱胎
　　脱胎者，乃前圣胎既就，未可出室，更於室中行脱胎工夫谨存圣胎於髓海中，不过两太阴甲子，直待天门忽开，如霹雳一声，则圣胎脱出，两个一般无二样。未可便离体，更有仙化之道在后。云房曰：一声霹雳震昆仑，无限神明暗失惊，两个一般无二样，始知功满出埃尘。
　　神化
　　神化者，乃前圣胎出体，未可远离，恐逢尸障。初离一步十步，一百里，一千里，千万里，然后巡行三界，透石贯金，俱无碍障，去住在我，不在乎天。云房曰：孩儿幼小未成人，须藉爷娘养恩，三载九年人事尽，纵横天下不由亲。此乃运还丹秘诀，养赤子神方，希夷妙道，非旁门浅术。此文得之者，可宝而秘之，若传非人，必遭天谴。得人不传，亦受其殃。师嘱甚重，可不戒焉！
　　修真传派
　　张天罡字子正蜀人，
　　彭梦莲字伯玉蜀人，
　　萧应叟字润清三山人，
　　许子微字明道山西人，
　　林元鼎字正夫三山人。
　　还丹秘诀养赤子神方竟
　　
