龙虎中丹诀
　　经名：龙虎中丹诀不署撰人，疑出於宋代。一卷。底本出处：《正统道藏》洞真部方法类。
　　龙虎中丹诀
　　元始道要，妙本冲和，朴散两仪，气降万物。生杀之柄，流浪不绝，太玄之机，其孰可知？视形有道，忘形得道。惟精一身之主，惟气一身之真，惟神一身之灵。精气神三者，惟心可以动合变化也。日月天地之至精，坎离人身之至药，使坎离交媾。日且於玄宫，成真丹者，见乾坤造化，知生杀枢机也。形遗神化，妙合太虚，是谓真仙至要。返本还元，子后午前，行复之乾，自遘终坤。得吾丹者，六年忘声色情欲，远万绿，行至九年，丹成胎化，遂为真仙。升入无形。得人授之者，法先斋心洁身，上闻上天，置生死二字於争器中，探得生字则天意大同，然后镌金石，誓契刺血，书丹经，付口诀，咒印法式，若非其人，天意不同，妄授者罪及九祖。秘之！．慎之！．无忘天诚。
　　龙虎作用颂
　　奇哉三十辐，辐辐同一毂，子后与午前，阴阳无暂缩。乾坤造化时，龙虎交五六，功满上升日，方信还丹速。
　　胎室颂
　　何事最为良，元精日月长，丹田深处雨，玄牝裹头霜。真黑凝为室，灵砂结作房，静思达圣理，端的不寻常。
　　胎阳颂
　　五贼见何昌，玄元事可详，圣丹生出味，灵液透来香。腹裹乾坤秀，壶中日月长，从知真法后，一气自铿锵。
　　颂神胎
　　欲得转神清，须当秘取精，六龙奔电影，一马骤风声。意脱红尘急，身腾碧落轻，但能修此志，不久到蓬瀛。
　　胎灵颂
　　要觅到胎灵，先当苦炼形，一真如有主，三主自然升。异骨朝金色，仙壶炼端星，兴功修此志，莫倦读《黄庭》。
　　胎化颂
　　功满忘形日，胎仙欲化时，祥光生外室，神水出华池，天乐朝闻奏，阴魔夜哭离，回头谢产世，凡骨岂相随。
　　真火咒
　　阳精阳精，来保吾身，吾胎已灵，同合其真。急急如律令。
　　真水咒
　　太阴玄精，为我胎灵，安其魂魄，守护真形。急急如律令。
　　周天式
　　周天共成三百六十五数，乃日月一岁所行之日，闰余小大，积而终於内，行其四卦者，五行统用。盖五行於四时也，此则备见。
　　震
　　东春分日卯时，面向卯，念咒九遍，九度行火，每度咽华池水十一口，共成九十九口之数也。
　　离
　　南夏至日午时行，面向午，念咒三遍，三度行火，每度咽华池水二十七口，共成八十一口之数也。
　　兑
　　一西秋分日酉时行，面向酉，念睨七遍，七度行火，每度咽华池水十口，临后十二，口共成七十二口之数也。
　　坎
　　北冬至日子时行，面向子，念咒五遍，五度行火，每度咽华池水二十口，临后二十八口，共成一百八口之数也。
　　行火咒
　　郁仪结璘，玉佩金铛，流金火铃，急急如律令。龙虎水火中丹九候。
　　一年
　　圣胎已立仙可求，金精跃跃冲关浮，
　　先除心境杀阴鬼，心经上涌华池水。
　　阴阳击搏生风雷，魂魄飞扬惊梦寐，
　　忽然六腑生微愈，因守真丹病自治。
　　二年
　　龟池夜觉丹霞起，赫日明蟾腾海底，
　　形容昼观神气清，百骸无病自调理。
　　坐居暗室神光现，双目时时若惊电，
　　梦中常抱婴兄归，此是还丹第二转。
　　三年
　　真丹千日将成功，金关玉铄闱重重，
　　呜雷一鼓海水沸，惊汁流湿关节通。
　　华池沥沥悬明珠，再烹再漱成凝酥，
　　可能疗人济苦患，服之百日灾自除。
　　四年
　　色境无心除嗜欲，三田六腑光同烛，
　　朝朝灵液流琼酥，渐畏膻腥充口腹。
　　尘骨将轻变神室，双跟童人如点漆，
　　皱脸重舒钳发生，学道方知身有益。
　　五年
　　五年之后复如何，五味虽甘亦不和，
　　真阳气足常自饱，所食皆宜不火多。
　　酒量无算岂能醉，色泽增鲜益神气，
　　日喜离珠转有灵，自然身继神仙位。
　　六年
　　炼丹九转成非遥，熟视百步分秋毫，
　　返老何须求外药，旧痕残靥尽除消。
　　不餐自有胎元气，此法要逃生死理，
　　志心百日功若何，第一奇功无涕泪。
　　七年
　　内志清高合太虚，凡情凡爱心境除，
　　九蛊下尽三尸死，魂魄不游梦寐无。
　　阳精体立滋神府，四体安能畏寒暑，
　　定知生死不相仟，华胥便是神仙路。
　　八年
　　功行周施阴德足，三清自授直天录，
　　阴阳变化可预知，人事举止见灾福，
　　洁身静处避人寰，触目尘纷默往还，
　　胎仙可见有神圣，真气吁呵外汞乾。
　　九年
　　胎仙神昼欲腾飞，静中天乐闻时时，
　　常人对面厌腥秽，神彩自可怡容仪。
　　地神日见白衣出，紫彤真霞覆满目，
　　此身忽化火光飞，便是神灵脱凡骨。
　　龙虎中丹诀竟
　　
