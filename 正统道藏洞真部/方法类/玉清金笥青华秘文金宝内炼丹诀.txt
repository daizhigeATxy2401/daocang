玉清金笥青华秘文金宝内炼丹诀
　　经名：玉清金笥青华秘文金宝内炼丹诀。简称《金华秘文》，原题紫阳真人张平叔撰，应系徒人伪托。此书分上、中、下三卷。底本出处：《正统道藏》洞真部。
　　玉清金笥青华秘文金宝内炼丹诀卷上
　　紫阳真人张平叔撰
　　表奏
　　不避雷钺之诛，辄伸卑渎之念，臣处世多虞，无有所为，为必颠踬，年迈三旬，独於大道有绿焉。回思穹苍，昔日使我无成者，正佑今日之有成也。感恩至重，铭心戴德，今者切见。嘉尔下民，孰无道器，奔劳尘境，戕伐真元，俞降愈下，弃人就物，就物思人，则不可得而返之矣！物不能修，终乎异类，哀哉！臣之身自弗能度，反怜及此，固无异泥中蛙而哂篱上鸡也。唯某昨传受《青华真人玉清金笥长生度世金宝内炼丹诀》，简而易行，详而不杂，身裹分阴阳之主，壶中立四象之枢，三中常守以为机，一定不离而作用，用中无用，静裹长存。哲人秀士，一览无遗，造化在掌中矣！今欲斋沐精思，着为图论，毫发无隐，直泄至真之奥旨。择其可传者而传之，得接续心灯，流传万世，顾美事也。然始传之际，誓语至严，蒙师至嘱，轻泄犯刑，数欲作而踟局，勿记其几矣！伏惟
　　太上好生，度人为重，是用俯伏尘埃，冥心上界。欲望
　　天慈鉴臣之意，若不允而立彰玄谴，如或谅容，俾臣安静，庶几敢践斯言。复陈
　　天陛，臣无任诚惶诚恐，顿首百拜，怀恩之至。臣迩者表奏
　　天廷欲将《青华真人玉清金笥长生度世金宝内炼丹秘旨》，画图立论，传诸绿士。俯伏茅庐，恭伺天罚，逾三旬焉！今不至，始敢斋沐焚香，精思着述，三日而成，秘诸法笋，以待贤者。谨录上奏，伏望天慈俯垂赦宥，伏冀人人依此炼成金宝，超出尘埃，世世相传，无有泄慢。臣无任诚惶诚恐，顿首百拜以闻。
　　金丹图论序
　　吾自识金丹秘诀之后，累获罪於天，而不自俊，又为玄书，并《悟真篇》等，行於世。自心为至矣！忽有客至访余，怪其状貌非凡，敬肃待之。或问曰：子於金丹之道，训人亦至矣！但首尾未明，机关尚隐，后学何以为识？余自此亦不得已也。
　　天机至重，玄律至严，子固美言，某敢不奉。曰：子但着为一书，尽底泄漏，苟有谴焉，某当其责。余再拜敬服，遂失所在，余思此语，故着此书，天机泄则泄矣！传之者当以至宝拜受，有玄律焉！
　　泄慢堕地狱，祸及七祖翁。
　　心为君论
　　心者，神之舍也，心者众妙之理，而宰万物也。性在乎是，命在乎是。若夫学道之士，先须了得这一个字，其余皆后段事矣！故为之传。张子野人，身披百袖，自成都归于故山，筑室於山青水绿之中，万物罄然，而怡怡然，若有所得。客傅於市曰：遭贬张平叔，归于山矣！从淤之士，丛然而至，立于庭，且泣且拜曰：先生固无恙乎！且夫奔涉山川，逾越险阻者，于兹十年，而貌不少衰，形不少疲者，其有术乎？张子曰：吁！吾与汝言：人之所以憔悴枯槁者，谁使之然？心也，百事集之，一念未已，一念续之，尽日之中，全无顷暇。宵之寐也，则亦若无心焉，但神不存矣！吾本无他术，为能定心，故夫鬼神之所以测度者，吾心之有念耳。心无念，则神之灵不可得而施也。岂神不知吾心，吾亦自不知其为心，乃定之根本也。弟子曰：然则金丹之士，其静心乎？勿静心乎？曰：静之一字，能静则金丹可坐而致也，但难耳。曰：夫子之言，其误后学多矣！张子丰然而请其旨曰：夫子与人言金丹之道，常使人心中生意，以意为造化之主，心其能静乎？曰：子见偏耳，非吾言之所误也。君寻其平日用心，为何而动？寂然不动，感而遂通，乃吾心之用也。奔役天涯，子无居止，子用心也。夫斗极之北辰，固末始动，其所以为动者，拱之星耳。然拱辰之星，固不能动者，斗极为之枢，而运之尔。性其不动之中，而有所谓动者，丹士之用心也，唯其动之中而存不动者。仁者之用心也，於不动之中，终於不动者，土木之类也。心居於中而两目属之，两肾属之，三窍属之，皆未可尽其妙用，其所以为妙用者，但神服其令，气服其窍，精从其召，神服其令者。心勿驰於外，则神反藏於内，气服其窍者，心和则气和，气和则形和，形和则天地之和应矣！故盛喜怒而气逆者，喜怒生乎心也，精从其召者，如男女构形而精荡，亦心使之然。心清即念清，念清则精止。吁！心惟静则不外驰，心惟静则和，心惟静则清，一言以蔽之曰静，精气神始得而用矣！精气神之所以为用者，心静极则生动也，非平昔之所谓动也，用精气神於内之动也。精固精气固气，神亦可谓性之基也。性则性而基言之，何也？盖心静则神全，神全则性现。又一言以蔽之曰静，其所以为静者，盖亦有理。顺水行舟，滔滔腾拔，欲往海岛，不曰劳形，一旦回家，思乡安静，急驾归帆，求风逆返、还家，固静之道。但久违而始复，久失而始寻，一日一欲静，其可得乎？当思归静之由，然后能静，既悟昨非，当求今是，非固常为，是在何处？诗曰：
　　自下金梯堕碧崖，回思阆苑几花开，向来大道今何在？野草不除荆棘堆。
　　口诀
　　但於一念妄生之际，思平日心不得静者，此为梗耳，急舍之，久久纯熟乎？盖精依气生，精实肾宫而气融之，故随气而升阳为铅者，此也。精实而元气不生，元阳不见，何益於我哉？元神见而元气生，元气生则元精产。
　　意为媒说
　　意者，岂特为媒而已，金丹之道，自始至终，作用不可离也。意生於心，然心勿驰於意则可，心驰於意末矣！ 
　　坎离说
　　坎者肾宫也，离者心田也，坎静属水，乃 ，属火也；动属火，乃一也。离动为火，乃 ，属火也；静属水，乃一也。交会之际，心田静而肾府动，得非真阳在下，而真阴在上乎？况意生乎心，而直下肾府乎？阳生於肾，而直升於黄庭乎？故曰坎离颠倒，若不颠倒而顺行，则心火而不静，则大地火坑之义，明矣！余见交会图
　　下手工夫
　　持心论於前，然后参下手工夫於后，盖心始欲静而欲念未息。欲念者，气质性之所为也。此性役真性，常切於目耳次之。修丹之士，心既无事，则彼固无由而役之矣！其所以役神者，以外物诱之耳。静坐之际，先行闭息之道，闭息者，夫人之一息，一息未际而一息续之，今则一息既生，而抑后息后息受抑，故续之缓缓焉！久而息定。抑息千万，不可动心，动心则逐於息，息未止而心已动矣！言未既，有笑于傍者曰：迂哉！此子教人无法，抑息而又不动心，得非以千钧之物责负於人，使之不用力，可乎？曰：子且听吾，虽闭息而又存心，则心不动而息亦息矣！又此固闭息之道，安保欲念不生乎？曰：至于生则末矣！念之生也，感物而动尔，定中觉目有所睹，则神役於目矣！急收而返於内。耳有所听，神役於耳矣，急收内听，其他皆然。问者曰：闻一知二，吾再知此理矣！吾虽收神而又存心，则神收而心本静矣！日：存心者，养性也，养性之始，见不存则无所养，无所养则终乎不见矣！存心实自收心始，所谓收神者，盖收心之余用耳。行之至久，见如不见，闻如不闻，形心相忘，合乎至道，则元性彰露，而元气生矣！
　　精神论
　　神者，元性也。余前所说神为主论，盖亦尽之矣！今念夫修丹者，凝神之法，凝神之法不在乎前，不在乎速，故又为之论，而后画神室并论于后。凝者以神於精气之内，精气本相依，而神亦恋之。今独重於神，何也？神者，精气之主，丹士交会采取，至于行火，无非以神而用气精。苟先以神凝于气之中，则气未可安，神亦未肯恋气，而反害药物矣！且神元性也，性方寻见，尚未定，摇摇扬扬，进退存亡，而子使凝之，性岂能自凝？其所以凝之者，亦质之性而凝之也。初云质而寻本性，是可以质性而逐本性，可乎哉？今为学者，盖为凝神所误，何耶？盖神仙有下手先凝神之说，故妄引以盲众，岂知其所谓凝神者，盖息念．而返神於心。於心之道，神归于心，则性之全体见，全体见而用之，无非神用，念念不离金丹，故丹成而神自归之，何凝之有？故曰凝神者，神融於精气也，精气神合而为一，而阳神产矣！则此际此身，乃始为无用之物也。谁曰不然？吾闻於度师，度师闻於远师，远师闻於天。
　　幻丹说
　　丹有幻丹者，盖学道之士，不知正理，而妄为采取交会，故成幻丹。幻丹者，未静心田，遽采一阳，故斯时也，一阳实非真阳也，乃呼吸之气也；精亦非元精，乃淫泱之精也；神亦非元神，乃情欲之念也。夫人方学道，便欲为仙，得非欲念乎？以欲念而交会阳生，此幻丹之所以有也。精在肾府，而若采之升至于脐上，又无安顿处，故逐气而息於气穴之右，脐生於肾之缕，与气交结而止，即自日丹。既自曰丹矣，而精神而用着，便是后天底物。先天之物果安在哉？谓之黄庭，内炉、外炉、泥丸等窍，皆先天立之后始见，当此时在何处？实未之有也。傍风起影，入海寻蟾，守株待兔，缘木求鱼，一日一败露，精荡然而去，先天又无主。呜呼！非长生之丹，乃促命之法也。又有采气而上遇心血气，血凝而为物，亦曰幻丹，若此者众，故举以辨惑。
　　捉丹法
　　金丹居内，亦有走失者乎？曰：有。有可捉之道乎？曰：有。然非丹之走失也。曰：门户不坚而被其出也，幻丹则有走失，金丹安有此患。曰：金丹之出，何以知之？曰：丹在鼎中，备五行之正气，吾身五行之气迫炉，则相感而动，一旦觉气升外，而内描无相感，乃丹不存也。急须放下一场大静，并所谓炉鼎，丹之在不在，俱付之无何有。或一日或一夜，始觉其在何处。或在心，或在肝，或在脾与肾，身中百窍，皆可藏之。知其在彼处，遂绵绵若存，守之勿使之。再去他处，又一日之久，始以意采取之，则直降於阳宫。又就阳宫，如采取之时用意，遂从旧径直升阳於鼎矣！造化玄微，至此谁曰不然。苟有云云者，吾之师也。
　　神水华池说
　　神水者，即木液之谓也；华池者，脐中气穴之下，两肾中间一窍，绝肖黄庭，谷气就此而生精，医家所谓精穴者是也。斯窍也，少壮之士，阳盛气融，则神水华池，不过浇灌炉鼎，洗涤脾胃，周流润气穴而已。元气衰微，精元枯竭者，皆藉此以为丹本。元气既衰，非元气之衰也，乃气质之气断丧已甚，邪欲之性，念念不已，先天又不得见，后天亦不足为用，赢尪之根，殆起于此。华池之窍，乃生精而降於外肾者也。气壮则精多，精多则华盛，用之如有余。气凋之士，精元槁矣，谷气所临，不过产一等欷欷之水，流归肾府耳。然我既静矣！元气本无增减，但华池无矣，大药三品而欠其一，故阳生之际，未直采之时，以意斡归尾闾，自夹脊直透至泥丸，故就精穴用精，自然随气而升，至午宫，遇众阳融之，则精始可用，然后降至於心，就心取汞，依然下自黄庭，即落乎其中，却用一意封固，即绵绵若存，以养之。二者就其中自相吞啖，而丹始成。近有浙西一派，虽少壮之士，亦用此法。而结丹，但道在迩求诸远耳。然各执其是而已。
　　百窍说
　　人之一身，毛窍八万四千，气宫三百八十四。毛窍散，属气宫脐中气穴，又为三百八十四宫之主降，而阳宫皆而为精。心为中田，顶为上田，舌下玄膺，目中有银海，额之中，眉之间，口鼻之衡，耳目之畔，咽喉之侧，腰胁之中，皆窍也。余所谓丹之出者，若此窍皆可藏也。岂曰人身止有一二窍也！此一二窍者，众之枢纽，岂曰止乎斯而已矣！此其体也，用别着说于后。
　　玉清金笥青华秘文金宝内炼丹诀卷上竟
　　玉清金笥青华秘文金宝内炼丹诀卷中
　　紫阳真人张平叔撰
　　采取图论
　　采者采真阳於肾府，取者取真汞於心田。可以采则采，采之必得其用，非其时而采之，则龙不降，虎不升，虽见血气奔驰，冲冲来往，迷者以为交姤矣！抑不知离坎自离坎，阴中之真阳，阳中之真阴，自兀然耳。至於气脉为一念所止，则气疾入脉络之中，离坎之内，反有伤於铅汞。虽曰养气，要於中实所以丧元气也。夫元气之在人，至静始见，是先天之气也。后天之气，时刻循环，但人汨於欲而不知详审耳。至於略定之际，心无他用，则方知其气之上下，遂错采以为先天，致返加害。所以近世之学者，常有奇疾，盖为此也。夫人之疾病，但气脉为梗耳，气本自调而若役之，使之升则伤脾胃肺肝、耳目口鼻，降则如次水於长堤，锐然而下趁，沛乎其不可御也。至真之物，其能存乎！余悯此等言丹之士，故画采取图为於第一，虽直泄天机，但人有志於金丹，而反戕其性命，余救之以正理。太上好生，必不我罪，故此篇画以刀圭玄黄、婴兄姹女，诸般譬设，尽扫而退三舍，使贤者见之而参同，愚者见之，浮然冰释，分分朗朗，如宝鉴之察形，洞见毫发矣！金丹之士，先修阴德以尽人事，然后持前心论，则大药产而图形见矣！采取之法生于心，心者万化纲维枢纽，必须忘之而始觅之，忘者忘心也，觅者真心也，但於忘中生一觅意，即真心也。恍惚之中，始见真心，真心既见，就此真心生一真意，加以反光内照，庶百窍备陈，元精吐华矣！要在乎无中生有，有中生无，到这境界，并真心俱忘而弃之也。我以无待己，则真息绵绵，真息绵绵之时，后天之气以定，后天隐则先天之气见，故阳生焉！．阳生者，先天之气自气穴流出，则至于肾中， 如喷泡然。盖两肾中间有一缕，透气穴，乃父母交娠之后，始生脉络也。故先天之气游之，既觉如斯，则一身百脉，尽若春生。春融融而渐长，此时先天之气始立，先天立而后天愈退藏矣！然后可以微动采取之意。意者以目垂观於心，却以心放下，送入阳宫，徐收而又纵，则阳起矣！余见一阳论 采之意生于心，心生于目，故老子曰：吾尝观心得道，亦至灵，夫真息既定，内光乃神光，此心乃真心，真心生意，神光烛心，故常为之说曰，目视心，心生意，意采铅。若阳生未融盛，而遽采之，则一念采意既萌，后天复起，故日了命，实关于性地。性者，凡所有相，皆是虚妄，既无着相，则虚妄除而真理显矣！真理方明，而一念生，岂非复其虚妄之相乎！故伺阳长而始采，则勃然而升，先天气盛，而后天伏不暇矣！采之升也，实有异焉！醺然而上，至于脐而稍止，徐止脐之上，则息，方名曰铅金也。金生水，故汞产于心，云从龙，风从虎之理兆矣，风平而雨降，自然铅汞相投，相吞相啖，金生水，水生木，木又生火，木爱金，而金恶木，乃交会之道也。夫金克木，反有爱恶之意焉！盖金木之本性耳。吾以本然之天，故能用五行本然之性，亦不过譬喻耳。 乃先天也，五行在何处，但不如是，则不能达其理。采取之道既明，交会之理复露，再有叮嘱，采取不可太缓，太缓则老而不可用，而后天之气杂矣！学人以《交会图》参看，则思过半矣！
　　诗曰
　　醺醺和气酿春风，一点阳生恍惚中，
　　无自有生无胜有，色从空裹色还空。
　　升於脐上铅情见，产自心源汞性通，
　　定裹见真真裹定，坎离交会雨蒙蒙。
　　诗曰
　　木为龙兮金为虎，坎户生男引离女，
　　要知造化有根源，不离真火生於子。
　　交会图论
　　恍兮惚兮中有象，杳兮冥兮中有物。古先哲常持此以警学者，盖恍惚冥定之象也，惟定可以炼丹，不定而阳不生，阳生之后不定而丹不结。故才以意采铅而遽止其意，止有时而升有刻，盖始生无过一气耳。升于脐则为铅，故心斯意而无用矣！铅自能引汞，汞自能寻铅，恍惚杳冥之中，交姤之理毕矣！我得师之口诀，并泄之。宜秘！宜秘！默而视之，念勿出声。若有知道之士，宿有善绿，逢此玄机至宝之道，凡遇口诀，记而勿书，书而勿见，则某实戴其德。余从师一十年，凡有所得，尽底陈露，愿与同志之士共宝之。此乃玉清金笋束极青华长生度世上品内炼金丹宝诀。
　　玄律至严，某不识避就，撰为此书。亦前三旬表奏天廷，继得报应，始敢吐露下笔。下笔之时，心蠢蠢然而汗落于纸，涕泣交零，但愿志士得之，幸勿相累，同成胜果，共证仙阶。吁！知我者谓我心忧，不知我者谓我何求。幸心心相照，某不胜梼告之至，诸仙幸鉴！
　　采取交会口诀
　　忘裹觅，觅裹忘，忘中见，见中忘，阳生矣！忘中采，采中忘，忘裹升，升裹见，见裹变，铅成矣！定中起，意中升，忘中用，铅引汞矣！铅合汞於内，精会神於外，交会矣！铅汞精神，合而为一，却将一念，使之落黄庭，归鼎矣！
　　口诀中口诀
　　打合铅汞，须用一意，动采一阳，须用以静而生定。
　　莫怪平叔多兜揽，却绿学者尽痴迷咦！说尽来。咄！满眼天花散乱飞，门前流水浪声微，青聪载取青娥去，顷刻青聪独自归。
　　青娥在我
　　巫峡云生十二峰，故宫箫管寂寥中，星桥路隔青山外，若要相逢永不逢。是性又是命。
　　或问：孰为交姤？日：《采取图》心下一窍，乃交会之地，不可以有形求，不可以无形取，但铅升之际，阳气上 。夫自气穴降为一阳宫， 我采以意， 汞降之际会，气降为 ，盖汞铅生，铅升於脐上， 为精光所烛，故曰铅。铅犹表也，汞犹影也，表动影随，故汞降以如之。阳铅之升，不可谓之纯阳，中含精光为铅，盖亦属阴；阴汞之降，不可谓之纯阴，心生汞，心为神，含汞遇神光，而后可用。盖亦属阳，阳中有阴，阴中有阳，二气交感，凝结不散，遂成玄珠，如黍米。或问：铅乃一阳，一阳乃先天一气耳。汞何物为之？曰：铅与汞，皆先天之物；铅乃先天气，汞乃先天灵，此气乃命之母，此灵乃性之子。可以曰铅汞，可以日性命，诸得道之宗师，谁肯直泄至此？又问曰：心下一窍，何窍耳？曰：混沌神房者，此也，乃精光目光之气，幻而为之，精光华腾为 ，目光垂为 。精虽元精，然无日用之精，则元精不见。又如不信，譬如有水则潮兴白气，未闻白气兴於地也。水乃精也，白气乃华也，神虽元神，然日用之神而不役，然后元神见。譬之皓月当天，云收而光始下烛，清诤即无云也，乘光即照临也。精虽属阴而精华属阳，目光属阳而照於内，则亦属阴，光华相遇而成一窍，以气感气，使二物会于其中。 物之成也，有精气焉，有元气焉，工夫周足，遂为真人。盖生生之意，寓于此矣！所以能灵而神者，此也。或曰：然则交会之后，安得此珠落于黄庭，归于鼎内？曰：二物聚时情性合，五行全矣，虎归于山，龙归于渊。目光还而精气复此， 落于黄庭，归于鼎内。会有关捩子么缠恍恍惚惚，万孔生春， 秘秘秘。此数言非正经原有，乃学者有所得之谓也。或问：阳生于上，遽止其意，安保不复降？曰：大哉！问黄庭之下，有一丹室之门户也，意生则上，故阳升意止则一，故阳则不可得而降矣！炉鼎则在乎一之内，正属土，故 备五行之正气，成天地之全形也。或问炉鼎之法。曰：黄庭之在人身如此，至一阳上升，如此珠落于其中之候， 如此即炉鼎也， 黄庭固属土也。 至于中之中，盖属土中之土也。故落于其中，而成鼎器，五行各厚其基，何谓厚其基？夫母求子，子恋母，丹之法也，皆取其本然之性，既归于鼎而气各趁之，如子之恋母，故静坐之中，神光下垂，则归于鼎，精华上升亦如之。至於行住坐外，如龙养珠，如鸡抱卵，而气各归之，一身之脉络皆为之，务在乎勿忘而勿助长耳。学道之士然乎！其不然乎！在某之丹法若是而已矣。
　　诗曰
　　何劳姹女与婴儿，透彻分明说与伊，
　　身里乾坤颠倒处，壶中日月运行时。
　　要知一者为阳用，须识一中作气机，
　　天使紫阳来说尽，后来何必更寻师。
　　真泄天机图
　　到这田地，知这道理，且莫欢喜。咄！未知如何想。
　　宝剑沉埋古狱边。虹光夜夜上冲天，虎龙战罢三田静，何处求他汞与铅。嘎嘎嘎，嘻嘻嘻，且休认鹿为马，一个玄珠在泥底。
　　牛女桥边路不通，河车运去杳无踪，凭谁问得真消息，吹彻重关藉巽风。
　　真泄天机图论
　　金丹之图既成，虑天机之尤秘，且论五行之颠倒，述水火之流行，明药材之进退，体日月之循环。余前所着三篇之文尽矣！今虑夫学者未明，故为此书。此书也，直泄天机，洞见毫发，化顽石而成金，点瓦砾而成玉，不啻过也。夫两目为役神之舍，顾赡视瞩，神常不得离之。两耳为送神之地，盖百里之音，闻于耳而神随之而又去。两鼻为劳神之位，随机而辨之者，谁神也？使耳目口鼻皆如眉，则神岂不安而全之！夫如是则不为后天也，亦不劳修炼也。大抵忘於目则神归于鼎，而烛於内，盖绵绵若存之时，目垂而下顾也；忘於耳则神归于鼎，而闻於内，盖绵绵若存之时，耳内听於下也；忘於鼻则神归于鼎，而吸於内，盖真息既定之时，气归元海之理，合而言之，俱忘而俱归于鼎，而合於内矣！还更有口诀么？
　　口诀
　　鸡能抱卵心常听。
　　或问：金丹之道，耳目口鼻，固亦得闻之矣，心固不言可知也，肝胆脾胃肺无用之物也，还亦无用之中而有用者也？余答之曰：此固已到而后知其理，但余誓以无隐，夫何隐之有？吾初从师亦叩矣！师赠我以诗曰：
　　余初未达此理，后到此田地，始信师言之不我欺也。今以师不言之者，并言之。夫五行之用，不可缺一，故绵绵若存之顷，脾气与胃气相接而归於心缕；肝气与胆气相接，后大小肠接於肾缕；肺气伏心气而通於鼻。是气也，皆静定之余，元气周流，自东而西，自南而北之气也。西南乃气之会也，气合而归于此，却自夹脊直透上中丹田，而降於肾腑。两肾中间，有治命桥一带，故寒山子日上有接神窟，横安治命桥者，此也，气降至于此，阳气与精气盛而上冲，与此气相接於一，则固围於鼎器之外，日用之则日增。经营之力，故鄞鄂之成肇，於此也。忽然有一物，超然而出，不内不外，金丹之事，不言可知矣！一半玄之又玄，一半者何也？日：金丹之士，到此则一半矣。 超然而出者，乃玄关一窍也。其大无外，其小无内， 有形之中也， 无形之中也，先就有形之中寻无形之中，乃因命而见性也；就无形之中寻有形之中，乃因性而见命也。先性固难，先命则有下手处，譬之万里虽远有路耳。先性则如水中捉月，然及其成功一也。先性者或又有胜焉！彼以性制命，我以命制性，故也未容轻议，用力不得到者，知其然也。未见不必存之以有，恐至着相。或又曰：子画图中多有窍，何也？日：斯窍也，非采取交会图中之窍也。盖一阴一阳之谓道，往来不可穷，用之则充塞于一身之中。此物之作用，不用则归藏於心田之侧，了无形像，然则何物耳？ 回意之主耳，左属阳，右属阴， 秘秘秘秘，到这裹方是返太极处。日返太易者自太极，返太极者自太和，致太和者自阴阳始，故曰阴阳和而风雨时，嘉禾生者，譬之若此。大衍五十，天数一，地数二，天三地四，天五地六，天七地八，天九地十，阳奇阴耦。天数二十五，地数三十，合而为五十有五。大衍之数，五十去五，以象五行者，后之鼎内外 是也。又就其中克一，象太极之不动，其用四十有九。又就其中克一，以为鄞鄂，其用四十有八。学人行炉鼎用火之法，以四卦为主，以六十卦为用，存乾坤坎离也。又以大衍图求其象，则循环之理明矣！周天之法泄矣！如或未明，更请看炉鼎图论云。
　　一点蟾光照太虚，金蟆水裹吸还嘘，高低犹是纯阴体，何事生阳用有余。
　　论
　　太虚寥廓，皓月集然，雪浪翻腾，金蟆吐耀。人见月之所以明，而曰金精，精盛则月明焉！孰知金丹之所以生者，性也。水者喻坎宫也，金蟆者，喻一点真阳之窍也，元性喻月性之用也，性之初见，如星大，圆陀陀，光烁烁，未足以见性，但气质之性稍息，而元性略见，如云开则月见，顷合则亦然耳。至於不时时存之，则可没，与见未见时无以异也。故金丹之士，才见此物分明，便是元气产矣！遂以而用之。譬之见贼便捉，毋使再逸。然以之收於鼎器之中，而一点元气之真，终乎不可得出矣！以丹田为日，以心中元性为月，日光自返照月。盖交会之后，宝体乃生金也。月受日气，故初三生一阳者，丹既居鼎，觉一点灵光自心常照，而无昼夜，一阳生于月之八日，而二阳产矣t二阳者，丹之金炁少旺，而元性又少现，自二阳生于月之望，而三阳纯矣！三阳纯者，是所谓元性尽现，即前谓无形之中也。一阳纯生时，但觉吾身有一物，或明或隐，二阳生时则遍体生明矣！三阳生者，则光不在内，不在外，但觉此身，如在虚空，亦无身，亦无虚空，亦无日，亦无月，常能如此，则禅定也。但丹士若生於有，而不能采真空，而以无为用也。既至于此，而金丹且半，何也？且元神见矣！而未归于丹，混精气而为一，所以为半矣！更说他后一半底道理，月既望矣！十六而一阴生，一阴者性归于命之始也。自一阴生，至于月之二十三，而二阴产矣！二阴者，乃性归于命，三之二也，自三阴生于月之三十日，而三阴全矣！三阴者，乃性尽归于命也。性之全体见，绵绵若存之性，时时反乎命内矣！方其始也，以命而取性之全矣！又以性安命，此是性命天机括处，双修者，此之谓也。天机至密，吾尽泄矣！到此际则金丹全也。始於火候，凡一日用度，则一日养之，百日之功，而婴儿产矣！故吾以月为之喻，取其交会相照之理也。月明实本於金，金之性实出於月，百炼愈坚，万劫不坏。盖金日色月性也，火日气，金入火而复于元性之真，可以炼成至宝，号为金液还丹。故修丹者，始则取金，为金生水，交合之理，显而藉土以成之，故城郭基址，无非托真金药物而固济堤防之，炼成纯金，故曰金丹。
　　炉鼎图
　　鼎炉形象恁分明，八卦纵横用则亲，炼就五行全藉土，又令真土变真金。
　　炉鼎图论
　　鼎之为器，匪金匪铁，炉之为具，匪玉匪石。黄庭为鼎，气穴为炉，黄庭正在气穴之上，缕络相连，是为炉鼎。阴阳为炭，以烹以炼。夫黄庭之在人身上，交会之顷，乃元气立之际，此时正开而丹落于其中，遂固之。所谓水银实满葫芦裹，闭塞其口置深水者也。水银，铅汞也；葫芦，黄庭也；探水者，水犹气也。闭塞黄庭，隐藏丹母，而置于气会之地，达者审之，得其趣也。虎啸风生，龙吟云起，蟋蟀吟秋，蚌蚶显阴，万气归鼎而封固愈密，烹炼愈坚，此炉鼎之所以有也。万卷丹经要旨，画图立象，本使人得象忘言。后之学者，皆泥象寻真，各求诡论，岂知夫至道不繁，枢纽阴阳而已矣！如以天一生水云云之数而言此，亦不过明水火之流行耳。如以四时八节而言者，此亦不过喻天地阴阳消长耳。秘其母而言其子，故知之者鲜矣！用成今所以着为此书者，皆弃枝叶而言本根，本根有而枝叶自芳。盖古人不欲言而余言之，道中君子，宜体此意，母以小道观焉！依此而行神仙，可立跻也。或问：炉鼎之体明矣！炉鼎之用亦愿闻焉！天地间百卉草木，万类不殊，冬至之后，阳动於下，则枯木重荣，百草萌芽，垫虫奋发，万类熙怡。造化岂有心而生万物，万物亦何心而望造化，盖一气之动，万类感而然耳。天何心哉！物何心哉！至于百卉开花结实之际，正药物循环之时，落叶凋芳之际，正药物归根复命之时，可喻古人譬药物产降而成丹，莫有出於此者，但不可泥於无心，使其自浮自沉，亦不可泥於有心，而驱驰逐火。绵绵若存，知其无, , 守其有，知其黑，守其白，静中行火候，定里结还丹，赠之以中。
　　神室图
　　费尽工夫结得成，返光内照景分明，主人未至谁藏得，闻道灵光驾赤城。
　　神室图论
　　神室者，元神所居之室，鄞鄂是也。人知立鄞鄂之造化，显然彰露矣！抑不知有室而无主人，何取其为室哉！然主人虽无，而主人之胎，亦在乎一室之中矣！如怀孕然，十月之间，母呼亦呼，母吸亦吸，但气未足耳，气足而形完，一点灵光入于其中，则倏然而生啼哭，枪然纯乎其人矣！此乃鄞鄂成，而神归于室之时也。神归其室，则所谓得其一，万事毕矣！盖交媾之后，神光乘而烛乎玄珠矣！精华升而产于玄珠矣！真铅则元气矣！精气神亦先有胚胎在其中矣！火足气充，则元精元气元神尽合而为一，故婴儿产矣！婴儿岂即产焉？火烁尽草阴，而胎始脱，到此方是产婴儿。吾尝谓古人画炼丹之图象， 固鄞鄂也， 此一点便以安乎其中矣！后之学者，皆谓鄞鄂有而一点安，遂不知安一点於中之道，暂结终散，猛火空烧，而离坎逸矣！夫此一点产于外，而顺于后天者，一生二，二生三，三生万物，皆从此。常人为之志，反逆焉！而产於内，则长生久视之道存矣，岂非归根复命乎？命复根归之由深根固蒂也。深根固蒂之道，自澄心遣欲，澄心之理，屏视去听，始孔子曰非礼勿视，非礼勿听，非礼勿言，非礼勿动，此便是真实道理。但儒教欲行於世，用於时，故以礼为之防。所谓妄心者，喜怒哀乐各等耳。忠恕慈顺恤恭敬谨，则为真心。吾修丹之士，则以真心并为妄心，混然返其初而原其始，却就无妄心中生一真念奋天地有为而终则至於无为也。若释氏之所谓真心，则又异焉，放下六情，了无一念，性地廓然，真元自见。一见之顷，往来自在，盖静之极，至于极之极，故见太极则须用一言半句之间，如死一场再生相似，然后可以造化至机，而为不生不死之根本。岂易窥其门户耶！
　　玉清金笥青华秘文金宝内炼丹诀卷中竟
　　玉清金笥青华秘文金宝内炼丹诀卷下
　　紫阳真人张平叔撰
　　前弦须短后弦长，水裹藏灯焰自光，
　　日夜巽风吹不灭，将心挑动更荧煌。
　　火候图论
　　易之为书，三百八十四爻，火之为数，三百八十四铢。故舍乾坤以为鼎器，坎离为药物之外，初一用屯蒙，初二用需讼，初三用师比，初四用小畜履，初五用泰否，初六用同人大有，初七用谦豫，初八用随蛊而金计半斤；初九用临观，初十用噬嗑贲，十一用剥复，十二用无妄大畜，十三用颐大过，十四用咸怛，十五用返大壮，十六用晋明夷，十七用家人睽，十八用赛解，十九用损益，二十用央娠，二十一用萃升，二十二用困井，二十三用革鼎而水半斤。二十四用震艮，二十五甩渐归妹，二十六用丰旅，二十七用巽兑，二十八用涣节，二十九用中孚小过，三十用既济未济。顷刻而周，周而复始。自日月运行，一寒一暑，天地氤氲，万物化醇，倒造化，翻乾坤，窃宇宙，盗阴阳，天下之至通，始可与言此也。或曰：乾坤坎离之体，曰周天火候之时，坎离交矣，坎离交则乾坤会矣！夫天道下降，地道上升，乃乾坤之用也。坎者乾交坤也，离者坤交乾也，其他卦象，不过设体耳，亦不可泥象寻爻，而火候之法始见。又曰：似子言之，不过范围天地，运行日月而已，而《炉鼎图》又列八卦於鼎中，《火候图》又升午位於泥丸，布平桥於卯酉，何也？曰天机固不容泄，言既至此，隐之何为？且河出图，洛出书，天尚自泄，况於人乎？客曰：止。余．闻泄天机而殃及九祖，独不闻度一人而福及九祖乎！吾以吾之丹法，尽底无隐而传於有绿之士，苟有信士一人为仙，某岂无功乎？客曰：子之用心，非某能知及之。曰：是炉也，是鼎也，乃进火进水之理耳。水火无过一气耳，气之升也，吾以心接之，即火也；气之降也，吾以静持之，即水也，此绵绵若存之时，子午进用之功也。斯时也，方是偃月炉具之时。夫性见则气生，气生则金生，金生则气多，气多则金愈旺，此二者交相为用也。金旺於中，烛破浮云，露出一钩真性，如月之明，乃偃月炉也。存养之久，则金气盛而全尽，烛见一输明月，乃全性也。既见全性，又返金性，则吾身皆真性命为之主，此用火之时也。盖二者未融为一，而用火炼之，炼作纯金也。包含性命，通体皆阳，浮沉自在，爱日恋月，好游顶门，时至道成，奋厉而脱，霹雳一声，身非我有。吁嘻！人人可以如此而成功，人而自弃之，若是可哀也哉！余见总篇，方其九转既周，沐浴已竟，火力终焉，一星不灭，故动 一风，以吹之巽风者，鼎下之片缕耳。阖则为乾，辟则为巽，阖则为嘘，辟则为吸，何以能开辟，亦无非意使之然。或曰：巽西方之位，以子所言，巽乃中宫，母乃反乎？曰：西方者，巽之用也，中宫者，巽之体也。吾自心生一意，而降於巽位，其象始辟，则吾言实兼体用而训也。继之以乾，乾金而火乃金精，故遇而炎火张设，须坎以抑之，抑之而不能止，则有反攻于下之患，故止以艮而又嘘以巽，巽上一画属阳，止火非阳不行，故遇震而稍焰，遇离而复炎。又止以坤，坤水也，火从水起，如遇其兑，故不止而自止。坤非正卦，故徐归于兑，兑又西方之卦也，故自尾闾徐徐升上，而至泥丸顶，为天门，为正午之地。午属火，火遂加煌，又接之以心，心火也，接者神也，乃神火也，又加煌至，卯酉若直下，则刑德临门，危其殆哉！故一立而各为二道，今日之卯酉，昔日之坤艮也。火气也气，降而复升之理，故归肾府，化为真水，而用之。盖文火性柔而难化，遇卯木，木必克土，遂以火克木，则土不受克矣！武火性强而易化，降自酉，酉属金，金生水，遂为水归於鼎。曰：何谓文？何谓武？曰：文火自三关，上至于天矣！武火是午宫与心火也。大凡火候只此一场大有危险，丹士宜一战而胜，则天下定矣！平日周天火候，切不可以为则，然此亦不可执着，彼亦不可执着，且喜且喜。
　　庆云开尽现洪蒙，彷佛空中见祖宗，
　　风定七星还在水，依稀残韵尚飘空。
　　阴尽图
　　阴尽图论
　　张子一日坐于幽室，形忘气化，倏然两耳风生，始知秋蝉呜。隔岸之翠柳，终焉若闻九天之箫韵。恍然有一人立于旁，耳目口鼻与张无异，指张而骂曰：吾自太易以来，为子所役略不瞬，宁何罪於汝？张子不觉失笑而无声，默谓之曰：来，吾与尔言。汝言固是，但尔为我苦耶？我为尔若耶？姑坐以叔。曰：我先以来本无事，与子同居之后，寤寐亦相持，移像累劫，而不自如，置我沙漠风霜之地，既令我归东，又令我归西，种种相魔，自顷以来，始蒙慧以室庐养，以调息，美则美矣，但晚也。张曰：匪吾之过也，乃六欲之贼，使之然也。子微而隐，彼显而彰，吾知有彼而不知有此，譬之瞽者坐舟，但知舟之日去千里，而不知撑者实劳也。使不欲舟行，则撑者暇矣！似张者欣然曰：几失君！吾有百炼之坚刀，可同剿此贼，而去其根。后同入规中时，然后行独步金阙。张曰：唯唯。见黄光四迸，五色焕然，观者听其言曰：去贼之道，不宜急，急则反受其敌。始然力不胜，其祸乃可必，纵放任余心，守之常将息。或作狡诈形，视之常无尔，一战定三清，万魔俱屏迩。
　　噫
　　当日风尘枉自横，波平海晏兆升平，
　　堪怜不达穷通者，犹弄干戈观我城。
　　噫
　　无明焰子又无烟，暖出真金曜彻天，
　　霹雳一声圆活子，腾空三觐玉皇前。
　　阳纯图论
　　又无文，看甚？窈窕仙童捧诏来，妙哉！
　　总论金丹之要
　　夫人一身，大而不可以取象天地，包容万汇，变化莫测，灵通玄妙，百姓日用而不知，故金丹之道鲜矣！夫金丹之道，贵乎药物，药物在乎精气神，神始用神光，精始用精华，气即用元气。精非气不盈，神非气不充，精因气融，气凭精用，气因神见，神凭气用。且以吾身之天地言之，自太极既分，两仪判矣！两仪生四象，四象生八卦，八卦立而天地、人之道备矣！天以动为体，地以静为体，天地之气，往来不息，而日月行乎其中。盖父母构形育我之后，始生脉络也，自形完之后，始生缕络，反若元性之虚无，谷道筋条，殆似草茅之育茂。此乃先天之炁，为先天之道，此金宝之至言也。宜守之以中，则庶乎道路通畅。盖人受天地之中以生，所谓命也，得天地之中气以生，遂可为人。我以身为天地，亦宜执其中，而为造化之枢纽。中者有三中，心中意，脐中鼎，肾中炉，三中之至切者，心中意，脐中鼎次之，肾中炉又次之。此三者自金丹之始，至终不可须臾离也。大凡金丹之道，学者寻五行其末矣！当知夫交会之际，恍惚杳冥，养生毛窍，金之本 也；逸豫和畅，肢体柔顺，木之本 也。铅本火体而金情，汞本水体而木性，无他，水火者，铅汞之体也，金木者，铅汞之用也。铅汞凝结，光华会合者，意也，意属土，五行既全於鼎器之中，物以类聚，五行又环列於鼎器之外，内外相感，而丹始成形，状如黍米，非青非黄，非黑非白，不可得而名状也。到此际，又绵绵若存，清净无为，自然现出百般妙用景象，肾水合精水，自玄膺流下，谓之华池神水。虚无之中，白雪生而黄芽长，只绵绵若存之顷，亦率归于鼎器之内，是大药不离精气神，要认始用药材。又精气神之所产也，非便用精气神也，今有一等旁门，自作自是，而精气神受役之不暇，奚能产药也？精气神三者，孰为重？曰神为重。金丹之道，始然以神而用精气也，故曰神为重。神者，性之别名也，至静之余，元气方产之际，神亦欲出，急庸定以待之，不然是散而无体之体也。苟夸出入，必为大道，则谁不可为？夫神不疾而速，不行而至，师言曰：神之妙用，无方而有限，若得其道，可以出入，切不可纵为良探。盖收於内则可，岂宜纵於外也！夫神出而依林木以成形，阴未尽也，将出之际，多异景。月光灿然，从目出也；鼻气或吸，从鼻出也；耳闻清音，从耳出也。独不可从口出入者，何也？夫口，五脏之气所会也，神弃精气而窃出，避气盛之地也。神气精常想恋，神一出二者无依焉。故神之出也，有害无益，日居月诸，照临下土，丹士逆之为用，顺而为火。夫火循环， 九转中九转。
　　九转初生，旺於第一转，伺阴气尽，又远第二转，余亦如之，至于九转周足，遂迫於鼎。故用前进火工夫，谓之真阳而战草阴。请明言之：人一身皆属阴，惟有一点阳耳。我以一点之阳，自远之近，转之又转，战退草阴，则阳道日长，阴道日消，故《易》曰：龙战于野，其血玄黄，至于阴尽阳纯，而丹始能升於泥丸。决然奋厉，真人於斯而始见矣！金丹之道如此而已，更有言不尽底。
　　丹之初成也，交合之际，未免藉阴阳二炁以成之，后则渐以阳火，炼成纯阳之体，故自强不息，乾道也，丹成矣，故凝神以成躯，而成仙丹之初成也。藉五行以成其用，后则渐以真金养成纯金之体，故通体之光，金色也。金变日色，故光，金象日性故刚，曰金丹，又曰金仙。幻体虽假合之物，修丹之士须藉以养丹基，譬之地也，城池固则外邪不能入。故绵绵若存之顷，脾胃合为一脉，而围丹穴之左，肺肝合为一脉；围丹穴之右，真气彻至则环於脉络之中。故近丹而气可得之，以化至宝。举其一可知二，然亦无为自然，始举是以明矣！夫无为无有为也，夫人之一气在身，由念而动，譬之握拳，念欲开而五指伸，了无呈得。学人达此，於采先天一气之时，行一真念，采一真气按图观象，落在黄庭，其理一也。穷冬凋剥，必得阴阳交泰之后，乃至万象。学人达此，当知交会之后，不期产物之产，而自产矣！金之在水，其耀夺目，金之在土，土能藏之。盖产於幽处，而隐其明处也。丹之居鼎，犹人君之在位，百官称职，其国自安，而民自安。火候药物，各得其宜，则万化成。何谓各得其宜？第一转产药於束而降於西，以心为斗柄 ，斡旋其机，故行二十度而魄满，又斡之二十度而魂满，则火之魂而水之魄立，而神用大矣。他转如之，举其要而明者，言曰：
　　斗极建四时，八节无不顺，斗极实兀然，魁杓自后动。只要两眼皎，上下交相用，须向静中行，莫就忙裹送。要无形图与你看，一气周流归故宅，金丹何事却成功。至道本不繁，庸人自生事。我本遇师传，三嘱令探秘，何故画图并立论，毫厘说尽鬼神惊。咄！地狱不因传道者，教存经籍度三师。
　　次第秘诀
　　坐静打顽空，仰息，守己生时。
　　闻命炁冲和，待气动方可如下行，存归 ，然后就上二窍，直冲五星，候见明放静，又观心放下了一段，候再见明，一阳真炁产矣！
　　绵绵若存　　只八分
　　小光透用机出入， 开道一回，然后方行子午。
　　大光透用机出入， 破顶一回。
　　此是后上前下，此后并系尾闾五星，於三十日见用机出入。上弦五十日足，见机大凡三遭望，左右见机，下弦日数足，下明鼎内晦，用机，再朝天径。
　　以太和返太极，以太和返无极。
　　　　　　　 
　　动静之机，气盛则抑之以静，气弱则助之以意。
　　火候秘诀
　　丹居鼎内，上水下火，心动属火，静属水，乃水鼎也。 底静属水，动属火，乃火鼎也。
　　阳在鼎下曰水，火升於鼎上则水火也，阳火是外炉，外炉与火存於气穴，黄庭正在气穴之上，气穴乃内炉也，内炉存火，近鼎常烹，此绵绵若存也。火长进於下，则不可坐，至於子午二时。午进火，子进水，阳生不以心扰，接之意斡归於右，转降于左，存入 ，反是则进火。
　　或曰：敢问九转之功？曰：三月火候乃九转。
　　第一转：初自协边左右，存为火道，自阳宫起自右边到肩，横过正中，凝自左边送下，遂绵绵若存，宜静不宜动，宜徐不宜急，动曰扇火，急曰伤丹。此每日子时之功也。
　　第二转：自胁边进一寸二分，用如前法，此丑时之用功也。
　　第三转：自协边进五分，用法如前，此寅时之用功也。
　　沐浴：卯时火起取丹，计四寸，有缕二条，正为火道。脉透鼎中，故火起不用目，不用心，以意斡之。右转取横与鼎齐，正缕地也，遂大静，火遂为水而归于鼎丹。遂沐浴，绵绵若存。天机！天机！宜秘！宜秘！. 
　　第四转：进一寸，用法如前，此辰时之用功也。
　　第五转：进五分，用法如前，此已时之用功也。
　　第六转抽添：进五分，火自下，与午时心火顶火俱旺，故阳生小抑之抽也，再生则火微矣！直上于左而横过，恰值心遂，逢心火，火其炎矣！此抽添也。
　　第七转：进五分，用如前法，此未时之用功也。
　　第八转沐浴：行左降右，取丹方一寸，未时之火道，皆至阴之道也。火力过而衰，值申道，亦阴道，无他，心上道，阳道也，心下道，阴道也。二时火皆从阴道过，至酉而始金旺，故静以待之。火为金液而归于鼎丹，遂沐浴，卯沐浴乃益汞，酉沐浴是益铅。
　　第九转：取丹，五分而已，顷刻用而即定以待。
　　第十转亥：用巽风起火，行运火之法，见火候之图。
　　火气　　　　认着
　　采取图
　　天向一中分造化
　　人从心上起经纶
　　玉清金笥青华秘文金宝内炼丹诀卷下竟
　　
