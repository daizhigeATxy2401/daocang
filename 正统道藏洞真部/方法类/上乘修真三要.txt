上乘修真三要
　　经名：上来修真三要。金元间圆明老人迷。圆明疑为马釭再传弟子高圆明。二卷。底本出处：《正统道藏》洞真部方法类。
　　上乘修真三要卷上
　　圆明老人述
　　夫闻至道恢弘，莫非返还心性，体用权实，纪纲合和，一也。玉炉起火，神翕斡转天盘，浮云扫净，想时方运子午，乾息坤消，应是日月之功。天长地久，谁肯轻闲放过，一寸光阴，价值万锭黄金。达道之士，走遍寰中，难觅百姓日用，谁知要妙穷极，药病双遣，到此方是修真大道。
　　三法颂
　　认得无端辈，这贼唤则心。大呵一声住，三法一齐擒。
　　把定恰好处，由自两家强。拈来当心斩，三法一齐忘。
　　四蹄奔途性不回，
　　牧童才去放，堤防马心贼。撇断蹄　中锁，心去意难追。
　　万中难选把缰垂。
　　这马情性乱，嘶喊走束西。牧童随后赶，难保马心贼。
　　下手才始闲处放，
　　牵去村南放，不防这马惊。一念东西走，片饷两三程。
　　形骤盲黑落深隙。
　　绊在荒郊处，牧童馑守看。遥头频嘶喊，擒来休放闲。
　　这马好难擒捉住，
　　套项连蹄锁，牢拴不住看。尤自心不保，咆哮又放轰。
　　牢络首，绊相随。
　　狂心迎风走，背却本来家。一去无寻处，何处在天涯。
　　意狂常与三十棒，
　　休做良才用，难凭意马心。一念逐风去，无贤何处寻。
　　自然伏手得明白。
　　驽马偏难教，背缰咬主人。擒来三十棒，伏手自然真。
　　络首加鞭不放闲，
　　把定绳头做，频使背加鞭。绊在闲处放，牧童守自然。
　　牧童搀则意双关。
　　擒手背加鞭，牢心用意牵。牧童难保意，良心不自然。
　　裸体背上无鞍辔，
　　牵来才待喂，拖断紫丝缰。背槽又吹主，狂心大不良。
　　莫做寻常一眼看。
　　不是真个兽，休作良马看。些儿轻放过，走了两家难。
　　彷徨驰骋雄哮性，
　　这马雄哮性，奔远疾似飞。好与三十棒，伏手得明白。
　　专心固，勿凶顽。
　　前口重加胖，牢看不教闲。牧童勤心慢，失迷两家难。
　　这马且休良才用，
　　常拴尤不喂，加鞭尽日骑。饿到三更后，良性稍然兮。
　　乐然微得喜容颜。
　　这马天性劣，长行千里心。牧童责顾戏，脱手最难寻。
　　放去收来不问他，
　　撇在荒郊外，相顾尽交他。拂袖闲吟去，收来付本家。
　　诚心摆手晚枢歌。
　　频看须索两堤防，牧童牵来在路傍。不移一步专心守，管教良马性无狂。
　　野草寒泉独为伴，
　　野草独为伴，寒泉作近邻。良马溪边立，牧童乐性真。
　　顺目扬眉待怎么。
　　闲闲物外乐逍遥，拈放纵横不滞骄。廓达了无独自在，超然紊却一草瓢。
　　须臾不保良马性，
　　意马日日走，牧童几时闲。擒来休放过，把定自然安。
　　偷闲歇，勿张罗。
　　牧童枢歌笑未休，独骑闲闲物外游。流水空山云作伴，归来清彻乐无忧。
　　牵首回身归家放，
　　归来独自晚枢歌，长叹光阴有几何。撒手却还林泉下，逍遥物外任蹉跎。
　　黑马银头性不讹。
　　天生良善性，不废牧童心。闲倚枯松坐，逍遥自在吟。
　　牧童歌舞紧相随，
　　牵去寒潭洗，形光脱体腻。牧童歌舞去，良马紧相随。
　　闲歇身心暂得居。
　　良马把缰垂，才待报主恩。五明真堪拟，超然独出群。
　　欲待远歌高处乐，
　　赤马过西江，牧童岸头立。拳住休放过，打死有何疑。
　　又防不保牵盈回。
　　黑马纵横走，白牛日日关。牧童朝紫府，清风散满天。
　　渐得此兽安自性，
　　白马性温良，牧童不用忙。清风明月下，独坐点丹方。
　　休贪戏，马心贼。
　　系在无中守不空，放下收来自不穷。骏骥岂妨君子志，只为青鬃收五明。
　　背意裸断蹄中锁，
　　闲来物外舞春风，拈起无为一自穷。玉汉不妨流水过，牧童才会觅参同。
　　前功总废相双垂。
　　锁在元命柱，时时不放闲。饿得毛焦瘦，放下不用看。
　　撇去荒郊不用看，
　　白马系灵台，牧童甚乐哉。牵来君不见，脱体出尘埃。
　　闲观绿水与青山。
　　马食涧下草，牧童闲处歇。晚来归故里，遥指天边月。
　　闷来独往岩中歇，
　　闷时点丹书，闲来舞一曲。长笑束风外，牧童得自如。
　　一坐红输两三竿。
　　白马青鬃道不空，骑来方外觅参同。拟将一点坤元体，收入乾官宝蕴中。
　　牧童才知君子性，
　　蟾光锁云溪，牧童自舞吹。拈来速放下，平地一声雷。
　　清阴下，水潺潺。
　　牧童严中坐，马在松下立。樵夫向前问，牧童总不知。
　　纵横自在无人问，
　　良马林中歇，牧童岩下吹。逍遥无里碍，心槁性似灰。
　　乐然喜笑满容颜。
　　良马乘风去，轻拈在目前。自在岩下外，牧童枕月眠。
　　垂缰曾救主人公，
　　这马性如绵，牧童守自然。本来无一物，无无体自圆。
　　性善安闲道不空。
　　意马本是空，强名走西束。拈来都打罢，明月伴清风。
　　歌舞万章无尽美，
　　牧童歌舞最风流，闲闲闲处乐无忧。达遍天涯无我喜，撮来挂在月梢头。
　　古来堪做本家风。
　　雪岭嵩风运，寒潭月自凝。绿岩仙桂秀，方外野鹤呜。
　　直然养得纯和性，
　　逍遥独乐天涯客，云外清闲无所迫。枢歌声韵彻天清，舞袖又嫌天地窄。
　　童又喜，任纵横。
　　时来常笑舞春风，出有入无不滞空。洞裹清风真堪拟，天边凝瑞大圆明。
　　信步闲游方外景，
　　白马共牧童，悟者意无穷。真空玄妙理，顿觉自然明。
　　绿岩独对与青松。
　　牧童体自然，蟾光锁碧天。草堂清玲处，句句韵幽玄。
　　牧童自在乐岩前，
　　探药忙童歇，驮经白马闲。西来束渡意，灭迹不相干。
　　客看诗书不记年。
　　无韵清歌乐，闲吟众妙门。三棒都打罢，松竹一壶纯。
　　性空勿须擒意马，
　　保守心猿定，童安自不游。丹成知造化，物外有何修。
　　忘机绝却把心猿。
　　浩浩月明前，当心打一拳。真容不变处，便是谷神全。
　　这会下手拿住性，
　　性在安闲处，乐道更无休。鼎中凝翠结，挂在桂枝头。
　　睡无忧省无牵。
　　喜戏在其中，收来觅参同。七返成丹体，无由九转功。
　　运动八纯消息理，
　　劈开混沌，凿破乾坤。识得无有，本分家风。
　　顺常时用返经权。
　　不记经年久，双关不放闲。朗然明照彻，无梦到邓邺。
　　清风斜日就天涯，
　　鹤舞知丹说，童歌妙意冲。相对无多语，明月照蟾官。
　　好对山童共饮茶。
　　独饮赵州茶，拂袖出烟霞。方外无伴倡，寰海闹如麻。
　　溪畔放骄无我固，
　　鼓掌笑言开，方外野鹤来。牧童清闲处，别是一蓬莱。
　　闲花野草是吾家。
　　一觉吕黄根，外在野花乡。安然游做梦，壶中日月长。
　　端的有些真诚信，
　　良马本无性，牧童体自圆。本来无一物，何处不安然。
　　逍遥处，乐烟霞。
　　绿水与青也，烟霞洞裹仙。拨开天边月，涧下一澄天。
　　人生百岁浑如梦，
　　拂袖上青巅，闲行取自然。拈来收一物，放下一壶天。
　　随绿度日布和麻。
　　清风明月下，春风何时罢。碧潭清玲句，尽是闲人话。
　　心似槁木若寒灰，
　　牧童性清闲，涧下水潺潺。闲观方外景，依旧山是山。
　　不做功夫自舞吹。
　　拈起千般有，放下一也无。舞袖方外去，独跨一轮孤。
　　骏骥收来岩下卧，
　　颠耍一猿猴，牧童倒骑牛。擒来相随定，常乐喜无休。
　　好向峰前避世居。
　　三界十方现，清风转手随。拈放都打罢，觉后放一线。
　　乐然有个无动性，
　　拈弄无中有，运斡众妙门。点开玄牝眼，凡圣一时分。
　　高处坐，乐辉辉。
　　拈起十方界，放下乐天真。古今无改变，壶中日月新。
　　斩断葛藤休引梦，
　　白马岩下外，牧童睡正酣。人马无摇动，明月对青山。
　　清宵何处不明白。
　　三吹四号法，童马并无踪。无为真大道，元来本家风。
　　忘言一性总包含，
　　忘言心不生，心生即累生。二物双忘处，无物不包笼。
　　密隐潜形外小庵。
　　灵台密隐法，八叶共七花。无影茅庵内，独坐点丹砂。
　　马死孤身闲步去，
　　马死性无忧，孤身万里游。一灵无里碍，是个不即留。
　　纵横歌舞假痴态。
　　散诞亦无愁，纵横得自由。歌舞乘风去，明月照南楼。
　　迅步有似闲人性，
　　无明真实性，空性却法身。觉后无一物，无性物自真。
　　常守一，勿言三。
　　常守不空空，无物本家风。脱体全忘处，隐在太虚中。
　　不夜辉光无遮障，
　　挂起轩辕镜，寒光射碧空。清风岩下起，一片彩云踪。
　　炉煨书卷罢清谈。
　　我心似秋月，碧潭光皎洁。无物堪比伦，教我如何说。
　　双忘人马杳无言
　　双忘最难言，妙用体绵绵。绝学无为本，无为本自然。
　　内守全真养自然。
　　内守金真戒，行出四生外。本来无一物，廓然大自在。
　　大道不须生善巧，
　　大道一无情，善恶巧中生。拈起都打罢，玄门大道亨。
　　饥餐渴饮困时眠。
　　饥来要吃饭，困时自在眠。本来无拘束，何处不自然。
　　得一忘心专守一，
　　得一忘心守，无心性坚久。默默运周天，面南看北斗。
　　众妙门，玄又玄。
　　妙门常闭无个是，拈起才开八万里。斩断葛藤休引梦，了知玄玄玄上清。
　　炼就玉胎分造化，
　　炼就玉胎客，个中有几人。通天彻地运，团团一味真。
　　壶中别有一重天。
　　仰望不见天，低头不见地。虚空妙难言，道化无边际。
　　法身清净彻三天，
　　我从清净来，后从清净去。清彻九天外，一灵无着处。
　　名强都忘总莫言。
　　谁捧没弦琴，妙手点清吟。蓦然春雷震，影响九霄闻。
　　宝塔无形常见在，
　　东土生芝草，西来结金花。无为真呆子，堪作七层塔。
　　金龙帝跨永延年。
　　一击玄门破，参彻众真机。轩辕朝金阙，巨灵跨鹤飞。
　　性灭心忘无个事，
　　性灭心性尽，廓然成混沌。无为狮子儿，如何不守分。
　　光裸裸，赫蟾津。
　　光裸裸，赫蟾津，赤洒洒，丹凤髓。圆陀陀，方外镜，明晃晃，紫磨仙。
　　始生不知谁之子，
　　无无生一气，一气太初新。不知谁之子，返本性天真。
　　元来始初紫金仙。
　　元始玉清天，众号体自然。皓皓个明镜，大罗紫磨仙。
　　上乘修真三要卷上竟
　　上乘修真三要卷下
　　圆明老人述
　　周易参同大道第－
　　西江月
　　混沌屯蒙如卵，昏昏默默盈空。浩然太素抱鸿蒙，一气循环凝重。内隐真水真火，氤氲盘结如冰。中心元始造玄功，三气齐分太定。
　　诀日
　　妙手点开浑身眼，双关拨动五明珠。心药采就三百字，性炼阴符一卷书。
　　乾坤体用正道第二
　　苏幕遮#1镜心
　　大参同，人难会。点、开圆明，照觉迷天睡。举动施为明与昧。乾裹丹元，休把真空背。坤中药，方以类。采得将来，付与丁公配。合就」丸先天味。食了登仙，鹤驾游方外。
　　〔浪淘沙〕
　　稽首众神仙，勘破乾坤。九真息出运江烟。箭射红心师资准，赢得周天。方外采汞铅，丹药双全。一般消息两般玄。拈起二阴朱砂鼎，打罢圆全。
　　诀日
　　心药坤中隐，丹对性裹乾。火候无斤两，妙本处先天。
　　夫自混沌而流出乾坤体用。两卦老阴老阳各六爻，乃先天象帝之元。
　　乾性、坤心、有无，乃丹药之理。乾有六爻，每爻三十六，坤有六爻，每爻二十四。乾数二百一十六，坤数一百四十四，两卦一十二爻，配就三百六十日也。修行之人，按天合地，造化修炼，朝收暮探，日炼时煎，成丹岂不妙矣。
　　乾坤丹鼎正道第三
　　逍遥令#2
　　君问道，只要谷神通。但把乾坤为鼎器，两般消息妙无穷。湛湛越澄清。瑶池客，方外运玄功。放下万绿都不坚，明珠在掌好参同。撞透海云锺。
　　苏幕遮
　　玉炉中，烧丹药。毁炼三成，最上真个妙。海底龟蛇勤收捉。纳在壶中，炼就圆明觉。照无边，光灼灼。顺手拈来，直下长生勺。功行十分凭戒约。一对芒鞋，穿上踏云脚。
　　诀曰
　　玄牝通消息，绵绵炼谷神。无为真大道，丹鼎点全真。
　　夫丹〔鼎〕 之图，自体用乾坤而流出，丹鼎乾坤而消息。一十二爻，阴遇阴变二数，故老阴二十四；阴遇阴#3变三数，〔故〕 老阳三十六。修行之人，按鼎内之修乾息之气，锻坤消之精，以阳炼阴成丹也。
　　丹药偃月正道第四
　　苏幕遮
　　药无穷，频收采。丹鼎纯烹，一味通三昧。万法都无真个会。清静家风，最上为精粹。付知音，偏可意。开口参同，方外生智慧。乾裹圆明添活计。了见之时，纳被蒙头睡。
　　诀曰
　　夹脊双关肘后般，存神纳九赴朝元。还丹消息轻轻运，半夜骑鸾到广寒。
　　望蓬莱
　　真消息，明月照天涯。玉兔彩蟾十五夜，金乌飞吐红霞。一点道人茶。
　　清霄外，静隐紫丹砂。偃月炉中烹玉药，朱砂鼎内结金花。赠与道人家。
　　夫偃月炉者，自丹鼎而流出乾婴清净，乃坤妮动浊互挟。两卦十二爻，每卦有六爻，五日为一侯，炼月中七十二候之丹，十二月之要也。
　　火候升降正道第五
　　苏幕遮
　　灭无争，真火候。升降全凭，一点丹无漏。锁定元初兴宇宙。月到离宫，自有神明佑。炼天和，真药就。片饷工夫，看是谁参透。玉笋钻冰仙乐奏。朝现三清，万劫长春寿。
　　诀曰
　　一点真阳火，齐升到广寒。降来归气海，调息虎龙翻。
　　临江仙
　　宝剑重磨光色显，圆明正照无边。月华皓皓锁蟾天。
　　一轮含弘处，松桧几居仙。满面玉尘风舞动，银峰铺翠云轩。
　　鹤来先报玉皇宣。跨鸾归去也，拂袖赴朝元。
　　夫乾坤升降阴阳之图，自偃月炉中而流出。乾坤两卦乃阴阳之父母，外除四象，坎离震兑是也。云阴中养阳，坤抱乾隐。坤乾两卦十二爻位，乾遇坤变一十二爻，故得二十四气也。十五日为中气，十五日为节气也，中气属阴，节气属阳。六十四卦，去四象有六十卦，每卦六爻，六六三十六，即三百六十日。冬至到午，一百八十阳爻，乾息，乃炼黄金。夏至到子，一百八十阴爻，坤消，乃炼水银。乾坤乃阴阳六十四卦之父母，得一忘一是也。坤身乾心，炼丹之要也。
　　三昧正道第六
　　苏幕遮
　　闭玄关，通三昧。采药仙翁，收得真消息。柳岸庐花添青翠。满地白云，只许人不会。但拈来，偏如意。本分家风，分付真心地。一颗神珠明丽丽。照破尘沙，相遇人授记。
　　诀日
　　收得三昧火，终日在坤宫。灵丹成一粒，分付与丁公。
　　浪淘沙
　　虚运一周天，消息坤乾。阴阳升降月华鲜。铅汞点就七千数，渐入功圆。
　　缎炼体绵绵，放下周全。正当子午罢抽添。八万四千功行满，顿了神仙。
　　夫周天火候者，乃自偃月炉中出。两卦十二消息。乾六息，六阳爻，自子行至巳，金鼎之纯乾丹成。乃坤六消，六阴爻，自午行至亥，土釜之纯坤药成。天地乾坤，众生万物大造也。自初九爻至冬至，一日至十五日，上行七千，子至午六个节六个中，午至子六个中气，六个节气，往来各八万四千之数。修行之人一呼一吸，脉行三寸，都行八百一十丈，十六丈二尺气之行交，大则一日炼八万四千之丹，小则一时行一万三千五百之药。三－兀七返正道第七
　　乾坤三元三宫
　　西江月
　　妙本三元真火，收来缎炼成丹。药全二百四十元，颗颗圆明体现。丹裹红－霞缭绕，丁公食了飞仙。黄房睡觉总无言，方始婴见才恋。少阳四七二十八，少阴四八三十二。
　　苏幕遮
　　聚三华，合四象。一气流通，上下频升降。飞入泥丸光百丈。岁久年深，炼成琼璃帐。证先天，朝无上。当位中庸，三五三十棒。打就不来亦不往。心这个家风，端的无虚妄。
　　诀曰
　　渐舍三元，顿除四象。一法皆无，是甚模样。
　　七返真药正道第八
　　西江月
　　七返朱砂返本，丹须日用烹煎。坤宫药物采归乾，黑虎赤龙相见。泰否调和得一，中一庸主五还元。灵光射透九重天，静处当峰月现。
　　诀曰
　　云灿青。天晓，虚圆万里明。月波千处见，一点太阳生。
　　苏幕遮
　　觅元因，恰一对。七返真药，两味丹才配。火候刀圭深青翠。上下升降，观面人不会。下功夫，休贪睡。不属中问，要妙非内外。夹脊双关飞扎瑞。一颗明珠，飞上苍龙背！
　　诀曰
　　一颗明珠，劈开两块。撇了相塔，存得宝在。
　　九还大丹正道第九
　　西江月
　　九转灵丹妙药，从来一点元真。仙家收得做天人，普度人人有分。本来朱砂一味，还元黑锡白银。河车搬运与心君，了见不离方寸。
　　苏幕遮
　　妙还元，镇常在。丹药白银，那个人不爱。武王将来教君解。琢就银壶，提向街头卖。要三成，弃两坏。最上功夫，巧造十分大。圆满一旬褊饮快。醉赴蟠桃，归去君休怪。自子午戌九还丹
　　诀曰
　　丹裹乾坤大，壶中日月长。一点真消息，曾得与君尝。
　　本源无赊，还元无取，一点丹砂，曾得便与。
　　乾坤日月正道第十
　　苏幕遮
　　采壶中，凝日月。片饷工夫，缎炼无休歇。满岸芦花白如雪。丹药飞来，教我如何说。道无明，真一诀。得也第卢，自在闲守拙。直待鹤来方外接。白日飞升，有分朝金阙。
　　诀曰
　　丹裹乾坤，壶中日月。频采将来，炼成白雪。
　　苏幕遮
　　出五行，修方外。彼岸芦花，郁郁彤云坠。浩浩风光贪困睡。唤觉从头，点对都交会。雪中月，壶中日。独跨扁舟，虚运松风瑞。妙本将来医尔罪。普劝诸公，休把元初昧。
　　诀曰
　　跳出五行，觅着方外。清诤法身，最上一会。
　　西江月
　　拨转飞天妙本，炼就一粒丹砂。朝求暮采道人荼，圆满一旬点罢。玉衡缠教定正，运动八面云霞。小庵独坐俺仙家，除睡万绿不坚。乾坤两卦十二爻，二六时中每时八刻四秒，故得一百八铢，刻刻时时而下功夫炼丹
　　挂金索
　　万万余车，白钙一和。调饼圆成，彷似天来大。混沌蒸熟，恰好则一个。顺手拈来，看是谁嚼破。
　　真元超脱正道第十一
　　苏幕遮
　　大真元，超法界。缎炼精华，历劫常不坏。七朵金莲神通大。普度群迷，同赴蟠桃会。紫金丹，白玉块。处处圆明，朗朗常现在。一派清流通方外。遍体阳神，出入谁能赛。
　　诀曰
　　方外全真，梅梢丹月。大无不包，奥妙难说。
　　逍遥令
　　真大道，脱体做神仙。两个一般无二样，功成行满玉皇宣。鹤驾赴朝元。浮空去，万法总无言。我本独超三界外，玄元不二妙真全。寰海度人船。
　　无为大道第十二
　　苏幕遮
　　这无为，先天造。有有无无，端的无穷妙。最上不空谁曾到。强曰为名，假作字之号。道真常，大秘奥。觉象圆明，得一元顿教。代代相承心印宝。压尽傍门，独显真大道。
　　诀曰
　　妙相通玄谷，真空体自然。字之曰大道，不许世情传。　　
　　望蓬莱
　　无无处，大道本无言。万法拈来则一句，强名曰道字丹仙。象帝乃根元。真无处、妙化有无先。不空寂无传最上，希夷微妙谷神篇。宗祖在先天。
　　〔满庭芳〕
　　顿悟玄机，渐离尘境，双忘顿渐无为。修真大道，了见本希夷。戒律精持道德，做神仙、方外先知。凭心地，三千功满，八百行无亏。诸公，休生退，勤劳谨务，慈俭明白。〔要〕先人后己，忍让慈悲。割断俗绿最上，遇玄门、加志无移。神明佑，超拔七祖，同赴彩云归。
　　纯觉心性歌
　　予修此心无坚碍，觉性灵明常现在。心开辉廓满十方，性了神通遍法界。悟心闲，性．自解，心是真仙人返坏。会得速去性中寻，顿心谁肯还宿债。性离边，心光大，性始劫来兆内外。心定古今旧家风，性似寒灰独坐快。心槁木，性普盖，心色即空绝相戒。教君识破性敦纯，所歇身心去己爱。守汝心，性可赖，心忘都泯生何怪。性虚因果杳无踪，心易冲和勿向背。性静笃，心清泰，性俭温良休自卖。心慈惭愧莫贪慎，性信若宽人少罪。心如火，性犹柴，心合赤子若婴孩。性同泰山无摇动，心喻日月皓灵台。性白牛，心牧寨，性战三尸自教败。心王便是主人公，心为利剑情先退。心金丹，性药海，离宫姥女无心采。性车坎府运周天，捉住乌龟心自拜。心偃月，性朗晦。朱砂鼎圆心凛贝。曹溪路上郡鄹性，聚宝瓶中铅汞会。心全真，性大道，心性总除观自在。欲觉法身大罗仙，休把元初心性坏。
　　上乘修真三要卷下竟
　　＃１此词牌原本误作『浪汹沙』。
　　＃２此词牌应为『望江南』。
　　＃３阴遇阴：於义不通，当作『阳遇阳』。
　　
