清微玄枢奏告仪
　　经名：清微玄枢奏告仪。撰人不详。一卷。底本出处：《正统道藏》洞真部威义类。
　　清微玄枢奏告仪
　　入坛
　　焚争秽符於水盂中
　　念天地咒跪启
　　恭以玄都境妙，有神通寸诚，难达灵宝，香无为清净，一炷遍闻。具位臣某，诚惶诚恐，稽首顿首再拜上启：祖师清微真元妙化天帝，清微紫宸大华天帝，清微太初天君，祖师玄天仁威上帝，祖师高元清真紫虚元君，祖师玉华通惠元君，祖师泰玄上相正一真君，祖师天机内相神功妙济真君，祖师金阙昭凝妙道保仙元君，祖师龙光道明元君，祖师紫英玉惠元君，祖师西华清虚真君，祖师青城通惠朱真人，云山保一李真人，眉山混隐南真人，丹山雷渊黄真人，宗师云莱叶真人，古今历代传法授道演教诸大宗师。恭望师慈，俯垂省览。切以灵宝开光，祖炁云罗於五亿，玄元演妙神功，日赫於三千，惟道为尊，无师不度。以今某涓卜今宵，朝告斗极专为某顺禳星度，请福消灾。伏望振环佩於霄衢，联翩下迈。揭纲维於吾道，馆黻朝修。法众运诚，修斋奉请。
　　修斋云舆散花献茶
　　臣重诚上启：祖师清微真元妙化天帝，清微紫宸大华天帝，清微太初天君，祖师玄天仁威上帝，祖师高元清真紫虚元君，祖师玉华通惠元君，祖师泰玄上相正一真君，祖师天机内相神功妙济真君，祖师金阙昭凝妙道保仙元君，祖师龙光道明元君，祖师紫英玉惠元君，祖师西华清虚真君，祖师青城通惠朱真人，云山保一李真人，眉山混隐南真人，丹山雷渊黄真人，宗师云莱叶真人，古今历代传法授道演教诸大宗师。恭望师慈，俯垂省览。切以元始悬宝珠，演度人之妙旨。老君升玉局，肇解厄之玄科。可以保命延年，可以消灾度厄。令传善士，绳绳继继以相承。为说良缘，世世生生而有赖。咸归正道，遂兔迷津。伏念臣宿植善根，早亲正法，谬领行持之职，敢后宣扬，罔明修进之阶。惟深忧惧，匪赖陶镕之造，曷符效信之机。臣今某，入意领词，虔恪按格，宣行以今。瞻斗极而请炁焚符，列星坛而法天像地。匪县宗主，曷遂开张。伏乞差拨将兵，下临坛所，荡除氛秽，只近真斿。或典封缄，或专翊卫，分司列职，达个通诚，庶获感孚，以昭玄贶。臣今澄心遣欲，念道思真，赖正炁以资扶，仗祥光而照烛。真火荡焚於五体，灵风披拂於三田。变化凡躯，融成妙相。庶俾飞罡激指，运炁合神。认真形於虚无渺漠之间，如镜显相。索本命於妙有灵明之景，似谷应声。当愿风云澄静，星斗灿明。奏告蒙霶霈之恩，存念遂感通之愿。臣诚惶诚恐，稽首顿首再拜，虔祝侯命之至，谨言。
　　念金光咒存神步罡
　　焚符召将
　　斗枢有将，职赞瑽玑，赏善罚恶，察过言非。玉帝有命，威镇瑶池。闻吾呼召，风火奔驰。降临坛所，母辄稽迟。一炁都督，雷府分司，焚香飞符，宣召：
　　玄枢飞捷急奏报应使者方央中，翊辅玄斗太一天君王志，璇玑灵应总真天君龚洪，保元昭烈枢灵天君刘潜。愿闻宣召，速降行坛，有事委请。
　　身披羽服，佩带七星，人间祸福，报应分明。钦准元降，符命告召；斗中擎羊上仙使者杨汝明，斗中陀罗大仙使者耿妙真，平枢上相真君，斗机通事舍人。闻今召命，速赴坛场，有事委请。
　　天中之神，斗曜之精，左有汝明，右有妙真，神通莫测，出幽入冥。吾今催召，速赴坛庭，有违吾令，如逆帝宸。急急准北帝救召律令。
　　一炁都督，雷府分司，飞符催召：
　　斗中玄枢飞捷急奏报使者方元帅，翊辅玄斗太乙天君王元帅，游玑灵应总真天君龚元帅，保元昭烈枢灵天君刘元帅，斗中擎羊上仙杨使者，斗中陀罗大仙耿使者，斗枢上相真君，斗机通事舍人。各各分身，化气下降，灯坛检察，事情昭示，祸福大彰，报应以副，祷祈惟神，灵通烜赫，变化难量，无为而成，有召立至。瞬目扬眉之内，径达九天。回头反掌之间，遍周三界。所求皆应，无愿不从。以今当职，奉为某涓卜今宵，朝告斗极，请颁恩命。专为某祈保平安，仰烦斗中仙使，赍持，符命，敬叩北斗璇玑应灵宫。奏请：
　　北斗九宸上道星君，北斗九皇夫人，斗巾诸灵官众，联降星坛，证盟修奉。俾令关告，咸赐如言今也。召仙仙到，请圣圣临，呈化此符，合明大心。急急如元降律。今就烦威力攀屈斗中天医，诸大灵官，解厄神吏。仍烦关会本佩，雷霆诸司官将地祇上将温元帅，正一风火灵官马元帅，玄坛执法赵元帅，地司太岁股元帅，酆都朗灵关元帅，豁落猛吏王元帅，诸司副帅，传奏功曹，驱邪治病符水仙童将吏，主职威灵报应官将，一合下降灯坛，审实事理，佐助行持，阐扬教法。仍请会同内庭五祝之神，速为照勘某身田一切，未来吉凶，详行昭示。庶令推测有准，报应无差，上彰斗法之灵，下副众情之恳。以康为信，愿赐感通，吾在坛前，立俟昭报。
　　随机赴感天尊
　　各礼师存念如法
　　卫灵
　　玄斗元精，三素朗明。万真启道，扫除灾群。八威玉策，普告万灵。九辰备守，摄邪戮精。延年无穷，寿得长生。开明童子，备卫帝庭。星光洞照，神炁四冥。斩馘六天，制会酆山。缚送朔单，敢有稽延。金戈束形，皇道正明。伏匿魂魄，与道合真。八方威神，扫秽除氛。七元来降，玉简刊名。乘景飞軿，上升玉清。
　　呜法鼓二十四通
　　无上三天，始元玄三炁，太上五灵老君，当召出臣等身中：三五功曹，左右官使者，左右捧香驿龙骑吏，侍香金童，传言散花玉女，五帝直符直日香官，各三十六人出。出者，严装显服，冠带垂缨。关启玄坛，天帝天真，此间土地里域等神。臣今升坛朝告，谨奏为入意，其诸忱悃，已录告闻。愿得太上十方正真生炁，下降流入臣等身中，令臣所启之诚速达，径御。
　　太上无极大道昊天玉皇上帝、北极紫微大帝、北斗九皇星君御前。
　　真光朗照天尊
　　然灯念咒
　　上帝有敕，发点斗灯。七王来降，救护群生。左辅右弼，亲现威灵。天蓬元帅，统领仙兵。五雷使者，六甲六丁。玄武大圣，台中三星。治病除祸，回死作生。违敕者死，禀救者生。大降威力，诛斩妖精。三魂附体，七魄安宁。斗灯一照，身宅光明。
　　焚降真符降九皇
　　具位臣某，初谢百拜，奏请：
　　中天大圣北斗纲极宫太尉贪狼星皇君，北斗灵关宫上宰巨门星皇君，北斗紫极宫司空禄存星皇君，北斗运天宫游击文曲星皇君，北斗帝席宫斗君廉贞星皇君，北斗上尊宫大常武曲星皇君，北斗关会宫上帝破军星皇君，洞阳宫玉帝外辅星皇君，隐元宫帝真内弼星皇君，北斗九皇夫人。臣等恭望道慈，特赐瑶光，降临坛所。鉴臣关告，明示吉凶。或显证於灯光，或潜彰於物理。一心恭默，万愿克从。臣中谢再拜，祇迎圣驾。
　　云舆存真降
　　适伸奏请，已赐光临，再拜致恭，净酒香茶，谨伸进献。
　　散花投盆符作占
　　通章
　　具位臣某，谨谨虔诚，上启：斗极祖师洞真大道元始天尊，斗极玄师洞玄大道太上道君，斗极真师洞神大道太上老君，玉皇大天尊，玄穹高上帝，紫微上宫天皇大帝，紫微中宫北极大帝，北斗高上玉皇尊帝，太微玉帝，玄卿大帝，上清日宫太阳帝君，上、清月府太阴皇君，北斗纲极宫太尉贪狼星皇君，北斗灵关宫上宰巨门星皇君，北斗紫极宫司空禄存星皇君，北斗运天宫游击文曲星皇君，北斗帝席宫斗君廉贞星皇君，北斗上尊宫太常武曲星皇君，北斗关会官上帝破军星皇君，洞阳宫玉帝外辅星皇君，隐元宫帝真内弼星皇君，北斗九皇延生夫人，天罡大圣万真节度奎光帝君，东西中三斗星君，三台华盖星君，四方二十八宿星君，十二宫分星君，六十甲子星君，上清主照某年某月某日建生本命星君，大小二运星君，大小二限星君，禄马二库星君，胎生八位神将，命运限宫照临真宰，三元三官大帝君，北极三帅真君，北极镇天真武灵应佑圣真君，祖天师泰玄上相正一真君，九州都仙太史真君，太极仙翁真君，华盖山三仙真君，清微玄枢奏告古今历代演教诸大师，真斗中玄枢飞捷急奏报应使者方元帅，斗枢上相真君，斗机通事舍人，斗中擎羊陀罗二仙使者，雷霆邓、辛、张三大天君，上清神烈苟、毕二大天君，斗巾仙灵官众某靖所隶诸司官将，灯坛格降一切群真。恭望道慈，洞回昭鉴。臣闻清微御运，
　　敷正炁於紫微。太极开图，焕灵光於北极。华盖映玉垣之邃，勾陈罗金阙之崇。提挈玄黄，运帝车而齐七政。统制经纬，握天罡而建五行。飞豁落於龟图，耀奎光於凤简。巍巍功德，赫赫神灵。伏念宿植善根，生达道运。飞登而履魂魄，未契虚无。流吹而溷精神，徒纷浊滓。过易盈於钧石，功莫积於刀圭。曲荷洪慈，俾陶玄职。臣某奉为某涓卜，今宵朝告斗极，专为某顺禳星度，祈保平安。以今恭依元降，谨请某将，进拜紫极玄枢，急告心章，上闻宸极。伏愿元皇委照，玉宸流光。敕五帝四司，纪善功於青简。启三官九府，消灾难於玄编。冀垂拥护之仁，下慰翘倾之个。臣诚惶诚恐，稽首顿首，俯伏案前。须待玄恩报应，具有章书，谨当宣奏。
　　宣章熏章就焚於香炉内
　　就焚随章诸符宣递符
　　上帝垂恩，七真仙灵。□□□□，明检鬼营。□□□降，永保安宁。急急如律令。
　　俯伏默朝三礼
　　谢恩
　　焚谢恩符具位臣某，谨重诚上启：
　　斗极祖师洞真大道元始天尊，斗极玄师洞玄大道太上道君，斗极真师洞神大道太上老君，玉皇大天尊，玄穹高上帝，紫微上宫天皇大帝，紫微中宫北极大帝，北斗高上玉皇尊帝，太微玉帝，玄卿大帝，上清日宫太阳帝君，上清月府太阴皇君，北斗纲极宫太尉贪狼星皇君，北斗灵关上宰巨门星皇君，北斗紫微宫司空禄存星皇君，北斗运天官游击文曲星皇君，北斗帝席宫斗君廉贞星皇君，北帝上尊宫太常武曲星皇君，北斗关会宫上帝破军星皇君，洞阳宫玉帝外辅星皇君，隐元宫帝真内弼星皇君，北斗九皇延生夫人，天罡大圣万真节度奎光帝君，东西中三斗星君，三台华盖星君，四方二十八宿星君，十二宫分星君，六十甲子星君，上清主照某年某月某日建生本命星君，大小二运星君，大小二限星君，禄马二库星，君胎生八位神将，命运限宫照临真宰，三元三官大帝君，北极三帅真君，北极镇天真武灵应佑圣真君，祖天师泰玄上相正一真君，九州都仙太史真君，太极仙翁真君，华盖山三仙真君，清微玄枢奏告古今历代演教诸大师，真斗中玄枢飞捷急奏报应使者方元帅，斗枢上相真君，斗机通事舍人，斗中擎羊陀罗二仙使者，雷霆邓、辛、张、三大天君，上清神烈苟、毕二大天君，斗中仙灵官众，某靖所隶诸司官将，灯坛格降一切群真。恭望道慈，洞回昭鉴。臣闻尊帝琼宫，降晨华而椿龄衍茂。玄枢玉省，承天芳而芝检飞流。惟通寂感之玄，斯契潜昭之妙。况九皇垂象，流精下映於坤维，而八卦成形，禀粹上符於乾度。仰范围而有翼，每橐钥以无违。今某翘勤紫极，清净华堂。罗象世之威仪，备朝天之科法。消灾度厄，请福延生。尚虑臣华秽浊躯，滥领朝修之命。玄微奥旨，罔明授受之方。对越乖违，存思谬误，冀曲提於后学，赖肆赦於前非。次愿七元守形，九灵锡命。勒威星而退舍，百福来臻。敕德曜以临几，三灾消落。上愿天元澄晏，地纪安宁，二曜连珠，五星合璧。时调玉烛，邦家隆泰运之基。岁庆金穰，黎庶遂全生之愿。则上明天尊大慈之化，下副臣等归命之诚。谨启以闻。
　　发愿复炉
　　香宫使者，左右龙虎君，侍香诸灵官，臣等向来朝告之所，自然生金液丹碧之英，百灵众真交会在此香火炉前，当愿丹诚上格，玄贶下敷。十方仙童玉女接侍，兰烟传臣向来所奏之诚，速达径诣
　　太上无极大道昊天玉皇上帝、
　　北极紫微大帝
　　中天大圣北斗九皇星君道前。　　
　　清微玄枢奏告仪竟
　　
