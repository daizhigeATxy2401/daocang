太上玉清谢罪登真宝忏
　　经名：太上玉清谢罪登真宝忏。一卷。底本出处：《正统道藏》洞真部威仪类。
　　太上玉清谢罪登真宝忏
　　太上曰：若有男官法身、女官法身，奉道志诚，焚修精进，见在世间，广施德行。若不忏除，夙冤往业，终不得位列玉庭，名标金格。虽欲拔亡度生，其可得乎？清信男子、清信女人，遵禀吾教，自勤忏悔，可以济拔九祖，福后嗣人，修崇弗解，获致登真。当於我像前，设香花、时果、旛灯供养，作忏悔法，恭信白言：忏悔弟子某归依三清上圣，十极高真。弟子自从无始以来，未识正法，信邪倒见，放恣情欲，广造罪愆，不孝二亲，不祟三宝，奉上不敬，使下不宽，倚赖豪强，欺凌孤弱，援引不肖，排斥忠良，妬贤嫉能，掩善扬恶，或以权石，辄易重轻，谬用医方，误伤性命，为求贿赂，损孕堕胎，淫祀邪神，筵会宝客，烹饪生类，宰杀猜羊。自务快情，全无恻隐，谤讟贤圣，今兹发露，不敢覆藏。仰对圣前，诚心忏悔，归依信礼，玉清普慈护世诸尊圣号：
　　归命信礼玉清圣境天尊，
　　归命信礼普慈护国天尊，
　　归命信礼玉虚皇上天尊，
　　归命信礼太一救苦天尊，
　　归命信礼冲玄至德天尊，
　　归命信礼妙范应感天尊，
　　归命信礼灵光炳曜天尊，
　　归命信礼瞩幽正理天尊，
　　归命信礼大梵玄寂天尊，
　　归命信礼德芳崇佑天尊，
　　归命信礼玄化利生天尊，
　　归命信礼师皇玉纪天尊，
　　归命信礼弘功至道天尊，
　　归命信礼应寂含虚天尊，
　　归命信礼太微秉粹天尊，
　　归命信礼育德纯化天尊，
　　归命信礼纯精耀德天尊，
　　归命信礼威持智炬天尊，
　　归命信礼拯迷拔滞天尊，
　　归命信礼丰功茂德天尊，
　　归命信礼涤垢蠲忿天尊，
　　归命信礼惠和延喜天尊，
　　归命信礼威神炳焕天尊，
　　归命信礼神光炜烨天尊，
　　归命信礼大慈妙行真人，
　　归命信礼大悲普济真人。
　　弟子某式凭真诰，虔礼上真，恳祷至诚，一心忏悔。某自从无始以来，三业起因，造十不善。杀生业者，见在世中，男女命促，自身孤独。死堕地狱，长劫受苦，苦尽复生，还遭他杀，冤冤相报，似蚁循环。今对圣前，咸悉忏悔。偷盗业者，见在世中，常遭刑纲，拷撩捶挞，贫穷不济。死堕地狱，长劫受苦，苦尽复生，为畜生身，负重牵挽，偿他宿债，报尽还来，无由出离。今对圣前，咸悉忏悔。淫欲业者，见在世中，为人憎嫌，常多疾病。死堕地狱，长劫受苦，苦尽复生，为其雀鸰、猜犬之类，报尽复入，无由出离。今对圣前，咸悉忏悔。妄语业者，见在世中，被他猜忌，人不信任，唇疮口气，臭秽熏人。死堕地狱，长劫受苦，苦尽复生，为人丑陋，贫穷下贱，寒饿饥渴，或为饿鬼，或为畜生，报尽复还，却入地狱，无由出离。今对圣前，咸悉忏悔。绮言业者，见在世中，被他轻贱，为事不遂，常多窘迫。死入地狱，长劫受苦，苦尽复生，为人贫贱，人多憎恶，或畜生中，疥癞野犴，众兽憎嫌，见即齿啮，蔽身无所，报尽复还，却入地狱，无由出离。今对圣前，咸悉忏悔。两舌业者，见在世中，为人奴婢，被他驱使，见在折除，转福为祸，当身受殃死入地狱，长劫受苦，苦尽复生，为两头蛇，或为蚯蚓，报尽复还，却入地狱，无由出离。今对圣前，咸悉忏悔。恶骂业者，见在世中，被人毁辱，常遭刑宪。死入地狱，长劫受苦，苦尽复生，为人丑陋，鸟喙狗面，口液俱臭，人不听信，报尽复还，却入地狱，无由出离。今对圣前，咸悉忏悔。贪爱业者，见在世中，心多苦恼。死堕地狱，长劫受苦，苦尽复生，还为饿鬼，饥渴焦然，亘劫不闻浆水之名，报尽复还，却入地狱，无由出离。今对圣前，咸悉忏悔。嗔恚业者，见在世中，常怀嗔恨，狠毒不仁。死堕地狱，长劫受苦，苦尽复生，为蛇蝎类，含毒带螯，为人憎嫌，见即打扑，藏窜无地，报尽复还，却入地狱，无由出离。今对圣前，咸悉忏悔。愚痴业者，见在世中，为人愚懵，不识善恶，被人槟弃。死堕地狱，长劫受苦，苦尽复生，为畜生类，负重拽犁，饥渴无告，老废瘦瘠，乏其筋力，鬻於屠肆，不得善终，报尽复还，却入地狱，无由出离。今对圣前，咸悉忏悔。今当归命信礼，普慈护世诸尊圣号：
　　归命信礼潜符化育天尊，
　　归命信礼导迷释滞天尊，
　　归命信礼妙乐境天尊，
　　归命信礼妙静境天尊，
　　归命信礼拔危天尊，
　　归命信礼济苦天尊，
　　归命信礼度人无量天尊，
　　归命信礼无碍自在天尊，
　　归命信礼应真德化天尊，
　　归命信礼契世咸通天尊，
　　归命信礼龙德普曜天尊，
　　归命信礼潜臻万福天尊，
　　归命信礼道应真寂天尊，
　　归命信礼行圆宝界天尊，
　　归命信礼显宝相天尊，
　　归命信礼极湛净天尊，
　　归命信礼离垢染天尊，
　　归命信礼含虚天尊，
　　归命信礼证悟天尊，
　　归命信礼普庄严天尊，
　　归命信礼无怖畏天尊，
　　归命信礼净妙宝天尊，
　　归命信礼大慈大惠真人，
　　归命信礼拔苦度厄真人。
　　弟子某式凭真诰，虔礼上真，恳祷至诚，一心忏悔。原夫妙用难名，包三才而称大；至神莫测，鉴百善而降祥。矧丹诚之有开，遇昌期而胥协。永为昭事，茂集纯禧。瞻芝盖以骈来，启灵场而载洽。庶凭精洁，仰奉希微。伏冀宝睠丕临，斯诚允达。佑门庭而协吉，保福寿以攸绥。荷此亨辰，宝击真荫。某无任至诚，恳祷之至。
　　太上玉清谢罪登真宝忏竟
　　
