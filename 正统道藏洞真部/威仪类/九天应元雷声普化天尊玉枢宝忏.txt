九天应元雷声普化天尊玉枢宝忏
　　经名：九天应元雷声普化天专玉枢宝忏。撰人不祥。二忏同卷。底本出处：《正统道藏》洞真部威仪类。
　　九天应元雷声普化天尊玉枢宝忏
　　法事如仪
　　具职臣姓某，诚惶诚恐稽首顿首再拜奏启：三清上帝，十极高真，高上神霄，八宸上帝，九天应元雷声普化天尊，九天应元府卿师使相一切圣真，玉霄内院中司东西华台玄馆妙阁四府六院分曹列局赞化掌事一切圣真神仙，九天雷门使者，纠录典者，廉访典者，掠剩司大夫主者，积逮司大夫主者，幽枉司大夫主者，报应司大夫主者，雷师皓舫真君，莫赚判官典者，雷部官众，三界真灵。恭望洪慈，洞回昭鉴。入意臣
　　闻赤书玉字，昔元始开碧落以度人。凤篆龙章，我祖师由神霄而阐化。恭惟九天贞明之大圣，玉清真王之化身，分形十方，运心三界，拯众生之苦恼，挈下土之沉沦。三十六天，天天归主宰之权。千五百劫，劫劫运慈悲之化。苟致寸忱而称念，悉令万愿以从心。重念某等亿劫尘劳，多生业垢，贪嗔痴爱萌於立身行己之间，杀盗邪淫形於举心动念之际。身三口四，人百己千，有漏幻躯才无边罪障，是非海阔，人我山高，非仗忏扬，曷叨恩宥。恭惟九天应元雷声普化天尊，为群生父，为万灵师。矜念迷途，鉴观归向，不忘大罗之誓愿，特允小兆之赞扬。遥驻浮空曲，垂省录。臣干冒天威，下情无任激切俟。恩之至虔，运一诚志心朝礼。
　　金容玉相天尊
　　志心皈命礼
　　玉清圣境，清微天宫，郁罗萧台之中，森罗浄雾之上。现有为之梵相，具无极之神通。敷演真玄，破无有色空之碍。拯提趣类，绝智愚高下之分。妙用难窥，灵机罔测。大悲大愿，大圣大慈，无量度人，元始天尊。
　　志心皈命礼
　　上清真境，禹余天宫，紫微琼台之中，玄都玉京之上。接元始虚皇之统系，超西那玉国之根苗。入黍米珠，尽挹真玄之精粹。在香林苑，屡谈秘要之荃蹄。妙德难思，神通莫议。。大悲大愿，大圣大慈，无量度人，灵宝天尊。
　　志心皈命礼
　　太清仙境，大赤天宫，巍巍金阙之高，渺渺重霄之上。降生於无量数劫，说法於万二千天。五千秘言，融三才之妙道。八十余度，接六趣之众生。圣德崇高，玄功广博。大悲大愿，大圣大慈，无量度人，降生天尊。
　　按人各恭信
　　志心归依十方道宝，当愿众生起心回向，一切信礼。
　　志心归依十方经宝，当愿众生心开悟解，受持念诵。
　　志心归依十方师宝，当愿众生普上法桥，元有障碍。
　　道场众等人各运心礼忏如法
　　尔时，九天应元雷声普化天尊在玉清天中，与十方诸天帝君，集於玉梵七宝层台。时有雷师皓翁，越班上白，请宣道要。於是，天尊坐九凤丹霞之宸，手举金光明之如意，为说玉枢宝经。巳时，天尊言：若未来世，有诸众生，得闻吾名，但冥心默想作是念，言九天应元雷声普化天尊，或一声，或五七声，或千百声，吾即化形。十方运心三界，使称名者咸得如意。十方三界，诸天诸地，日月星辰，山河草木，飞走蠢动，若有知若无知，天龙鬼神，闻诸众生。一称吾名，如有不顺者，馘首刳心，化为微尘。以今弟子某等，旷劫受恩，累生蒙化，恨以愚迷之性，积成深重之愆，敢不忏陈。以干原赦，爰遵教典，力致悔思，祈灭罪以消愆，冀禳灾而集福。随心应念，证圣成真。仰惟天尊大慈，天尊大圣，为群生父，为万灵师，俯赐恩光。鉴今忏悔，庶令所祷，克遂感通。臣等虔恭，志心朝礼。
　　志心皈命礼
　　九天应元府，无上玉清王，化形而满十方，谈道而趺九凤。三十六天之上，阅宝笈，考琼书。千五百劫之先，位上真，权大化。手举金光如意，宣说玉枢宝经。不顺化作微尘，发号疾如风火。以清静心而弘大愿，以智惠力而伏诸魔。总司五雷，运心三界。群生父，万灵师，大圣大慈，至皇至道，九天应元雷声普化天尊。
　　毕各一拜
　　臣法众等，志心皈身皈神皈命神霄，投诚玉府。重念弟子某等，凡胎浊质，走肉行尸，历劫迨今，罪如山海。心三恶业，贪嗔愚痴。身三恶业，杀盗邪淫。口四恶业，绮语妄言，两舌恶骂。或起念动心，恣行不善，搪突天地，秽亵日月，毁呵风雨，裸触星辰，背负君师、逆辱父母，欺心朋旧，做睨亲邻，杀害孳生，抛掷米谷，大秤小斗，欺罔圣贤，酷法残刑，伤戕禽畜，私淫暗盗，逞毒助凶，贪诸所荣，欺诸所弱，天嗔地怒，鬼妬神憎。从今忏谢，永誓归依。恭愿普运慈悲，曲垂原赦，绥之庇覆，锡以生全。臣等志心稽首，礼谢无上正真三宝。
　　众讳九天诰毕各一拜。
　　志心皈命礼
　　九天应元雷声普化天尊，九声九拜。臣法众等志心，皈身皈神皈命神霄，投诚玉府。重念弟子某等，凡胎浊质，走肉行尸，历劫迨今，罪如山海。或虑五行奇赛，九曜嵚()，年逢刑冲，运值克战，行藏坎()，动用凶危。或沉痾伏枕，痼疾压身。或盟诅咒誓之所招，或债垛负偿之所致。三世结衅，异劫兴仇。或自己兴修，他人改卜，有犯九垒土皇。身黄命煞，官符赤口，剑锋飞廉，二十四位，千二百神，动致口牙，易生狱讼。从今忏谢，永誓归依。恭愿普运慈悲，曲垂原赦，绥之庇覆，锡以生全。臣等志心稽首，礼谢无上正真三宝。
　　众哗九天诰毕各一拜。
　　志心皈命礼
　　九天应元雷声普化天尊，九声九拜。臣法众等，志心皈身皈神皈命。神霄，投
　　诚玉府。重念弟子某等，凡胎浊质，走肉行尸，历劫迨今，罪如山海。或卢天妖地魈，山精石怪，五行妖祟，三界魔凶，及庙社伤亡冤雠执对。乌鼠送妖，蛇虫嫁孽，抛砖掷瓦，送影传声。或瘟广传染，蛊瘵缠绵，故气伏尸，冢讼墓注。或婚姻不顺，嗣息难招，水陆经从，劫数难这。或兵戈杀戮，水火漂焚，盗贼侵凌，饥荒流荡。从今忏谢，永誓皈依。恭愿普运慈悲，曲垂原赦，绥之庇覆，锡以生全。臣等志心稽首，礼谢无上正真三宝。
　　众哗九天诰毕各一拜
　　志心皈命礼
　　九天应元雷声普化天尊，九声九拜。臣法众等，志心皈身皈神皈命神霄，投诚玉府。重念弟子某等，凡胎浊质，走肉行尸，历劫迨今，罪如山海。罪福寿夭，宠辱荣枯，财禄利名，是非人我。或希仙学道，或利物济民，各有所求，咸令至遂，毋使愿违。切虑俟犯，故为千愆万过，日深月远，曾未披陈。或损
　　害有情，侵伤物类。或迷真背道，犯戒违科。既附隶於生死之书，实惨舒於简阅之笔。从今忏谢，永誓皈依。恭愿普运慈悲，曲垂原赦，绥之庇覆，锡以生全。臣等志心稽首，礼谢无上正真三宝。
　　步虚　每一礼一拜
　　志心皈命礼
　　南极长生大帝统天元圣天尊，
　　束极青华大帝太一救苦天尊，
　　九天可韩丈人朱陵度命天尊，
　　九天雷祖大帝除灾济物天尊，
　　碧玉宫太一大天帝保制劫运天尊，
　　六天洞渊大帝伏魔上上太乙天尊，
　　六波天主帝君普施法润天尊，
　　九天采访使真君应元保运妙化天尊，
　　神霄玉府判府天尊，
　　玉府侍中仆射上相右卿，
　　五雷使院真君，
　　雷师皓爷天君，
　　雷伯青帝天君，
　　玉枢舍人官曹仙众，
　　九天应元府卿师使相一切仙真，
　　九天雷公将军，
　　五方雷公将军，
　　八方云雷将军，
　　九天雷门使者，
　　五方蛮雷使者，
　　雷部总兵使者，
　　紏录廉访典者，
　　掠剩司积逮司大夫，
　　幽枉司报应司大夫，
　　莫赚判官雷部官众，
　　雷部真仙诸司官属。
　　礼足各长跪皈命忏悔
　　臣法众等，志心皈身皈神皈命神霄，投诚玉府。仰惟九宸御极，诸司赞元化之尊，三界浮游，列部佐贞明之圣。是为雷霆之枢要，乃持人物之权衡。重念某等，凡兹下愚，寄于浮世。或贪嗔痴之未断，或心口意之相违，任性所为，不知惭愧。或见闻而自作，或想念以教他，种种罪根，一一忏谢。恭愿九天洞鉴，列圣垂慈。元纲流汗漫之恩，法雨沛汪洋之泽，罪无大小，咸乞荡除。冀三业以镯消，俾六根而清浄，福资万有，恩被十方。臣等志心稽首，礼谢
　　无上正真三宝。
　　讳无上玉清王偈　闻经
　　闻经已后，当愿众生深入法门，归依信礼。
　　闻经已后，当愿众生万罪荡除，善芽增长。
　　闻经已后，当愿众生永断执迷，常归正道。
　　臣闻道包天地，人禀阴阳，生成仰赖於慈悲，
　　过咎许容於省悟。臣等向来朝礼
　　天尊，称扬圣号，一念祈
　　天而请命，五体投地以皈依。恭望
　　天尊大圣，天尊大慈，赦千生万劫之愆，赐五雷正一之炁。臣等随心所祝，应念而成。所求者遂，所感者通，所欲者从，所禳者却。此世他生，常遇正因。有识无情，同登
　　道岸。稽首皈依无极大道。
　　向来
　　九天应元雷声普化天卑玉枢宝忏竟
　　
