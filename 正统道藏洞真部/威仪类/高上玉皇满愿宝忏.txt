高上玉皇满愿宝忏
　　经名：高上玉皇满愿宝忏。十卷。底本出处：《正统道藏》洞真部威仪类。
　　高上玉皇满愿宝忏卷之一
　　序教
　　忏仪
　　斋戒事帝，冀肸蠁以潜通；馨香感神，仗氤氲而上达。恭运道香、德香、慧香、无为香、清静香、自然香、妙洞真香、超三界香、三境真香，满琼楼玉京，遍周天法界，普伸供养。
　　说经教主元始天尊抱送玉帝道君天尊、流演圣教降生天尊、诸天化身玉皇大天尊、玄穹高上帝，帝父光严妙乐国王，帝母宝月光皇后，清静自然觉王如来高虚清明天主帝君。经筵启问玉虚上帝，昊天上帝，三世金仙大乘菩萨，十方至圣无量帝君，天地始祖五老上帝，寻声救苦、慈悲度厄、济生度死、万福护身四大真人，夜光玉女、一切元君，天真皇人一切大仙，北极佑圣真君玄天上帝，三天扶教辅元大法天师，九天开化主宰灵应帝君，演正警化纯阳孚佑帝君，应感妙通慈济朱真人，洞玄惠世玉蟾白真人，大慈永元普济显灵广佑罗真君，清微、灵宝、道德、正一诸阶演法垂文授受诸大祖师真人仙众，雷霆诸司天将、法箓吏兵，飞天大圣无极神王妙行真人，灵妃玉女、十方三界、诸天地水诸大真人，一时会中、无量圣众，悉伏真香，普同供养。
　　臣今奏为某府某县某处居，奉道臣某　所伸凡悃，干冒天威，仰望洪慈，俯从丹祷。以今恭逢谷旦，式展刍忱，香花罗列以归依，灯果广陈而供养，恭望暂离帝阙，款驻凡筵。俯察精虔，鉴苹蘩之报谢；洞矜恳切，副草芥之微诚。恭对天慈，宣扬忏法。
　　道场众等人　各运心长跪礼忏如法
　　具箓职臣某领录奉大道弟子某等谨虔诚上启，三清至真，玉皇尊帝，帝父帝母，至圣至真，三宝三界，一切真灵。
　　臣等恭闻七宝玄苑，玉皇殿宫，演今本行之因缘，言昔往时之胜事。国王净德勑祷太子而未传，皇后月光梦感道君而抱送，幼而敏慧，长而仁慈，舍国以付大臣，入山而修至道，证成玉帝，号曰金仙。大圣大慈，大悲大愿，昔未曾有，叹莫能穷。臣等下情无任恳祝赞扬之至，普与过往祖先、见存眷属、尘寰品汇、长夜幽魂，倾倒虔恭，皈依敬礼，称扬名号，着想尊容，如教奉行，依经祝愿。
　　众哗，玉诰曰：
　　太上弥罗无上天。妙有玄真境，渺渺紫金阙。太微玉清宫，无极无上圣。廓落发光明，寂寂浩无宗。玄范总十方，湛寂真常道。恢漠大神通，玉皇大天尊玄穹高上帝。各一拜
　　臣等志心归命礼，愿举六通力放大光明，玉皇大天尊、玄穹高上帝。
　　臣等志心归命礼，愿分身十方诸大天宫，玉皇大天尊、玄穹高上帝。
　　臣等志心归命礼，愿大光明殿升光明座，玉皇大天尊、玄穹高上帝。
　　臣等志心归命礼，愿演说清静解脱之道，玉皇大天尊、玄穹高上帝。
　　臣等志心归命礼，愿出大妙音普告十方，玉皇大天尊、玄穹高上帝。
　　臣等志心归命礼，愿神通不动移接天人，玉皇大天尊、玄穹高上帝。
　　臣等志心归命礼，愿拯救众生令得安乐，玉皇大天尊、玄穹高上帝。
　　臣等志心归命礼，愿广行方便助国救人，玉皇大天尊、玄穹高上帝。
　　臣等志心归命礼，愿启诸道藏演说灵章，玉皇大天尊、玄穹高上帝。
　　臣等志心归命礼，愿恢宣正化敷扬神功，玉皇大天尊、玄穹高上帝。
　　臣等志心归命礼，愿教诸菩萨顿悟大乘，玉皇大天尊、玄穹高上帝。
　　臣等志心归命礼，愿覆护众生爱於赤子，玉皇大天尊、玄穹高上帝。
　　臣等志心归命礼，愿为度群生现玉女身，玉皇大天尊、玄穹高上帝。
　　臣等志心归命礼，愿现希有相上照诸天，玉皇大天尊、玄穹高上帝。
　　臣等志心归命礼，愿开化人天教道无穷，玉皇大天尊、玄穹高上帝。
　　臣等志心归命礼，愿大慈大悲流焕法轮，玉皇大天尊、玄穹高上帝。
　　臣等志心归命礼，愿多劫行化示大神通，玉皇大天尊、玄穹高上帝。
　　臣等志心归命礼，愿应现随方利济群生，玉皇大天尊、玄穹高上帝。
　　臣等志心归命礼，愿普垂教法开悟，玉皇大天尊、玄穹高上帝。
　　臣等志心归命礼，愿慈念苍生普放神光，玉皇大天尊、玄穹高上帝。
　　臣等志心归命礼，愿生天立地开化神明，玉皇大天尊、玄穹高上帝。
　　臣等志心归命礼，愿施镇五岳安国康民，玉皇大天尊、玄穹高上帝。
　　臣等志心归命礼，愿惟愿慈悲说利益事，玉皇大天尊、玄穹高上帝。
　　臣等志心归命礼，愿无量度人拔生死苦，玉皇大天尊、玄穹高上帝。
　　臣等志心归命礼，愿兴方便意开利益门，玉皇大天尊、玄穹高上帝。
　　臣等志心归命礼，愿宣玉匮科传灵宝法，玉皇大天尊、玄穹高上帝。
　　臣等志心归命礼，愿扶危拔苦利益存亡，玉皇大天尊、玄穹高上帝。
　　臣等志心归命礼，愿上福诸天下消毒害，玉皇大天尊、玄穹高上帝。
　　臣等志心归命礼，愿愍臣等故演斯妙义，玉皇大天尊、玄穹高上帝。
　　臣等志心归命礼，愿遍传十方覆护受持，玉皇大天尊、玄穹高上帝。
　　臣等志心归命礼，愿保镇国土拔度生死，玉皇大天尊、玄穹高上帝。
　　臣等志心归命礼，愿生浩劫前运化古今，玉皇大天尊、玄穹高上帝。
　　臣等志心归命礼，愿今说妙经愍念有情，玉皇大天尊、玄穹高上帝。
　　臣等志心归命礼，愿保护天人四相五衰，玉皇大天尊、玄穹高上帝。
　　臣等志心归命礼，愿破大地狱拔重罪苦，玉皇大天尊、玄穹高上帝。
　　臣等志心归命礼，愿降暴恶魔护诸国土，玉皇大天尊、玄穹高上帝。
　　众□玉诰一遍毕，各一拜
　　臣等皈神皈身，皈命玉皇大天尊、玄穹高上帝，重念弟子某等旷劫受恩，累生蒙化，恨以愚迷之性格染成深重之愆，尤敢不悔。陈庸力精虔之恳请，以干原赦。仰遵教典以皈依，方祈断障以除愆。惟冀消灾而集福，随心满愿，证圣成真。容陈忏法之宣行，首望真灵之降鉴。庶蒙哀悯，即遂原除。伏愿世若琉璃，九色琼轮之辐辏；仙乘金碧，十绝羽盖之飞扬。灵风奏乐以相和，宝花成盖而徧覆。鸾啸凤唱，龙戏麟盘，普皆翔下於天端，时悉光临於凡界。俾天人之悦庆，获罪咎之蠲除。倘副所求，曷胜至愿。臣与弟子某等志心稽首，礼谢无上至真三宝。
　　高上玉皇满愿宝忏卷之一竟
　　高上玉皇满愿宝忏卷之二
　　赞叹
　　伏以斋戒事帝，冀肸蠁以潜通；馨香感神，仗氤氲而上达。恭运道香、德香、慧香、无为香、清静香、自然香、妙洞真香、超三界香、三境真香，满琼楼玉京，遍周天法界，普伸供养。
　　说经教主元始天尊、抱送玉帝道君天尊、流演圣教道德天尊、诸天化身玉皇大天尊玄穹高上帝，帝父光严妙乐国王，帝母宝月光皇后，清净自然觉王如来高虚清明天主帝君。经筵启问玉虚上帝，昊天上帝，五老上帝，三元三官大帝，北极四圣真君，南辰北斗、周天利曜、拱极群真，三世金仙大乘菩萨，十方至圣无量帝君，寻声救苦真人，慈悲度厄真人，济生度死真人，万福护身真人，妙行真人，夜光玉女、灵妃玉女、一切元君，天真皇人一切大仙，三天扶教辅元大法天师真君，九天开化司禄宏仁帝君，演正警化纯阳孚佑帝君，清微教主紫虚保仙元君，灵宝、道德、正一、全真诸派演法垂文授道阐教宣科度人师尊、一切仙众，雷霆诸司天将、法箓印令官君，十方飞天神王，五岳真君，地水圣众、城隍瘟火社令等神，三界四府万灵、十方应感列圣。悉仗真香，普同供养。恭望天慈，俯垂降鉴。臣谨奏为入意愿冀感通，曲从所祷，以今恭逢谷旦，式展刍忱，香花罗列以皈依，灯果广陈而供养，恭望暂离帝阙，款驻凡筵。俯察精虔，鉴苹蘩之报谢；洞矜恳祷，副草芥之微诚。恭对皇灵，宣扬忏法。举
　　道场众等人各运心　长跪礼忏如法
　　具箓职臣某领录奉大道弟子某等谨谨虔诚上启，三清至真，玉皇尊帝，帝父帝母，至圣至真，三宝三界，一切真灵。
　　臣等恭闻：紫金金阙，白玉玉京，应住妙有之境中，高处玄真之天上。功成道备，妙相卓冠於诸天；心广体胖，慈光遍烛於三界。大垂法语，直指迷途，位极无等无伦，帝尊至玄至妙。天人依仗，真圣宗师，大圣大慈，大悲大愿。昔未曾有，叹莫能穷。臣某等下情无任恳祝赞扬之至，普与过去祖先、见存眷属、尘寰品汇、长夜幽魂，倾，倒虔恭，皈依敬礼，称扬名号，着想尊容，如教奉行，依经祝愿。
　　众□，玉帝诰一遍，人各一拜
　　臣等志心归命礼，愿稽首赞叹大神通光，玉皇大天尊、玄穹高上帝。
　　臣等志心归命礼，愿稽首赞叹大慈悲光，玉皇大天尊、玄穹高上帝。
　　臣等志心归命礼，愿稽首赞叹大喜舍光，玉皇大天尊、玄穹高上帝。
　　臣等志心归命礼，愿稽首赞叹大忍辱光，玉皇大天尊、玄穹高上帝。
　　臣等志心归命礼，愿稽首赞叹大平等光，玉皇大天尊、玄穹高上帝。
　　臣等志心归命礼，愿稽首赞叹大柔和光，玉皇大天尊、玄穹高上帝。
　　臣等志心归命礼，愿稽首赞叹大自在光，玉皇大天尊、玄穹高上帝。
　　臣等志心归命礼，愿稽首赞叹大利益光，玉皇大天尊、玄穹高上帝。
　　臣等志心归命礼，愿稽首赞叹大如意光，玉皇大天尊、玄穹高上帝。
　　臣等志心归命礼，愿稽首赞叹大智慧光，玉皇大天尊、玄穹高上帝。
　　臣等志心归命礼，愿稽首赞叹大吉祥光，玉皇大天尊、玄穹高上帝。
　　臣等志心归命礼，愿稽首赞叹大解脱光，玉皇大天尊、玄穹高上帝。
　　臣等志心归命礼，愿稽首赞叹大皈依光，玉皇大天尊、玄穹高上帝。
　　臣等志心归命礼，愿稽首赞叹大功德光，玉皇大天尊、玄穹高上帝。
　　臣等志心归命礼，愿稽首赞叹大圆满光，玉皇大天尊、玄穹高上帝。
　　臣等志心归命礼，愿稽首赞叹大无碍光，玉皇大天尊、玄穹高上帝。
　　臣等志心归命礼，愿稽首赞叹无能胜光，玉皇大天尊、玄穹高上帝。
　　臣等志心归命礼，愿稽首赞叹穹苍真老，玉皇大天尊、玄穹高上帝。
　　臣等志心归命礼，愿稽首赞叹妙圆清静，玉皇大天尊、玄穹高上帝。
　　臣等志心归命礼，愿稽首赞叹智慧辩才，玉皇大天尊、玄穹高上帝。
　　臣等志心归命礼，愿稽首赞叹至道至尊，玉皇大天尊、玄穹高上帝。
　　臣等志心归命礼，愿稽首赞叹三界师混元祖，玉皇大天尊、玄穹高上帝。
　　臣等志心归命礼，愿稽首赞叹无能胜主，玉皇大天尊、玄穹高上帝。
　　臣等志心归命礼，愿稽首赞叹四生慈父，玉皇大天尊、玄穹高上帝。
　　臣等志心归命礼，愿稽首赞叹高天上圣，玉皇大天尊、玄穹高上帝。
　　臣等志心归命礼，愿稽首赞叹大慈仁者，玉皇大天尊、玄穹高上帝。
　　臣等志心归命礼，愿稽首赞叹金阙玄穹主，玉皇大天尊、玄穹高上帝。
　　臣等志心归命礼，愿稽首赞叹高上玉皇尊，玉皇大天尊、玄穹高上帝。
　　臣等志心归命礼，愿稽首赞叹妙相冠诸天，玉皇大天尊、玄穹高上帝。
　　臣等志心归命礼，愿稽首赞叹慈光烛三界，玉皇大天尊、玄穹高上帝。
　　臣等志心归命礼，愿稽首赞叹真圣妙道师，玉皇大天尊、玄穹高上帝。
　　臣等志心归命礼，愿稽首赞叹天人依仗师，玉皇大天尊、玄穹高上帝。
　　臣等志心归命礼，愿稽首赞叹大乘垂法语，玉皇大天尊、玄穹高上帝。
　　臣等志心归命礼，愿稽首赞叹真一指迷途，玉皇大天尊、玄穹高上帝。
　　臣等志心归命礼，愿稽首赞叹功德若虚空，玉皇大天尊、玄穹高上帝。
　　臣等志心归命礼，愿稽首赞叹称扬无穷尽，玉皇大天尊、玄穹高上帝。
　　众□，玉诰一遍，各一拜
　　臣等志心皈神，皈身皈命，玉皇大天尊、玄穹高上帝。重念弟子某等稽首慈颜，倾心妙法。当尽凡诚而有感，固思圣德以无穷。称十七光，句句仰朝於上帝；礼一十号，声声皈命於天尊。虽能异口而莫知，岂可同音而得见。极而曰道，大则为天，庶随典教以修行，爰按经言而赞述。妙知妙见，无等无伦。伏愿身赞十名，满籍之罪名即落；口宣一善，在心之众善皆生。今日咸仰於玄功，法筵普叨於道荫，仁爱和逊，智慧辩才。随而增长以从心，渐可圆成而满愿。利益十方三界，拯提六道四生。与诸有情，成无上道。臣等志心稽首，礼谢无上至真三宝。
　　高上玉皇满愿宝忏卷之二竟
　　高上玉皇满愿宝忏卷之三
　　皈依
　　伏以斋戒事帝，冀肸蠁以潜通；馨香感神，仗氤氲而上达。臣等恭运道香、德香、慧香、无为香、清净香、自然香、妙洞真香、超三界香、三境真香，满琼楼玉京，遍周天法界，普伸供养。
　　说经教主元始天尊、抱送玉帝道君天尊、流演圣教道德天尊、诸天化身玉皇大天尊玄穹高上帝，帝父光严妙乐国王，帝母宝月光皇后，清静自然觉王如来高虚清明天主帝君。经筵启问玉虚上帝，昊天上帝、五老上帝，慈悲度厄真人，寻声救苦真人，济生度死真人，万福护身真人，妙行真人，夜光玉女、灵妃玉女、一切元君，三世金仙大乘菩萨，十方至圣无量帝君，三元三官大帝，北极四圣真君，南辰北斗、周天列曜、拱极群真，天真皇人一切大仙，三天扶教辅元大法天师真君，九天开化司禄宏仁帝君，演正警化纯阳孚佑帝君，清微教主紫，虚保仙元君，灵宝、道德、正一、全真诸派演法垂文传道授业阐教度人一切道德师尊仙众，雷霆诸司天将、法箓印令官君，十方飞天神王、天丁力士、诸仙兵马，五岳真君，地水圣众、城隍瘟火社令等神，三界万灵，十方真宰。法筵应感，一切真仙。悉仗真香，普同供养，恭望洪慈，俯垂降鉴。臣谨奏为入意愿冀感通，曲从所祷。以今恭逢谷旦，式展刍忱，香花罗列以皈依，灯果广陈而供养。恭望暂离帝阙，款驻凡筵。俯察精虔，鉴苹蘩之报谢；洞矜恳祷，副草芥之微忱。仰对元慈，宣扬忏法。举
　　道场众等人各运心　长跪礼忏如法
　　具箓职臣某领录奉大道弟子某等谨谨虔诚再拜，上奏三清至真，玉皇尊帝，帝父帝母，至圣至真，三宝三界，一切真灵。
　　臣等恭闻：清微天上，太玄玉都，知时至举六神通、分法身徧十方界。无边明镜，照诸影会於天尊；广大妙音，告十方谛於罪辈。巍巍无上，荡荡难名，明兹本行胜因，表以放光瑞相。大威德圣光明王尊，大圣大慈，大悲大愿，昔未曾有，叹莫能穷。臣某等下情无任恳祝赞扬之至，普与过往祖先、见存眷属、尘寰品汇、长夜幽魂，倾倒虔恭，皈依敬礼，称扬名号，着想尊容，如教奉行，依经祝愿。
　　众□，玉帝诰一遍，人各一拜
　　臣等志心归命礼，愿皆得往生仰朝玉帝。玉皇大天尊、玄穹高上帝。
　　臣等志心归命礼，愿普皆来集天尊会前，玉皇大天尊、玄穹高上帝。
　　臣等志心归命礼，愿稽首瞻仰玉帝化身，玉皇大天尊、玄穹高上帝。
　　臣等志心归命礼，愿得睹天尊胜会道场，玉皇大天尊、玄穹高上帝。
　　臣等志心归命礼，愿踊跃欢喜一时作礼，玉皇大天尊、玄穹高上帝。
　　臣等志心归命礼，愿依诸科教悬诸旛盖，玉皇大天尊、玄穹高上帝。
　　臣等志心归命礼，愿清静严洁广陈供养，玉皇大天尊、玄穹高上帝。
　　臣等志心归命礼，愿六时行道徧祷真圣，玉皇大天尊、玄穹高上帝。
　　臣等志心归命礼，愿异口同声叹未曾有，玉皇大天尊、玄穹高上帝。
　　臣等志心归命礼，愿仰侍御前亲奉供养，玉皇大天尊、玄穹高上帝。
　　臣等志心归命礼，愿奉戒专一冥心大道，玉皇大天尊、玄穹高上帝。
　　臣等志心归命礼，愿千万劫中尊奉玉帝，玉皇大天尊、玄穹高上帝。
　　臣等志心归命礼，愿修奉经典如近是帝，玉皇大天尊、玄穹高上帝。
　　臣等志心归命礼，愿生尊重心着想尊容，玉皇大天尊、玄穹高上帝。
　　臣等志心归命礼，愿称扬名号得睹慈颜，玉皇大天尊、玄穹高上帝。
　　臣等志心归命礼，愿闻巳欢喜叹未曾有，玉皇大天尊、玄穹高上帝。
　　臣等志心归命礼，愿安置道场旛花供养，玉皇大天尊、玄穹高上帝。
　　臣等志心归命礼，愿起大悲心念帝尊号，玉皇大天尊、玄穹高上帝。
　　臣等志心归命礼，愿造作长旛书帝名号，玉皇大天尊、玄穹高上帝。
　　臣等志心归命礼，愿书帝名号有声物上，玉皇大天尊、玄穹高上帝。
　　臣等志心归命礼，愿心生欢喜不胜踊跃，玉皇大天尊、玄穹高上帝。
　　臣等志心归命礼，愿瞻仰慈颜稽首赞叹，玉皇大天尊、玄穹高上帝。
　　臣等志心归命礼，愿从座而起长跪帝前，玉皇大天尊、玄穹高上帝。
　　臣等志心归命礼，愿众真稽首俱发声言，玉皇大天尊、玄穹高上帝。
　　臣等志心归命礼，愿尊重景慕是此经典，玉皇大天尊、玄穹高上帝。
　　臣等志心归命礼，愿众真班列咸听帝言，玉皇大天尊、玄穹高上帝。
　　臣等志心归命礼，愿闻是帝名稽首恭敬，玉皇大天尊、玄穹高上帝。
　　臣等志心归命礼，愿持念此经受持帝名，玉皇大天尊、玄穹高上帝。
　　臣等志心归命礼，愿世间众生得遇是经，玉皇大天尊、玄穹高上帝。
　　臣等志心归命礼，愿舍除妄想受持是经，玉皇大天尊、玄穹高上帝。
　　臣等志心归命礼，愿宿有仙骨得遇斯文，玉皇大天尊、玄穹高上帝。
　　臣等志心归命礼，愿着新净衣结坛诵经，玉皇大天尊、玄穹高上帝。
　　臣等志心归命礼，愿择清净处画帝尊像，玉皇大天尊、玄穹高上帝。
　　臣等志心归命礼，愿日夜虔虔晨昏济济，玉皇大天尊、玄穹高上帝。
　　臣等志心归命礼，愿尊重供养称名瞻礼，玉皇大天尊、玄穹高上帝。
　　臣等志心归命礼，愿稽首皈依奉辞而退，玉皇大天尊、玄穹高上帝。
　　众□
　　大哉至道，无宗上真。上度诸天，下济幽魂。上无师祖，惟道为身。丹台紫府，金阙玉京。秘此妙法，溥福含灵。灭我万罪，增我遐龄。万神朝礼，魔王保迎。功德昌盛，黄箓书名。渺渺亿劫，使我长存。
　　臣等志心皈神、皈身皈命，玉皇大天尊、玄穹高上帝。重念臣弟子某等百拜朝天，五体投地，既极赞扬之福力，复伸禳谢之凡忱。宿罪愆深，仰赖皈依於上圣帝，功德大能，令救度於众生，当如典教以宣扬，姑摭经言而祝愿。一朝一礼，同德同心，再三望帝以垂怜专一，露香而叹述，容伸丹恳，俯念苍生。伏愿闭目静思持经，舍除於妄想；存心默念称号，得睹於慈颜。仰朝尽得以延生，踊跃普同而来集。有求皆应，无愿不从。悉令恳祷之昭通，尚赖始终之护佑。保昌运於万纪，得威镇於四夷。道果圆成，善芽增长。臣某与弟子某等志心稽首，礼谢无上虚皇至真三宝。
　　高上玉皇满愿宝忏卷之三竟
　　除罪
　　伏以斋戒事帝，冀肸蠁以潜通；馨香感神，仗氤氲而上达。臣等恭运道香、德香、慧香、无为香、清静香、自然香、妙洞真香、超三界香、三境真香，满琼楼玉京，遍周天法界，普伸供养。
　　说经教主元始天尊、抱送玉帝道君天尊、流演圣教道德天尊、诸天化身玉皇大天尊玄穹高上帝，帝父光严妙乐国王，帝母宝月光皇后，清静自然觉王如来高虚清明天主帝君。经筵启问玉虚上帝，昊天上帝，五老上帝，慈悲度厄真人，寻声救苦真人，济生度死真人，万福护身真人，妙行真人，夜光玉女、灵妃玉女、一切元君，三世金仙大乘菩萨，十方至圣无量帝君，三元三官大帝，北极四圣真君，南辰北斗、周天列曜、拱极群真自然大仙天真皇人，三天扶教辅元大法天师真君，九天开化司禄宏仁帝君，演正警化纯阳孚佑帝君，洞玄惠世玉蟾白真人，清微启教紫虚保仙元君，灵宝、道德、正一、全真诸派演法垂文传道授业阐教度人一切道德师尊仙众，雷霆诸司天将、法箓印令官君，十方飞天神王、天丁力士、诸仙兵马，五岳真君，地水圣众、城隍瘟火等神，功曹符使，里域灵官，三界万灵、十方真宰。法筵应感，一切真仙。悉仗真香，普同供养。恭望天慈，俯垂降鉴。臣谨奏为入意愿冀感通，曲从所祷。以今恭逢谷旦，式展刍忱，香花罗列以皈依，灯果广陈而供养。恭望暂离帝阙，款驻凡筵。俯察精虔，鉴苹蘩之报谢；洞矜恳祷，副草芥之微忱。仰对元慈，宣扬忏法。举
　　道场众等人各运心　长跪礼忏如法
　　具箓职臣某领录奉大道弟子某等谨谨虔诚再拜，上奏三清上圣，玉皇至尊，帝父帝母，至圣至真，三宝三界，一切真灵。
　　臣等恭闻：光严国内妙乐土中，圣母凝梦於虚无，道君授子於恍惚。慈爱和逊，弗贪万乘之尊荣；忍辱仁柔，不惮亿劫之修累。十号圆满，万德周身，为天主之至尊，证如来之大觉。功高无比，德重难逾，大圣大慈，大悲大愿，昔未曾有，叹莫能穷。臣等下情无任恳祝赞扬之至，普与过往祖先、见存眷属、尘寰品汇、长夜幽魂，倾倒虔恭，皈依敬礼，称扬名号，着想尊容，如教奉行，依经祝愿。
　　众□，玉帝诰曰
　　太上弥罗无上天。妙有玄真境，渺渺紫金阙。太微玉清宫，无极无上圣。廓落发光明，寂寂浩元宗。玄范总十方，湛寂真常道。恢漠大神通，玉皇大天尊、玄穹高上帝。人各一拜
　　臣等志心归命礼，愿各各明了罪福因缘，玉皇大天尊、玄穹高上帝。
　　臣等志心归命礼，愿永灭恶心信向是经，玉皇大天尊、玄穹高上帝。
　　臣等志心归命礼，愿遇无边圣累承救拔，玉皇大天尊、玄穹高上帝。
　　臣等志心归命礼，愿是诸恶业悉令消灭，玉皇大天尊、玄穹高上帝。
　　臣等志心归命礼，愿五逆十恶罪消灭，玉皇大天尊、玄穹高上帝。
　　臣等志心归命礼，愿一切恶业罪消灭，玉皇大天尊、玄穹高上帝。
　　臣等志心归命礼，愿尘沙恶业罪消灭，玉皇大天尊、玄穹高上帝。
　　臣等志心归命礼，愿旷劫以来罪消灭，玉皇大天尊、玄穹高上帝。
　　臣等志心归命礼，愿纵无明性罪消灭，玉皇大天尊、玄穹高上帝。
　　臣等志心归命礼，愿造十恶业罪消灭，玉皇大天尊、玄穹高上帝。
　　臣等志心归命礼，愿六尘徧染罪消灭，玉皇大天尊、玄穹高上帝。
　　臣等志心归命礼，愿三业萦缠罪消灭，玉皇大天尊、玄穹高上帝。
　　臣等志心归命礼，愿肆意任心罪消灭，玉皇大天尊、玄穹高上帝。
　　臣等志心归命礼，愿曾无觉悟罪消灭，玉皇大天尊、玄穹高上帝。
　　臣等志心归命礼，愿日积月探罪消灭，玉皇大天尊、玄穹高上帝。
　　臣等志心归命礼，愿背道违真罪消灭，玉皇大天尊、玄穹高上帝。
　　臣等志心归命礼，愿举心运念罪消灭，玉皇大天尊、玄穹高上帝。
　　臣等志心归命礼，愿顺邪弃正罪消灭，玉皇大天尊、玄穹高上帝。
　　臣等志心归命礼，愿不孝父母罪消灭，玉皇大天尊、玄穹高上帝。
　　臣等志心归命礼，愿不敬三宝罪消灭，玉皇大天尊、玄穹高上帝。
　　臣等志心归命礼，愿杀生偷盗罪消灭，玉皇大天尊、玄穹高上帝。
　　臣等志心归命礼，愿邪淫妄语罪消灭，玉皇大天尊、玄穹高上帝。
　　臣等志心归命礼，愿刚强暴恶罪消灭，玉皇大天尊、玄穹高上帝。
　　臣等志心归命礼，愿无恭敬心罪消灭，玉皇大天尊、玄穹高上帝。
　　臣等志心归命礼，愿出诽谤语罪消灭，玉皇大天尊、玄穹高上帝。
　　臣等志心归命礼，愿偏眼邪视罪消灭，玉皇大天尊、玄穹高上帝。
　　臣等志心归命礼，愿不生敬仰罪消灭，玉皇大天尊、玄穹高上帝。
　　臣等志心归命礼，愿秽手污触罪消灭，玉皇大天尊、玄穹高上帝。
　　臣等志心归命礼，愿荤口读诵罪消灭，玉皇大天尊、玄穹高上帝。
　　臣等志心归命礼，愿床榻不净罪消灭，玉皇大天尊、玄穹高上帝。
　　臣等志心归命礼，愿讲习俗语罪消灭，玉皇大天尊、玄穹高上帝。
　　臣等志心归命礼，愿共同戏笑罪消灭，玉皇大天尊、玄穹高上帝。
　　臣等志心归命礼，愿一切地狱罪消灭，玉皇大天尊、玄穹高上帝。
　　臣等志心归命礼，愿一切畜生罪消灭，玉皇大天尊、玄穹高上帝。
　　臣等志心归命礼，愿一切边夷罪消灭，玉皇大天尊、玄穹高上帝。
　　臣等志心归命礼，愿一切外道罪消灭，玉皇大天尊、玄穹高上帝。
　　众□
　　，玉帝诰，一遍
　　臣等志心皈神，皈身皈命玉皇大天尊、玄穹高上帝。重念臣某弟子某等背道违真，从生入死，盖集过尤之积累，端由践履之乖非。无量无边，万目千条之罪障；难思难忆，多生历劫之愆尤。岂敢不藏於悔心，是故当收於纵性。投哀引领，望圣矜怜，悉皆首露以力陈，再不覆藏而自隐。特垂原赦，庶沐慈悲。伏愿三业七情，尽逐称扬而洗涤；十恶五逆，并随跪拜以忏禳。长为无过之后人，更尽未来之末世。离凡睹圣，与道合真。福被於六道三途，惠及於九玄七祖。悉仗玉光之力，举消尘俗之愆。寡悔寡尤，尽善尽美。臣等志心稽首，礼谢无上虚皇正真三宝。
　　高上玉皇满愿宝忏卷之四竟
　　高上玉皇满愿宝忏卷之五
　　断障
　　伏以斋戒事帝，冀肸蠁以潜通；馨香感神，仗氤氲而上达。臣等恭运道香、德香、慧香、无为香、清净香、自然香、妙洞真香、超三界香、三境真香，满琼楼玉京，遍周天法界，普伸供养。
　　说经教主元始天尊、抱送玉帝道君天尊、流演圣教道德天尊、诸天化身玉皇大天尊玄穹高上帝，帝父光严妙乐国王，帝母宝月光皇后，清净自然觉王如来高虚清明天主帝君。经筵启问玉虚上帝，昊天上帝，五老上帝，慈悲度厄真人，寻声救苦真人，济生度死真人，万福护身真人，妙行真人，夜光玉女、灵妃玉女、一切元君，三世金仙大乘菩萨，十方至圣无量帝君，三元三官大帝，北极四圣真君，南辰北斗、周天列曜、拱极群真自然大仙天真皇人，三天扶教辅元大法天师真君，九天开化司禄宏仁帝君，演正警化纯阳孚佑帝君，洞玄惠世玉蟾白真人，清微启教紫虚保仙元君，灵宝、道德、正一、全真诸派演法垂文传道授业阐教度人一切道德师尊仙众，雷霆诸司天将、法箓印令官君，十方飞天神王、天丁力士、诸仙兵马，五岳真君，地水圣众、城隍瘟火等神，功曹符使，里域灵官，三界万灵，十方真宰。法筵应感，一切真仙。悉仗真香，普同供养。恭望天慈，俯垂降鉴。臣谨奏为入意愿冀感通，曲从所祷。以今恭逢谷旦，式展刍忱。香花罗列以皈依，灯果广陈而供养。恭望暂离帝阙，款驻凡筵。俯察精虔，鉴苹蘩之报谢；洞矜恳祷，副草芥之微诚。仰对元慈，宣扬忏法。举
　　道场众等人各运心　长跪礼忏如法
　　具箓职臣某领录奉大道弟子某等谨谨虔诚再拜，上奏三清上圣，玉皇至尊，帝父帝母，至圣至真，三宝三界，一切真灵。
　　臣等恭闻：尊居帝位，高处天宫，分身普现於十方，说法遍及於一切。定而能应，去来自在，以无拘合而可分，变化圆通而莫测，兴方便意，开利益门。济沉迷之苦徒，演清净之妙道。非识可识，自然而然，大圣大慈，大悲大愿，昔未曾有，叹莫能穷。臣等下情无任恳祝赞扬之至，普与过往祖先、见存眷属、尘寰品汇、长夜幽魂，倾倒虔恭，皈依敬礼，称扬名号，着想尊容，如教奉行，依经祝愿。
　　众□
　　太上弥罗无上天。妙有玄真境，渺渺紫金阙。太微玉清宫，无极无上圣。廓落发光明，寂寂浩无宗。玄范总十方，湛寂真常道。恢漠大神通，玉皇大天尊、玄穹高上帝。人各一拜
　　臣等志心归命礼，愿无起疑惑无起贪嗔，玉皇大天尊、玄穹高上帝。
　　臣等志心归命礼，愿无起淫欲无起嫉妬，玉皇大天尊、玄穹高上帝。
　　臣等志心归命礼，愿无起杀害无起凡情，玉皇大天尊、玄穹高上帝。
　　臣等志心归命礼，愿无起凡思无起贪妬，玉皇大天尊、玄穹高上帝。
　　臣等志心归命礼，愿无起声色无起是非，玉皇大天尊、玄穹高上帝。
　　臣等志心归命礼，愿无起憎爱无起分别，玉皇大天尊、玄穹高上帝。
　　臣等志心归命礼，愿无起高慢无起执着，玉皇大天尊、玄穹高上帝。
　　臣等志心归命礼，愿凝神澄虑万神调伏，玉皇大天尊、玄穹高上帝。
　　臣等志心归命礼，愿心若太虚内外贞白，玉皇大天尊、玄穹高上帝。
　　臣等志心归命礼，愿无所不容无所不纳，玉皇大天尊、玄穹高上帝。
　　臣等志心归命礼，愿无令外邪乱其至道，玉皇大天尊、玄穹高上帝。
　　臣等志心归命礼，愿真宗不失灵根不败，玉皇大天尊、玄穹高上帝。
　　臣等志心归命礼，愿不堕凡流不入俗网，玉皇大天尊、玄穹高上帝。
　　臣等志心归命礼，愿万魔不攻得闻妙法，玉皇大天尊，玄穹高上帝。
　　臣等志心归命礼，愿善护真宗无令丧失，玉皇大天尊、玄穹高上帝。
　　臣等志心归命礼，愿身得清净超度诸难，玉皇大天尊、玄穹高上帝。
　　臣等志心归命礼，愿得遇斯文承斯缘故，玉皇大天尊、玄穹高上帝。
　　臣等志心归命礼，愿舍出结习烦恼行业，玉皇大天尊、玄穹高上帝。
　　臣等志心归命礼，愿故当依科闭心奉行，玉皇大天尊、玄穹高上帝。
　　臣等志心归命礼，愿咸蒙护度普闻妙法，玉皇大天尊、玄穹高上帝。
　　臣等志心归命礼，愿亲奉供养永无流转，玉皇大天尊、玄穹高上帝。
　　臣等志心归命礼，愿恶根断绝玄都记名，玉皇大天尊、玄穹高上帝。
　　臣等志心归命礼，愿依此奉行不生邪念，玉皇大天尊、玄穹高上帝。
　　臣等志心归命礼，愿诸念不生万缘顿息，玉皇大天尊、玄穹高上帝。
　　臣等志心归命礼，愿无量劫中修诸妙行，玉皇大天尊、玄穹高上帝。
　　臣等志心归命礼，愿具解脱门同清净信，玉皇大天尊、玄穹高上帝。
　　臣等志心归命礼，愿同清净解同清净念，玉皇大天尊、玄穹高上帝。
　　臣等志心归命礼，愿同清净行同清净身，玉皇大天尊、玄穹高上帝。
　　臣等志心归命礼，愿同清净心同清净意，玉皇大天尊、玄穹高上帝。
　　臣等志心归命礼，愿同清净果同清净报，玉皇大天尊、玄穹高上帝。
　　臣等志心归命礼，愿伺大慈心同大悲心，玉皇大天尊、玄穹高上帝。
　　臣等志心归命礼，愿奉戒专一冥心大道，玉皇大天尊、玄穹高上帝。
　　臣等志心归命礼，愿一切众生孝养父母，玉皇大天尊、玄穹高上帝。
　　臣等志心归命礼，愿恭敬三宝竭忠於君，玉皇大天尊、玄穹高上帝。
　　臣等志心归命礼，愿不杀不盗不淫不妬，玉皇大天尊、玄穹高上帝。
　　臣等志心归命礼，愿不嗔不恨不憍不诈，玉皇大天尊、玄穹高上帝。
　　众□
　　，玉帝诰，一遍
　　臣等志心皈神、皈身皈命，三清至真，玉皇尊帝，帝父帝母，至圣至真，三宝三界，一切真灵。重念臣某弟子某等，碍缘不除，魔障未断。奈何凡人之愚蔽，岂按妙法以能修容。乃外邪败灵根，而盗至宝乱其妙道，入俗网以堕凡流。安能澄虑以凝神，未免缘情而逐境。一真遂丧，万魔来攻，惟仰元尊之垂慈，当宣断障之妙法。爰伸恳告，按典忏陈。伏愿拂拭诸尘，莹彻心珠而晃朗；扫开浮翳，顿使慧目以光明。锡智慧剑而削愆，除烦恼障而录善。凡身清净，道果圆谐。福沾幽显之两途，慧烛圆明之一性。阴霾去而日朗，浮云散而天明。长获逍遥，永无流转。臣等志心稽首，礼谢无上虚皇至真三宝。
　　高上玉皇满愿宝忏卷之五竟
　　高上玉皇满愿宝忏卷之六
　　消灾
　　伏以斋戒事帝，冀肸蠁以潜通；馨香感神，仗氤氲而上达。臣等恭运道香、德香、慧香、无为香、清净香、自然香、妙洞真香、超三界香、三境真香，满琼楼玉京，遍周天法界，普伸供养。说经教主元始天尊、抱送玉帝灵宝天尊、流演圣教降生天尊、诸天化身玉皇大天尊、玄穹高上帝，帝父光严妙乐国王，帝母宝月光皇后，清净自然觉王如来高虚清明天主帝君。经筵启问玉虚上帝，昊天上帝，五老上帝，慈悲度厄真人，寻声救苦真人，济生度死真人，万福护身真人，妙行真人，夜光玉女、灵妃玉女、一切元君，三世金仙大乘菩萨，十方至圣无量帝君，三元三官大帝，北极四圣真君，南辰北斗、周天列曜、拱极群真自然大仙天真皇人，三天扶教辅元大法天师真君，九天开化司禄宏仁帝君，演教警化纯阳孚佑帝君，洞玄惠世玉蟾白真人，清微启教紫虚保仙元君，灵宝、道德、正一、全真诸派演法垂文传道授业阐教度人一切道德师尊仙众，雷霆诸司天将、法箓印令官君，十方飞天神王、天丁力士、诸仙兵马，五岳真君，地水圣众、城隍瘟火等神，功曹符使，里域灵官，三界万灵，十方真宰。法筵应感，一切真仙。悉仗真香，普同供养，恭望天慈，俯垂降鉴。臣谨奏为入意愿冀感通，曲从所祷。以今恭逢谷旦，式展刍忱。香花罗列以皈依，灯果广陈而供养。恭望暂离帝阙，款驻凡筵。俯察精虔，鉴苹蘩之报谢；洞矜恳祷，副草芥之微诚。仰对元慈，宣扬忏法。举
　　道场众等人各运心　长跪礼忏如法
　　具箓职臣某领录奉大道弟子某等谨谨虔诚，奏启三清上圣，玉皇至尊，帝父帝母，至圣至真，三宝三界，一切真灵。
　　臣等恭闻：昔为王嗣，苦建玄功，拯度亿万之生灵，修行三千之余劫。谅由圣体，故兹胎脏之胚腪；虽以法身，正本道原而变化。无比第一，名最上乘，玄理极而幽深，帝功德而重大。不坏不灭，杳亡杳存，大圣大慈，大悲大愿，昔未曾有，叹莫能穷。臣等下情无任恳祝赞扬之至，普与过往祖先、见存眷属、尘寰品汇、长夜幽魂，倾倒虔恭，皈依敬礼，称扬名号，着想尊容，如教奉行，依经祝愿。
　　众□
　　太上弥罗无上天。妙有玄真境，渺渺紫金阙。太微玉清宫，无极无上圣。廓落发光明，寂寂浩无宗。玄范总十方，湛寂真常道。恢漠大神通，玉皇大天尊、玄穹高上帝。人各一拜
　　臣等志心归命礼，愿苦恼全平普蒙解脱，玉皇大天尊、玄穹高上帝。
　　臣等志心归命礼，愿山神卫护猛兽自退，玉皇大天尊、玄穹高上帝。
　　臣等志心归命礼，愿风浪顿止安稳达岸，玉皇大天尊、玄穹高上帝。
　　臣等志心归命礼，愿是诸恶贼悉自退散，玉皇大天尊、玄穹高上帝。
　　臣等志心归命礼，愿冤枉自伸枷锁解脱，玉皇大天尊、玄穹高上帝。
　　臣等志心归命礼，愿众邪远避所苦除愈，玉皇大天尊、玄穹高上帝。
　　臣等志心归命礼，愿魔鬼殄除精灵伏藏，玉皇大天尊、玄穹高上帝。
　　臣等志心归命礼，愿一切灾殃不能侵近，玉皇大天尊、玄穹高上帝。
　　臣等志心归命礼，愿一切重病便得痊愈，玉皇大天尊、玄穹高上帝。
　　臣等志心归命礼，愿诸恶鬼神尽自消灭，玉皇大天尊、玄穹高上帝。
　　臣等志心归命礼，愿至度道岸无使灾侵，玉皇大天尊、玄穹高上帝。
　　臣等志心归命礼，愿保命度灾扫诸不祥，玉皇大天尊、玄穹高上帝。
　　臣等志心归命礼，愿一切灾魔自然殄灭，玉皇大天尊、玄穹高上帝。
　　臣等志心归命礼，愿消咒诅蛊毒之灾，玉皇大天尊、玄穹高上帝。
　　臣等志心归命礼，愿消兵戈并起之灾，玉皇大天尊、玄穹高上帝。
　　臣等志心归命礼，愿消疫气大行之灾，玉皇大天尊、玄穹高上帝。
　　臣等志心归命礼，愿消水旱虫蝗之灾，玉皇大天尊、玄穹高上帝。
　　臣等志心归命礼，愿消凶岁饥馑之灾，玉皇大天尊、玄穹高上帝。
　　臣等志心归命礼，愿消贫穷困苦之灾，玉皇大天尊、玄穹高上帝。
　　臣等志心归命礼，愿消种种恶病之灾，玉皇大天尊、玄穹高上帝。
　　臣等志心归命礼，愿消疥癞痈疽之灾，玉皇大天尊、玄穹高上帝。
　　臣等志心归命礼，愿消忧悲苦恼之灾，玉皇大天尊、玄穹高上帝。
　　臣等志心归命礼，愿消日夜相煎之灾，玉皇大天尊、玄穹高上帝。
　　臣等志心归命礼，愿消横恶所加之灾，玉皇大天尊、玄穹高上帝。
　　臣等志心归命礼，愿消牢狱系锁之灾，玉皇大天尊、玄穹高上帝。
　　臣等志心归命礼，愿消非分自害之灾，玉皇大天尊、玄穹高上帝。
　　臣等志心归命礼，愿消误食毒药之灾，玉皇大天尊、玄穹高上帝。
　　臣等志心归命礼，愿消虎狼毒蛇之灾，玉皇大天尊、玄穹高上帝。
　　臣等志心归命礼，愿消冤家雠对之灾，玉皇大天尊、玄穹高上帝。
　　臣等志心归命礼，愿消值遇恶人之灾，玉皇大天尊、玄穹高上帝。
　　臣等志心归命礼，愿消被他屠割之灾，玉皇大天尊、玄穹高上帝。
　　臣等志心归命礼，愿消推落崖岸之灾，玉皇大天尊、玄穹高上帝。
　　臣等志心归命礼，愿消邪精残害之灾，玉皇大天尊、玄穹高上帝。
　　臣等志心归命礼，愿消水火漂焚之灾，玉皇大天尊、玄穹高上帝。
　　臣等志心归命礼，愿消刀兵横诛之灾，玉皇大天尊、玄穹高上帝。
　　臣等志心归命礼，愿消横丧天年之灾，玉皇大天尊、玄穹高上帝。
　　众□，玉帝诰，一遍
　　臣等志心皈神、皈身皈命，玉皇大天尊、玄穹高上帝。重念臣某弟子某等有体有形，无能无善，劫劫难逃乎厄难，生生岂免乎灾愆。各受凡躯，未免管星而随运；矧为人类，不能离数而超缘。天地亦有於否终，日月尚闻於薄蚀。三灾八难，九厄十缠，锺人而人不能安，移岁而岁不能稔。既遵典教，已罄忏禳。伏愿悉获消除，退严星而平舛运；咸蒙护度，回定数而解前缘。洪灾散於万殊，厄会消於一已。余殃以殄，劫运可逃，至道岸无使灾侵，处尘寰动与吉会。并与同居诸眷，更为在世群生。命泰身安，日昌月富。臣等志心稽首，礼谢无上虚皇至真三宝。
　　高上玉皇满愿宝忏卷之六竟
　　高上玉皇满愿宝忏卷之七
　　集福
　　伏以斋戒事帝，冀肸蠁以潜通；馨香感神，仗氤氲而上达。臣等恭运道香、德香、慧香、无为香、清净香、自然香、妙洞真香、超三界香、三境真香，满琼楼玉京，遍周天法界，普伸供养。说经教主元始天尊、抱送玉帝灵宝天尊、流演圣教道德天尊、诸天化身玉皇大天尊玄穹高上帝，帝父光严妙乐国王，帝母宝月光皇后，清净自然觉王如来高虚清明天主帝君。经筵启问玉虚上帝，昊天上帝，五老上帝，慈悲度厄真人，寻声救苦真人，济生度死真人，万福护身真人，妙行真人，夜光玉女、灵妃玉女、一切元君，三世金仙大乘菩萨，十方至圣无量帝君，三元三官大帝，北极四圣真君，南辰北斗、周天列曜、拱极群真自然大仙天真皇人，三天扶教辅元大法天师真君，九天开化司禄宏仁帝君，演教警化纯阳孚佑帝君，洞玄惠世玉蟾白真人，清微启教紫虚保仙元君，灵宝、道德、正一、全真诸派演法垂文传道授业阐教度人一切道德师尊仙众，雷霆诸司天将、法箓印令官君，十方飞天神王、天丁力士、诸仙兵马，五岳真君，地水圣众、城隍瘟火等神，功曹符使，里域灵官，三界万灵，十方真宰。法筵应感，一切真仙。悉仗真香，普同供养。恭望天慈，俯垂降鉴。臣谨奏为入意愿冀感通，曲从所祷。以今恭逢谷旦，式展刍忱，香花罗列以皈依，灯果广陈而供养。恭望暂离帝阙，款驻凡筵。俯察精虔，鉴苹蘩之报谢；洞矜恳祷，副草芥之微诚。仰对元慈，宣扬忏法。举
　　道场众等人各运心　长跪礼忏如法
　　具箓职臣某领录奉大道弟子某等谨虔诚再拜，奏启三清上圣，玉皇至尊，帝父帝母，至圣至真，三宝三界，一切真灵。
　　臣等恭闻：尊居无上北极真空。是身，清净之道身；本行，难行之苦行。济幽拯显，宣正化而扬神功；助国救人，施财宝而舍血肉。启诸道藏，演说灵章，教菩萨之大乘，悟金仙之妙道。为慈悲父，诚大丈夫，大圣大慈，大悲大愿，昔未曾有，叹莫能穷。臣等下情无任恳祝赞扬之至，普与过往祖先、见存眷属、尘寰品汇、长夜幽魂，倾倒虔恭，皈依敬礼，称扬名号，着想尊容，如教奉行，依经祝愿。
　　众□
　　太上弥罗无上天。妙有玄真境，渺渺紫金阙。太微玉清宫，无极无上圣。廓落发光明，寂寂浩无宗。玄范总十方，湛寂真常道。恢漠大神通，玉皇大天尊、玄穹高上帝。人各一拜
　　臣等志心归命礼，愿安乐快然神风遐着，玉皇大天尊、玄穹高上帝。
　　臣等志心归命礼，愿妇人临难母子平安，玉皇大天尊、玄穹高上帝。
　　臣等志心归命礼，愿才辩明慧人中尊贵，玉皇大天尊、玄穹高上帝。
　　臣等志心归命礼，愿贵遇人君职务迁转，玉皇大天尊、玄穹高上帝。
　　臣等志心归命礼，愿财宝充溢衣食自然，玉皇大天尊、玄穹高上帝。
　　臣等志心归命礼，愿庆流子孙传之万世，玉皇大天尊、玄穹高上帝。
　　臣等志心归命礼，愿五谷丰熟黎庶安泰，玉皇大天尊、玄穹高上帝。
　　臣等志心归命礼，愿是诸恶星返降吉祥，玉皇大天尊、玄穹高上帝。
　　臣等志心归命礼，愿是人功德坦然无碍，玉皇大天尊、玄穹高上帝。
　　臣等志心归命礼，愿殄灭凶殃安稳自在，玉皇大天尊、玄穹高上帝。
　　臣等志心归命礼，愿出言希闻所至恭敬，玉皇大天尊、玄穹高上帝。
　　臣等志心归命礼，愿显贵崇重光大其门，玉皇大天尊、玄穹高上帝。
　　臣等志心归命礼，愿吉祥炽盛灾障不侵，玉皇大天尊、玄穹高上帝。
　　臣等志心归命礼，愿道根深重宿有善缘，玉皇大天尊、玄穹高上帝。
　　臣等志心归命礼，愿宿植道种广种福业，玉皇大天尊、玄穹高上帝。
　　臣等志心归命礼，愿仙丹妙宝随意自得，玉皇大天尊、玄穹高上帝。
　　臣等志心归命礼，愿坐招自然天福益固，玉皇大天尊、玄穹高上帝。
　　臣等志心归命礼，愿神生净土莲花化生，玉皇大天尊、玄穹高上帝。
　　臣等志心归命礼，愿天珍异宝庄严身相，玉皇大天尊、玄穹高上帝。
　　臣等志心归命礼，愿善言童子上奏三官，玉皇大天尊、玄穹高上帝。
　　臣等志心归命礼，愿黑簿除名青编注算，玉皇大天尊、玄穹高上帝。
　　臣等志心归命礼，愿诸仙赞重先亡生天，玉皇大天尊、玄穹高上帝。
　　臣等志心归命礼，愿宿映解脱所往通达，玉皇大天尊、玄穹高上帝。
　　臣等志心归命礼，愿无贼盗事所求遂心，玉皇大天尊、玄穹高上帝。
　　臣等志心归命礼，愿除水火厄横事潜消，玉皇大天尊、玄穹高上帝。
　　臣等志心归命礼，愿夜梦吉祥疾病不临，玉皇大天尊、玄穹高上帝。
　　臣等志心归命礼，愿智慧聪明人见欢喜，玉皇大天尊、玄穹高上帝。
　　臣等志心归命礼，愿衣食丰盛子孙荣贵，玉皇大天尊、玄穹高上帝。
　　臣等志心归命礼，愿六亲见喜门族和睦，玉皇大天尊、玄穹高上帝。
　　臣等志心归命礼，愿除三恶报转女成男，玉皇大天尊、玄穹高上帝。
　　臣等志心归命礼，愿形容端严为国大臣，玉皇大天尊、玄穹高上帝。
　　臣等志心归命礼，愿生逢大道鬼神钦仰，玉皇大天尊、玄穹高上帝。
　　臣等志心归命橙，愿得宿命通诸神护念，玉皇大天尊、玄穹高上帝。
　　臣等志心归命礼，愿九族受应处世长年，玉皇大天尊、玄穹高上帝。
　　臣等志心归命礼，愿有情赖善魔王保迎，玉皇大天尊、玄穹高上帝。
　　臣等志心归命礼，愿决超三界白日上升，玉皇大天尊、玄穹高上帝。
　　众□，玉帝诰，一遍
　　臣等志心皈神、皈身皈命，玉皇大天尊、玄穹高上帝。重念臣某弟子某等轮转尘寰，漂沉世域，不修善本之因果，宁有福缘之集臻。福力崇高，必是仙徒，而乃可善念圆熟，即非天人而不能。既未及处於仙乡，岂能得生於天界。以干敷锡，特致祈求。爰按妙典之载言，故谓持经而后得。露香恳请，望帝仁慈。伏愿惠泽雾沾，尽覃一门之殊庆；仁风瑞扇，广布万国之宏休。百祥来介而昌隆，五福敛锡而康义。恩垂旷荡，泽沛厖洪，谅蒙慈悯以消灾，必冀哀怜而赦罪。均享绵长之福，咸跻仁寿之乡。不异玄中，如居尘外。臣等志心稽首，礼谢无上虚皇正真三宝。
　　高上玉皇满愿宝忏卷之七竟
　　成真
　　伏以斋戒事帝，冀肸蠁以潜通；馨香感神，仗氤氲而上达。臣等恭运道香、德香、慧香、无为香、清净香、自然香、妙洞真香、超三界香、三境真香，满琼楼玉京，遍周天法界，普伸供养。
　　说经教主元始天尊、抱送玉帝道君天尊、流演圣教道德天尊、诸天化身玉皇大天尊玄穹高上帝，帝父光严妙乐国王，帝母宝月光皇后，清净自然觉王如来高虚清明天主帝君。经筵启问玉虚上帝，昊天上帝，五老上帝，慈悲度厄真人，寻声救苦真人，济生度死真人，万福护身真人，妙行真人，夜光玉女、灵妃玉女、一切元君，三世金仙大乘菩萨，十方至圣无量帝君，三元三官大帝，北极四圣真君，南辰北斗、周天列宿、拱极群真自然大仙天真皇人，三天扶教辅元大法天师真君，九天开化司禄宏仁帝君，演教警化纯阳孚佑帝君，洞玄惠世玉蟾白真人，清微启教紫虚保仙元君，灵宝、道德、正一、全真诸派演法垂文传道授业阐教度人一切道德师尊仙众，雷霆诸司天将、法箓印令官君，十方飞天神王、天丁力士、诸仙兵马，五岳真君，地水圣众、城隍瘟火等神，功曹符使，里域灵官，三界万灵，十方真宰。法筵应感，一切真仙。悉伏真香，普同供养。恭望天慈，俯垂降鉴。臣谨奏为入意愿冀感通，曲从所祷。以今恭逢谷旦，式展刍忱。香花罗列以皈依，灯果广陈而供养。恭望暂离帝阙，款驻凡筵。俯察精虔，鉴苹蘩之报谢；洞矜恳祷，副草芥之微诚。仰对元慈，宣扬忏法。举
　　道场众等人各运心　长跪礼忏如法
　　具箓职臣某领录奉大道弟子某等谨虔诚再拜，奏启三清上圣，玉皇至尊，帝父帝母，至圣至真，三宝三界，一切真灵。
　　臣等恭闻光明座上，元始会前，亲探不二之法门，默显具六之神力。妙圆清净，周赞十号以度人；智慧辩才，故称四生之慈父。上灵上圣，至道至尊。是帝身，即道身；为法体，非常体。混元圣祖，三界尊师，大圣大慈，大悲大愿。昔未曾有，叹莫能穷。臣等下情无任恳祝赞扬之至，普与过往祖先、见存眷属、尘寰品汇、长夜幽魂，倾倒虔恭，皈依敬礼，称扬名号，着想尊容，如教奉行，依经祝愿。
　　众□
　　太上弥罗无上天。妙有玄真境，渺渺紫金闯。太微玉清宫，无极无上圣。廓落发光明，寂寂浩无宗。玄范总十方，湛寂真常道。恢漠大神通，玉皇大天尊、玄穹高上帝。人各一拜
　　臣等志心归命礼，愿绀发朱颜转得形容，玉皇大天尊、玄穹高上帝。
　　臣等志心归命礼，愿少壮幼稚光泽美好，玉皇大天尊、玄穹高上帝。
　　臣等志心归命礼，愿得生十方诸大天宫，玉皇大天尊、玄穹高上帝。
　　臣等志心归命礼，愿嬉游圣域餐听法音，玉皇大天尊、玄穹高上帝。
　　臣等志心归命礼，愿依按奉行登真成道，玉皇大天尊、玄穹高上帝。
　　臣等志心归命礼，愿勤行修奉克致神仙，玉皇大天尊、玄穹高上帝。
　　臣等志心归命礼，愿一切玉女持幢下迎，玉皇大天尊、玄穹高上帝。
　　臣等志心归命礼，愿获宿命通遵奉大道，玉皇大天尊、玄穹高上帝。
　　臣等志心归命礼，愿展转修行至登道岸，玉皇大天尊、玄穹高上帝。
　　臣等志心归命礼，愿修真学道了悟生死，玉皇大天尊、玄穹高上帝。
　　臣等志心归命礼，愿自在逍遥号人中圣，玉皇大天尊、玄穹高上帝。
　　臣等志心归命礼，愿德慧长新同诸真人，玉皇大天尊、玄穹高上帝。
　　臣等志心归命礼，愿得为九天真仙之人，玉皇大天尊、玄穹高上帝。
　　臣等志心归命礼，愿太真御几玉妃拂筵，玉皇大天尊、玄穹高上帝。
　　臣等志心归命礼，愿万神斑列诸天临坛，玉皇大天尊、玄穹高上帝。
　　臣等志心归命礼，愿三界侍卫五帝司迎，玉皇大天尊、玄穹高上帝。
　　臣等志心归命礼，愿身处五云光明赫奕，玉皇大天尊、玄穹高上帝。
　　臣等志心归命礼，愿上升天宫众真下迎，玉皇大天尊、玄穹高上帝。
　　臣等志心归命礼，愿顿得超证无上妙道，玉皇大天尊、玄穹高上帝。
　　臣等志心归命礼，愿五帝辅翼召使神仙，玉皇大天尊、玄穹高上帝。
　　臣等志心归命礼，愿御役神官运导阴阳，玉皇大天尊、玄穹高上帝。
　　臣等志心归命礼，愿千灵敬仰万神慑伏，玉皇大天尊、玄穹高上帝。
　　臣等志心归命礼，愿百邪避路群魔束形，玉皇大天尊、玄穹高上帝。
　　臣等志心归命礼，愿逍遥自在与道长存，玉皇大天尊、玄穹高上帝。
　　臣等志心归命礼，愿证功德身一切有情被其应护，玉皇大天尊、玄穹高上帝。
　　臣等志心归命礼，愿证神通身一切吉祥咸臻集故，玉皇大天尊、玄穹高上帝。
　　臣等志心归命礼，愿证清净身是诸恶业皆不能侵，玉皇大天尊、玄穹高上帝。
　　臣等志心归命礼，愿证威德身天魔异道皆不能摄，玉皇大天尊、玄穹高上帝。
　　臣等志心归命礼，愿证无等身上帝谣唱万神敬护，玉皇大天尊、玄穹高上帝。
　　臣等志心归命礼，愿证坚固身恶劫大难不能损害，玉皇大天尊、玄穹高上帝。
　　臣等志心归命礼，愿证道藏身口出语言鬼神钦仰，玉皇大天尊、玄穹高上帝。
　　臣等志心归命礼，愿证慈悲身六道众生赖其善力，玉皇大天尊、玄穹高上帝。
　　臣等志心归命礼，愿证大道身出入所在无诸恐怖，玉皇大天尊、玄穹高上帝。
　　臣等志心归命礼，愿证良医身善行妙法安乐於人，玉皇大天尊、玄穹高上帝。
　　臣等志心归命礼，愿证光明身常为帝光之所摄受，玉皇大天尊、玄穹高上帝。
　　臣等志心归命礼，愿证自在身天宫妙境神常能游，玉皇大天尊、玄穹高上帝。
　　众□，玉帝诰，一遍
　　臣等志心皈神、皈身皈命，玉皇大天尊，玄穹高上帝。重念臣某弟子某等求道未勤，修真有怠，再观本行之经教，深贵能持之学人。凡读是经，可得真人之睿号；倘集其奥，获蒙仙道之圆成。敢迭伸礼拜之恭，庶可沐简穰之降。一心发念，众口宣扬，特祈断障以消愆，故究造玄而入妙。爰伸禳谢，以丐提携。伏愿道炁咸臻，超沉尸而起飞魄；天福益固，游圣域而听法音。神超八极以逍遥，身处五云而赫奕。克成道果，不复凡身。三界侍卫而司迎，千灵敬仰而慑伏。上及过往祖祢，下同见在师资，俱入妙门，同登道岸。某等志心稽首，礼谢无上虚皇正真三宝。
　　高上玉皇满愿宝忏卷之八竟
　　高上玉皇满愿宝忏卷之九
　　结意
　　伏以斋戒事帝，冀肸蠁以潜通；馨香感神，仗氤氲而上达。臣等恭运道香、德香、慧香、无为香、清净香、自然香、妙洞真香、超三界香、三境真香，满琼楼玉京，遍周天法界，普伸供养。
　　说经教主元始天尊、抱送玉帝道君天尊、流演圣教道德天尊、诸天化身玉皇大天尊玄穹高上帝，帝父光严妙乐国王，帝母宝月光皇后，清净自然觉王如来高虚清明天主帝君。经筵启问玉虚上帝，昊天上帝，五老上帝，慈悲度厄真人，寻声救苦真人，济生度死真人，万福护身真人，妙行真人，夜光玉女、灵妃玉女、一切元君，三世金仙大乘菩萨，十方至圣无量帝君，三元三官大帝，北极四圣真君，南辰北斗、周天列宿、拱极群真自然大仙天真皇人，三天扶教辅元大法天师真君，九天开化司禄宏仁帝君，演教警化纯阳孚佑帝君，洞玄惠世玉蟾白真人，清微启教紫虚保仙元君，灵宝、道德、正一、全真诸派演法垂文传道授业阐教度人一切道德师尊仙众，雷霆诸司天将、法箓印令官君，十方飞天神王、天丁力士、诸仙兵马，五岳真君，地水圣众、城隍瘟火等神，功曹符使，里域灵官，三界万灵，十方众圣。法筵应感，一切真仙。悉仗真香，普同供养。恭望天慈，俯垂降鉴。臣谨奏为入意愿冀感通，曲从所祷。以今恭逢谷旦，式展刍忱，香花罗列以皈依，灯果广陈而供养。恭望暂离帝阙，款驻凡筵。俯察精虔，鉴苹蘩之报谢；洞矜恳祷，副草芥之微诚。仰对元慈，宣扬忏法。举
　　道场众等人各运心　长跪礼忏如法
　　具箓职臣某领录奉大道弟子某等谨虔诚再拜，奏启三清上圣，玉皇至尊，帝父帝母，至圣至真，三宝三界，一切真灵。
　　臣等恭闻：妙有真境，弥罗上天，道妙而玄之又玄，位尊而上极无上。湛寂真静，信常拟议之至难；恢漠神通，岂在形容之可尽。巍巍大范，寂寂无宗，为玉皇高上尊，是金阙玄穹主。拔度生死，运化古今，大圣大慈，大悲大愿，昔未曾有，叹莫能穷。臣等下情无任恳祝赞扬之至，普与过往祖先、见存眷属、尘寰品汇、长夜幽魂，倾倒虔恭，皈依敬礼，称扬名号，着想尊容，如教奉行，依经祝愿。
　　众□
　　太上弥罗无上天。妙有玄真境，渺渺紫金阙。太微玉清宫，无极无上圣。廓落发光明，寂寂浩无宗。玄范总十方，湛寂真常道。恢漠大神通，玉皇大天尊、玄穹高上帝。人各一拜
　　臣等志心归命礼，愿天下歌谣欣国太平，玉皇大天尊、玄穹高上帝。
　　臣等志心归命礼，愿长夜九幽即时破坏，玉皇大天尊、玄穹高上帝。
　　臣等志心归命礼，愿地狱众生化生诸天，玉皇大天尊、玄穹高上帝。
　　臣等志心归命礼，愿普为十方演说诸法，玉皇大天尊、玄穹高上帝。
　　臣等志心归命礼，愿颜容姝妙端严奇特，玉皇大天尊、玄穹高上帝。
　　臣等志心归命礼，愿言音清彻众所乐闻，玉皇大天尊、玄穹高上帝。
　　臣等志心归命礼，愿闻是香者普蒙开度，玉皇大天尊、玄穹高上帝。
　　臣等志心归命礼，愿心无退转起大坚固，玉皇大天尊、玄穹高上帝。
　　臣等志心归命礼，愿是故身色神通智慧，玉皇大天尊、玄穹高上帝。
　　臣等志心归命礼，愿闻是说已心得开悟，玉皇大天尊、玄穹高上帝。
　　臣等志心归命礼，愿皆生诸天得受快乐，玉皇大天尊、玄穹高上帝。
　　臣等志心归命礼，愿普放神光照烛法界，玉皇大天尊、玄穹高上帝。
　　臣等志心归命礼，愿鬼籍尽除神生净土，玉皇大天尊、玄穹高上帝。
　　臣等志心归命礼，愿国土清平人民乐业，玉皇大天尊、玄穹高上帝。
　　臣等志心归命礼，愿身心清净命终生天，玉皇大天尊、玄穹高上帝。
　　臣等志心归命礼，愿闻者罪灭永出爱河，玉皇大天尊、玄穹高上帝。
　　臣等志心归命礼，愿朽树故根已枯使荣，玉皇大天尊、玄穹高上帝。
　　臣等志心归命礼，愿蠢动蜎息长生化形，玉皇大天尊、玄穹高上帝。
　　臣等志心归命礼，愿亡者命过魂归三清，玉皇大天尊、玄穹高上帝。
　　臣等志心归命礼，愿所有求愿如意称遂，玉皇大天尊、玄穹高上帝。
　　臣等志心归命礼，愿衣食自然子孙富贵，玉皇大天尊、玄穹高上帝。
　　臣等志心归命礼，愿精心恭奉家国安宁，玉皇大天尊、玄穹高上帝。
　　臣等志心归命礼，愿致国太平凶寇自夷，玉皇大天尊、玄穹高上帝。
　　臣等志心归命礼，愿运推数周正道常行，玉皇大天尊、玄穹高上帝。
　　臣等志心归命礼，愿一切枯槁便生枝叶，玉皇大天尊、玄穹高上帝。
　　臣等志心归命礼，愿南宫受炼飞步上清，玉皇大天尊、玄穹高上帝。
　　臣等志心归命礼，愿上度诸天下济幽魂，玉皇大天尊、玄穹高上帝。
　　臣等志心归命礼，愿减我万罪增我遐龄，玉皇大天尊、玄穹高上帝。
　　臣等志心归命礼，愿功德昌盛黄箓书名，玉皇大天尊、玄穹高上帝。
　　臣等志心归命礼，愿渺渺亿劫使我长存，玉皇大天尊、玄穹高上帝。
　　臣等志心归命礼，愿天人衰相永得除灭，玉皇大天尊、玄穹高上帝。
　　臣等志心归命礼，愿王臣兆庶得长寿乐，玉皇大天尊、玄穹高上帝。
　　臣等志心归命礼，愿一切诸魔无斗战苦，玉皇大天尊、玄穹高上帝。
　　臣等志心归命礼，愿一切众生离地狱苦，玉皇大天尊、玄穹高上帝。
　　臣等志心归命礼，愿一切饿鬼无饥渴恼，玉皇大天尊、玄穹高上帝。
　　臣等志心归命礼，愿一切畜生得智慧乐，玉皇大天尊、玄穹高上帝。
　　众□，玉帝诰，一遍
　　臣等志心皈神、皈身皈命，玉皇大天尊、玄穹高上帝。重念臣某弟子某等洗忏愆瑕，朝修祝愿，谅沐慈悲而相佑，特垂原宥以昭通。得睹慈颜，罪福之缘而明了；普闻妙法，障固之目而断除。消灾集福以成真，赞叹皈依而满愿。实为庆幸，岂匪因缘。庶蒙真境之自明，得俾诸尘之无起。悉令意遂，莫使心违。伏愿江海山林，尽赖帝名之余福；人天风雨，皆沾经力之大恩。庶民乐业以无虞，国土清平而有庆，称心如意，与道合真。财宝充盈而自然，子孙荣贵而丰盛。七祖九玄超度，六亲百眷和昌。永庇含生，普希大宥。臣等志心稽首，礼谢无上虚皇至真三宝。
　　高上玉皇满愿宝忏卷之九竟
　　高上玉皇满愿宝忏卷之十
　　满愿
　　伏以斋戒事帝，冀肸蠁以潜通；馨香感神，仗氤氲而上达。臣等恭运道香、德香、慧香、无为香、清静香、自然香、妙洞真香、超三界香、三境真香，满琼楼玉京，遍周天法界，普伸供养。
　　说经教主元始天尊、抱送玉帝道君天尊、流演圣教道德天尊、诸天化身玉皇大天尊玄穹高上帝，帝父光严妙乐国王，帝母宝月光皇后，清净自然觉王如来高虚清明天主帝君。经筵启问玉虚上帝，昊天上帝，五老上帝，慈悲度厄真人，寻声救苦真人，济生度死真人，万福护身真人，妙行真人，夜光玉女、灵妃玉女、一切元君，三世金仙大乘菩萨，十方至圣无量帝君，三元三官大帝，北极四圣真君，南辰北斗、周天列曜、拱极群真自然大仙天真皇人，三天扶教辅元大法天师真君，九天开化司禄宏仁帝君，演教警化纯阳孚佑帝君，洞玄惠世玉蟾白真人，清微启教紫虚保仙元君，灵宝、道德、正一、全真诸派演法垂文传道授业阐教度人一切道德师尊仙众，雷霆诸司天将、法箓印令官君，十方飞天神王、天丁力士、诸仙兵马，五岳真君，地水圣众、城隍瘟火等神，功曹符使，里域灵官，三界万灵，十方众圣。法筵应感，一切真仙。悉仗真香，普同供养。恭望天慈，俯垂降鉴。臣谨奏为入意愿冀感通，曲从所祷，以今恭逢谷旦，式展刍忱，香花罗列以皈依，灯果广陈而供养。恭望暂离帝阙，款驻凡筵。俯察精虔，鉴苹蘩之报谢；洞矜恳祷，副草芥之微诚。仰对元慈，宣扬忏法举
　　道场众等人各运心　长跪礼忏如法
　　具箓职臣某领词奉大道弟子某等谨虔诚再拜，上奏三清上圣，玉皇至尊，帝父帝母，至圣至真，三宝三界，一切真灵。
　　臣等恭闻：巍巍金阙，渺渺重霄，弘为诸佛之圣师，证作万天之帝主。慈悲一切，故放十七大光明；愍念有情，特示三十种功德。是穹苍主为浩劫，尊每利济於群生，常行化於多劫。普垂教法，周徧名声，大圣大慈，大悲大愿，昔未曾有，叹莫能穷。臣等下情无任恳祝赞扬之至，普与过往祖先、见存眷属、尘寰品汇、长夜幽魂，倾倒虔恭，皈依敬礼，称扬名号，注想尊容，如教奉行，依经祝愿。
　　众□
　　太上弥罗无上天。妙有玄真境，渺渺紫金阙。太微玉清宫，无极无上圣。廓落发光明，寂寂浩无宗。玄范总十方，湛寂真常道。恢漠大神通，玉皇大天尊、玄穹高上帝。人各立拜
　　臣等志心归命礼，愿凡夫学士尽得飞升，玉皇大天尊、玄穹高上帝。
　　臣等志心归命礼，愿一切人民咸臻道炁，玉皇大天尊、玄穹高上帝。
　　臣等志心归命礼，愿白首面皱皆得化度，玉皇大天尊、玄穹高上帝。
　　臣等志心归命礼，愿苦恼痊平普蒙解脱，玉皇大天尊、玄穹高上帝。
　　臣等志心归命礼，愿沉尸飞魄皆起复形，玉皇大天尊、玄穹高上帝。
　　臣等志心归命礼，愿三恶道苦一时解脱，玉皇大天尊、玄穹高上帝。
　　臣等志心归命礼，愿六道众生普蒙开度，玉皇大天尊、玄穹高上帝。
　　臣等志心归命礼，愿无诸系滞皆得往生，玉皇大天尊、玄穹高上帝。
　　臣等志心归命礼，愿库藏财宝尽将散施，玉皇大天尊、玄穹高上帝。
　　臣等志心归命礼，愿幽显凡圣普沾圣泽，玉皇大天尊、玄穹高上帝。
　　臣等志心归命礼，愿睹此光明悉皆云集，玉皇大天尊、玄穹高上帝。
　　臣等志心归命礼，愿一切众生咸臻道化，玉皇大天尊、玄穹高上帝。
　　臣等志心归命礼，愿一切地狱尽承光力，玉皇大天尊、玄穹高上帝。
　　臣等志心归命礼，愿受苦众生皆生诸天，玉皇大天尊、玄穹高上帝。
　　臣等志心归命礼，愿今日大吉咸仰玄功，玉皇大天尊、玄穹高上帝。
　　臣等志心归命礼，愿得睹慈颜咸蒙护度，玉皇大天尊、玄穹高上帝。
　　臣等志心归命礼，愿六凡四圣普叨道荫，玉皇大天尊、玄穹高上帝。
　　臣等志心归命礼，愿末代烝民俱获寿考，玉皇大天尊、玄穹高上帝。
　　臣等志心归命礼，愿同苦罪众咸蒙护度，玉皇大天尊、玄穹高上帝。
　　臣等志心归命礼，愿承斯胜利皆生天上，玉皇大天尊、玄穹高上帝。
　　臣等志心归命礼，愿一切众生皆沾胜利，玉皇大天尊、玄穹高上帝。
　　臣等志心归命礼，愿一切恶业悉得消灭，玉皇大天尊、玄穹高上帝。
　　臣等志心归命礼，愿众魔外道悉皆慑伏，玉皇大天尊、玄穹高上帝。
　　臣等志心归命礼，愿蛊毒之类皆自消灭，玉皇大天尊、玄穹高上帝。
　　臣等志心归命礼，愿心欲愿者一切如意，玉皇大天尊、玄穹高上帝。
　　臣等志心归命礼，愿玉皇开化溥度天人，玉皇大天尊、玄穹高上帝。
　　臣等志心归命礼，愿怀胎含孕俱得生成，玉皇大天尊、玄穹高上帝。
　　臣等志心归命礼，愿无穷无极普监度生，玉皇大天尊、玄穹高上帝。
　　臣等志心归命礼，愿今日大吉皆得光明，玉皇大天尊、玄穹高上帝。
　　臣等志心归命礼，愿说是语时溥得开悟，玉皇大天尊、玄穹高上帝。
　　臣等志心归命礼，愿法筵清众咸仰道言，玉皇大天尊、玄穹高上帝。
　　臣等志心归命礼，愿此经尊妙普度天人，玉皇大天尊、玄穹高上帝。
　　臣等志心归命礼，愿兆民歌唱普天兴隆，玉皇大天尊、玄穹高上帝。
　　臣等志心归命礼，愿短命众生各得长寿，玉皇大天尊、玄穹高上帝。
　　臣等志心归命礼，愿心有所请一切应奉，玉皇大天尊、玄穹高上帝。
　　臣等志心归命礼，愿秘此妙法溥福含灵，玉皇大天尊、玄穹高上帝。
　　众□，玉帝诰，一遍
　　臣等志心皈神、皈身皈命，玉皇大天尊、玄穹高上帝。重念臣某弟子某等人各有心，众宁无愿。岂有其心之可一，惟无所愿之不同。各有所求，或务济民而利物；岂无要者，欲求证道以成真。坠苦常欲於升迁，贫穷惟思於富贵，必待其满而后释。然仰惟妙道之垂慈，能遂众生之所欲。用敢饭命，求乞从人。伏愿俯察凡忱，尚赖随机而赴感。特垂天听，悉令应念以从心。先祈保国以保民；次冀利他而利己。为幽为显，亘古亘今，见存眷属以咸宁，过往祖先而普度。福利九幽破坏，功沾长夜光明。并与群生，同依众善。臣等志心稽首，礼谢无上虚皇正真三宝。
　　回向
　　人情有恪，作善降之百祥；帝念无私，惟天佑于一德。向来臣法众等，恭对大道，御前拜礼，《太上洞玄灵宝高上玉皇满愿宝忏》一部，计终十卷。以兹功德，专为奉道弟子某悔过消灾延生集庆。伏愿凡情通感，上帝鉴观。障断罪除，心愿悉臻於满足，灾消福集，玄功获遂於圆成。与诸有情，证无上道，皈依三宝，回向九清，为上因缘，志心称念：大圣元始天尊，上清灵宝天尊，太上道德天尊，玉皇宥过天尊。无量不可思议功德。
　　高上玉皇满显宝忏卷之十竟
　　
