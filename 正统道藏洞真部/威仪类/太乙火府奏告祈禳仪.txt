太乙火府奏告祈禳仪
　　经名：太乙火府奏告祈禳仪。撰人不详。一卷。底本出处：《正统道藏》洞真部威仪类。
　　太乙火府奏告祈禳仪
　　举步虚
　　焚符於水盂诤秽
　　太虚无体，净秽皆空。妄觉一生，尘缘竞起。既非真境，即是魔宫。是故行持，先当荡涤。谨奉真符告召：九凤破秽大将军、八方大力威神、乾罗怛那洞罡太玄使者、五方五龙神君、华池文浴夫人、沧水绣衣使者、吞魔食鬼将军、铜头铁面骑吏，本佩法箓仙灵、解秽合干将吏，并请遵依元降齐赴灵场，布炁行神，流铃掷火，变化法水，荡秽气於八弦，斩馘魔精，布真风於十极，万灵振伏，十方肃清，天无氛秽，地无妖尘，冥慧洞清，大量玄玄，一如告命。
　　净天地神咒次举华夏
　　师三礼上香
　　道由心学，信假香传。手执玉炉，心存九天。真灵下盻，仙筛临轩。臣今所启，咸赐如言。
　　跪默启
　　具位臣某，恭焚真香，诚惶诚恐，稽首顿首，启奏供养玉清圣境元始天尊、上清真境灵宝天尊、太清仙境道德天尊、昊天至尊玉皇上帝、星主北极紫微大帝、太微天皇大帝、承天效法后土皇地祇神霄真王长生大帝、东极青华大帝、九天应元雷声溥化天尊、九天雷祖大帝、上清紫微碧玉宫太乙大天帝、六天洞渊大帝、六波天主帝君、可韩司丈人真君、九天采访使真君、五方五老天尊、十方灵宝天尊、三十二天帝君、诸天上帝高真、十极十华真宰、琼章道藏经线神仙、斗父北极龙汉天君、斗母紫光金真圣德天后、中天北斗九皇道君、斗中帝座星君、北斗九皇夫人内妃、擎羊陀罗二仙使者、斗中神仙灵官将吏、天罡大圣万真节度星君、日宫月府星君、五方五德星尹、玄都四曜星君、南斗六司星君、东西中三斗星君、三台华盖星君、二十八宿星君、十二宫分星君、普天玄象星宰、南极长生注生大帝、南极福禄寿星君、西台金真万炁元君、本命元辰福禄寿星君、大小运限禄马星君、当生流年照临星宰、三元三官大帝、北极天蓬苍天上帝、北极天猷丹天上帝、北极翊圣皓天上帝、北极佑圣玄天上帝、天曹太皇万福真君、天曹玉历上生真君、天曹掠剩大夫真君、天曹注福注禄注寿真君、天曹会上无边真宰、九天生神大帝、九天储福定命真君、九天司命上卿真君、九天监生大神、九天卫房圣母元君、九天朝元诸司真宰、星河桥塔生化神祇、五雷院使真君、雷霆都司元命真君、北极驱邪使泰玄都三省真君、俞书三省使真君、灵宝五师真君、火府传教紫府冯真人、祖师希夷陈真人、祖师通玄刘真人、祖师中天枢相伏魔许真人、祖师清隐上仙披云杨真人、祖师云庄黄真人、宗师西台风雨令玉田叶真人、火府演振流芳历代师真、火府主法都雷总管李元君、主帅显顺大将军丘元帅、副帅灵变大将军王元帅、雷枢大神陈元帅、雷机大神李元帅、雷卫大神孔元帅、雷烈大神崔元帅、雷光大神周元帅、雷令大神纪元帅、雷阵大神刘元帅、雷威大神林元帅、驱督家书白元帅、通奏直符谢元帅，开坛听令，四大雷神、诸阶法中官将吏兵、水府土司、无边真宰、阳间岳渎祀典神祇、名山洞府得道神仙、雷府殟司列职真宰、行年太岁至德尊神、内廷五杞之神、京都城隍之神、京畿庙貌祀典神祇、坛靖所奉香火明神、日分功曹使者、虚空来往神仙、所启无边真宰，干冒真慈洞回昭格。伏念臣猥，以公微冒，参玄秘无功，及物有过。在躬第，惟有受於投词，诅敢或忘於请命？以今奉，为某恪遵科教，肃建星坛，像斗然灯，投符作占。伏愿天之高，星辰之远，一忱可格於齐临；地之大，河海之深，跬步敢期於毕至；珠悬黍米，法演骞林，驻驿停骖，环衰龙而当座，鸣珂委佩翼序鹭以联班少，听洞章同跻妙道。臣干冒威严，下情无任激切屏营之至，稽首顿首，再拜谨言。
　　举消灾解厄天尊
　　召将　焚降令符　召社令六神
　　天灵天灵，三界威神。木客邪鬼，令化微尘。风雷雨部，四渎神王。五岳真君，各拱坛界。分别章表，上达玉清。急急如大赤天帝律令敕。
　　召四将
　　上清有敕，速召雷神。直坛四将，火急摧倾。五岳四渎，各听威声。关召速降，各列宫庭。奉符用命，面奏玉清。急急如大赤天帝敕。
　　天丁天丁，地灵地灵。阴阳交合，雷部现形。谨召开坛听令，高、陶、崔、赵四大天将，速至坛所疾。
　　存至四角
　　举灵通感应天尊
　　召谢白　焚符
　　杳杳冥冥，天地同生。神化焂忽，聚而成形。闻呼即至，遇召速临。急急如大赤天帝敕。
　　吾今通奏，坛前听候，所启所愿，通达御前。当日直符谢佑白伸随师勑令。急急如大赤天帝救。子文午出
　　举灵通感应天尊
　　唵兜吽吽，梵应雷轰摄。唵杏鸠盘陀利，摄天下鬼神，依师勑令，速如火令急奉大赤天帝敕。
　　午文存至
　　适伸告召，已沐来临，以今奉为某，伏请整肃威严，护卫坛惮，开天门，闭地户，聿严虎豹之关，朝帝所蹑云根，共近龙鸾之驭，益昭神贶，潜格灵庥。
　　举金真演教天尊
　　降师
　　学而不从师，玄理难於自悟，教者必以正，至道妙於心传，脉络贯通，宗支接续，此太上聿严於授度。故后人深重於继承，凡有皈投，敢忘关告。门下具职，谨同斋官，默想师闱，志心拜请祖师启教紫府冯真人、祖师纯素妙道希夷陈真人、祖师太极上相通玄刘真人、祖师中天枢相伏魔许真人、祖师清隐上仙披云杨真人、祖师浦城真常先生云庄黄真人、宗师西台风雨令玉田叶真人、火府历代演振师真，恭望师慈，俯垂省录，宓闻清明，在躬符章瑞世，梦传圣母灵书，丕显於开元，感叶醮筵，异相遂彰於太一。石室之文，斯隐蜀都之派。维新老君现而来，山下之青牛魔女，擒而掣井中之铁锁。文星炳瑞，枢府储祥。白昼而流火涨天，冲虚示化。清夜而彩云贯斗，蹑景飞神。嗣之浦城者，皆可荃蹄。继之玉田者，足为矜式。啸命而风翻雷激，指挥而雨止风停。着八字之家书，永锡生生世世。冠诸阶之道法，茂延子子孙孙。是夕恭愿，玉佩铿锵，霞倨缥缈，自天衢而下、迈格尘世之。小心谨启以闻。
　　举道经师宝天尊
　　上信香见师
　　云舆　散花　献茶
　　具位某，虔诚上启：祖师启教紫府冯真人、祖师希夷陈真人、祖师通玄刘真人、祖师伏魔许真人、火府古今历代传道授法演派师真，恭望师慈，俯垂省录，伏闻师所存道，所存派系，远通於脉络，德之至，教之至，范模永赖於甄陶。以今奉为某丐，投告盟斗极，顺度星躔。重念某玄门末绪，道域疏才，姓名冒缀於仙阶，多违戒律，科格罔明
　　於祖训，滥窃行持，匪藉提撕，曷由感格，所祈事理，乞赐允俞。仰冀宣行，斗敕播告，星垣俾所属之，玄曹声发响应，命合干之将帅，形动影随，罡步通灵，符章有验，干冒师严。某下情无任，虔祷之至，谨言。
　　举七元覆护天尊　明灯
　　盖闻斗运七元，宰生杀照临之柄。灯分五色，验吉凶祸福之机。光烛人间，位居天上，仗丹符而飞焰灿然，象纬之当空，炳璇极以同辉，俨若玑衡之在御。仰希昭报，式副虔祈。
　　法师然灯　众讽神咒
　　师存思合斗
　　太上有敕，点发斗灯。七元来降，救度众生。左辅右弼，显现威灵。天蓬元帅，统领天兵。五雷使者，六甲六丁。真武大圣，台中三星。去病除祸，斩馘妖精。违敕者死，顺敕者生。斗灯一照，身宅光明。福果长寿，永保利贞。灯光朗耀，照人长生。三魂安健，七魄康宁。明灯摄光，游精不飞。七魄安守，万神总归。斗中齐景，长处光辉。七元来降，受神告闻。灯光明暗，知吉知凶。威神之力，万愿皆从。
　　投盆符　作占
　　臣闻清清泠泠者，神水之乡。心心授授者，真符之秘必也。验静中之动，于以测玄上之机。伏愿光溢恩波，春融福笔，寿无极无穷之脉。譬彼长流定所，戴所履之方昭哉。吉报所有牒文，兹当宣示。
　　宣　牒投盆　符召二使者
　　太乙火府焚符告召：斗中擎羊陀罗二仙使者，斗中通事舍人，闻今告召速降坛庭。急急奉大赤天帝君敕。
　　斗中有将，职赞璇玑。掌#1善罚恶，察过言非。玉衡布令，威镇瑶池。闻吾呼召，风火奔驰。赴临坛下，毋辄稽违。急准大赤天帝敕。三敕灵咤哩星帝摩娑诃，多萨诃哩啼聚莎诃，唵□咤哩摄。
　　天中斗神，斗曜之灵。左有汝明，右有妙真。神变莫测，出幽入冥。吾今关召，速降坛庭。急准大赤天帝敕。存降。
　　法师白事　焚合符
　　适伸告召，谅沐降临，当府以今奉为某舒坛建斗，解厄消灾。欲迓宸麻以伸寅奉，敢烦神力，赉此合符，上诣斗官，请降恩光，俯临灯席，准敕奉行，拱俟昭报。步斗存遣
　　灵通感应天尊
　　具位臣某，与斋官合坛官众等，谨同诚上启：三清上圣，十极高真，北斗九皇道君，四府万灵众圣。火府师君将帅，灯筵观鉴神祇，干冒真慈洞回昭鉴。臣闻烧香归虚无华盖，已腾於宝篆，冥心望北极丹霄，傒驾於金舆，载维梵气之玄寥，尚隔红尘之秽浊。仰瞻九陛，俯罄一诚。紫云蓊勃於绛桥，瑞雾纷驰於彩仗，绣衣前导，焂忽降下於瑶坛；银焰交辉，恍若森罗於璇极。臣与斋官遥望天阶，奉迎星驭。
　　焚接驾符
　　降圣
　　臣等中谢谨谨，奏请中天大圣斗父、北极龙汉天君、中天大圣斗母、紫光金真圣德天后、北斗纲极宫太尉贪狼星皇君、北斗灵关宫上帝、巨门星皇君、北斗紫极。宫司空禄存星皇君、北斗运天宫游击文曲星皇君、北斗帝席宫斗君、廉贞星皇君、北斗上尊宫大帝、武曲星皇君、北斗关会宫上帝、破军星皇君、洞阳宫大帝、天尊外辅星皇君、隐元宫大帝真人、内弼星皇君、中天大圣北斗九皇延生夫人。臣等中谢，恭望星慈，特赐瑶光，降临兰席。
　　云舆
　　适伸奏请，己沐降临，辄备浮茶，用伸上献。
　　进茶
　　具位臣某等，谨同诚上启：虚皇妙道十极，高真北极，梵炁龙汉天君，紫光金真胜德天后，北斗九皇大道君，斗宫列班真宰，本命元辰星君，火府师君，雷神天帅，灯坛所启，观鉴神祇，恭望圣慈，洞垂昭鉴。
　　臣闻周沙界入微尘，密运无方之化，判人间司阴符，实弘不测之功，亘古亘今至灵至圣，自天地肇分於太极，而璇玑已列於北辰。莲花九苞一时出现，玉衡七政万类生成。故人品之贵贱虽殊，在命分之照临不异。凡曰祸而曰福，暨与灾而与祥，悉自权舆，得由主宰。然其大悲大愿，每赴感以垂慈，资其厚德厚恩，屡有求而吋应肃，干喉舌敷露腹心，剑符合而圣驭降临。灯焰辉而神光下，烛灵终毕集，玄象森罗，明水芳醪，式陈初献。
　　法事
　　具位臣某等，谨同诚上启：
　　虚皇妙道十极高真，梵炁龙汉天君，紫光金真圣德天后，北斗九皇大道君，斗宫无边真宰本命元辰星君，火府师君，帅将三界一切威灵，恭望圣慈，洞回昭鉴。臣闻应九天，应九地，尊无越於九皇，曰北极，曰北辰，显莫踰於北斗。昭然在上，划尔当空。故有耳目者，靡不见闻。而具性命者，均从赋予。功参万化，道贯三才，大如海岳之灵祇，举拜涵濡之泽微。若江河之鱼鳝，亦倾朝戴之心。顾何灾不灭，何福不臻。抑所感必通所求，必应用敷悃。素仰读高明明，水芳醪，式陈亚献。
　　法事
　　具位臣某等谨同诚上启：
　　虚皇妙道，十极高真，梵炁龙汉天君，紫光金真圣德天后，北斗九皇大道君，斗宫无边真宰，本命元辰星君，火府师君，雷神天帅，三界官属，一切威灵，恭望圣慈，洞回昭鉴。
　　臣闻为枢机，作主宰，运六气，而御四时。理纲纪，统乾坤，总五行，而司八卦。光临下土，位冠中天。原夫太素之未，分无形无象，粤自混黄之成，化有纬有经，皇人按笔以书符，太上开函而演奥。座扶玉局，教阐金科，蹑景履师，绰着家书之妙。旨飞神，谒帝聿，彰火府之灵文。仰惟奕世以相传，爰许微臣而致恳念，葵藿之诚可格愧潢污之荐非仪，明水芳醪，式陈终献。
　　法事　进章　或表
　　臣闻道无心，而可情求，太上示延生之典。天不言而能善应，斗真垂度厄之科，星驭俯临霞裾并，集礼既成於三献，诚敢怠於一心。仰维上古之结绳，不假文字，继自皇人之按笔以演洞章。故封缄得以将恳谢之辞，而毫楮遂式达敷陈之意。宸聪伊迩，圣鉴非遥，九顿首以望天颜，三熏手而披云笈。金舆玉辇，昭回己格於凡尘。玉字金书，报应即颁於温诏。臣谨关法坛神吏，急急捧奏，以闻爰有：表文心章。谨当跪奏。
　　宣关毕
　　师步罡伏地，待报得报，即起上香。
　　解厄
　　大圣北斗七元君，能解三灾厄。
　　大圣北斗七元君，能解四煞厄。
　　大圣北斗七元君，能解五行厄。
　　大圣北斗七元君，能解六害厄。
　　大圣北斗七元君，能解七伤厄。
　　大圣北斗七元君，能解八难厄。
　　大圣北斗七元君，能解九星厄。
　　大圣北斗七元君，能解夫妻厄。
　　大圣北斗七元君，能解男女厄。
　　大圣北斗七元君，能解产生厄。
　　大圣北斗七元君，能解复连厄。
　　大圣北斗七元君，能解疫疠厄。
　　大圣北斗七元君，能解疾病厄。
　　大圣北斗七元君，能解精邪厄。
　　大圣北斗七元君，能解虎狼厄。
　　大圣北斗七元君，能解虫蛇厄。
　　大圣北斗七元君，能解劫贼厄。
　　大圣北斗七元君，能解枷棒厄。
　　大圣北斗七元君，能解横死厄。
　　大圣北斗七元君，能解咒誓厄。
　　大圣北斗七元君，能解天罗厄。
　　大圣北斗七元君，能解地网厄。
　　大圣北斗七元君，能解刀兵厄。
　　大圣北斗七元君，能解水火厄。
　　大圣北斗七元君，能解一切厄。
　　於是七元君，大圣善通灵。济度诸厄难，超出苦众生。若有急告者，持诵保安平。尽凭生百福，咸契於五行。三魂得安健，邪魅不能停。五方降真炁，万福自来并。长生超八难，皆由奉七星。生生身自在，世世保神清。善似光中影，应如谷裹声。三元神共护，万圣眼同明。无灾亦无障，永保道心宁。
　　迁转　受医　起占
　　具位臣某等，谨重诚上启虚皇妙道十极高真、梵炁龙汉天君、紫光金真圣德天后，北斗九皇大道君、斗宫列班真宰、本命元辰星君、火府师君、天神雷师，灯坛所启，列位高真，恭望祥光，洞回昭鉴。
　　臣闻悔过虔恭，诅敢式违於经教，奏章恳愿，庶几可格於天心。江海弘深，乾坤广大，维无不包而无不入，故有所受而有所容。伏念某等，薾尔微生，混然中处，粗知学道，尚愧随流，抚戒行之，既亏顾操，修之弗正，七情六欲尤致牵缠，三业六根未能清净。因而授法，愈以招非，出伪隐真，谈空说有，漏泄玄科之秘旨，益增黑簿之罪名，动积多愆，居无片善，或蹑纪飞罡而次序乖於左右，或存思注想而闻见乱於后先。香火之祀罔虚，符篆之书实舛。虽昭昭之际人所不知，然冥冥之中神赫其怒，迨兹发露咸丐赦原俾臣等，籍上清都字题丹晨形神冲寂共期玄妙之游，志意真纯，永奉虚无之化，上愿天祥地泰，君圣臣贤，日月贞明，雨旸时若，四海息战争之祸兆，民歌丰乐之年。次愿斋官某，吉叶太和，数超前定，魔无干犯。俾禄马之资扶，身有光明锡魂，神之澄正一家长幼四序康安。臣等七世先灵，早达逍遥之境。三涂滞魄，俱登快乐之乡。凡在有情，冀叨洪施，以今香残宝篆，漏趣铜壶，余光遥映於蓬茅，清跸已先於辇辂，鹓行鹭列，维闻环佩之珊珊；凤啸鸾吟，仅睹冠裳之秩秩，霓旌羽盖已在璇霄，虎卫龙酿还归金阙，丹雾绛霞之郁勃，琼楼玉宇之高寒，克厥初图。厥终莫尽，勤拳之意，焂而来忽而往，徒深依恋之情。臣与斋官，遥望天阶，奉辞仙驭。
　　太乙火府奏告祈禳仪竟
　　#1『掌』当为『赏』。
　　
