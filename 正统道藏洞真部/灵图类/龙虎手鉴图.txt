龙虎手鉴图
　　经名：龙虎手鉴图。一卷。不着撰人，当出于五代、北宋。底本出处：《正统道藏》洞真部灵图类。
　　龙虎手鉴图
　　《参同契》参合易象，立成大道之术，易中备设天地之象，极变化之要。观其成形之始，即一阴一阳交感之所生。太阳万物之父，太阴万物之母，还丹不依天道，必无成理。火为少阳，阳即太阴之子，子依父行，灵器潜育於药中，故前。徐、魏以易象篇次为候，具於契中金释道章，兼太一玉诀如后。《玉诀》一石：丹砂与汞铅成一水，成还丹之道。乾坤者，易之门户，众卦之父母。乾为天为父，坤为地为母，万类生於乾坤，故称门户。阴阳二爻，穷变成卦父母也。坎离匡郭，坎在北方，离居南位，阳生於坎，阴生於离，故云匡郭也。运毂正轴，动释坎离二卦，离卦中虚，虚中为毂；坎卦中实，实中为轴。於虚毂之中，天回斗移，轮转无穷，一阴生於五月阳盛之中，一阳生於十一月大阴之中，终而复始，毂如轴。遍克既定，日辰无差，则天道阴阳之动息，可移於掌握之执也。四卦为崇钥，覆冒阴阳之道。四卦乾坤坎离，二卦上文中释弃为阳，虚屈鼓动而发生；钥为阴，律静以时阳而成变化也。覆冒者，范围天地之问，无不周也。辔龙轨辙，依之道行太阳之事，如驱马执绳，驰务辙行有错也。历纪月节有五六，坎卦中阳外阴，一阳於盛阴中生，阳道渐长，阴黑港消，阳生为内，阴消为外，云依次六日，火候终始。
　　龙虎
　　流转金精养万神，自然不死长生身，莫学世人贪欲乐，役役终成一聚尘。
　　灵药
　　无名无状强而名，一身精神炁最灵，灵药不干他外物，阴归相制必当成。
　　还丹
　　天地为炉药在身，阴阳不测谓之神，元炁飞霜成九转，还丹本是太和津。
　　文武
　　春夏秋冬自一移，龙虎参同运坎离，乾坤昼夜施交泰，子午中分十二时。
　　神运
　　炼丹须知神运火，莫将世问薪炭烧，三花猛焰君身有，徒自驱驰日月销。
　　黄芽
　　黄芽黄芽应锺律，天地藏之号真一，但向华池御得春，万物全胎始花实。
　　白汞
　　三日庚生兑户开，黑金坏出白银胎，九六春夏施三五，七八秋冬往复来。
　　金虎
　　木中隐火甲青龙，水底藏金庚白虎，天地造化在二神，测得阴阳方可睹。
　　玄曜
　　三足圆形一寸分，阴阳脱出象乾坤，鼎鼎不用金银铸，初九潜龙变作门。
　　真旨
　　道言有之以为利，又说无之以为用，无形之形一气中，但还本生归本种。
　　流珠
　　太和周身名日流，元阳黑圆象之珠，三田上下乾坤位，崇钥兴风转户枢。
　　住世
　　子欲长生黑为母，流转三元清藏府，世间金石皆阴质，朽骸须炼阳丹补。
　　成真
　　元黑飞升化万神，子自有之莫问邻，呼吸华池流上景，天道开通不死身。
　　出世
　　宝丹九转炼精根，缠上泥丸使命全，神仙空寂超三界，蜕身解化脱蛇蝉。
　　河车
　　坤象车兮寄北方，坎水为河玄武乡，天地须测经轮处，五行飞伏运阴阳。
　　龙虎相逢在母胎，二气和合乳花开，留心但逐初阳起，至久方知道似梅。
　　神水从来汞是神，束方木德发阳春，南来便是火中主，学者寻之方契真。
　　砂产於金汞是铅，神仙不许俗人传，不辞便说还丹术，只恐天符责夙愆。
　　龙虎手鉴图竟
　　
