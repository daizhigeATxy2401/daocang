修真太极混元指玄图
　　经名：修真太极混元指玄图。一卷。不署撰人，疑出於宋代。底本出处：《正统道藏》洞真部灵图类。
　　秘传胎息诀有五门
　　自然胎息诀第一，行之令人弃壳升仙。
　　真胎息诀第二，行之令人长生不死，去住分明。
　　大胎息诀第三，行之安乐延年，返老还童，而骨健身轻。
　　混元胎息诀第四，行之令人反老，换肌如玉。
　　胎息诀第五。行之止得去除疾病，充悦肌肤。
　　右件胎息诀，明有时候，各有五行，无为中有为。不说存想导引，不说避忌触犯，行之旬日见验，玄机奥旨，难尽难陈矣！
　　真龙虎交媾内丹诀图
　　心液之上暗藏正阳之气曰阳龙　肾气之中暗负真一之水曰阴虎
　　秘传内丹诀有七门
　　紫金丹诀第一，采龙虎内丹，六百日火候并足，以水火既济了足，是曰紫金丹。紫金丹就，当可上升。
　　金丹诀第二，采龙虎结内丹，次以金液还丹修炼，而成金丹火候，是六百日全备，当可不死。
　　龙虎内丹诀第三，修炼而成火候，止是三百日，子足当可长生。
　　青金丹诀第四，采肝真气修炼而成。
　　红金丹诀第五，采心真气修炼而成。
　　西华丹诀第六，采肺真气修炼而成。
　　太玄丹诀第七。采肾真气修炼而成。
　　右件内丹诀，无为中有为，并不存想导引。紫金丹就，弃壳升仙。金丹就，陆地神恤。龙虎丹就，长生不死。余有一丹，自可返老。采之一日而成，不说三年九载。凡人有丹，如龙有珠，升腾自如，丹之功也。
　　周天火候诀图
　　秘传火候有五门，五门计六百篇
　　周天时火，火候第一。以一时夺一年火功。
　　周天日火，火候第二。以一日夺一年火功。
　　周天月火，火候第三。以一月夺一年火功。
　　周天气火，火候第四。以一气夺一年火功。
　　周天火候第五。以一年本数行一年功。
　　右件火候，炼形则骨健身轻，炼精则还童返老，炼气则合就阳神，炼神则还真入道。火候数多，玄妙难穷，火候法多，行持不测。
　　肘后飞金晶诀图、
　　秘传肘后卫有三门
　　肘后飞金晶诀第一，以肺真气而日金晶，三关一撞；直入泥丸。髓满令人骨健，自有反老之功。兼以龙虎，既结内丹，须要肾气暗负肺之真气，抽之於顶中，配合神水下降。
　　肘后术诀第二，此是以肾气暗负肺之真气，止过三关，上补泥丸，令人髭鬓复黑，皱脸重舒。
　　还精补脑诀第三，方内卫，而对境未能无穴，当且调炼，不令走失，还精补脑，长生不死。
　　右件肘后术，是使肾气不传五脏，背过尾闻穴下关，次过夹脊中关，次入玉京上关，以填髓海。如修真之士，既采龙虎，而一日成丹真胎，不可不行此术，以抽阴铅后起，是以早得纯阳。若人不悟真道，不识龙虎交媾，止要返老，当行此卫，见效而止。
　　还丹诀图
　　自尾闲穴起，一撞三关，至泥丸，合和神水，下降复还丹田，曰大还丹。
　　自肾传肝，自肝传心，自心传脾，自脾传肺，周而复始，再至丹田，曰小还丹。
　　秘传还丹诀有六门
　　九转还丹诀第一，以五脏真气，田真气，合和神水下丹田，而日九转。九转功就，立可弃壳升仙。
　　七返还丹诀第二，以三阴三阳三返，昼夜一循环，三田都过，而日七返。七返功就，立可弃壳升仙。
　　大还丹诀第三，以三田返复，循环一次，而日大还丹。大还丹就，不止长生在世，而亦升举尘骨，而日羽客矣。
　　小还丹诀第四，以五脏循环一次，而日小还丹。小还丹就，不止安乐延年，而亦长生返老。
　　金液还丹诀第五，以肺真气合顶中神水，而日金液，下还母田，自可骨相金色，而体出金光。
　　玉液还丹诀第六。以肾真气合心中神水，而日玉液，下还丹田，自可换血为膏，而身如玉树。
　　右件还丹诀，是出而复还本处，而日还丹。非漱津咽唾，如人无内丹，而还丹自可改易肌肤，变换容仪。如人有内丹，而还丹浇灌真气，早为纯阳。自顶中而下入黄庭。经日：金液还丹，自肾中而复黄庭，日玉液还丹矣！
　　炼形秘诀图
　　秘传炼形诀有四门
　　太阳炼形诀第一，有内丹，以丹中纯阳之气运而炼形，百日自可升飞。
　　太阴炼形诀第二，以顶中真神水，运而炼形百日血化为膏，千日肉化为气。
　　金液炼形诀第三，以肺中真气合神水，欲还丹而未还之际，升而炼形体，出如玉树之貌，而目见金花。
　　玉液炼形诀第四，以肾真气循环五脏，欲还未还之际，升而上，入四肢，变血为膏，肌如玉树，炼膏如玉，自耐寒暑。不止浇灌丹田，而解其王火，而又熏蒸五脏，助其所生气也。
　　右件炼形有四，并无异。自古上真，不愿留形住世，皆愿弃壳而为真人然以炼形亦为有诀，盖无其人也。
　　三田既济诀图
　　秘传既济诀有二门
　　既济诀第一，以肾气暗负肺之真气，皆飞下关，上补泥丸，髓海既实，用法致之，合和神水，下还丹田。复以丹中纯阳之气上升，一升一降，相见於重楼之侧，而日既济。既济一次，一粒金粟还丹。一粒金粟还丹，一道金光，出於皮毛之问，金光万道，自可弃壳升仙。
　　小既济诀第二，以还丹中起火，而日小既济。小既济一次，自可炼形住世，永耐寒暑。
　　右件既济诀，不是漱咽津唾，以意送之下田，存想心火，以意举之重楼当其神水下降，味甘神爽，自然降当其真火上升，体热气清，自然升起。玄机妙旨，难以纸笔。
　　炼气成神朝元诀图
　　炼气成神朝元诀秘传有六门
　　炼气成神朝元诀第一，以丹中真气炼五脏之气，升而成神，上入天宫。
　　三花朝元诀第二，丹中纯阳，一花上朝天宫；心中真阳，一花上朝天宫；肾中正阳，一花上朝天宫。
　　炼肝气成神诀第三，以丹中纯阳之气炼肝，令人目视鬼神。
　　炼心气成神诀第四，以丹中纯阳之气炼心，令人心通前事。
　　炼肺气成神诀第五，以丹中纯阳之气炼肺，令人永耐寒暑。
　　炼肾气成神诀第六。以丹中纯阳之气炼肾，令人返老还童。
　　右件炼气诀，须是有丹而可炼气。气真神自现，神现道自得矣！若以心火存想，徒然而已，如画地为饼，岂可充饥，玄旨难陈。
　　内观起火仙凡交换图
　　秘传内观起火诀有七门
　　内观起火除三尸，内观起火除七魄，内观起火降群魔，内观起火杀五鬼，内观起火下九虫，内观起火除疾病，内观起火炼形质。又日焚身。
　　右件起火诀，须是有内丹而起丹中纯阳之气，而曰正真之火。若以心为君火，肾为臣火，膀胱为民火，是为三昧真火，虽曰真火，昧而不明，非此内丹者内观起火。内丹起火，鬼神不敢近，水火不能害。自己见之，炎炎万丈於火中矣！
　　弃壳升仙入圣超凡图
　　秘传弃壳诀有一十二门
　　锺离道成，以七层宝塔出；吕公道成，以三级红楼出；海蟾子道成，以鹤冲天门出；轩辕道成，以火龙出；施真人道成，以花林出。余有看月驾出，地踊五色云，今者不书录者，以僧子坐化，道人尸解，不下前功，上要弃壳，定中悟出天门者，皆为鬼仙，不能纯阳之仙。其实鬼也，是为清灵之鬼，非为纯阳之仙也。
　　修真太极混元指玄图竟
　　
