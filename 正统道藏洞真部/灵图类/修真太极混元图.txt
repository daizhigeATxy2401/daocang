修真太极混元图
　　经名：修真太极混元图。一卷。宋萧道冉撰，施肩吾传。底本出处：《 正统道藏》 洞真部灵图类。
　　修真太极混元图序
　　夫金丹者，上圣不传之秘，实大道之源，包罗天地。其大无外，其小无内，运行莫测。立天立地，与人同焉。非圣人之不传而闭塞仙路乎，乃世人浇漓，人物蔑劣，而缘生分浅，安可之传乎！经」石：以四万劫一传，非上天之所惜，在得人而传，盖不容轻泄。上至三清，中至上圣，下及群仙，皆因炼金丹而至圣也。岂不秘乎!予谓宿缘流庆，叨荷师资，非为用心而致斯也。昔年已宿志不回，遍游诸方，参传至道，遂遇先师，悯余勤苦，遂将金火返还，刀圭符火之秘授予，不胜喜悦，遂归试炼，则一息之间，龙虎争斗，而追轩辕，撼昆仑，过扶桑。神哉！堪笑今之学徒，不悟大道之源，止求空寂，认为了达。虽能入定出神，奈何精神属阴，宅舍难固，岂能聚三花而回五气，绝阴换骨，驾景乘鸾，而纯阳之仙乎？然而情明性寂者，则为清灵之鬼仙也。余以九丹者，金液为上，然九转之功，纯阳之数足矣!故得阳神踊跃，魂长魄消，造化与天地同焉。其问鼎器万物，吉凶消长，浮沉主客，抽添铅汞，癸生消息，阳龙阴虎，升降水火，百端机含者，其问不出龙虎交媾，温养癸生，捉出坎阳，去补离阴，潜龙衰浪，一撞三关，此乃一息之功能夺天地造化。然而二六时中，要审观微妙，知机下手，不许昏朦，错时乱刻，不合符节，则严冬大暑，夏月浓霜，而造化奖矣！因观祖师施真人《修炼太极混元图》者，其问天地人三才定位，炼丹节要者，玄哉明矣！前辈日：既得兔鱼而忘弃蹄荃。今作是图，私自生欢，知此身之不可死，故知了悟者，其来久矣！．遂述序而为诸同志幸为一览，章贡混一子萧道存谨序。
　　修真太极混元图
　　欲扣玄关，须凭匠手，不遇真师，难明大道。仆游江南，於南京，遇华阳真人施肩吾施圣者，青巾紫履，皂带宽衣，光彩射人，望之俨然可畏。及其交谈，指谕天机，开陈大道，古今不特见有矣！．遂授《 修真指玄》 ，显然明白，可谓真仙之秘宝。遂依师指，不敢隐匿自用，乃缮其本，传诸好道者君子。勿示非人，不同凡世之书矣，古杭竹坡金全子传。
　　三景之图
　　此乃大道之始，出乎自然，而居三十六天之上。本无形状，见於有象，上列三清，下分五太。玉清圣境，元始所居玉山上京之下,而有上清真境，太上道君所居。其下有太清仙境，老君居之，而下有太虚之界。太虚之界内有太无之界，太无之界内有太空之界，太空之界内有太质之界，太质之界内有天地混沌之形，而分玄黄之色。若人奉行真道，一超三清之界，不堕轮回。
　　议曰：三清者，人之三田也；五太者，人之五行也。炼五行秀气而为内丹，合三田真气而为阳神，内丹就则长存，阳神现则升仙矣，. 
　　三才定位分道图
　　《 玉华经》曰:一气分而列二仪，二仪既定而布三才。轻清而上者天也，重浊而下者地也。天有九霄，地有九泉。以人中自下而上，风霄云霄，烟霄气霄，霞霄之上，有名无形，盖纯阳也青霄碧霄，丹霄景霄，乃天之际以中为度，自上而下，尘泉沙泉，泥泉石泉，源泉之下，有名无形，盖纯阴也。黄泉黑泉，幽泉穷泉，乃地分也。天地分际之中，风尘之内，乃人世也。人世积福积业，不出九泉也，轮回人世，奉道奉真，可升九霄。
　　西山议日：比之内事，气如人心，心上无阴是也。源泉如人之肾，肾下无阳是也。使心肾交合，二气无差，升降自可安乐延年，一如积福之比也。炼心肾真气而结内丹，自可长生不死，亦如奉道之喻也。
　　天地阴阳升降之图
　　《灵宝真一经》云：天如覆盆，阳到难升，积阳生阴。所以生阴者，以阳自地中，暗负真阴而上升故也。地如盘石，阴到难入，积阴生阳。所以生阳者，以阴自天，暗包真阳而下降故也。阴极阳生，阳极阴生，阴阳逆生，而天地之道反立故也。若人识阴阳升降之
　　理，悟天地反立之道，自可修炼炼气而结真精，精中生气，我气也；气中生神，我神也。
　　刘议日：心如天而肾如地，气如阳而液如阴，气不相交而不合，精在妇人之子宫，即日生人，精在男子之黄庭，即曰生神。神集气聚而胎气出壳，而升仙矣!
　　日月弦望图
　　《太上隐书》 日：日月之形，周围各八百里。日者，太阳之精，而行乾策；月者，太阴之精，而行坤策，东西出没，以分昼夜，南往北来，以定寒暑。日得月魄而清，月得日魂而明。清明者，日月之气也；精华者，日月之质也；阴阳者，日月之道也；乌兔者，日月之象也；卯酉者，日月之路也；昼夜者，日月之度也；交合者，日月之用也。往来不差，所以万古不亏不损。若悟日月之道，亦可比之而浩劫不死。乾策以九为数，坤策以六为数，一九一六，而计十五，所以为弦望晦朔，不出三百六十日也。
　　西山十二真人议日：以外见内也，天地如人心，日如人之真阳，阳非肾气也；月如人之真阴，阴非心气也，真阳真阴，乃人之真水火也。上水下火而日既济，既济了为陆地神仙；前火后水而日火候，毕自可以丹成仙也。
　　天地日月时候与人参同图
　　《西山参同契》 曰：天地日月人之理，并无差矣。天地有二十四气，日月有二十四踱，人之有二十四时。天地有八节，日月有八候，人之有八卦。天地有春夏秋冬，日月有弦望晦朔，人之有子午卯酉，大小莫不同矣!惟人不悟天地日月矣，若人悟天地阴阳升降之理，自知心肾有交合之处。若人悟日月往来之数，自知肝肺有传送之时。以心气为火，依日之踱度，加臧自无差矣！以肾气为精，依月之出没，抽添自无失矣！天地日月，无绿独得长久，我自法效，当亦不死。
　　不知修炼耗散走失图
　　《清静经》日：大道无形，生育天地；大道无情，运行日月；大道无名，长养万物。万物之中，最灵最贵者，人也。人亦道之所生，何得不比天地之长久，日月之坚固？盖以七情乱於中，六欲诱於外。上则重楼浩浩而出，下则金龟续续而泄。气生之时，不解养；气旺之时，不解采；气散之时，不解收；气弱之时，不解补。以至气乱而病，气衰而老，气绝而死。
　　议曰：使气和而不乱，自有胎息使气坚而不衰，自有炼气之使气真而成神，自有炼神之诀。未绝嗜欲，自有少女之术，倦於行持，自有外丹之诀。
　　人世七十二福地之图
　　《福地记》曰：福地不在山，而在人世之中。上等一十二福地，富贵貌寿，子孙兴焉。下等三十六福地，贫贱夭陋，刑疾并焉。中等二十四福地，祸福不常，贫富无准，或夭而有子，或陋而多疾。贵贱反覆，得失循环。若人积行，止得升迁，如人作孽，当得堕落。奉行大道，超出轮回，如有仙路可登，不知修炼，转转失坠，当生异路，永在苦海。
　　议曰：上等福地，人之上田也，炼神弃壳之比也。中等福地，人之中田也，炼气反老之比也。下等福地，人之下田也，炼精住世之比也。以外见内，将假认真。
　　海中三岛十洲之图
　　《十洲记》 曰：风尘之外而有四海，四海之中而有三山，三山之中而分十洲。上岛而日方丈、蓬莱、瀛洲，中岛而曰芙蓉、闱苑、瑶池，下岛而日赤城、玄关、桃源。中有一洲，而日紫府。紫府者，太微真君所居，句管神仙功行之所也。若人炼气成神，弃壳升仙，先见太微真君，契勘乡原，对证功行，先居下岛，次以升迁。
　　议日．一尘世如人之腹，福孽因果，如人造化五行，止得安乐长生而已。三岛如人肘后三关，弃壳升仙，非五行之效，当飞金晶，先补泥九，髓实骨健，自可升腾。又况神水下降，渐出金光，指日弃壳，而作仙矣！
　　虚无洞天图
　　《洞天记》曰：若人奉行大道，炼精为丹，自可长生。炼气成神，壳升仙。先居三岛，若以厌居二且复来尘世，转为传道度人，行满功成，受紫诏丹书，自三岛而入洞天。洞天在虚无之问，是天仙所居之位也。若以厌居洞天，效职以为仙官，上曰天官，中日地官，下日水官。於天地有大功，於今古有大行，当为真君，而升阳天，不复再到人世。
　　议日：尘世福地，如人运五行，不出心肾之内。海外三岛，如人肘后般三气，不离三关之中。虚无洞天，如人炼神入顶，渐有升仙之期。故知五行，下手在三田也，见功超脱，三关是也。
　　生死路邪正图
　　夫名利不可不求，求之自有分定，识破者，自无萦绊；恩爱不可不济，济之自有分绿，识破者，自无牵缠。世人不悟，堆金积玉，将为万劫常存；爱子怜孙，显望永生共聚。殊不知金玉满堂，病来着甚抵当；满眼儿孙，气断谁能替换。忧愁不绝而疾病生焉，疾病不止而衰老至焉，衰老未了而死亡及焉。人若解回心奉道，先当养气，气壮而形自坚固。次当炼神，神清而命自长生。然后结内丹而纯阳气生，炼真气而元神自现，当得超凡入圣，免使傍道轮回矣！
　　信心入道仙凡图
　　议曰：学道不难而师人为难，师人不难而识法为难。世人不达此理，望风师人，不辩真假。或师於道貌古颜，或於辩辞利口，或师於虚名假像，或师於狂荡风魔，终身竟不获一事，空叹福力之薄。主如传法，指肝为龙而肺为虎，如何交合？认高为汞而坎为铅，如何抽添？咽津为药，如何造化？聚气为丹，如何停留？高谈大论，一向虚无，口耳之学，何足为用？差年错月，废日乱时，不知三才首尾，安识五行根蒂？由是复入轮回，反称神仙为虚语，不死为妄言。盖世人自恨，非先师之不用心而教人也。
　　三田五行正道之图
　　《洞微经》日:一气既分，上中下而列三才；二仪既判，束西南北中而布五位。五位传送一气，三才交合一道，自古及今，循行不差，而大道故无生灭。
　　西山议日：比之内事，胎完气足，三百日与母分别之后，四脉百脉，外形既备，上中下而有三田，如三才之比也。肾属水，而肝属木，心属火，而肺属金，脾日土矣!五脏之气，会合而为丹，丹就自可长生不死。下田精，中田气，上田神，三宝之气合会，而道成。道成自可入圣超凡。太上有训：玄中有玄，是我命中有精，是我气中有气，是我神中有神，自然之道也。故知五行三田之证道，非此不合玄微，徒劳神用心耳。
　　五行配象之图
　　《上清识语》日：人身之中，万象存焉!以九州言之，肾为冀州，膀胱为徐州，肝为青州，胆为兖州，心为扬州，小肠为刻州，肺为梁州，大肠为雍州。以八卦言之，肾为坎卦，膀胱为艮卦，肝为震卦，胆为巽卦，心为高卦，小肠．为坤卦，肺为兑卦，大肠为乾卦。此是比象立号，不可胜纪。及夫玄中又玄，而肾气为婴儿，心液为姥女，脾之残液而日黄婆，肺之余气而曰金翁。是此亦为玄矣!至如肾气之中，暗藏真一之水，而日阴虎；心液之上，暗负正阳之气，而日阳龙。龙虎交媾，而日内丹。顶水下降，而曰神水；丹中真气上升，而日正火。
　　真五行颠倒图
　　《龙虎中丹经》曰：肾，水也，水中生火；心，火也，火中生水；肝，木也，旺於西方；肺，金也，生於束方。此是五行颠倒之理。世人若悟此理，自可养之不乱，补之不耗，乃有延年之效。肾水也，水中生火，火内自有真一之水，而曰杳杳冥冥，阴虎之象也。心火也，火中生水，水内自有正阳之气，而曰恍恍惚惚，阳龙之象也。世人若悟此理，自可长生不死。以下田反上田，以上田反中田，非止五行颠倒，而此三田反复。三田反复，自可弃壳升仙。故先师诀日：五行不颠倒，龙虎不交媾，三田不反覆，胎仙不气足。
　　真五行交合传送图
　　《天元正历》日：五帝传一气，而天地之道不差，五脏传一气，而人物之道不差。故知人之真气，大运随天地。春在肝而夏在心，秋在肺而冬在肾。人之元气，子时而肾气生，丑末寅初，肾气以膀胱气，传送入肝气；卯时肝气生，辰末巳初，肝气以胆气传送入心气；午时心液生，未末申初，心液以小肠液传送入肺液，酉时肺液生，戌末亥初，肺液以大肠液传送入肾液。即液生气，周而复始，运行不已。善修炼者，会合五行之气，而日还丹。采取阴阳之气，而日内丹。丹就，长生气足，弃壳则升仙矣！
　　匹配阴阳胎息诀图
　　修真太极混元图竟
　　
