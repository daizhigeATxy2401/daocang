金液还丹印证图
　　经名：金液还丹印证图。一卷。原题龙眉子撰，出于南宋。底本出处：《正统道藏》洞真部灵图类。
　　金液还丹印证图序
　　龙眉子撰窃以削死注生，名既简於玉札；寻师访道，心方契於丹书。善恶在人，升沉由己。伏观《总仙》之传，始知自古以来，冲举者十万人，拔宅者八千处。岂皆禀受之异，盖因力学而然。若轩辕生而神灵，固由天授；如旌阳修而道备，岂非人为！须待恶业消而后善绿就。或因守关而遇，或欲渡海而逢，或经魔而心愈坚，或历试而志不退，得既艰苦，修必精专，采炼於鸿都会府之中，栖遁於太华嵩山之下。或红尘间散，若李脱之八百，安期之三千。或白日飞腾，若子晋之縿鸾，琴高之控鲤。或厌世而尸解，或住世而留形，或师徒之皆升，或祖孙之咸达。或得之艰而成之易，或得之易而成之难。方册具传，厚诬不可。余从童稚，笃志清虚，门户徧求，是非莫辨，留心三纪，倒指百师，所学皆非遇而方悟，是知难逢之事，岂可容易而成？欲为跨鹤之游，必假腰钱之助。下士闻而大笑，上圣所以不言。谬以毫厘，失之千里。乃若天机之轻泄，祖则罪延，而至道之不传，己则过大。将言复辍，欲罢不能。谓其隐秘於玄微，孰若铺陈其梗盘。因述师旨，绘作图章。着外法象九章，所以尽造丹之微妙。着内法象九章，所以条养丹之详细。夫炼金丹者，必有所自，故有原本焉。有本然后生，故有乾坤焉。用乾坤烹炼，故有鼎器焉。鼎器有药物，故有铅汞焉。铅汞明分两，故有和合焉。和合成黄芽，故有真土焉。丹民贵能取，故有采取焉。作用有规模，故有制度焉。制造有同志，故有辅佐焉。此在外法，象造丹之力章也。采得然后服，故有服丹焉。服毕务温养，故有九鼎焉。温养全藉火，故有进火焉。火候有进退，故有退火焉。进退有药象，故有抽添焉。进退有休息，故有沐浴焉。沐浴罢丹成，故有金液焉。丹虽已成，虑性未能，故有抱元焉。守一抱元，命固性彻，形飞天阙，位证真人，故有朝元焉。此在内法象，养丹之九章也。服丹才罢，养火一年，钻簇阴阳，缩敛节候，夺二千七十三万六千之正气，归九一三七二四六八之宝。身寿则无穷，数尽有坏，故莫若均齐物我，混一色空，悟元上之自然，圆真源之正觉。动为游戏，静入太虚，造无拘碍之乘，永返元来之本。通前警悟，及后还元，共二十章。接四五侣外有炼丹行，所以贯串首尾，错综篇章，指迷箴。所以明辩正邪，分别真儒。列之于后，览者详焉。非敢为达者之规模，姑留为后学之印证耳。青宋嘉定戊寅仲冬元日龙眉子叙。
　　金液还丹印证图
　　此图系先师玉蟾亲受，得祖师龙眉子亲笔图迷，非人勿示。宝之！惜之!．端平甲午武宁王景玄启道书。
　　原本
　　溟滓无光太枫先，风轮激动产真铅。
　　都因静极还生动，便自无涯作有边。
　　一气本从虚裹兆，两仪须信定中旋。
　　生生化化无穷尽，幻出壶中一洞天。
　　警悟
　　委骸回视积如山，别泪翻为四海澜。
　　世界到头犹会坏，人生捻指有何欢。
　　成男作女应千变，戴角披毛历万端。
　　不向此生生裹悟，此生尽处作么看。
　　乾坤
　　混元未判是先天，清浊分来二象全。
　　坤女乾男偏一气，木龙金虎问千年。
　　都将孤寡为修道，岂信刚柔可造玄。
　　日用不知颠倒理，若能达此是真仙。
　　鼎器
　　炼丹全藉鼎和炉，炉鼎乾坤要正模。圆绕五三围径一，唇周四八腹脐敷。
　　鼎铅欲审须中定，阳火将奔在下铺。不遇至人亲指授，教君何处庾玄枢。
　　铅汞
　　铅出白金汞产砂，丹家便把此来夸。若将金石为真药，犹播禾舞望长麻。
　　坎内黄男名汞祖，离中玄女是铅家。分明辨取真和伪，产出真铅似马牙。
　　和合
　　二八源清正一觔，休言等分是平均。不知和合阴阳处，更要参详子午申。
　　辰上建元当用巳，亥支出处必寻寅。遇相合处成三五，和作中黄产至真。
　　真土即真铅黄芽
　　先天一黑号真铅，莫信迷徒妄指传。万化滋张绿朕兆，一灵飞走赖拘钤。
　　有形生质皆非正，无质生形始是玄。寄语道流勤学取，用铅莫错认凡铅。
　　采取
　　夜半霞光北海明，金丹一粒庆圆成。不因采取知玄妙，枉使飞腾入太清。
　　鹤翅每随霜已劲，蟾酥多逐月华生。凭佗气类港通感，运剑追来掌上擎。
　　制度
　　坛筑三层天地人，九宫八卦布令匀。镜悬上下桔精怪，剑列方隅镇鬼神。
　　禹步登时三界肃，呈星指处百魔宾。叮咛刻漏无差误，片饷工夫万劫春。
　　辅佐
　　辅弼同声不可无，三人一志互相扶。魁呈坐镇当先主，筹鼎铺摸责次徒。
　　审定鼎铉龙虎跃，精调气候武文俱。中问首尾须明取，全仗等徒子细呼。
　　服丹
　　夺得黄芽在掌中，急吞切莫厌匆匆。满身阴汞烟飞汉，一得阳铅禽入笼。
　　眷恋岂殊儿见母，和谐无异牝逢雄。精勤火候无令失，十月胎圆寿不穷。
　　九鼎
　　金丹秘术绝凡人，六百篇将九道名。帝禹范来奸始怖，轩皇铸就道方成。
　　选时须合丹家法，用后无令厌物腥。节候换时周复始，炼成龙物自来迎。
　　进火
　　子时起火癸时潜，此是晨朝进火篇。呼应阴阳宜默默，息调出入务绵绵。
　　易爻二百一十六，卦合复临泰央乾。刻漏不差时节应，炎炎火裹长红莲。
　　退火
　　午时百四十四星，此是阴符退火程。驯致坚冰从媾始，敛藏品物至坤盈。
　　一般作用惟增臧，二气分张见瘁荣。减火退符天地静，屯蒙二卦禀生成。
　　抽添
　　一回进火一回阳、龙虎盘旋射绛光。阴魄和铅随日臧，阳魂与汞逐时昌。
　　灰心运用当令谨，烦恼倾危兔致殃。添汞抽铅全藉火，除於此外别无方。
　　朝元
　　形神俱妙道为徒，性命双圆合太虚。宝诏降时腾鹤驭，玉书拜后驾龙车，
　　仙官垣赫谁论贵，浊世煎熬且兔居。积德勤求终有遇，问君何事独踌躇。
　　还元　
　　南非南兮束非东，一灵妙有素圆通。贤愚本自无分别，凡圣何常有异同。
　　认赤作朱成性习，呼娘为母熟机锋。有为一切皆非实，悟取真源空不空。
　　炼丹行
　　坎男与离女，此是黄芽主，天地之根苗，五行之宗祖。
　　等分共一觔，八月从头数，数至月圆朝，一阳当夜午。
　　太极气氤氲，诱之凭圣母，坐镇魁呈雄，坛登三级土。
　　腾倒虎并龙，法象周天数，丹鼎忽融光，玄珠悬一黍。
　　急急采将来，平吞不要咀。灵丹才入腹，雾散若风雨，
　　四海波浪腾，乾坤精魄住。阳火与阴符，斡运无差误，
　　沐浴谨防危，抽添宜审护。九鼎炼将周，河车无碍阻，
　　金液降琼浆，婴儿脱胎去。十月足辛勤，形神生翅羽，
　　道人不是求，唯向傍门取。傍门法误伊，要当详审取。
　　作此炼丹行，与余之言语。
　　指迷箴
　　长生可学，至道可传，得人勿秘，非人勿言。
　　混混浊世，名利缠绵，逝者如斯，孰肯学仙。
　　仅有学者，所得皆偏，餐霞服气，打坐参禅。
　　炼一身阴，将八石然，三式密运，六丁静延。
　　龙虎立至，鬼神见前，晓露大药，秋石小便。
　　草木返老，津液还元，吮诅禁法，采御阴编。
　　清肠辟谷，厌市离尘，远采五芝，迩思三田。
　　四果菜道，十大灵篇，金粟浮信，玉壶混元。
　　小品七二，大二四焉。凡此道卫，万蹄千荃，
　　迷人执着，谓为精专。小觊不死，大望登天，
　　未及白首，已录黄泉。不思己错，怨道无绿，
　　致使有志，趣向茫然。以此等术，拟欲长年，
　　譬超胡粤，却步中原。求鱼绿木，寻兔竭川，
　　错俟非道，深可哀怜故述《 印证》，以接来贤，
　　古仙不露，口诀皆宣。悲念苦海，寂寞梯船，
　　师匠难遇，种德为先。庶几感召，得遂真虔。
　　览此会悟，开发天全，功成道备，杳杳云轩。
　　上宾玉帝，枢握化权，念兹在兹，昕夕拳拳。
　　后识
　　余师若一子尝曰：鲁闻我师无名子访先生云：吾师乃广益顺理子刘真，祖偕悟真仙翁，肄业辟雍，惟翕不第，夙植灵根，学道道遂。后因念其同人舍之有孙，时在绍兴戊午，刘遇悟真，得其道。愿力不能成，遂刊彭真人《 参同契义疏》 ，隐於市朝，方便接引。既谐同志，乾道戊己岁，成道於虎丘山之下，叨窃仙恩，误蒙真荫。绍兴中於制江跨浦桥，承真人之颜陶铸，赀力素元，未克成就，日夜遑遑，已逾三纪。尝因中秋有感云：手握天机六六秋，年年此夕不胜忧。神功妙道三人就，黍粒灵元二八修。信道鳌炉须福地，要知钱鹤上扬州。谁能假我扶摇便，一举同迁在十洲，我之志，盘可见矣！尔其勉诸！因遂授道，实淳熙庚戊岁也。造丹合和，未宜尽传，后有所指。庚申岁，复遇寺簿卢公於姑苏，始诀其秘，盖庐亦刘所授也。余学道三十年，於嘉定庚子载，际仙师，始全开诀矣火候之秘，於虎丘之上。今忽二年，顾方拘摩吏铄，汨役尘鞅，恐后因循，沉坠仙业，深有所惧，遂撰此图，庶有契会焉！．昔西山许君诛蛇之日，曾留语日：吾升天后，一千二百四十年问，五陵之内，当有八百人得仙。自束晋永嘉，迄我宋淳熙，已符其数。因念夫五陵之内，在今日锺灵孕秀而笃志者，皆仙材也。是篇之作，不无意焉！季冬三日用识源流于末。
　　还丹印证图后叙
　　予蚤闻丹旨於真师，而求合於经书者，多矣！苟不玄而隐，则激而泛，岂易观也哉!尝得《龙眉子印证图》一卷，模藏之。观其采炼药物，养蜕胎倦，工夫次第，犹阶而升，於丹旨之要，经书之合，一开卷顷，瞭然乎余心矣！惟授受之次，龙眉若一无名，二三子未详其人，而古先着述，多隐名为之，若《火记》《龙虎经》之类是也。今考诸序事本末，则知为紫阳宗脉。其后识日：余师若一子，师无名子翁先生，翁之师顺理子刘真人，盖真人即白龙洞道人，紫阳入室之徒也，顺理子迨其别号。云：紫阳在元丰五年化去，越七撰，与顺理遇於王屋山，作诗以勉志，有闻君知药已多年之语。顺理顾虽闻道而力未果，至绍兴戊午，复遇紫阳，毕志於乾道皮己问，皇逾百龄，而后冲举。其题图首者王君启道，即金蟾子，玉蟾仙嗣也。既称龙眉子为祖师，龙眉之迹，固隐而弗彰，要其造道之极，不待言而知也。今为观其叔志，慕玄汲汲，然而成就之艰难，将追轨於顺理子矣!嗟乎！人不患夫学道之艰也，而怕患闻道之艰，不患乎闻道之艰也，而怕患成道之艰。故学如牛毛，达如角。每发古倦之叹，苟有志者事竟成，亦何患之有？他日温养功圆，飞行八表，访龙眉二三子於闻风云莱之乡，录其道行麟，下游人问，世又为补列仙传。人问甲子己酉岁，金精满鼎日，瑶台玄史元阳子昊兴林静，黑洁拜书于太微玄盖洞天，青年三十有五也。
　　金液还丹印证图竟
　　
