玄元十子图
　　经名：玄元十子图。一卷。元赵孟俯作。底本出处：《正统道藏》洞真部灵图类。参校本：《正统道藏· 玄品录》 
　　玄元十子图序
　　玄元十子，笔墨高古。长春路道通寓钱塘，集众绿刻之。既成，以摹本至，稽首为之赞。垂耽被素，熙然如春，瞠若十子亲见。圣人郑圃僚园，年祖人远。瞻之在前，亦岂不见。月星明晰，上丽乎天。有此众妙，方知又玄。赵子神游而寓之笔，使张僧县惘然若失。虚堂净几，古鼎微烟。眸容咫尺，有闻其言。大德乙巳孟冬，嗣天师张与材书。
　　赵人路云溪，以子昂集贤手图十子刻本示江西姚云曰：请赋之。嗟乎，仙与不可传者俱往矣，此犹足存乎。生民望治久矣，庶几往者之复来乎。乃於枢成，相以招之。古之至人，龙德天隐，霆车在渊，莫袭其斡，春行万花，畴搏其影。示有十子，芳郁缣素，一水千月，千牖二宇。崖然恫然，言言亦寓。风御天县，形形何故。集仙之人，覃思朱院，笔有幻力，截彼蓬苑，仙圣毒之，十子俱见。神游精行，五岳躅空。恍兮冥兮，’堕阿堵中。路子肃然，如手贝珊。累金购工，刻玉叶楮，使千载人见此架者，大道之行，三五之英，我武十乱，有闻无声，可象可则，於穆大黑，大德不同，人乃脊脊。圣哲轨徐，或削其迹，恢谲变化，飞跃无息。天矜民艰，日梦昂生。丕应象求，来燕治明。大德戊申上元日书。
　　玄元十子，犹宣圣十哲也。十哲从杞，今昔所崇十子於吾门中，则未之或究。盖自修文辅教之科，鲜有习者，故十子之学晦而隐，否而塞。方今真风畅远，玄俗还淳，孔老通家，道德同尚，集贤学士图写之，教主真人赞扬之，二妙并行，十子之学彰彰有光矣，南谷翕亦不负平生之志矣。噫，名山洞府，珠宫琳观，无地无之，安得通玄究微之士，日讲诵其间，使诸学徒皆有所矜式，而为道德之归，诚教门盛事。愚庶几见之，毋徒观言象而已。全真门人路云溪尝以《玄风庆会图》、《七真传》求着语，兹复有请，喜其卫道心切，勉为之书。大德丙午立春日，正一弟子三茅堂洒扫黄仲圭镇仲稽首。
　　往年平潮之役，石翁获从教主。后见南谷老师，袖玄元十子图，传以献教主。不夺所好，书轴尾而归之。后数年，长春路明真寿诸梓，於是四方学者，隐然得之。仪象之问，路为余言。汴梁孙大方真人昨游钱塘，摹本欲刻而未遂。此版将归亳州太清，以垂永久。南谷之於宗阳也，规制壮丽，创玄元十子殿，实与此图相表裹。盛哉，道之将行也欤。大德丁未六月甲子二十四，岩道士黄石翁稽首书其后。
　　关尹子
　　关令尹喜，周大夫也。老子西游，喜望见有紫气浮关，知真人当过，候物色而迩之，果得老子。老子亦知其奇，为着书，喜既得老子书，亦自着书九篇，名《关尹子》。今陕州灵宝县太初观，乃古函谷关，候见老子处。终南宗圣宫，乃关尹故宅。周穆王修其草楼，改号楼观，建老子祠。道观之兴，实祖于此。老子授经后，西出大散关，复会于成都青羊肆，赐号文始先生，即庄子所谓博大真人者也。
　　文子
　　文子，姓辛，名鉼，一名计然，葵丘濮上人也。师事老子，楚平王问！日：闻子得道於老聘，可得闻乎。对日：道德匡邪以为正，振乱以为治，醇德复生，天下安宁，要在一人。故积德成王，积怒成亡，尧舜以是昌，桀纣以是殃。王曰：敬闻命矣。后南游昊越，范蠡师之。越欲伐昊，蠡谏日：臣闻之师日，兵，凶器，战逆德。争者，事之末也。阴谋逆德，好用凶器。试身於所末，，不可。勾践不听，败於夫椒。后位以上大夫弗就，隐昊兴余英禺山。相传以为登云而升。按《寰宇记》、《昊兴志》俱载，余英东南三十里有计筹山，越度地形，因名焉。今山阳白石顶通玄观，乃故隐处也。其紫云关升元观，即古常清观，宋乾道问改赐。今额山之半有日：登云石者在。着《文子》十二篇。唐封通玄真人，书为《通玄真经》。
　　庚桑子
　　老子之役有庚桑楚者，陈人也。偏得老子之道，居畏垒之山。其臣之画然知者去之，其妾之洁然仁者远之。拥肿之与居，鞅掌之为使。居三年，畏垒大壤。后游昊，隐毗陵盂峰，道成仙去。后有汉辅光张天师，唐张果老相继隐修，因号张公坛福地。古建洞灵观，宋改天申万寿官。着书九篇。号庚桑子，一名亢仓子。唐封洞灵真人，书为《洞灵真经》。
　　南荣子
　　南荣趣见老子，老子日：何与人偕来之众也。趣惧然顾其后，老子日：子不知吾所谓乎。趣倪而暂仰而叹日：今者吾忘吾答，因失吾问。老子曰：何谓也。曰：不知乎，人谓我朱愚。知乎，反愁。我躯不仁则害人，仁则反愁。我身不义则伤彼，义则反愁。我已我安，逃此而可。老子日：能抱一乎，能勿失乎，能舍诸人而求诸己乎，能偷然乎，能恫然乎，能儿子乎，儿子动不知所为，行不知所之，身若槁木之枝，而心若死灰。若是者，福亦不至，祸亦不来。祸福无有，恶有人灾。初趣师庚桑子，子曰：吾才小不足以化子，子胡不南见老子。故趣见老子曰：愿因楚而问之。
　　尹文子
　　尹文者学老子之道，作华山之冠以自表。其为道不累於俗，不饰於物。愿天下之安宁生活民命，人我之养毕足而止。见侮不辱梂民之国，禁攻寝兵梂世之战。以此周行天下，上说下教，不忘天下者也。其书二篇，曰《 尹文子》 。
　　士成子
　　士成绮，周隐君子也。百舍重既而见老子曰：吾闻夫子圣人也，吾固不乱远道而来，敢问修身。老子日：夫道於大不终，於小不遗，广乎其无不容也。渊乎其不可测也。夫至人极物之真，能守其本，故外天地、遗万物，而神未尝困也。士成绮有得焉。
　　崔瞿子
　　崔瞿者，周之贤大夫也。问於老子日：不治天下，安藏人心。老子曰：女慎无樱人心，人心排下而进上，上下囚杀，其热焦火，其寒凝冰，其疾俯仰之。间而再抚四海之外，其居也渊而静，其动也县而天。愤骄而不可系者，其唯人心乎。昔者黄帝始以仁义樱人心，施及三王而天下大骇矣。於是乎，喜怒相疑，愚知相欺，善不相非，诞信相讥，而天下衰矣。大德不同，而性命烂漫矣。天下好知，而百姓求竭矣。於是乎，新锯制焉，绳墨杀焉，椎凿庾焉，天下脊脊大乱，罪在樱人心。盖老子愤德下衰，因崔瞿之问而警世云。
　　柏矩子
　　柏矩，周之卿士。学於老子，游齐见辜人焉，解朝服而幕之，号天而哭之，日：子乎子乎，天下有大灾，子独先离之。曰：莫为盗，莫为杀人。荣辱立，然后睹所病。货财聚，然后睹所争。穷困人之身使无休时，欲无至此得乎。古之君天下者，以得为在民，以失为在己，以正为在民，以枉为在己，故一物有失其形者，退而自责。今则不然，匿为物而愚不识，大为难而罪不敢，重为任而罚不胜，远其途而诛不至，民知力竭则以伪，继之日出多伪士，民安取不伪。夫力不足则伪，知不足则欺，财不足则盗。盗窃之行，於谁责而可乎。柏矩之言，得於老子为多。
　　列子
　　列子，姓列，名御寇，郑人也。居郑圃四十年，人无识者。初事壶丘子，后师老商氏友伯高子，进二子之道九年，而后能御风而行。弟子严恢问曰：所有．问道者为富乎。列子日：桀纣唯轻道而重利是以亡。其书凡八篇。列子盖有道之士，而庄子亟称之。今汴梁郑州圃田列子观即其故隐。唐封冲虚至德真人，书为《冲虚至德真经》。
　　庄子
　　庄子，宋人也，名周，字子休，生睢阳蒙县。尝为蒙漆园吏，学无所不窥，要本归於老子之言，故其着书十余万言，大抵率寓言也。其言汪洋自恣以适已，故自王公大人不能器之。楚威王闻周贤，使使厚币迎之，许以为相。周笑谓使者：千金重利，卿相尊位也。子独不见郊祭之牺牛乎，养食之数岁，衣以文绣以入太庙，当是之时欲为孤豚，其可得乎。子亟去，无污我，我宁游戏污渍之中，自快无为，有国者所羁，终身不仕，以快吾志焉。唐封南华真人，书为《南华真经》。
　　南谷先生杜尊师，予自儿时识之，居升元观来十年。升元，盖文子旧隐，其地常有光怪，亦仙灵所柄胜处也。师属予作老子及十子像，并采诸家之言为列传。十一传见之，所以明老子之道，如此将藏诸名山，以贻后人。子谓兹事不可以辞，乃神交千古，彷佛此卷，用成斯美。师名道坚，南谷其自号云，至元二十三年元日，吴兴赵孟俯记。道无定体，圣无定名，惟无定，故变化无方，而有不可知也。洪惟先天道祖大圣老君，象帝之先，而吾不知谁之子，可为天下母，而吾不知其名。是故世人知有始有形之老子，而不知无始无形之老子，又何知未始无始、未始元形之老子乎。尝谓老子历商周九百余年，当时亲见犹龙，如关尹子者，岂特十子而已哉，叉有不可知者存。集贤学士赵子昂，本其有书、有言者，作玄圣十子像，将使学者瞻其像，诵其言，而求为圣人之徒。是诚在我，诗云：执柯伐柯，其则不远。
　　大德丙午元日教门后学当涂杜道坚稽首恭书。
　　玄元十子图竟
　　O 『 有』 字原作『 为』 ，据《 玄品录》 改。 
　　
