吕纯阳真人沁园春丹词注解
　　经名：吕纯阳真人沁园春丹词元俞攻撰。注解。一卷。底本出处：《正统道藏》洞真部玉诀类。
　　吕纯阳真人沁园春丹词注解
　　林屋山人全阳子注解
　　七返还丹，
　　七，火数也，炼丹之法，其先以红投黑而生药，既有药，然后进火炼黑入红而成丹，故日七返还丹。即非自寅至申之七时也。张紫阳《悟真篇》云：金公本是束家子，送在西邻寄体生，认得唤来归舍养，配将妮女作亲情。是此义也。
　　在人先须炼己待时。
　　《离骚·远游篇》云：毋滑而魂兮彼将自然，一气孔神兮於中夜，存虚以待之兮无为之先，即炼己待时之谓也。要在收视返听，寂然不动，凝神於太虚，无一毫杂想。少焉神入气中，气与神合，则真息自定，神明自来，不过片饷问耳。邵康节《先天吟》云：若问先天一字无，后天方要着功夫。丹法亦然，探药於先天则无为，进火於后天则有为。不可以一律齐也。
　　正一阳初动，
　　白紫清《珠玉集·丹髓歌》云：炼丹不用寻冬至，身中自有一阳生。然吾何以知身中之一阳生也？盖弹指声中巽门豁开，而心觉恍惚之时是也。吾於此时鼓之以豪钥，缎之以猛火，则真铅出坎，而河车不敢暂留停，运入昆仑峰顶，乃可以为还丹。邵康节《恍惚吟》云：恍惚阴阳初变化，捆缢天地乍回旋，中问些子好光景，安得功夫入语言。非洞晓阴阳造化，畴克知此。
　　中宵漏永，
　　中宵，即半夜子时也。《周易参同契》云：含元虚危，播精於子，是也。又云：晦朔之间合符行，中谓三十日半夜子时之前，介乎晦朔之间也。若蹙之於一日，则每夜子时之前即晦朔之问，初不拘於三十日之半夜也。《悟真篇》云：日月三旬一遇逢，以时易日法神功，其说明矣。漏者，滴漏也。滴漏有内有外，在内乃气之出入息也，薛紫贤《复命篇》云：此心却似糠灰火，静坐时闻滴漏声是也。在外即更漏也。或疑《悟真篇》有须知大隐居朝市，休向深山守静孤之说，殊不知在深山则难得灯与漏也。或又疑日：陈泥九《翠虚篇》云：若言刻漏无凭信，不会玄机药未成。而又云：日视土圭，夜瞻刻漏，谬之甚矣。何其说之自相戾也？日：修炼之初，功夫未纯熟，恐或差违，故叉外立刻漏以为时侯之准则，若至於功夫纯熟，丹田有种，则精生有时，时至神知，虽当寝寐，有不待吹醒而亦自觉悟，又何叉刻漏为哉。漏永者，言其点点相　续而无问断也。在吾身求之，则真息绵绵勿令间断，如漏水之相续无异也。
　　温温铅鼎光透帘帷。
　　铅即药也，鼎谓下丹田也。子时将至，而阳气潜萌於其下，所以温温也。帘帷者，眼也。垂眼下视，有垂帘之象，故日帘帷。丹田有药而阳气上升，透於两眉之间，是以有光。譬之，室中有烛，烛光映於窗牖而明，盖非窗牖之明，乃烛之明也。或者乍见此景，而惊讶失喜，以为奇异，则心动而神散矣。欲望成丹，不亦远乎？
　　造化争驰，
　　造化争驰，谓坤之未复之初也。其时琼钟一扣，玉洞双开，《复命篇》谓：两畔同升共一斤是也。
　　虎龙交媾， 
　　《参同契》云：龙呼於虎，虎吸龙精，两相饮食j俱相吞并。作丹之时，要在心息相依，然后神凝气聚，交媾而为药。陈朝元《玉芝书》云：玄黄若二也无交媾，争得阳从坎下飞。故叉阴阳交媾，丹田有药，乃可以进火也。
　　进火功夫牛斗危。
　　牛、斗、危，乃身中火候之方位。谓进火功夫自子而发端，至寅而搬运，如天之生物，胚胎於子，至寅而出也。《参同契》云：始於束北箕斗之乡，旋而右转，呕轮吐萌。《翠虚篇》云：有一子母分胎路，妙在尾箕斗牛女，与此同旨。或以牛斗危为犹斗危，而引用《悟真篇》两手捉来令死斗之语，以发明之，是亦一说也。
　　曲江上见月华莹争，
　　《翠虚篇》云：西南路上月华明，大药还从此处生，记得古人诗一句，曲江之上鹊桥横。古仙本以小肠有九盘十二曲，是为曲江，后人复以鼻口之问为曲江，二说俱通。而《翠虚》又以西南路上发明其说，可谓深切着明矣。盖西南属坤，坤为腹，药生於丹田之时，肠气上达，丽於目而有光，故自目至脐一路，皆虚白晃耀如月华之明也。有个乌飞。有个乌飞者，身中之天地交，坎离合，二气捆缢结成一滴露珠，而飞落丹田中也。陈希夷《指玄篇》云：有个乌飞入桂官。《翠虚篇》云：红莲含药，露珠凝碧，飞落华池滴滴。《珠玉集·还源篇》云：人能明此理，一点落黄庭。白紫清词云：而今识破金乌飞入蟾窟，皆此义也。
　　当时自饮刀圭，
　　医书言方寸匕，又言刀圭。刀圭者，刀头圭角些子而已，或以刀为金，圭为二土交合，此乃求奇之说，非至论也。自饮云者，遍历三官降而入口，与《悟真篇》谓：脱胎入口身通圣，其义一也。或疑既脱胎何为复入口，遂以为丹自外来，从而吞咽外物，去道远矣。《翠虚篇》不云乎：探之炼之未片饷，一气眇眇通三关，三关来往气无穷，一道白脉朝泥九，泥九之上紫金鼎，鼎中一块紫金团，化为玉浆流入口，香甜清爽遍舌端。
　　是岂自身外而来者耶？ 
　　又谁信无中养就兄。
　　金丹大道，至简至易，於无中生有，养就婴儿。如涕唾精津气血液之类，止可接助玖为阶梯，非丹质也。学者局於管见，往往以先入之说为主，更不肯参究丹书，虽有道者欲与开发，孰为之信。《翠虚篇》云：怪事教人笑瓮回，男兄今也会怀胎，自家精血自交结，身裹夫妻是妙哉。盖夫妇即阴阳之异名，非真有所谓夫妇也。或者偏执竹破竹补之说，遂谓以人补人，而专意於三峰邪卫，又安信金丹乃清李无为之道，而果於无中生有哉。
　　辩水源清浊，
　　清浊之说盖尝辩之矣。一日天清地浊禀生成，一日取清拾浊更玄玄。今日水源清浊，则请就水源两字辫之。盖天一生水，其位居北，以入水同归於此，故谓之水源。《翠虚篇》云：促将百脉尽归源，盖谓此也。在上日清，在下日浊，始者上下相交，混而为一，久之则渐渐订渐渐清清，则至乐生於其中矣。刘海蟾《还金篇》谓：水澄凝琥珀是也。乃若留清去浊之说，则自是一义，愚注《参同契》於形体为灰土、状若明窗尘下，已详言之，兹不复赘。
　　木金问隔。
　　人身有一物分而为二，其浮者为木，沉者为金，一束一西，故谓之问隔。若得斗柄之机，干运使之上下循环，如天河之流转，则木性爱金，金情恋木，而刑德并会不间隔矣。彼有以两目交光於中央，为金木不问隔，此亦一说。然以《参同契》、《悟真篇》考之则所谓金木问隔者，其义盖在内而不在外也。
　　不因师指此事争知，
　　《悟真篇》云：饶君聪慧过颜闵，不遇真人莫强猜。盖丹经所陈，或假物以明理，或设象以寓意，名义不同，学者卒然读之，莫不有望洋之欺。且以五行言之，或日金木，或日金土，或日水火，或日金火，或日金水，或日木火，或日水土，使人心目俱眩，诚不易知也。道要玄微，丹道之要有二：日交媾，日进，火。虽有先后次序，要皆一片功夫。萧紫虚《金丹大成集》谓：刻裹功夫妙更奇是也。玄哉微哉。
　　天机深远。
　　天机，谓半夜子阳初动之时也。天机将至，人能动吾之机以应之，则天人合发，内外相符结而为丹矣。虽日一日十二时，几相交处亦皆可为，而古仙叉用半夜子阳初动之时者，其时太阳正在北方，而人身气到尾闲关，盖与天地相应，所谓盗天地、夺造化，唯此时为然。乃若丑时，则太阳已偏，人身之气已过尾闲矣。寅时则太阳已出地，人身之气已过肾堂矣。皆不可用也。《玉芝书》云：凡炼丹，随子时阳气而起火，其火方然，余外别时起火，其火不全。斯言尽之矣。
　　下手速修犹太迟，
　　下手，谓烹炼之时，握一身之神归於天谷穴中，而不可纵放，非真有所执也。或泥、下手两字正合《悟真篇》两手捉来令死斗之说，於是努力提拳，或掩耳鼻，或摩腰腹，或以大指拾掌心，或以中指抵脐轮，不亦劳乎？速修犹太迟，谓光阴迅速。而贵乎及时修炼也。
　　蓬莱路仗三千行满，独步云归。
　　三千行满，谓九年三千日也。三千日内，务要积功累行，十二时中不可须臾离道。刘虚谷《还丹篇》云：大功欲就三千日，妙用无亏十二时是也。丹法：片饷结胎，百日而功灵，周年而胎圆，九年而行满，皆有程度，次无今日遇师，明日便能成仙之理。当知一年而小成，九年而大变，始而易气，次而易血，次而易脉，次而易肉，次而易髓，次而易筋，次而易骨，次而易发，次而易形，积九年而阅九变，炼尽阴气变成纯阳，然后可以遗世独立，羽化而登仙也。曾至游《集仙传》载：陈朝元戒世云，为善事者必享福报，集阴德者子孙荣昌，不珍天物，不肆盗侄，不毁正教，善事也。救死扶伤，急人患难，无纵隐贼，阴德也。不作善事，不积阴德，则恶道无所不入矣。朝元此言，盖为俗人设也，况学仙者乎？大抵欲修仙道，先修人道，人道不修，则仙道远矣。又岂不见《悟真篇》云：大药修之有易难也？知由我也，由天。若非积行施阴德，动有韦魔作障绿，学者诅可以我命在我之说自诿，而不务功行为急哉？呜呼，功满三千，大罗为仙，行满八百，大罗为客。吾党其勉诸。
　　吕纯阳真人沁园春丹词注解竟
　　
