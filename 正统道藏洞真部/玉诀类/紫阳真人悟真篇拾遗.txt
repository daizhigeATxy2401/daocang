紫阳真人悟真篇拾遗
　　经名：紫阳真人悟真篇拾遗。一卷，南宋翁葆光述。底本出处：《正统道藏》洞真部玉诀类。
　　紫阳真人悟真篇拾遗
　　禅宗歌颂诗曲杂言
　　此恐学道之人，不通性理，独修金丹，如此既性命之道未修，则运心不普，物我离齐，又焉能究竟圆通，迥超三界。故经云：有十种仙，皆於人中炼心坚固精粹，寿千万岁。若不修正觉三昧，则报尽还来，散入诸趣。是以弥勒菩萨《金刚经颂》云：饶君百万劫，终是落空亡。故此《悟真篇》者，先以神仙命脉诱其修炼，次以诸佛妙用广其神通，终以真如觉性遗其幻妄，而归於究竟空寂之本源矣。
　　性地颂六首
　　佛性非同异，千灯共一光。增之宁解溢，灭着且无伤。取舍俱为过，焚漂总不妨。见闻知觉法，无一可猜量。
　　如何妙体遍河沙，万象森罗无障遮。会得圆通真法眼，始知三界在吾家。
　　视之不可见其形，及至呼时却又警。莫道此声如谷响，若还无谷有何声。
　　一物含闻见觉知，盖诸尘境显其机。灵常一物尚非有，四者凭何作所依。
　　不移一步到西天，端坐诸方在目前。项后有光犹是幻，蕾买生．足底未为仙。
　　求仙本自无生，畏灭何曾暂灭。眼见不如耳见，口说争如鼻说。
　　无罪福
　　终日行，不曾行。终日坐，何曾坐。修善不成功德，造恶元无罪过。时人若未明心，莫执比言乱做，死后须见阎王，难免擭汤确磨。
　　三界唯心
　　三界唯心妙理，万物非此非彼，无一物非我心，无一物是我己。
　　见物便见心
　　见物便见心，无物心不见。十心通塞中，真心无不便。若生知识解，却成颠倒见。睹境能无心，始却菩萨面。
　　圆通
　　见了真空空不空，圆明何处不圆通。根尘心法都无物，妙用方知与佛同。
　　随他
　　万境纵横在目前，随他动静任哗灌。圆明定慧终无染，似水生莲莲自乾。
　　宝月
　　一轮宝月当虚空，万国清辉无障碍。收之不聚拨不开，前之不进后不退。彼非远兮此非近，表非外兮裹非内。同中有异异中同，问你傀儡会不会。
　　心经颂
　　蕴缔根尘空色，都无一法堪言。颠倒之见已尽，寂静之体修然。
　　人我又名齐物
　　我不异人，人心自异。人有亲疏，我无彼此。水陆飞行，等观一体。贵贱尊卑，首足同己。我尚非有，何尝有你。彼此俱无，众泡归水。
　　读雪窦禅师祖英集
　　曹溪一滴分千派，昭一古澄今无滞碍。近来学者不穷源，妄指蹄涔为大海。雪窦老师达真趣，大震雷音槌法鼓。狮王哮吼出窟来，百兽千邪皆恐惧。或歌诗，或语句，叮咛指引迷人路。言词磊落义高深，击玉敲金响千古。争奈迷人逐境流，却将言相寻名数。真如实相本无言，无下无高无有边，非色非空非二体，十方尘剎一轮圆。正定何曾分语默，取不得兮舍不得，但於诸相不留心，即是如来真轨则。为除万相将真对，妄若不生真尔晦，能到真妄两俱非，方得真心无坚碍。无坚碍兮能自在，一悟顿消穷劫罪，不施功力证菩提，从此永离生死海。吾师道高言语畅，留在世问为榜样，昨宵被我唤将来，把鼻孔穿於杖上，问他第一义如何，却道有言皆是谤。
　　戒定葱解
　　夫戒、定、慧者，乃法中之妙用也。佛祖虽尝有言，而未达者犹有所执，今略而言之，庶资开悟。然其心境两忘，一念不动，曰戒。觉性圆明，内外莹彻，日定。随绿应物，妙用无穷，曰慧。此三者相须而成，互为体用。或戒之为体者，则定、慧为其用。定为体者，则戒、慧为其用。慧之为体者，则戒、定为其用。三者未尝斯须相离也。犹如日假光而能照，光假照而能明。非光则不能照，非照则不能明。原其戒、定、慧者，本乎一性。光明照者，本乎一日。一尚非一，三复何三。三一俱忘，湛然清诤。
　　即心是佛颂
　　佛即心兮心即佛，心佛从来皆妄物，若知无佛亦无心，始是真如法身佛。法身佛，没模样，一颗圆光含万象，无体之体即真体，无相之相即实相。非色非空非不空，不动不静不来往，无异无同无有无，难取难舍难听望，内外圆明到处通，一佛国在一沙中，一粒沙含大千界，一个身心万个同，知之须会法无心，不染不滞为净业，善恶千端无所为，便是南无及迦叶。
　　采珠歌
　　宝子衣中珠，本自圆明好，不会自寻求，却数他人宝。数他宝，终无益，只是教君空费力，争如认取自家珍，价直黄金千万亿。此宝珠，光最大，褊照三千大千界，从来不解少分毫，刚被浮云为障碍。自从认得此摩尼，泡体空花谁更爱，佛珠还与我珠同，我性即归佛性海。珠非珠，海非海，坦然心量包沙界，任你尘嚣满眼前，定慧圆明常自在。不是空，不是色，内外皎然如壅塞，六通神用妙无穷，自利利他还解极。见即了，万事毕，绝学无为度终日，怕兮如未兆婴儿，动止随绿无固必。不断妄，不断真，真妄之心总属尘，从来万法皆无相，无相之中有法身，法身即是天真佛，亦非人兮亦非
　　物，浩然充塞天地问，只是希夷并恍惚。垢不染，光自明，无法不从心裹生，心若不生法自灭，即知罪福本无形。无佛修，无法说，丈夫智见自然别，出言便作狮子呜，不似野牛论生灭。
　　禅定指迷歌
　　如来禅性如水，体静风波自止，兴居湛湛常清，不独坐时方是。今人静坐取证，不道全在见性，性於见裹若明，见向性中自定，定成慧用无穷，是名诸佛神通，几欲究其体用，但见十方虚空。空中杳无一物，亦无希夷恍惚。希恍既不可寻，寻之却成乖失。只此乖失两字，不可执为凭据。本空尚乃如空，岂有得失能所。但将万法遣除，遣令净尽无余，豁然圆明自现，便与诸佛无殊。色身为我栓桔，且怠和光混俗，举动一切无心，争甚是非荣辱。生身只是寄居，逆旅主号毗卢，毗卢不来不去，乃知生灭无余。或问毗卢何以，只为有相不是，眼前叶叶尘尘，非同非异非亲，昆此尘尘叶叶，个个释迦迦叶，异则万籁皆呜，同则一风都摄，若要认得摩尼，莫道得法方知。有病用他药疗，病痊药更何施。心迷须假法照，心悟法更不要。又如昏镜得磨，痕垢自然灭了。本为心法皆妄，故令离尽诸相，诸相离了如何，是名至真无上。若欲庄严佛土，平等行慈救苦，菩提本愿须深，切莫相中有取。此名福慧双圆，当来授记俱先，倘若纤尘有染，却於诸佛无缘。翻念凡夫迷执，尽被情爱染习，只为贪着情多，常在胎卵化湿。学道须教猛烈，无情心刚似铁，直饶父母妻儿，又与他人何别。常守一颗圆光，不见可欲思量，万法一时无着，说甚地狱天堂。然后我命在我，空中无升无堕，出没诸佛土中，不离菩提本坐。观音三十二应，我学亦从中证，化现不可思议，尽出逍遥之性。我是无心禅客，凡事不会拣择，昔时一个黑牛，今日浑身总白，有时自歌自笑，傍人道我神少，争知被褐之形，内怀无价之宝。更若见我谈空，却似囫园吞枣，此法惟佛能知，凡愚岂解相表。兼有修禅上宾，只学斗口合唇，夸我问答敏给，却元不识主人。盖是寻枝摘叶，不解穷究本根，得根枝叶自茂，无根枝叶难存。便逞已握灵珠，转於人我难除，与他灵源妙觉，远隔千里之殊。此辈可伤可笑，空说积年学道，心高不肯问人，枉使一生虚老，乃是愚迷钝根，邪见业重为因，若向此生不悟，后世争免沉沦。
　　无心颂
　　堪笑我心，如顽如鄙，兀兀腾腾，任物安委。不解修行，亦不造罪，不曾利人，亦不利己。不持戒律，不拘忌讳，不知礼乐，不行仁义。人问所能，百无一会。饥来吃饭，渴来饮水，困则睡眠，觉则行履，热则单衣，寒则盖被。无思无虑，何忧何喜，不悔不谋，无念无意，死生荣辱，逆旅而已。林木柄乌，亦何为比。来且不禁，去亦不止，不避不来，无赞无毁，不厌丑恶，不羡善美。不处静室，不远闹市，逢肉也餐，遇酒也醉，不说人非，不夸己是，不厚尊荣，不薄贱稚，亲爱冤仇，大小内
　　外，一反乐得丧，敬侮俭易，心无两观，坦然一揆。不为福先，不为祸始，感而后应，迫而后起。不畏锋刃，焉怕虎兕。随物称呼，岂拘名字。眼不就色，声不来耳，凡有所相，皆属妄伪。男女形声，悉非定体，体相无心，不染不爱，自在逍遥，物莫能累。妙觉光圆，映彻表裹，包裹六极，无有遐迩。光兮非光，如月在水，取舍既难，复何比拟。了兹妙用，迥然超彼，或问所宗，如斯而已。
　　西江月一十二首
　　妄想不须强灭，真如何必希求。本源自性佛齐修，迷悟岂拘先后。悟则剎那成佛，迷则万劫沦流。若能一念契真修，灭尽怛沙罪垢。
　　本自无生无灭，强将生灭区分，只如罪福亦何根，妙体何曾增损。我有一轮明镜，从来只为蒙昏，今朝磨莹照乾坤，万象超然难隐。
　　我性入诸佛性，诸方佛性皆然，亭亭蟾影照寒泉，一月千潭普现。小则毫分莫识，大时遍满三千，高低不约信方圆，说甚短长深浅。
　　法法法元无法，空空空亦非空，静谊语默本来同，梦裹何曾说梦。有用用中无用，无功功裹施功，还如果熟自然红，莫问如何修种。
　　善恶一时妄念，荣枯都不关心，晦明隐显任浮沉，随分饥餐渴饮。神静湛然常寂，不妨坐外歌吟，一池秋水碧仍深，风动鱼惊尽任。
　　对镜不须强灭，假名权立菩提，色空明暗本来齐，真妄体分两体。悟则便名净土，更无天竺曹溪，谁言极乐在天西，了则弥陀出世。
　　人我众生寿者，宁分彼此高低。法身通照没吾伊，念念体分同异。见是何曾是是，闻非未必非非。往来诸用不相知，生死谁能碍你。
　　住想修行布施，果报不离天人，恰如仰箭射浮云，坠落祗绿力尽。争似无为实相，还须返朴归淳，境忘情性任天真，以证无生法忍。
　　鱼兔若还入手，自然忘却荃蹄，渡河筏子上天梯，到彼悉皆遣奔。未悟须凭言说，悟来言说皆非，虽然四句属无为，此等何须脱离。
　　悟了莫求寂灭，随绿只接群迷，寻常邪见及提携，方便指归实际。五眼三身四智，六度万行修齐，圆光一颗好摩尼，利物兼能自利。
　　我见时人说性，只夸口急酬机，及逢境界转痴迷，又与愚人何异。说得便须行得，方名言行无亏，能将慧剑斩魔魑，此号如来正智。
　　欲了无生妙道，莫如自见真心，真心无相亦无音，清净法身只想。此道非无外有，非中亦莫求寻，二边俱遣奔中心，见了名为上品。
　　紫阳真人悟真篇拾遗竟
　　
