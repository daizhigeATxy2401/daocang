洞玄灵宝无量度人经诀音义
　　经名：洞玄灵宝无量度人经诀音义。唐代道士张万福撰。一卷。底本出处：《正统道藏》洞真部玉诀类。
　　洞玄灵宝无量度人经诀音义
　　凡持太上洞玄灵宝无量十部尊经，东向前三礼，北向立左转东向，叩齿三十六通。思五色云气覆满一室，青龙白虎，师子玄武，朱雀凤凰，备守前后，玉女仙童，五帝神官，神仙兵马九亿万众，营卫左右。便摇身三过而诵经竟，当从南面下肺，礼如初。　　
　　右出金录简文经。
　　凡开灵蕴，诵经之时，皆当烧香，整具法服，礼经如法，诵咒曰：
　　寂寂至无宗，虚峙劫刃阿。豁落洞玄文，谁测此幽遐。
　　一入大乘路，孰计年劫多。不生亦不灭，欲生因莲华。
　　超浚三界徒，慈心解世罗。真人无上德，世世为仙家。
　　右出太极宝诀。持生神章经亦同此上咒及法o 
　　《太上洞玄灵宝无量度人上品妙经》者，斯乃人法双举，总别俱舍，太上一代之法王，道君宣经之化主。洞玄灵宝是十部之总题，无量度人为一轴之别目。太者，极大之嘉名。上者，穷高之美称。穷高则居上无顶，极大则物莫能过。欲明圣人体贵德尊，穷理尽妙，转回靡测，难可思议，故云太上。洞者，虚通不滞，豁达无为，营览清遥，显畅遐彻。玄者，冲微邃远，妙寂湛然，理致杳冥，幽原眇邈。灵者，精用朗挣，智照圆明，将应变尽性之宜，实慧周万机之境。宝者，珍奇挺秀，尊贵加荣，布象则天地成形，贷炁则含生化育。无量度人者。无是不有之目，量是数极之名，度以济彼为言，人以物类成称。斯乃济度天人，极无数量，凡厥升进，俱入妙门，成就有心，使归无相。上品妙经者，此经始於无始，最为先说，众品之内，标之其上，元宗常湛，故曰妙经。寻斯旨趣，义含无量，就明无量，自有五意。一者体无量，二者德无量，三者威无量，四者品无量，五者音无量。体无量者，但天尊宗源久远，本自难知，或真应两身，权实二智，是以托名龙汉，即日无形，设号开皇，乃称元始，随机设教，逐病与药，周应不穷，元乎不在，此第一体元量也。德无量者，体处元阳，恬神静漠，口含五色，光照大千，能使受法珠中，闻经太上，此第二德无量也。威无量者，圣人怀藏日月，推定阴阳，回山驻流，调和炁序，千千截首，制伏祆魔，万万翦形，邪不扰正，此第三威无量也。品无量者，若论凡物，皆有品第，即有高下少多之目，今明圣人应物随缘，非高非下，赴机逐便，不少不多，难可以高下格量，无能以少多所得，是以无品，品则无量，此第四品元量也。音元量者，明圣人以无言之说，说则不穷，无声之响，响则无绝，使历劫解悟，人天晓闻，故云大梵隐语，无量之音，又云天中之音，斯之谓也，此第五音无量也。略陈梗概，其意云尔。
　　右出洞元灵宝十部经序。
　　《四极明科》曰：凡诵经，当令心目相应，目无妄视，心无异念。每使披卷言句周竟，不得中住，越略天音，三犯万不得仙，五犯已上，死充地狱三涂五苦万劫之中。《隐注》曰：读经五百言，则叩齿三下，以舌舐上下唇，咽液三过，令人不极，久而声清，不如此法，损气劳神也。
　　右出洞玄灵宝斋内事心业序
　　人间多读诵《洞玄灵宝元量度人经》，虽有祝想之诀，而罕解节度，今复具言，庶可得知。自题以下降元始正经，既是道君叔赞，宜依洞玄十部。存念内音，自须依本法。今具列之如左。
　　读至道言，次依下文，存思祝诵臣及甲乙。若自为，不宜云，及为人，不宜云，臣心不兼二故也。若为己及人，宜依本文。毕，引炁三十二过，须徐徐引取三十二天之炁，然后依法诵之。此正是元始元量度人存念法也。
　　行道章，叩齿三十二通，上闻三十二天，心拜三十二过。须一一依口密诵天名，心闻诸天，一一心拜。心拜，形虽不动，随心屈伏，如身礼也。皆先习精熟，知天所在，无令临事致得，迟回不次。凡存念祝诵，悉皆如此也。
　　太黄皇曾天，太明玉完天，清明何童天，元脸平育天，
　　元明文举天，七曜摩夷天，虚无越衡天，太极蒙翳天。
　　右八天位系东方九炁青天，从北头为始南行也。
　　赤明和阳天，元明恭华天，曜明宗飘天，竺落皇笳天，
　　虚明堂曜天，观明端静天，元明恭庆天，太焕极瑶天。
　　右八天位系南方三炁丹天，从东头起西行。
　　元载孔升天，太安皇崖天，显定极风天，始皇孝芒天，
　　太黄翕重天，无思江由天，上揲阮乐天，无极昙誓天。
　　右八天位系西方七炁素天，从南头为始北行。
　　皓庭霄度天，渊通元洞天，翰宠妙成天，秀乐禁上天，
　　无上常融天，玉隆腾胜天，龙变梵度天，平育贾奕天。
　　右八天位系北方五黑玄天，从西头始东行。
　　诵诸天内音存念法
　　东亶娄六十四字存念法。叩齿九通，思九色之龙导引前后，青云九重覆匝身形，咒曰：
　　赤明开图，八炁回真。总统元关，青帝大神。
　　流化九外，缠绵我身。灵音八书，六十四篇。
　　洞明天地，与我合仙。运致龙驾，上升帝辕。
　　咒毕，引炁九咽止。行之九年，八天各以青腰玉女、青华玉童各八人，侍卫身形，致青牙之精，生身光明，彻见虚无。万遍道成，即得飞行，七祖同福，皆升南宫也。
　　南南爓六十四字存念法。叩齿三通，思朱雀凤凰翱翔其前，绛云三重覆匝身形，密咒曰：
　　三炁徘徊，灵凤来飞。玉音八字，爓焕紫微。
　　吉日大庆，我道洞开。朱丹哺饴，仰吸灵晖。
　　身生水火，绛被羽衣。登空飞步，足践凤梯。
　　周旋八天，七祖相随。
　　咒毕，引炁三咽止。行之三年，八天各以太丹玉女、太阳玉童各八人，侍卫身形，降致朱丹三炁之精，反白留容，万劫不倾，七祖超升，上入福堂，反胎王家，即得更生。
　　西刀利六十四字存念法。叩齿七通，思白虎师子导引左右，素云七重覆匝身形，密咒曰：
　　七炁金灵，八天尊神。白虎策辇，师子捧辕。
　　七炁缠绵，炼我成仙。身登金光，映照素云。
　　内外变化，升入洞门。七祖出夜，九幽旋魂。
　　亿劫开度，随运长存。
　　咒毕引炁七咽止。行之七年，八天各以素灵玉童八人侍卫身形，降致太素七炁之精，停年留貌，万劫童颜，庆及七祖，升度南宫，反胎更生，世世王门。
　　北玃无六十四字存念法，叩齿五通，思飞龙羽盖蓊郁左右，黑云五重覆匝身形，神童玉女羽衣飞裳，侍卫前后，密咒曰：
　　元天徘徊，流景上清。大有启运，八字高明。飞元澄空，洞阴自生。五炁缠绵，灌我身形。冠带北单，受炼洞灵。肾府北出，内外光精。飞行三界，游宴紫庭。七祖同庆，欢乐劫龄。七宝林中，反胎更生。长夜出离，南宫记名。黄箓白简，世世生仙。
　　咒毕，引炁五咽止。行之五年，八天各以太元玉童各八人，侍卫身形，降致灵滋五炁之精，还年留景，保命三清，庆及七祖，世世生仙。
　　右出灵宝玉字经。
　　凡持此度人经，六度存念祝诵法具件如前。
　　音义
　　道古 太上道君为此经序，故皆云道言也。 始青天中 东北之天是也。 浮黎 土音杜。量 良去。无鞅 於仰切，天围限也。郁勃 如字。喑 音因，疾不言，阴之谓也。跛 博我切，足疾也。痾 音久，疾阿也。痼 音沈，困久故远之貌。 返 府远切。勃勃 音拂。廓散 思干切。 监度 上音缄。粗悉 祖沽切。倏 音叔。欻 许物切。中伤 中去。 憎 子能切。@ 音忌。 经始出教 或云元始出教，误也。藏 似郎切。璇机 上旋下机，北斗魁四星是也。 不行 音衡。尸 或作尸死。 丧 息依切。威未制天 句绝。亿曾 音憎。上 常去。 尸解 肯托形隐化，内贾身成仙也。 长役 营只切。 断地 徒管切。长为 干伪切。 为帝王 音正月位同。 蓊冥 乌孔切。 使者 师事切。大梵 日月之上八天也。 眇眇劫刃 眇茫也。三华 平声。离便 方便之便。 森 所岑切。净霐 音泓。大行 音衡。度厄 音厄。骖 音参。监真音缄。应度 音响。郁褴 音蓝。恬懀 上音甜，下乌外切。皇笳 音加。宛黎 上於远切，下力低切。 阮乐 音岳。勃悖 音沛。 昙 音潭。秀乐 音洛。总监 音鉴。 行元 下孟切。今日欣庆受度 句。担石 多甘切。鼓从 词用切。游观 音贯。咸听 音汀。涬 胡顶切。使天 音史。一十五分 扶问切。上闻诸天 或云关字，误也。斩馘 古伯切，去耳之刑。 乐兮 音洛；下同。 过之 古卧切。别真 彼月切。懈退 古隘切。 云嶒 音层。 易邪 以致切。不乐 五教切。得过 音戈。旧格 或云其格，误也。 否终 音彼。炰 音休，盛大貌。凡有此灾同气 句。为 音位。毫分 符问切。亶丹上。荟　乌外切。和　胡外切。观音　音贯。回跖　音只。南爓　音艳。诜诜　严公注云洗洗。推前　音吹。凙洛　上铎下郝。缘邅　陟连切。萧嵎　音愚。易邈音亦。攫　居缚切。东覆　方茂切。总监　音鉴。不辟　音壁。大量玄玄　云元量者，误也。
　　此经太上大道君受之於元始天尊，传教於世。道君为前序、后序、中序，凡有三序焉。前序自道言昔於至东向诵经是也，中序自三界之歌章之后，此二章并是至洞明至言也是也。后序自此诸天中至大量玄玄也是也。经有二章，自元始洞玄至列言上清，且后章自元洞玉历讫祸及七祖翁是也。其大梵隐语非其二章之数，或以经为章，隐为二章，此亦误矣。中序云：诵经万徧，乃能得道。洞明至言，此则隐语玄奥，不在经文二章之列可知矣。读诵之士，当心信无疑，功满道备，自当洞晓，人天同福，存殁沾恩，可不志哉，可不勉哉。玄门灵验记、道门集验记，持此经得验记，皆有传载，通真之士，勤而行之。
　　洞玄灵宝无量度人经诀音义竟
　　
