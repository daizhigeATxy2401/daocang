上清大洞真经玉诀音义叙
　　经名：上清大洞真经玉诀音义。北宋道士陈景元撰。一卷。底本出处：《正统道藏》洞真部玉诀类。
　　上清大洞真经玉诀音义叙
　　大洞三景弟子真靖大师赐紫陈景元撰
　　《大洞真经三十九章》，品目尊严，冠三洞宝经之首，灵章秘祝，玉检隐书，载之详矣。粤自西城总真君、南极紫元君，降授清虚真人，清虚传授南岳魏夫人，曰：子自不在山中，隐身清斋，虚中吐纳者，则《大洞真经》不可妄读也。所以尔者，妙音九彻，真声高唱，文炁与玉虚参玄，霞味与太阳俱畅，动唇发吐，则玉华立至，讽咏灵句，则携契太上，静止接拱，则紫房自观，思念所期，则触类感动。所以七祖获福，受箓仙宫，越从幽鬼，俱宴朱陵，斯文高妙，控驾晨举，乘景龙之上道，非风尘流俗之所当为也。若在俗中读之者，则三官、北帝微乱其音，景聆炁秽，不得明响上清，声参紫极之灵房矣。《青要紫书》中央黄老君云：得见《大洞真经三十九章》，便白日升天，而有修之者，积年无成，便谓经之不真，此皆坐由东华无金简之目，金阙无玉札之名，真灵不为其降，而为天魔所来，故有不感之效，徒得神经，万亦不成矣。向使先奏金简於青宫，奉玉札於帝皇，得给金晨玉童、西华玉女，侍卫灵文，普下诸天诸地，三界称善，咏章万徧，岂有不致琼舆紫軿之感邪？此经降世，唯句曲杨、许真人，王屋司马练师，逮历世高道之士，皆遵禀科格，盟相传，口授讽诵之诀，密付混合之微，故得名书金格，蹑景上清。今也真风湮散，伪隐山栖，道范不闻，师资礼废，教法衰弊，莫甚於斯。景元总角出家，弱冠访道，游历仅三十载，纲领十有余年，老归茅山，结庵忏悔，自叹道缘蹇薄，尘业深重，虽孜孜教典，而未遇真师，欲诵洞经，讵敢开韫。於是澡雪身心，静务恭洁，广求古本，先自考详，沉嘿披寻，反覆研构，一句一字，未尝越略。或两义相乖，弥增回惑；如发细作发烟之类是也。或偏傍儳改，字体浮杂。如栖作＠，＠作歌之类是也。此盖盗写私传，相承讹谬，遂将前辈修习之本，前辈谓三洞法师观妙先生朱自英、三洞法师冲妙大师皇甫希及，皆诵洞经，并天圣年中人。及茅山藏本，比对隐书，辄撰音义，兼疏同异，粗解所疑，弗敢示诸法义，聊自记其所览。乃三月斋心，缮写洞经玉诀一帙，晨夕瞻礼，仰俟灵人依科授受，以偿夙志也。
　　上清大洞真经玉诀音义
　　灭魔神慧玉清隐书内祝隐文、道君玉注、紫文丹章、回元上法、百神上法，并音于此。
　　诀曰口诀，并音决，古本写作决，后人改作诀。他皆类此。晏景，上音宴，古经晏、宴皆一体。他皆类此。晏寝，茅山本作曲寝。玉翰，胡岸切。后文翰同。玦玦，叶韵音央，见唐光禄大夫太清观主史崇《一切道经音义》。攘据，上汝羊切，下居御切，持也。杖幡，上直亮切、持也。或作仗，音同。摄邪，似嗟切，古本作邪。檄落，上刑狄切，作激，古历或作敷。云璈，音遨。史崇云：大琴也。百和合唱，赤亮切，或作咽。史崇云：当作烟。激无，上古历切。四嵎，音隅。迅辔，上峻信二音，疾也。下兵媚切。整控，上之郢切，下苦贡切。流盼，普苋切，古本作眄。史崇音面。协神飘津坡，史崇作协晨。褰趾，上去焉切，下音止，足也。褰或作骞。紫軿，音瓶，车也。烟洒，所下切。史崇所绮、所寄二切。汛也，落也。八冥，音溟。妙观，古段切。步北元，茅山本作涉北元。掇日，上多活切。连更，音庚。凄凄，音妻，或作凄。莽莽，莫党切，广大无涯极之貌。数来，上色句切。重虚馆，史崇馆作观。玉髓，息委切。参闻，上仓含切；下声参同。监试，上古衔切，临也。下监庭同。载胜，音升。史崇作戴胜。秉简，上补永切，持也。来冠，古玩切。回风，上胡隈切，说文转也，俗作迥，非是。旧作徊，徘徊不进之貌。说文本作裴回，宽衣也，取其裴回之状。他皆类此。啜误，上株多切，多言不止谓之啜。或作掇，非是也。平生，说文止也。头冠，古玩切，弁冕之总名。他皆类此。天湄，昱悲切，水涯也。薄云，上音博，迫也。四岭，古本作领，后同。重扉，上直龙切，下音非，古本作扉，或音排，排或音扉。他同此。兽骋，丑郢切。人互，胡故切，俗作无，非是。干景精，太微小童名，一作千景精。神麾，呼为切，旗属也。一本作魔，非是。裴回，旧本并作徘徊，今并依说文，改作裴回。后更不音。飙轮，上必遥切。毫荟，乌外切，草盛貌。蓊蔼，上乌董切，下於盖切，后同。元阳部命门，一本作都命门。侍明窗，史崇作窗，初江切。一本作聪。婴蒙，古本作蒙，后同。晏盼，普苋切，说文引诗：美目盼兮。古本盼、眄，一例作眄。眄，说文：目偏合也。一曰邪视，与盼相乖，后以义求之。乐子，上音洛，下同。解体，胡买切，了悟也。四射，史崇食亦切，或作四谢，非是。高上埼，史崇音奇，曲岸也。一本作琦。啸咤，或作咤，知加、陟嫁二切。说文：叱，怒也。咄，当没切。说文呵也，叱也。嗟顷，上咨鸦切。说文咨也。一曰痛惜，一去颖切。倏，式竹切，疾也，走也。古本作鲦。说文：青黑缯，发白色也。一曰黑色。欻，许勿切。说文：有所吹起。铁熊，斑麋切。玃天，厥缚切，天兽名。一本作攫。啖毒，徒滥切，食也。皛，史崇胡了切，又音魄。，史崇音巴。按诸真隐讳云：北酆都鬼相魂，名四天皛。崩颓，杜回切。史崇云：字宜作墤。弇晖，上衣检切。史崇云：上宜作蚀，日月相侵也。
　　高上虚皇君道经第一
　　长契一运，古本一作壹。七世，一本作七祖。投闲，一本作关。陵梵，闻承切。古本陵、凌，一例作凌，后同。世发玉兰，一本作简。八曜，一本作晖。随风离根配，迁基达变入玄，一本作迁棋达变入玄元，一本有元素二字，或读者连下句云：元素高上神霄玉清王。茅山藏本无元素二字。今以茅山藏本为定。雌雄寄神化，一本寄作奇。百浑，奇混切。古本混作矫，俱入帝堂会，按道君玉注云：易者善，九天之上西北之门名也。若既登易有之门，乃得升帝堂之会室。今按室字虽与上文协韵，宜从玉注，以会字为正。波逮台，一本作彼建台。
　　上皇玉虚君道经第二
　　爓爓，音艳，光也。千劫始一周，一本作十劫始一周。
　　皇上玉帝君道经第三
　　玉帝有玄上之幡，制命九天之阶，茅山本并无之字。七觉承道数，按道君玉注云：七觉重悟幽冥，朗寻昧旦，既心晓朗然，乃知寻呼道数。道数者，洞真帝一大洞之事也。一本作七觉承数道，恐误。飙集北停华，紫英唱东＠，琳和九霄外，玉符征太微，＠，篇韵并不收，无音可释。按消魔经入定品云：飙粲停琅华，紫桂何栖栖，琳实呜九霄，玉节征太微，义与洞经同，恐＠是栖传写之误。光蔚，纡勿切。史崇纡胃切，文也。后同。眇眇灵景无，灵，一本作云。按道君玉注云：自非眇寻云景而金房不登，自非重诵洞章而玉宾不见也。今详灵景、云景二义未决，且从皇甫本作灵，以竣真师请问质疑。森洒，史崇所宜切。空清华，史崇云：本名也。皇甫本作青。珠郁罗，一本珠作殊。
　　上皇先生紫晨君道经第四
　　左无英公子玄充叔，一本作玄元叔。雌一玉检五老经，亦云玄元叔。太丹隐书洞真玄经，亦云玄充叔，故有此二名。灵关大漠下，古本作摸。霭沬，莫佩切，微晦也。玄玄叔火王，太丹隐书云：下玄君叔火王，字右回光。王，一本作玉。玄洞四乡，一本作洞一四乡。号为案延昌，一本作安延昌。和婴。太丹隐书云：青炁君按延昌，字合和婴。盼常在，古本作□。法无轮，一本作去无轮。
　　太微天帝君道经第五
　　洞阳郁灵宝魂生金焕焕炁中精，一本焕焕作耀耀。拔殖后叶患，一本作拔殒后世患。史崇韵，音还。斫断，史崇上之药切，下徒管切。后断落同。奣明七叶孙，一本叶作华，皇甫本作明明七叶孙，茅山本作奣明，史崇音义亦作奣，乌猛切。按诸真隐讳，上玄真明道君，讳奣萌。集韵，古猛切，明也。与矿同音。＠沙玄，＠与孛同。
　　三元紫精君道经第六
　　骨有玉英，一本作映。生乐，音洛。玉仙，玉，一本作五。
　　真阳元老玄一君道经第七
　　起非握节，泥丸赤子右卿帝君，名起非，一本作排。慎护波尘，一本作镇护波尘。太上时非子一本作太时上非子。
　　上元太素三元君道经第八
　　金符召度卿，一本作乡，恐协韵音作乡。高上消魔玉清王，皇甫本、茅山本并如上，一本作高上神霄玉清王。知我者长生，存我者不衰，一本作知我者生，存我不衰。恃赖辟非，恃，一本作侍。侠我，史崇云：上宜为夹，夹，侍也。巾金佩羽，上居焮切，以巾覆顶也。焮，香斩切。登真隐诀云：巾金巾者，天真冠巾之名也。不祥其制。
　　上清紫精三素君道经第九
　　我身生羽服，飞升九天衢，一本无我字。今按，有我字则句读完备。紫精育华林，按道君玉注云：上清紫精之天中有树，其叶似竹而赤，其华似镜而明，其子似李而无核，名曰育华之林。食其叶以辟饥，食其华以不死，食其实以飞仙。所谓绛树丹实，色照五藏者也。一本育作青。仓王，一本作沧玉。卫此长夜会，卫，一本作渐。重唇，音纯。五老衔日，而质切。
　　青灵阳安元君道经第十
　　望昌竭，一本作谒。连劫生，劫，一本作勃。
　　皇清洞真道君道经第十
　　玉清洞明胎王，一本无明字。回素充，一本作元。长天生，一本作长生天。正荟条，此三字是三元君内名，诵至此，密念三过。已上一十九字，见皇甫本，别本并阙。
　　高上太素君道经第十二
　　号曰北台君，一本无君字。回金太霞乡，一本作卿。日爽八骞，修真秘旨云：日中真君，字高骞爽。一本作日华八骞。按道君玉注云：日华者，日神之名。八骞者，月中之树名也。凡有八树，在月中也。今详爽华二义未决，且从皇甫本作爽。和归落，一本落作终。结舒永，一本结作吉。
　　皇上四老道中君道经第十三
　　回风混帝心，一本作徘徊混帝心。号为寿逸阜，一本作辅。亦曰澄浍渟，一本作澄增停，一本作澄增亭。起福晨上灵，一本作超福。手执录籍，一本作绿。练魄空同，史崇作洞，音同。月帝之功，按道君玉注云：月帝告功。一本作日帝，恐误。弹金鸣锺，接道君玉注云：弹金鸣铃。一本作弹琴鸣锺。
　　玉晨太上大道君道经第十四
　　白光＠＠，史崇音央。衣我，上衣既切。累枝流玄，一本作显庆流玄。五岳秀华，一本作生华。渡法全，一本全作令。
　　太清大道君道经第十五
　　熙恰，史崇上之其切，和也。下作颐，与之切，养也。固身守关，一本作门。玄母叔火王，一本作玉。更浑，史崇上音庚，下音混，后同。拔劫阿，一本作状劫阿。
　　太极大道元景君道经第十六
　　膏膜，史崇作高幙，音膏膜。仰要，一遥切，下同。帝室混身一道万分，一本作帝室混一。六府焕爽，一本作华。固止身，一本固作国。
　　皇初紫灵元君道经第十七
　　五符启扉，一本作棑。古经扉多作棑，音扉。
　　无英中真上老君道经第十八
　　玄充元素炁，一本作玄元元素告。胎中种鬼殃，一本作积鬼。其圣曰＠，史崇上音粤，下音哥。皇甫本作歌，非是。其真曰霐，史崇乌弘切，皇甫本作宖，一本作泓。左曰音粤，一本作日。父宁在，右曰音粤，一本作月。母延精，云日月者，恐误。皆受帝一恩，一本无一字。受年祚，一本作禄。
　　中央黄老君道经第十九
　　玄叶得黄宁，一本叶作华。流生起福，一本起作超。散冤，史崇作怨，音冤。把持玉清宾，一本宾作君。比孛通，古本多作学，音孛。一本作比常通。富＠元，一本富作福，一本作害，一本＠作劫。
　　青精上真内景君道经第二十
　　反老生蓊，邬孔切。蓊郁，草木茂貌。史崇协韵音翁。艾容，艾，老也。还白反婴蒙，一本作婴童。符籍晨灯。经第八章云：晨灯广灵识。按道君玉注云：晨灯者，乃玉真天中有明炁之光，同照於三元之台也。今二十章虽玉注不解，恐是此义。一本作晨登，二义未决，且从皇甫本作晨灯。道德仙王，一本王作皇。被服，史崇上音披。玉案，史崇协韵音安。
　　太阳九玉贤元君道经第二十一
　　玉契被七祖，一本被作披。开阴太漠，一本作慔。飙景，上必遥切。
　　太初九素金华景元君道经第二十二
　　昱昱，音育。流汨，于笔、古没二切，水流貌。靖寂泥丸，一本作精寂。九天之中，一本作之门。冥仲次，一本冥作溟。延命玉，一本作王。
　　九皇上真司命君道经第二十三
　　晃晔，上胡广切，下筠辄切。福覆，芳救切。一本作履，一本作庆。五神号发烟，一本作发纽，二义未决，今且从皇甫本作烟。按金房内真经云：司命精魂发烟子。乐，音洛。血秽殄平，一本殄作弥。起福三清，一本起作超。绿回绝冥，按百神名，天帝九关魂绿回道。一本作禄回，恐误。太一混生，一本作大混一生，恐误。掌堂逮，一本作建。元眇灵，一本眇作□。
　　天皇上真玉华三元君道经第二十四
　　少腹，上失召切。今皇甫本，凡少腹，并作，小腹。回形帝先，一本作光。保解乘，一本作保静垂。
　　太一上元禁君道经第二十五
　　焕然，一本作涣。将车梁，些三字是日皇君内名，诵至此，密念三过。已上一十九字，见皇甫本，别本并阙。
　　元虚黄房真晨君道经第二十六
　　月一本作日。中桃君方盈，真炁月一本作日。晖之色，月一本作日。中号方盈，九真中经云：右手童子名方盈。既属右手，当是月字，或云日字，恐误。引月晖之炁，一本作日晖。开朗彻八□，一本作聪。令我羽籍玉帝之前，按道君玉注云：兆得虚无之道者，则刻羽宝之籍，登玉帝之前，五老定符於玉宫之堂也。一本作羽简。龙旌，一本作旌。迁连劫，一本连作运。
　　太极主四真人元君道经第二十七
　　精，一本作瑛，音英。童明，史崇云宜作瞳。解散胡卖切。寝兴幸，一本作寝兴牵。
　　四斗中真七晨散华君道经第二十八
　　散华飞华华散，华并音花。帝乡中玄生，一本作帝卿。太一浑风，一本浑作挥。为我比神，一本比作北。三素牢张上，按百神名云：三素老君牢张上。一本上字下有元字，於义恐胜。老君神生道，固我魂逸游，一本魂作魄。保兆六合脑，乃皓切，一本合作府。白炁重郁，一本郁作雾。鲜曲玄。一本曲作回。
　　辰中黄景元君道经第二十九
　　二老在左右，帝魂不可分，按百神名，二老谓三素老君牢张上，中央玄一老子林虚夫也。帝魂谓天纪帝魂照无阿也。一本作三老在左右方，帝魂不可不分，恐误。子子保昌，一本作保子永昌。
　　金阙后圣太平李真天帝上景君道经第三十
　　太帝八灵王，一本作玉。回合帝卿，一本作乡。种年，之用切。因为孩婴，一本作月为孩婴。
　　太虚后圣元景彭室真君道经第三十一
　　太虚空无景，按道君玉注云：太虚之天有火山，名曰空无景之山也。一本作元景，恐误。九云合重扉，一本作棑，曰扉。门下，史崇协韵音户。祸害日日除，一本除作治。
　　太玄都九炁丈人主仙君道经第三十二
　　神庐，音闾，舍也。古经庐多作卢，音庐。九曾升福堂，史崇作墟，去鱼切。北宴上清，一本北作比。长济金房，一本济作跻。
　　上清八皇老君道经第三十三
　　要灵，上一遥切，邀也。年亨，史崇许庚切，皇甫本作享，映逐，一本作道，一本作逐。度连，一本作运。得全，一本作金。
　　东华方诸宫高晨师玉保王青童君道经第三十四
　　玉保，一本作宝。司命精魂发烟子，一本作发纽子。按金房内真经，作司命精魂发烟子。焕洞，一本作焕烂。玄解大魔情，一本作太此大魔情。灵标理魄，一本作魂。三徒塞绝，一本作三涂绝破。死炁，一本作死栽。
　　扶桑太帝九老仙皇君道经第三十五
　　下玄玄母叔火王，一本作下玄元母叔火生。一本作下元玄母叔火王，日明真，上而质切。太帝精魂阳堂王，一本作主。映冠，古玩切。
　　小有玉真万华先生主图王君道经第三十六
　　户堀，古经窟多作掘。史崇音窟，今诸方本直作窟。朽骨蒙更蜕，史崇音说，云蝉去皮也。集韵云：蜕，复蜟也，复蜟蝉蜕也。方超疑。一本超作起。
　　玄洲二十九真伯上帝司禁君道经第三十七
　　膀胱，旁光二音。中央黄帝含光露，诸方本第三十七章存思五帝法，只有东、南、西、北四帝，都结云五帝，皆阙中央黄帝一号，唯三洞法师观妙先生本，有此中央黄帝含光露一号，於存思之法始备，更竣真师请问质疑。重幂，上直龙切，下音觅，覆食巾也，字又作幎。被服，上音披。要佩，上一遥切，或本作腰。绣帔，史崇协韵音披。帷帐，上于悲切，幄也。瓓玕，阑干二音。转藏去声。营机，一本作机。周流太一，一本作洞流。生均两仪，一本作二仪。哺泥，上音步。同心元素君，一本素作炁字。位为天上君，一本天作太。开神华，一本开作关。太纪元，一本太作大。
　　太元晨中君刊蛾眉山中洞宫玉户太素君道经第三十八
　　蛾眉，或作峨媚。帝卿肇勒精，一本勒作勤。三秀柯，音歌。太元太素洞景幽玄，按道君玉注云：太无在洞景之表，太素在幽玄之上，九宫列金门於太素之天，丹楼杳七重於太无之庭。一本作太素洞景，出幽入玄，恐误。三五流化，一本作三五流布，恐是协韵所音，然下文已有百神宣布，且从皇甫本亦作化。白元司月暮，一本作月度，一本作月夜。心玄眇悟，一本眇作妙。
　　西元龟山九灵真仙母青金丹皇后道经第三十九
　　婴蒙，古经多作蒙，史崇音蒙。枝，史崇云：累枝犹累代。诜诜，所臻切，众多貌。受乘明，一本乘作垂。
　　按《登真隐诀》第二，经传条例云：《大洞真经》今世中有两本，一则大卷，前有回风混合之道，而辞旨假附，多是浮伪；一本唯有三十九章，其中乃有数语，与右英所说者同，而互相混糅，不可分别，唯须亲见真本，乃可遵用。又闻有得杨许三十九章者，与世中小本不殊，自既未眼见，不测是非，且宜缮写，以补品目。又有玉注一卷，即是略释洞经中旨，亦可录也。又按《青要紫书金根经》，中央黄老君云：得见《大洞真经三十九章》，便白日升天，而有修之者，积年无成，便谓经之不真，此皆坐由东华无金简之目，金阙无玉札之名，真灵不为其降，而为天魔所来，故有不感之效，徒得神经，万亦不成矣。向使先奏金简於青宫，奉玉札於帝皇，得给金晨玉童、西华玉女侍卫灵文，普下诸天，三界称善，咏章万徧，岂有不致琼舆紫軿之感邪？
　　上清大洞真经玉诀音义竟
　　
