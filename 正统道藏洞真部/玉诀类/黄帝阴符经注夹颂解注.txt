黄帝阴符经夹颂解注
　　经名：黄帝阴符经夹颂解注。元明间道士王玠（字道渊）撰。三卷。底本出处：《正统道藏》洞真部玉诀类。
　　黄帝阴符经夹颂解注序
　　天法人，人法天，阴符之所以作也。昔黄帝慕道恳切，故往崆峒山拜广成子而问至道，授以返还长生之诀；后於峨媚山又拜皇人，授以五芽三一之文，秘而修之而登上仙。忧道后世恐失其真，遂述《阴符经》三篇，分为上中下，以按三才而明精气神，各有极趣之妙。又恐人不知返还之理，故首言以观天之道，执天之行，尽矣。此所以为《阴符经》三篇之纲目。知天道必知人道，知人道必知丹道，知丹道必知其阴阳动静之机，知其机必知其内外返还之理。知其理，采铅汞不失其时，运符火不失其候，经中所谓绝利一源，用师十倍；三返昼夜，用师万倍。此又示人以修真之要在乎收拾身心一定不移之志，次则用抽添工夫而不可间断。全真之道别无他也，一要精全，二要气全，三要神全。收视则神真，返听则精真，缄言则气真。了此三全三真，自然混融於中，真火缎炼，结成金胎，十月工足，阴尽阳纯，当此时，脱胎神化，变现无方，超出生死之外，永为金刚不坏之身，此所以为还丹者也。余谓是经文简而意奥。或有不明其说者，看於傍求而外其道，于是乎不愧僭狂之罪，将先师所授秘诀遂逐段释其文意，而又述颂总证，剖露玄机，以俟后之同志，非敢为是，可以为初学者一助云尔。混然子王道渊序。
　　黄帝阴符经夹颂解注卷上
　　南昌修江混然子王道渊注
　　天生天杀，道之理也。
　　以世法言，天生阳也，天杀阴也，一阴一阳之谓道，一生一杀之谓理。天生於春，万物发生於阳，天之仁也；天杀於秋，万物收敛於阴，天之义也。阴阳消长，道之理也。是以圣人观天之道，执理於心，以无为而化天下之民，圣人之仁也；以五刑而齐天下之法，圣人之义也。仁义体用，圣人之道也。以道用言，凡遇身中冬至之时，则当闭关静定，飞意化火、炼精为气，督进阳火，从太玄宫提上南宫，此天生之理也。至此已往阳极而亏，故一阴生于五阳之下，则当敛阳而退阴符。从玉山上京下重楼，送至坤位而止，发武火煅炼，烹阴为阳，此天杀之理也。运用一身，绵绵若存，岂不是道之理也？邵子曰：乾遇巽时观月窟，地逢雷处蹑天根。天根月窟闲来往，三十六宫都是春。如斯之谓也。颂曰：阳龙阴虎两盘旋，生杀天机理自然。炼出一九真种子，壶中春满道绵绵。
　　天地，万物之盗；万物，人之盗；人，万物之盗。
　　天地，万物之盗者，此谓天地生万物，万物之性命，莫不由乎阴阳运化结成其形。举心动念处，天地皆知。作其善者，鬼神护佑；作其恶者，雷霆典刑，此天地所以万物也。万物，人之盗者，此言万物之生与人并作，人身之内生八万四千虫，今略言之，内则五脏被蛲蛔所食，外则皮肤被蚤虱所攻。谭景升《化书》所谓：虫营虰者，腹中之虫也。搏我精气，铄我魂魄，盗我滋味，而有其生。此万物所以盗人也。人，万物之盗者，此言人为万物至灵，一心包含万物之理，师天地而知运化，师蜘味而结网罟，师蜜蜂而立君臣，师拱鼠而制礼，师鸣凤而作乐，师蝼蚁而设兵阵。圣人能取万物之理以致一身，此人所以盗万物也。总而言之，天地人物之生，皆在大化之中，形形相盗，物物相欺，无非阴阳五行之气使之而然也。唯有道者了明三盗，超出阴阳之外，则无三尸所盗之害也。学者宜玩味焉。颂曰：天地人同万物生，一家一窍各含灵。形形相盗阴阳化，悟者超凡入太清。
　　三盗既宜，三才既安。
　　此承上云三盗之义，於此故云：三盗既宜者，此所谓有道之人一性觉照，万理贯通，自能勘破一身四大是阴阳五行之气假合而生，我则不被形缚，但密行符火以炼形神，神凝气结，是谓金丹大药有能杀灭三尸之虫，既得三盗绝灭，自然三才安矣。邵子所谓：既知万物备於我，肯把三才别立根。张紫阳故曰：追二气於黄道，会三性於元宫，神全不思睡，气全不思食，精全不思欲，工夫至此，何患乎三才不安矣？颂曰：三盗三才备一身，心君转物各归根。乾坤定位邪魔伏，万国清平荷圣恩。
　　故曰：食其时，百骸理。动其机，万化安。
　　此又承上云三才既安之义，於此故曰：食其时，百骸理者，此言学人平日大要，调和五脏，饮食不可失其时。苟无失其时，则通身三百六十骨节血气周流，无处不畅，而病患自不生。既得其身体康泰，可以栖神抱气，常住中田，依时取华池玉液之浆浇权灵根，其苗自秀。《老子》故曰：天下有道，却走马以粪，我独异於人，而贵食母是也。动其机，万化安者，此言遇一阳初动之时，便当转斗柄之机以复之，行道一次则通身万神畅快。纯阳真人《金丹诗》曰：独处乾坤大象中，从头历历运元功。纵横北斗心机巧，颅倒南辰胆气雄。鬼哭神哀金鼎裂，鸡飞犬化玉炉空。云何俗子寻常觅，大道希夷妙莫穷。《丹经》曰：子细思量是妙哉，朝朝自劝紫霞杯。若将地魄精擒缚，自有天魂祝寿来。此之谓也。颂曰：修真饮食要调停，一气冲和五脏清。金液炼形神火煅，通身毫孔放光明。
　　人知其神之神，不知不神之所以神。
　　神之为言灵也，性也。人之灵性，虚明无象。在父母未生已前，不有其始；居父母已生之后，不有其终。至灵至圣，至幽至微，包含众体，总廓万灵，不生不灭，不方不圆。白紫清真人故曰：此神不是思虑神，乃与元始相比肩是也。此一节言学人平日修养工夫先以明性为主，心地之中常宜清静，不可容一毫私欲挂碍於心，亦不可着相求玄。若才举个意思，神便不是神了。经曰：夫人神好清而心扰之，此神全体之妙在乎心空无物，渊默含真，与太虚同其体，与日月同其明。凡应事接物之间，以性随机，转应自然，三界圆通，此所以不知不神之所以神也。张真人曰：视之不可见其形，及至呼之又却应。《金刚经》云：世人以色相求我，以音声求我，是人行邪道，不得见如来。斯言尽矣。颂曰：一点元灵是至神，神知神处便非真。人能了悟神虚体，朗朗真空不挂云。
　　日月有数，小大有定。圣功生焉，神明出焉。
　　此承上云明性之体，於此故发明修命之用。既得性住，叉复命关。若能性命双修，方得形神俱妙。夫修命之诀，学人可以观天之道，日月运行而有冬夏二至，阴阳停半而有卯酉二分，积日成月，积月成岁，是以日月有数而小大有定。岂不闻日属阳，月属阴，月本无光，借日之光。每月晦朔，太阴与太阳同宫交会，月至此时黑而无光；月自初二初三离日渐远，日射光於月，生明而小，魂渐长魄渐消；至初八日夜，光平上一半，乃曰上弦；自此已往，至十五日夜，月与日相望，光明圆满而大，至此魂极而魄生；十六、七日以下，魄长魂消，月光渐减；至二十三日夜，光平下一半，乃曰下弦；自此退至三十日夜，月光尽而又还晦矣。周而复始，循环无穷，此天道运化自然而然，是以大修行人体此之理，运周天火候於一身。所言日月者，精神也，水火也，铅汞也，性情也。当作丹之时，以神合气，主固於内，飞神出在寅方，至申时进火，如日射光於月，渐渐生明而壮；流精化气，直入泥丸，如月与日对望，继此阴生，用《青女传》言，退符下入坤宫，日月合璧，结成还丹，丹始结而小，功深渐养而大，故谓日月有数，小大有定也。勤采勤收，时烹刻炼，真胎郁秀，智慧开通，故曰：圣功生焉，神明出焉。颂曰：日月周天数往来，功施梵气结灵胎。从微至着神超圣，火里栽莲朵朵开。
　　其盗机也，天下莫能见，莫能知。君子得之固躬，小人得之轻命。
　　此承上云运行日月於一身，故得圣功生而神明出，於此故云：其盗机也者，此个盗字非世人窃盗之盗，乃运周天符火之法，一息工夫能夺天地一年造化。《丹经》云：五行顺行，虎向水中生；五行颠倒，龙从火里出。行此道者，天地不能拘，甲子管不得，是以大修行人乃天地外一贼尔。张紫阳所谓：工夫容易药非遥，岂非其盗机也哉？这个盗机至简至易，是谓无状之状，无象之象，是以天下莫能见，莫能知也。君子之人得之，谦恭退隐，抱朴存真；绝聪弃智，惟德为身；损之又损，混俗同尘；来者即应，无喜无嗔。未尝显己之有道，此所以得之固躬也。《老子》曰：我有三宝，保而持之，一曰慈，二曰俭，三曰不敢为天下先。又曰：上德不德，是以有德是也。小人之人若得此道，便要逞弄，不能伏藏，自是自大，自显自长，自伐自矜，欺人侮法，全无忌惮，薄德薄行，人皆忌之。如是之人，未有不陷於害而轻於命，如庞涓之流是也。经曰：自见者不明，自是者不彰，自伐者无功，自矜者不长，强梁者不得其死。孔子故曰：小人反中庸，小人无忌惮也。岂虚言哉？学人宜於此详察。颂曰：烧山符子盗天机，大象希形道隐微。君子得之身退守，小人一得便胡为。
　　黄帝阴符经夹颂解注卷中竟
　　黄帝阴符经夹颂解注卷中
　　南昌修江混然子王道渊注
　　天生天杀，道之理也。
　　以世法言，天生阳也，天杀阴也，一阴一阳之谓道，一生一杀之谓理。天生於春，万物发生於阳，天之仁也；天杀於秋，万物收敛於阴，天之义也。阴阳消长，道之理也。是以圣人观天之道，执理於心，以无为而化天下之民，圣人之仁也；以五刑而齐天下之法，圣人之义也。仁义体用，圣人之道也。以道用言，凡遇身中冬至之时，则当闭关静定，飞意化火、炼精为气，督进阳火，从太玄宫提上南宫，此天生之理也。至此已往阳极而亏，故一阴生于五阳之下，则当敛阳而退阴符。从玉山上京下重楼，送至坤位而止，发武火煅炼，烹阴为阳，此天杀之理也。运用一身，绵绵若存，岂不是道之理也？邵子曰：乾遇巽时观月窟，地逢雷处蹑天根。天根月窟闲来往，三十六宫都是春。如斯之谓也。颂曰：阳龙阴虎两盘旋，生杀天机理自然。炼出一九真种子，壶中春满道绵绵。
　　天地，万物之盗；万物，人之盗；人，万物之盗。
　　天地，万物之盗者，此谓天地生万物，万物之性命，莫不由乎阴阳运化结成其形。举心动念处，天地皆知。作其善者，鬼神护佑；作其恶者，雷霆典刑，此天地所以万物也。万物，人之盗者，此言万物之生与人并作，人身之内生八万四千虫，今略言之，内则五脏被蛲蛔所食，外则皮肤被蚤虱所攻。谭景升《化书》所谓：虫营虰者，腹中之虫也。搏我精气，铄我魂魄，盗我滋味，而有其生。此万物所以盗人也。人，万物之盗者，此言人为万物至灵，一心包含万物之理，师天地而知运化，师蜘味而结网罟，师蜜蜂而立君臣，师拱鼠而制礼，师鸣凤而作乐，师蝼蚁而设兵阵。圣人能取万物之理以致一身，此人所以盗万物也。总而言之，天地人物之生，皆在大化之中，形形相盗，物物相欺，无非阴阳五行之气使之而然也。唯有道者了明三盗，超出阴阳之外，则无三尸所盗之害也。学者宜玩味焉。颂曰：天地人同万物生，一家一窍各含灵。形形相盗阴阳化，悟者超凡入太清。
　　三盗既宜，三才既安。
　　此承上云三盗之义，於此故云：三盗既宜者，此所谓有道之人一性觉照，万理贯通，自能勘破一身四大是阴阳五行之气假合而生，我则不被形缚，但密行符火以炼形神，神凝气结，是谓金丹大药有能杀灭三尸之虫，既得三盗绝灭，自然三才安矣。邵子所谓：既知万物备於我，肯把三才别立根。张紫阳故曰：追二气於黄道，会三性於元宫，神全不思睡，气全不思食，精全不思欲，工夫至此，何患乎三才不安矣？颂曰：三盗三才备一身，心君转物各归根。乾坤定位邪魔伏，万国清平荷圣恩。
　　故曰：食其时，百骸理。动其机，万化安。
　　此又承上云三才既安之义，於此故曰：食其时，百骸理者，此言学人平日大要，调和五脏，饮食不可失其时。苟无失其时，则通身三百六十骨节血气周流，无处不畅，而病患自不生。既得其身体康泰，可以栖神抱气，常住中田，依时取华池玉液之浆浇权灵根，其苗自秀。《老子》故曰：天下有道，却走马以粪，我独异於人，而贵食母是也。动其机，万化安者，此言遇一阳初动之时，便当转斗柄之机以复之，行道一次则通身万神畅快。纯阳真人《金丹诗》曰：独处乾坤大象中，从头历历运元功。纵横北斗心机巧，颅倒南辰胆气雄。鬼哭神哀金鼎裂，鸡飞犬化玉炉空。云何俗子寻常觅，大道希夷妙莫穷。《丹经》曰：子细思量是妙哉，朝朝自劝紫霞杯。若将地魄精擒缚，自有天魂祝寿来。此之谓也。颂曰：修真饮食要调停，一气冲和五脏清。金液炼形神火煅，通身毫孔放光明。
　　人知其神之神，不知不神之所以神。
　　神之为言灵也，性也。人之灵性，虚明无象。在父母未生已前，不有其始；居父母已生之后，不有其终。至灵至圣，至幽至微，包含众体，总廓万灵，不生不灭，不方不圆。白紫清真人故曰：此神不是思虑神，乃与元始相比肩是也。此一节言学人平日修养工夫先以明性为主，心地之中常宜清静，不可容一毫私欲挂碍於心，亦不可着相求玄。若才举个意思，神便不是神了。经曰：夫人神好清而心扰之，此神全体之妙在乎心空无物，渊默含真，与太虚同其体，与日月同其明。凡应事接物之间，以性随机，转应自然，三界圆通，此所以不知不神之所以神也。张真人曰：视之不可见其形，及至呼之又却应。《金刚经》云：世人以色相求我，以音声求我，是人行邪道，不得见如来。斯言尽矣。颂曰：一点元灵是至神，神知神处便非真。人能了悟神虚体，朗朗真空不挂云。
　　日月有数，小大有定。圣功生焉，神明出焉。
　　此承上云明性之体，於此故发明修命之用。既得性住，叉复命关。若能性命双修，方得形神俱妙。夫修命之诀，学人可以观天之道，日月运行而有冬夏二至，阴阳停半而有卯酉二分，积日成月，积月成岁，是以日月有数而小大有定。岂不闻日属阳，月属阴，月本无光，借日之光。每月晦朔，太阴与太阳同宫交会，月至此时黑而无光；月自初二初三离日渐远，日射光於月，生明而小，魂渐长魄渐消；至初八日夜，光平上一半，乃曰上弦；自此已往，至十五日夜，月与日相望，光明圆满而大，至此魂极而魄生；十六、七日以下，魄长魂消，月光渐减；至二十三日夜，光平下一半，乃曰下弦；自此退至三十日夜，月光尽而又还晦矣。周而复始，循环无穷，此天道运化自然而然，是以大修行人体此之理，运周天火候於一身。所言日月者，精神也，水火也，铅汞也，性情也。当作丹之时，以神合气，主固於内，飞神出在寅方，至申时进火，如日射光於月，渐渐生明而壮；流精化气，直入泥丸，如月与日对望，继此阴生，用《青女传》言，退符下入坤宫，日月合璧，结成还丹，丹始结而小，功深渐养而大，故谓日月有数，小大有定也。勤采勤收，时烹刻炼，真胎郁秀，智慧开通，故曰：圣功生焉，神明出焉。颂曰：日月周天数往来，功施梵气结灵胎。从微至着神超圣，火里栽莲朵朵开。
　　其盗机也，天下莫能见，莫能知。君子得之固躬，小人得之轻命。
　　此承上云运行日月於一身，故得圣功生而神明出，於此故云：其盗机也者，此个盗字非世人窃盗之盗，乃运周天符火之法，一息工夫能夺天地一年造化。《丹经》云：五行顺行，虎向水中生；五行颠倒，龙从火里出。行此道者，天地不能拘，甲子管不得，是以大修行人乃天地外一贼尔。张紫阳所谓：工夫容易药非遥，岂非其盗机也哉？这个盗机至简至易，是谓无状之状，无象之象，是以天下莫能见，莫能知也。君子之人得之，谦恭退隐，抱朴存真；绝聪弃智，惟德为身；损之又损，混俗同尘；来者即应，无喜无嗔。未尝显己之有道，此所以得之固躬也。《老子》曰：我有三宝，保而持之，一曰慈，二曰俭，三曰不敢为天下先。又曰：上德不德，是以有德是也。小人之人若得此道，便要逞弄，不能伏藏，自是自大，自显自长，自伐自矜，欺人侮法，全无忌惮，薄德薄行，人皆忌之。如是之人，未有不陷於害而轻於命，如庞涓之流是也。经曰：自见者不明，自是者不彰，自伐者无功，自矜者不长，强梁者不得其死。孔子故曰：小人反中庸，小人无忌惮也。岂虚言哉？学人宜於此详察。颂曰：烧山符子盗天机，大象希形道隐微。君子得之身退守，小人一得便胡为。
　　黄帝阴符经夹颂解注卷中竟
　　黄帝阴符经夹颂解注卷下
　　南昌修江混然子王道渊注
　　瞽者善听，聋者善视。绝利一源，用师十倍；三返昼夜，用师万倍。
　　瞽者，无目之称；聋者，不听之谓。以世法言，人虽两目皆瞽，耳却善能於听；两耳虽聋，眼却善能於视。此谓世人贪心不止，随窍所漏，逐於外而失於内，此乃凡夫之人贪着其事，故设此喻以为学者之戒。今以道用言，大修行人圣智圆通，神机无碍，眼亦能听，耳亦能视，吁，夫视听之妙，非在眼耳，而实在神机之视听也。绝利一源，用师十倍者，此言以诚性为体，绝去利欲，清心一源，自得其虚灵不昧，终不及行武炼之工夫，故云用师十倍之力也，乃形容修性之工夫。纵得寂然不动，犹属阴神，岂若修命三返昼夜而有回阳换骨之妙乎？其三返有二说：外三返乃眼、耳、口，内三返乃精、气、神也。二六时中，外则回眼光，凝耳韵，缄口气，昼夜返顾於中，不可须臾间隔；内则混成三宝，不可蹉过天机，当铅见癸生之时，便当悬黍珠於空玄之中，握固不动，飞神沉下海底，炼精化气，迫逐度上南宫，补离作乾，继此已往，炼气化神，直下黄庭而止，巽门双开，大火暖炼，片饷之间，炼神还虚。虚空朗朗，复其性初，此乃性命双修之道。《度人经》云：中理五气，混合百神，十转回灵，万气齐仙。《丹经》云：不刻时中分子午，无爻卦内定乾坤。是以行道一次，则诸天遥唱，万帝设礼。修丹之力，其功莫大。三返昼夜，得非用师万倍者乎？颂曰：瞽听聋视妙心通，绝利清源十倍功。大药三般返昼夜，神施万化道无穷。
　　心生於物，死於物，机在目。
　　以世法言，众人之心被形所役，终日业识纷纭，一心未尝离物。心生於物，即死於物矣，其机在於两目。凡物现前目必先见，见爱动心，意识外逐，日积月增，作下死根，莫非皆从眼界之漏也。《老子》曰：人之生，动之死地。民之轻死，以其求生之厚。心难制伏者，因机在目也。以道用言，大修行人端心清静，唯道为身。凡遇心生於物之时，举六通力，放大金光，照无极世界，运北斗南辰以复之，是得物死而我道兴隆，其机实在於天目流意提吸回旋之妙也。此须口传，未敢显露。川老注《金刚经》云：金刚脚踏地，旛竿头指天。要知端的处，北斗面南看是也。颂曰：心生於物死於物，机应分明在目中。十转回灵归窍妙，神凝气住道兴隆。
　　天之无恩而大恩生。迅雷烈风，莫不蠢然。
　　天之无恩而大恩生者，此言天以生物为心，四时运化是自然之理，岂有意施恩哉？盖因万物之生，妖正并作，妖反害於正，是不得已大恩生焉。故用雷霆以申其令，扬烈风而播其威，使万物畏伏皈正。其有妖物不改过者，雷霆灭其形，风刀碎其体，去一害而安众。天威昭鉴，岂容其私？此天无恩而大恩所以生，大恩生而迅雷烈风莫不蠢然神妙鼓舞而作，顷刻遍满虚空，变化不可测也。圣人亦体天道而行，以安天下之民。民淳乐化，无恩可施，其或有悖逆为民害者，不得已建侯行师，陈甲兵以伐之，去一暴而安善良。亦如迅雷烈风，振其威严，示之强梗，顺於正命，此圣人无恩而大恩所以生焉。此皆以世法释，若以道用言，修丹之功亦同此理。当其心空性静之时，形忘物忘，亦无恩可施。因其有阴阳二气，动静不常而有分合之兆。时遇阴魔侵犯，我则正位中原，飞神摄召，阳雷电母，掷火奋迅，回烈风扫荡中山之阴。一息冥情，莫不蠢然畅然而若醉，此大恩生而施造化之功，结成还丹之妙也如此。颂曰：天本无恩恩大生，冲虚二气怒流行。雷轰风烈蠢然作，造化由来不顺情。
　　至乐性余，至静性廉。天之至私，用之至公。禽之制在气。
　　至乐者，神全也。至静者，精全也。此所谓神全不生忿，性乐有余裕矣。精全不思欲，性静有廉洁矣。老君授于吉太平之要，曰：夫人天付之神，地付之精，中和付之气。人能宝精去欲，固气爱神，内则身得长生，外则国致太平。况有诸内必形於外，了性则身清静，了命则丹圆成。性命双全，自然至乐性余，至静性廉也。天之至私，用之至公者，此言天与万物，唯天得其造化之大，以其不自生，是以能长且久，故能成其私，此天所以得之至私也。及其发用，大运流行，无物不被其泽，此天所以用之至公也。圣人体天道而修真，比之众人，而亦得之至私。及其用於事也，无一夫不被其德，岂不至公乎？禽之制在气者，此设喻之辞。禽即心也，神也，火也，南方朱雀也，此警示学人大要专心制气，以气为药物，以神为符火，探取依时，烹炼合法，自然阴气化为阳气，识神化为真人，混融一片，骨换身轻，如禽鸟翱翔太空，皆得制气之理，故仙人号曰羽客。施肩吾曰：气是添年药，心为使气神。能知行气主，便是得仙人。此之谓也。颂曰：气固神和乐有余。虚心清俭养真躯。丹成自与天长久，身若禽飞上太虚。
　　生者，死之根；死者，生之根。恩生於害，害生於恩。
　　生死恩害此四者，阴阳反复，彼此对待之理，有生即死，有死即生，有恩即害，有害即恩，此气数之然也。以众人言，贪生之厚，心被物迷，即造下死之根矣。若能死心守分，绝利清源，即得生之根矣。古人所谓：贪他的着他的，失便宜得便宜。是以圣人於此觉照分明。凡心生於物，心即死之；心既能死，道即生之。尹喜真人故曰：闻道於朝，死心於夕。《金刚经》云：不应住色，生心不应。住声香味，触法生心。应无所住，而生其心。《老子》曰：生之徒十有三，死之徒十有三，夫何故我得彼失乃得生，彼得我失乃入死？学者可不慎欤？恩生於害，害生於恩者，此言恩中有害，害中有恩，正《道德经》所谓：祸兮福所倚，福兮祸所伏。《文始经》亦曰：天下之理，恩或化为雠，雠或化为恩，此理属於事而言不闻。谭景升《化书》云乎：侯者人所贵，金者人所重，众人封公而得侯者不美，众人分玉而得金者不乐。是赏不可妄行，恩不可妄施，由为争夺之渐，即为死亡之基。此皆世法释，若以道用言，道由魔显，魔因道化。当性天云起之时，我则登引群真，转轮而复礼，岂不是恩生於害乎？苦海波翻之际，我则升玄同化而归尊，岂不是害生於恩乎？颂曰：心生有欲死之根，心死无为道自存。恩若妄施招祸害，害穷仍复见於恩。
　　愚人以天地文理圣，我以时物文理哲。
　　愚人以天地文理圣者，此言愚人，非是言愚蠢之愚，盖为有等。学人因聪明所障，被文理所拘，竟不肯低下参访；至人穷究自身天地造化之理，只於外面寻纸上之文，亿度天地文理，快说快道，他遂以此为圣。吁，何其愚之甚也。以有道者观之，反为愚人也。我以时物文理哲者，此谓有道之人能大观天地，以四时之文、万物之理总归我身，明彻为哲。如牺皇仰观俯察，旁观鸟兽之文，近取诸身，远取诸物，始画八卦，造书契。又如黄帝之广参，孔圣之多学，岂非由哲而至圣乎？近有注本多於此止，余按褚遂良得太极丹真人所注本及与张果老人注本，其下皆有二十一句百一十六字，极说得妙，今当以太极丹真人张果本为正。诸本逸去，皆后人传注之误尔，即非结经之义。颂曰：愚人外面论虚空，执理拘文性不通。岂识我家真妙用，朝朝日出岭头红。
　　人以愚虞圣，我以不愚虞圣，人以奇期圣，我以不奇期圣。故曰：沉水入火，自取灭亡。
　　人以愚虞圣者，此谓有等参禅学道之人，起头不遇真师所授，他平日只以顽空为性，诸经不去参究，惟守一块肉心，灰心槁木，死捉个念头不放出去，不贪不求，他以此为圣，殊不知痴犹守於空穴，而终不得於鼠也。又如钻冰求火，而终不得於火也。我以不愚虞圣者，此言大修行人必须参拜明师，开发窍妙，广通诸经，究竟玄奥，何云是性？何云是命？性如何修？命如何炼？参去参来，直至到那参不得处方是不愚。到此之时，只用一个损字来受用，诸缘损尽以至无为，自然智慧生明，道冲灵应，我故以不愚虞圣也。岂不闻大舜之圣，每好问而好察迩言，大禹闻一善言则拜，颜子得一善则拳拳服膺而弗失。以三圣之道，莫非好学而得，以今人之资不学可乎？《度人经》云：乃当洞明至言是也。人以奇期圣者，此言有等。学人不求正法，唯务异端傍门小法奇怪之术以惑后人，如巫炎等尚泥水丹法，择美女为炉鼎，以三峰为采战，金枪不倒为固济，提吸女精，作黄河逆流为丹头，以多入少出为行火，如此，谬术大乱正宗；又有等以手为雌雄剑，取女癸为丹头；又有等休妻绝粒，漱津运气，摩擦搐，吸日月精华，烧茅弄火，如斯等类，何啻千门？他以此奇而期圣也。《丹经》故曰：道法三千六百门，人人各执一为根。岂知赀子玄微处，不在三千六百门。《金刚经》亦曰：一切有为法，如梦幻泡影，如露亦如电，应作如是观是也。我以不奇期圣者，此言得道之士常以无事取天下，内则存真养素，外则随事应机。国土清平，无为而乐；魔兵忽生，摄情一息；自然而然，无理至理，此所以不奇而期圣也。故曰：沉水入火，自取灭亡者，此当有二说。以弄奇术者言，自迷正宗，丧失真道，耗其灵根，如是之人，将身蹈其汤火，日取灭亡也；若以有道者言，当作丹之时，则行戊己之门，以戊土下沉於水府，捉坎阳去补离阴，成乾之后，以己土退符，流珠复还神室，火炼混融，尘垢尽净，觉身忘如一，太虚洞妙无际，此所以沉水入火，自取灭亡。尹真人《述说经台诗》 云：心昧玄言沉地府，性通妙语合天心是也。颂曰：愚人六会弄顽空，用术为奇性自蒙。我以无为清静道，黄金炼出满炉红。
　　自然之道静，故天地万物生。天地之道浸，故阴阳胜。阴阳相推而变化顺矣。
　　自然之道静者，此谓天道流行，四时宣气，本自然而静，所以天地万物生。圣人体天道而行，亦自然而静，以无事定天下，所以四海万民乐无名之朴。《老子》故云：行不言之教，我无为而民自化，我好静而民自正是也。天地之道浸，故阴阳胜者，此言天气不下降，地气不上升，上下不通，故天地否，遂成孤阴寡阳。二气偏陷，五星失度，日月相刑，四时不调，寒暑失节，冬天震雷，夏月飞雪，赤旱洪漂，万物耗竭，此天地之道浸，故阴阳胜也。彭真人曰：阳火过刻，水旱不调，凝冬变为大暑也；阴符失节，寒暖相侵，盛夏反为浓霜也。金宫既砂汞之不萌一鼎，则虫螟之互起，大则山崩地圯，金虎与木龙沸腾；小则雨暴风飘，坎男共离女奔逸，此之谓也。阴阳相推而变化顺者，此言阴阳有离合之妙，水火有既济之方，采药依时运符合刻，自然阴阳相推而变化顺，是得形神俱妙，与道合真也。颂曰：自然道静物生全，阴错阳差便属偏。会得阴阳颠倒甩，回童返老寿齐天。
　　是故圣人知自然之道不可违，因而制之。至静之道，律历所不能契。爰有奇器，是生万象。八卦甲子，神机鬼藏。阴阳相胜之术，昭昭乎进乎象矣。
　　是故者，乃转语之辞，於此故总结《阴符经》三篇内旨之意。圣人者，有道德之尊称也。知自然之道不可违者，此言我既知大道是自然之理，则当守我自然之道不可违，而岂别求於他也？因而制之者，此谓我身之神气如龙虎之难调习，必须因时运转，逆回土釜而制伏之。学人能领悟此意，可以炼还丹矣。至静之道，律历所不能契者，此言工夫炼化之后，自然真空朗彻，如万里无云之状，当此时，形忘物忘，性静杳无，名象难描难写，岂律历所能契邪？爰有奇器者，此谓三宝混合，养成灵丹，贯石透金，变化自在，是为无名之器，岂非奇器者乎？大修行人有此奇器，运用大化如指掌，是生万象、八卦、甲子矣。神机鬼藏，阴阳相胜之术，昭昭乎进乎象者，此言神机刚烈，鬼自伏藏；阴尽阳纯，脱胎神化；自此移神，上居泥丸之宫，正要脚踏实地，子细保养；迸破天门，阳神欲出，勿可轻纵，直待存惜如孩童，力健能走然后可以出神。故曰：阴阳有相胜之术，内功已就，外行圆成，自然感帝君飞诏来征，则身乘云軿，鹤驾霞光，缭绕天香馥郁，上升玉京金阙，随其功行而与仙宫，岂不是昭昭乎进乎象矣？如轩辕黄帝於巴山与后宫及群臣七十二人乘龙而飞升，又如舜帝於苍梧何侯之家五老捧诏而飞升，又如汉之天师张道陵，晋之许旌阳、葛仙翁皆同妻子白日飞升，为金阙之臣。神仙之学诚有验也，古今得道者奚止万千之数焉？学者不可以神仙为荒唐而生退心，大要信得及更求明师口授，勤行修炼无二，尔心自有天仙保举，必登仙翁之品，不虚言也。颂曰：胎仙养就脱阴符，朝拜高尊入玉虚。进象昭昭神变化，鸾翔凤翥驾云车。
　　黄帝阴符经夹颂解注卷下
　　
