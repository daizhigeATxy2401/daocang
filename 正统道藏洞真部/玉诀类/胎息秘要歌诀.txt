胎息秘要歌诀
　　经名：胎息秘要歌诀。不着撰人。一卷。底本出处：《正统道藏》洞真部玉诀类。
　　胎息秘要歌诀
　　闭气
　　忽然身染疾，非理有损伤。敛意归闲室，脱衣外本床，仰眠兼握固，扣齿与焚香，三十六咽足，丹田气越常，随心连引到，损处最为良，汗出以为度，省求广利方。
　　布气与他人攻疾
　　修道久专精，身中胎息成。他人凡有疾，藏腑审知名。患兄向王气，澄心意勿轻，传真气令咽，使纳数连并，作念令其损，顿能遣患情，鬼神自逃遁，病得解缠萦。
　　六气疾差即止，不可过，过即败心气
　　一咽咽法最灵应须秘，外属鼻根内关肺，寒热劳闷及肤疮，以斯吐纳无不济。
　　二呵呵属心王主＇其舌，口中乾涩身烦热，量疾深浅以呵之，焦腑不和自消灭。
　　三呼呼属脾神主其土，烦热气胀腹如鼓，四肢壅闷气难通，呼而理之复如故。
　　四嘘嘘属肝神主其目，赤翳昏昏汨如哭，都缘肝热气上冲，嘘而理之差奔速。
　　五吹吹属肾藏主其耳，腰膝玲多阳道止，微微纵气以吹之，不在外边求药饵。
　　六嘻嘻属三焦有疾起，三焦所有不和气，不和之气损三焦，但使嘻嘻而自理。
　　调液
　　人因食五味，壅滞闭三焦，热极苦涩盛，玲多淡水饶，便将元气疗，休更问壶飘，热随呵自退，玲宜吹始销。口中频漱咽，津液自然调，若得如斯验，玲兼热罢朝。
　　饮食所宜
　　修道欲得见真的，庖饥之中堪者吃，淡粥朝餐渴自销，油麻润喉足津液，就中梗米饭偏宜，淡缅缚托也相益，好酒饮时勃气销。生椒服之百病息，食前宜咽六七咽，以食为主是准则，饭了须呵三五呵，免教毒气烦胸臆。
　　饮食杂忌
　　密室避风隙，高床免鬼吹，藏精身有益，保气命无亏，喜怒情须戢，利名心可厅。真神兼本属，禽兽爪头支，此等血肉食，皆能致命危。荤茹既败气，饥饱也如斯。生硬玲须慎，酸咸辛不宜。雨云风罢作，雷电晚休为。萝卜羹须忌，白汤缅勿欺。更兼避热食，瓜果勿委随。陈臭物有损，死生秽无裨。须防咽入腹，以气勿多疑。
　　休粮
　　千日功夫如不辗，心中渐得尸虫灭，重教充实三丹田，转得坚牢百骨节，只欲思惟断食因，懒将品味以餐啜，腹虚即咽下脐输，元气便将为休
　　绝，饱即宁心勤守中，饥来闭咽无言说，如斯励力久成功，方信养生在秘诀，岂并凡常服药人，终朝修炼无休歇。营营药力尽空成，屹屹忍饥守不彻，争似常服太和精，便能清净生光悦。如贪外美乱正元，百疾临身自廷劣。
　　慎守
　　精气切须坚慎守，益身保命得长久，人多嗜欲丧形躯，谁肯消除全永寿，未病忧病病难成，已灾去灾灾遣否？临终始解惜危身，不及噬脐身已朽。胎息纵然励力修，欲情不断也殃咎。阴丹体得道方全，如此之人还勘有。
　　九载功变
　　气并血脉共肉髓，筋骨发形依次起。欲遣衰老却童华，一年一变九载矣。
　　先端坐，澄定闭目息，气然后呜天鼓四八通，以舌掠上唇，外九遍，次掠下唇外九遍，又掠上唇裹九遍，又掠下唇裹九遍，即上唇外为南方，下唇外为北方，上唇裹为束方，下唇内为西方，即以舌柱为中方，待津满口，即数努两显，内气二十一遍，微从鼻演出些子，便咽，咽时须喉中呜，即隘隘也，象津气入下丹田，如此三遍五遍。又咽时须俟气出便咽也。
　　胎息秘要歌诀竟
　　
