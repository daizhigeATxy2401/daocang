太上元始天尊说金光明经
　　经名：太上元始天尊说金光明经。撰人不详，约出於唐宋间。假托元始天尊演说，劝世人修道诵经，消除眼疾，得见光明。一卷。底本出处：《正统道藏》洞真部本文类。
　　太上元始天尊说金光明经
　　尔时，元始天尊与诸大众登宝座说法，历观世界众生受种种苦楚。或被疫疾，眼目暗昧，三光虽照，由如盲人，皆为不敬三宝。或被冤愆，咒诅相缠，致使眼目昏暗，视之不见。
　　尔时，元始天尊开大慈悲方便之门，悯念生民，乃为演说此经，救度众生。善男子善女人，若遇此经救世，急当香汤沐浴，建立道场，转诵此经，信敬供养。即有金光童子、日光童子、月光童子、开光童子、星光童子、光明童子、焕光童子、清光童子、道眼童子、法境童子、圆光童子、慧光童子#1 。
　　道言：此十二童子能消灾难，若有众生眼目障昧，急转此经，自然开度，光明无碍，仙真护佑，万恶消亡，伏尸故气，精邪之鬼，远令除荡。善信男子女人敬信此经，即得疾病痊愈，眼目光明，前缘业障，见世愆辜，罪累消除，众圣佑助，同睹光明。此经神验，不可思议。有轻之者，殃及七祖，祸连汝身。於是天尊及诸仙圣、天仙地仙、三界官属，闻说妙法，皆大欢喜，信受奉行。
　　太上元始天尊说金光明经竟
　　#1 文意未完，疑有脱句。
　　
