上方天一尊说真元通仙道经
　　经名：上方天专说真元通仙道经。撰者不详。一卷。底本出处：《正统道藏》洞真部本文类。
　　上方天一尊说真元通仙道经
　　太极降德上篇
　　粤有上方真元浩浩，一炁化均之天，九清自然之国。生三秀之草，植七宝之树，赤城庆蔼以腾腾，玉楼辉煌而赫赫，翠华阙庭，紫真宫掖，碧琐彤扉，龙乐凤乐，绛霞溶溶，青云迭迭。皆太元凝结，真元变化，禁中之宸，独尊其内。尔时天宸尊称十号，所为我上方乾元至圣天师，中皇太元上真法王，九阳太皇真元教主，元上三洞开化仙君，十天清衍圣才慈悯大常· 妙道化均上帝，诸天应号清诤赦罪上德至尊，上方无极太上灵宝天尊，上方无极太上道德天尊，上方褊慈救苦天尊，上方玉虚明皇天尊。其皇闱神女，制礼侍奉，枞法鼓，铿华锺。次诸天女，执舍虚散丝殊妙之庆，持朱缨青绶绛云之节，建九天华芝，开五明羽扇。天尊升千光云殿，登七珍宝座，於藤光洞明白金颢色瑶席之上。俄尔，上方无极飞天神王长生大圣，无量上品好生度人至真大神，三十二天君臣辅佑星官真人，大钧消灾弥罗比天神仙灵官，无鞅之众，皆奉天颜，来朝几前。护道神人剑铁锵锵，驱邪仙戍旌旗赫赫。是时金阙发真香，腾于太漠，飘扬于一炁之上。射天光，照于道域，晃朗于八纮之中。
　　於是十华仙君，各瞻帝光，乘云龙而来格大罗飞梵之门。归命侍晨，引朝凤墀。自然天风肃肃，吹九龙之花。仙乐嗈嗈，啸八鸾之曲。灵飙鼓黄英之律，神渊着青华之色。诸君设礼，瞻望圣颜，犹朱霞晖暧，煌煌奕奕，深居尊严之像，眩晃而奚能仰视。
　　於是，上方大明仙君，出斑告曰：臣等伏观天尊上帝，陆降流晖之殿，出入凝华之阙，施张四时之运，掌握七政之司，仙文示清真之风，法令警神元之化。慈光普照，圣恩均被。臣等稽首，来朝帝廷。欲望皇慈垂悯，敢问太极之运，非上帝至高至明，安得赫然垂训乎？臣等恭听上圣玉音。
　　於是天尊蕴玄冥於虚无，凝寂默於自然，混真元於有间，理太素於无生。泯以名色之诰，契以希夷之篇。良久已而言曰：上德何从来？盖降於太极。夫太极也者，大包天地之表，先居混沌之中。自虚而产有，因浊而复清。归之则罔穷其所，播之则咸着其像。故见曜罗宿，茂毓方物，功资一炁，泽被九垓，是以化物所至，无不由之。莽莽者，帝真也。浩浩乎，元一焉。以其安三才而臣五行矣。且长天久地，宾居太极之问。阳日阴星，熙朝真元之下。故得之大者，遂冲和而久视。失之鲜者，渐桔槁而夙已。但大方之内，有名之属，莫不通其变而仰其化。盖真一元炁，生化荡荡，吾未名其然，强名曰道。道之德大，不可无＃１，吾称肇于玄圣。其德广之，攸论昭然，肖真光灿彩，虽神书秘札，复何其加焉。
　　曰：玄圣成章，神哉无疆。示天上人问，其德无间。奈臣倥恫，不足以解天猷。今者幸甚，伏遇上帝隆德圣才，太明洞鉴。臣辈今欲闻其大教，上干宸造，敢望曲贻天听。
　　曰：夫玄圣所尚，其德者三。始一论上德，次一论明行，又一其所论，又行而禁非。然三者之为教，亡所不同。各观其论，则名异也。名虽或异，而未尝有违於太极，率同降德，为通玄微妙之变，吾上方贵之。如其弗从玄变，固欲进真元之道，噫嘻也欤，将安能乎？
　　於是，上方仙君，而子广灵，仰赞宏论，称扬愒言：天渊苍苍，云宫皇皇。中有圣才，攸启龙章。太极浩荡，真元琳琅。德降有名，通变无疆。高论昭昭，玄迪扬扬。能承之者，臣朝上方。
　　於是天尊复为三罗仙曹之众曰：夫天功所贵，导诱为先。普度天人，咸臻至妙。离於有像，适於无为。免生化陆降之苦，得精真元灵之道。今将拟训紫霄，兆等还能逝夫。
　　於是，众仙愿奉帝裁。时炉停瑞谒，花发祥烟。仙兵征路，执旌旗而翼翼。天丁导引，持剑铁而恍恍。仙君之属，奉承法驾。凤盖飘飘，龙车刮。上陆五云之銮舆，臣驭九斑之鳞蚪。丹输徘徊兮，云霞捧出。白鹤翱翔兮，风烟晻映。黄阙参差，碧天杳渺。击磬初鸣，举仙音而宛转。钹锺才散，作天乐而铿锵。玉女麾幢，肇从玄漠之中。金童鼓节，来临紫虚之上。
　　上方天一尊说真元通仙道经
　　德归素无中篇
　　若夫紫清之境，碧云之乡，仙云之中，爰有太皇。凭黄龙之玉几，天姿穆穆。处白鳞之金辖，銮声间间。真人翼辕，飞行烟毂。神仙导驾，从履云飕。风飘飘而龙旗，云苒苒而绕鹤氅。步阙清阳飞神之天，入三景紫霄妙真之界。忽闻华音，清声飘逸。诸仙迩听，广灵遥观。则云捧鹤台而远，风引星旗而班。於中主者，号清都仙君。瞻望云舆，参礼几前：恭惟至圣，仙游紫清。曲回九阳之车，垂軴十华之云。今者伏遇，臣之幸甚。敢希天造，赐降臣所。伏丐留神，少加矜悯。
　　於是，天尊抑如其梼。是时，诸真奉翠华仙仗，降自皇宫，擎紫清帝辇，来履王府。自然凝结，云山巍峨。道炁流化，仙苑浩涆。太霞之京，祥烟之宇。廊应杳霭，宫廷晖耀。琼花飘落於云间，绛节缤纷於庭下。苍龙献宝于池沼，白鹿衔芝于栏槛，神鸾穿卉于丹墀，天麟喷香于玉砌。上帝升座于瑶局，云官侍奉于金殿。
　　於是，仙君上香奉膳，以逮诸真，设斋既已，天尊上帝而谓仙君曰：吾受命玉清之主，获任上方之尊，乐大通景真之理，统天政泛元之道。俯视群生，也不猷何略？失德迷元，亡归太素。陆降罔息，吾深悼之。然后飞灵瑞之光，以召诸天之众。欲计万真，游行九天，劲之真官，将施教化。且圣君之教，以化契德。其德也者，故地天以之泰，品汇以之生，人若由之，以其登仙。昔圣君之德教时，天人无喻者，惟真皇识之，书于玉京。原其大宗，以德为贵。如十方仙君，其於真文则未闻，及其德也则大成，今阶列仙府，盖德之至也。
　　曰：臣窃惶惧，虔仰尊仪，出九霄金阙之上，会诸仙玉京之隅。特章太猷，降诲臣等。愿闻十天君者，昔作奚善，今为天王，臣匪知其然也。欲望上圣曲赐矜怜，臣惶骇之至，谨埃天裁。
　　曰：夫建德者，太上所贵也。失德者，上帝其禁之。是故应德成之者，及乎调守交炼。爱凝神气者，然后而朝玉宸矣。匪其行行累功者，天位安得而有之。夤乃有讯於诸君，故我可肆於上善。积善诸君，昔在人间，皆通三坟之典，亦明七部之经。广德兼济，神升十方。夫上方皇极太洞天府冲虚仙君者，尝作上德，慈爱国人。下方针中万化天府崇德仙君者，昔为德政，忠事圣君。东华青阳神化天府晨晖仙君者，尝行孝悌，救生之行心南极丹阳炎明天府朱晖仙君者，夙为善德，出世之功。西灵太素颢德天府清和仙君者；明解悟之法，行清高之行，述三乘之范，开四宗之猷。北真太渊玄一天府元冥仙君者，炼内外之丹，从阴阳之卫，演四辅之源，宗三洞之奥。艮乡太昱中成天府明文仙君者，任天运之俯仰，齐时物之兴衰，诵三皇之教，行五常之道。巽界大宁丹华天府进道仙君者，建像宇而度生，行科教而济死，弘九天之法，受三境之箓。坤域广宁承柔天府朱华仙君者，初祖述於通玄仙伯之书，终宗法於洞灵真人之旨。捐有害而取利性，处无为而推自然。间导引以资气味，时呼吸以还元精。晋洞真洞玄之理，符始神妙化之源。乾维太昊清乐天府幽源仙君者，尝进心於司命天尊之训，亦勤志於混元大道之科。知黑白而用玄牝服天炁而传精神。饵仙药以制伏阴魄，炼神丹以点化阳魂。纳二景七元之爽，抱八宏五纬之和。於是，存真一元一之炁，辨初九上九之爻，故得丹成於中已，而行完於外如。诸君昔者皆炼神炼气，炼形炼质。饮饵匪疑，学炎帝之文。调摄有理，习轩后之书。故德备下方，思清厌世，身化神蜕，白书仙去。逐乘云路，逍遥紫极，所归太素之元。为无以加况犹未闻云篆真文。
　　於是清都仙君，仰荷天恩曰：广哉德也，而臣等均受教矣。是时，上方紫虚真人，道炁清伟，仙颜神秀，绿发黄冠，鹤氅云裳，出班设礼，上白天尊曰：臣切伏观吾师上帝，圣德晖宣於凤阙，神章振发於云天，集众妙之源，极广灵之听。臣意愿法驾贶降昆仑，普垂慈诲，大启法言。望赐圣裁，天威特许。
　　曰：夫变微通妙者，述先师之正真。发言弘道者，锡后圣之命元。既子有讯，务在度人。斯为胜善，吾宁拒之？时命九霄之君、十极之王，衣山纹之服，列星旗之队，上方天兵神仙之师。奉翠华天仗，步紫虚云路。琅音初辍於天关，箫声齐启於地户。凝结宫廷而复本，流化池沼以还元。云旋灵，风行熠熠。遥指昆仑，仙游而适矣。
　　上方天一尊说真元通仙道经
　　真元通仙下篇
　　夫惟九清渺邈，蕴昆仑之天。一炁混凝，秀琳溪之岘。天山嵯峨，溪水潺湲，清流环引，神阁云城o 烟云之中，诸天之众，仪仗列翠华之节，埙箎
　　和玉石之音。只奉天帝法驾，俱入玄华灵囿。皆紫烟神变，云阙龙庭。阳精结化，仙官凤墀。上升玉坛，而登宝座，天真侍卫，钦承几前。
　　於是，紫虚真人及仙宫侍晨，铿锺击磬，焚香散花，歌玉音之章，进金币之仪，稽首归依，恭俟诲焉。我上方天尊，而为紫虚真人之众曰：昔渊兮真元，来从大道，肇虚玄之首，神一而容不书；开太初之际，上九而凝成篆。其识之者，自然尊也。册妙无上帝，先启之鸿蒙之运；命天真皇人，亚纪之龙汉之年。则云章建言，为仙京所贵，非嚣嚣之辞，乃郁郁之文。吾幸承大洞之训，辄行开化之科。如汝发问，今将论之。
　　是时，真人闻师慈诲，再拜长跪，稽首而言：臣闻天德至玄，开道无穷。若夫德元，既闻明训，拟请云篆，幸蒙恩许。瞻望圣德，特降法音。
　　曰：盛矣哉，如子之问也。不有玄思，孰能讯之以此。然前言略明，其道未若，今为尔再广之。夫大空无极，真人自然。寥廓浑沦之妙，太虚蒙昧之奥，明像明忘之主，妙无妙有之宗。非视听而可知，虽传用而曷得。惟无形真神之珍，乃太素元精之源。故珍源之炁，神而无间。君哉炁也，其通者一，上为浩浩之飙，下承沃沃之泛。风泽之中，元炁存焉。大哉玄虚，灵阳天渊。玄一名父，禀雄一无英之炁。元真＃２洞阴坤柔。真一称母，受雌一白元之精。两半同成，合为太一。太一布化而神变，三一生成於玉婴，分列九一以全像，臣朝帝一以为尊。是以一气混凝，九阳肇基，其炁清虚，幽渺惚悦。杳冥运播，太和数生，变易初化，有古真人。次号无上高真，於有古之时，胚判混沌，劝神帝降运，以分清浊。故非能而能，非然而然，然后演道，遂明灵篆，纪书垂训，亦号云章。安镇天境，主持中央，统御八极，生成五常。故三才九炁，恩被真元。洞真化神水木火土金之运，成形于地。元灵轮风火暑湿燥寒之炁，布玄于天。变流於时，物生固有。厥阴、少阴，太阴之徙；少阳、阳明、太阳之继。终而复始，肖循连环。为至神之宗，妙化之君者也。后洞神混元太极之帝，分辉於世时也。洞真元尊复命玄皇大道君，特书云章，署为真文。言亡英诞之华，理蕴玄冥之旨。刻赤晶之玉，贲碧霞之字。乃天伦之训，非世常之辞。盛以丹销之囊，置以青霞之岌。神光降集，状若云烟。秘封神霄天真王玉府。中相太虚仙，统帅刚烈天兵，营卫宝科云篆真文。至开皇之劫时，高上大有之尊，诏下钧天，特旨宣吾。命太玄都省仙公、天枢上相真君，发宝华之岌，取未传之书，遂锡於我。受谢而退，即得开导无穷，而何教矣。此大罗天尊至神太奇之篆，非若孰能当之。如临大运，遇时九六，其力进之年也。乃能发云轩，从风驷，垂斯云篆，永以为训，普行度人，不亦可乎。使夫天人诵解，由之一日行完。夫惟下诏，则拜帝宣越人世。离滔天之苦海，凌不夜之仙墟。乘青鸾之舆，入紫冥之京，朝丹阙之宫，游玄圃之苑。遂道炁通真之元，乐不神妙无之化。惟此圣功，宁无佳乎。
　　於是，委皇极祚灵，掌书仙者，传太无赤玉之书，光芒荣射，集然而成华色，以付紫虚真人。真人受之，神伏雅祝，彰闻天尊：上德巍巍，欲广云篆之奥，故示天人之众。救时之昧弊，肖道之化均。则天慈教育，固特行悯赐。切念臣力，虽诀未备。盖承天旨，何敢不遵。今谨奉命，恭为宣扬。
　　曰：必欲弘兹古篆云章，以明洞真元始玄通之道。德洽仙经，非若无可。与我全功，应运度人。诚如子言，不其伟欤。
　　洞真元文云篆玄科道源开题之章三天云篆，玄一妙真。莽莽默默，杳杳冥冥。悦惚绵绵，有无绳绳。道大茫茫，自然亡名。溟涬奚极，洎五太成。寂兮寥兮，神炁肇伸。静兮动兮，应变重清。玄君造物，黄母孕魂。冲和氤氲，甄像丕分。始青开盟，标题八门。通生万汇，液濡有情。皇元奭墿，非文而文。靡所不在，方方纬经。炁运徧毓，古今继承。仙人德洽，行惟混凝。制泽固岳，点真炁根。泥丸帝一，丹元阳婴。绛宫赫奕，太和黄庭。功行俱足，云升上京。大罗渺渺，玉清之宫。教主垂训，粤亡粤存。九真既启，命元邃明。
　　有无妙一之章
　　雌雄元一，炁变生神。真常太始，玄源化烟。
　　细入妙有，巨处乾坤。郁想圣君，保真真灵。
　　阴晨泰始，阳华炁尊。光浮梵瑞，隆游汶迎。
　　空洞攸尚，囊迪宝此。神凤鼓舞，瑶田素金。
　　三华丹玄，九阍罗天。神哉大化，咸度长生。
　　洞真元道之章
　　空洞通真，无英白元。广灵跃出久五帝廓仙。振贷九渊，妙变通生。体与凯为，符契神源。中逸云，青霞紫霭。辽邈混融，猷晶高。精炼六秀，修黄秘。永载形神，上易广大。，。颩，。，奭。諹遆，邡志乎。、，。卤津暠暠，妙玉凝波。大炁浩浩，获真元道。
　　於是，紫虚真人仰辞而退。驱神驄兮，践破云霞之色。鼓仙乐兮，振开天籁之声。出青幢黄旛之士，引星弁云衣之吏。从官之属，皆蹈翠烟。烟云苒苒，放钥天关。时诸天真神仙之众，屡受虚皇大慈高论。称：臣等幸甚，伏遇圣恩。宣真神变化之妙，明元炁通生之道。故大众谅伏，巍巍德音。遂赞扬步虚，同声举唱，若天仙云，飞出洞天。
　　缥缈自然国，逍遥灵宝尊。在昔开皇劫，传今云篆文。明哉贯玄理，或然敷洞真。大通流妙元，神变适清冥。兹义将何如，爰由欲度人。人能归至化，云升侍帝宸。
　　诸仙辞谢而退，乘云各还天府。是时，玉龙蹻首兮，吟出带霞之势。金鸾引吭兮，鸣成舞天之歌。钧天神仙，威仪肃然。擢九宫宝剑、飞十绝灵旛。我上方帝尊，熙怡如也。乘神龙之玉辖，建和銮之宝盖。天女娥娥，持芙蕖之玉壶，清香馥郁。仙姬倩倩，执妙洞之金炉，瑞馤氤氲。麾大化观妙之幢，鼓真华瑶光之节。侍晨歌吹，音乐铿锵。神戍征路，旌旗飘扬。祥飙飁飁兮，动襟袖而鸣佩玉。庆云苒苒兮，拥轩毂而绕霓裳。欲返天阙之中，先进星河之上。於是，青编纪凤文之箓，丹鼎息龙篆之香。噫，昆仑云飞兮，雨桂华以悦然。宫坛凝散兮，钹金声而安在。天极妙化之像，神渊杳冥之状。非风非露之乡，如存如亡之奥。真元归太初之基，冲虚复无名之本。
　　上方天尊说真元通仙道经竟
　　太清时公告子明曰：吾闻学因徒进，道在师传。徒弟虽然从师发蒙，寻其至理，出自天性。故伯乐不能御驽聆为麒骥，良匠不能伐柠砾为栋梁。盖其朽木不可雕也，粪土之墙不可村也。《真元录》称：教祖先师，恬淡无为，专以长生为务。奈何众生迷责爱之绿，乌得无罪。上圣运慈悲之化，常善救人。如人在世，身体违和。轻则作疾，重则成病。逮诸灾咎，或介鬼魔。即当面向西北天门，焚香礼念十位尊号。初号上方乾元至圣天师，次号中皇太无上真法王，又其次号九阳太皇真元教主，四号无上三洞开化仙君，五号十天清衍圣才慈悯大常妙道化均上帝，六号诸天应号清净赦罪上德至尊，七号上方无极太上灵宝天尊，八号上方无极太上道德天尊，九号上方徧慈救苦天尊，十号上方玉虚明皇天尊。
　　伏以道藏琅函，仙谥天尊之号。尘寰福地，人弘太上之经。礼念恭信，则见存获庆；香花供养，则已往生天。普愿世人，同沾明验。及请符水，仍得救治。是故符者，天之信也。水者，道之一也。若生道入腹，自然康宁。但遇甲子、甲寅、甲辰、甲午、甲申、甲戌等日，志心敬礼上方有智神王、均天天大将军、真元药仙上灵童子之众，望赐降临，行神布炁，治病驱邪，殄灭灾咎。谓诸下文，所祝意愿，皆全此例，不须复称。当三元八节之辰，青书上方真元云篆。
　　咒：
　　元始自然，青阳郁冥，玄化空洞，无量无形。
　　结炁凝国，芬世为名。总覆诸天，普植万灵。
　　云房金罗，嵯峨上清。十二极品，标题元精。
　　玉音彻微，玄响朗琼。吟咏发出，帝真临庭。
　　曲映垂条，我享上灵。与天齐位，三景合明。
　　永保太空，随劫无倾。急急如太上帝君律令敕。
　　每於各人六十甲子旬中，式用悉全。次於乙丑、乙卯、乙巳、乙未、乙酉、乙亥等日，志心敬礼有力神王、天力将军、上玄童子之众。
　　又其次，於丙子、丙寅、丙辰、丙午、丙申、丙戌等日，志心敬礼有慧神王、大威将军、上元童子之众。
　　继於丁丑，丁卯、丁巳、丁未、丁酉、丁亥等日，至心敬礼有威神王、天上将军、上虚童子之众。
　　绍於戊子，戊寅、戊辰、戊午、戊申、戊戌等日，志心敬礼有相神王、天通将军、上空童子之众。
　　及於己丑、己卯、己巳、己未、己酉、己亥等日，至心敬礼有德神王、天光将军、上仙童子之众。
　　兼於庚子、庚寅、庚辰、庚午、庚申、庚戌等日，至心敬礼有灵神王、天智将军、上真童子之众。
　　重於辛丑、辛卯、辛巳、辛未、辛酉、辛亥等日，至心敬礼有畏神王、天灵将军、上智童子之众。
　　再於壬子，壬、，壬辰，壬午、壬申、壬戌等日，至心敬礼有见神王、天果将军、上相童子之众。
　　复於癸丑，癸卯、癸巳、韦癸酉、癸亥等日，至心敬礼有通神王、天盖将军、上德童子之众。
　　以上六甲旬中，敬礼真元神仙之众。所祝意愿，悉同无异。救护群品，安乐果。
　　如人吞之，可以消灾。非惟消灾散祸，兼善瘳疾愈病。但专一志心之信，感授九真之方。
　　有人佩之，可以护身。非惟护身保神，及能降福除殃。抑亦金名紫简，绿字玉京者也。凡人既得康宁，名曰大福田也。於福田中可修无上真元之道，行满而升仙矣。谨按《圣纪经》云：若人每月二十九日，礼念上方天尊十号者，将来不堕地狱之中。又《预修经》言：善者临终之时，薪祖上方自然国内，随愿往生。其次《天官图序》 云：夫道本虚无，因悦惚而有物＃３ 。物炁元冲，始乘运化而分形。精象玄着，列宫阙於清境。幽质潜凝，开洞府於名山。元皇先乎象帝，独化卓乎真宰。湛尔冥寂，感而通焉，皇矣夫。《玉京经》称：十华诸仙集，紫烟结成官。明哉圣人，道德乃成。故宣王无可而无不可，太上无为而无不为。玄皇乘白鹿升天，黄帝跨火龙出世。高居金殿，燕处瑶台，皆知长生之道，以此谅不诬矣。
　　夫修道作德者，凡有其五焉。一修道於身者，所谓心闲性恢，爱气养神，少私寡欲，益寿延年，诸伪咸尽，其德乃真人之行。一修道於家者，所谓父慈子孝，兄友弟顺，夫信妻贤，上下和睦，其德乃有余之方。一修道於乡者，所谓尊奉耆艾，抚育童幼，教诲愚鄙，而百姓和集，上下信向，其德乃久长矣。一修道於国者，所谓君信臣忠，朝不壅塞，礼乐自兴，百官称职，祸乱不生，万宝丰熟，其德乃充实矣。一修道於天下者，所谓不言而化，不教而治，平易而无为，和一而大通，比屋可封，化被异域，其德乃周普矣。如进道建德者生，违道反德者死。故天有四司之星，在虚危之间，人星之侧，以司於人。司命二星，主人之功过、年寿、赏夺。司禄二星，主人之禄秩、衣食。司危二星，主人之侨佚不正。司非二星，主人之邪惑多私。明哉，天惟显斯，陆降厥士。日鉴在兹，岂不尔思明乎哉。
　　上方天一尊说真元通仙道经
　　释音
　　上篇
　　栥。音节。摐。音窗。翇。音弗。比。音瑟。戍。伤遇切。吹。尺伪切。告。音梏。有间。吉苋切。无间。同上。见音现。馤。於盖切。軴。中戍切。
　　中篇
　　羾。音贡。浩。音浩。涆。音汗。累。力委切。黅。音金。衣。於既切。熠羊入切。
　　下篇
　　岘。胡典切。阇。音都。思。相史切。汜。音似。斁。音亦。奭。音适。墿。音液。櫜。音高。。音戒。。音待。。音无。。音太。。音悦。。音造。。音初。。音迪。。音中。。音汰。颩。音器。。音乾。。音芒。。音绳。。音九。。音有。。音赫。。音。。音气。。音杳。。音宫。。音会。。音亡。。音旸。。音晨。奭。音昊。。音申。諹。音青。。音惶。。音抱。邡。音相。忐。音丑。乎。音仙。。音诰。。音阴。。音上。。音明。。音素。。音粤。。音隆。。音洞。。音奥。卤。音鲁。暠古老切。。音考。蹻。其虐切。吭。下浪切。。吐卧切。。音皇。
　　＃１不可无：疑当作『不可无名』
　　＃２『元真』 上疑缺二字。
　　＃３『物』字据上下文义补。 
　　
