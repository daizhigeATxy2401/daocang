洞真太极北帝紫微神咒妙经
　　经名：洞真太极北帝紫微神咒妙经。撰人不详。二经同卷。底本出处：《正统道藏》洞真部本文类。
　　洞真太极北帝紫微神咒妙经
　　神兵护国安家驱鬼消灾奉勑咒品
　　元始天尊说：下元众生，多有恶逆。聚生大国，不从正道。自称强能，不知人命不久。自今已去，大魔行运。五浊之世，人多造横。图谋众生，致害天下。万民艰辛勤苦，众生受罪。国人非法，刑祸相罚。贼从下生，恶乱世界。鬼兵入国，行其大灾之疫。刀刃杀人，人转恶心造逆。刑法相谋，鬼计多生，道途艰辛。五种大贼，夜行杀人。劫掠逃虏，逆党鬼贼。汝等五种大鬼，作乱世界。万民不安，小人负重。州县勤苦，国土不正。贵人元道，千鬼万邪，皆悉能害人。令人家虚，万事不果。死亡贼害，长病在室。官鬼在家，怪鬼竞起。人宅耗虚，百事不吉。若有一人归向道要，奉吾勑令。万灾可解，百疫自散。官鬼大兵，自消不起。风调雨顺，国土平正，万事皆善。吾不虚言，有人受吾真言，亦自度灾危艰难，是事自然消散。不可不明吾意，汝等众生男女，但受此经要妙之术，斩杀一切疾病，鬼灾自然消灭。若有鬼违於真勑者，魔王来收摄，鬼贼斩分，头破脑裂。令汝等鬼眷属，支离坑下。急勑律令。
　　元始天尊说：下元众生，兴罪作恶，五逆不孝，非理杀害，自苦役身。心不自思，存偶寓得。在世已久履荣华，终归死路，恶心不断。宁作罪咎，殃及子孙。受苦辛酸，迭责难明。及鬼入来中国，善恶晓分。此鬼名，号称天之鬼，称：天遣我等，使领万千众，来下界十方诸国土州县，来杀恶人。天兵鬼使，驱此生人，令落刀兵水火大灾之中死。汝世人何不信大道，致有此鬼行於天下，动乱生人。国土眷属，沦亡天地之问，大病相害到甲寅之中。水火竞起，鬼疫甚多。众生大病，天殃流行。天下刀兵之世，人多不孝父母。兄弟相逆，州县残荒。国土空虚，人多死败。国既受灾，人亦元孝，致得此灾动乱。世人愚滞於邪，不知大道正真之言。自今有志心，来受吾三昧妙经者，遣五魔天女仙子，九华玉童，紫清妙女，十室真人，五天大兵，使者力士万人。下以北帝三昧法师，行道转经之地，救人之处，一切鬼主。勑下三界，奉吾正言。汝等魔王，急以放之不得执，冤速分解。吾遣诸天仙人，玉女妙童，持符执节，咏赞天歌，来下救众生之难。急勑律令。
　　元始天尊说：下元众生，今值天运之世，五魔之灾。狂乱世界，鬼辈之人，愚元所识，不知善恶，自作苦恼。下元大运大兵之世，六洞鬼兵，出行天下，收摄国人，取元义不信、不遵正法之人，大兵驱入三恶道中，付疫鬼打杀。此人元义，不信大道之人，故杀之也。以到乙卯之年，有人不敬法师，不信大道。三天魔王力士，速付赤砂地狱。急急如三天大法之令。吾遣大目力士，中天使者，随法师行道之处，救人之地，病人急愈，官事速得解脱。汝等一切众生，奉吾神咒，述及元量北帝三昧法师，汝等奉师，如天有四时、日月，八节来往，稽首问讯法师，夜来安泰否？汝等众生，后世亦得升仙，万神敬奉。吾自今已去，遣同林力士，五老丈人，十方大仙，五丁使者，十天大神，一时来下，卫护人民。百姓好恶，吾亦知之。风水多少，终不枉杀。汝等众生，合知大道有天恩，知四时败善，玲热多少。此年天下有鬼，疫病散满。天下人得此病，死亡零落者多，此鬼甚盛。若有来奉北帝三昧法师法教者，万事皆善，疫病自去，一切疫鬼速走千里，三天魔王下来诛斩。急勑律令。
　　元始天尊说：下元众生，土公之世，万疾之年。天下有千万土公鬼，有白头鬼，有五木鬼，有五土鬼。目赤，面黑，口阔，来入中国州县村坊。行其瘟毒，悉皆杀人。那不供养三宝大道真君，不信道法，致三万疫疠流行。到丙辰之年，天下赤瘟病。此年之中，有赤丁鬼，行火烧之疠，刀兵之疫，杀天下万民男女。宿对冤雠，故来相逐。咒咀大鬼，来觅众生，饮食血味，耗动生人。疾病忙迫，病厄在身。魍魉相及，鬼神相责，官事相加，病人转重，性命须臾至死。病疫侵入，大兵扰乱天下。国民不安，五谷不熟。大兵杀人，宅舍不居。法令强生，众生无道。贵人不行，香火不供法师，不信大道。恩愿故违，轻慢大法。太上遣赤同骑吏，擎捉铁杖，游行天下。取元义五逆恶言毁谤之人，天丁下斩之。若有人鬼不伏者，罪及万劫。不为鬼主，何可救之。急勑律令。
　　元始天尊说：下元众生，所值天相之世，精邪甚多，国不太平。鬼王行履天下，吐火灾病。此鬼夜行千里，损害驰马谷麦田蚤，疾病惊动。魔鬼行大疫疠，水来不久，天行疾病，万民无道。到丁巳之年，乌丸鬼主，行万般疾疫。流满天下十方，人民大惊。鬼主日集，百姓不可居。刀兵杀害，伤乱国土。鬼贼食人，不安官事，数起山林。土鬼行水痢赤黑病，伤害天人。善恶度量，不唯一方，国土各有危难，人多转恶。‘忖人心意，五等逆想。良托天地，不知人事，不永远。自作自伐，家破灭亡，四散大小，支离怨及六亲。如此之事，恶不可作。以到死亡沦破，家国灾到，兵流天南海北，扰乱世界。刀兵相凌，父南子北。天下不和，百姓重役，万民失业。如此之事，罪人受之。天兵驱除，入火输地狱，万劫有余。若有一人，奉道志心，乐诵北帝三昧大经。吾当遣正一功曹，十方大神，力士玉女，来救助万民。一切众生病者，速得解脱，官事解散。一切殃□鬼，速去千万里之外。若有不伏者，送付文昌，头破脑碎，法师不可救，兵诛党类。急勑律令。
　　元始天尊说：下元众生，值三官之运，五疫之灾。自今有病疫者多，国民死亡，病难流过。三界万事，悉皆有官法追逐，刑法相害。百事不利，口舌横生。贵人无道，祸乱天下。大国鬼兵相随，万民遭罪。鬼疫布行，三官考誓。百鬼下来，病难生人。男女下痢，子孙病亡。到戊午之年，天下大疫人民。天兵下行，百姓受苦，众生大灾。若有一人，回向三尊，受经奉法，奉重北帝三昧法师行道。自今已后，有人病疫官事，大兵之难，宅舍倾危，子孙不安，万民有灾。吾遣大戟将军，赤骑兵马，赤卒小使，百舌使者，手持赤棒，杀一切人间鬼贼。行病小鬼，自称三公五帝之神，吾亦知汝。一切疫鬼名字，在吾手中。若有一鬼不去，三官大兵下来，诛斩一切。鬼疫挠乱生人，及有官事，急驱千万里外。不得漏落，斩之万分。如有魔王不加用意，先到百分矣。急勑律令。
　　元始天尊说：下元众生，若值鬼兵之世，中国人民疾病苦疫者多，三洞魔王下。持世六宫大魔，行鬼兵来中国，疾疫水火刀兵，乱其世界。病疾万民，生人危难，内外鬼悉来行大疫。百姓奔波，大魔扰乱世界，鬼兵交集人。到己未之年，天有啄头魔王，乌延大王，长鼻大王，中外强祥大王，小眼大王，白面大王，赤面大王，汝等王各当被考。汝等子孙，勅勒汝等鬼王。若有一人奉法受经，供养北帝三昧法师，病人立瘥，万事皆吉。汝等鬼王急勅汝等鬼，令病者速好，官事速解，百事和善。若一鬼不伏，魔王不用意，急斩之。急勑律令。
　　元始天尊说：下元众生，自今已去，万千鬼来中国，万民受苦。百姓病疾，公役甚多。大水欲来，贵人无道。官事相罚，横生刑徒。危难相缠，厄在三官，天地之间。惑乱小人，不得自理。若有人奉道，敬贵三天真言。疾病自瘥，官事自了。自今以到庚申之年，万民有奉北帝三昧真经者，太上有勅：汝等鬼王，当自勅告下，从今已后，不得犯吾万民。急勅汝等鬼兵等，速放生人，疾病立瘥，官事不起，疫毒消散。急勑律令。
　　元始天尊说：下元生人，自今以去，病患甚多。中国有鬼主，长头鬼主，赤面鬼主，一反图鬼主，慕川鬼主，来入中国。使国王暴逆，君臣相残，父子相害。万民艰苦，百姓大灾。生人死亡，人多疾病。鬼役相伤，刀兵相杀。鬼兵行毒，疾害生人。到辛酉之年，国民不安，水灾万丈，鱼龙相戮。大官相移，君臣相逆，百姓相伤？疾病流亡，天下人民死绝，一及哭相侵。悉是鬼主作乱世界，耗害人民。令人百姓逃亡，众生病疾，一切瘴疾，恶黑病疠。黄奴七子频来，损人口田蚕，病疾万民。知汝等鬼名字，自今已去，斥去千里。急勑律令。
　　元始天尊说：下元众生，鬼兵之劫，自今已去，人多流亡，国兵大起，兆庶不安。三天魔王入国行灾，瘟疫布满天下，家国万民不安。盗贼流行，鬼炁杀人。众生受其大灾，水火之难。到壬戌年，国王败亡，散失万民，逃亡受苦。有十种魔王，行履天下。挠乱圣主，君臣相逆，父子相疑。乱从下生，国暴人亡。国有一人，奉受三昧经者，灾消，人民平正。今有魔王诸天洞主，兵平，国王世人，奉道受经。汝等神王急下收摄，不得乱行疾病，损伤万民。国主大臣，悉皆奉吾正道。吾勅下以魔王，令收摄世上一切鬼，不得动乱百姓眷属。汝等切从太上勑，以后不敢复来挠乱国主大臣万民。若复有人疾病，官事不了，鬼主头破作七分矣。急勑律令。
　　元始天尊说：下元生人，悠悠过日，不知大晋之世，三万鬼兵下行王国，布大疫赤炁，凌天洪波。六洞魔王行满天下，讨逐万民，大兵相诛，百官散失。天下鬼兵饥馑，啖食众生。百姓流亡，父南子北。大贼逆流天下，国土分散。五道不宁，州县相残。大官相诛，小官相移。万民失业，荒流天下，生人受灾。到癸亥之年，暴鬼千万，行绕天下。杀伤生人，扰乱世界。损失虐暴财物，驰马损伤无数。不唯一方，夷戎遍及。若一人奉《北帝三昧神咒经》，万民悉安，疾病立瘥，万愿从心。大兵自散，鬼贼自亡，官争解脱。万民敬重吾真言及法师，吾遣大神力士，九天使者，八天鬼主魔王，皆来拥护国人。若有入道奉吾大法，供养北帝三昧法师，一切恶鬼闻之，急去千里。若不从吾令者，汝等鬼主不加用意，大法急斩矣。急勑律令。
　　元始天尊说：下元众生，值大兵之疫，水火之难，一切鬼灾。吾今故出《北帝三昧正教神咒妙经》三十六神勑，布化王国，教化众生，令知大法。故北帝三昧法师，下行谕教？帝王大臣令长方伯二千石，令归向大道，万事皆合。
　　北帝大圣同说此神咒之时，诸天魔王大神，玉女梵母，玄女六甲将军，六丁使者，诸天玉童，诸天神将，并下稽首，愿闻此经神术。魔王天女曰：自今日已后，中国有病困笃不存者，我辈魔王鬼主，先遭头破作七分矣。急勑律令。
　　元始天尊说：下元众生，天疫甚多，大劫垂至。水流千万丈，三灾竞起。五魔大疫，赤炁交集。大兵相杀，灾火流行。天下恶鬼，持火烧人国土。百姓流亡，万民受艰苦，病疫甚盛。鬼贼大狂，扰乱天下。大臣不安，众生死尽，灾流万代。为恶死伤，三灾竞起。人民流散，鬼兵驱除世人。天下大乱，刀兵聚集。君臣荒亡，国王暴逆。万民造疫，百姓起灾，百种病杀。自请大法流行，中国奉行，万姓归心。供养三宝大神咒术，及有三昧法师者，吾自与十方大神，妙女玉童，青龙将军，力士魔王，天丁大吏，五天使者，各所在遮截疫鬼。今勅魔王，一切龙鬼，水骑大兵，自来世间。三界十方，化度众生。令国土万民男女，受此大经，分别愚智。不但一切众生，仙人注簿，得在玉历之中，脱兔洪灾水厄九宫八难之中。汝等一切众生，自今已去，能得闻此大神咒术，及受持供养大法者。吾遣天兵化人力士亿万，常来逐子等所行之方。有人转经行道者，十乡灵官千万，来守护病人，万民奉重大法。急勑律令。
　　洞真太极北帝紫微神咒妙经竟
　　
