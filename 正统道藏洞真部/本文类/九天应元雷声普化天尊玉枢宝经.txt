九天应元雷声普化天尊玉枢宝经
　　经名：九天应元雷声普化天专玉枢宝经。撰者不详。一卷。底本出处：《正统道藏》洞真部本文类。
　　九天应元雷声普化天尊玉枢宝经
　　尔时，九天应元雷声普化天尊在玉清天中，与十方诸天帝君，会於玉虚九光之殿郁萧弥罗之馆紫极曲密之房，阅太幽碧瑶之笈，考洞微明晨之书，交头接耳，细议重玄，诸多陪臣，左右踧踖。天尊宴坐朗诵洞章，诸天帝君长吟步虚，彩女仙姝散花旋绕，复相引领，游戏翠宫。群仙导前，先节后钺，龙旗鸾辖，飘飖太空，并集於玉梵七宝层台。时有雷师皓翁，於仙众中越班而出，面天尊前，俯音府。颅音信。作礼，勃变长跪，上白天尊言：天尊大慈，天尊大圣，为群生父，为万灵师。今者诸天咸此良觌，音敌。适见天尊阅宝笈，考琼书於中秘赜，不可缕计。唯有玉霄一府所统三十六天内院中司、东西华台、玄馆妙阁、四府六院及诸有司，各分曹局，所以总司五雷天临三界者也。天尊至皇，心亲庶政，此等小兆，以何因缘得以趋服，愿告欲闻。
　　天尊言：雷师皓翁，尔等仙卿，储勋夙世，累行昨生，故得玉府登庸，琼宫简录。今兹勋行，视夙昨多，尔其悉力，雷司委心火部。日复日，岁复岁，勋崇行着，性霁神融，克证高真，即阶妙道。惟是雷部鬼神，昼劳夕役，动有捶楚，大则考戮屑云雕雪，无有已时，檄龙命鸦，此息彼作，彼所因故尔其耳焉。雷师皓翁及诸天诸仙，耸耳而默。天尊所坐九凤丹霞之扆，音倚。手举金光明之如意，琅风清微，绮云郁丽，天尊寂然良久。
　　天尊言：吾昔於千五百劫，以先心缝此道，遂位上真，意酿此功，遂权大化。尝於大罗元始天尊前，以清净心发广大愿，愿於未来世，一切众生，天龙鬼神，一称吾名，悉使超涣。如所否者，吾当以身身之。尔等洗心，为尔宣说。
　　天尊言：尔诸天人，欲闻至道。至道深窈，不在其他。尔既欲闻，无闻者是无闻，有见即是真道，开见亦泯，惟尔而已。尔尚非有，何况於道，不闻而闻，何道可谈？
　　天尊言：道者，以诚而入，以默而守，以柔而用。用诚似愚，用默似讷，用柔似拙。夫如是则可与忘形，可与忘我，可与忘忘。入道者知止，守道者知谨，用道者知微。能知微则慧光生，能知谨则圣智全，能知止则泰定安。泰定安则圣智全，圣智全则慧光生，慧光生则与道为一，是名真忘。惟其忘而不忘，忘无可忘，无可忘者即是至道。道在天地，天地不知，有情无情，惟一无二。
　　天尊言：吾今於世，何以利生？为诸天人演此妙宝。得悟之者，俾跻仙阼。学道之士，信有气数。夫风土不同，则禀受自异，故谓之气。智愚不同，则清浊自异，故谓之数。数系乎命，气击乎天，气数所囿，天命所梏，不得真道。愚可以智，浊可以清，惟命俾之。愚昏昏，浊冥冥，亦风土禀受之移之。天地神其机，使人不知，则日自然。使知其不知，则亦曰自然。自然之妙，虽妙於知，而所以妙，则自乎不知。然於道则未始，有，以愚之浊之。诸天闻已，四众咸悦。
　　天尊言：吾今所说，即是玉枢宝经。若未来世，有诸众生，得闻吾名，但冥心默想作是念，言九天应元雷声普化天尊，或一声，或五七声，或千百声，吾即化形十方，运心三界，使称名者，咸得如意。十方三界，诸天诸地，日月星辰，山河草木，飞走蠢动，若有知若无知，天龙鬼神，闻诸众生一称吾名，如有不顺者，馘首刳心，化为微尘。
　　天尊言：吾是九天贞明大圣，每月初六及旬中辛日，监观万天，浮游三界。若或有人欲学道，欲希仙，欲逭九玄，欲释三灾，当命正一道士，或自同亲友於楼观、於家庭，於里社，釂水馈花，课诵此经，或一过，三五过，乃至数十百过，即得神清气爽，心广体胖。音盘。凡所希求，悉应其感。
　　天尊言：身中九灵，何不召之？一曰天生，二曰无英，三曰玄珠，四曰正中，五曰子丹，六曰回回，七曰丹元，八曰太渊，九曰灵童，召之则吉。身中三精，何不呼之，一曰台光，二曰爽灵，三曰幽精，呼之则庆。五心烦懑，音闷。六脉抢攘，四肢失宁，百节告急，宜诵此经。
　　天尊言：若或有人五行奇蹇，九曜嵚巇，年逢刑冲，运值克战，孤辰寡宿，羊刃剑锋，劫煞亡神，鬼门绞，禄遭破败，马落空亡，动用凶危，行藏坎，即诵此经。上请天官解天厄，地官解地息，水官解水厄，五帝解五方厄，四圣解四时厄，南辰解本命厄，北斗解一切厄。
　　天尊言：沈痾伏枕，痼疾压身，积时弗廖，求医罔效，五神无主，四大不收。或是五帝三官之前，泰山五道之前，日月星辰之前，山林草木之前，灵坛古迹之前，城隍社庙之前，里巷井灶之前，寺观塔楼之前，或地府三十六狱冥官七十二司有诸冤枉，致此牵缠。或盟诅咒誓之所招，或债垛负偿之所致。三世结衅，累劫兴仇，埒其咎尤，库其执对，皆当首谢，即诵此经。
　　天尊言：天官符，地官符。年月日时，各有官符。方隅向背，各有官符。大则官符，小则口舌，是有赤口白舌之神以主之。凡诸动作兴举，出入起居，不知避忌。如遇官符口舌，则使人击聒。晓夜煎煼音炒。多招唇吻。面是背非，动致口牙。盟神诅佛，始於谤，讟，音渎终於诟诋。由是狱讼生焉，刑宪存焉。若欲脱之，即诵此经，遂得口舌港消，官符永息。298/31
　　天尊言：土皇九垒，其司千二百神，土侯土伯，土公土母，土子土孙，土家眷属。若太岁，若将军，若鹤神，若太白，若九良，若剑锋，若雌雄，若金神，若火血，若身黄，若撞命，若三煞，若七煞，若黄旛豹尾，若飞廉刀砧，如是等土家神煞。若人兴修卜筑，一或犯之，即致病患，以迄丧亡。才诵此经，则万神皆起，天无忌，地无忌，阴阳无忌，百无禁忌。
　　天尊言：世人夫妇，其於婚合，或犯咸池，或犯天狗，三刑六害，隔角交加，孤阴寡阳，天罗地网，艰於嗣息，多是孤独。若欲求男，即诵此经，当有九天监生大神，招神摄风，遂生贤子。於其生产之时，太乙在门，司命在庭。或有冤愆，或有鬼魅，或有禁忌，或有凶厄，致令难产。请诵此经，即得九天卫房，圣母默与抱送，故能临盆有庆，坐草无虞。凡有婴孩，在於襁褓，为栴檀神王座下一十五种鬼，加诸恼害，因多惊痫，音闲。宜诵此经。
　　天尊言：若人居止，乌鼠送妖，蛇虫嫁孽，抛砖掷瓦，惊鸡弄狗，邀求祭祀，以至影胁梦逼，及於奸盗。而敢据其所居，以为巢穴，遂使生人被惑。庭户不清，夜啸於梁，昼瞰其室，牛马犬豕亦遭瘟疫。祸连骨肉，灾及孳生，淫祠妖社，党芘神奸，吊客频仍，丧车迭出。若诵此经，即使鬼精灭爽，人物咸宁。
　　天尊言：九天雷公将军，五方雷公将军，八方云雷将军，五方蛮雷使者，雷部兵使者，莫赚判官，发号施令，疾如风火。有庙可伐，有坛可击，有妖可除，有祟可遣。季世末法，多诸巫觋，邪法流行，阴肆魇祷。是故上清乃有天延禁鬼录奸之庭，帝由束妖考邪之房。能诵此经，其应如响。
　　天尊言：天瘟地瘟，二十五瘟。天蛊地蛊，二十四蛊。天瘵地瘵，三十六瘵。能诵此经，即使瘟清净，蛊毒消除，劳瘵平复。亦有其由，或者先亡复连，或者伏尸故气，或者冢讼墓注，或者死魂染惹，或者尸气感招。凡此鬼神，或悲思，或恚恨，牵连执证，并缘注射乘隙伺间，乃得其便。故此经者，上通三天，下彻九泉，可以追荐魂爽，超度祖玄，太上遣素车白马大将军以监之。
　　天尊言：若或有人治装远行，贼盗骋奸，五兵加害。陆行则虎狼魈蚁磨其牙，水行则蛟龙鼋鼉张其颐。或滩濑有幽枉之魂，或风涛有劫数之会。前亡后化，捉生代死，能於此经归命投诚，故得水陆平康，行藏协吉。
　　天尊言：亢阳为虐，雨泽愆期，稽颡此经，应时甘澍。积阴为厉，雨水浸淫，稽颡此经，应时朗霁。祝融扇祸，飞火民居，赤鼠游城，惊热黎庶，此经可以禳之。海若失经，鱼鳖妄行，洪水稽天，民生垫溺，此经可以止之。
　　天尊言：世人欲免三灾九横之厄，即於静夜稽首北辰。北辰之上，上有三台，其星并躔，形如双目，迭为三级，以覆斗魁，是名天阶。若人见之，生前无刑囚之忧，身后不沦没之苦。斗中复有尊帝，二星大如车轮，若人见之，留形住世，长生神仙。归命此经，投心北极，即有冥感。斗为天枢，中有天罡，在内则为廉贞，在外则为破军。雷城十二门，并随天罡之所指。罡星指丑，其身在未，所指者吉，所在者凶，余位皆然。若人见之，寿可千岁。
　　天尊言：世衰道微，人无德行。不忠君王，不孝父母，不敬师长，不友兄弟，不诚夫妇，不义朋友，不畏天地，不惧神明，不礼三光，不重五谷，身三口四，大秤小斗，杀生害命，人百己千，奸私邪淫，妖巫一叛逆。从微至着，三官鼓笔，太乙移文，即付五雷斩勘之司。先斩其神，后勘其形，斩神诛魂，使之颠倒。人所鄙残人所嫌害，人所怨恶，以至勘形震尸，使之崩裂。驱其卷水，役其驱车，月廉音核。旬校，复有考掠。一闻此经，其罪即灭。若或有人为雷所嗔，其尸不举，水火不受，即称九天应元雷声，普化天尊，作是念言，万神稽首，咸听吾命。 300/31
　　天尊言：此经功德，不可思议。往昔劫中神霄玉清真王长生大帝所曾宣说。至士授经，皆当剸金置币，盟天以传。雷师皓爷翁，长跪拜兴，重白。
　　天尊言：是经在处，当令土地司命，随所守护，雷部按临，以时稽审。若人家有此经，至诚安奉，即得祥烟满庭，庆云荫轩，祸乱不萌，吉福来萃，於其亡殁，不经地狱。所以者何？死即往生，生归善道，承天尊力，有此灵通。出入起居，佩带此经，众人所钦，鬼神所畏。遇诸险难，一心称名九天应元雷声普化天尊，悉得解脱。於是，雷师皓翁对天尊前，而说偈曰：
　　无上玉清王，统天三十六。九天普化君，化形十方界。披发骑麒麟，赤脚蹑层冰。手把九天炁，啸风鞭雷霆。能以智慧力，摄伏诸魔精。济度长夜魂，利益於众生。如彼银河水，千眼千月轮。誓於未来世，永扬天尊教。
　　时雷师皓爷说是偈己。
　　天尊言：此经传世，世人未知。吾今所治九天应元府，府有九天雷门使者，以紏录典者、廉访与者佐之。复有四司：一曰掠剩司，二日积逮司，三日幽枉司，四日报应司，各有大夫以掌其事。吾之所理，卿师使相，咸赞元化。
　　天尊说是经毕，玉梵七宝层台天花缤纷，琼香缭绕。十方诸天帝君，咸称善哉。天龙鬼神，雷部官众，三界万灵，皆大欢喜，信受奉行。
　　唵吽咤哩□嚩啰。
　　九天应元雷声普化天尊玉枢宝经竟
　　
