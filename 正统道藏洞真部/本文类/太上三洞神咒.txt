太上三洞神咒
　　经名：太上三洞神咒。撰人不详。十二卷。底本出处：《正统道藏》洞真部本文类。
　　太上三洞神咒卷之一
　　雷霆祈祷策役诸咒
　　金光神咒
　　天地玄宗，万气之根。广修万劫，证吾神通。三界内外，惟吾独尊。体有金光，覆映吾身。视之不见，听之不闻。包罗天地，育养群生。受持万徧，身有光明。三界侍卫，五帝伺迎。万神朝礼，役使雷霆。鬼妖灭爽，精怪亡形。内有霹雳，雷神隐名。啼□哽□，□□噒嗗。吽啵咭哩，嘘哼□哔。□□哆啹，□□唏咈。唌噂□□，□呼□吃，喥啰□□。洞慧交彻，五炁腾腾。金光速现，覆护真人。
　　大金光神咒
　　混沌浩荡，一炁初分。金光正炁，号为玉清。元始定象，自然至尊。青白交射，始立上清。七宝宫内，玉宸道君。三炁化结，动耀太清。祥云瑞殿，五灵老君。中央黄炁，玉帝化生。六波天主，梵炁天君。丹霞碧落，雷祖有神。三境内外，万圣千真。三十二帝，四府万灵。五方五老，日月泰生。辉光交耀，分立乾坤。清炁上腾，浊炁下凝。妙用八海，水帝溪真。三才四象，阴阳合形。北酆九垒，雷霆隐名。诸天隐韵，五帝监生。十福太乙，罡运乾坤。中山青帝，万象森罗。灵君吓吓，四目之精。哩哼哇璃，元真合英。释帝隐咏，玄冥子钦。大有玉字，雷霆轰轰。啵啰□啰，永保长生。
　　集神咒
　　元始大真，五雷高尊。太华皓映，洞郎八门。五老告命，无幽不闻。上御九天，中制酆山。下镇河海，十二永源。八威神咉，灵策玉文。召龙致雨，收气聚烟。日月五星，北斗七元。合明天帝，敕下太玄。宣威三界，不得稽延。诸天诸地，诸水诸山。玉真所部，溟泠大神。仙王游宴，大帅仗旛。天丁前袪，金虎后奔。玃天猛兽，罗备四门。所呼立至，所召立前。赤书焕落，风火无间。摄箓应命，金马驿传。
　　雷霆大威德神咒
　　唵吽吽，三檀那韩难延乾夷摄勑，起九天都火雷部无边大力神王，九天火雷火电火飞火欻火流火七星火霹雳火炎雷烈火，九天都火雷王严，驾夔龙坐骑飞虎狮子白泽獬豸麒麟火驼火象火马火雕火兽万群，铜头铁面百万神兵，五帝节钺，四天游行。帝锺振响，魔鬼咸惊。洞天福地，岳渎幽灵。山倾木陷，百谷沸腾。何神敢当，不伏顺行。巨口风王，火龙火马，火郎火女，从天降下，丙丁涌出。火虎布炁，八龙奔飞。都天五将，啖雷发声，飞沙走石，拔树移根。风输左拥，火车右行。照耀三界，化作赤城。八卦斗底，罗布四围。威罩天下，炎烈飞威。鬼精见者，入地万丈，化作灰飞。古木恶庙，永劫尘迷。急急如太乙元君律令。
　　太乙三山小木郎神咒
　　乾晶辉耀玉池东，盟威使者名青童。掷火万里坎震宫，勇骑迅发来大蒙。
　　木郎太乙三山雄，霹雳破石泉源通。坤震巽户皓灵翁，猛马四张欻火冲。
　　流精郁光奔祝融，巨神太华登云中。黑幡皂蠢扬虚空，掩曦蒸雨屯云浓。
　　阏伯撼动昆仑峰，幽灵翻海玄冥同。冯夷鼓舞长呼风，蓬莱弱水兴都功。
　　龙鹰捷疾先御凶，朱发巨翅双目彤。雷电吐毒驱五龙，四溟叆叇罗阴容。
　　一声四海皆昏蒙，雨阵所至川流洪。金光流精斩旱虹，洞阳幽灵召霳。
　　玉雷皓师变崆峒，虚皇太华扫妖爞。群梁玄皇号前锋，祠泉恣蜃威天公。
　　欻火律令翻穹窿，鞭击妖魅驱蛇虫。勾娄吉利炎赫踪，登僧泽赜悉听从。
　　识女四歌心公忠，辅我救旱功勋隆。赤鸡紫鹅飞无穷，摄虐缚祟送北酆。
　　敕紫虚元君降摄。急急如火铃大帅律令。
　　大木郎神咒
　　乾精流辉玉池东，盟威圣者名青童。掷火万里坎震宫，勇骑迅发来太蒙。
　　混沌凿开透崆峒，绿波擎天转勾戎。青华密旨令司封，总领符命下皇宫。
　　木郎太乙三山雄，上奉玄微循至恭。歙欻驱雷起眠龙，霹雳破石泉源通。
　　坤至巽户皓灵翕，流晶郁光奔祝融。猛马四张欻火冲，巨乘太华登云中。
　　金锤玉铁烁火弓，惊天鼗鼓呜冬冬。天罡大圣降真聪，神霄符命耀灵通。
　　震击万邪无遗踪，我今奉命召雷公。东西南北欻火丛，旗幡昼下扬虚空。
　　修罗隔日回桑雍，毗离使者田元庸。鲲尾摆动天抵珑，炎帝蒸雨屯云浓。
　　须臾坎位黑气隆，虚星赫烜射双瞳。阏伯撼动昆仑峰，驱雷掣电跨火龙。
　　飞沙走石扬虚空，幽灵翻海玄冥同。冯夷鼓舞长呼风，识女四歌号前锋。
　　勾娄吉利赶苍龙，丁辛滴昔握帝锺。盟威使者霜凝冬，玉光童子长春舂。
　　哑□喷怒号穹窿，蠢明期减焚毒蚣。黄利持剑斩螭□，汉臣奉命阅汝躬。
　　蓬莱弱水兴都功，瀛洲仙仗回玎。玉府令下无懒慵，百司捧檄无不从。
　　天雷隐隐撞金锺，神雷威烈摧帡蒙。龙雷震动天火红，水雷鼓浪海盈充。
　　社令击伐妖孽丛，离阳旱魃灭其踪。隅康长弩扫霓虹，六一捷疾先御凶。
　　朱发巨翅双目瞳，霆电吐毒驱五龙。四溟叆叇罗阴重，随吾禹步降灵通。
　　震响天地皆忽忽，斩馘旱灵诸魔宗。火光一撒万里红，烧尽邪魔无尘踪。
　　符命一到即雨通，起发雷电鼓鼙冬。驱驾雷部黑雨从，一声四海皆蒙蒙。
　　金华充泽飞肃雍，坎肇离伦勑玄宗。水文催变天门显，电光迸空烈焰烘。
　　公宾统戟降共工，雨阵所至川流洪。霹雳大震环海中，君亮元皇号前锋。
　　商羊呼呣云髻松，赤鸡紫鹅翻金笼。流丹瑞气将蒙茸，天门九重垂丹枫。
　　泰山丈人将逢蒙，南岳衡灵领赤松。西华金天役四凶，恒山黑陶惊郁供。
　　中弥五曜朝天嵩，百神降空驰神聪。咄遮鸠罗诛飞虫，冰鸠暖寮石阿雄。
　　执圭延年贞耳熊，吴猛黄刑钊振踪。荣雄圭延闪鸠蓬，思全子真威天公。
　　洞渊二祖回帝裹，持节使者横吹空。天魔塞道无相攻，芙蓉锦江歌崆峒。
　　神霄察人善恶悰，玉札大驱雷神众。斩馘虎豹诛狞狨，无鞅将吏忧心憧。
　　一心顶戴礼玉容，诸天列宿无错综。万象皆属璇玑宗，运水使者来往中。
　　天泽降下长溶溶，辅我道法日兴隆。辅我救旱变时丰，辅我救旱功勋隆。
　　万邪杀伐灭其踪，万物成就归陶镕。天荣共享功无穷。
　　勑南极紫皇元君降。急急如火令摄。
　　四塓神咒
　　护明元妃素华金，天英斗魁玄灵神。太乙元君统水兵，蓬莱使者都水霆。
　　弱水莹彻无纤凝，总摄河源归四俱。四溟之神天乙精，行车运水开天城。
　　太阴寒水九坎，中有洞阳玄幽灵。玉雷皓师迅发声，巨乘太华天马程。
　　流精郁光奔火铃、黑云叆叇海气升。下澍百川雨如渑，肤寸之泽成满盈。
　　雨师元隶罗喉星，持命速达箕毕星。鱼龙横天翅鬣兴，波涛鼓浪泛长鲸。
　　锦鳞毫窍百川倾，赤符潜伏腾光阴。上帝有敕无留停，阿香散花持天馨。
　　速命使者持律令，玉杖击开琉璃瓶，雨液徧注群物生。
　　火铃将军准上帝律令，玉清命我天灵九章，云飞摄除灾殃。
　　三十六使四溟木郎三山氏阳摄。
　　大洞－百大吉祥檀炽钧音神咒
　　元始善巧清和开谛法门一百大吉祥檀炽钧玉音神咒：
　　普光弘济尊，太玄真一心。大洞丹泓劾，清和吉祥音。始始始三炁，吉祥檀炽钧。梵音大梵炁，吉祥檀炽钧。天音净妙音，吉祥檀炽钧。帝心三昧音，吉祥檀炽钧。玉音芳华彩，吉祥檀炽钧。虚音道光师，吉祥檀炽钧。无音妙通玄，士。祥檀炽钧。道祖内音宣，吉祥檀炽钧。太一元皇音，吉祥檀炽钧。上帝妙行音，吉祥檀炽钧。金音无等音，吉祥檀炽钧。九灵玉母音，吉祥檀炽钧。东父神音华，吉祥檀炽钧。伊音洞渊尊，吉祥檀炽钧。泓洞灵音悲，吉祥檀炽钧。骙音洞空香，吉祥檀炽钧。轮音大龙光，吉祥檀炽钧。风音八和神，吉祥檀炽钧。翮音洞观华，吉祥檀炽钧。音洞明灯，吉祥檀炽钧。凝除天帝音，吉祥檀炽钧。音洞玄水，吉祥檀炽钧。霄明太华香，吉祥檀炽钧。核音洞微果，吉祥檀炽钧。抽音洞灵芽，吉祥檀炽钧。淼泓劾中音，吉祥檀炽钧。洞源金醴浆，吉祥檀炽钧。琼瑰玄膺味，吉祥檀炽钧。馈欷金饭音，洞虚黄元粮。紫珍八和餐，吉祥檀炽钧。缁音大明轮，吉祥檀炽钧。桧伉音法财，洞清无尽资。骊珠吉光祸，吉祥檀炽钧。觚斠元母音，洞真天帝衣。黄裳紫光裙，吉祥檀炽钧。枢金母音，吉祥檀炽钧。莲艘婆景音，吉祥檀炽钧。盘音紫光裙，吉祥檀炽钧。机音大圆通，吉祥檀炽钧。龟音妙天花，吉祥檀炽钧。猷音乌龙飞，吉祥檀炽钧。光音大真如，吉祥檀炽钧。宝月清宸音，吉祥檀炽钧。岑日慧明光，吉祥檀炽钧。晶罗颉力音，吉祥檀炽钧。注音太原歌，吉祥檀炽钧。磨音慈父章，吉祥檀炽钧。星斗晨皇音，吉祥檀炽钧。雕蔷妙香音，吉祥檀炽钧。蘅薇太玄香，吉祥檀炽钧。内香中帝香，吉祥檀炽钧。清景玉宸香，吉祥檀炽钧。真香洞神香，吉祥檀炽钧。神音太清谣，吉祥檀炽钧。妙门真定香，吉祥檀炽钧。气母袭华香，吉祥檀炽钧。圣音天宝皇，吉祥檀炽钧。真帝灵音生，吉祥檀炽钧。仙王神宝音，吉祥檀炽钧。师宝玄中音，吉祥檀炽钧。歌周音大明，吉祥檀炽钧。劾音姿晞阳，吉祥檀炽钧。骠音玉华凉，吉祥檀炽钧。象音上德音，吉祥檀炽钧。初音大吉祥，帝心檀炽钧。冥寂玄通音，吉祥檀炽钧。深音高观王，吉祥檀炽钧。应音南长生，吉祥檀炽钧。清和妙化音，吉祥檀炽钧。傲睨音八华，吉祥檀炽钧。福音寿仙王，吉祥檀炽钧。禀无清帝音，吉祥檀炽钧。伏云始老音，吉祥檀炽钧。阿奕流吟音，吉祥檀炽钧。郁丽菩育音，吉祥檀炽钧。答庆大梵音，吉祥檀炽钧。明上回玄音，吉祥檀炽钧。吁员龙罗音，吉祥檀炽钧。洞浮生玉音，吉祥檀炽钧。空灵择洛音，吉祥檀炽钧。绿罗云飞音，吉祥檀炽钧。那育魔罗音，吉祥檀炽钧。镜揽运容音，吉祥檀炽钧。廓奕神缨音，吉祥檀炽钧。禅猷白元音，吉祥檀炽钧。婆尼宛敷音，吉祥檀炽钧。梵萌萧嵎音，吉祥檀炽钧。易邈无极音，吉祥檀炽钧。郁竺宛首音，吉祥檀炽钧。延由自辩音，吉祥檀炽钧。品首扶盖音，吉祥檀炽钧。长桑栢空音，吉祥檀炽钧。玃育上玄音，吉祥檀炽钧。陀罗合云音，吉祥檀炽钧。飞天沙陀音，吉祥檀炽钧。瑛鲜和中音，吉祥檀炽钧。碧落浮黎音，吉祥檀炽钧。保真恶奕音，吉祥檀炽钧。洞妙恢漠音，吉祥檀识钧。人心择那音，吉祥檀炽钧。大洞无量音，吉祥檀炽钧。玄功三千圆，妙行八百齐。贵品生芝英，丹碧灵宝辉。圆满证十通，举形升三微。
　　太上洞渊三昧，鹏麟大圣，慈仁无碍，威德洪深，溥摄十方，总统三界，光明止印，帝心伏魔，救护众生，消灾灭罪，解冤除结，吉祥大神咒品。
　　仰启咒
　　仰启洞渊无碍主，先劫虚皇无上尊。演咒三昧神咒心，付度玄元万道祖。洞渊天尊大威德，昔弘盟誓佐诸天。二十二愿救众生，博使断除魔种族。千冤万罪皆消解，九厄三灾悉荡除。分明坚固解脱人，悉俾同登无上道。应有所求专念者，俱蒙成就契凡心。收除六洞大魔王，制伏六阴诸鬼贼。解冤释结清和法，散殃灭讼吉祥音。不遗不舍大慈仁，功德妙林难尽说。臣今宣演帝心咒，救护众生度有缘。十方三界诸帝君，八部龙神地祇众。听经护法诸魔鬼，或在地上及虚空。才闻神咒帝锺摇，各具威仪来加护。
　　大洞周泓劾，惠临惠临。禀蚩直蚩，元和元和。妙真妙真，吉卢吉卢。轸兰轸兰，皇希皇希。焘卢焘卢，毓飞毓飞。荟蔚荟蔚，玄盖玄盖。粗胡粗胡，神宝化身，周遍法界，三界十方，光明无碍。大慈仁者，平护陶平护陶。左摄苏护谟，右摄苏护谟。天蓬天蓬，天猷天猷。黑煞黑煞，玄武玄武。叭咤叭咤，鹏麟鹏麟。六目飞天。六目飞天。元威九目，元威九目。煞古煞古，骙象黄林。飞龙飞天，无极玉龙。盘古开化，盘古开化。三界十方，无极神王，大化身无量。随愿把蒙，随愿樗蒙。决岑决岑，大澍法霖，大澍法霖。救度众生，保佑天心。天轮天轮，法部多法部多。修修修修，转转转转。成成成成，升升升升。洞渊天尊，大勑召摄。巴元丑伯丹，刘烟负天担。石炯开全反山，六目元素，忉利王监。丑朗馥玉穉，豁落神虞耆。列日支褒度，皇王虎骑。兜垠大碧，夔勒垒唐嶷。西天岗音音，刮郭罗王龙。愿竺陀郁褴，天王太极，灏穹幽清。九素天魔，宸极大魁。顜元神宗，横天担力，八威明王，含太枢太微。五神十天皇帝，举洞冈，举洞冈，举洞冈，来救护。天图龙王亢石金单，洞真天丁，和神亲缨。乘天元炁金刚，十力八方，飞天玉女，温质靥师，大翕雷公，月翕日奔邱国。太一金童，荟徯煈南音寻释昙君，九泰元龙王缁石将军，权连曼拏鼐壶。正一功曹，自烜耐音七。玉壶极清天王，无量光明天虚空太云日月星君，天大神王，致穹吴犀貉山土皇地祇，山海地神鬼宾。原陵土垒涓姑，吻嘘风枢太灵，炎嘘域卢彪音酣虞鼊音辟轮端杰。太微紫微，孝春燧阳，玄勾，丘兰毗欹，丘兰骙葵。一切真仙来，救护救护，臣某一家等。转诵神咒之后，万罪消灭，万冤解除，万结断释，万灾荡散。所有亿曾万祖，历劫种亲，一切冤债仇条，吮誓冢讼，遗殃宿恨，谴辜子孙，随此咒音，即时消灭。使臣吉祥，臻集清和，充盈万福，骈来十通满证，祖魂更化，族属康荣，一切众生同登道果，归命敬礼。
　　洞渊三昧天尊元皇，阿晖层光晃曜，大法轮大法轮。真人神仙，传度救护，收摄魔鬼。无量王不恼众生，成就咒愿。洞渊咒勑，普摄貅貅。旃搏旃搏，括猪山音猱魑乌。高飞貙高飞貙，句克蚀虫蠡。獀貅孕轸，郁郁。景胡骆綦，洪卢洪卢。貚大丹切貙貚貙，□鸩□鸩。青真龗音灵觥，馥殷勾血。高邻宾邻，究宾目奔。水虒水境，初波毒龙。泉曲万鬼，并以咒力，描伏恶道。玄天龙剑，黑角驰球。一断斩恶根，地根救护。善道仙趣，度魔度魂。正性和神，摄毒回慈。钦承黄越，永离鬼趣。来进仙阶，救护众生。解冤灭罪，伏龙呼龙。亶夷直夷，妙门妙軿。开谛法门，六明十通。正真妙行，率夷率夷。大统摄率夷，大济度率夷，大圆满率夷，八十一王，尸罗剎神普助，愿力普持铠仗，神通锢护，大破冤敌。神王六明二十四开谛法门，大清净妙法轮，大觉警妙法轮，大忍舍妙法轮，大圆满妙法轮。大广明开谛十大神通，至真妙行，丹黄紫文，五文内珠，九天八会，隐环集素，结友证圣，得道成真。元命真人，法身自然，普度众生，同等一乘，出缠出缠，离缚离缚，解结解结，见性解脱，超真超神，超圣太真。无为无为，无形无形。希夷希夷，与道合真。急急如洞渊帝心印勑律令。
　　天蓬真君神咒
　　天蓬天蓬，九玄煞童。五丁都司，高刁北翁。七政八灵，太上皓凶。长颅巨兽，手把帝锺。素枭三神，严驾夔龙。威剑神王，斩邪灭踪。紫炁乘天，丹霞赫冲。吞魔食鬼，横身饮风。苍舌绿齿，四目老翁。天丁力士，成南御凶。天绉激戾，威北衔锋。三十万兵，卫我九重。辟尸千里，祛却不祥。敢有小鬼，欲来见状。镢天大斧，斩鬼五形。炎帝烈血，北斗然骨。四明破骸，天猷灭类。神刀一下，万鬼自溃。急急如律令。
　　天猷真君神咒
　　天猷天猷，猛烈诸侯。上佐北极，下临九州。身披金甲，手执戈矛。眼如掣电，爪似金钩。逢妖寸斩，遇鬼擒收。顺鬼不斩，恶鬼截头。上帝敕下，不得停留。急急如律令。
　　翊圣真君神咒
　　北方黑帝，五炁灵君。光华日月，威被乾坤。飞符摄箓，断绝鬼门。左右吏兵，三五将军。雷公霹雳，电闪风奔。刀剑如雨，队仗如云。手执帝锺，头戴昆仑。行达天下，收捉鬼神。九州社令，血食之宾。不许拒逆，敢有张灵。镇星缚手，北帝收魂。三台七星，
　　持剑斩精。罪不重拷，殃及子孙。邪精魍魉，吾誓不闻。闻吾咒者，头破脑裂，碎如微尘。急急如律令。
　　佑圣真君神咒
　　太阴化生，水位之精。虚危上应，灶蛇合形。周行六合，威摄万灵。无幽不察，无愿不成。劫终劫始，剪伐魔精。救护群品，家国安宁。数终末甲，妖气流行。上帝有敕，吾故降灵。阐扬正法，荡邪辟兵。化育黎兆，协赞中兴。敢有小鬼，欲来现形。吾目一视，五岳摧倾。急急如律令。
　　太上三洞神咒卷之一竟
　　太上三洞神咒卷之二
　　雷霆召役诸咒
　　三十六雷总辖咒
　　天洞天真，毕火毕真。天乌天镇，威猛丁辛。冰轮冰鉥，流光火轮。喝伽嘀息，太乙元君。咬纲雀舌，天雷风铃。火猪黑犬，火鹰腥烟。天关霹雳，铁甲飞雄。仙都火雷，山雷火云。风火元明，火伯风霆。勾娄咭哩，识女四哥。玉雷皓翁，洞阳幽灵。四冥公宾，火光流晶。巨神太华，金睛青思。苍牙铁面，散烟霹雳。雷主关伯，木郎奎光。欻火律令，邵阳火车。银牙猛吏，六波卷水。飞鹰走犬，流金火铃。急急如律令。
　　七十二侯都总咒
　　河咖尼，溇锥钳。哩鸠驴钊，灵雄投槟。拧凯庭槽，媛婒娱奴。□叽轲轮，轨动津肆。最僧识缅，关浴霳皓。穹把搅巴，阏丑源炽。躬霄度上，
　　握雷局咒
　　一转天关正射，二转霹雳交飞，三转龙神吐雾，四转雷雨广施，五转飞砂走石，六转山鬼伏摧，七转阴霆将兵，依吾法令，收摄六天断头不道之鬼，赴吾魁罡之下受死，无动无作。
　　五雷治病咒
　　木德辰星，东方之灵。随吾九炁，驱逐邪精。敢有拒逆，摄付魁罡。火中之精，南方之灵。随吾三炁，焚灭邪精。敢有拒逆，摄付魁罡。白虎将军，充宫正神。随吾七炁，诛斩邪精。敢有拒逆，摄付魁罡。天地二将，龟蛇合形。随吾五炁，飘荡不祥。敢有拒逆，摄付魁罡。戊巳之炁，中央合形。随吾一炁，埋伏魔精。敢有拒逆，摄付魁罡。急急如律令。
　　勘合符咒
　　毕房心昴，张虚危星。逢枯即济，遇雨即晴。助吾大道，卷雨收云。急急如律令。
　　遗咒
　　阴有六神，阳有六神。捷疾灵妙，六甲六丁。杳冥之祖，天地之精。吾奉帝敕，急与子庚。所差某将，队仗齐临。奋怒电露，山岳摧倾。鏧赉持符墨火急前去，不得暂停，疾。
　　役万灵咒
　　乾玉辟毒，振适罗灵。八仙秉钺上帝王灵。太玄落景，七神冲庭。黄真耀角，焕掷火铃。紫文玉字，四景开明。九天六天，四天之精。外传玄祖，内保帅兵。左成右顾，火热风蒸。敕斩万妖，摧馘千精。金真所振，九魔灭形。吾佩真符，役使万灵。上升三境去合帝城。急急如律令。
　　召五岳咒
　　泰山天孙，天极神祇。南丹天帝，火岳之尊。西华庚耀，太白流精。恒山幽帝，中嵩太虚。万灵主宰，生死之司。雷霆有令，急到符中。摄。
　　发雷符咒
　　北风飘飘至，西风郁郁来。南丹凤翱翔，东火龙徘徊。真人捧信檄，召汝作云雷。速赴雷坛下，救拔於苦荄。急急如律令。
　　蛮雷咒
　　东甲乾元亨，正炁速流行。吾受长生命，天地掌中横。隐伏随吾咒，用则雷雨腾。五雷速降炁，入我雷轮行。助我行大道，不敢辄违盟。巽上天丁立，斩汝七祖形。急降急急降，急速现真形。急急如律令。
　　杀鬼降魔咒
　　天元太一，精司主兵。卫护世土，保合生精。华衣绣裙，正冠青巾。青龙左列，白虎右宾。佩服龙剑，五福之章。统领神官，三五将军。有邪必斩，有怪必摧。敷佑福祥，启悟希夷。邪怪消灭，五帝降威。护世万年，帝德日熙。黄龙降天，帝寿所期。景霄洞章，消魔却非。急急如律令。
　　保制劫运咒
　　五劫既周，后劫推迁。爰命景霄，保制劫年。九天运否，阴阳数穷。五行乖逆，六天肆凶。天道既变，人道将终。咨示列缺，部制丰隆。五老化身，五雷大君。飞神变景，扫荡魔群。挥戈秉钺，驾起黑云。九地巡游，烈火炎焚。涤除凶秽，扫荡妖氛。骈邾潞洄，何历光仁。露堪显生，履兆机垂。秘呈策极，存智昭基。是灾皆弭，祸乱悉平。五雷奋威，雷令必行。急急如律令。
　　灭瘟疫咒
　　始青符命，洞渊正刑。金钺前导，雷鼓后轰。兵仗亿千，变化真灵。景霄所部，中有威神。华游谒用，邈处述规。测禁洞回，希渊奏明。礼罡大抃，陀漠子持。凝阴合阳，理禁邪原。妖魔厉鬼，束送穷泉。敢有干试，摄赴洞渊。风刀考身，万死不原。急急如律令。
　　治病保生咒
　　太虚玄妙神，空洞幽元君。生於眇莽中，运化标玄根。淡漠居正性，返照灭邪氛。消魔却害除，冲融和至真。昭昭智慧锋，威化比妖群。五浊安能扰，明辉华景形。佩服景霄文，云光焕尔身。玉符镇内景，龙虎缠胎婴。水火金木交，混一宗皇灵。百脉息宣畅，帝真卫尔生。
　　大梵倒海咒
　　条冥衍崖，耿彻敷澄。监萌腆宣，撰慈涟波。仙宛碧洙，洋略浮滨。滨筑咸恭，番振阜屏。拂俾就元，扁飞御停。忱昭亨欸，角奋波微。
　　召五雷祝
　　玉清始青，真符告盟。推迁二炁，混一成真。五雷五雷，急会黄宁。氤氲变化，吼雷迅霆。闻呼即至，速发阳声。狼洺冱滨，渎蚓唯卢，椿抑煞摄。急急如律令。
　　天雷神咒
　　三天育元，景霄正刑。发生号令，上应列星。救尔雷神，运动风霆。太一帝君，召汝真灵。一召即至，来降帝庭。
　　地雷神咒
　　玄炁徘徊，丹天令行。震吼太空，火令申明。烟都禀命，斩邪保生。严驾火车，统制雷兵。景霄救下，震动天声。
　　水雷神咒
　　始青天中，敕下景霄。啸命风雷，馘邪斩妖。霹雳震吼，阴阳炁交。电光围绕，火发炎烧。雷车速起，来降空遥。
　　神雷神咒
　　九天玄音，急召众神。齐会景霄，驱雷奔云。金钺前驱，雷鼓发奔。太一行刑，役使雷兵。来应符命，扫荡邪精。
　　社雷神祝
　　高上景霄，节制雷霆。召命三界，禀令行刑。九州社令，血食之神。佐理阴阳，震吼天声。来应符命，斩邪保生。
　　敕雷符咒
　　炎灵震神，火丽辉神。赤明焕赫，奔云流铃。仙都敕下，星斗隐明。黑云密布，电火奔星，金钺四张，收斩邪精。天令一下，速震速轰，急急如律令。
　　召雷咒
　　唵天皇伽耶霹雳摄咤□咭吽，四目九丑，雷音电火摄。唵阿暮伽毗卢左曩摩贺母。捺态摩利，□啰摩什。伐罗密多耶吽，唵哩吽唵哩吽，哩吽唵唵哩，唵唵哩吽吽。烓炩，炎烨鐄。锬银，雵。玞璹唵，天黑呵哩。啰摩耶地，白杰陀耶伽梵。
　　运雷咒
　　唵天皇伽耶霹雳摄。唵霹雳伽耶天皇，唵唵哩吽，唵哩吽哩吽，唵唵哩唵唵吽，唵吽吽昨吽，唵唵哩唵吽吽，皇天伽耶霹雳，唵唵霹雳伽耶天皇，吽天耶历伽霹雳敕，天霹雳梵耶。伽哩吽吽哩，唵唵吽吽哩吽。皇天救煞摄。
　　起雷咒
　　唵吽吽波咤波伽马展吉利顺帝音菩提野伽末伽火支火鉥火轮盘盘嘉律台台审审诛诛白灵和护帝叱咤婆推诃金头宾罗郭吉刀真如帝微砂三昧乌精火尼帝蘗帝诃俱尼俱尼婆苏咤诃。
　　雷经上篇咒
　　太上太清，皇老帝君。唵风火雷兵，赫咤大神。唵都胪呢□，唵黑煞哪□。皇天生我，皇地载我。日月照我，星辰荣我。诸仙举我，司命与我。太乙任我，玉宸召我。三官保我，五帝卫我。□□随我，天官辅我。受法灵童，地官有敕。雷部侍我，水官有令。火炁合凝，诸龙听我。上彻玉清，都天五将。啖雷发声，玉帝有救。南辰佐我，北斗辅我。金童侍我，玉女从我。六甲直我，六丁进我。天门开我，地户通我。山泽容我，江河渡我。风雨送我，神乐助我。四圣辅我，雷电随我。八卦遵我，九宫遁我。阴阳宗我，五行扶我。四时成我，唵吽咭咤。披头散发，各变真形。天蓬元帅，宝印牒我。天猷元帅，仗剑卫我。翊圣真君，持戟守我。玄天真武，水火助我。四渎护我，九龙绕我。甘雨送我，当火随我。闪电照我，二十四炁轮将直我。吾身神光，虚梵日月，与天为誓。□□□□唵□明神唵咇咣敕煞摄。
　　雷经中篇咒
　　唵嚤咤□，唵□□辅星，唵咭□ 咤，唵摄馘咤，唵咽炁和。中养三魂，内育七魄。雷公电母，随鼓而击。唵飞羽毛咤，摄铜牙铁爪。唵充南北，摄至东西。临色仄，馘逐飞空。黄中理炁，黑暗荡荡。震起斗牛，鬼哭神愁。三令闭塞，六甲徘徊。金神腾驾，木郎大神。水充玄户，火降离明。土安五宫，日月朗明。龙虎交横，风雨应生。江海倒逆，山岳摧倾。冲天破地，万丈兴行。所求者得，所向者亨。所为者合，所谋者成。天罡大圣，河魁尊神。种种变化，与道合真。何神不使，何令不行。左有青龙，右有白虎。前有朱雀，后有玄武。上顶华盖，下蹑魁罡。神通光严，威镇十方。爱我者生，恶我者殃。谋我者死，憎我者亡。灵童神女，破邪金刚。三千六百，常在我傍。执节捧符，与我同游。太上摄京，天大吉昌，二十四符，与星历俱。驱龙跨虎，收斩妖精。稍有违令，牒送雷霆。急急速速摄。
　　雷经下篇咒
　　太上太清，皇老帝君。唵嗔咤命，啰□阿修陀啰嚤嗔呤□。北帝黑煞，严赫威神。轰天霹雳，救乾元敕晶摄。负风猛吏，追风使者，风伯道彰，赶龙奔雾，风神速兴。引雷使者，电光发兴。风起巽户，罡布箕星。三台辅我，飞雷震惊。风伯雨师，急降黑云。雷公电母，掣电光明。五雷众将，鼓舞乾坤。搜罗天地，五岳皆惊。所往无虞，入海天门开，入河地户出。九天敕令，都天元帅。唵欻火奉命五帝雷公，霹雳雷公，阴阳雷公，四令雷公，六甲雷公，发水雷公，八风雷公，十两雷公，六道雷公，闪电雷公，兴风雨公，行雨雷公，五岳雷公，四渎雷公，八节雷公，六候雷公，大川雷公，溪谷雷公，江河雷公，四海雷公，鸣鼓雷公，轰雷雷公，火车雷公，大轮雷公，移山雷公，走石雷公，兴云雷公，洒雨雷公，行雪雷公，布霜雷公，打瘟雷公，驱邪雷公，光明雷公，黑暗雷公，火印雷公，破阵雷公。福禄如川，金玉丰隆，所求皆至。世间之宝，由吾所需。天下鬼神，受吾所驱。有一不从，雷斧速诛。明离大神，有功之日，名书上清。身中之神，自然清净。太玄保举，玉班有名。前排力士，后拥天丁。驱雷霹雳，飞走火铃。城隍社令，不得留停。啼啰萨咤，驱役天丁。五方使者，霹雳大神，敕告奉行。急急如太上太清皇老帝君律令。
　　乾天霹雳咒
　　魁天霹雳，驱列九州。令合乾坤，飞渎天而可赦。九州社令，禀令於玉清之道。飞雷光电吏之神，火光连天万丈。雷公大将军，随吾令，变霹雳横飞。勾天列神使者严广，飞震直乾坤。烈面使者狡天，霹雳横交。西方律令欻火伯温直符，猛吏赵公明，走吏奔星下听命。使者田文清，驱火霹雳使者田文广，折木使者冯夷，雷公大将军阎世冲，九州社令，十反太一灵官，地反五岳催神，霹雳走天，立地驱剑，而霹雳轰轰，天蓬黑煞。急急。
　　驱雷咒
　　雷光猛电，欻火流星。付臣诸将，烈面南行。勾面使者，立荡乾坤。烈面使者，敷散乾灵。掷目使者，撼动雷神。争目使者，烈阵布营。八杀威猛，追到翼星。神兵队队，九天敕命。敢不从命，破灭汝形。
　　追雷咒
　　天雷荡荡，敷烈九州。上撼玉清，下彻北酆。七十二将，五部列神。前有金庭，玉辂后摆。紫府元君，直雷元明使者，急奉元君，驱雷浩荡，霹雳轰轰。速召谢道、伯温李仲清、黄天佑、追翼星关伯正行，驱列乾坤，火急奉行。
　　立报咒
　　天昏地列，飞镇乾坤。雷公翼星，天佑正行。我今使汝，速速作声。急急。
　　誓雷神咒
　　汝等雷神，各有职名。雷火天佑，各守其职。吾守九天玄命，霹雳横精，驱雷大发，威镇乾坤，八煞遵命。欻火伯温烈面使者，敕号仲清。九天使者，田朴尊神，莫错使者，统我令行，召九天直符使者谢佑，霹雳荡荡，威镇乾坤。我今召汝，不得有违。
　　敕符咒
　　天帝符命，令下雷霆。伐恶馘毒，破庙除形。邪神妖怪，敢当敢临。霹雳大将，辅吾道法，速赐通灵。
　　又
　　天威地威，神威灵威。元始上真，五老高尊。太平皓范，洞朗八门。五帝告命，无幽不闻。上御帝君，中制酆山。下领河海，十二水源。八威神咒，灵简玉篇。召龙负水，收炁聚云。斩魔遣鬼，扫荡妖氛。万精堕落，所请速临。急急如律令。
　　翼星血杀咒
　　天影神祇，血杀星君，血刃星君，血毒星君，血检星君，四星皓大，日月长明。天有五星，天心合我，地心合我。某今统令，霹雳乾坤。速召东方甲乙木青玄倒生雷帝，福生无检，翼星长行，血公动天，霹雳常行，常起雷火，驱震乾坤。翼星将军阎某，变都天律令，欻火遣乾坤，起太阳真火邓化，火光万丈，烧遍乾坤。火精宋无忌，火光万丈，分别乾坤。吾有三千六百长随我行统，七十二将，三十六令。刑有天狱，正有霹雳。天雷诸将，我不负汝，汝莫负吾。世民乾旱，雨泽不行。人民失业，苗稼可忧。地皮枯裂，蝗虫大作，化为微尘。天令地令，人令雷令，统五方真令。五岳摧形，诸天将佐，血印神君，雷声一发，雷公将军，撒风致雨。木郎正行，散花瑶池，飞出乾坤。木郎一至，霹雳轰飞。我今有敕，不得久停。九天驱龙使者严广，摧山侧目，呼天地鬼神不行，叫天地雷震雷神，霹雳正飞，天地日月，昏暗乾坤。急速报应。
　　五方咒
　　东方青玄道法雷帝，南方火光震门雷帝，西方白煞吊星雷帝，北方被发震雷雷帝，中央戊己雷帝。五帝之君，五帝之名。吾统五令，火急奉行。
　　九天动雷咒
　　唵啴哔叱□咤嗫，天皇、地皇、人皇，天人皇、地人皇、人人皇，唵皇帝君，叱哩嗫天阳雷、地阴雷，鬼神无处藏。闻吾呼召，疾速降，飞火流星合帝君，咤吽吽，唵呜唵哒哆吁□咒，吃啰□哱嗫皇释加牟乎，叱天咤可奴吸啰魁罡噗咒，万鬼灭亡疾。
　　絣天烈雷咒
　　魁罡神力，霹雳轰轰。五岳四渎，震定乾坤。今日召汝，速来现形。指挥烈雷，不得暂停。急急如律令。
　　九天奔雷咒
　　九天阳阳，飞剑神王。破禄三台，威摄四方。黄神勾天，翼德亡神。天摧倒地，裂海随文。召汝雷神，奔雷奉行。
　　五雷敕咒
　　天雷天中起，地雷地中行。神雷动五岳，水雷四海腾。今年雷速起，密行五阙号，霹雳借神威。神符所到处，万邪不敢生。急急如律令。
　　又
　　西方律令，镇定乾坤。奔天霹雳，火光速行。伯温速降，镇定乾坤。乾罗答那，威摄万灵。吾左有天丁，右有六甲。前有朱雀，后有玄武。五方使者，捧拥吾行。三十万兵，围吾九层。碎尸千里，速扫不祥。天门荡荡，队队天丁。威镇十方，威摄九荒。敢有邪鬼，化作微尘。神将西方欻火邓伯温，跨火龙金睛猛电，捧烧火光万里。敢有不正之邪鬼，速为吾烧着，化作微尘。急急如敕命。
　　霹雳咒
　　霹雳乘龙驾黑云，六丁驱涌出帝轩。万马奔雷震天地，火蛇吐焰魔鬼潜。左玄日阳散玉历，右玄月阴飞金篇。五湖连枻如裂帛，大震三声涌水泉。霹雳雷公听我召，召命正出雷轰权。天雷十二化为霹雳，唵黑黑□□摄。地雷十二化为霹雳，唵飞飞骨骨摄。水雷十二化为霹雳，唵坤坤摄。
　　九天击伐都烈咒
　　雷光威猛，风雨之精。乾天雷电，摄之立至。救九天元命，飞雷镇定乾坤。东方箕星尊，南方火轮壁，西方白吊星，北方黑镇星，驱轮日月摄将兵。律令敕行。
　　召太乙十神咒
　　神炁灵灵，威镇万星。天门通我，五岳通人。左有青龙，右有白虎。速召太乙十神，各听姓名。急疾。
　　书符咒
　　天笔灵灵，神笔合神。写神神至，写鬼灭形。上清有敕，化鬼微尘。土宿真煞，速降威灵。急急如律令。
　　摄邪咒
　　五雷使者，五丁都司。悬空大圣，霹雳轰轰。朝天五岳，镇定乾坤。敢有不从，令斩汝魂。急急如律令。
　　缚邪符咒
　　黑面雷公，黑杀天兵。四直驱斗，阳神步罡。北斗将军，卫我身形。布炁长存，闪电驱兵。三千六百，五行尊神。头分日月，照破星营。诸天神祇，为吾摄来附身。急急如律令。
　　太阳咒
　　太阳星帅，威震扶桑。奉轰天敕，运用雷霆。承飞符摄，急速奉行。
　　木星咒
　　岁华木德，威震轰霆。发生万物，鼓动潜灵。将兵飞摄，用以灵文。
　　火星咒
　　荧惑立法，总司火权。威光万丈，烧灭精灵。随符下应，摄附人身。
　　金星咒
　　太白星帅，权震西方。主司兵柄，白芒耀光。奉承轰命，摄除祸殃。
　　水星咒
　　水德伺晨，禀命雷轰。洞阴水府，九江九溟。遵承符告，诛减祸精。
　　土星咒
　　中央土宿，总摄四方。黄中理炁，奉命帝房。从天下降，飞摄祸殃。
　　神首咒
　　交初神首，列耀中天。威光所到，山裂石穿。神通广大，速赴坛前。
　　神尾咒
　　交终神尾，威撼山川。黑炁飞踊，冲塞九天。吾今默召，神勇自然。
　　紫炁咒
　　道曜紫炁，降福无穷。轰天正令，制鬼除凶。神光所照，降格玄穹。
　　月孛咒
　　威彗神猛，震断九天。神剑挥击，鬼灭九泉。奉承轰令，不得留连。
　　运斗咒
　　北斗七星，震定威灵。北斗七星，正一真人。北斗七星，贪狼巨门。
　　北斗七星，文曲星君。北斗七星，上撼乾坤。北斗七星，霹雳轰轰。
　　北斗七星，五雷令行。北斗七星，天罗地网。北斗七星，病人长生。
　　北斗七星，听令施行。北斗七星，皇天生人。北斗七星，五星列行。
　　北斗七星，霹鬼来星。北斗七星，步斗天门。北斗七星，摆定乾坤。
　　急急如律令。
　　六甲神将咒
　　六甲雷公，威镇乾坤。摧海六丁，六丁之尊。天昏地裂，六合有兵。
　　乾坤大圣，六甲之神。黄天奔雷，行天三十六路，变行三十六坤。
　　神传一令，火急奉行。急急如律令。
　　轰天咒
　　斗牛之星，柳鬼之精。二十八宿，搅天而下。破魔断鬼，回光返形。
　　驱轮日月，摄聚万兵。诸天帅将，准听令行。急急如律令。
　　安神咒
　　主定帝敕，扫荡乾坤。二十八宿，横列七星。乾坤启斗，飞天狼乾。
　　坎离之主，步列天兵。左为天契，右为天权。雷兵将佐，不得久停。
　　急急如律令。
　　都令咒
　　黄神聚将，令出轰天。十一大曜，纪律明严。各领号令，冲击照行。
　　违者刑伶，斩霹行。
　　星帅咒
　　太一星帅，名震九天。轰天受令，运化自然。斥咤风雨，山石川洪。
　　横身鼓舞，飞龙走乾。大华震动，霹雳喧天。罗计交击，水火漂然。
　　孛彗鼓勇，金火四腾。木土造化，令出玄玄。急急如律令。
　　太阳星帅，持权扶桑。曦轮万里，烜赫东乡。真符飞起，遍撒火光。
　　木星岁华，主领东方。震宫惊蛰，运转雷房。真符飞起，雷威作强。
　　荧惑执法，严驾驿騑。持威三界，鬼神心危。真符飞起，炎火速飞。
　　太白凌汉，游走八溟。耀灵散彩，逃起刀兵。真符飞起，邪魅丧精。
　　水德伺晨，总司水灵。三江九河，湖海龙神。真符飞起，洪波四倾。
　　中央土宿，总炁黄元。帝君品命，四象完全。真符飞起，地动山源。
　　神首罗喉，五帝推尊。怒目一视，山岳摧崩。真符飞起，地炁速腾。
　　神尾计都，黑炁震天。昏日闭月，神威莫前。真符飞起，雷雨随行。
　　天乙紫炁，道曜之尊。解冲释恶，变祸移迍。真符飞起，大法攸行。
　　孛彗流星，神勇威灵。威南一叫，声震雷霆。真符飞起，石裂山倾。
　　青阳慈悲，勘令之尊。有敕传符，解释十神。真符告下，威怒速停。
　　不得违抗，随敕奉行。九霄上帝，发令奉行。我行真符，冲击诸星。
　　流逆冲改，杀炁纷纷。有敕传下，各安星扃。急急如律令。
　　飞罡神咒
　　无上太清，玄元帝君。保生护命，敕摄三魂。灵符卫魄，立示鬼神。
　　令我朝阙，度我玄门。请登玉庭，面侍高真。往来分明，恭奏臣诚，
　　玉帝敕命。急急奉行。
　　服五神符咒
　　玉府玄宫，紫气始青。内炼三魂，台光安宁。神宝玉室，与我俱生。不得妄动，监神黄庭。太灵守卫，若欲飞行。形诣玉清，饥兮渴兮，吞饮玉晶。急急如律令。
　　飞神咒
　　天朗气清，三光洞明。金房玉室，五芝荣生。玄灵紫盖，照映我形。玉童玉女，为我致灵。九帝齐景，三，光同軿。得乘华盖，升入帝庭。急急如律令。
　　太上三洞神咒卷之二竟
　　太上三洞神咒卷之三
　　雷霆祈禳驱役诸咒
　　阳斗罡咒
　　斗要妙兮十二辰，乘天罡兮威武陈。炁仿髴兮如浮云，九变动兮上应天。知变化兮定言凶，契广大兮有区分。入斗宿分过天关，合六律兮持甲乙。履天英兮乘天任，清泠渊兮可陆沉。傍天柱兮拥天心，从此度兮登天禽。倚天辅兮临天冲，入天内兮出天蓬。斗道通兮刚柔济，众福禄兮流后世。出杳冥兮千万岁。一歌之后步六时，九歌三步三百载。急急如律令。
　　阴斗罡咒
　　日月明乾坤配，人道兴鬼道废。吾从天蓬入天内，略过天冲逢辅退。反归天禽与心对，把天柱兮任英会。斗步通行按纯神，人道通兮鬼道碍，千邪万秽皆回避。急急如律令。
　　召东方雷神咒
　　东阳震神，雷电真尊。呼风哑□，咄鸠罗真。狼牙猛吏，火车火轮。欻火伯温，霹雳前奔。威光啖吼，震动乾坤。元帅大将，破魔伏神。能晴能雨，伐庙斩精。升天裂地，威震斗灵。耀灵太华，圣光妙灵。四溟洞阳，来降吾坛。三清敕下，玉枢令行。五岳之尊，撼山驱雨。倒海奔云，符召元帅。元始玉丈，救护群品，来降巽门。急急如律令。
　　召南方雷神咒
　　南荧朗耀，冰鸠罗真。真精阳神，暖炎寮灵。五方霹雳，石阿雄声。雷光变化，九州社令。圣光威猛，大布火轮。火云万丈，八车八轮。霹雳前奔，昊天敕行。都天震雷，玉晨洞灵。水部束首，火怪灭形。淳丘真君，紫虚通神。伐恶大将，急急施行。急急如律令。
　　召西方雷神咒
　　咄遮飞哑，流金太华。多伯贞耳，旭执圭耶。三五铁面，火炬火车。豁落罡斗，霹雳雷蛇。虎头威猛，掣电流霞。斗中使者，雷阵雷车。吞魔啖妖，伐恶破邪。急急如律令。
　　召北方雷神咒
　　天雷隐隐，龙虎交横。太华太极，雷电飞奔。飞砂走石，倒海倾云。能晴能雨，收魄收魂。蓬莱之部，风雨上卿。霹雳大斧，皓翁灵尊。祛邪伐恶，木郎震云。电母啖吼，雷公前奔。风轮雷震，万丈高真。将军霞雳，破魔伏神。急急如律令。
　　召中央雷神咒
　　圣灵威猛，震动乾坤。三元七政，九威八灵。狼牙猛吏，流金火铃。玉晨大仙，六通灵君。散飞赫奕，翻海收云。发罡起斗，伐恶斩精。五雷铁面，破阵将军。黑面狼牙，火山火盆。流金万里，霹雳高奔。玉枢敕令，火洞将军。撼山集云，破魔伏神。上帝有敕，急急施行。急急如律令。
　　召蛮雷神咒
　　□哆啰□□嘙□哩□□□呢□苏咖□□哎定哇时暖吞叨香震卿丽真阐绿英耳多伯言灵争升霸涉摩石阿雄霍闪毗罗震旭罗倚昙冰森石婆元诃。急急如律令。
　　祛雷祝
　　辟乾毒王，威镇罗中。八仙秉钺，上帝五灵。太玄落景，七神卫庭。黄真耀符，焕掷火铃。神虎喷嗥，毒风乱呈。紫孛二仪，四缨仰明、九天之元，四天晶精。内缠玄炁，外守帅兵。左威右镇，风伐火征。叱斩万妖，摧馘千精。金真一启镇，邪魔灭形。北酆摧落，所灭皆倾。我佩真文，役使五灵。三
　　元合真公且合帝诚。太微上帝，上诣三清。急急如律令。
　　南极火铃咒
　　南极火铃，太上天丁。九天力士，
　　五百女兵。头戴天冠，体焰红形。吾以正直，灭恶除精。四大神游，周奕巡城。八威肚毒，千目丈人。祛除百魅，恶毒神震天罗地网，捕捉妖精。手持杀括，头戴七星。混冥日月，震动乾坤。照耀天地黠飞云不停。统领社令，掌籍万灵。崩摧五岳，摧倒昆仑。撑睛努目，诛斩妖精。天神佐助，雷电随行。入土悉清，入水渊澄。兵戈消散，刀刃潜形。焚山成灰，煮水成汤。何神不惧，何鬼敢当。三千荧惑，八万火殃。收聚成府，星散天涯。巨火万丈，炎焰弥天。一欻万里，烧遍三千。海成枯竭，兵化微尘。上帝律令，正法无亲。焚金成水，烧铁成泥。沃汝妖魔，敢来当前。上帝勑命，急急奉行。
　　伐庙劝雷咒
　　皇天生我，皇地载我。皇天养我，皇地育我。我印在我手，咒在吾口。头戴天罡，足踏北斗。风伯雨师，雷公哮吼。伐庙驱神，神鬼急走。霹雳之威，雷电随后。诛灭神鬼，化作微尘。妖怪邪祟、永除断根。吾奉帝勑，当灭鬼门。天地陆暗，日月昏昏。精邪鬼贼，无敢逃形。火急绝灭，扫荡妖氛。急急如律令。
　　封邪庙门咒
　　南方火令，上使六丁。九天力士，百万精兵。封泉泉乾，封石石裂。封山山崩，封河河竭。封庙庙破，封火火灭。封神神亡，封鬼鬼绝。三天勑令，一切收摄。急急如律令。
　　祛邪咒
　　朱雀凌光，神威内张。山源四镇，鬼兵逃亡。神蛇吐炁，邪精伏藏。魂台四明，琼护万灵。玉真巍峨，坐镇金堂。手挥紫霞，头戴神光。执卫洞经，三十九章。中有群邪，龙虎截罡。猛兽奔走，衔刀吞枪。揭山镢天，神雀毒龙。六颔吐火，啖鬼之王。雷火电光，掣星流行。马磕驳灼，逆风横行。天兽罗阵，皆在我傍。吐火万丈，以除不祥。群精答达，封落山乡。千神万灵，并首叩颡。泽尉捧灯，为我烧香。所在所经，万神奉迎。千精振伏，莫干我炁。急急如律令。
　　祈晴咒
　　飞天欻火，赫赫阳晶。体统三界，权握四溟。水官失禁，不锁雷城。鬼盗其车，轮脱其平。狂龙未驯，泄雨霖霪。道勑玉文，止雨请晴。阳光发辉，万谷藏云。急急如律令。
　　玄坛誓咒
　　公明公明，显迹青城。太上勑下，天师令行。师若负我，日月无精。我若负师，雷霆灭形。与师立誓，善救群生。天神地祇，人鬼咸听。急急如律令。
　　四政斗咒
　　北斗灵灵，统摄万灵。贪狼操恶，食鬼吞精。巨门烜赫，照耀洞明。禄存奔雾，统摄天丁。霞冲文曲，光彻廉贞。威南武曲，真人辅星。天罡大圣，破军尊星。真光普降，助汝威灵。魁是所指，日行万程。急急如律令。
　　遣符咒
　　天神行符，天道自然。地神行符，杀戮鬼神。自知非真，莫当吾真。自知非神，莫当吾神。避者莫伤，当者灭亡。普天之下，雨地之上，随符前去，显露真形，明彰报应。急急如律令。
　　摩利小降魔咒
　　喃谟啰嗒嗒啰夜耶嗒野嗒瓷阿裸嗒裸葛裸萨拶裸三巴母啰哒啼啰啰恾沙哩哈沙哩哈萨色咤□哩吧拔耶拔萨哩吧迓八嗒啰迓八嗒啰□迓八萨啰葛迓八夜夜些弊莎曷急急如律令。
　　辛天君誓咒
　　雷霆猛吏神，威镇九天庭。出入三界内，忠勤佐帝君。涌身千万丈，号为雷部尊。都督诸雷府，风伯雨师神。霹雳电光母，大力夜叉群。左右承天命，辅弼五雷尊。吾奉玉帝勑，能救世间人。人若受持者，吾当即现形。请吾上天界，朝奏诸帝君。请吾入地府，直至阴境宫。请吾入水府，四海波浪翻。请吾佐阳界，立便救众生。请吾捉精怪，摧破诸鬼营。请吾命帅将，帅将速通灵。请吾攻病者，病者即安宁。请吾度亡者，亡者即超升。与吾同终始，共为玉帝臣。若犯天律者，九祖受毒刑。吾若负汝者，天上日月昏。地下泉源竭，草木俱不生。永为幽冥鬼，不能朝上清。壬癸吾降日，受持当要勤。净茶枣汤献，桃木香上焚。吾在左右现，安心不得惊。共汝发弘誓，誓愿救众生。急急如律令。
　　张使者誓咒
　　乱三天使者，捷疾威神。佐助主帅，兴雷伏神。用吾设誓，百和炉焚。立降左右，助吾威灵。稍违誓约，天刑及身。汝违吾戒，永堕迷津。受命上帝，走雾兴云。甲戍吾降，录状奏呈。灭汝九祖，永不利贞。急急如律令。
　　誓将咒
　　汝乃天之精，吾乃地之灵。分汝之精，合吾之形。混合相合，为神为灵。出为风雨，入可长生。随吾指挥，随吾使令。汝若负我，风刀考身。我若负汝，品秩不升。使者张某，谛听谛听，母忘此盟。急急如律令。
　　化身咒
　　吾头戴天圆，足履地方。冠带九炁，结为衣裳。日为圆象，月为圆光。身披北斗，六甲九章。左掾河魁，右倚天罡。能伏诸恶黠消灭不祥。急急如，律令。
　　天蓬启请咒
　　仰启皈命天蓬将，摧碎群魔大力神。严驽夔龙降道场，赫奕威光动天地。二十八宿明星主，三十六部大神王。手持金剑斩妖精，掌持宝印除凶魅。钺斧击破诸地狱，帝锺摇响震天宫。驱雷掣电走纷纭，巨天甲卒持戈戟。南斗火官除，毒害，北斗水神灭灾殃。降伏九天大冤魔，扫荡十方诸疫疠。忿怒日月失精光，呼吸山河皆鼎沸。紫炁乘天下徘徊，三十万兵俱侍卫。急急如律令。
　　灭魔咒
　　玄天散天湄，绩汉紫云回。妙炁焕三晨，丹霞耀紫微。诸天舒灵彩，流霄何霏霏。神灯朗长庚，离罗吐明辉。四岭带高云，玄精荫八垂。三素启高虚，兰阙披重扉。金墉映玉清，云秀表天畿。风生八会空，猛兽骋云驰。纷纷三洞府，真人互参差。上有千里精，冥清高巍巍。太乙务猷收，执擒握神挥，正一履昌龄，摄召万神归。公子翼寂辕，洞阳冲玄机。饵初合道庚，龙兴正徘徊。七景恊神王，飙转方妙阶。体矫玄津上，飞仙绝岭梯。披锡入神兵，璨璨振晶衣。冥攞交云会，飞景承神通。清峰无豪会，绮合正绝空。金华带虚轩，翼翼高仙翁。万辔乘虚散，蓊蔼玄上窗。众主合景君，中王号养光。结朗始生神，九真合成双。妙景启明素，顺盛标神源，泥丸洞元光。连珠正绛宫，元阳合命门。三神携紫童，拘制物上归。夹阙待明窗，翳对启明圆。华焕三神方，盈引接苍生。返老还婴蒙。飙璨震九天，渌转透丹房。萧萧缠霭表，曲映寝华堂。游冥虚无变，归会神霄王。仙道乐其生，鬼道乐其凶。但图贵仙道，不闻鬼道隆。谣歌参天炁，贾生元正章。神慧命朱兵，五帝带寒霜。仗幡摄万魔，含灵度霄峰。回辈苦迟迟，焕文检北酆。体解自然道，妖灭作尔功。泛景鼓长扇，天劫永难终。妙中生真景，俯盻四射飞。意合在真景，提携高上琦。翔翅期妙会，洞观情转悲。啸吃咄嗟须，倏欻历九闱。摄炁交返初，并景幽玄微。九真降停耀，重关百阳开。雷霆行电雹，五星相奔移。握节命灵炁，委心共追随。战罢罗遮道，猛虎赫神威。魔师斩妖孽，铜头排群非。镢天啖鬼爽，皛销擢隳。万神咸稽首，众圣尽皈依。违吾大道法，馘首立分尸。天蓬黑煞将，应运阐宏规。三罡正真炁，与日高巍巍。山河为之倾倒，两曜为之掩辉。雪狞音类为之堕摧，凌空金翅为之落飞。五帝束带於神宇，万灵受封於太微。高上泛盖於丹崖，八景策驾於霄扉。观洞元之妙化，皈我道以来仪。急急如律令。
　　净天地咒
　　唵敕吽咤，天地自然。秽炁分散，洞中玄虚。晃朗太玄，八方威神。东方威神，青炁元君。杨方大将，木德之精。九万兵马，青龙将军。青旗为号，徧绕东方。诛灭青瘟之炁，馘戮腐木之精。南方威神，赤炁元君。汪想大将，火德之神。三万兵马，火龙将军。赤旗为号，褊绕南方。扫荡赤瘟之炁，殄灭炎火之精。西方威神，白炁元君。周良大将，金德之神。七万兵马，白龙将军。白旗为号，徧绕西方。驱除白瘟之炁，沉断死金之精。北方威神，炁炁元君。张罡大将，水德之神。五万兵马，黑龙将军。黑旗为号，徧绕北方。斩断黑殟之炁，焚烧溷池之精。东北方威神，青黑炁元君。袁易大将军，青黑旗为号。青黑众神兵，徧绕东北方，诛减青黑鬼之精。东南方威神，青赤炁元君。高光大将军，青赤旗为号，青赤恶神兵。遍远东南方，诛灭赤青鬼妖精。西南方威神，白赤炁元君。萧常大将军，白赤旗为号，白赤诸神兵。徧绕西南方，诛灭白赤炁鬼妖之精。西北方威神，白黑炁元君。何当大将军，白黑旗为号。遍绕西北方，诛灭白黑炁鬼妖之精。天上天下，荡散凶妖。使我自然，威镇八方。咳咈嚧嚛，脐□哂□。疾速疾捉疾缚，斩馘不祥。灵宝符命，普告九天。乾罗答那，洞罡太玄。斩妖缚邪，杀鬼万千。雷霆霹雳，符命降临。三界四府，岳渎齐并。星移斗转，运动罡神。诛灭邪鬼，符到奉行。中山神咒，太乙玄真。合象威灵，玄明独运。呼风震云，冒黎我社，使有雷霆，荡除三界，无道神明。卢杀利亨，虚剎炎辉。元始玉文，日月同行。五炁交腾，车轮淼淼。速破妖氛，肃清八极。天朗炁清，星斗交辉。雷霆震威。诛戮凶恶。电掣雷轰，摄唵吽咤哩，不得留停。吾诵一徧，却鬼延年。按行五岳，八海如闻。魔王东首，侍卫我轩。凶秽消荡，道炁常存。急急如律令救。
　　天蓬大咒
　　大道玄元始，覃恩出上清。九天排队仗，五岳列斑迎。万里风云合，千山草木平。蕾买垂过北海，雨阵激南溟。黑煞为中禁，天蓬见外营。灵宫持玉印，太乙捧金晶。猛将骑朱虎，先锋跨大鲸，电光飞猛火，雷鼓震天廷。号令传三将，诛伐用六丁。四向神豁落，童子尽开明。地网周围布，天罗匼匝行。火轮红焰起，雨盖碧烟生。摆撼乾坤动，翻腾宇宙惊。渴吞沧海竭，力压泰山倾。虎应庚辛白，龙乘甲乙青。斩馘颠狂祟，消除凶毒精。下鬼兴妖怪，何敢共战争。群邪皆荡尽，人道永安宁。急急如律令敕。
　　天蓬馘魔咒#1
　　溃自鬼万，下一刀神。类灭猷天，骸破明四。骨然斗北，血烈帝炎。形五鬼斩，斧大天镢。状见来欲，鬼小有敢。祥不却袪，里千尸劈。重九我卫，兵万十三。锋衔北威，戾激胜天。凶御南威，士力丁天。访老目四，齿绿舌苍。风饮身横，鬼食魔吞。冲赫霞丹，天乘炁紫。踪灭邪斩，王神剑威。龙夔驾严，神三枭素。锺帝把手，兽巨颅长。凶皓上太，灵八政七。翁北刁高，司都丁五。童杀元九，蓬天蓬天。急急如律令敕。
　　玄坛启请咒
　　仰启正一玄坛将，金轮元帅赵将军。三十六员大神王，五雷大洞无量兵。驱雷役电耀乾坤，飞符破庙捉鬼祟。急捉急缚妖魔精，蒙魂附体传事意。移山拔树动宇宙，执鞭提索惊鬼神。捉贼呈形散讼刑，赏善罚恶禁冤魂。人遭百病告则痊，我有万愿随心伸。八王猛将当先锋，四方大力如云屯。天师有旨速遵依，发兵布阵列旌旗。闻吾呼召急报应，功成行满升天墀。急急如律令。
　　元始密咒
　　亶罗蔚罗，无须流陀。太冲太极，阴阳抱和。出有入无，鬼神莫测。出死入生，变化自然。元始混炁，玄中之玄。上干有禁，下洞太渊。诵之一遍，沉痾自痊。炼魂育魄，真阳自全。齐戒礼诵，万过飞仙。无上密咒，万神绵绵。心中心咒，重复宣传。贪罗洞盟，与道合真。玉清上极，梵炁氤氲。分灵布炁，降注臣身。形神俱妙，变化飞升。上朝玄都，统摄万灵。急急如律令。
　　天蓬敕咒
　　天蓬天蓬，万神之宗。威严大道，游行太空。坐南斗内，立北斗中。紫微大帅，天皇赐功。璇玑玉衡，二十八宿。一炁包含，天地混同。五方五斗，三界魔王。天蓬为主，神炁无双。金阙玉房，大有神功。怒动天地，日月失光。炁吞五岳，倾摧四方。顺吾咒者，速来伏降。违吾咒者，倾死灭亡。急急如律令。
　　召大仙咒
　　谨请天蓬，门下主法。大仙神通莫测，威赫无边。声闻八极，名振九天。掌北帝令，行北帝权。驱妖斩祟，鹰犬当先。不问远近，诛斩无镯。巡绕天下，震动山川。黑云蓬勃，朱顶盘旋。吏兵逐役，鹰大效前。敢有小鬼，造恶为愆。鹰吞犬食，剑斩枪穿。臣今召请，愿降三天。蓬星都帅，威赫无边。三十万兵，大正吾权。治病除祸，灭恶去凶。大仙一降，病者安宁。急急如律令。
　　八卦罡咒
　　吾为天神下坤宫，巡震兴雷离火红。巽户下令召万神，禹步交乾登阳明。坎乡掷雨荡妖凶，腾天倒地斩妖精。兑金锋铓八卦神，直何艮宫封鬼门。天昏地黑，日月不明。邪神鬼道，无路逃形。急急如律令。
　　召雷神咒
　　谨请主副二帅，八宫天丁。千千力士，万万精兵。五雷神将，六甲六丁。闻吾呼召，疾速降临。兴云吐雾
　　霹雳轰轰。掷火万里，鬼无逃形。从天下降，巡游乾坤。搜捕逆鬼，擒捉妖精。不拘远近，子细搜寻。千邪万怪，束缚来呈。急急如律令。
　　集神咒
　　灵宝万神，混合三宫。上帝勑命，速降八门。金光晃耀，徧景飞空。五灵急召，离火炎空。震木秀发，兑金铓锋。乾张天罗，巽布狂风。坤维上下，鬼户绝踪。八卦大神，吏兵灵童。风云雷电，霹雳奔冲。收捉精怪，敢有不从。闻吾关召，速降当空。如违律令，速送北酆。急急如律令。
　　破秽咒
　　元享利贞，浩荡神君。日月运用，灿烂光精。普照三界，星斗齐并。天罡正炁，散荡妖氛。九凤破秽，精邪灭形。□转罡星，□璃哼啅。急急如律令。
　　勑水咒
　　天地运用，日月之精。光彻四海，能断妖氛。解秽除祸，身宅光明。神水既作，万鬼伏宁。□嚤啰嘧，□□□□。哽咭□咈，□咿□□。急急如律令。
　　天蓬神尺咒
　　天清清，地灵灵十方世界，杳杳冥冥。虚无之中，上有元晶。包罗万象，总辖万灵。密行造化不测而成。开天辟地，分其昏明。大朴既散，万类乃亨。三才定位，仁义斯兴。礼乐继作，奸邪由生。五常迷乱，四民有争。上不宽恕，下不忠贞。或魔或鬼或妖或精。恣横茶毒，干扰民生。全家疾患，骨肉伶仃。下绝子孕，上绝父兄。性命枉逝，魂魄幽冥。道炁混杂善恶难明。北帝慈悲，哀悯众生。敕下神吏，剪馘鬼精。冤枉纵多，善可安平。天蓬元帅，散迹分形。赐名上帝号曰元晶。佐天行化，显现威灵。玉帝再行，自天降临。俯育兆庶，率令和平。大圣天蓬，三十万兵。回光返明，下降天庭。巡游世界，捕逐妖精。束缚风火，收擒不停。有恶皆斩，无鬼不烹。瘟疫之吏，束首服膺。天得清爽，地得平宁。人得安养，物得开萌。邪遣皈正，神显威灵。幽都开度，魂魄受生。黎民康泰，国土清平。天蓬元帅，敕下神尺，赐与良能。镇身护命，止约万灵。中有三台，上有七星。神符四面，总辖幽冥。随心所指，山岳摧倾。三十六将，护尺神兵。腾空察命，动感三清。度人延寿，灾害安宁。斩邪灭毒，鬼祟潜形。登仙入圣，随尺超升。同符日月，道炁长生。指邪皈正降浊升清。六天鬼贼，见则丧倾。道无高下与尺隆兴，登山兽伏，入海龙升。朝行露散，夜行体轻。四围神将，丙壬甲庚。兴行云雨，震发雷霆。何神不伏，何鬼不惊。拒尺者灭奉尺者生。恶尺者辱，敬尺者荣。礼尺者寿，非尺者薨。元帅有令，北帝之盟。运行造化，七政齐并。违吾之令，拒吾之盟。寸尸万段，永死无生。急急如律令。
　　北帝持尺神咒
　　圆光太极，尺运神功。五行正炁，斡运无穷。青尺神王，混元之宗。丹尺神王，运景成功。白尺神王，辅道威通。炁尺神王，叱雷驱风。黄尺神王，万炁攸同。神尺一挥，十极咸通。保守三元，飞行太空。馘灭邪魔，袪使虎龙。邪念永绝，速成道功。急急如律令。
　　行印咒
　　乾象天灵，坤以运载。不得违时，周而复始。天丁受吾，神印六甲。卫吾身形，何神不从，何鬼敢当。吾印指天天倾，指地地裂，指人人长生，指鬼鬼绝灭，指山山崩，指水水竭，指云云舒，指木木折，指风风停，指雨雨歇。帝君授吾神印，化摄汝等，有违吾令，四肢伏折。急急如律令勑。
　　召灵官咒
　　罡神正直，神最为尊。鼻流黑雾，罩定乾坤。手执金枪，足踏火轮。邪魔见者，胆碎心惊。闻今召请，速出天门。来赴坛前，听候委役。
　　灵官遣祝
　　恭闻元帅，魁罡之精。总辖风火，统领天兵。飞烟掷火，走石扬尘。封山破洞，遏天横行。怒震天地，五岳摧
　　倾。轰天霹雳，电掣雷奔。六天火部，掷火流铃。飞天之祟，着地之精。不正山魈，一并收擒。瘟黄恶鬼，灭迹除形。上帝敕下，大阐威灵。急急如律令敕。
　　敕灵官符咒
　　三天有命，玉帝令章。四圣叮咛，何神敢当。上帝有敕，敕召灵官。斩邪不祥，暂离本位。来赴坛场，统制鬼神，斩诚不祥。天符到处，永断邪殃。救民疾苦，大赐威光。急急如律令。
　　铁障罩咒
　　法灵灵，动天地，移星宿，拨天关，转地轴，驱江海，罩鬼神。吾法即非小末，神祇直透三清。黄奴之鬼，杵碎其身。山魈魍魉，化作微尘。吾有天兵八佰余万，并及四将，塞断鬼门。上有天罗神，下有地网将。何神不在吾罩内，甚鬼不在吾罩中。当吾者死，顺吾者生。急急如律令敕。
　　又
　　谨敕火部灵官布罩大将赵源日之元火之祖结铁为网为四罟四方为焰八
　　方齐举上彻凌霄下连土主东至扶桑西连金祖南至海门北至酆都。吾今齐罩，敕差赵公。无远无近，不问亲疏。捉赴坛场，应有一切不祥之鬼并行摄赴行坛奉令准敕疾
　　立狱祝
　　天狱灵灵，上帝敕行。都天法主，大力天丁。五雷神将，立狱大神。化现天狱，囚禁鬼神。天狱已立，地狱己成。吾召天将，收禁鬼神。天牢大神，地牢神君。收禁邪鬼，不得容情。上帝有敕，收入鬼营。急急如律令。
　　火神祝
　　天地玄黄，日月之光。五行运动，烈火四方。火赤天地，欻火神公。上天真火，炎炎飞空。五方雷火，烈焰烟浓。火仙大将，火帝金锺。流金掷火，变化无穷。大圣令行，何鬼敢冲。瘟黄疫鬼，急走元踪。唵鸣□呢鬼都咤咭诃摄。
　　请法水咒
　　五灵元君，五火之精。还火入水，河海澄清。火铃震动，海龙潜惊。吾取真炁，急急降临。灌入皮肤，五脏化生。流注治病，扫荡邪精。急急如律令敕。
　　治惊病咒
　　冥冥冥冥，风雨奔倾。惊邪等鬼，知汝姓名。风惊名顶，热惊名辛。急惊慢惊，恃垒之精。元皇正炁，速降吾身。扫荡邪鬼，速得安宁。急急如元降律令。
　　太上三洞神咒卷之三竟
　　#1此咒词句为倒文，除末句急急如律令敕之外，应从后往前读。
　　太上三洞神咒卷之四
　　雷霆祈祷诸咒
　　祈晴七转咒
　　一转六神藏，二转四煞没。三转阴霾收，四转淫雨止。五转乾坤焕耀，六转日月合明。七转封潭锁海，收摄阴霾不正之炁，赴五雷之下受死灭形。急急如律令。
　　五方蛮雷咒
　　天道合真，日月合明。天清地宁，五岳摧倾。明神辅我，天威辟兵。威镇驱风，速降如云。急急如律令。
　　天火彻光，地火烈光。神明一召，普遍万方。光明朗照，追运五方。身佩列宿，上接天罡。急急如律令。
　　太乙元皇，令摄天罡。元始隐秘，玉帝所藏。成汝之妙，立示五方。吾剑一指，云雾高张。急急如律令。
　　天雷地雷，声震八方。摧山倒岳，上彻大仓。雷火速至，拥云蔽光。吾今召汝，齐到帝乡。急急如律令。
　　八方洞潭，普及万物。通天应地，灵迹见罡。大仙一吸，齐到天罡。急急如律令。
　　净坛咒
　　天上地下，大力天丁。辅助吾法，扫荡妖氛。秽炁速灭，汤涤妖氛。坛场速净，道炁长存。急急如律令。
　　净身咒
　　上真玄灵，五斗覆身。神清气爽，荡秽安宁。急急如律令。
　　净心咒
　　五炁正灵，乾象变化。翊卫辅佐，心神无差。急急如律令。
　　变形咒
　　三天之令，化吾之形。青龙白虎，侍卫我身。邪鬼远遁，真炁速生。急急如律令。
　　藏魂入斗咒
　　吾受天师盟心宝印，佩受自然通幽达冥。上彻洞天，下达泉扃。吾行禹步，愿得升仙。三魂童子，七魄真人。随吾禹步，愿度灵关。急急如律令。
　　妙用咒
　　先净心，母杂想。坐建方，向破上。存三清，虚空仰。领四圣，万兵将。存我身，驱邪相。五斗光，藏形状。前踏罡，后踢炀。我身明，三光降。吸入口，无差妄。太阳火，自卯降。太阴水，自酉降。天罡星，自中降。紫白赤，三色样。罩我身，万邪唱。叩齿九，四大畅。去一田光，我身壮。方书符，为法藏。
　　天心总咒
　　混溟涬海渥泩湖，焕辉炳焰炜煌烗。青帝会神，白帝居酉。赤帝养炁，黑帝通血。黄帝中主，一五三变。散之万殊，回风合灵。寂寞感通，惟真惟应。恶逆敢萌，靖治而治。以法召神，以神召炁。凝之自然，周流天地。天心有命，万神敬听。一罗斩煞，二贪狼敕，三计都摄，唵□□哩□咽□娑诃。所召某将，疾速前来。急急如律令。
　　敕四直咒
　　天灵地灵，三五交并。吾奉帝敕，紏察邪精。直日功曹，承行将吏，不得稽停，速去速来，吾当坐待摄。
　　运雷局咒
　　天雷隐亿，地雷轰轰。阴雷速发，阳雷速鸣。雷威惊动，龙虎交横。日月罗列，照耀分明。十二功曹，五雷使者。六甲六丁，执符而行。急急如律令。
　　日魂符咒
　　赤炉丹炁，玄天育精。刚以受柔，炎火阴英。日晨元景，号曰大明。九阳齐化，二象俱生。凝魂和魄，五炁之精。中生五帝，乘光御形。采飞以灵，掇根得盈。首中龙和，披朱带青。辔鸟流玄，霞映上清。赐书玉柬，金阙刻名。服食朝华，与道合灵。飞仙太微，上升紫庭。急急如律令。
　　日魂咒
　　太微丹书，名曰开明。致日上魂，来化某形。平日严妆，发自玄玄。庭飞华水，日根金精。紫映流光，号曰五灵。急急如律令。
　　月魄符咒
　　黄精玄辉，元阴上炁。散郁寒飙，修灵敛胃。虚波澜颖，挺濯停器。月晶夜景，玄宫上贵。五宫夫人，各保母位。赤天飞入，婴女续至。四阴三合，光芒万方。和魂制魄，五胎流光。乘霞飞精，逸虚於东。首结灵云，景幸昭风。左带虎符，右腰龙章。凤羽云帔，玉金珰。骞树结柯，号曰木王。神幙控根，有亏有光。明精内应，玄水吐香。赐书玉札，刻名云房。服食月华，与真合同。飞仙紫微，上朝太皇。急急如律令。
　　月魄咒
　　紫微黄书，名曰太玄。散月华水，养魄和魂。方中严事，发自玄关。藏天隐月，五灵夫人。飞光九道，映朗泥丸。急急如律令。
　　敕笔墨砚咒
　　太阳一照，阴鬼当摧。神朱明日，九露太微。我今所化，万恶俱衰。七炁成斗，三炁成台。二星洞照，符到速追。笔为神剑，墨为戈戟。砚为龙池，朱为百药。笔法治病，书篆天符所到奉行，万邪俱伏。急急如律令。
　　三台斗咒
　　上台虚精，保我年龄。中台六淳，卫我身形。下台曲生，拜谒三清。
　　披斗神咒
　　头顶天圆，足履地方。手执河魁，体仗天罡。日为圆象，月为圆光。身披北斗，六律九章。能驱万神，消灭不祥。吾令一敕，鬼怪灭亡。急急如律令。
　　辛天君铁帽符咒
　　朝天铁帽天火扬扬。一掷万里，地火煌煌。头顶三台，下镇九良。大罩山魈，魂散魄亡。小罩精怪，普扫不祥。一罩乾坤昏炁，二罩日月无光，三罩江河枯竭，四罩草木焦黄，五罩雷光万丈，六罩风雨八方，七罩家门清吉，八罩神煞移藏，九罩先亡收摄，十罩远殄瘟黄，十一罩虎狼灭迹，十二罩病者安康。吾奉玉皇上帝救，敕下雷霆邓辛，张五方天兵，兴霹雳奉罩三界不正神，喝云天帅，统领五方雷将，酆岳地只，上张天罗，下布地网，火速罩定，魔鬼母令走漏疾。
　　召小翻山张贤圣咒
　　吾佩帝敕，斩敕万神。元益将帅，速现威灵。随吾符去，追摄万神。魍魉五酉，捉至坛庭。山魑木客，石压火焚。敢有违令，罪准天刑。急急如律令。
　　召混元十功曹咒
　　混元启教，一炁分真。六天有命，掌握万神。三台盖体，五斗藏形。镢天斧钺，护卫我真。雷帅往来，知吾姓名。十大功曹，听吾令行。出纳阴阳，各有司存。涤荡功曹，破秽除氛。扫邪功曹，缚鬼斩精。报事功曹，通达凡情。度厄功曹，益算延龄。守卫功曹，定魄安魂。救难功曹，保产催生。附体功曹，摄魄提魂。天医功曹，布药飞针。治病功曹，通炁养真。运炁功曹，如意攻行。驱除邪党，攻炼患身。五藏六府，敢不澄清。百关通畅，三焦和平。神符一道，气脉安宁。急急如律令。
　　混元治病咒
　　混元一炁，高辛之余。付我弟子，疾摄疾除。五方正炁，布吾形躯。诸大功曹，如意攻行。谨召十大，功曹针砭。小吏布炁，治病神员。天医大圣，体呼即至，遇召即临。万咒万灵，不得违令，敢有违令，罪在雷霆。急急如律令。
　　又
　　先天先地，元始祖炁。削死上生，长生在世。玉皇心印，鬼神皆避。匡维三界，统摄万灵。元始总印，万神奉行。
　　白蛇将军治邪咒
　　白蛇威焰，变化无方。以目看天，日月无光。以目视下，百草焦黄。邪魔见者，摧死奔丧。吾驱在手，杀怪除殃。不问远近，捉至坛场。准吾号令，疾速奉行。急急如律令。
　　召风轮周将军咒
　　混沌浩荡，一炁初分。北方有将，号曰风轮。身长千丈，铁面将军。兴云吐雾，顷刻而生。队仗千万，涤荡凶神。或魔或鬼，或妖或精，或远或近，或亲或邻。风轮一荡，鬼无逃形。吾奉帝命，敢不遵承。火速荡动，要见分明。速至速至疾速至。
　　禹步辟虎狼咒
　　四纵五横，六甲六丁。蚩尤治道，蒙恬步兵。遍行天下，曲戈反复。所有一切虎狼、贼盗、凶恶等，并赴吾魁罡之下，无动无作。急急如律令。
　　祭六丁咒
　　天之所育，地之所生。上受神符，可以长生。仙人辅已，玉女佐形。二十八宿，记列星名。五方五色，黑白赤青。中央黄帝，与我俱并。受符之后，所愿如意。破灭群精，自知不真。勿当吾真，自知不神。莫当吾神，前去封侯，后出斩首。急急如律令。
　　六丁护身咒
　　仁高护我，丁丑保我。仁和度我，丁酉保全。仁灿管魂，丁巳养神。太阴华盖，地户天门。吾行禹步，玄女真人。明堂坐卧，隐伏藏身。急急如律令。
　　召朱将军咒
　　唵吽吽，玉帝敕朱彦速降临，流铃急召驰风云。双目如环耀日月，黑面威猛摧昆仑。闻令翻身离帝阙，准敕飞步下坛庭。
　　助吾大道兴正教，敕汝考打不信人。敢有邪巫为不道，金槌一下摄其魂。摄捉生魂来驸体，自迷自附考生身。六洞冤魔偕粉碎，十方
　　疫疠化为尘。唵吽吽，玉帝敕朱彦速降临，吾今召汝得力将，吾今召汝得力神。唵吽吽敕速降临，千里报应在只今，速降速降疾速绛。急急如律令。
　　遣朱将军咒
　　玄雷阴君，天令之尊。玉皇赤帜，
　　统领雷兵。飞风骤雨，侮沸云腾。涌身鼓舞，遏天横行。山崩石裂，威镇乾坤。生人不信，急附其身。金槌乱舞，铁棒交横。飞天魔王，活捉横吞。飞空霹雳，馘灭凶群。邪巫七祖，胆碎心倾。飞索六合，剪缚阳魂。掷火万里，破秽除氛。千邪不干，万恶潜形。上帝有敕，火急奉行。急急如律令。
　　敕符水咒
　　北斗五雷主，黑暗呜天鼓。风伯扫瘟黄，电母除病苦。霹雳伐妖精，雨师行法雨。灌溉入三焦，清凉通脏腑。重处即时轻，损处即时补。热处即时凉，积处即时去。危处即时安，痛处即时住。急急如律令。
　　雷剑咒
　　罡神巽风，雷电溟蒙。五龙雷震，北海龟崇。力重无边，众将捧迎。请雷声发，风随雷奔。急疾。
　　雷令咒
　　都雷主者，奉命行刑。伯温都帅，猛吏汉臣。摧山倒岳，吐雾兴云。三司猛将，八门毒雷。亟发天鼓，讨捕邪精。降魔伏恶，大地升平。急急如律令。
　　雷符咒
　　太一冥冥，奉敕速行。雷霆将吏，发雷天丁。袪雷速发，禀敕奉行。辄敢违令，冒犯天真。如违帝敕，如逆上清。急急如律令。
　　镢天咒
　　赤角垂文，北帝昆仑。腾天倒地，煞伐妖精。上帝有敕，普召众神。急急如律令。
　　兴雷致雨咒
　　北方壬癸精，南方大火铃。啖叫奔雷电，呼吸生风云。搏风掷水火，掌中霹雳生。撼动昆仑柱，河渎翻四溟。关伯摧山岳，百川雨如渑。氤氲水火凝，滂沱成方盈。不得违吾令，上奏於四灵。若违吾令者，有如逆上清。天帝灭汝身，酆都戮汝形。急急如律令。
　　伏土神咒
　　星烟复应，五土社神。披灵散恶，黑录霹形。闻知胆碎，应召潜形。当吾者死，拒吾者刑。神威一发，急急檄行。驱雷速发，速起天星。急急如律令。
　　破巽咒
　　霹雳震动，雷火迸光。交乾履斗，跨魁蹑罡。五雷迅发，内电发光。照沸四海，映彻扶桑。雷神诸将，速起巽方。急急如律令。
　　开乾咒
　　都天雷公，赫奕乾坤。神龙协卫，山岳摧倾。邪神魔魅，敢有张鳞。雷公冲击，碎灭其形。鬼怪荡尽，人道安宁。急急如律令。
　　遁形咒
　　那那驿驿，左带南斗，右带北极，以江为宅。天翻地覆，九道昏塞。以东为西，以南为北。使其邪鬼，心地迷惑。来追我者，路不可得。乘车逐我，必折其轴。乘马追我，盲其两月。飞行寻我，秃其两翼。步行追我，肿其两足。天翻地覆，玉道皆塞。来也无踪，去也无迹。天地真机，鬼神难测。明星北斗，万里却敌。黄神越章，诛鬼除殃。憎我者死，背我者亡。牵牛识女，隔断两江。急急如律令。
　　开地脉咒
　　救召五雷公，风火急相通。划开巽户裂，阴炁上腾空。太乙飞光耀，光映火雷冲。九天降真炁，雷发震巽宫。吾今行符咒，摄罡乘九龙。绿波天有敕，致雨顷刻中。雷公火急起，雷令斩不容。邪妖碎沉泥，霹雳伐恶宗。稍违太乙令，摄汝送北酆。急急如律令。
　　神螚咒
　　太玄皓帝，伯京玄真。飞天鼓从，致雨兴云。丹天妙虚，甲乙神君。飞雷迅电，致雨如倾。雷车雷队，邵阳神君。木神太乙，三山雄明。神符一下，急赶神螚。大降猛雨，不得稍停。一切妖蜃，押赴蓬刑。天狱主令，准符奉行。
　　欻火风咒
　　飞天欻火，腋首呼风。太虚鼓荡，威雄遍中。摧山倒岳，飞石腾空。真王诰命，速出巽宫。急急如律令。
　　欻火雷咒
　　飞天欻火，神极威雷。上下太极，周遍四维。翻天倒岳，海沸山摧。六龙鼓震，令下速追。急急如律令。
　　欻火电咒
　　飞天欻火，迸眼流星。奔飞火电，照败魔形。灵光四照，玉符回明。灵姬恊佑，天地萧清。急急如律令。
　　欻火云祝
　　飞天欻火，驾景云龙。海岳稽首，万神敬从。雨师风伯，来往其中。如违上令，破身火镕。黑云速起，应运无穷。急急如律令。
　　欻火雨咒
　　飞天欻火，斡运神雷。东升旸谷，西运龙台。南旋火府，北转河魁。驱龙致雨，符到速追。急急如律令。
　　欻火开睛咒
　　水官弛禁，不锁雷城。轮脱其车，鬼盗其瓶。飞天欻火，大布阳晶。赫日杲炽，山谷藏云。急急如律令。
　　欻火祈雪咒
　　飞天欻火，斡运东灵。上相仙师，瑞光聚凝。罡风剪水，变化瑶英。威光正纪，天地肃清。真王敷化，神变玉经。急急如律令。
　　信符心咒
　　玉清信令，降下雷霆。三司六府，左右灵君。何君急吏，尊转魁罡。昆仑入煞，撼动天轮。五帝鼓笔，书篆天章。九天三界，朗耀辉光。总录名籍，电光飞扬。霹雳迅发，轰灭邪殃。符命到处，疾速奉行。急急如律令。
　　法水咒
　　日华流晶，月华流光。扫荡凶恶，万祸灭亡。真官将吏，威布雷罡。法水四布，万福来祥。
　　搏搦风云咒
　　天帝承风，有令穹窿。以汝名字，在吾掌中。把握天地，皆护我躬。雷师往来，知汝姓名。吾意某事，所有皆从。如违口敕，化汝作虹。雷公将军，吾知汝姓，吾知汝名。急急如律令。
　　灵官召役咒
　　紫微敕令，元帅齐临。敢有不顺，风火灭形。神威到处，不得久停。辄敢抗拒，骨碎微尘。急急如律令。
　　天灵地灵，正一灵光附我身，三五将军从我行。代天行化，辅国救民。阐扬道法，速降真灵。急急如律令。
　　灵官遣邪咒
　　玉皇降敕，朱祈显灵。太上太真，中界灵神。诛斩妖精，逢天斩鬼，逢地斩精。收摄众邪，万死千生。太真保箓，太甲易形。速依吾命，剿馘魔群。急急如律令。
　　火府邓君咒
　　三炁威精，总领雷兵。摄伏鬼祟，变化通灵。飞火万里，起雾驱云。上帝敕命，斩灭鬼神。急急如律令。
　　移星遮日咒
　　三天颁降，掌握雷霆。日光帝子，列汉星辰，闻吾令下，急急灭形。雷电风雨，火急来临。急急如律令。
　　火府辛君咒
　　天冥地冥，三五交并。雷云风电，扫剪妖精。如有违令，霹雳斩形。急急如律令。
　　运雷心咒
　　青帝之巾，赤帝之帧。白帝之衣，黑帝之勒。黄帝之孙，太昊之职。来自无夷，去向无域。出为风雷，动为霹雳。火急奔驰，雷火烜赫。兴云驾雾，摧山挫石。日月交蚀，阴阳返责。社令推车，岳灵捉摄。鬼哭神愁，天昏地黑。五方真炁，聚而为一。自已真炁，昼夜往来。曰大都皈，元宫中住。金木水火，土星为极。阴阳之神，生杀万物。吾奉玉帝，敕召雷神。召汝变化，汝急运动。飞砂走石，万里急急。
　　会雷神咒
　　青帝雷公肝裹出，赤帝雷公心裹出。白帝雷公肺裹出，黑帝雷公肾裹出。黄帝雷公顶中出，押雷大将胆中生。闪电雷公眼裹出，九天齆雷公鼻裹出。四季雷公口中发，霹雳雷公台上行。五方蛮雷耳中出，雨师风伯两唇生。三百六十骨节裹，雷家眷属一齐行。八万四千毛孔裹，神雷天将驾云行。一千二百形影子，雷公电母破衰营。直入灵坛社庙去，打破邪魔瘟鬼营。开口呵炁为天火，二呵地气满城生。阴火阳火一齐发，烧破邪魔下鬼营。急若伐坛破庙了，事须吸炁便收丘。想块五方雷部众，乘分来合我身形。急急如律令。
　　立雩坛咒
　　五方五土，五神五煞。化坛三层，制立雷法。天雷在头，地雷在足。水雷在左，龙雷在右。呼阴召阳，五雷缠腹。吹炁成风，呵炁成火。雷火电光，常在两目。十二功曹，听吾驱逐。天火雷神，地火雷神。五雷降临，锁鬼关精。一转六神藏，二转四煞没，三转动魁罡，四转雷火腾，五转霹雳发，六转山鬼死，七转收摄下界一十五种断头截足之鬼，赴吾魁罡之下，无动无作。雷势轰轰，坛案三层。随剑指划，煞神速出。急急如律令。
　　展旗咒
　　五雷猛将，火车将军。腾天倒地，部领雷兵。队仗千万，搜捉邪精。闻吾立召，不得久停。
　　卓剑咒
　　青华大帝敕，赐剑召雷神。上按九天炁，后灿七星明。卓剑天地动，雷火电光生。急急如律令。
　　下令咒
　　火令奉行，威震十方。雷霆浩溥，径彻天罡。雷火号令，帝律急彰。
　　梵符咒
　　吾奉帝敕，速召五雷。雷奔电掣，助吾行威。荡妖吞孽，摧魔伐非。神光急照，万恶俱摧。流铃急召，雷火轰飞。娑吽咭哩咤，四目老丑。准令急至，不得违律。急急如律令。
　　遣直符咒
　　直符使者，变现威灵。五方降炁，驱雷伏神。上帝有敕，传奉雷霆。承牒前去，不得久停。吾在坛右，卓剑相待疾。
　　布斗藏魂咒
　　七星灵光，□□愶阳。□□赞位，□□□禳。辅灵应彻，侍帝之傍。统摄魔王，臣行蹑罡。名标雷霆，密辅大道。天真降临，上台一黄。斩怪除殃，中台二张。雷电惊荒，下台三素。威剑神王，角亢氏房。心尾箕在，左斗牛女。虚危室壁，在后奎娄。胃昴毕觜，参在右井。鬼柳星张，翼轸在前。吾左按三魂，右定七魄。六神定命，遮魂盖魄。急急如律令。
　　南斗罡咒
　　巽方雷居，乾天火成。坤离之位，诛斩不停。破地召雷，霹雳乃惊。炎炎烧空，速速应明。
　　召龙咒
　　五方五帝，海渎河源，诸天龙王，闻吾符命，火急奉行。急急如律令。
　　致雨咒
　　六丁六甲，雷电振阴。缚龙神将，扶桑帝君。铁符到处，万神咸听。急急如律令。
　　发罡咒
　　北斗皇皇，统制五方。雷公电母，霹雳施张。浩浩大煞，凛凛天权。随吾罡步，呼阴召阳。急急如律令。
　　召雷公神咒
　　唵咛咤呖，唵咭□咤。嚤摄馘哪，唵咽气和。中养三魂，内育七魄。雷公电母，随鼓而击。铜爪唵飞，毛羽咤摄。唵充南北，摄至东西。临空色仄，馘逐飞空。黄中理炁，黑暗荡荡。震起斗牛，神奔鬼愁。三令闭塞，五神徘徊。金神腾驾，木郎大神。水充玄女，火降离朋。土安五宫，日月朗变。龙虎交横，风雨应至。江河倒逆，山岳摧崩。充天破地，万丈并行。天帝雷公，阴阳雷公，四令雷公，六甲雷公，霹雳雷公，发水雷公，八风雷公，十雨雷公，闪电雷公，天道雷公，兴云雷公，行雨雷公，五岳雷公，四读雷公，八节雷公，六候雷公，大川雷公，溪谷雷公，五湖雷公，四海雷公，呜鼓雷公，轰轮雷公，火车雷公，火渎雷公，移山雷公，走石雷公，撒火雷公，洒雨雷公，降雪雷公，布霜雷公，破阵雷公，驱邪雷公，光朋雷公，降瘟雷公，黑暗雷公，火印雷公，雷公掣电，所往无虞。龙宫海藏，宝贝龙珠。世间之宝，是吾所聚。天下鬼神，受吾所袪。有一不伏，雷斧劈诛。唵敕雷帅，五雷主宰，欻火伯温，铁笔大仙，猛吏汉臣，阏伯大神。邵阳将军，谢仙将军。火铃将军，火轮将军，五雷将军，左右将军，木郎大神，雷师皓翁，天丁力士，雷公电母，风伯雨师，行雨龙王，苍牙大神，都水使者，五雷使者，察善使者，莫赚使者，斩勘使者，掌龙使者，罚恶使者，掌令上吏，青丝娘子，紫光童子，驱雷使神，驱邪灭精。救助群品，家国安宁。九天有命，秘光敕煞。南宫雷部，元帅雷兵，准令奉行。唵敕欻火都元帅，九天敕命，明离精神。唵敕煞摄，横天巨霸速起。急急如律令。
　　召社令雷咒
　　乾天流霞玉池风，耀光仙师火震空。玄应大帝袪天恶，坤辰土巽速皓公。翻江复神妖神灭，复金啖吼洞怯神。摧山倒岳蛮雷至，提灵阏伯动幽灵。呼风哑□摄幽台，履坤蹑斗霹烟云。万神禀奉千妖死，具那摄神镇妖神。蛮雷震霹威雪降，黑烟火盖逆巽精。霹形列魄飞天恶，社令雷神速降灵。急急如律令。
　　召神雷咒
　　天地徘徊，运动风雷。量买雨随行，电影去来。阴阳助力，后合前开。仰惟天神，火急相催。风伯雨师，立造龙台。玉皇有敕，不得违时。急急如律令。
　　破地召雷罡咒
　　九凤灵官破秽除，点台入斗退中居。金光遥晃指罡上，罩我金形去玉虚。
　　先罩吾身变浊形，神霄雷使即吾身。神灵吾将相随逐，神逐吾灵将逐神。
　　召摄雷兵前后迎，凤腾云布起雷轰。天昏地黑皆掌握，便存电掣起雷声。
　　左足先登踏巽位，水升火降妙阴阳。雷从地发皆阴翳，离火腾空应起罡。
　　坤单震兑双丁起，鬼艮单从去坎方。坎单速至乾宫上，心朝心拜奏名章。
　　回身入斗至□步，击起风云撼雨场。黑云天地皆遮蔽，三台列宿护身藏。
　　指定鬼门入南斗，离行至胜起神光。从此行符开地脉，风雷雨致万民康。
　　更加辰戌斗临处，上应开天不可当。天雷龙雷神水社，五龙雷电助威扬。
　　要知破地召雷诀，口传心秘达穹苍。
　　五龙咒
　　五帝五龙，降光行风。广布润泽，辅佐雷公。五湖四海，水聚朝宗。神霄符命，汝当听从。敢有违者，雷斧不容。急急如律令。
　　雷车咒
　　雷光电光，太一伏藏。帝君起水，社令前当。雨令何闭，风火何平。神威月华，金仙发程。水火同流，韩伯负舟。三官开明，五帝信幽。起复海水，浩瀚无休。急急如律令。
　　收雨咒
　　金转玉回，天云散开。荧惑降瑞，雨尘静埃。持运加时，乌兔相催。流火烜赫，止水除灾。急急如律令。
　　金真空洞咒
　　罗天毒兽，备卫四门。吞魔割胆，凶丑万群。大斧镢天，猛马高奔。猛龙奋爪，金头横吞。威兵巨万，受符拔山。六天不拘，合凶成群。妖魔鬼魅，秽炁氛氛。谣歌空洞，乱出障宸。小鬼鼓形，当人生门。神王所告，无凶不闻。上摄六天，下统河源。五岳四渎，善恶速分。千千万万，来至我前。五帝按箓，有功者宣。凶魔干试，束形帝君。敢不从命，所诛无存。屠肝剖腹，斩首灭根。北府清荡，南陵火焚。金真扫迹，流铃捕魂。妖爽无道，极尽形原。身披天书，遵行玉文。涤荡九炁，清明三元。玄灵降真，上合自然。敢有干试，威动上闻。急急如律令。
　　制魔咒
　　吾是帝君之臣，名书上清，下统六天。普及幽冥，北帝鬼部，悉是我营，我之所御，何鬼敢生。左佩豁落，右带火铃，掷火万里，威制万灵。有犯者戮，有干者刑。帝君有命，收捕无停。天罡骇动，群魔束形。鬼妖灭种，我得长生。急急如律令。
　　护身敕符咒
　　太上老君，教我杀鬼，赐我神方，上呼玉女，收摄不祥。登仙左契，足蹑魁罡。左袪六丁，右役六甲。前有黄神，后有越章。吾今行法，不避群凶。先煞恶鬼，后煞夜光。何神不伏，何鬼敢当。当吾者死，背吾者亡。所求称遂，所履荣昌。万事和合，万邪灭踪。急急如律令。
　　召敕□神咒
　　魁神罡神，疾速通灵。上帝敕差，北帝檄行。飞符急速，不得停留。三天有命，玉帝金章。四圣叮咛，何鬼敢当。吾奉帝敕，敕召灵官。暂离午位，速赴坛场。统领火兵，断却不祥。救民疾苦，大赐威光。天箓到处，永断邪殃。急急如律令。
　　召□神副帅咒
　　八威吐毒，身现白鳞。两目闪电，口张火盆。头如山岳，哨动风雷。洋波沧海，冲倒昆仑。搜寻魔鬼，荡涤妖氛。蛊毒山魈，搜倒横吞。遵吾号令，火速现形。唵迦□吽哩摄。
　　□神摄邪咒
　　飞龙骑，飞水云，飞虎骑哮吼奔。神将吏，兵飞捉，飞腾聻，墨侵凌。摄南阳，□□□□星压，凶神□，摄自然。消□□，捉邪祟，辅弼看鬼招。吾呼灵官将，火急撼身摇。天水圣，地水灵，疾速与颤邪。谨请九天云雷使者，速降天雷霹雳，助吾行坛。天关地轴，入吾水中。天也昏，沉，墨黑负风。猛吏飞砂走石，撼天天崩，撼地地裂。撼落鬼魂，撼鬼鬼灭。谨召韩、高、姚三大将，赴吾水中。天地颤，地也颤，二十八宿走似箭。邪也颤，鬼也颤，摄赴坛前疾速颤。唵吽吽聚魂，摄唵哆啖咦婆诃。天崩地裂，人生鬼灭。开其聋哑，立便通说。衮天天崩，衮地地裂。衮人人生，衮鬼鬼减。急急如律令。
　　欻火符咒
　　雷霆号令，天地清宁。雷霆猛吏，欻火大神。驱雷社令，馘戮邪精。通传报应，考究姓名。雷伯大仙，急降真灵。急急如律令。
　　欻火遣咒
　　乾曜太乙，欻火之精。驱雷掣电，削伐魔精。飞腾五岳，万总云并。斩神灭鬼，火部中灵。急急如律令。
　　敕五雷咒
　　天雷帝火，地雷风火。阳雷神火，阴雷金火。土雷真火，流金火铃。破洞伐庙，馘妖灭精。安镇家宅，匡济生灵。雷符所告，万神咸听。急急如律令。
　　治祟咒
　　吾与天公除万殃，化体人间作鬼王。身长十丈口齿方，铜牙铁爪飞电光。前驱霹雳后镬汤，迅雷掣电走天罡。草木焦枯尽摧伤，崩岩裂石断桥梁。两目闪烁耀天地，一怒海沸五岳倾。斩妖吞孽灭凶强，摄捉寸斩断灾殃。兴云致雨顷刻间，五方雷电起龙章。吾持神咒莫敢当，魍魉妖精尽灭亡。急急如律令。
　　太上三洞神咒卷之四竟
　　太上三洞神咒卷之五
　　祈禳驱治诸咒
　　召玄坛祝玄坛元帅，提索摇鞭。指挥八将，勇猛当先。持戈仗剑，金鼓轰天。闻吾呼召，立降坛前。金轮都总管，龙虎赵将军，神霄急捉将，降伏驱力神。上承恭帝命，下界察凡情。铁索摄天响，铁鞭掣地鸣。乘龙游海岛，驾虎遍乾坤。左有天蓬将，右有四季神。前有元伯使，后有文业君。八极八王将，四方四集兵。堂堂持法力，赫赫显神灵。九吽□喉哩，敕咤缚鬼神。牢缚曰牢缚，喉□唵嘟□。飞符邪神庙，擒捉妖魔精。赤火焚邪疫，飞烟逐鬼瘟。埋名诸恶盗，处断不平人。检察不善者，持逆救生灵。令下风云合，法行星斗昏。提兵下尘世，救度诸众生。万神同禀令，里社列班迎。吾今处召汝，疾速现真形。急急如律令。
　　召猖兵咒
　　猖兵猛吏，烜赫威灵。持戈仗剑，生杀无精。忿怒凶恶，猖獗狂狞。斩头滴血，食鬼吞精。张睛努目，破寨烧营。纵横显现，徧地峥嵘。正一敕下，报应分明。闻吾呼召，火速来临。急急如律令。
　　召和合二圣咒，
　　仰启和合二圣者，语言和顺救众生。玉佩玎珰霞叆叇，乌云现处见双身。貌赛西施眉垂柳，体挂朱衣瑞气喷。香风吹异香，馥郁香喷地。脚踏金莲步步生，手把帝锺降障得。常生惧喜大慈悲，速速五方和合利市。堵头象鼻亲引至，若人讽诵和合咒。唵吽咤哩吽咤哩。二圣者速和合摄。
　　召八王咒
　　上帝有救，急召诸神。那咤吴宛，尽命唐开。生煞谭超，烜赫王宾。掣电雷轰，徧天龚狠。淮海张彪，捷疾何伍员、白起，十大蛮王。八王猛魁。将六毒大神。闻吾急召，有令立从。天师有旨，遇恶擒收。急急如律令。
　　敕玄坛符咒
　　金轮元帅，禀令奉行。符命到处，杀灭邪凶。铁索牢缚，莫令西东。铁鞭施处，鬼神灭踪。唵俱轮咤，俱轮咤娑诃。急急如律令。
　　役猖兵咒
　　正一天伤，元首从良。天师有旨，速捉祸殃。徧通九地，杀鬼擒伤。善者降福，恶者降殃。恶人憎我，尽死报伤。吾令使汝，大逞猖狂。急急如律令。
　　归将咒
　　天地神灵，三五天丁。吾令指使，所业已成。各归本部，受吾叮咛。如有再召，复逞前灵。急急如律令。
　　收是咒
　　星斗还罡，还步清堂。神兽辅我，百神扶将。吾身所指，日月同光。急急如律令。
　　祭印咒
　　天辅丙木，雷光化生。斗枢降灵，变化用之。八卦通神，九州皆惊。水部束首一火怪灭形。愿降妙炁，流布九清。急急如律令。
　　玉枢神罡咒
　　玉枢神罡，奉救真王。破地召雷，诛伐凶殃。五雷使者，速赴坛场。随吾咒敕，起遣不祥。关告五部，大降神光。注我笔砚，书篆天章。水怪消灭，邪道奔亡。急急如律令。
　　祈雨咒
　　太元浩师雷火精，结阴聚阳守雷城。关伯风火登渊庭，作风兴电起幽灵。飘诸太华命公宾，上帝有敕急速行。收阳降雨顷刻生，驱龙掣电出玄泓。我今奉咒急急行，此乃玉帝命君名，敢有拒者罪不轻。急急如律令。
　　发遣咒
　　吾奉帝命掌握印符，专都司号令之权，领鬼神不典之事。令行则速如星火，法布则病胜风霆。三界不许稽延顷刻，尔须神应遵承关命。母辄迟
　　留，速往速来。吾当坐待，天雷隐隐，龙虎交横，日月罗列，昭一我分明。今日功曹使者，执符而行。急急如律令。
　　覆斗咒
　　乾尊耀灵，坤顺内荣。二仪交泰，六合利贞。背天向地，永宁肃清。应感元皇，上衣下裳。震离坎兑，翊赞扶桑。乾坤艮巽，虎步龙罡。天门地户，人门鬼路。卫我者谁？昊天旻苍。今日禹步，上应天罡。鬼神宾伏，下辟不祥。所求如愿，应时灵光。叱咄鬼贼，与道不顺，收付魁罡。急急如律令。
　　誓雷咒
　　天地乘风，有命丰隆。威振东南，敬佐西北。霍处中央，敕摄九宫。投汝名字，在吾掌中。把揽天地，皆护我躬。雷师往来，显现神通。吾意某事，所指皆从。如违口敕，化汝作虫。雷公将军，吾知汝名，吾知汝姓。急急如律令。
　　遣将咒三
　　雷声震十方，妖恶自消亡。万祟随符灭，千妖逐咒亡。将吏千千万，凶妖不敢当。三阳雷火将，摄祟付魁罡。急急如律令。
　　欻火大神，火光正真，掷火万里 照耀雷霆。统领大将，部辖吏兵。古木恶庙，血食之宾。泉源土石，倚草精灵。狼牙猛吏，流金火铃。天威震怒，粉碎其形。救民疾苦，以用安宁。急急如律令。
　　神霄猛将，洞渊之神，飞捷使者，吾召汝名。五雷使者，不得久停。吾吸炁汝来，吾吹炁汝去。明承教令，火急奉行。急急如律令。
　　催生神咒
　　日月灵光，遍照十方。婴孩合附，上合太阳。变女为男，即令还强。百神安稳，寿命延长。监生在前，司命在后。手执符出，速生速生。急急如律令。
　　敕红线治咒
　　天地五行火龙索，日月光华真炁烁。北极四圣真炁降，缚定鬼神手和足。应是凶顽寒疟鬼，尽把灵官金索缚。疾速追来疾速缚，违吾令者头须落。急急如律令。
　　起土煞咒
　　天有九星，地有九良。时有三煞，岁有金神。人有五行，生老病死，苦造作犯殃。闻吾咒者，万鬼伏藏。土府禁忌，远离他方。神符到处，土鬼灭亡。急急如律令。
　　召辛天君咒
　　雷霆猛吏辛汉臣，牙如剑树烟焰喷。翻江倒海倾天地，拔山破石泉源通。狞神恶鬼敢有犯，吾目一视山岳崩。火车霹雳常炎炎，腾云驾雾遍虚空。急急如律令。
　　太一神咒
　　社令激发斩妖凶，离阳旱魃皆灭踪。水涌火炽风雨从，流铃掷火飞太空。桃宾阳光役丰隆，九州社令屯云浓。上帝敕下命汝躬，雷霆火铃母迟容。急急如律令。
　　催召符檄咒
　　桃宾阳光，柳星之精。赫奕万变，天辅丙丁。日月合华，玉泉散辉。赤天大魔，示我神威。太上皓伯，关吾龙圭。太一任使，九魔消摧。急急如律令。
　　九州杜令咒
　　吾从中宫出，雍州号曰乾。移过梁兑立，衮州居艮门。南阳真火位，冀州居坎村。坤位荆州上，震位青龙根。徐州居巽户，豫州中宫存。吾行大洞法，摄鬼入吾权。急急如律令。
　　役遣咒
　　四圣游奕，七煞后随。五帝大魔，八洞皈依。天关地轴，上下交飞。天兵地兵，上下四围。威猛敕喝，拖拽枪旗。在吾左右，不得抛离。受吾符命，不得有违。冲天入地，鬼神魄悲，顺法者昌，逆去者斩。急急如律令。
　　风雷暗捉符咒
　　酆都护魂，黑天长存。酆都猛将，疾速通灵。奉太上敕，不敢不来。风雷暗捉，急缚附身。急急如律令。
　　三炁流光符咒
　　元始上帝，虚皇天尊，元极大道，太上老君，玄元始炁，九天真文。郁仪孕珠，结璘含辉。三光朗耀，七元流珠。恩覃泉曲，泽流血湖。惠光接引，上升天衢。急急如律令。
　　炼真神咒
　　丁甲将军，天蓬尊神，三台仰助，六甲六丁。前驱九曜，后灭山精。泉灵通济，上帝敕行。九州土地，山泽河源。二十八宿，六神平安。童子行令，八卦尊乾。朱雀佐助，玄武当迁。青龙正主，白虎伏连。上通金阙，下合乾元。总管鬼兵，衮同上天。符到魁罡，万妖速奔。急急如律令。
　　大威神咒
　　太微之祖，名列上清。真炁守护，传往游行。诛域凶恶，摄伏邪精。摧山荡洞，破梦除魂。周行六合，布炁神灵。威力奋勇，洞合乾坤。天地仰，收缚鬼神。天仗用戟，震动五星。用之逐恶，犯之绝形。神布五岳，鬼袪八门。三十二天，追风疾奔。万象森列，正体为尊。八马卫禁，万象皆宁。当之者死，逆者倾亡。福长神惠，洞达安行。神号六甲，将名六丁。运用助顺，功盖九真。真符举处，万鬼皆惊。急急如律令。
　　收魔咒
　　六甲大将军，六丁上阳神，太清高上道，敕赐魁罡君。收擒山泽鬼，下捉土皇神。若有不正者，乾元亨利贞。急急如律令。
　　复神咒
　　吾佩星罡出巽门，黑风乌云掩乾坤。电火四合昏复明，九宫无路堪，过奔。大神猛吏镇雷霆，雷霆命我驱逃精。妖精受戮天地明，归吾身中五体神。万神来合吾之心，天灵地灵吾亦灵。急急如律令。
　　总召咒
　　斩勘雷公，盟威青童。巽官布令，运神归束。擒龙掣电，威盖九重。巽宫使者，刚轮运风。太华典者，壁玑御凶。山雷文通，拔岳摧锋。壬癸雷压，斩怪擒龙。土雷陈石，伐恶御凶。五方使者，来往如风。闻吾令召，速出巽宫。赴吾坛下，大逞神通。急急如律令。
　　斩邪咒
　　北斗昂昂，斗转魁罡。冲山山裂，冲水水竭。灾咎豁除，殃愆殄灭。凶神恶鬼，莫敢前当。顺罡者生，逆呈者亡。天符到处，永断不祥。上帝有敕，敕斩邪妖。火铃一振，魔魅魂消。急急如律令。
　　火铃神咒
　　太上火铃，炎帝之精。霞光掣电，朗耀三清。流火万里，鬼无逃形。神印一卓，灰灭邪精。三五将军，豁落吏兵。平天忧地，诛斩不停。飞符走印，头戴五星。掷火前煞，万鬼千精。六天鬼贼，付与天丁。五灵真老，是吾本师。无碍神通，万灵同归。恶鬼绝灭，不祥速追。中黄九道，威布四维。伏尸故炁，不遗纤微。五瘟七疰，吾能杀之。何神敢拒，何鬼敢窥。风刀戮形，北斗斩尸。神剑一下，万鬼消糜。急急如律令。
　　又
　　祖道玄真，烜赫正神。郁仪炼质，荧惑澡形。赤明和阳，理禁威灵。耀明宗飘，帝重光明。戊己之英，中央镇星。排荡鬼炁，破灭淫精。水逢之沸，
　　木逢之烬。火逢之灭，金逢之镕。长离之主，总契虚皇。统摄飞行，迷离那罗，唵唵吽吽，迷离那罗。唵唵吽吽，东海青童。总括张罗，迷离那罗。唵唵吽吽，迷离那罗。唵唵吽吽。急急如律令。
　　斩捉敕咒
　　南方丙丁君，流金掷火铃。捉到邪魔鬼，拷问通姓名。如有拒逆者，寸斩不留停。急急如律令。
　　安土遣咒
　　上帝有救，救下雷城。速召将吏，随符而行。指挥岁德，太岁尊神。收断土府，一切神煞。母令兴灾，枉害生民。如违吾令，当置重刑。急急如律令。
　　收瘟咒
　　太上玄都，四明飞符。九真四驾，天兵后驱。收魂摄魄，五龙八符。帝君有敕，收摄真奴。五瘟鬼毒，转送酆都。急急如律令。
　　起土八阳咒
　　东方起土，岁星代之。南方起土，牍荧惑星代之。西方起土，太白星代之。北方起土，辰星代之。中央起土，镇星代之。年神食我，东海代之。月神食我，南海代之。日神食我，西海代之。时神食我，北海代之。伏尸故炁，魍魉精魅，欲来为害，急须回避。千千截首，万万绝炁。千灾消散，百无所忌。急急如律令。
　　火铃附体咒
　　北帝酆都，统摄鬼神。队仗千万，八将通灵。诸神疾速，摄鬼云奔。收录生死，考召冤魂。急依符命，附体通名。北极敕下，人鬼分形。急急如律令。
　　摄附遣咒
　　酆都太守，听令而行。统兵三万，馘灭邪精。敢有拒逆，寸斩无停。速缚速考，重加理刑。一依符命，摄附童身。酆都猛将，报应分明。急急如律令。
　　伏魔咒
　　北阴金阙，玄冥帝君，赐吾威力，诛斩鬼精。六天魔王，统领神兵。刀枪甲刃，来至氤氲。为祸邪鬼，或妖或精。捉赴幽城，万死灭形。寸尸万段，毋辄更生。太上真符，告下无停。急如风火，迅若奔霆。鬼死人安，天地肃清。急急如律令。
　　召关元帅咒
　　北帝上命，威制九天。下彻酆都，令行气传。谨奉北帝，敕急召大将关羽，捧此敕令，神飞鬼灭。若亲若疏，一一追摄。不得违情，分明响应。急急如律令。
　　北极召将咒，
　　北帝玉章，瑶天元皇。中黄内外，北极飞光。绛霞吞服，始忠阳生。朱明耀耀，阳次阴生。素霞朗朗，阳威齐张。朱陵火府，三煞凶当。元元光炁，南斗独方。角轸星宿，分宫阴阳。一召速至，神威神光。急急如律令。
　　召四圣咒
　　北帝敕命，召吾四真。琼魁正帅，三六将军。明元尧乞，三五将军。二十八宿，十二宫神。天丁将吏，雷电霄云。风雷水火，伯仙泽延。上通北极，下入泉冥。判局都部，部集精兵。酆都阴吏，随吾使行。闻名速至，正顺斜横。急急如律令。
　　敕天丁咒
　　大道大神，各曰天丁。奉承九天，受事三清。下游世界，斩灭妖精。神王一怒，五岳摧倾。束送群魔，豁落鬼兵。千千截首，万万剪形。罗酆岳渎，干试者刑。凶强者戮，善顺者生。六天沉魂，一一录名。逆道者死，顺道者亨。飞游灾煞，敢变幽冥。飞符摄捉，无致逃形。急急如律令。
　　四部咒
　　紫微之敕，运动灵文。降行天地，帝臣天蓬。紫微大帅，万神祖宗。天猷副帅，游行太空。黑煞大圣，尧火斩凶。真武角将，乞水玄酆。天关地轴，水火交攻。苍崖烈曜，万象熔熔。一炁包含，丙离巽风。东南举发，浩浩无踪。日月昏暗，山河扫空。黑雾荡逆，风部神舫。风轮转掷，万里倾崩。铁戈铁扇，铁虎铁龙。风飘仙圣，震动雷公。雷电灼灼，霹雳轰轰。震宫仙仗，雷部神翁。霹雳大神，董邓农。雷斧雷作，雷火天童。四目老丑，巨爪鱼龙。雷电雹泊，水炁溶溶。坎宫北帝，江河海潨。腾腾布水，淼淼波洪。龙神变现，泛逆波淙。九帝御子，雨伯风□。北方使者，引水轮东。阴宫烈焰，火帝烧空。上方真火，下方冥火。东方日火，西方金火。南方烈火，北方神火。中黄内火；炎炎火风。火仙火帝，火轮火锺。火精童子，火部仙童。炎天火炁，罩满虚空。北帝自敕，主令天蓬。号召四部，飞捕邪踪。急急如律令。
　　紫微敕遣咒
　　紫微敕命，号令万神。飞呈巽户，震雷发声。坎宫致雨，离火奔冲。云飞霄汉，雷电相从。伏魔四将，统摄雷公。龙虎骑吏，煞鬼无踪。穿岩破庙，斩怪擒龙。降魔摄恶，治病除凶。三五吏兵，大布威雄。随吾符命，速立神功。急急如律令。
　　又
　　紫微有敕，命魔摄凶。翻天撼地，震动虚空。琼魁元帅，天威天蓬。威灵炁焰，万神祖宗。明元副帅，天猷天雄。自号赫奕，诸天齐功。翊圣大神，天灵太冲。内讳招摇，斩邪灭踪。真武大圣，天武天童。内名玄武，严摄北酆。北极四圣，显灵威雄。下游尘世，上登玉隆。坐南斗内，立北斗中。铁轮飞西，火车驾东。驱雷摄电，奔云走风。天地黑暗，日月昏蒙。天兵队队，天马憧憧。皂蠢赫赫，天鼓冬冬。青龙甲乙，四目老翁。流星喷火，震响帝锺。朱雀丙丁，朱陵火宫。掷火万里，流铃八冲。白虎庚辛，皓灵秉戎。前驱乌鸦，后放毒蜂。玄武壬癸，水火交攻。天关地轴，毒列凌锋。勾陈螣蛇，戊己土封。天皇上帝，坐镇圆穹。玉枢化形，都天雷公。总摄雷将，雷水火风。金精猛兽，白择青鬷。掌握天令，诛星斩虹。森罗万．象，布化高穹。风火律令，变化无穷。黑腾黑毒，紫勾紫溶。普天遍黑，法界通红，红光闪烁，黑炁昏蒙。阴炁冰冰，阳炁烘烘。雷仙灵窿，风仙水。雨仙房英，电仙娄容。霹雳震黑，飞戈走。移山拔树，云雾阴浓。飞砂走石，驱鞭火龙。欻火大神，正直公忠。朱发巨翅，双目耀彤。雷钻雷鈼，雷斧以銮。破山山崩，覆海海踪。受命北极，四圣飞躬。古精恶怪，靡不灭综。横天火罩，万里通熔。化为飞灰，以。东南日火，其神祝融。西方金火，其神楚澧。东北雷火，其神宋恭。西北烈火，其神马。天上地下，火仙火童。火龙火马，火犀火踪。八卦火虎，五方火龙。飞火掷火，收捕妖丛。符命告下，火急催堂。敢有中，吾有玄琮。急急如律令。
　　召煞咒
　　北帝敕召，罗土宿。煞炁飞空，天地沉暗。日月失光，邪逢裂碎。无路迷蒙，急急锁定，山河海风。急急如律令。
　　下罩咒
　　北帝救召，东震西兑，南离北坎。开天门闭地户，留人门塞鬼路。上不通风过，下不容水流。大魔神祟，风刀斩头。人来无踪，鬼来迷路。谨请东方甲乙木，十万天丁锁地轴。南方丙丁火，十万天丁齐降赴。西方庚辛金，十万天丁尽降临。北方壬癸水，十万天丁食恶鬼。中央戊己土，十万天丁齐卫护。急急如律令。
　　太灵九宫咒
　　太灵九宫，太乙守房。百神森卫，魂魄和同。长生久视，塞灭邪凶。与天同祖，变化报穷。急急如律令。
　　敕令咒
　　吾行一令，刀剑如林。八方罩定，上下，排兵。敢有张漏，玄律有刑。急急如律令。
　　催捉咒
　　北帝神恶，立坛追捉。缚邪如电，捉怪应诺。敢有违令，透腹神戈。神真立降，　速缚邪魔。急急如律令。
　　澶水咒
　　北帝敕命，天肠地阴。冰清九炁，四海龙君。蟾蜂虾，铁面将军。江敌九江，水祇子洞。子溟子派，子漍子渊。子濿子淁，子演子汶。云雾腾腾，雷光霹雳，馘灭邪精。风伯雨师，冰雹细大神。北方神将，澶捉在身。急急如律令。
　　召将咒
　　登阳明召雷神，驱雷电，布风云。轰霹雳，斩魔群。五雷将，馘妖精。□□二圣，□□后明。□□左右，□星见形。急急如律令。
　　敕剑咒
　　玄剑出施，天丁卫随。天斗煞神，五斗助威。指天天昏，指地地裂。指山山崩，指鬼鬼灭。神剑一下，万鬼灭绝。急急如律令。
　　召降咒
　　帝敕灵灵，大力天丁。威剑神王，杀鬼诛神。山魈五通，无敢当邢。提头沥血，斩邪恶神。天符到处，永断邪精。救民疾苦，大赐威灵。诛斩凶恶，符到奉行。急急如律令。
　　召陈将军咒
　　谨请北极无面目，手持铁杖伏群
　　魔。黑发蓬头威厉现，反睛掣电涉山河。陈胜急速至娑诃。急急如律令。
　　又
　　黑摩口宣敕，叱咤呼四直。急令北极将，风火降九质。含炁契玄真，虚九符实一。勇烈阐威灵，灭魔断黑雳。亲传大教令，违命施霹雳。急急如律令。
　　敕遗灵官咒
　　三天大法主，霹雳第一尊。霄伯灵官将，腾云捉五通。万天称为主，南昌唤仙翁。准奉玉帝敕，运雷猛将军。呼吸山河沸，忿怒日月昏。敢有逆命者，碎斩如微尘。急急如律令。
　　策役咒
　　天帝内秘，役使万灵。帝敕所临，如帝亲征。敢有拒逆，雷斧灭形。唵吽吽众神稽首，万神奉命。符到所司，立要来迎。不得有违，火急应命。急急如律令。
　　玉音召咒
　　唵啊噜叻唵，伽哩驿唵，□鹏哆咤啼，呵檀啼，檀□婆啼，檀□鹏啥□□□婆哆□啼□啼。敕召横天霸，欻火大神邓燮立至疾。急急如律令。
　　敕役雷总咒
　　啊檀啼檀□婆啼檀，□□啥隶修隶修，啊婆哆哩雷伽婆履□嘙，急召雷大、雷二、雷· 三、雷四、雷五速至，惟阴师六女婆，反黑七里帝、隐帝、咄都大帝婆诃。
　　三帅起雷秘咒
　　咤叱妖雷，疾疾急离。震电命我，雨师召我。风伯运我，雷车持我。雷斧一声，人惊二声。地折三声，万神掩耳。急急如律令。
　　催雷咒
　　震天霹雳，震地霹雳。小声得得，大声□□。欢声击击，怒声勒勒。来声急急，驱声逼逼。集声黑黑，区声索索。愿力威力，愿降神力。腾飞八隅，来听一拍。急急如律令。
　　腾魂降附咒
　　金星金星，速现真水。水精火精，速现真灵。人魂附鬼，鬼魂附人。水火既济，火急降灵。灵魂灵魂，即便通灵。收魂摄魄，不得久停。手提魂袋，巡游乾坤。生魂入袋，鬼魂附身。如若有违，考打阳魂。二将疾速，火急通灵。急急如律令。
　　驱邪咒
　　上清三景，总炁上元。八景冥合，炁入玄元。中有二将，辅佐重玄。黑风霹雳，黑雾昏腾。为祸下鬼，驱出患身。急急如律令。
　　召殷元帅咒
　　谨召岁君猛将，闻召速临。急如星火，迅若风雷。袪云掣电，掷火流星。黄婶前引，豹尾后随。七十二候，恶杀当先。逢妖寸斩，遇鬼灭形。前袪九丑，后灭山魈。飞龙土怪，镇伏魁星。吾今召请，火急降临。有违帝命，风火灭形。急急如律令。
　　出印咒
　　出自中央祖，戊己化为土。万神尽皈依，百邪不敢觑。九曜藏我身，五帝管星数。黄河水逆流，五岳崩摧去。大林尽飘扬，三春叶焦黄。吾寄斗牛口，万万魔精走。土地保吾正，炎光聚死灰。若教吾一怒，开眼再观觑。馈定把中央，须教万物藏。神印一照，万邪随印灭，尽化为凝血。急急如律令。
　　坐炼咒
　　神默默，炁绵绵。存赤炁，在丹元。透泥丸，上冲天。布金桥，现七元。魁神降，亦炁旋。混为一，秘号悬。恍惚间，自炁缠。急急吸，款款咽。纳元宫，真火煎。再提起，印堂前。金光现，照无边。飞剑诀，莫留连。金光裂，将吏全。行持处，要在专。急急如律令。
　　召刘大神咒
　　武当山黑虎大神，雷声震动捉妖精。部领天兵三十万，玄天上帝黑雾冲，威雄操恶现神通。六丁六甲八煞将，刘文显火急到坛庭。大神大神急速来。急急如律令。
　　召温元帅咒
　　主岳有令，左旋右转。顺跨魁罡，乾坤立现。太保通灵，赫奕万变。癸巽丁壬，收精如箭。准此令行，不得稽缓。唵灵灵，惨惨息息。速去摄唵吽吽，唵北帝敕。急急如律令。
　　又
　　一炁合德，水火摄精。阳动阴应，万神化生。赤气徘徊，黑烟蕴郁。令我洞照，彻精达神。召之立至，受命来迎。急急如律令。
　　馘魔咒
　　馘魔大将，部领神兵。前有三千，后有成群。黑云叆叇，诛斩魔灵。若亲若疏，尽底收擒。不得违令，火急奉行。急急如律令。
　　摄祟咒
　　天元真将，地甲大将。酆都猛将，烈勇神灵。吾令速发，大显威灵。东至扶桑，南至阎浮。西至摩尼，北至郁单。远遍四大神洲，近则不离方寸。急急收摄，为祸邪鬼。大阐厥灵，如法报应。急急如律令。
　　召雷神咒
　　五雷神将，化身千真。驱役雷电，走火行云。五方降炁，速驱雷霆。吾今召汝，直至坛庭。听令施行，疾疾速速。急急如律令。
　　役使者咒
　　六一使者，天喜尊神。汝等天中神吏，火烈黑煞。今日召汝，赉持符命。关文前往巽宫，告召元伯，大逞威灵。疾疾速速，急急奔云。急急如律
　　令。
　　治祟敕咒
　　天灵地灵，上帝敕行。飞捷使者，直符吏兵，天丁力士，六甲六丁，天地水府，城隍等神，承吾符命，急速奉行。收捕逆鬼，杵碎邪精。尽党收捉，无辄容情。如敢违拒，天有常刑。急急如律令。
　　敕召四直符咒
　　敕召年直、月直、日直、时直四大功曹，□□□□囔叹，摄咤天上天下，八卦阴阳。功曹符使，神赫开张。出幽入冥，三界洞乡，乘符亟召，报应玄罡。急急如律令。
　　召破秽将军咒
　　九凤真人，破秽凤凰。朱衣仗剑，立吾上方。九头吐火，当吾前行。炎炎匝地，万丈火光。九凤破秽，邪精灭亡。急急如律令。
　　告斗微音咒
　　斗魁七星，众灵之精。辅弼二相，三台明象。六丁玉女，紫微四将。天罡天元，坎水人元。四目神仙，金童传言。诵满百遍，七真应见。延寿驱厄，勒毒灭妖。祈求任意，保真富贵。身有光明，乾元亨利贞。急急如律令。
　　密召咒
　　阳明阴精，真人玄冥。丹元北阙，天关之灵。除臣死籍，注臣长生。所求皆遂，所愿皆成。众人钦爱，飞升紫庭。急急如律令。
　　斗印咒
　　香烧心信，志视天真。斗门开发，明理明通。七元三台，北极帝君。三光九曜，万里神兵。天将符敕，吾令速行。法令智慧，法道通真。法合天地，法保吾身。千和万合，自然成真。急急如律令。
　　化形咒
　　天地大明，万炁混生。我得真一，内景玉庭。虚皇救命，令我通真。上元赤子，三元六府。百神会并，混合我身。上朝斗府，出入紫庭。游宴八冥，三一上景。太一玄真，奏我所意，上达斗真。心有所愿，默奉允呈。所得玄旨，副我心灵。人间万事，一一开分。飞神玉坛，分身一形。急急如律令。
　　清净身心咒
　　青阳青阳，属于左方。上有真精，下结灵光。道自固真，水妙金光。灌注身心，法想充当。吾今敷诵，与道悠扬。急急如律令。
　　灵阳速报大绩咒
　　天上人间，去住不齐。凡有启请，速降丹梯。笔墨纸素，早赐灵批。随愿随感，母惇毋违。帝敕灵童，速降来临。急急如律令。
　　天童咒
　　天童天童，位正中宫。姹女神君，明受帝敕。化身跨虎，救降火龙。手执宝扇，步武雍容。人有恳请，无愿不从。事有紧切，悉告梦中。急急如律令。
　　北斗大神咒
　　北斗七元，神炁统天。天罡大圣，威光万千。上天下地，断绝邪源。乘云而升，来降坛前。降临真炁，穿水入烟。传之三界，万魔擎拳。斩妖灭踪，回死登仙。急急如律令。
　　关元帅大誓咒
　　朗灵朗灵，诚魔将军。邓都肃杀，黑煞奔凝。白袍铁马，红额青巾。提魂拷勘，摄祟附身。驱魔缚鬼，不问疏亲。功成岳将，令属幽阴。九泉号令，煞炁氤氲。悲风凛凛，百万雄兵。闻今有召，速现全身。急急如律令。
　　召通灵使者咒
　　吾行太上法，搜捉众邪精。闻呼立便至，有感立通灵。若有违迟者，殃及汝等身。谨召显应通灵急捉使者蒋锐速至。通灵使者，斗中之仙。乘云激电，显应无边。救护群品，功奏上天。闻吾呼召，火速到前。急急如律令。
　　五雷化身咒
　　神霄玉洞飞玄章，斡运雷霆消万殃。千真奉命辅真王，祆氛炁魄咸奔藏。混合三宫归华房，洞映兆身入明堂。神运兆基合旻苍，嵯峨上拱玉清王。六雷翻赤道，八曜运河罡。急疾。
　　召龙咒
　　黑云瑞腾，太乙抚朝。玉霞洞灵，落阴从龙。铁扎一投，雨师扶奉。召龙负水，元精四施。太上皓翁，阏伯五龙。急急如律令。
　　搅水瓮咒
　　唵眸眸山川之炁，百宿之精。结为华盖，动土成云。驱雷使者，结炁灵君。奉承帝救，母致稽停。急急如律令。
　　敕符召龙咒
　　符命救　灵，符命敕灵。雷主大帝，赫赫威声。五雷社令，不得留停。进奉教诧，百里威灵。火轮斧鼓，速显威灵。急急如律令。
　　召社令阳雷咒
　　稽首社令阳雷君，分形五方土孛神。驱驰神鼓响皆应，降下真炁入吾身。凡居召处立感应，百里威声无不闻。唵咤吽摄召杨纪大将，孙德将军，西方洪谨坎将朱熙，中央主帅马广大神，雷光万道，雷炁纷纷。雷声大震，雷火飞奔。一十三位，副将雷神。崩山倒海，伐木摧林。飞雷激电，霹雳威声。巽风速起，虎啸艮宫。震雷哮吼，雨阵如倾。吾今符到，天地肃清。大震雷饮，速彰报应。五方交搏，击鼓窿。五方向应，荡涤秽凶。黄雷青炁，东冲北冲。白雷黑炁，馘灭邪踪。黑雷黄炁，动按九宫。赤雷白炁，上游上穹。都天雷公，烜赫震风。青雷赤炁，霹雳符同。急急如律令。
　　太上三洞神咒卷之五竟
　　太上三洞神咒卷之六
　　祈攘开度诸咒
　　金城化身咒
　　天苍地黄，我身升阳。步行魁斗，化身天罡。水火凶灾，悉离吾傍。神飞金宫，面朝玉皇。上对玉穹，金光十方。急急如律令。
　　奇门咒
　　乘天罡，步九玄。履元斗，行飞仙。得天仙，万神欢。。隐形变，化万端。敢有干试，收系斗门。扫除不祥，正真明分。左焕火铃，右挥金珰。威光万里，啸命立前。玉帝所祝，靡不如言。急急如律令。 
　　七星斗咒
　　阳明大魁，元极文昌。阴精太极，太上璇玑。飞罡一吸，万鬼伏藏。玄明瑶光，紫微闿阳。丹元至真，神炁吐威。北极天□，回通玄神。天关玉女，荣侍以归。魂真魄神，举体仙飞。急急如律令。
　　集神咒
　　神光神光，赫赫四方。救吾真性，在天即还天，在地即还地。在吾身中，道炁满充，化为真人。
　　东方界咒
　　萧仞扶桑，诸方郁霞。元黄列真，凝结云霞。明辉九芒，合乘三华。镢天振剑，神虎辟邪。安阳大帝，摄御群魔。上升神霄，濯形无涯。急急如律令。
　　南方界咒
　　炎炁流烟，运升赤明。长生元圣，高居玉京。元妙玄罗，散晶光明。元天大诰，普济群生。消殄妖魔，奔飞火铃。保卫正黑，亿劫长存。急急如律令。
　　西方界咒
　　皓景金华，长度洞光。大梵流布，轮转元刚。蔚明交变，腾化十方。七关安镇，回么。阴阳。秽炁消荡，我身嘉祥。玉文敷告，生道延昌。急急如律令。
　　北方界咒
　　太阴朔单，上达帝君。流炎腾精，化形玉虚。辅翊三境，简阅元图。真符焕发，定籍清都。标名金箓，夙冤咸除。飞神碧落，超登太虚。急急如律令。
　　中宫界咒
　　元始虚皇，祖居土中。三槩洞元，肇生太宫。七转七变，混合回风。散花万神，天地开通。吉日行持，亿天所宗。愿保劫年，享福无穷。急急如律令。
　　服符咒
　　餐服神符，通昭真灵。百神走使，洞彻中情。六甲宿卫，渊渊清清。五行元炁，杳杳冥冥。万物无逃形，混沌未为清，闻声已知名。天地神经，号曰开心，服之太平，达知自然，飞升紫庭。急急如律令。
　　通神咒
　　心中神丹元君，长三寸广七分，着朱衣系绛裙。乘威德，显至灵。通造化，达至真。住心中，莫离身。急有外事，速来告人。心章上奏，太上圣情。允与不允，报我知闻。急急如律令。
　　熏香咒
　　天辅无私，乾象通微。无幽无冥，无感不知。佩带符图，神兵任呼。我道上皇，位登仙都。急急如律令。
　　积雷霹雳咒
　　雷霆雷霆，天官立身。号天日月，昏天斗虚。天雹日月，风云长清。搅天日月，雷声分明。黑黑夺夺，霹雳轰轰。天摧地裂，威摄万星。天罡卫我，魁星前行。左按天丁，右按神灵。七十二将，捧拥我行。天门开我，地户通我。人神有三千，六伯长生在我傍，之身布天，天昏地暗，步地鬼神悲闻。天上从我一去，乾坤世界都行。东方金华真人，南方、火轮真人，西方元命使者，北方水灵神君，中天五帝丈人。玉女崇我，五帝之尊。散在瑶池，霹雳一声。一声急转，闪电奔云。神哭鬼悲，风转斗昏。折木扬石，统摄万星。乾神拥护，坎神翊行。艮神传令，震神部兵。巽神摆独，离神捉魔。坤神临世，斩摄妖精。兑神一去，捉鬼不存。臣有八将，布炁常存。一布真炁，五岳相随。令行一转，诸星再行。东方坤灵使者，南方火铃使者，西方玄阳使者，北方雕鹏使者，中央摧龙使者。吾令吾精，日月昏明。独行五方，震方乾坤。乾罗答那，威摄万灵。臣诵一遍，五将即令而行。在天天行敕，在地鬼神惊，长存布真炁。东华太一真人，还风风当起，巨水水巨门。喝风风即住，喝鬼化为尘。喝神神相随，太一认我身。谨召东方太一威德真君，南方血竭真君，西方白林标德真君，北方天毒真君，中央黄面大畜真君，五方令之尊，从天而去，摄鬼之精。前门来，地户行。遮日月，震乾坤。谨召诸天游毒使者，天游使者，痴牛使者，碧游使者，五炁之尊，人阳人去，鬼阳化尘。五炁之游，不可常存。太一有：一元命真人太一，夺命真人太一，月华真人太一，月阴真人太一，撒风真人太一，猛风真人太一，驱雷真人太一，雷光真人太一，霹雳真人太一，烈火真人太一，月孛真人太一。灵灵布炁。我闻太一，助我真炁长存。魁罡化斗，玄天令行。令从天起，霹雳轰轰，天摧斗裂，霹雳轰轰，化鬼摧行。太一去处，鬼神化尘。乾罗答那，威摄万灵。臣诵一遍，万鬼伏形。日月乾清，统领天兵。天神闻我，任我独行。天罗大将，天毒大将，天煞大将，天翊大将，天猛大将，天检大将，诸天大将之尊，传我令行。诸神捧拥，任我游行。三十二天总御，伏我正炁。诸神捧位，捉龙万千。引兵一至，霹雳轰然。东方轰天震门雷帝，南方赤天火光震煞雷帝，西方大暗坤伏雷帝，北方水德倒天雷帝，中央黄门崩烈雷帝，太玄救命真人，太玄折木灵官，五帝之神，五炁之尊，皇天生我，日月照我，江河长我，五帝常存。星辰日月，照我身形。臣行万法，万兵随行。雷霆一起，雷将之尊步虚神，散花瑶池布天庭。风伯神荡震乾坤，雨师神搅海摇震天庭。雷公一起才，则起霹雳轰轰。南方火轮使者，西方吊明使者，北方水阴使者，中央独游使者，东方烈生使者，五者之尊，五炁布行，日昏月精。统玄之明，统令捧拥。我行天摧斗暗，地神即行。天雷一起，结物已成。神雷一起，水官令行。妖雷一起，六畜不生。五雷使者，霹雳轰轰。上朝五岳，下至海神。天地日月，鬼神齐灭。不从天令，上清停灭。天地日神，威感万灵。臣今再请，雷将听行。皇天致雨，龙海之门。天地日月，分阴太清。流沙巨水，日月分清。感天神令，作太阴、太阳。轰轰、分分、日日、夺夺、黑青、分分、林林、雨雨、奔星。大煞、微煞、阳煞、亡神、七杀、九曜、月煞、毒煞、应煞，此等煞神，与我同行。奉臣一令，随我咒行。身游大海，五雷震行。五方风雹大神君，雨雹大神君，雪雹大神君，露雹大神君，风雹使者，震天威灵。敢有孽龙，即捉来呈。霹雳坤毒使者，霹雳玄沙使者，霹雳牛王使者，霹雳飞竭使者，霹雳魁罡使者，霹雳天罡使者，天罡之精，霹雳轰轰。敢有妖龙，即捉来呈。霹雳翊罡使者，霹雳翅毒使者，霹雳幽门使者，霹雳飞啖使者，霹雳叫啖使者，叫啖元神，霹雳轰轰，崩山倒岳。五兽之神，敢有畜龙，捉缚来呈。霹雳吞魔使者，霹雳悬魔使者，霹雳指毒使者，霹雳闪电使者，霹雳擒妖使者，擒妖之神，霹雳轰轰，崩山倒岳，巨定海门。敢有妖龙，捉缚来呈。奉天之事，巨海之门。五湖四海，即当现形。吾今一召，知汝姓名。东海婆龙使者，南海出火使者，西海白沙搅门使者，北海翻浪巨水使者，中海顺行擒风使者，擒风之神，霹雳轰轰，五湖龙王，火急见形。捧天大力勾翅大神，摧岳之君，上朝五湖，疾当现形。南天鄱阳湖、昌阳天白面湖、青草洞庭南蕉摄湖、勾天大野湖、林栗野草摄量湖，五湖之精，五湖之神。鄱阳、昌阳白面、青草、大野、蕉摄一量，天地之神，五龙之君。五龙之女，随我令行。八龙之神，巴齐御刬风毒龙君，风号龙君，牢月抓毒龙君，御毒龙君，划毒龙君，横天大海江，南极统天江，变神顺济江，灵翊临惠江，统浙武宿江，朝天惠济江，一浪大济江，横烈起浪女阳江，流川返惠江。九江龙君，霹雳轰轰。溪泉小龙，石泉龙神。吾今讽咒，布雨奔星。摧山倒海，翻雨作晴。雷轰有敕，甘露奉行。上天天须暗，入地泉神惊。捧拥行甘露，救济万物生。皇天生人道，皇天万物生。朝行三天上，龙神分路行。雷神通天起，风伯吹布云。雨师洒甘露，霹雳震天庭。五龙来降雨，九江奔雨行。五湖行大雾，八风倒海行。溪泉龙捧，拥行雷令，击鼓天庭。潘帝潘啰，结婆啰咭帝，啰□婆啰结帝，婆啰咙结帝。诸龙行雨至，救济万民生。加工跻上位，五雷降雨行。五雷使者，霹雳乾坤。摧山倒岳，万物齐生。上清有救，不可久停。急急如律令。
　　天章八十六句鬼惊咒
　　皇天生我，皇地载我。雷霆佐我，仙宫立身。号召日月，掌握星辰。天雹风雹，雷声分明。黑黑夺夺，霹雳震天。左按天章，右按玉灵。七十二将，捧拥我行。天门开我，地户通我。七十二将，捧拥令行。神有三千六百，长在我傍。金华火轮，元命水灵。散在瑶池，霹雳一声。天游地游，碧游五游。传我令行，捧位捉龙。江河长我，风伯荡振，雨师搅庭。天雷一起，万物齐生。皇天致雨，龙海之门。流沙巨水，七煞同行。皇天生人道，皇天绝鬼道。潘帝结潘罗，结婆罗结罗，结罗婆龙，救济万民。摧山倒海，令出青城，啴嘻咤嗫，大露八风，懤海行溪。五方霹雳，摧龙起飞。东海婆龙，南海出火，西海白沙，北海翻浪，中海巨水，五湖摧岳。鄱阳蕉湖，十二溪真。毒龙号龙，牢月巴毒。灵罡所召，随声随咒。山川出炁，百灵结形。北都水府，严君守冰。月阴月华，金母发程。三官开扃，五帝合信。龙飞电走，金虎火令。浩师太华，流精洞灵。何神不使，何令不行。上有太一，十地灵官。紫虚玄圣，捧令而行。金箓密号，降自轰庭。违轰裂灭，顺轰昌荣。身发金辉，升入帝庭。急急如律令。
　　太一三天都咒
　　稽首中天众曜星，剖开混沌震雷霆。佐天立定乾坤柱，裂地翻天震巽门。
　　青帝苍童传号令，上天敕命出雷轰。我今役使诸星帅，斗转星移相击奔。
　　九天掌法圣后咒
　　龟台圣母大慈悲，出法通天普度人。月阴月华传教旨，十一大曜主雷霆。
　　箕毕风雨翼雷起，造化万物尽生成。我今六返玄天纪，飞走神符号撞星。
　　金木土星并水火，神机妙用震天庭。交初交终并孛彗，太一之尊握大权。
　　吾今飞符前路去，听令随号急速行。
　　北方建斗咒
　　北方霹雳使者，雷公大神，建斗执旗，灭恶除形。轰天有敕？速下帝庭。五岳四渎，随我斗行。独游天地，万神奉行。
　　昏天斗壁咒
　　昏天地怯雷闪电，运斗枢分裂乾坤。有雷将三千六百，随三台列曜而行。
　　摧日神径下沧海，召太阴倒海归源。变神通鬼神灭迹，送五台裂魄分形。
　　五黑咒
　　天蒙蒙，地蒙蒙，人蒙蒙，鬼蒙蒙。天黑黑，地黑黑，人黑黑，鬼黑黑。天断头，地断头，人断头，鬼断头。天沉沉，地沉沉，人沉沉，鬼沉沉。大湖沉沉，小湖沉沉，天沉地沉。万里狂风吹塞鬼眼，万里黑风障断鬼路。人无寻影，鬼无寻踪。十道都关，九道都绝。急急如律令。
　　玉皇心咒
　　金木土水火瘟，九泉瘟疫神秦伯温、杨伯温，热神刘伯文，冷神冒文武。太上有敕，五方使者，六天之上，敕法速去。急急如律令。
　　五瘟瘟疫，收付七星。东斗录鬼，一付天庭。西斗收魂，知汝姓名。急消急散，天帝吏兵。张罗布网，乘驾火轮。吞魔食鬼，缚汝祟精。何神不伏，何鬼敢当。咒神神自减，咒鬼鬼自亡。千千截首，万万剪形。急急如律令。
　　遣瘟咒
　　咄咤谨敕，东方青瘟之鬼，腐木之精。南方赤瘟之鬼，炎火之精。西方白瘟之鬼，死金之精。北方黑瘟之鬼，溷池之精。中央黄瘟之鬼，粪土之精。四时八节，因旺化生。神不内养，外作邪精。吾今知汝姓名，识汝形影。五方行瘟之鬼，黄奴七子百桑兄弟，一切杂俗，窜迹除形。准此符命，火急奉行。急急如律令。
　　扫荡咒
　　五雷神王袪却不祥，霹雳一发邪祟消亡。火车万丈烧杀瘟黄，猛风扫荡飘散八方。急急如律令。
　　断瘟咒
　　吾是日光，威震九天。金火前耀，飞龙绕乾。黄神敕钺，璇玑玉章。五星五斗，平调七元。收摄九丑，馘戮五瘟。扫除邪凶，去却不祥。汝应速去，伏吾魁罡。急急如律令。
　　天神行瘟、和瘟解释。地神行瘟，天赦在前。邪魔行瘟，灭迹除烟。太上有敕，保人长生。急急如律令。
　　驱遣咒
　　太上玄都，四盟飞符。九真前驾，天丁后驱。五雷八将，六甲直符。腾天掷地，收捉凶妖。擒邪伐恶，逆‘者速诛。天瘟岁吏，明受帝书。仰遵符命，不得停居。速收病毒，放散病躯。解厄消灾，勾落死书。敢有违命，速送酆都。急急如律令。
　　斩瘟咒
　　神霄玉清，十方天丁。青玉介冑，龙涤虎巾。擒制万魔，搜捉鬼神。随咒所敕，道反潜臻。报应报应，寿命无倾。急急如律令。
　　云纲咒
　　云纲落天纪，神华灿紫微。七真还帝座，九斗翠玉虚。紫盖重霄岭，玄精朗八隅。上有九晨宾，吟咏隐羽书。飞步遨北漠，长龄天地居。按辔玄羽台，飞行九天所。洞虚深幽邃，云纲乘空举。下有采真士，仰招玉晨侣。三周阳明上，九回入洞野。高步登帝庭，长歌龙飞语。玉晨映北朔，琼条翠隐阿。空生九灵台，焕彰耀太遐。天关运重明，劫会屡网罗。乘我羽行驾，飞步织女河。保灵空常化，永忘天地多。急急如律令。
　　灭毒咒
　　中央土宿太星君，合自持剑镇天门。下方群生有灾祸，祈求符至鬼神惊。敢有顽生拒逆者，罗天火光烧鬼魂。应犯土皇凶煞者，立教福祸难久存。稍有瘟广不伏者，大开天目发天嗔。龙头使者捧符行，报应彰扬显帝君。急急如律令。
　　解厄咒
　　帧，軿。，。
　　昊天承三炁，玉皇付右天。辗，辅轴轩辕。
　　軴，轨轨。正一元天位，三皇軓。
　　，朝上清篇。南福及五斗，三元降界仙。
　　拘凡施济苦，輁。辅弼，三境法门员。
　　隐唱高天，。辂大丑，堕罪更无原。
　　急急如律令。
　　敕编符咒
　　至哉大道，元始符命。神风静默，山岳藏云。混元微妙，体合自然。一炁流行，育养群生。顺我者昌，逆我者殃。太上有敕，如诰奉行。
　　召雷总咒
　　敕吽咤嘟□雷咒，敕召雷神吽通天入地，咤□雷霆晖，奉帝敕摄，速现真形。唵嗔□摄，唻他娑婆摄，木狼神□，火铃神□，霹雳神□，欻火神□，猛吏神□，捷疾神□，玉英神□，兴云神□，呼风神□，唵唵敕速现现，帝牧速现现，帝帝敕速现。唵三满咚哪，摄哑□呼风神，速离巽宫，敕敕三天，敕臣某奉命召汝，速降速降。急急如律令。
　　炼纸笔咒
　　俱知帝赊苏咤，呵喏嘧咤，乌都咤，俱耆咤，彼赖帝咤，耶微若咤，乌耆咤，俱啰帝咤，老贝摩咤煞词。急急如律令。
　　神霄玉清，揉玉炼金。金童结篆，玉女绣文。光明洞照，鬼哭神惊。大魔降伏，恶魅分形。乾坤安镇，正道兴行。吾今书篆，物物长生。敢有拒逆，霹雳一声。急急如律令。
　　结空成梵，真炁自生。赤书玉字，八威龙文。保制劫运，使天长存。治病斩邪，万生安宁。
　　北斗咒
　　北斗九辰，中天大神。上朝金阙，下履昆仑。调理纲纪，统制乾坤。大魁贪狼，巨门禄存。文曲廉贞，武曲破军。高上玉皇，紫微帝君。大周天界，细入微尘。何灾不灭，何福不臻。元皇正炁，来合我身。天罡所指，昼夜常轮。俗居小人，好道求灵。愿见尊仪，永保长生。三台虚精，六淳曲生。生我养我，护我身形。□□□□□□□尊帝。急急如律令。
　　总敕咒
　　上帝符命，北斗枢机。神光灿烂，烨耀云衢。潜降真炁，万邪灭诛。保身富贵，福禄相随。消灾度厄，有怪立除。魁罡正炁，扫荡无余。降临符命，上登玉虚。急急如律令。
　　玄都敕符咒
　　太上玄都，黑律真符。五方真炁，变化八区。魁星拱手，□宿扶车。□辅佐，□□持书。□星所指，万恶消除。除邪辅正，煞没祟诛。凶神煞曜令回吉，祥杀鬼妖赴北一。咒诅，冤巫难即消，太岁土神凶作吉。急急如律令。
　　敕五土咒
　　三梁九柱，速归本主。九柱三梁，还着本方。五土土精，土炁消亡。六甲六乙，散土速出。六丙六丁，散土不行。六戊六己，敕土速起。六庚六辛，压土不嗔。六壬六癸，解土自藏。土公土母，百魅千精。吾知汝名，今日告戒。万神咸听，旷旷堂堂。天圆地方，天有九柱，地有九梁。厌散一切，各属四方。护佑门户，永获吉昌。急急如律令。
　　延生度厄咒
　　延生度厄，役使神灵。益等消灾，度籍我名。散祸扶衰，曲映我形。洞监书符，与神符并。古御七元，役使八冥。上专守神，下保魂精。同天长明，普地无倾。急急如律令。
　　召斗真咒
　　召仙仙至，召圣圣灵。巨化此符，合明天心。九皇下降，元亨利贞。
　　北斗瑶光，中天元皇。内有一星，化生朱章。吾今召请，速降坛前。
　　北斗太乙，灵童大圣。一呼一召，百灵百灵。急急如律令。
　　梵炁灵君，万神玉章。明道熙夷，幽夜开光。务玄上斗，元玄像炁。八门摄游，散花礼房。无色琅琅，善破四魔，应念皈依。急急如律令。
　　魁元七星，神灵之精。辅弼二相，三台象明。六丁玉女，紫微四将。天罡天元，坎水八弦。四目神仙，金童捧传。一如律令。
　　破地狱咒
　　茫茫酆都中，重重金刚山。灵宝无量光，洞照炎池烦。七祖诸幽魂，身随香云旛。定慧青莲花，上生神永安。
　　甘露法食咒
　　悲夫长夜苦，热恼三途中。猛火入咽喉，常生饥渴念。一洒甘露雨，如热得清凉。神魂生大罗，润及於一切。
　　法食往生咒
　　功德金色光，微微开暗幽。华池流真香，莲盖随云浮。仙灵重元和，常居十二楼。急宣灵宝旨，自在天堂游。
　　三光流精法食咒
　　妙道生一炁，炁中分阴阳。凝华日月精，集然流三光。九华合九道，八色照八方。焕烂动真体，流精归太芒。下生渊泉宫，上列无何乡。纵体复飞迹，欻然都相忘。七宝流精洁，混沌杂华房。咽服五霞散，安和乐未央。
　　玉清甘露法食咒
　　稽首仰圆罗，合景抱灵芒。拘魂制七魄，思审定中央。行坐礼虚无，寝息宴玄房。饥餐黄糵华，渴饮琼根浆。神精命大魔，合体炼真光。复照观大无，常在虚空游。圆通泯波济，真化靡中期。杳渺无终始，行者当明知。寂寥忘理教，应运阐宏规。降道不自照，要当先所施。会归无二处，随心自合离。
　　五厨神咒
　　一炁和太和，得一道皆泰。和乃无一和，玄理同玄际。不以意思意，亦不求元无思。意而无有思，是法如是持。莫将心缘心，还莫住绝缘。心在莫存心，真则守真渊。修理志离志，积修不符离。志而不修志，已业元已知。诸食炁结炁，非诸久定结。炁归诸本炁，随取当随泄。
　　沐浴咒
　　太玄神水，五行之初。生能浴物，洗新除故。渴饮养命，死苦难遇。若非大慈，何能救度。洁涤朽骸，愿登仙路。
　　沐浴变衣咒
　　五浊已清，八景已明。今日受炼，罪灭福生。衣巾鞋履，以饰仪形。汝今冠带，齐登上清。
　　召月孛朱天君咒
　　至阴之精，金木化生。玉枢敕命，太一雷君。裸形披发，三界横行。手持宝剑，掣电流金。雷霆听令，役使万灵。神剑一下，邪鬼减形。唵吽吽谨请九天飞罡，捉祟轰雷，掣电太一，月孛雷君，阳雷急急降，阴雷急急升。召起雷光发，呼起霹雳呜。谨召阳雷使者马郭方邓田，阴雷使者张许姚雷南，准救须当先。领符须急至，杀伐要猛烈。上下要相通，邪神速追至。急急如律令。
　　运雷致雨咒
　　风发巽户，雷震九天。云飞碧落，雨降临轩。电光烜赫，助道通仙。急急如律令。
　　还神咒
　　师传上道，奉敕上玄。行令已毕，驱灭邪源。复归本治，母致稽延。后召还到，号令玄元。急急如律令。
　　役遗咒
　　五方五命，天阳地阴。气顺天地，动震之灵。五符元命，□罡□星。顺天行道，化现渺冥。速收真炁，住布风云。候吾使令，五雷前奔。急急如律令。
　　敕雷咒
　　雷光雷光，太一伏藏。太伯风令，四目皓翁。帝君守水，掷火阳精。雨师何开，风令何平。神威月华，金仙发程。水火周流，韩伯负舟。三官开明，五帝信幽。太上令敕，龙飞雨滴。急急如律令。
　　起雷咒
　　雷电相逐，天地为目。八方正炁，电光闪烁。起雷使者，起吾坛界，震电霹雳。急急如律令。
　　太上三洞神咒卷之六竟
　　太上三洞神咒卷之七
　　祈祷召役诸咒
　　敕霹雳符咒
　　角箕之精，甲乙神灵。扬波鼓舞，云雷速兴。井轸之星，丙丁曜灵。飞火万里，火逐烟生。奎参之精，庚辛之灵。流铃掣电，剑戟交横。斗壁之精，壬癸星灵。涌波激浪，护佑患身。天精之灵，水火之英。霹雳使者，火铃将军。三天力士，十极皇君。雷火速起，电雹速奔。飞霜钺斧，队仗纷纭。奸神孽鬼，邪怪妖精。妄求血食，酷害生灵。不分大小，阴敕阳封。群魔游识，尽解雷霆。千千截首，万万剪形。顺吾者生，逆吾者倾。稍违吾令，如逆上清。急急如律令。
　　役符咒
　　赤天之威，电扫风驰。律令大神，手执针锤。游行三界，日月藏辉。星昏斗暗，鬼哭神悲。铁轮文戟，山岳倾摧。急急如律令。
　　飞电符咒
　　丹天火云，威震乾坤。上摄妖炁，下斩邪氛。飞电烁烁，扬风无停。通真变化，朝谒帝君。急急如律令。
　　破邪咒
　　律令大神，万丈蓝身。炁冲云阵，声震雷霆。手持斧钻，呼集天兵。擎烈火车，烧鬼灭精。上下交接，足踏火轮。水火纵横，交媾丙丁。洞渊黑煞，魁罡真人。除灾力士，降魔将军。行神布炁，三界游行。母分远近，洞谷泉扃。依草附木，土怪石精。阳封阴敕，谄佞神明。邀求血食，酷扰生灵。前后作过，遇赦不原。揽魂肆祸，积恶盈贯。并行馘戮，不许留停。追魂复体，病患康宁。增加福祉，享衍遐龄。宗风阐布，道化流行。急急如律令。
　　灵剑咒
　　乾降精坤，应灵日月。象岳渎形，驱雷电运。元精摧凶，恶亨利贞。太上符命，摄威十方。天地奉敕，策召神王。三界司命，莫不束形。九土真官，以神合真。摧山摄海，水帝送迎。传告五帝，保劫长存。诸天星宿，自来辅荣。急急如律令。
　　龙符咒
　　神雷金龙，在天化生。九江五湖，水府直仙。生变雷电，统领阴精。交风掷火，驱役天兵。飞云散炁，上彻太冥。布暴神化，六甲六丁。帝救符命，不得久停。急急如律令。
　　太一使者咒
　　天界青灵，日月星辰。五斗五星，璇玑玉衡。飞步使者，铁甲威神。左擎泰山，右执昆仑。真符到处，杀鬼万千。敢有拒逆，化作微尘。急急如律令。
　　太一二使者咒
　　北界溟溟，万里神君。北斗七元，七政玄冥。飞步使者，铁甲威神。左驱五岳，右役六丁。直符到处，霹雳一声。敢有逆者，化作微尘。急急如律令。
　　太一三使者咒
　　水界幽冥，五岳龙君。三台华盖，大赐威灵。飞步使者，铁甲威神。中五丁大啖，天地肃清。直符到处，欻馘妖精。敢有拒逆，化作微尘。急急如律令。
　　袪风咒
　　太一阳明，六甲之精。浩荡使者，飞砂走尘。腾空万里，邵阳将军。符到奉行，不得留停。急急如律令。
　　兴云咒
　　太一之精，六阴之神。叆叇使者，蔽塞四溟。周遍万鬼，邵阳将军。符到奉行，不得绍停。急急如律令。
　　驱雷咒
　　太一真人，六阳之神。火车使者，雷声腾腾。震响万里，邵阳将军。符到奉行，不得留停。急急如律令。
　　飞雷咒
　　太一玄冥，丙丁之精。电光使者，照耀乾坤。一饮万里，邵肠将军。符到奉行，不得留停。急急如律令。
　　驱雨咒
　　太上丹元，轸宿之精。润泽使者，广布天恩。飞扬万里，邵阳将军。符到奉行，不得留停。急急如律令。
　　散雹咒
　　一太一北极，玉光元精。水雹使者，雷击风奔。广布万里，邵阳将军。符到奉行，不得留停。急急如律令。
　　群雳咒
　　太一夭冲，击戍之神。霹雳使者，迅速无垠。火光万里，邵阳将军。符到奉行，不得留停。急急如律令。
　　祈睛木郎咒
　　五雷敕令掌雷霆，统辖将吏辅百灵。谨告真符下雷神，收云卷雨火急停，母使霖霪雨如绳。急急如律令。
　　木郎咒二
　　敕令三司离天开，收云卷雨正其时。五雷速驰天令施，速止霖雨无得违。急急如律令。
　　木郎咒三
　　玉清玉府木郎神，天颁告命收浮云。卷霾止雨母逡巡，太阳光辉天无氛。不奉命者伐及身。急急如律令。
　　木郎咒四
　　五方五帝白雷公，飞云神威挟太空。卷雾收云朗太蒙，日耀中天烁昏蒙。急急速速疾听从。急急如律令。
　　欻火真形咒
　　雷霆律令，掌令大神。雷火进掣，霹雳随身。天德月德，威猛最灵。七十二部，水帝龙精。统领雷神，天火炎神。不得迟停，为吾怒心。风火下掣，电合神轮。急急如律令。
　　欻火遗咒
　　黑云蓬勃火电辉，耀灵降耀兴雷威。震声大作风雨随，众魔拱手山岳摧。软差雷部大药义，赤天欻火横天霸。叱龙急如符令行。
　　欻火誓咒
　　律令大神，太一含真。五车八马，雷霆摧倾。上帝有敕，助吾臣身。威光掣电，速现真形。汝敢违慢，有负元盟。吾若负汝，永不利贞。唵吽吽嗯曜嘘□噇□吙□□叮嚧□□摄雷神。唵吽□啼呢□□咤吽□嚤咜咤耶吽。唵咭鼾□哺□□咭□吽□。急奉玉帝敕，天雷地雷，呜震八方。摧坛破洞，猛彻天仓。雷公窜母，风伯雨师。闻吾告召，速降坛前。助吾馘祟，诛灭凶奸。析晴祷雨，济死度生。急急如律令。
　　五雷罡咒
　　一步天雷动，二步地水通，三步雷火发，四步霹雳通，五步五雷使者，前扫凶恶，后驱孽龙。神灵神灵，上彻三清。五雷风伯，雷电奉行。星罡步至，与吾当先。阳光阳光，与吾荡凶。急急如律令。
　　召欻火咒
　　律令大神，风火之尊。功行非细，飞游乾坤。斩妖灭孽，捉鬼收魂。致雨倏忽，作晴顷分。持上帝敕，主火元君。撒风掷火，作水团云。雷公电母，黑暗惊人。霹雳一震，万里皆闻。随咒所召，来降巽门。飞沙走石，撼动昆仑。五方五炁，驱雷伏神。统领火将，杀戮妖氛。救护群品，拯济皇民。玉清敕下，五雷捷将，元帅真君。急急如律令。
　　誓雷咒
　　雷神昂藏，万里威光。扫荡妖孽，
　　驱却不祥。上帝有敕，立见吾傍。毁洞洞崩裂，诛鬼鬼灭亡。追魂魂复体，救病病安康。对天曾歃血，立誓救灾殃。急急如律令。
　　敕雷咒
　　五方雷神，我知其名。呼之即至，迅电鞭霆。铁面使者，赫奕威灵。救民疾苦，剪截魔精。随声应感，万神咸听。部领雷部，火车火铃。六丁六甲，雷将雷兵。威神万变，安心莫惊。誓愿救民，代天奉行。大彰显化，元亨利贞。急急如律令。
　　百变誓章咒
　　三界猛吏，欻火大神。轩辕治世，卫佑将军。五月戊午，升入南宫。火令之主，变化乾坤。霹雳大震，欻火飞升。骑龙披雾，身挂黄神。戊己巡历，丙丁游行。清茶净水，桃香一焚。书吾真像，录吾真形。声吾玄化，吾即降临。统领雷部，火车火铃。火头力士，六甲六丁。洞渊黑煞，雷将雷兵。巡绕三界，从吾降升。乾河竭海，掷火流金。焚击火车，霹雳大轰。破洞伐庙，馘妖灭精。追魂摄魄，显赫威灵。手执斧钻，铁面铜睛。解冤释结，咒诅脱清。驱瘟断疫，剪截魔灵。救民疾苦，病患和平。生理兴旺，万事昌荣。齐吾造化，玉帝书名。三宫五府，列位高真。吾於左右，侍卫祇迎。妄告吾誓，雷火自焚。汝负吾誓，天制及身。风刀拷体，六天剪形。对天歃血，母忘誓盟。急急如律令。
　　通济誓咒
　　雷霆猛将欻火神，黄帝之时为将军。战死蚩尤立功勋，玉皇敕命主雷霆。羽翅双飞烈火迸，牙如利剑炎燥焚。两目烁火耀天地，一怒海沸山摧倾。火车霹雳震凶逆，木石成粉铁为尘。破窠捣穴击妖怪，焚堂毁庙馘邪神。痨疗伏尸并故炁，瘟疫毒并区分。解冤释结无牵执，禳官散讼度灾迍。录吾真像声吾号，焚吾符篆化吾形。随吾应声无阻碍，汝亦安心莫惕惊。誓愿救民诸厄难，化形三界济生灵。恶鬼奸神莫敢干，努目一视万邪倾。急急如律令。
　　普济咒
　　雷霆猛吏，欻火大神。雷公电母，风伯雨师。邵阳元帅，铁面将军。五方蛮雷使者，谛听吾令。吾夙承道旨，掌握帝符，职任雷霆，专司杀伐。汝遵号令，来佐於吾。凡馘妖魔，驱除瘟疫。断疰沉劳，解冤释结。度厄消灾，锤枷脱锁。沉坠官鬼，离诸囹圄。毁庙焚堂，封山破洞。摄鬼追魂，救民疾苦。凡有祈求，汝宜宣力。风火无停，明彰厥职。谨按玄盟，誓言歃血。玉帝敕命，母辄故违。速去速来，大展雷威。吾在坛前，卓剑相待，立伺报应疾。
　　广应咒
　　上帝敕命，雷祖告盟，中天欻火，律令大神。遍身流火，万丈蓝身。炁冲云阵，声震雷庭。手执斧钻，呼集天兵。上下交接，足踏火轮。水火纵横，魁罡真人。除灾力士，降魔将军。解分咒诅，度厄消述。官符解散，祸害离身。瘟劳瘵，家亲伏连。山岩洞谷，恶鬼强神。神胎鬼孕，化作微尘。行
　　神布炁，远遍乾坤。发号施令，助国救民。大彰赫奕，广显威刑。帝敕在手，万里横行。立垂报应，风火无停。急急如律令。
　　敕遣咒
　　雷霆猛吏，操人精灵。赫赫晃耀，乾坤洞明。摧山倒岳，伐恶除精。天地威猛，检察神明。无私敢纵，无恶不刑。解冤释结，黑簿除愆。欠财负命，隔绝母牵。沉断劳瘵，截断伏连。沉坠官符，驱除五瘟。姻亲和合，口舌不缠。方隅安静，病患康宁。符到奉行，不得稽延。违符逆命，上有宪刑。立望雷神，大显威灵。急急如律令。
　　雷火咒
　　火德之精，五雷之神。玉枢号令，统主雷霆。三界猛吏，乃吾为主。六天火雷，惟吾独尊。救命降及，收捉鬼神。行神布炁，走火行风。领兵千万，大震雷霆。轰雷掣电，展豁风云。急急如律令。
　　布雷咒
　　太山之神，降赴雷霆。馘戮奸邪，轰震雷声。东方青雷，发青火，起青雷，馘灭东方青瘟腐木之精。宫音咒诅冤家，岩谷洞亢，木神木鬼，化为微尘。南方赤雷，发赤火，起赤雷，馘灭南方赤瘟炎火之精。商音咒诅冤家，岩谷洞，火神火鬼，化为微尘。西方白雷，发白火，起白雷，咸灭西方白瘟死金之精。角音咒诅冤家，岩谷洞，金神金鬼，化为微尘。北方黑雷，发黑火，起黑雷，馘灭北方黑瘟溷池之精，征音咒诅冤家，岩谷洞亢，水神水鬼，化作微尘。中央黄雷，发黄火，起黄雷，馘灭中央黄瘟粪土之精，羽音咒诅冤家，岩洞谷亢，土神土鬼，化作微尘。中天欻火律令大神，布炁行神，起雷发火，掣云烈烟，大施电雹，，轰震雷声。震宫岁星起雷离宫，荧惑星起火兑宫。太白星起云坎宫，辰星起雨中央，镇星起风，扫荡诸不祥。吾身行坐处，太乙月孛星君，行雷布电，殄灭妖氛，伏尸故炁，杂剧凶殃。天火地火，三昧真火，一照五雷，星行雷起。火神温赵朱马陈，诛灭无道神，不论高下鬼，雷轰电灭形。急急如律令。
　　制魔咒
　　元始化生，五雷威神。开天辟地，降伏威星。猛火万队，夜叉千群。四头八臂，巨口金睛。高天万丈，吞魔食精。呼吸风雨，叱吃雷霆。雷公霹雳，电母流金。风雷鼓动，天地冥昏。诛龙斩怪，日月无停。天神拱手，地祇奉迎。九天乾象，日月星辰。飞天神王，一一咸听。九地坤维，泉曲幽冥。北都罗酆，洞渊四溟。地司水府，明检鬼营。常行正道，养育群生。敢有作过，恼害生灵，符命所召，雷霆奉行。诛斩焚烧，化作微尘。威不可当，罪不可逃。救民济世，位列九天。诸天谣唱，神功日升。威制三界，役使万灵。斩妖诛怪，雷电星飞。婆罗威云，胆利吹辉。阿曲陈槩，毕鉴绯衣。鼓流微妙，南鲁掷火。付烟石义，疾阎斗中。须延火主，阿奴上言。鼓千和母，慎住阿乌。轮辅明寿，奎壁远图。福谣真易，雷霆隐讳。诵持万遍，与神同契。合明日月，威神加备。壬癸子亥，当诵此经。真灵护佑，与道合真。急急如律令。
　　破魔咒
　　九天九炁，百万天兵。上总天魔，下察幽冥。千神拱手，万魔导形。吞星食月，三界之尊。口吐猛火，流金火铃。雷风电雨，刀剑纷纭。神通护卫，家宅蕃荣。魔无干犯，鬼绝妖精。瘟消遁，坛禁肃清。五雷神将，安镇宅庭。玉皇敕命，不得容情。急急如律令。
　　都聚咒
　　阴灵阴灵，天惊地昏。神通广大，吞日食星。三清炁满，五帝清灵。总领三界，提点雷霆。九州社令，役使西东。五湖四海，十二溪真。山川分野，名山洞天。泉源地府，九地九灵。上朝金阙，下救凡民。三天之下，五岳大神。四读水府，一一呼名。当雷者死，顺雷者生。玉皇正炁，炼度雷霆。除邪斩妖，救护群生。急急如律令。
　　威猛咒
　　诸天雷神，三界之尊。威动上帝。诛斩凶群。天上地下，北都幽冥。降伏魔怪，追摄幽魂。三界奉命，敢有不遵。五雷猛吏，霹雳风奔。魔王束首，鬼妖灭形。护持法教，救济生民。天真保举，地祇奉迎。急急如律令。
　　威明咒
　　威明大神，上帝雷神。前有焰火，后拥天兵。风雷雨雹，霹雳交轰。逢妖斩馘，遇鬼灭形。雷公电母，风伯雨师。玉皇敕命，不得留停。急急如律令。
　　霹雳大神咒
　　三元九老，玄元始分。天兵万亿，收捉魔精。威神万队，夜叉千群。吞妖食孽，部领万神。玉帝敕命，救护生民。邪精束首，人道长生。急急如律令。
　　水精咒
　　水神水神，五炁之精。周流三界，百关通津。收除火毒，却退炎神。神精荡荡，威炁雄雄。流入胃华，五脏之中。神清炁爽，魄定魂宁。万魔荡迹，润液有功。玉帝敕命，镇安火星。急急如律令。
　　镇火咒
　　玉帝敕命，召汝雷神。镇安火星，从我游行。上承天命，统摄万灵。追魂摄魄，镇厌火精。日宫主宰，星府之尊。吾承帝命，救护生民。执符把箓，护佑坛庭。敢有不伏，剑斩火焚。急急如律令。
　　解冤结牵缠咒
　　天解地解，阴解阳解，前生父母执吝解。上世七祖，八伐冤家，咒诅牵缠解。见世父母姻亲，咒诅牵缠解。负命者解。欠对者解。鸳鸯花债，暗约偷期，怨忆者解。厨前灶后，神前佛所，怨生诉死，自诉自誓，一切咒誓解。山岩洞府，奸神恶鬼，妖精胎孕解。血湖硖石，三十六曹，七十二掾，积劫牵缠执对解。已解未解，咸令速解，速速解。汝若不解，过刻违时，遵命违符，铁面雷神，顾不容情。灭汝祟形，绝汝祟精。雷斧砍分一成灰粉碎。急急如律令。 
　　催生五雷咒
　　一步天雷起，二步地一水风，三步雷霆震，四步霹雳通，五步驱役五雷使者，前诚厌蛊，后驱孽龙。神灵神灵，上达天廷。五雷风伯，雷电奔腾。雷罡踢起，万鬼灭形。破洞伐庙，馘妖灭精。阴阳交媾，十月满盈。当令分娩，何用稽停。诛鉏襁褓，荡减血精。厌耗妖怪，产育魔灵。血湖硖石，殄扫无停。神胎鬼孕，立要区分。前生父母，咸即离身。冤家解散，咒诅无牵。速生顺生，胎衣俱生。横逆利顺，如水流倾。良时吉日，星曜长庚。十月满足，何为不生。司命在门，太乙在庭。品命定等，万神咸听。九天上帝，赐与吉祥。注禄定算，速下命章。已生未生，早获生成。父甲母乙，男女利益。债负不牵，冤雠两释。解分胎结，驱却凶殃。救民产厄，子母昌荣。六丁六甲，火首金刚。霹雳吏兵，威剑神王。掷火万里，电扫八方。阳光阳光，与吾荡凶。顺雷者生，逆雷者亡。急急如律令。
　　救产咒
　　玉方真雷，雷公电母。火师真王，无鞅雷神。风伯雨师，皆听吾令。破洞伐庙，驱邪治病。馘妖灭精，解分胎结。开辟阴阳，子母两全。临盆有庆，雷霆指挥。呼吸相应，代天奉行。急急如律令。
　　解胎结咒
　　天令灵，地令明，雷罡起，欻火兴。霹雳发，火云生。云轰煞，电光横。天地震，役天丁。解胎结，馘血精。诛襁褓，解牵缠。产身即分娩，子母获双全。急急应吾口，急急应吾声。稍违吾口敕，有如逆上清。急急如律令。
　　开道咒
　　火晶飞乌，凤觜龙鳞。飞符前路，剪除妖氛。敢有妖孽，断踪灭形。神威到处，食鬼吞精。急急如律令。
　　催生咒
　　监生大神，掌生之灵。催魂童子，七魄郎君。上帝有敕，救度身形。邪精斩首，急速降生。急急如律令。
　　下死胎咒
　　既为我子，何得自亡。汝为我冤，非理来伤。太上之子，北帝为祥。速令生下，不得降殃。天关地锁，速令开张。天理顺行，吾道自扬。急急如律令。
　　辟火咒
　　丙丁之精，元炁阳明。威逞天下，袪灭火神。急急如律令。
　　步罡咒
　　一步天星回，二步祟恶伏，三步水逆流，四步凶邪灭，五步雷公呜，六步六丁神，七步青龙加太乙，剔起雷火发万里。
　　敕朱咒
　　阳精朗照，阴鬼当衰。神朱赫赫，光耀太微。我今所化，万恶皆摧。三炁成火，七炁成台。三星俱照，符到速追。急急如律令。
　　朝斗咒
　　斗魁七星，众灵之精。辅弼二相，三台明象。六丁玉女，紫微四时。天罡天元，坎水八玄。四目神仙，金童传言。诵满百遍，七真应现。延寿驱危，斩毒灭妖。祈求任意，保真富贵。身有光明，乾元亨利。急急如律令。
　　请水咒
　　五方太一，神精北帝。太华玉浆，随吾真炁。为吾发扬，昆仑流液，翠境妙香。神明一视，万鬼成藏。急急如律令。
　　咒水治病咒
　　神水洋洋，万里精光。五雷布炁，断绝不祥。归脾入胃，透胆穿肠。百病速去，通流膀胱，急急如律令。
　　服符咒
　　无上三天大法师，太上紫微诸灵神，今有某为某病，请符吞服，愿此灵符，威灵莫测，志合天心，吞带镇贴，诛邪斩精，止绝鬼魅，永断踪由，劳疗蛊毒，灭迹除形。病者服之，五脏安宁。谨请天雷力士，地雷力士，风雷力士，火雷力士，平天大将军，平地大将军，平魔大将军，摄魔大将军，流鬼大将军，通天地，运五行，呜锺鼓，远乾坤，天兵、地兵、神兵、水兵、鬼兵，各百亿万骑，上张天罗，下布地网，诛鬼妖，捉精邪。吾奉帝敕，火急奉行。
　　召使者咒
　　赤鸦赤鸦，风火之车。雷中乌鬼，云外夜叉。受命北帝，禀令丹霞。急来报应，霞霞加加。急急叉叉，加加鸦鸦。康旻子华，帝誉之子，颛帝之孙，吾今召汝，速往雷家。急急如律令。
　　飞捷咒
　　飞捷使者，职司直符。威灵捷疾，神通太虚。上天入地，报应无阻。执牒传符，关告雷部。今日今时，来临坛所。
　　八雷神咒
　　混元之精，收炁散英。仙童十二，环列帝廷。三阳师工帅，五部雷霆。奔雷走电，流金火铃。撼动天柱，灌裂丘陵。扫荡九丑，役使万灵。号令不妄，显戮有情。赫身震伐，闭蛰咸惊。四溟八海，朝宗玉京。急急如律令。
　　召四神咒
　　东炁合肝，南炁合心。西炁合肺，北炁合肾。天雷隐隐，四户分明。雷公雷母，风伯雨师。闻呼即至，不得久停。
　　召雷公咒
　　天蓬有敕，部领雷公。欻火大神，八将侍行。雷霆猛吏，八卦将军。太乙真宰，五雷雄兵。吾今令召，速至艮宫。急急如律令。
　　起风咒
　　巽风忙忙雷起兴，冯夷鼓舞怒不停。关伯撼动天地昏，飞砂走石穿山林。震响叆叇哮吼声，翻山入水怒涛惊。急急如律令。
　　召苟毕二神咒
　　大帝曾有令，二帅是吾神。大黑天神，黑雾大神，苟毕二帅，来到坛庭。兴车倒岳，擒捉妖精。声如雷电，白捉振惊。诛魔伐恶，变雨化晴。拖天拽地，轰雷闻霆。上天至金阙，下地入幽冥。阳间并水府，役使几曾停。汝乃天之精，吾乃地之灵。以吾之真炁，合汝之真精。交姤丙壬，颠山倒岳，覆地翻天。闻吾呼召，火急降临。吞魔食鬼，扫荡妖氛。三官救，五帝行。天煞神，地煞神，天同地煞捉鬼神。仗金锤，霹雳飞。游三界，鬼神悲。吾今宣召雷门将，疾速神威现真形，速捉天下不正神。急急如律令。
　　黑煞咒
　　黑煞黑灵，黑炁腾腾。火铃火令，火光万丈。天煞地煞，黑煞将军，八煞将军，前后煞，唵吽吽□□。雷火电火，水雷阳霹雳摄。
　　祈帝网咒
　　严严冷冷，冰冻邪精。速降天龙，运动真炁。扬扬九垒，南风扬扬，北风飘飘。急急如律令。
　　又
　　东灵上相，瑞光之家。凝金聚玉，琼瑶天花。主豁火厉，扫精灭邪。慈仁救物，应时无差。愿降瑞雪，遍满中华。急急如律令。
　　又
　　金精太极，玉华散辉。驱雷走电，风火氲氤。皓师火令，降瑞太虚。太清太极，上真敕令，号令不停。急急如律令。
　　祈晴咒
　　火铃火铃，火部尊神。冲开五方，收雾卷云。清炁下降，浊炁入地。火扬万丈，烧灭邪精。急急如律令。
　　又
　　火车火车，雷令之家。三五为帅，晃光无涯。掣火万里，能掠云霞。辅佐上帝，耀目银牙。豁落水玲，迅速无差。伯温奉命，立待旸华。急急如律令。
　　邵阳咒
　　上帝敕下，邵阳雷公。雷光焕赫，黑云奔冲。闵烁霹雳，符到急行。火车火炬，八灵八猖。飞电玉女，掷火神王。雷声电光，猛彻天苍。奔风走雾，震动威灵。邵阳雷公，急起急起。
　　皇天苍苍，皇地冥冥。上帝有敕，坎雷发声。神霄诰命，火急施行。邵阳雷公，火车将军。背负火瓢，足蹑火轮。役使风雷，徧布黑云。火鹰腥烟，雷车前轰。赤猜铁狗，撼动乾坤。散云坜黑，振动南陵。霹雳□黑，雷阵飞天。邵阳雷公，随符急起。一如律令。
　　神霄敕下，巽户枢台。欻火元帅，啸命风雷。天关地轴，火急奔催。乌云斗变，飞风欻来。五方蛮雷，击鼓斩摧。八方云雷，震动九垓。四溟大神，无辄徘徊。飞天雷公，烧鬼为灰。横天雷公，吹庙成灰。猛风飞鸦，后合前开。左右雷阵，猛发霹雳。今日告命，不得违停。寸斩不赦，粉骨碎身。邵阳将军，随符即行。吾在坛前，立伺报应。急急如律令。
　　邵阳起雷咒
　　北斗七星，灌注雷霆。天罡所指，五雷急起。上帝所救，立动霹雳。啸命风雷，飞砂走石。一起雷车，二起闪电，三起喧轰，四起震动，五起飞砂走石，六起狂风大霹雳。织女四哥，勾娄咭哩，登僧得色。天雷鸣，地雷鸣，神雷鸣，水雷鸣，社令雷鸣。水雷霹雳，火雷霹雳，金雷霹雳，木雷霹雳，土雷霹雳。金木相攻，水火相击。吾呼五雷，火急霹雳。一如律令。
　　收罡咒
　　天地动，日月明。江海竭，山岳崩。罡炁起，罩吾身。雷电发，风火生。急急如律令。
　　五净咒
　　丹朱正伦清静摄，台光幽精爽灵去秽摄，彭琚、彭矫、彭质不得离吾身中摄，太上三天虚无自然摄，上清灵宝虚无摄。
　　风火前奔咒
　　火精飞鸦，凤觜龙牙。飞符前路，剪除精邪。敢有妖孽，犯吾雷车。神威到处，动风飞砂。撼山拔木，飞行太霞。霹雳玉虎，闪烁紫蛇。三司将吏，今日排衙。急急如律令。
　　太上三洞神咒卷之七竟
　　太上三洞神咒卷之八
　　襘禳驱治诸咒
　　火铃存炼咒
　　青华玉帝，神霄真王。扶桑日帝，西极月皇。四真三炁，结碧朗光。镇布三田，内外青黄。夕吞日服，上升金光。日月内运，丹宫碧房。嘘出玉体，吸入琼堂。鬼妖自除，三尸灭亡。三九得七，面礼真王。
　　神霄真王，修炼金光。虚皇玉帝，焕发九芒。结为火铃，中包元精。元炁之本，金火天丁。一念所致，神即化形。收入丹元，与道合真。内圆万象，外伏群灵。邪魔鬼魅，畏伏奔惊。金光火云，常罩吾身。急急如律令。
　　神霄玉清，降命火铃。赐我玉帅，金火天丁。金生火旺，交炼元神。内保形体，外伏魔灵。鬼精畏伏，出语惊人。急急如律令。
　　召火铃咒
　　南极火铃，金火天丁。速离巽宫，来降离门。疾降真灵，以心为将，以炁为神。吾今混合，结化成形。纳之成丹，吐之成神。天地合德，日月藏辉。火急下降，与吾合真。急急如律令。
　　火铃咒
　　火焰飞光玉女，雷霆猛火将军，太微降火大将，推掷火群，飞火前奔。火轮万乘，火兽千群。火乌火马，火布乾坤。炎火帝君，雷火真人。火山大将，风火元君。太阴真火，日精炎君。南极火铃，金火天丁，各仗火剑，统御火兵。火晶大圣，火铃大神，速烧邪鬼，永不存形。络绯谈，赫赫阳光，速降真火摄。
　　又
　　火官火帝火铃神，飞驾火车乘火轮。火铃大将宋无忌，南方火德天门神。天雷大将刘忠摄，火焰连天日月昏。地雷大将李用之，收摄万鬼作坑焚。火雷大将周文庆，四大神洲建火城。风雷大将朱永安，真火飞来摄邪
　　精。金睛螣蛇千万丈，吐火万里烧鬼神。朱凤衔火九天来，飞逐邪精无处存。邪精邪祟疾速去，不去袪来火裹焚。急急如律令。
　　天罡咒
　　天帝释章，佩带天罡。五方凶恶之鬼，何不消亡。飞仙一吸，万鬼伏藏。唵吽吽喗□畦哩娑诃。
　　日君咒
　　日魂朱景，昭韬绿映。回霞赤童，玄炎标象。奔风，郁仪，赤光炳焕。唵郁□□喅，真人元晖。唵嚩啖啰喗，□哩□诃。
　　月君咒
　　月魄叆叇，芬艳翳寥。宛延灵兰，郁华结翘。淳金清莹，炅容素标。唵□□□，□哼□鉴。唵嚩明啰□啰，娑婆萨诃。
　　三十六字天罡咒
　　唵□嘙□啼哪□哪哩哪嘙哩□□哩缚□诃哩晖咤哩喗咤吽吽咤吽晖哒哩娑诃敕煞摄。
　　玄坛勑符咒
　　公明公明，母负誓盟。闻吾呼召，疾速降临。玄坛大将，北极之精。龙虎逆象，诛灭凶狞。破庙烧神，八王统兵。祷雨祈晴，轰雷掣电。立召立应，报应分明。天师有敕，火急奉行。急急如律令。
　　治寒病咒
　　火铃火山神，烧鬼化为尘。风病从风散，炁病炁除根。瘟疫诸毒害，寒热速离身。疾痛从此散，男女保安宁。急急如律令。
　　退热咒
　　九江水帝，四渎源公。满天降雪，遍地严霜。朔风似箭，雹霰如倾。退散邪热，保救安宁。雪山万仞，冰煞邪精。急急如律令。
　　会雷咒
　　浑沌无象，一气化生。开朗天地，雷霆运行。嗒唷大梵，□□□□。阴阳交际，□□□□。□呶□哪，咥哧□嗔。呼吸吘吃，咭啵□□，咆啝嗐□，□吙□吽。□□□□，呒□□吟，□鸣□□，□□□□。持诵一遍，雷霆降临。急急如律令。
　　洞玄遣将咒
　　吾以清为本，以正为威。使鬼神擎拳随侍，令风云聚散如期。一呼一吸体天地之枢机，举措奉行禀元皇之节制。以致三天之上，九地之下，一如律令，咸听指挥。刘天君等，上天之精，惟汝最灵。遣汝上天，速赴帝庭。遣汝入地，直至泉扃。遣汝入水，速至龙庭。遣汝布雷电，真炁运雷霆。遣汝捉精怪，速缚来现形。吾禀天命，按令奉行。有罪当戮，无罪不征。乾元亨利贞日月，与吾并敕，召铁面将，疾速现真形。请勿为小节，自抵负真盟。吾今斗口立，俟汝早回程捷疾。
　　排难解纷咒
　　天灵天灵，郁罗达明。排纷解难，枢府大神。扫，除凶恶，守卫元真。急急如律令。
　　又
　　物禀一炁，神化无方。雷霆窟宅，扫荡不祥。急急如律令。
　　火铃威光咒
　　流金火铃，元始之精。中佐北极，上侍玉清。威灵第一，头戴七星。口吐火焰，万里光明。青灵勑下，与救群生。德合天地，威震雷霆。气冲宇宙，阴伏阳生。前排六甲，后拥天丁。拏云掣电，飞走火铃。擒捉阴霾，破斩邪精。霹雳大震，天地肃清。玉清令下，火急奉行。急急如律令。
　　总摄咒
　　都天雷神，三界之尊。威动上帝，诛斩凶群。天上地下，地府幽冥。降伏妖怪，诛摄地神。三界奉命，敢有不遵。五雷猛吏，霹雳风奔。魔王束首，鬼妖刑身。护持分野，救度人民。天真奉命，地祇举申。急急如律令。
　　下令咒
　　欻火大仙，自巽度乾。摧山倒岳，覆地翻天。万神齐诺，呼圣召贤。敢有魔魅，奉命不虔。诛以黄钺，斩以镢天。帝敕在手，永镇吾权。一掷不到，递接相传。二掷不到，逢赦不原。三掷不到，永灭风烟。令下急如星火，三界母得稽延。将吏急急到坛，为吾明彰报应。
　　开关咒
　　太极之始，云篆太虚。三炁成符，元始玉书。天阙掌关，诸帝诸君。承符奉命，奏入帝廷。罡风九丑，火速潜形。敢有干试，风火无停。一如帝命，火急遵承。
　　消灾咒
　　北斗七真，统御万灵。东西南北，保命前行。日中大象，共照群生。扫妖氛不侵云汉，茂天地无物不生。救人间扶衰度厄，化邪魅悉皈正真。掌山岳天地交合，益四海混同不分。固根炁育养精神，敕龙虎追摄鬼神。皈元保命，统摄生灵。宣行宝箓，万圣卫轩。随愿应口，道合自然。急急如律令。
　　布斗咒
　　魁罡至圣复至神，我今飞步登阳明。
　　天旋地转步七星，蹑罡履斗齐九龄。
　　众神辅我谒帝庭，一切官将卫我形。
　　万灾不干我长生，我得长生亨利贞。
　　总召灵官咒
　　灵官性急，威胜那咤。三头九目，变现通灵。分形变化，一体三身。鼻流黑雾，罩定乾坤。闻吾召请，速离天门。驱邪捉祟，远近搜寻。山魈精怪，捉缚来呈。速临附体，通吐姓名。若有违令，押赴北庭。
　　封山咒
　　南方火德祖，炎帝丙丁神。三头分九目，九臂见金身。金眼霞光迸，雷音火电生。剪邪皈正道，遇召现真形。收摄邪魔祟，急捉降乾门。急急如律令。
　　建火罩摄邪咒
　　日之光，火之祖，结铁为柯，纲为罟。红焰炎炎，四方皆举。上彻青霄，下连地户。东至木源，西至金祖。南至朱陵，北至酆都。小至十二地，上鬼不得下，外鬼不得入，内鬼不得出。蓬头将，黄头将，牢头将，药叉将，火轮将，五方捉鬼将，左右急捉将，斩头滴血将，急捉摄。急急如律令。
　　都天雷公咒
　　都天雷公，袪雷饮虹。天符到处，不得停踪。救时荒旱，猛吏威雄。敢有乱性，天令不容。急急如律令。
　　捉附咒
　　天蓬天罡，助吾纪纲。丙丁三炁，口吐火光。与吾捉祟，莫令停藏。捉来剑劈，焚脑除浆。收三魂，附童体。急急如律令。
　　火狱咒
　　炎精炎精，朱雀飞腾。神笔一下，上接丙丁。烈焰神女，手把帝铃。三昧真火，速降朱陵。三台助力，使者降灵。火轮神将宋无忌，速持火轮烧鬼灭形。急急如律令。
　　又
　　谨请丹天火犀院元帅，红霞丙丁神，金头铁炎大火轮神王，烈焰女子神王，赤脑红霞使者，大威德阳精使者，朱雀神君使者，灭风赤罗使者，急降真火，烧杀邪精。金轮风急，火天通彻。内有三身，飞腾赫奕。不烧正神，只烧鬼贼。烧鬼为灰，炼鬼为汁。一切邪神，闻吾火烧，化为粉碎。急急如律令。
　　灵官治邪咒
　　正一大将，金砖火瓢。总领吏兵，剑戟枪刀。下游山岳，上彻云霄。白蛇显迹，啖食鬼妖。通魈百鬼，斩断根苗。吾步星斗，鬼哭神号。收捉恶鬼，尽付功曹。急急如律令。
　　火铃治邪咒
　　谨请荧惑星君，火铃将，火铃神，火铃童子，火铃兵，火铃大将宋无忌，驱火雷，撼火铃，摄丙丁，腾火云。上下八方，罩定邪神。内无出，外无入，敢有违者，炎火为尘。急急如律令。
　　流金火铃召咒
　　上清三境，总炁上元。八景冥合，众神侍轩。中有大将，辅佐太玄。统摄天兵，八万四千。神变莫敌，威镇玄天。闻今召请，速至坛前。急急如律令。
　　捉缚咒
　　上清有命，令我排兵。罡神受敕，佐天行刑。追问鬼贼，立便通名。唵吽咤哩，聚神急摄。
　　醒魂咒
　　开通天庭，使人长生。三魂七魄，回神反婴。灭鬼却魔，来至千灵。上升太上，与日合并。三魂居左，七魄守右。静听神命，亦察不祥。邪魔速去，身命安康。急急如律令。
　　净秽咒
　　玄天正炁，黄老之精。吐水万丈，荡涤妖氛。三魂守卫，七魄安宁。形神俱妙，与道合真。
　　召马灵官咒
　　南方之精，其名丙丁。一体三身，九目九睛。身披金甲，足履火轮。闻吾关召，来合我身。除邪灭祟，救护生灵。急急如律令。
　　金城咒
　　金砖大力神，闻召降真灵。口吐三昧火，金砖灿灿明。一片化千片，四面结金城。炎炎火焰逼，火焰煅鬼神。元始上帝敕，妖魅化为尘。唵□也咈哩耶。
　　服霄炁咒
　　吾受雷公真炁，电母威声，以除身中万病，百姓同得以治形。令吾得使五行之将，六甲之兵，斩断百邪，袪灭万精。急急如律令。
　　召温帅咒
　　天炁荡荡，地炁明明。化身东岳，主管鬼兵。大赐威力，猛展神灵。依吾教命，速降符中。奉上帝救，速召太保。某统领追摄疾。
　　召合里咒
　　天为我覆，地为我藏。北斗七星，为我衣裳。为我者太阳，不为我者灭亡。吾身藏於豁，落九真之内，流火之乡。兵不得侵，刃不得伤。鬼神不得见，灾祸不得殃。吾身到处，天大吉昌。
　　乌晹烧邪咒
　　乌旸汝吸铁，南方赤凤血。一吸入符中，神愁鬼脑裂。真人南方来，龙虎交牙吼。阳光烧阴鬼，鬼神何处走。真光起太阳，地火起离方。雷火艮上发，烧灭诸不祥。急急如律令。
　　乌旸符咒
　　火铃火令，南方统兵。精兵十万，各变真形。丙丁居左，白虎右迎。丙丁神，丙丁将，丙丁力士，丙丁童子，丙丁吏兵，丙丁将军，并降真炁，入吾符中，救护生灵。急急如律令。
　　乌晹治病符咒
　　日出东方，赫赫扬扬。扶桑涌水，万里精光。南方真炁，驱却不祥。轰天霹雳，白刃如霜。离中阴鬼，坎位真阳。星辰元位，北斗天罡。俱入脾胃，搜入肝肠。驱除百鬼，流通膀胱。所祝者圣，所愿者昌。所祈者应，所患者康。邪魔外道，摄赴魁罡。急急如律令。
　　住头痛咒
　　五雷五雷，皂纛神雷。头痛小鬼，收摄奉行。北帝钦轮，普灵神摄。赠啼嘟嚧摄，咤神坠地，地坠神咤。太上延生，台光爽灵。辟除阴鬼，断绝邪精。灵谅不竭，寿考长宁。阴逐七魄，阳有三魂。邪炁不入，真炁长存。依吾教旨，上奉三清。急急如律令。
　　咒扇治病咒
　　太上扇子清，扇散百邪精。吾今才一扇，病患立安宁。急急如律令。
　　乌旸火城咒
　　赤帝火王，围中明煌。刀剑如雨，斩鬼火王。符至立至，急摄无疆。谨请南方火德荧惑星君，火铃将军，火铃神将，火铃童子，火铃吏兵，火轮火车将军，驱雷光，撼火铃，摄丙丁，驾火云。上下八方都罩定，邪鬼出者化为尘。急急如律令。
　　敕剑咒
　　吾是洞中太一君，头戴七星步四灵。手执龙刀震上立，历巽巡离直至坤。兑户游行至乾亥，遥望天门谒帝君。坎子恒山顶上过，直下艮宫封鬼门。敢有不顺吾道者，驱来剑下化为尘。急急如律令。
　　驱邪咒
　　南方丹天君，流金大火铃。半天横五岳，翻海震乾坤。周游六合内，统领利天兵。闻吾呼召至，急速莫稽停。收斩凶神并恶鬼，速捉将来赴火城。急急如律令。
　　都天大雷火咒
　　唵吽吽救，起九天都火令，炎帝之精。流金圣者，火鸦神兵。掷火万里，扫荡妖氛。焚烧鬼贼，风发离宫。通天火索，黑焰黑风。飞火赫奕，大神应冲。吾行火法，各执帝锺。撼动三界，妖魔灭踪。谨请南方火德荧惑星君，部领先天真大百万火众。火星童子，腥烟使者，铁面神王，三五将军，驱逐火轮、火车、火龙、火马、火弓、火箭。上奉玉清真王，长生朱陵大帝，救风火鸣条，烧天烈地。九江滚沸，四海翻涛，烹江煮海。煅炼蒸，炮火焚灰，灭山魈，木客古怪，妖精辈尸故炁。五酉夫人，猎射三界不正妖魔。五猖邪巫鬼怪，气候瘟神，遇丙丁之火，急走千里。巽风霹雳，万鬼灭形，化为微尘。急急如律令。
　　布营隐身咒
　　东方起木城，南方起火城，西方起金城，北方起水城，中央起土城。各各统领兵吏，分布五方，安营立寨，驻札拥护。隐吾日宫藏，隐我月宫藏。隐身都法王，水火瘟疫，鬼神诸难，我身隐入大圣诸宫殿。唵拥身拥身，护身护身。罗剎夜叉救摄诃。火轮火轮，速盖吾身。火轮火轮，速藏吾身。火轮火轮，速变吾身。
　　敕水咒
　　清净之水，日月华开。中存北斗，内映三台。神水一噀，散祸消灾。急急如律令。
　　敕身咒
　　谨敕病身，五藏六府，九宫七政，十二神室，四肢筋骨，皮肤血脉，九窍营卫，一百八十灵关，三百六十骨节，八万四千毛孔。左三魂，右七魄，三部八景，二十四神，从今退救之后。汝为太上之子，玄皇之孙。头戴朱凤，足履玄武。左御青龙，右踞白虎。朱雀导前持幡幢，玄武随后负锺鼓。青龙扶迎，白虎侍从。即令患身，心不受邪，肝不受病，肺不受奸，贤不受昏，脾不受怖，胃不受秽。一身清净，万邪不干。吏兵导引，五神侍侧，随水奉行。
　　敕房咒
　　次敕病房之中，一敕东方木枯折，二噀南方午火灭，三噀西方金石裂，四噀北方海水竭，五噀中央土摧缺。噀人人长生，噀鬼鬼绝灭。千邪万怪，随水消减。急急如律令。
　　绝瘟咒
　　五方之精，五土之神。四季游荡，寒热赤青。吾奉帝敕，斩汝身形。汝须速去，不得有停。风雷哮吼，剑戟如林。酆都录籍，北府传名。急急如律令。
　　天道断，地道断，人道断，鬼道断。天道塞，地道塞，人道塞，鬼道塞。天关把头，地轴把尾。尾合一头，永灭断绝。急急如律令。
　　五雷总摄咒
　　天帝敕命，总召雷神。上通无极，下摄幽冥。阴阳交合，运动魁罡。赫奕威杀，霹雳震惊。三界奉令，日月璇玑。雾霭腾腾，江海翻鸣。吾召将帅，火急降临。来坛听令，诛斩邪精。山魈魑魅，化作微尘。移山倾岳，元亨利贞。火轮神将，不得稽停。符命到处，火急奉行。急急如律令。
　　召功曹咒
　　玄曹玉文，立功之官。主持玉清，奏告三天。上帝有勑，速见神光。急急如律令。
　　金火天丁召咒
　　南极火铃，金火天丁。速离巽宫，来降离门。烘烜赫烙，疾降真灵。以心为将，以炁为神。吾今混合，结化成形。纳之成丹，吐之成神。天地合德，日月藏辉。火急下降，与吾合真。急急如律令。
　　金火天丁咒
　　雷火真君，天信之神。统领火部，金火天丁。火兵火吏，猛火随身。呜锺击鼓，飞走火铃。雷火闪烁，风火飞腾。照败邪鬼，无路逃形。焚烧绝灭，化作微尘。急急如律令。
　　雷火真君，金火天丁。吾今召汝，速降真形。邪魔外道，毒龙妖精。悉皆摄捉，袪赴火轮。烧灭为灰，万劫无生。急急如律令。
　　崔向二使召咒
　　青灵青灵，火铃将军。汝受吾权，吾召汝形。手执火耀，光射三清。神剑所指，降雷飞霆。火轮万乘，遍满乾坤。何神不伏，魑魅减亡。风火捷疾，速降坛场。急急如律令。
　　天丁催生咒二
　　南昌黄华，玉眸炼身。十月满足，骨骼已成。好生使者，韩君丈人。司命司录，卫房圣神。九天持符，监真度生。符下五脏，急离母身。急急如律令。
　　妙火铃真，监生上穹。执符把箓，好生韩公。五帝破魂，三台录封。七元助魄，神元辅宗。尸鬼逼合，本欲鬼穷。保持人命，杀却邪踪。神符覆护，冰光玉容。急急如律令。
　　化形咒
　　天蓬大将，北帝神君。巡游三界，普救生灵。诛斩邪鬼，粉碎微尘。急急如律令。
　　净身咒
　　吾以月洗身，以日炼真。仙人辅我，玉女佐形。二十八宿随吾指陈。左有六甲，右有六丁，前有雷电，后有风云。千邪万秽，逐气而清。急急如律令。
　　净口咒
　　天蓬天蓬，持剑当胸。奉命北帝，有大神通。令吾净口，慎勿秽冲。大道驱使，六甲六丁。倾山塞海，昼夜不停。急急如律令。
　　净天地咒
　　天地开朗，四方为裳。玄水荡涤，辟除不祥。双童把门，七灵守房。灵精谨炼，万炁混刚。内外贞利，福禄延长。急急如律令。
　　变神咒
　　灵宝降敕，变我身神。代天行令，役使雷霆。都督三界，节制万灵。吾今变相，速降真形。急急如律令。
　　护卫咒
　　青龙在吾左，白虎在吾右。朱雀在吾前，玄武在吾后。黄龙镇吾肺，七星在吾手。吾在玉座中，太乙为吾耦。吾今召集天神地祇，本坛诸司将吏，并在吾前后左右，四维上下，护佐吾身。凶神恶鬼，只闻吾声，不见吾形。如有干犯，押入酆营，依律定罪。急急如律令。
　　七白咒
　　一白入贪狼，二白巨门傍，三白禄存位，四白文曲当，五白廉贞内，六白武曲乡，七白破军下，三魂同入藏。惟有五星并五影，玉皇有命佩天罡。上台护吾身，中台护吾命，下台杀万鬼。急急如律令。
　　召火犀咒
　　上帝敕召，朱彦来临。雷声左震，电光右随。鼻涌黑雾，充塞乾坤。呼风哨雨，鬼啖神惊。天罡大神，化现真形。手执铁棒，拷打阳魂。黑虎奔渺，足蹑风云。旋乾定巽，天地暗昏。凶恶立灭，何鬼敢存。有违法令，罪罚非轻。急急如律令。
　　五雷咒
　　天雷隐隐，神雷轰轰。龙雷大作，水雷翻波。社令雷火，霹雳纵横。神威一发，斩灭邪精。上帝敕下，火急奉行。
　　火罩咒
　　日之源，火之祖，朱陵火府之精。火铃神，火轮神，火神罩鬼神。结为网罩摄邪精，火罩八方空。世界火焰腾，腾化铁罗。火官火君，火帝火神，不问高下，为祸鬼神，一切罩下，搜讨邪精。吾行火罩，上彻青云无极天，下至风轮法界。东彻木源国，西止金祖天，南止朱陵府，北止大罗天。上有鬼神不得下，下有鬼神不得上。内有鬼神不得出，外有鬼神不得入。何神不在吾罩中，何神不在吾洞中。谨请火罩大神徐忠、江巨、赵玉、翟宁，禀吾敕令，听吾号令，火急奉行疾。
　　黑罩咒
　　四天闭塞，八面黑云。上彻天河黑泽，下至九垒重阴。黑风雾雳，黑雾奔腾。黑罗黑网，黑索黑轮。黑雷黑雹，黑炁云。吾行黑罩，罩定鬼魂。邪愁祟惨，鬼哭神唫。谨召天蓬主兵都元帅，玄武壬癸大将军，大黑天神苟留吉，黑雾大神毕宗远，灵官阴雷神马宗才，不动尊王宋文卿，七级使者，铁冠使者，北帝吏兵，黑戈黑甲，黑马黑兵，黑云蔽日，黑炁混凝。跨黑龙，骑黑虎，麾黑旗，击黑鼓，呜黑锣，扬黑土。运形变化，逞威灵。无论高下，选甚家亲，金仙古佛，灭迹除形。为妖典祀，寸斩无停。掀砖掷瓦，飞石扬尘。山摧海竭，火灭地平。悉皆收捉，无处逃形。明明人道，黑黑鬼门。大道昌盛，仙道兴隆。魔道灭影，鬼道无踪。视之不见，听之不闻。千程黑暗，万里昏沉。天黑地黑，黄河黑，天地山河漆墨黑。广布普天广大罩，为吾罩下鬼神魂。急急提兵周八极，生擒活捉赴坛庭。吾奉紫微大帝敕，普天罩大黑罩摄。
　　火轴衮鬼咒
　　上帝有令，降付雷霆。朱陵火府，炎炎威光。腾空三界，乌黑诛殃。烧精炼魄，焚灭邪殃。周流六合，太乙运罡。火罩速下，铁罩高张。逐邪附体，通说显彰。如违律令，罪检条章。噂□啼嗗吁□喝。急急如律令。
　　追鬼火鸦咒
　　火鸦神将，火铃将军，南方使者，赤鸦将军，飞符走骑，赤骥飞炎。黑赤大宰，挥剑流星。冲天破地，邪鬼无潜。锥邪灭殃，速供情因。元亨释哩，九丑口嗔。急急如律令。
　　颤鬼咒
　　皇天敕令，巽户行风。鬼着形灭，神着消踪。与吾战鬼，姓名速通。急急如律令。
　　醒魂咒
　　清清灵灵，壬癸朝真。三魂归体，七魄安宁。台光灵幽，精速附童体。急急如律令。
　　摄邪雷公咒
　　都天大雷公，霹雳震虚空。精兵三十万，煞炁遍乾坤。扬沙飞走石，掣电破群凶。铁面扫妖孽，狼牙啖疫瘟。黑天雷鼓震，万里绝无踪。号令传天敕，炎散空洞中。上至魁罡界，下至九泉宫。都天雷火敕，永为清争风。急急如律令。
　　一转六神出，二转四煞兴，三转魁罡动，四转黑云涌，五转霹雳轰，六转雷雨解，七转收摄虹霓旱魃，拦截风雨不正鬼神，摄赴五雷之下，受死灭形。急急如律令。
　　太上三洞神咒卷之八竟
　　太上三洞神咒卷之九
　　雷霆祈祷诸咒
　　结坛咒
　　元始老君，敕天地水。三官山川，五岳四渎。昆仑九土，日月五星。九曜二十八宿，三十六雷，璇玑玉衡。五斗真人，百亿圣众。咸当承奉，卫护吾身。斩邪灭恶，诚魔收鬼。九州社令，疾速奉行。
　　召雷咒
　　雷霆号令，敕召众灵。上通无极，下彻幽冥。先天月孛，副帅雷君。康刘二帅，提点雨霖。吕魁使者，承符速临。五岳四渎，山川之英。九州社令，血食之宾。大轰霹雳，普降甘霖。吾奉帝命，召汝来临。若违帝命，如逆上清。急急如律令。
　　社令雷神咒
　　社令雷神，玉府威灵。呼吸风雨，
　　掌握鬼神。上至酆都，下及幽冥。雷电霹雳，迁发严行。代天执令，伐恶施刑。威威赫赫，助国救民。随吾符命，速震雷声。急急如律令。
　　又
　　玉帝有敕，威震雷霆。五雷龙电，驱役天丁。风雨浩浩，雷电奔惊。符命告下，雨泽如倾。急急如律令。
　　又
　　光辉返照，太乙之精。呼电召雷，魍魉灭形。敢有干试，风火无停。吾奉帝敕，永保长生。雷霆雷霆，斩灭妖精。风火电光，毁灭妖形。前火红炽，后火光炎。吾驱雷公，大兴霹雳。天关左转，地轴右奔。雷神速起，不得稽停。呜鼓雷神，混电恶轰。魔明赫猛，烈煞石崩。雷主律令，准敕奉行。天雷力士，玉清有敕。邪妖恶鬼，速起霹雳。急急如律令。
　　流火阳日咒
　　荧惑一星，驱飞火轮。万里烜赫，霹雳发声。急急如律令。
　　金虎阳日咒
　　雷霆大神，金虎将军。威雄猛烈，摧破山林。急急如律令。
　　朱雀阴日咒
　　朱雀凶星，代物诛精。腾天倒地，驱动雷霆。急急如律令。
　　金虎阴日咒
　　玉帝敕命，太乙雷轰。响振三界，万里能烟。怒气爆烈，霹雳冲天。妖邪粉碎，元亨利贞。
　　欻火咒
　　欻火大神，五岳齐倾。吏兵神将，速赴吾身。霹雳神君，速振乾坤。急急如律令。
　　邵阳雷罡咒
　　天皇天皇，雷应八方。响彻高穹，洞及渺茫。天雷地雷，猛彻天仓。雷公催辅，玉女持罡。谢仙一指，飞涌神光。其炁如丝，魑魅消亡。坤舆摄佐，激指天罡。唦吽咭咤，四目老丑，急起急起。急急如律令。
　　化财咒
　　天有钱星，地有钱灵。阴阳造化，陶铸均平。天上地下，异相同形。吾今煅炼，贯伯分明。火龙火马，遇火成精。内含四象，外应五行。旋风使者，烈焰将军。风传火化，元亨利贞。急急如律令。
　　敕雷公咒
　　仰启雷公，呼起黑风。四面铁鼓，东冲北冲。天脉气运，捍起苍龙。随吾下界，立便周通。星辰沉溺，瑞炁浓浓。速传五海，应对北翁。震雷大响，游逵乾坤。飞砂走石，火龙降空。邪精魍魉，尽与绝踪。急急如律令。
　　神霄玉府咒
　　神霄玉府，十方天丁。青玉介冑，龙绦虎巾。擒制万魔，搜捉鬼神。随符所到，道炁潜营。摄魄追魂，寿命无倾。急急如律令。
　　天元咒
　　天元海神，苍伯虎母。流阳降灾，土木金火。风伯雨师，电驰雷火。咒动玉清，龙飞九五。急急如律令。
　　阿香公阿香公，凿开泉眼，推转雷车。轰雷掣电，普施甘雨，以济焦枯。急急如律令。
　　降雨咒
　　玉清有敕，威震龙庭。五雷电雹，袪役天丁。风雨混混，雷曜奔星。天符告下，雨降如倾。急急如律令。
　　行雨咒
　　雷本运水，造化万灵。四溟奉命，八海翻腾。雨令急至，恶者殄灭。善者咸生，济人利物，润泽生灵。急急如律令。
　　安土地咒
　　元始安镇，普告万灵。岳渎真官，土地祇灵。左社右稷，不得妄惊。回向正道，内外肃清。各安方位，备守宅庭。太上有敕，搜捕邪精。护法神王，保卫诵经。归依大道，元亨利贞。
　　天雷咒
　　天雷隐隐，龙虎同行。太华太妙，雷电飞奔。飞砂走石，倒海收云。能晴能雨，收魄收魂。蓬莱之部，风雨上卿。霹雳铁斧，皓翁灵尊。驱邪伐恶，木郎驱云。电母啖吼，雷公前奔。风轮火车，震灵将军。霹雳万里，破伏鬼神。急急如律令。
　　东方蛮雷咒
　　东方玉宝，云雷大神。身披金甲，手执神枪。摄魔逐鬼，扫荡诸凶。神符到处，邪妖灭踪。急急如律令。
　　南方蛮雷咒
　　南方玄真，闪电大神。千变万化，出入如云。身披金甲，手执火轮。神符到处，百妖藏形。急急如律令。
　　西方蛮雷咒
　　西方太妙，追风大神。虚无至极，渺渺玄冥。能驱魑魅，斩绝妖精。神符到处，邪鬼断形。急急如律令。
　　北方蛮雷咒
　　北方玄上，集雨大神。通天入地，遍满乾坤。斩除凶恶，断绝鬼门。神符到处，速捉妖精。急急如律令。
　　东北方蛮雷咒
　　东北度仙，元天大将。出入莫测，道炁合真。疾速驱妖，斩断精魂。神符到处，不得留停。急急如律令。
　　东南方蛮雷咒
　　东南好生，烧火大将。赫赫通天，南极玄冥。摄伏魔鬼，妖精灭形。吾今所使，朗灵奕神。急急如律令。
　　西南方蛮雷咒
　　西南太灵，吞魔大将。九天灵君，光透表裹。动扰天真，擒邪捉鬼。安护生灵，速去速去。急急如律令。
　　西北方蛮雷咒
　　西北无量，驱魂大将。通天变化，豁落吏兵。逐邪斩怪，助国安民。见吾即化，无降一生。急急如律令。
　　追魂咒
　　阴灵来我旛，阳灵返汝残。北斗天蓬敕，玄武开阴关。魂魄乘吾召，急急附吾旛。急急如律令。
　　附旛咒
　　阳神返汝魂，阴灵返汝残。魂魄随吾召，急急附灵旛。元亨利贞，魂魄归形。五脏万神，不受死惊。回尸返神，永保黄宁。急急如律令。
　　还魂咒
　　三部生神，八景已明。吾今召汝，返神还灵。一如律令。
　　天蓬符命，追摄魂仪。阳不拘魂，阴不制魄。三魂速至，七魄急临。从元入有，分明还形。急急如律令。
　　追魂符咒
　　天蓬元帅降真灵，履罡挂甲护身形。三十六将施威武，升天入地馘魔精。破窠捣穴诛妖孽，泰山五岳不留停。十殿罗酆皆历徧，摄上魂魄不得停。三魂摄来归本体，七魄追聚复神庭。咒诅冤家母得拒，玉皇敕命不容情。急急如律令。
　　追魂将咒
　　神威五岳，炁贯乾坤。万丈火焰，电掣雷奔。帝锺震撼，击碎昆仑。持吾八臂，变现身形。四头赤发，神鬼吊惊。破窠捣穴，摄魄皈宁。追魂复体，起死回生。上扶天德，下济苍民。急急如律令。
　　追魂水火索咒
　　谨请水索神，火索将，九天巡察，追魂使者徐守中、翟世宁、赵子玉，天蓬黑煞，洞渊三十万兵，依准北帝律令，敕缚邪精。南斗神，北斗将，受法敕，与吾急降灵。速往患人行坐处，四维远近诸邪门。妖社淫祠精怪洞，土司水府及阴庭。追夺患人魂与魄，回生起死复康宁。帝敕不容情，毫发莫稽停。急急疾。
　　社令咒
　　社令之雷，英雄之炁。藉天之威，托天之庇。吾令召汝，斩无道祟。欻火元帅，为吾押起。天限已至，六合震雨。急急如律令。
　　四箭咒
　　雷霆大神，白虎将军。威猛勒力，摧碎山林。使剑火轮，驱用雷兵。专烧鬼屋，扫灭妖精。朱雀凶星，伐物追精。腾腾倒地，驱使雷霆。官符将军，兴动雷丁。催行雷令，阴报雷霆。急急如律令。
　　黑雷咒
　　天皇号令，飞剑斩起，黑雷翻天。大煞天煞将军，伽叱地煞将军，那耶年煞将军，摩罗月煞将军，天伽日煞将军，摩诃时煞将军，咤咖水煞将军，勒叉火煞将军，摩呵三十六雷煞等，众只今撼动天地，冲破雷城。飞天霹雳，杀伐邪精。大施甘雨，普济群生。违令煞神，随符斩落。急急如律令。
　　雷器霆煞咒
　　唵啼轰雷霹雳，摄流金白虎速起。摄救天之威，雷怒风驰，雷怒大威，击破天地。违令雷神，飞剑斩尸。汝若不到，化为黄石。真王号令，追龙负云。唵吽吽众神稽首，邪魔归正。敢有不伏，化作微尘。
　　东方魔明咒
　　天道合真，日月合明。天清地宁，五岳摧倾。明神辅我，天威辟兵。威震驱风，速降如云。急急如律令。
　　南方烈煞咒
　　天火彻光，地火煞光。神朋一召，普遍万方。光明朗照，追送五方。身佩列宿，上接天罡。急急如律令。
　　中央焜电咒
　　太乙元皇，令摄天罡。中皇统御，玉帝所藏。成汝之妙，立示五方。吾剑一指，云雾高张。急急如律令。
　　西方赫猛咒
　　天雷地雷，声震八方。摧山倒岳，上彻天苍。吾今召汝，齐到帝乡。急急如律令。
　　北方恶轰咒
　　八方洞潭，普及万物。通天应地，灵迹见罡。火仙一吸，齐到天罡。急急如律令。
　　遣奏咒
　　唵吽吽呕唌，婆尼咎渊。驱雷役电，震响三天。疾疾速速，立便随前。混混元元，结成宝篇。凶秽荡尽，真炁周旋。上天混合，五岳山川。立居左右，听吾令宣。吾符一起，冲透云烟。奏文直上，径达道前疾。
　　北帝威神咒
　　我弼元皇，普济万方。仰瞻金阙，上朝玉皇。众真之表，万道之元。无远不烛，无幽不光。洞达三境，照耀八荒。群魔屏斥，万鬼灭亡。吾有宝剑，七星耀芒。上冲斗牛，下伏魔王。青龙在左，白虎右傍。玄武后护，朱雀前当。我为殿帅，总领群章。五府之长，百神之尊。神威广运，圣德恢弘。山川我掌，江河我通。身翼两曜，威伏群龙。头戴华盖，手执金锺。撼山山裂，撼海海通。皇天我主，皇地我通。一挥自我，万化之宗。金童侍卫，玉女常从。手挟泰华，足蹑崆峒。赫赫万象，巍巍九重。传之永久，与天齐同。急急如律令。
　　灭冢讼雷火咒
　　太上玄元，九都紫天。理魂护命，高素真人。我佩道法，受教太玄。长生久视，身飞体仙。冢衰永安，鬼讼息奸。魂魄和悦，恶炁不烟。游魅魍魉，敢干我神。北帝呵制，收炁入渊。得录上皇，谨奏玉宸。顺道者举，逆道者焚。北帝所视，万魔收魂。三十二帝，驱荡邪瘟。神祇屏迹，体升昆仑。食啖精祟，身为帝君。闭塞鬼户，开我生门。召请使者，去如奔云。雷公收煞，绝灭妖氛。存念上皇，众魔消瘟。都司判录，呈启帝君。急急如律令。
　　祝笔咒
　　神笔最灵，二炁合并。天蓬与我，大仙卫形。辟除万病，使我长生。符笔一扫，民得安宁。急急如律令。
　　请将法咒
　　正炁入天，地元精焕。八威分明，一十字料，得少人知。笔行神行，魁罡散灵。辟除万病，保合利亨。
　　下盖咒
　　天为我盖，地为我载。北斗玄星，为我衣裳。吾藏弟子，某人在七元星宫之内，流火之乡。干不能侵，支不能伤。为我者太阳，不为我者灭亡。急急如律令。
　　三光咒
　　二仪交驾，一玄之精。七灵护命，上诣三清。两黄玄降，侍卫符文。黑魂罗剎，三十万兵。巨兽百丈，吐炁摄精。挥剑逐邪，袪落魔灵。神符流转，千妖灭形。北帝有敕，不得久停。急急如律令。
　　起风咒二
　　四时得信，利力和真。火飞一诀，天地俱昏。四天闭黑，其色如云。秀质炼形，明辅天真。急急如律令。
　　立风大将，诸部吏兵。回逆作顺，罗列风云。明天明地，山岳震惊。四维上下，随印指陈。吾印一下，风火万程。雷光烈称，南方火君。飞毒万象，震烈八方。灵符化形，速现神光。冯夷、关伯，立吾坛侧。穿林断踪，飞砂走石。唵吽吽，唵敕敕，唵灵灵。神虎虎神，急急疾。震天烈火，雷摄万邪。今日召汝，速现真形。风出艮角，地户排兵。巽方前路，呼煞猛风。万物成信，坎震之宫。上帝有敕，永镇雷霆。急急如律令。
　　起云咒
　　四海混元，五岳驱奔。石裂拒逆，敢有张鳞。行云布炁，聚质炼真。六丁六甲。急急如律令。
　　驱雷咒
　　天雷地雷，鸣震八方。摧山倒岳，猛彻天仓。雷公催部，玉女持罡。今日召汝，齐赴帝乡。天皇天皇，上应天仓。应物合机，信及八芒。响彻高穹，动入渺茫。坤子摄左，激罡雷公，发万里昌。主雷大将，直雷将军，雷光万道，煞炁纷纷。雷声大动，雷光奔腾。灭邪斩鬼，剪绝妖精。吾令到处，天地肃清。阿香阿香，趯通泉路。推转雷车，大发雷声。广施甘雨，速济焦枯。神出坎户，雷震四方。木郎太乙，速起轰轰。雷火速发，火急击山。威声赫赫，震动乾坤。急急如律令。
　　驱雨咒
　　太清合诀，玉律万章。明神协辅，大道永昌。雪过北海，雨及四方。五雷速降，不得住渊。急急如律令。
　　五雷相生咒
　　都天雷公，飞云震风。青雷赤炁，上游上穹。赤雷黄炁，运雷归中。黄雷白炁，洞按九宫。白雷黑炁，下游元酆。黑雷青炁，运雷归东。
　　五雷化身咒
　　五雷使者化千真，吾今与汝合其形。太上金口传授记，教吾身外更生身。
　　召使者咒
　　五雷使者，摧魔伐非。神光所照，万鬼俱摧。流铃急召，雷火奔飞。吽咭咤哩，四目老丑。击雷冲霆，鼓雷震响。速降坛庭，不得违令。
　　敕符咒
　　五帝雷公，四圣风伯。三光星斗，二龙洞格。一元真皇，九幽云气。我是真师，奉帝敕命，不得稽停。铁面将军，鞭龙大力。流火绕身，使者奉救。急急如律令。
　　雷公治祟咒
　　吾与天公除万殃，化身人间作鬼王。身长千丈口齿方，铜牙铁爪飞电光。前驱霹雳后镬汤，雷电迅发走天罡。草木焦枯树摧伤，山裂石断黄河倾。两目闪烁耀天地，一怒海沸山摧倾。斩妖吞恶灭豪强，提衷寸斩灭凶殃。能晴致雨顷刻间，五方雷电起龙章。吾呎神鬼不敢当，魍魉邪精立消亡。急急如律令。
　　社令神咒
　　天文玉光，太乙伏藏。火师风伯，四目皓翁。炎君守冰，捉火扬晶。雨令何闭，风令何频。神威月华，金仙发程。水火同流，关伯负舟。三官开明，五帝迅幽。太上救令，龙飞雨降。急急如律令。
　　社令祈雨咒
　　摄天大士，太乙元君。雨师风伯，掌籍司官。速令六甲六丁，大力天真，驱毒龙神，普赴法门。摧山倒海，海竭树枯。吾符到处，何神不追。急急如律令。
　　神人驱神，六甲六丁。太乙天丁，疾速通灵。掌籍司命，电掣雷奔。急急如律令。
　　五雷五雷，速降九垓。上帝有敕，鞭龙扫埃。木星下附，吐云行魁。大震霹雳，邪鬼摧崩。急截急截，霖雨速来。急急如律令。
　　东岱扶桑，西瞿耶尼。南阏浮提，北郁丹越。四方玄景，尽化浓云。结阵成盖，遍满乾坤。如违正令，飞火灭形。急急如律令。
　　五方龙君，奉上帝命。代天行化，济度群生。已久亢旱，金不相克。吾书符命，相召云龙。速逞威灵，雨泽沾足。立苏苗稼，保稔岁丰。急急如律令。
　　斩魔咒
　　天雷隐隐，地雷合形。神雷一发，水雷合兵。蛮雷一作，镇定乾坤。雾雳使者，净目大神。瘟毒使者，诸品将军。西方欻火，风动乾坤。雷公将军，翼宿助我，诛斩灭形。急急如律令。
　　雷箭总制咒
　　咄雷霆震惊，白虎大神。咆哮奔骤，一啸风生。张牙露爪，吐炁如云。吾今驱汝，第一箭神。射山山崩，射水水竭。射火火发，射石石穿。射树树倒，射畜畜亡。射人人死，射鬼鬼亡。射屋屋倒，粉碎瓦房。庙宇寺观，逢者抛荒。千千万万年，沧海变桑田。使剑大煞，驱汝变形。斩杀一切，不得移转。三煞朱雀，驱汝向方。口舌官司，雷火瘟。随吾所指，疾速飞扬。四煞官符，驱汝向方。速起雷霆，不论远方。四煞所至，何物敢当。雷火电光，准令速行。急急如律令。
　　回煞咒
　　咄三台魁罡，麒麟凤凰。官符使剑，闻之灭亡。朱雀白虎，闻之遁藏。今日禹步，天道吉昌。当吾者死，逆吾者亡。邪巫小人，反见灾殃。正信君子，家道复昌。乾元亨贞，普降吉祥。雷电收光，四箭伏藏。急急如律令。
　　召社令咒
　　唵哩敕摄，三元大帝，五岳山川。九州九炁，土木威灵。吾今召汝，疾速降临。急急如律令。
　　又
　　敕水敕火，步子行午。晦阴晦阳，混合三光。罗计炁孛，破军天罡。二十八宿，诸星佐旁。吕魁使者，速离巽方。大震霹雳，诛灭凶殃。急急如律令。
　　召王灵官咒
　　神威豁落金甲，黄巾手持铁鞭。红袍罩身绿靴，风带双目虎睛。腰缠龙索受命，三清追摄邪祟。速缚来呈不伏，吾使寸斩如尘。急急如律令。
　　又
　　乾元亨利贞，与吾捉妖精。谨召豁落将，疾速现真形。敢有违令者，飞文奏上清。急急如律令。
　　召陈将军咒
　　北帝口宣敕，叱咤呼四直。急召北极将，风火降凡质。合契元真灵，凡圣同其一。踊跃阐威狞，灭魔斩黑历。亲传大教令，违令施霹雳。急急如律令。
　　召酆都二将咒
　　天地日月星，吾召酆都神。车资并夏奎，王靖亦同行。金锤恣乱打，铁杖任交横。不问神与鬼，选甚妖魔精。随吾一喝捉，附体立通名。敢有违逆者，斩首露元情。急急如律令。
　　召五雷咒
　　玉帝真形，敕命雷车。天雷黑咤，地雷烈咤。人雷轰咤，鬼雷□咤。紫微奉命，玉帝真形。急急如律令。
　　混沌法咒
　　吾是元阳金阙灵，混沌一炁而化生。天回地旋乾坤转，始祖救我召星真。铁师金剑荡妖氛，驱雷役电响太清。敢有后至先灭形。急急如律令。
　　披发步罡寻煞炁，剑尖然火炼真文。老君授吾混沌法，役使星真与六丁。一炁七徧天地黑，三更三点召雷神。惟有召雷关捩子，玄玄一诀少人知。茯苓煮粥炼星真，常留一点召雷神。一时八刻随身火，灵符合窍天上人。急急如律令。
　　天地之髓，阴阳之精。乾旋坤转，关召星真。十一列曜，与帝同主。混沌浩荡，一炁初分。开天立地，摄鬼驱精。发生万类，养育群灵。混沌法律，万神咸听。急急如律令。
　　混沌敕符咒
　　吾代太上老君，九天之上天尊，三十二天为顶，三十二天为身。我行混沌大法，统尽日月星辰。万圣听吾差使，千真遵守坛门。未有山川五岳，先有玄元老君。吾奉始祖敕命，斩鬼斩邪灭精。若不顺吾法律，斩首斩形无根。为国祈雨速至，为民斩鬼疾擒。如有诸雷违令，罚为地府阴兵。急急如律令。
　　敕遣咒
　　绿水秋波湛湛清，千斤铁斧背头轻。傍河柳树风吹倒，抱着嫦娥也不惊。轻时轻侣空中尘，重时重似千秤铁。白时白似天上雪，红时红似猩猩血。织女四哥地下黑，勾娄吉利云蒙月。登僧得色新夜月，大朴太初水火穴。昆仑既济满山川，天地此时不敢说。驱天驱地驱云雷，咒尽灵符召九都。若人了得驱天法，役使南曹九帝君。云龙叆叇敕五雷，冯夷鼓舞嚼九龙。磊磊落落遍乾坤，日月变动役山岳。掣电电光雷霹雳，破石泉源山海倾。水吼龙吟飞石叫，山崩石裂社令摧。城隍违令当衢斩，翻覆三千遍大千。急急如律令。
　　炼身咒
　　天地化炁，阴合阳神。上炁下降，二炁交腾。上降下声，霹雳发声。三五雷神，杀伐将军。雷声普化，元亨利贞。急急如律令。
　　变神咒
　　元始天尊，一炁分真。灌注兆体，变吾真身。乘风驭炁，身外有身。一如景霄，保华真人。四兽外拥，星斗上临。雷神奉命，摧剪魔群。急急如律令。 
　　五劫开图咒
　　龙汉开图，应化自然。赤明启运，梵行九天。上皇兆灵，妙感天元。延康浮爽，高奔太玄。开皇劫周，万炁齐仙。丹灵焕晨，流金摧妖。皓灵回度，丹林驭飙。青灵总真，受命神霄。元灵摄炁，玄蔼泬寥。五灵消魔，流火结翘。急急如律令。
　　景霄敕符咒
　　景霄有敕，符召雷神。月将传呼，火急奔云。通传三界，速达巽城。希微蒙素，瑶宗杳平，着师弥招。急急如律令。
　　景霄雷咒
　　景霄理中极，御炁合仙飞。旋步风罗上，青童启霄飞。灵照洞神驰，回光升太微。五雷速降灵，混合应玄机。
　　召景霄直符咒
　　飞符捷疾，佐命九霄。游观太空，奔云呼风。上其传音，神上帝命。汝召雷霆，节齐灵蔚。谛英升腾，三界速降临。急急如律令。
　　月将咒
　　天清地宁，阴阳交并。闻吾一召，疾速降临。某月神将，速至坛前。急急如律令。
　　景霄罡炁咒
　　坐镇天罡，随罡四方。春居震位，夏占火方。秋临兑位，冬位子乡。祖炁四生，辅炁随罡。斗随时转，炁旋魁罡。正取为阴，背取为阳。甲庚丁癸，取时为良。冬夏二至，取炁廉罡。取炁之法，坐向其方。玄目而赤，二炁翱翔。自天而下，合我真光。将顶迎之，炁灌杳芒。顶觉炁凿，如火焚汤。顶骨自开，出入关防。母阻母碍，得朝始王。罡分六色，分阴分阳。封章定炁，却鬼煞罡。护身生炁，保胎旺罡。阳炁治阴，阴炁治阳。子能集之，始为法王。
　　金光敕咒
　　玉皇几敕，演法群真。九天之上，五色祥云。金光交结，照耀乾坤。却妖灭爽，制御万灵。巽户速破，轰灭邪精。三界听令，九府知闻。元亨贞帝，速现真形。
　　敕神咒
　　敕吾身，敕吾神。吾为玉虚师相君，部领玄天十万兵。巨虹狮子随雷霆，天关地轴拥黑云。八煞六丁掷火铃，下游三界擒妖精。敢有后至先灭形灵。急急如律令。
　　左有日君，右有月君。前有雷霆，后有风云。听吾驱使，受吾处分。震怒天地，十二将军。各排队仗，速降威灵。急急如律令。
　　太上三洞神咒卷之九竟
　　太上三洞神咒卷十
　　祈禳召遣诸咒
　　召刘将军咒
　　天雷大将，操恶最灵。擒精追怪，上帝降临。吾今呼召，立到阶庭。急急如律令。
　　召李将军咒
　　地雷大将，变现不一。分形运化，济难度厄。随吾驱使，大轰霹雳。急急如律令。
　　召周将军咒
　　中雷大将，电扫风驰。雷锥驳烁，火令云飞。闻吾呼召，辅佐行持。急急如律令。
　　召宋将军咒
　　水雷大将，策空驾云。玉清太极，金铁前驱。受吾伏役，金简玉书。急急如律令。
　　召朱将军咒
　　人雷大将，银牙曜目。驰骋龙驾，指挥罡极。佐吾行持，人道修摄。急急如律令。
　　总召主令咒
　　密帝宓阿那咭哩沙陁娑，夜咤咤咄咄，青□□光摩呢夜药叉，炎烟摩哩咤□咤，赤□哪乌苏咤阿喏，咤哩咤吽达迷泥，唵达娑夜摩娑，唵吽哩咄□轰乌都那呵，哩啰迷哩啰□萨娑诃。
　　役将咒
　　风伯雷宿神，哮吼变风云。叱咤动海岳，飞火奔煞星。轰咤咄周烈，霹雳辛汉臣。那转阿那莫，吽□乌哩咤。急急奉摩耶，摩啰喃娑夜娑诃。速行速步，速转速煞摄。
　　又
　　电光飞猛焰，雷火烈天庭。号令传三界，诛伐用六丁。五雷同电扫，不得隐留停。急急如律令。
　　摄魔咒
　　都天大雷公，霹雳遍虚空。刀兵三十万，煞炁镇乾坤。揭石飞吵使，掣电破群凶。铁面擒妖怪，狼牙啖疫瘟。大力摧山岳，天威啖黑风。黑天雷技震，万鬼绝无踪，号令传天敕，炎散紫洞中。如有不伏者，法令辄不容。上至魁罡足，下至九泉中。都天大雷火，摄为清净风。急急如律令。
　　敕召咒
　　电火烈摄，南方火君。飞毒万丈，震飘八方。真符化形，速显真灵。急急如律令。
　　摄邪咒
　　天为象，地为相。化楼台，召狱将。立牢眼，变铁床。千斤锁，万斤杖。庞灵、刘，通，押祟入狱，罪重勘，罪轻兔。急急如律令。
　　敕符咒
　　煞炁腾空，天威其中。仁赦赤子，斩伐魔踪。五方五雷，赫赫威雄。毒龙猛兽，闪电雷公。天丁力士，火狞交冲。雨雹交下，霹雳风从。九天使者，手执戈矛。驱天大象，齐入下风，辟碎妖孽，威焰先锋。急急如律令。
　　吞服雷符咒
　　天火雷神，地火雷神，阴火雷神，阳火雷神，中土雷神，五方降雷，搜肠涤胃，擒捉邪精。邪精速去，病者安宁。禀吾帝命，无辄容情。急急如律令。
　　捉祟咒
　　雷声动，霹雳震。雷火发，鬼神死。邪精亡，妖怪没。六甲六丁，天丁使者，雷火将军，风伯雨师，雷公电母，上不通风，下不度水。一切凶恶，风刀斩斫。急急如律令。
　　电母咒
　　曩谟啰怛曩怛啰，夜耶但你耶，他阿加摩，枲摩迦摩，阿度枲鉥啰枲，呵怛他那摩枲麻哩吱枲，那谩卒都谛啰乞啰，叉□娑缚萨，难左娑缚怛娑缚娑，喻鉥□吠皮药娑缚诃，南无三满多没多南，唵麻哩嗟茫娑诃。
　　阴木郎咒
　　神霄之府，雷霆之所。掌持万化，阴阳之主。太玄皓师，降光行雨。上清迁师，起威闰土。韩伯驱电，元公起雾。使者掌水，神意伏痼。谢仙举火，木郎排户。卫车将军，五老童子。六甲将军，六丁玉女。闪烁真威，霹雳大斧。天命羲皇，为雷之祖。令下无边，声震寰宇。青炁上腾，赤炁焦暑。白炁霜降，黑炁雪聚。中央黄炁，随时而降。太华之南，为吾所使。上有朱雀，下有玄武。左有青龙，右有白虎。身披雷印，驱发雷鼓。急急速速，邵阳鼓舞。急急如律令。
　　咒枣治病咒
　　吸吸日月，太阳食血。阴阳劈破，天地崩裂。急急如律令。
　　混元咒
　　清清灵灵，心下丙丁。右观南斗，左观七星。吾能混元，天地发生。吾诵一遍，可治万病。急急如律令。
　　咒水治咽喉咒
　　天动地静，日月洞明，太上老君。急急如律令。
　　召雷咒
　　天雷轰轰，猛吏真君。承令召请，速降威灵。兴云吐雾，急赴坛前。统领五将，搜挠山川。万精鬼怪，捉缚来呈。一依帝令，火急奉行。
　　下印咒
　　先天先地，元始祖炁。落死注生，长生在此。玉皇心术，鬼神皆避。急急如律令。
　　兴雷咒
　　青华帝命，真炁元精。阴耀洞慧，仁和飘明。二五结婴，回黄沉冥。光宏太妙，灵秀八溟。东华宝书，光耀九宸。召龙负水，兴雷光霆。风雷浩博，水火交精。四七二五，六合齐临。哩吟金光，黄赤六营。横天大力，流金火铃。巨毒九丑，摄炁含晶。注凝三境，混合百神。角房箕壁，奎斧亨贞。玉符所告，金火激声。急急如律令。
　　雷霆总咒
　　中央镇星，元罡清液。八龙会舍，阴光注溢。高仙紫策，赤凤白翼。化生万象，与我合迹。六毒八神，天一太一。上下激召，东西交接。绿波沧海，南溟戈戟。宫有大神，号曰玄一。中山运转，斗罡魒摄。惊震八极，万兵赤越。辅天刑罚，赏仙录职。度命主籍，总持箕翼。元精飞扬，震天霹雳。敢有拒命，天斧灭质。急急如律令。
　　西真役雷咒
　　西真七白，华光金德。皓灵元老，□嗔哼哔。嚧呵唌□，煞肃伐责。月魄莹明，洞朗光彻。腾辉霄汉，运灵合息。宫有七神，□咤吽咭。呵喽哩将，持符执节。阳光高射，焚妖斩逆。金槌万队，铜头铁额。辅雷猛史，天鼓轰掣。碎破鬼爽，绝汝鬼迹。西灵紫诏，玉皇宝救。随炁速现，真威赫奕。急急速速，扬威戮力。玉清帝命，风火传驿。急急如律令。
　　敕雷符咒
　　天精天神，移摄敕角，摄井鬼柳星，诸神助敕，摄疾疾至。急急如律令。
　　团云咒
　　聻聻吽吽，黑暗天神。天旋地转，日月失昏。罗喉土宿，煞炁飞腾。唵呜□咤，呜□咤黑暗咤，大黑暗咤，漫天黑暗咤疾。
　　召龙咒
　　雷火使者，百万苍龙。轰天霹雳，速入符中。急急如律令。
　　搅水咒
　　天元海神，沧伯虎母。流旸降灾，木金火土。雨师风伯，云驰雷火。敕动玉清，飞龙九五。急急如律令。
　　雷公击剥咒
　　都天雷公，呼云震风。青雷白炁，唵勾底啰那。洞按九宫，赤雷黑炁。刀底利那，上游上穹。白雷赤炁，云风俱那。下游玄酆，黑雷黄炁。含苏鲁那，太极元冲。黄雷青炁，昙迦青那。徧满虚空，周天火界，炎赫威风。与神混合，与炁俱通。急急角箕，斗轸张翼。何神不伏，何鬼不从。逆吾者死，从吾者丰。北灵黑历，九丑紫童。风伯雨师，驱雷饮风。雷火到处，万鬼灭踪。急急如律令。
　　天皇咒
　　天皇大帝，南极至尊。炎火之祖，勾陈之精。红头黑面，八首蛇身。口吐黑炁，盘绕昆仑。总持万化，即制雷神。上部九天，日月星辰。中管五岳，城隍威灵。下通河海，十二泉扃。北酆九垒，水陆阳冥。神拒者灭，鬼拒者倾。命令到处，无敢不遵。敢有不顺，霹雳一声。头破脑裂，化为微尘。急急如天皇咖□霹雳摄。
　　运雷神咒
　　虚皇混沌，咄鸠罗真。益叉结叉。呼风哑叹。电光轰烈，伯温索叉。汉臣迸现，霹雳银牙。槎耶檐勒，龙都药叉。宾头勾加，尼尼屈律。从勿骨叉，叮嘀呼鸠。宋忌娑诃，雷公霹雳。电母吼奔，娄帝勾沙。风伯掷沙，勾叉欧加。素真喋计，屈叉厥哑。霞哑娑诃，织女四歌。勾娄吉利，丁辛嘀唶。修哩修哩哩，吽吽吻吻。乾摄拽骨，吽鉥叉。咀娄蔑伐，俱盘帝叉。俱盘勒加，叉加咤耶。帝达尸益，□兰咤耶。莫乌轮涂，叉耶摩萨。陀呼□益，叉喋咯娑诃，乌深屈律。修修摩摩，陀耶叉谟。萨摩伐耶，陀微吉穆。密娑摩耶，尼盘拽罚。菊菩口昙萨，列舌活轰。赖耸喝呷定，皇大明鉴。伏足腹，啄底咤璃。洋洋尾尾，吼逆呕莫。折冥漆宝，轮突军离。齿齿勒勒，浩灵殄骨。南呵鹊耶，悉吉离耶。伽穆呵咤，昔谟冥媒，鉥吽□啼。玉帝有敕，天皇伽耶。急急军咤，疾疾伐伐。急急如律令。
　　掩阳光咒
　　唵聻聻吽吽，黑暗天昏摄。太微童子敕，罗土宿摄。唵掣哩娑诃，天黑、地黑、黄河黑，万里山川，黑暗黑风。云雷雨电，玄缁聻黑。乌龙缁皂，黑风云雷。雨变长空，大黑天神。急急如律令。
　　雨公咒
　　五帝雷公，四圣风师。三台星斗，二仪动移。一元真皇，九幽灵炁。混合伯元，我是风师。急奉帝救，摄召五雷。云奔电激，助我行威。扫荡妖孽，摧魔伐非。神光所照，万鬼俱摧。流钤急召，雷火轰飞。唦吽咭咤，四目九丑。激电冲霆，鼓雷震响。准律速至，不得违例。急急如律令。
　　真王敕雷咒
　　景中真王，威制九天。手执三素，足踏九玄。金虎庇日，飞龙绕乾。黄神秉钺，绿齿持鞭。按行五斗，平调七元。吾奉上帝，赐吾延生。初分太极，吾已有年。令持符命，掌握威权。风雷交作，霹雳震轰。区分昼夜，考鬼穷源。总领雷局，公道无偏。吾今役使，成欲如言。急急如律令。
　　登坛役五雷咒
　　青帝雷公飞霹雳，白帝雷公役神灵。
　　黑帝雷公出天关，南方火炁运吾真。
　　中央土星二十六，运动真机斩妖精。
　　五雷秘咒
　　唵留馘忽毕肇魔明，唵缚罗君尼帝诃，魔明速至赫猛，唵尼耶挠罗利萨诃烈煞，唵弃吐□萨缚诃萨缚诃焜电，唵多贺曩□萨缚诃恶轰，唵喗哩萨缚诃萨缚诃。急急如律令。
　　祈雨咒
　　吾召轸水神，参壁生风雨。箕豹起风云，亢龙随蛟舞。五星起阳庭，窿居坎所。关伯撼水车，牛金阿香女。娄狗水精灵，鬼羊生克火。悬澍丹田中，寸泽盈海渚。旱魃灭踪形，五雷神显武。急急如律令。
　　大变神咒
　　吾身非凡身，北帝之真。头如黑云，发如乱兵。上至阳境，下遍幽冥。十方世界，煞炁沉沉。眉如蜈蚣，毒炁蒙蒙。鼻如铁锺，雷震长空。耳如火铃，口如天门。左眼太阳射天关，右目太阴转地轴。上唇风伯拔山林，下唇雨师行雾雹。牙如剑柱霜雪寒，十指如钩光太极。左脸五方魔首，右胁五岳威神。前足五雷行阵，后足五雷监兵。吾为天蓬大元帅，统部五帝魔兵。敢干吾令，倒缚横吞。急急如律令。
　　召功曹咒
　　紫微灵篆，御史传宣。六宫魔领，拱听灵篇。誓同山海，神鬼遵行。敢逆典律，押送北阴。腾空驾景，疾降坛庭。卢见王安，火速乘临。受吾词首，奏达帝宸。功成德备，保奏太清。急急如律令。
　　大召将咒
　　北帝灵书，天蓬令行。上运台斗，下转风轮。黑憧皂纛，戈战如云。六宫吐雾，黑炁纷纷。天兵速至，鬼吏交横。魔王按剑，五岳祇迎。惊天动地，拔倒山林。河泉海石，沉黑无明。有唱律犯黑律，押送北阴中速座速至，听吾令行。谨召某将，火速来临。敢逆黑律，如逆太清。急急如律令。
　　追摄咒
　　吾自酆都山不来一朱砂头发拂天开。北帝敕收无道鬼，指挥兵将运风雷。雄威猛将奔云去，犯律邪魔急捉来。五帝大魔兵九亿，呼风啸雨运阴雷。天地人前皆黑暗，天罗地网布周回。我有洁微玄担在，书功录过灭凶急急如律令。
　　召酆都猛将咒
　　黑帝灵书，天蓬宝符。令行风火，山倾木枯。水竭火灭，天地黑虚。阴沉九地，诸将驰驱。吾持正令，魔鬼之师。头转北斗，足蹑江湖。闻吾叩令，鬼灭神诛。天将立至，为我驱除。急急如律令。
　　召力士使者咒
　　北帝之宫，主帅天蓬。力士使者，速至坛中。令叩急速，雷吼雷奔，天阴地黑，日月昏蒙。万魔拱手，符到即从。神兵队队，变化英雄。吞魔食鬼，剪恶除凶。敢违黑律，押至桑铜。收送黑狱，永劫无穷。沉沉长夜，剑刃刀' 锋。急急如律令。
　　召飞天八将咒
　　锡鉴锷，铜。威灵八将，鬼吏之尊。身佩黑律，职掌玄文。提领兵卒，剪灭妖氛。上奉北阴，酆都帝君。升天入地，飞行太空。缚捉鬼众，收禁邪魂。随呼立至，有令即从。闻吾正令，速降坛中。急急如律令。
　　召酆都诸符使咒
　　天蓬敕命，御史叮咛。太玄黑宪，收治鬼神。飞符信速，走叩云奔。黑天黑地，黑海黑林。黑山黑水，黑雨黑风。昏沉九地，日月无明。黑符大使，黑甲将军。闻吾正令，立降真身。从吾所使，急捉邪精。急急如律令。
　　召景阳宫四神咒
　　苟毕田孙，至圣至灵。大威大猛，无影无形。随风而至，聚炁为真。遵行黑律，救济群生。佐卫御史，统领魔兵。黑旗黑节，列阵前奔。群魔稽首，饮气吞声。随吾正令，一叩即临。我佩黑律，总治鬼神。何邪不伏，犯者灭形。急急如律令。
　　召马宋二灵官咒
　　正令急召，大神来临。收摄魈□，倒食横吞。雷音一吼，震动乾坤。不动尊神，变化分身。二神变现，无极无穷。满天满地，奔火行云。穿山入谷，破竹搜寻。闻吾正令，急捉邪精。速至速至，听吾令行。急急如律令。
　　召焦曾二真君咒
　　北方黑帝，酆都之尊。统领酆都，上掌天星。赐吾黑律，掌管魔群。左右司禁，杀伐二神。降魔伏怪，灭祸收神。手提山岳，打碎魔精。金睛铁面，黑甲玄身。玄裳黑服，黑甲将军。吸云大朗朗，吐气黑沉沉。魔兵皆伏匿，鬼魅敢逃形。穿山入火通天地，入水随风摄鬼魂。正声叩声如霹雳，二神急降急来临。有一不从吾命者，如逆玄都黑帝文。急急如律令。
　　召御史大咒
　　北帝御史，酆都大雄。玄冥主帅，大魔之尊。颜如蓝靛，统领威权。奉命主令，剪诚妖凶。五灵真老，赐我真文。持九泉之号令，带玄元之真文。剑横斗口，目视乾坤。江神鼓浪，海神翻风。天昏万里，地黑千重。主兵元帅，九蟒相从。随神同降，助我神功。黑令声轰，霹雳威冲。部领众神，上振天门。速离郁绝，降我坛中。急急如律令。
　　召全台将兵咒
　　吾乃天帝之使，奉命紫微号令。九泉法遵黑律，周游三界，讨伐魔精。当召四直，直坛关集。三官所管，九府四司。巨天力士，执罚神兵。司命司录，司功司煞。速离地府，急出溟玲。各掌本职，尽出九阴。令行风火，速至坛庭。急急如律令。
　　召六宫魔王咒
　　天蓬天蓬，万神之宗。领持帝典，急付六宫。六洞魔王，速出幽门。兵员十万，变化神通。升天入地，速至坛中。阊阖一道，黑气横空。天星扇落，江水不通。山岳平如砥，天柱断，地维清。四极肃，黑炁腾。日月晦，一切生人上太清。魔自灭，鬼自亡，妖自灭，祟自伤，风扬火卷起镬汤。急急如律令。
　　神令大誓咒
　　吾奉紫微，专命职掌。酆都上至九天，下至九泉，中遍九州。应诸天地，神祇，妖星逆象。飞走魔灵，魈□鬼魅，一切妖氛。不问祀典，不理情轻。敢干正令，御史行刑。命兵速出，八极追寻。应诸山川林洞之中，泉源岩穴之内，应是曾来为害生民者，尽行摄捉。如山川古庙，古怪神明，古佛金仙，古墓骨崇，古山石魅，古木魈□，敢有隐藏者，御史提兵，亲行戮馘摄。急急如律令。
　　祭令咒
　　千变万化，一炁而分。一变为三，三炁而成。三化为五，五炁灵君。北方大将，里一煞威神。天蓬元帅，下领九阴。九阴之主，遵令而行。六洞魔首，同入天宫。天宫之内，幽狱重重。刀山剑柱，枪刀如锋。横交坚起，寒黑昏蒙。速化天狱，收禁妖凶。急急如律令。
　　集神归宫咒
　　魔首元帅魏伯贤，听吾号令火急行。分身降炁入吾令，统领兵员亿万千。鬼吏参随无兆数，呼风哨雨入吾坛。守随神令勿远去，听吾令行听吾言。吾奉五灵玄老敕，火急奉行。急急如律令。
　　召酆都变神咒
　　北帝真人，酆都宪章。威光神变，物物隆昌。头带华盖，足蹑魁罡。六甲归左，六丁右防。青龙孟章，左列白虎。监兵右傍，朱雀灵光。在前玄武，执明后厢。九泉大丑，魔王周维，执秉宪章。有敢当吾典制，押送威剑神王。急急如律令。
　　行净咒
　　四目老翁天元神，天罡八煞扫妖氛。吾目一视山岳倾，吾水一噀遍乾坤。百邪缩首群妖绝，众秽荡净山海清。太上巨天天律至，魔神失所归无门。急急如律令。
　　步罡咒
　　吾乃东方青帝灵，混元九炁而化生。配合乾坤与万物，辅三台兮佐北辰。扶持乾象统千兵，角亢氏房助吾心。尾箕合兮合吾真，披日月兮戴星辰。吾从此处领天兵，风车雷车水火车。兴霹雳兮起风云，千兵万将护吾身。从此乾坤亨利贞。
　　召将急应咒
　　月华镜水，华夷尽知。广惠所求，大神助威。统兵扬法，主帅雷使，火急现形。急急如律令。
　　地只咒
　　东岳有神，正直聪明。张许雷使，立现真形。邪祟为祸，侵害皇民。与枷与缚，与捉与擒。不问高下，无管家亲。山魈独脚，金木石精。天魔外道，祀典邪神。长枷锁束，押赴坛庭。岳神五灵，东卿上君。张巡、许远，火速现形。急急如律令。
　　中宫土宿，上将虎头。主馘邪魔，斩瘟天牢。上承帝旨，不得停留。急急如律令。
　　乌东上将，青面金睛。驱龙驾虎，部领鬼兵。翻山覆地，飞石扬尘。铁罗铁网，铁索铁铃。山魈精怪，毋致逃形。神去速捉，速缚来呈。急急如律令。
　　青灵咒
　　九炁苍精，太昊之灵。发生万物，草木同荣。光元帝主，考召鬼神。寅辰龙虎，卯酉阴阳。奎娄狼犬，丙丁火神。赫威一德，胆腑同盟。水火交媾，龟蛇合形。吏兵三千，肃煞无情。佐都巡之游奕，听太保之指陈。出东苍之岱岳，下青府之坛庭。来遵吾之号令，捉横鬼之妖精。助吾符命以摄捉，仰汝猛将之遵承。稍违吾之典宪，当灭汝之功勋。天律峻严，母辄违慢。急急如律令。
　　召温太保咒
　　温琼赫烈，专行肃煞。紫发金睛，皂袍铁甲。青面黄眉，护持道法。神部所临，天昏地黑。吏兵三千，当赏以罚。掌主掌死，行检行察。黑节黑旗，铁斧铁钺。开寅辰之正炁，藏龙虎之真精。运奎娄之妙宿，役狼犬之威灵。丙丁之君，丙丁火神。火山坎位，奔腾黑云。收精摄毒，起死回生。东岳帝君，严命太保。听之令行。急急如律令。
　　唵结帝摩诃，呾练苏陀，盘头迦多吟，苏陀咭啼吽吽咤，萨恶遮迷目，哩哩□吽，□□哈咇金栗摩诃敕煞摄。
　　烈雷咒
　　唵屋速俱卢哒哩娑，伊尹赤盘啄神密回，吽度合摩逐怯毕耶，拏奴咖遮乾合明威结，噜成耶暮勾韦，唤各咯咖□，危体陀体，嚩施达护，低唤钦吽煞佑伴咤娑诃摄。
　　琼花咒
　　唵召温琼，太素玄平，领兵助法，三五元君。唵嚤呮啼，咤吽咭啼，□□喽咭，哩咤□□□，僧金咤哆喏咤，孤鲁咤□□，喃哹弼娑诃。扶婴摄云函玉篆，玉笈云章。升天入地，收斩瘟。无道之鬼，拔髓抽肠。奉天明命，绝灭凶殃。唵吼咤咄咤，火曜金伽。生时了了，威身速降，疾速降。急急如律令。
　　召酆都将咒
　　酆都号令，万神咸听。上至九天，下至幽冥。吏兵猛将，有令敢停。拒逆违命，法有常刑。急急如律令。
　　溟泠大将，四臂三头。左辅披发，头带骷髅。颜如蓝靛，总领兵头。前后排列，似水如流。九狱主吏，各执戈矛。呼吸云雨，鬼哭神愁。考召邪原，不得停留。酆都符命，急速擒收。吾今用法，要见踪由。行符召将，犒赏先酬。急急如律令。
　　发号令咒
　　吾左有日君，右有月君。前有雷电，后有风云。震动天地，咤咄龙神。受吾真炁，受箓真人。三万力士，六甲将军。左右星聚，前后云奔。阴阳造化，随手应分。千乘万骑，急召汝身。听吾拷约，受吾法分。敕下鬼贼，从吾降真。急急如律令。
　　六宫煞鬼咒
　　纣绝标帝晨，谅事构重阿。炎如重霄烟，拂若景耀华。武城带神锋，恬照吞清河。阎阖临丹井，云门郁崖峨。七非通奇盖，连宛亦敷魔。六天横北道，此是鬼神家。
　　八将咒
　　天地日月星，吾召酆都神。随炁一摄至，追精立现形。不问神与鬼，选甚妖与精。八将闻吾召，火急见真形。
　　酆都聚坛捉咒
　　唵伽娄叉，帝娄叉，唵迤叉，卢哩叉，伽拨叉，风雷叉，火雷叉，其敕叉，达尹卢叉，乌屠敕摄。吉留叉，帝留叉，风雷叉，火雷叉，伽鉥叉，达尸卢叉，毗留勒乌轮屠叉敕摄。鉴锷，
　　锡大威雄，宝剑横雷胸。正炁接天地，声名达上穹。鉴锷神灵速，鬼神咸宾伏。铜圣，八将逞神通。妖邪不敢遁，先捉夜光鬼。摄赴四目翁，从诛无道神，魁罡与灭踪。吾奉上帝敕，附体姓名通。急急如律令。
　　召桑元帅咒
　　天蓬天蓬，北帝之雄。下赴冥司，酆都之宫。紏察六狱，随令即从。桑铜闻召，立至坛中。颅头大使，风火奔冲。随令速至，驱虎驱龙。紫微禁旨，咸使知闻。敢有不至，押送罗酆。永禁幽狱，万劫无终。急急如律令。
　　酆都誓咒
　　吾奉紫微，专命北帝灵文，下治酆都六天之宫。六宫大魔，随令郎从。天蓬卫我，同助威雄。刀锋万劫，剑柱千重。铜蛇吐火，铁犬奔冲。千端苦恼，考勘无穷。有遵正令，赐赏以功。保奏天阙，名书帝宫。依吾旨令，急急追魂。急急如律令。
　　遗将咒
　　太玄黑书，天蓬总符。猛将聚坛，收捉邪巫。祆魂猖主，侧法凶徒。三洞罗汉，五部兵奴。疾速追捉，尽摄无余。有敢当者，铁钺行诛。清宁世界，邪怪消除。御史按察，光绕后驱。有违黑律，影灭形诛。急急如律令。
　　开令袋咒
　　天蓬收黑雾，立现酆都山。六洞明朗朗，幽狱重开关。大魔牢把护，听我令宣传。急急如律令。
　　开天门咒
　　吾奉天蓬敕，玄武开幽关。狱吏少停考，阴兵周卫寰。魔王怒按剑，六洞镇魔蛮。听我传宣敕，天门视黑山。急急如律令。
　　开狱咒
　　天狱灵灵，五炁灵君。领兵百万，助我威灵。巡游八极，活捉生擒。敕金头那，铁头那唵。夜浮头住，尽入摄。魂。摄赴幽狱，永劫无生。急急如律令。
　　保生咒
　　天蓬天蓬，九玄杀童。变化凡身，威猛英雄。通天通地，通火通风。通水通幽，通□通空。通正通邪，无尽无终。变化九亿，聚魄生魂。□星明朗，□星乘龙。□星大吉，□星腾空。瑞光流散，普遍光风。□□上生，□星神通。同上生籍，保魂定魄。精得以炼，炁得以通。神得以定，四大兴隆。急急如律令。
　　召四目老翁咒
　　天蓬天蓬，万神之宗。有大威神，四目老翕。目视四部，一一皆通。巡游世界，速缚邪风。有一不从，押送北酆。忽来倏去，随名奔风。速降速降，大显真功。急急如律令。
　　召魔王咒
　　九丑大圣，赤发魔王。群魔畏伏，妖怪潜藏。六通具足，剪馘凶殃。随吾咒召，立降坛场。急急如律令。
　　制魔咒
　　吾奉北帝，专令职掌。酆都制辖，魔灵掌判，神鬼令下，急如星火。驰逐来临，法布疾若风雷奔腾。摄捉听吾呼吸，遵我指陈，入地升天。登山赴水，随吾口敕，速去速来。急急如律令。
　　斗煞咒
　　天蓬天蓬，天地之尊。上朝金阙，下覆昆仑。九天五岳，在吾掌中。三元八节，一炁包容。运天台斗，魔鬼灭踪。天罡神王，万丈英雄。黑煞神王，驭虎驭龙。周游八海，下至六宫。大魔畏伏，严驾夔龙。三十万兵，来卫九重。冲天煞炁，永断祆凶。急急如律令。
　　功曹咒
　　天蓬有命，功曹来临。卢见王安，火急来临。速追土地，同降坛庭。听吾号令，火速来临。天蓬主领，无犯典刑。急急如律令。
　　桑将威烈咒
　　颅头威烈将，感应将桑铜。速出九阴位，星火降坛中。追魂千里去，摄魄疾如风。魁星流雷转，罡曜气昏蒙。汝等闻吾旨，有命即遵从。母犯酆都令，罪报永无穷。急急如律令。
　　太上三洞神咒卷之十竟
　　太上三洞神咒卷之十一
　　祈祷考召诸咒
　　兴雷咒
　　都天雷公，呼雷震风。青雷赤炁，洞按九宫。赤雷白炁，上游上穹。白雷黑炁，下摄北酆。黑雷黄炁，太极玄充。黄雷青炁，遍满虚空。周天世界，炎炎赤风。与神俱合，与道俱通。急急角箕，斗翰张翼。何神不伏，何鬼不从。北灵黑历，九丑紫童。风伯雨师，袪雷饮虹。神符一到，万鬼无踪。急急如律令。
　　总召雷咒
　　玉清命令，劫汝众神。雷霆上圣，欻神飞神。五雷猛吏，汉臣威灵。雷公赫充，电母文英。风伯道彰，雨师何青。蛮雷使者，东方魔明。南方烈煞，炬火之神。西方赫猛，火堵之精。北方使者，黑犬之神。中央使者，黄混恶轰。沥黑烈炎，号黑喷云。九州社令，大布火轮。飞天大将，统摄天丁。黑云叆叇，百万吏兵。今蒙天令，速收邪精。翻天覆地，雷电喧轰。上掣太极，下至幽冥。神光电目，子细搜寻。千千截首，万万剪形。敢不从命，粉骨碎身。急急如律令。
　　敕符咒
　　都天大雷公，霹雳震虚空。刀兵三十万，严驾此符中。若有不顺者，严令决不从。摄赴魁罡下，化为清静风。急急如律令。
　　湘水咒
　　湘河大湖，众水之都，川连北海，通及五湖。飞霜青女，冯夷同居。鳖吼翻浪，风雨如珠。蒸山起雾，龙升太虚。兴云立布，雷电交扶。城隍社令，速起方隅。急来救旱，万物焦枯。有违雷敕，摄赴酆都。急急如律令。
　　测斗咒
　　北斗灵灵，斗柄前星。贪狼操恶，食鬼吞精。巨门烦赫，照曜分明。禄存奔雾，统摄吏兵。霞冲文曲，光彻廉贞。威南武曲，真人辅星。天罡大圣，破军尊星。四天闭塞，浊炁浑凝。帝持斧钺，统领天丁。灵官巡检，听察寻声。九州社令，一一呼名。诛斩凶恶，获罪不轻。凶恶者死，慈善者生。斩头截足，杵碎身形。鬼妖荡尽，人道安宁。真炁所到，万魔摧倾。天地日月星风，火雷电霆。急急如律令。
　　天罡启请咒
　　三十六天罡，中天大法王。炎帝裂鬼血，赐我为真皇。七总八元君，为吾驱祸殃。真炁变雷火，老君伏炎光。熠降落天罡，真炁落洋洋。真炁速降摄，天威使者速降摄，缘邅聚圣摄，天地日月星风火雷电摄。唵苏啰那苏啰那，苏噜苏噜娑嚩诃。
　　天罡敕符咒
　　天罡天罡，九炁煌煌。金光激烈，上应律苍。下赴九府，何鬼敢当。吾为破军，万鬼伏藏。天回地转，右阴左阳。上天节度，生化万方。真炁正炁，摄灭祸殃。急急如律令。
　　朱明符咒
　　朱明大神，养炁存真。化身三界，吞服魔精。存我日月，七政安宁。游行五藏，疾速驱兵。聚神归祖，收魄还灵。何邪不退，何病不宁。火车去毒，水车含真。风车炁车，洞达玄冥。真光变化，道骨轻清。上升功满，皆我真形。急急如律令。
　　混沌木郎咒
　　大欻火小欻火，自然响应天下惊。阳神阴阴神真，一身骨节，自然轻飞。神谒帝朝金阙，役使雷霆震万灵。敕召诸雷神现真，形威公明速降临。吾奉玄元令，敕召天蓬君。开巽门阳神，疾速遍风云。阴神现黑云，木郎君冯夷鼓舞遍乾坤。破石泉源山海倾，霹雳一声运星真。六波天主降昆仑，九天使者统青童。帝令关召五湖君，蓬莱都水起龙君。齐心果敢炼真形，天工造化捻然成，飞符催报召雨神，雷电霹雳千里惊，委差北方壬癸将，统领雷公电母神。风雷吼雨阵滂沱，救万民，感天真。救生灵，加心念动木郎君。一遍二遍心香请，五遍七遍千里霖。伏魔君制魔君，箕星毕雨太阴星。速召木郎第一君，速降速降疾速降。急急如律令。
　　敕服符咒
　　吾受五雷正法，吞服雷霆威声。纳则护身保命，吐则治病除邪。神光万道，灌我胃华。太上有敕，猛吏银牙，保守正炁，荡涤凶邪。急急如律令。
　　摄附咒
　　破军赫奕，杀鬼万千。武曲亚灵，霹雳震轰。廉贞元辰，大有妙庭。文曲玉衡，运转璇玑。禄存权枢，光射大灵。巨门守正，收摄邪精。贪狼元首，摄赴魁罡。急急如律令。
　　八卦罡咒
　　吾领三元入坎宫，历艮登乾升天穹。复归震阙跨青龙，兑位命我历千重。坤舆离马奔巽风，稽首三台华盖中。急急如律令。
　　报指咒
　　杳杳冥冥，甲乙丙丁。庚辛壬癸，八大天丁。急应吾口，急应吾心。上帝有敕，赐我指灵。八宫天丁，拽骨抽筋。急报急报，急勾急伸。通灵报指，不得稽停。急急如律令。
　　张使者咒
　　都天雷公，驱雷饮风。雷公到处，万鬼无踪。神目闪电，表裹皆通。玉啮哨□，吹灭妖凶。呵云吐雾，遍满虚空。起雷致雨，救旱功隆。运震霹雳，万鬼皆蒙。敢有违命，转斗移宫。天翻地覆，大道不容。急急如律令。
　　飞神谒斗咒
　　玄都上象，太虚景霄。北斗华盖，飞云玉桥。肇羊陀罗，策玄驾浮。右弼隐元，韬光散骄。左辅洞明，一点祥标。三台散景，天罡赫邹。破军斗□，七宿连镳。武曲斗□，逸驾云飘。廉贞斗□，瑶台岢晓。文曲斗□，紫云郁萧。禄存斗□，总御招摇。巨门斗□，飞越玄寥。贪狼斗□，玉华庆韶。黄老上帝，总持王尧。紫微帝座，万星上朝。庆华天后，紫光焕昭。九玄父母，灵爽飞超。三生七世，罪障俱消。增延福庆，解释愆尤。泥九绛宫，与斗俱辽。金液还丹，紫芝碧苗。令神飞举，逸步逍遥。长生久视，身入金楼。驰骋斗极，万劫千秋。急急如律令。
　　雷穴风锥咒
　　雷穴风锥，乘天演威。左奔赤龙，右控玄龟。惠音戛天，武卿迅圭。铁城紫洞，煞令坎离。芒角森严，龙药叉持。真炁合郁，阴阳应机。昴仰魁转，南北东西。真王玄帝，万亿神雷。玉音所召，迅令急催。急急如律令。
　　召雷咒
　　吾乃天师弟子，急召雷公电母。火车霹雳赴坛，伏藏真气于此。当处社令雷神，隐隐渐离兹土。识女四哥听令，勾娄吉利卫护，登僧得色降临。东魔明，南烈煞，西赫猛，北恶轰，中焜电。五方蛮雷使者，五岳社令。六毒蛮雷，川源潭洞。太岁下掌，行风云雷。雨电随吾，神咒而聚，速降坛前。唵吽吽哩，啭嗼□呬嚼。交轰火车，吟疾□唫呵。急急如律令。
　　欻火敕形咒
　　天乙猛马飞帝庭，青华符命起四溟。幽灵奉敕倾四渎，雷城击鼓召雷神。欻火元帅监众将，暗天塞雾黑云兴。甘泽滂沱尽沾足，雨师急急上云程。急急如律令。
　　祈晴日咒
　　阳晶阳晶，飞罟火轮。日华辉耀，荡涤阴云。火车火车，雷令之家。鞭鞑猛马，速降丹霞。阳神朱明，速召火鸦。急急如律令。
　　祈晴月咒
　　金轮玉回，天云散开。紫微降敕，淫雨清埃。海伯风师，雷火阴摧。阴晶赫赫，火轮常推。紫微降敕，丙敕寅回。急急如律令。
　　祈晴星咒
　　日中火光，月中精灵。大明朗耀，金刚之精。日中太华，高阳明星。魁星玉辅天元庭，火轮太宝元中宾。猛兽天妖荧域星，火上太乙元君，平火光大圣金童君，太极大帝皓凶流金敕，金刚火山律令敕。
　　祈雨咒
　　天一生水，阳炁渐萌。水无灌注，震宫惊行。木神生火，火炬交燃。南阳人土，灰烬烟燃。土炁凝结，金聚锋芒。天地定位，山泽炁刚。雷风相搏，水火激扬。黄赤二道，围绕纵横。日月星光，头戴八溟。三光弩月，鼻动乾坤。齿排八卦，手执锤尖。身胸高大，足踏昆仑。两腋飞火，烧鬼穷源。魁星插首，□翁边扶。□星随转，□光绕缠。□宿右动，辅芒相连。魒星拱辅弼下迁。天门左转，五星度缠。地户右转，六星交连。东斗灌注，景阳遐宣。五星相生，吾奉天命，急速呼传。急急如律令。
　　祈雪咒
　　东灵上相，瑞光之家。化生和气，遍满中华。六合袪疠，皓炁无涯。五谷受精，草木成葩。阴风冻海，凤觜银牙。大逞神威，布满瑶花。急急如律令。
　　又
　　灵龟之神威严凝，结聚木郎并四溟。作团坚透真光明，朔风阵起同云兴。东灵瑞光真王生，将水剪作碎花冰。交加密布东阳城，玉龙碧公神炁清。阎浮凛凛骨冷冷，上帝敕下无容情。瑞云密布谁能蒸。急急如律令。
　　水都致雨咒
　　坎有真水凝玄波，倒流逆浪升天河。阴升阳降水火和，结为云气高嵯峨。淙淙雨阵遍娑婆，水部威令摧早魔，神符一下准玄科。急急如律令。
　　阳光生辉咒
　　天符散光舒重阴，符到雨止开浓云。
　　太阳现出真火轮，烧退水怪立便晴。
　　敢有违慢罪非轻，水部判官急奉行。
　　收雨咒
　　皇天忽敕不留停，水部奉行龙神惊。收云散雾四天清，狂风吹散阴不凝。太阳生辉日炁明，随符止雨开霁晴。唵火轮风轮急摄。
　　太阴凝祥咒
　　阴华发辉，纯阳不亏。阴极生阳，和霭霏霏。非雨非霰，天花速现。一片初飞，中华已徧。帝敕所告，阴凝阳战。唵都嚧哩急摄。
　　灵剪水咒
　　水部威雄吹凌风，激波搏水阴云浓。剪水使者宣灵通，化雨作雪成元功。南阎世界瑞炁重，纷纷密布，玄阴宫。琼瑶祥光年不凶，随符报应袪玉龙。变化灵光一刻中，敢有违令罪北酆。急急如律令。
　　混元召咒
　　五帝威神，与帝同生。混沌浩荡，一炁初分。安天立地，摄鬼袪精。发生万类，统御群灵。霹雳一震，万里闻声。混沌法律，万神咸听。急急如律令。
　　广运咒
　　伏请广运，先天元阳。混元道炁，雷霆火府真炁，五行生旺正炁，灌注见患某人身中，自顶至踵，自手至足。上至泥丸宫，中至绛宫，下至涌泉。底三部八景，五脏六腑之内，搜出一应邪炁、鬼炁、毒炁，天行时炁，四时不正之炁，瘟疫毒疠之炁，阴阳不正之炁，飞游走土之炁，随此道光，并为攻出。请降天上之清炁，攻身中之浊炁。以天上之正炁，攻地下之邪炁。以天上之神炁，攻地下之鬼炁。以混元之道炁，攻患身之病炁。应患人身中四百四病，一切诸证。神符到处，并与攻除。即请表裹俱发，有汗攻汗，令汗发泄。有痰攻痰，令痰吐出。有邪攻除，令邪摄伏，对证攻治。急急如律令。
　　混元布炁咒
　　天蓬天蓬，佐天无穷。一炁之祖，混元之宗。能除魔党，能减邪锋。违吾者死，逆吾者亡。四圣当位，普扫不祥。六天正炁，敕赴魁罡。病人痛苦，摄送他方。急急如律令。
　　封附咒
　　负风猛吏，风火将军。银牙铁笔，食鬼吞精。火龙腾来，驾火飞云。速速降敌，吉凶患因。不得隐匿，疾速现形。降附童体，通报来情。无违誓愿，普救群生。急急如律令。
　　醒魂咒
　　混元一炁，速还本真。骨节灵爽，回体长生。一如度人，天尊律令。
　　发罡咒
　　天将骑吏，径下云罡。斗转星移，潋滟三光。上应九天，下应九地。雷公霹雳，风云聚会。罩布十方，乾坤定位。急急如律令。
　　召功曹咒
　　使者灵灵，有大威狞。周行三界，巡察人情。遍告雷府，传达愚诚。闻吾有请，速降坛庭。
　　混元总召咒
　　混沌祖炁，化生诸天。制御三界，统摄万灵。百千官众，万亿精兵。金刚力士，夜叉王神，无鞅数众，内外屯营。道祖有令，不得稽停。号召诸将，齐集坛庭。有违吾令，罪罚非轻。急急如律令。
　　心报咒
　　上帝有敕，立召元君。元君主将，统辖雷霆。明检鬼簿，鬼神之名。三界内外，出入纵横。速速通报，吾心之因。内有机括，不得久停。千变万化，速付吾身，速应吾心。急急如律令。
　　真火治病咒
　　天中火光日晶明，太阳火铃金刚精。日中火晕高阳明，魁星玉辅天元庭。宝辉火室玄景贞，猛骥火妖荧惑星。火星火轮元君平，火山大圣金童君。太上皓凶流火铃，上帝有敕降真灵。急急如律令。
　　辛天君召咒
　　雷霆猛吏，号召元君。朱发铁面，锋齿如银。驱雷役电，走雨奔云。飞符三界，威震万灵。急来巽户，速现真形。急急如律令。
　　辛天君誓入心咒
　　银牙耀目，翻倒乾坤。掌天之威，直讳隆延。呼吸雷霆，撼动山川。真符到处，永断邪源。誓广寰宇，大镇吾权，灭以黄钺，斩以镢天。令持在手，水镇吾权。急急如律令。
　　敕遣咒
　　六甲大将军，六丁正阳神。太清高上敕，敕付魁罡君。遣君救病者，病者即安宁。遣君捉精怪，精怪悉灭形。遣君摄毒炁，毒炁速离身。遣君去起土，修造得安宁。遣君谢土府，报谢土公神。遣君镇宅舍，人眷保安宁。遣君去保酒，酝酿得和平。遣君去催生，母子得生成。若有不伏者，乾元亨利贞。急急如律令。
　　辛天君罩鬼咒
　　天罩地罩，年罩月罩，日罩时罩，普天罩下，一切无道邪鬼，不正妖邪，无祀瘟疫，邪巫野魅，无动无作，不得逃形。急急如律令。
　　天一地二，万物俱备。水火真元，混沌正炁。神伏吾使，鬼伏吾制。行住坐卧，吉无不利。急急如律令。
　　南斗咒
　　司府受炼，相火成罡。梁为天宰，同感炎光。枢机辅弼，星列玄章。育精大明，赤车凌芒。炼化神府，表裹俱昌。
　　敕天蓬将咒
　　北极有将，六臂三头。常乘黑炁，冲塞斗牛。眼如闪电，身佩黔鉴。出封神将，入为公侯。声如霹雳，手执戈矛。是邪断迹，是鬼斩头。不顺大道，火急擒收。寸斩毋赦，不得停留。急急如律令。
　　黑煞咒
　　黑煞威神，天猷统兵。天蓬元帅，佑圣加临。北帝煎鬼，碎如微尘。神符到处，万里速擒。急急如律令。
　　加句天蓬咒
　　天蓬天蓬，九元煞童。天关地轴，在吾掌中。五丁都司，高刀北翁。七政八灵，太上皓凶。长颅巨兽，手把帝锺。素枭三神，严驾夔龙。威剑神王，斩邪灭踪。紫炁乘天，丹霞赫冲。吞魔食鬼，横身饮风。苍舌绿齿，四目老翁。天丁力士，威南御凶。天绉激戾，威北衔锋。灵官玉女，铁脚神王。聋哑二将，走犬飞鹰。三十万兵，卫我九重。辟尸千里，袪却不祥。敢有小鬼，欲来见状。镢天大斧，斩鬼五形。炎帝烈血，北斗然骨。四明破骸，天猷灭类。神刀一下，万鬼自溃。急急如律令。
　　紫庭召神咒
　　吾以天为父，地为母。吾居其中，常如赤子。日为功曹，月为主簿。雷公电母，在吾前后。风伯雨师，在吾左右。六甲直符，周雨围绕。青龙居吾左，白虎居吾右。朱雀在吾前，玄武从吾后。黄龙镇吾头，七星在吾手。吾居九宫中，太乙为吾偶。左三右七，戴九履一。二四为肩，六八为足。吾居其中，一为实腹。吾为天帝，所使巡游。十极紏察，三界摄除。九天故炁，四直赴坛。受吾口敕，吾今在此。立召天地神祇，江河淮海济城隍社令，三界神祇，并听驱役。敢有不顺，准玄都律治罪。急急如律令。
　　罡步咒
　　天灵地灵，三五交并。神罡一起，万鬼潜形。伏吾斗下，碎如微尘。谨召履斗将军李丘，飞斗将军蒋元明，掷斗将军郭元通，建罡将军熊尚修，起罡将军赵守炎，发罡将军田斩妖，速至吾坛。吾今禹步，交乾履斗。愿降真炁，入吾身中。威光照破，邪魔灭形。急急如律令。
　　坐炼咒
　　南极生我，三炁合真。元英上应，父玄母元。人生五脏，养育精神。下灌玉液，上朝泥丸。左命玉华，右啸金仙。暮呼七魄，朝制三魂。令我长生，永奉三天。急急如律令。
　　荡窠咒
　　北帝伏魔降敕，便宜五星列照。二象腾辉南辰，北斗左右枢机。天罡大圣司正司非，天蓬元帅伐恶诛危。紫庭官将，奉命行威。追摄补益，纤悉无遗。急急报应。
　　远罩咒
　　奉请天罗神，地罗神，金罗铁网大将军。火索火绳铜柱将，大张罗网罩坛庭。千里布黑雾，万里下迷尘。铁犬铜狮巡内外，万鬼千魔走无因。急急如律令。
　　捉鬼咒
　　夤具六丁，六甲通灵。天丁力士，四目老翁。驾火力士，游宫将军。先捉邪鬼，后擒妖精。家亲眷属，土石魔灵。尽数押到，毋致逃形。摄附童体，通说姓名。交魂招伏，病患安宁。急急如律令。
　　缚鬼咒
　　天罗神，地罗神，金罗神，铁罗神，日罗神，火罗神，敕令缚鬼精，无分高与下，纽缚莫容情。棚扒并吊鞫，拷打降通灵。交魂而退病，降伏立通名。急急如律令。
　　柳鬼咒
　　吾奉天法，下助吾身。借吾枷与杻，枷杻不正鬼和神。急急如律令。
　　考鬼咒
　　天蓬天猷，真武真君。黑煞元帅，无义将军。捉缚枷拷，四大天丁。手执铁棒，拷鬼通名。纵横摄勘，施威现形。不分高下，罪莫容情，俾令患体，立遂和平。急急如律令。
　　大火铃咒
　　朱鸟凌光，神威内张。山源四镇，鬼祟灭亡。神池吐毒，邪精伏藏。魂台四明，琼户琳琅。中有玉真，坐镇明堂。手挥紫霞，头建神光。口诵洞经，三十九章。普召万神，龙虎截罡。猛兽奔走，衔刀吞枪。揭山镢天，神雀毒龙。六头吐火，啖鬼之王。雷猪电犬，掣天流横。枭磕驳烁，逆风横行。天禽罗阵，皆在我傍。吐火万丈，检察不祥。群精启道，村落山乡。千神万灵，稽首叩颡。泽尉捧炉，为我烧香。所在所经，万神送迎。邪魔灭迹，鬼妖为尘。天禽来卫，千精震伏。莫干我炁，内外合真。急急如律令。　
　　火狱灯咒
　　太阳正照，阴鬼当衰。神光赫赫，九灵太微。我今所化，万鬼烧糜。七炁成斗，三炁成台。五星俱照，符到速追。乾元一炁，元亨利贞。吾奉帝敕，总摄吏兵。三十六将，急降威灵。一依敕命，来赴坛庭。焚烧魔鬼，灰灭邪精。豁落将军，三五吏兵。承准天符，不得久停。急急如律令。
　　建狱咒
　　北斗灵灵，斗柄前星。四天闭塞，某狱灵官巡检，掌持狱印，主宰狱兵。九州社令，一一呼名。斩鉏凶恶，诛戮邪精。妖尘荡灭，人道安宁。急急如律令。
　　火狱咒
　　火炽风驰，变为狱院。蛇盘龟走，飞雷掣电。地暗天昏，乾坤俱变。天罗地网，剑戟周徧。郑都雷火，疾速为建。当令下鬼，永受天宪。雷火之司，森列屯练。紏察鬼神，踪迹立见。急急如律令。
　　安镜咒
　　业镜光明，神鬼伏明。灯晃耀邪，魔惊辰朱。赫赫上映，太清台星。魁斗五星，七真照彻。中外万鬼，灭形神灯神镜，鬼惧神惊。唵吽吽众神稽首，邪魔归正。敢有拒逆，化作微尘。急急如律令。
　　召玄坛咒
　　仰启龙虎玄坛将，扶天广圣赵真君。二员忠振大神王，五方驰烈诸上将。十二支神分直事，八威猛将各司权。外排六辖杀邪魔，内列万神分辅佐。符使威雄尤捷疾，吏兵骁勇正森罗。袪雷役电耀乾坤，辅正除邪回造化。金甲朱衣明日月，铁鞭黑虎吼风雷。太玄昏遁灭非灾，飞禁完令止凶祸。吾奉西灵宗主命，上传正一祖师言。急屯兵卫出神霄，听吾号令疾速至。急急如律令。
　　召温帅咒
　　乌东上将，东岳齐天。敕令一下，法布令宣。急召太保，铁面将军。紫发如云，机察鬼神。皂袍铁甲，怒目金精。手持铁棒，役使吏兵。铁定毕光，黑显方雄。闻吾呼召，速至坛庭。鞠邪拷勘，誓化生民。如违吾令，上犯玄真。急急如律令。
　　召关帅咒
　　北帝灵书，天蓬令行。上运台斗，下转风轮。黑旗黑帱，戈戟如云。六宫吐雾，黑气昏昏。天兵速出，鬼吏交横。魔王按剑，五岳司迎。惊天动地，摧倒山林。河泉海渎，沉黑无明。有犯黑律，押送北阴。速至速至，听吾令行。有违吾令，如逆上清。急急如律令。
　　洞神召三帅咒
　　玉清有命，速召万神。上通九霄，下彻幽冥。雷霆威震，八方火轮。玉清五雷，玄冥通灵。二大元帅，八大天丁。五雷神将，东捉西寻。云气淼淼，太一降临。五雷使者，雷电轰轰。直符神将，枷鬼驱精。雷霆一动，念念思真。收魔捉祟，不得留停。上帝敕命，火急降临。急急如律令。
　　召役天医咒
　　北方黑帝君，南方风雷神。叫喊连天地，八卦自通灵。荡荡周天暗，无边捉鬼神。旗印归火府，神霄玉枢城。胎病能遣祸，消灾解厄逆。如违押北府，有令斩邪神。运光飞电火，神印起雷鸣。掌印兵千万，助神随令行。急急如律令。
　　太上三洞神咒卷之十一竟
　　太上三洞神咒卷之十二
　　闲度祈禳登斋诸咒
　　五方卫灵咒
　　九炁青天，明星大神。焕照东乡，洞映九门。转烛阳光，扫秽除氛。开明童子，号曰玄乡。备卫我轩，上对帝君。收魔束妖，讨捕凶群。奉承正道，赤书玉文。九天符命，摄龙驿传。普天安镇，我得飞仙。
　　三炁丹天，焕景流光。荧星转烛，洞照太阳。上有赤精，合契虚皇。开明童子，号曰华芳。总御火兵，备守玉堂。斩邪束妖，剪截魔王。北帝所承，风火冲当。流铃交焕，翊卫坛场。正炁流行，敢有巴狂。我享上功，坐运魁罡。亿劫长存，保天无疆。
　　七炁素天，太白流精。光耀金门，洞朗大冥。中有素皇，号曰帝灵。保神安镇，卫我身形。断绝邪源，王道正明。宫殿整肃，三景齐并。道合自然，飞升紫庭。灵宝符命，普卫万生。元皇正命，来合我身。功加一切，天地咸宁。
　　五炁玄天，元始徘徊。辰星转烛，洞焕太微。黑灵尊神，号曰层威。统冠飞天，仙裾羽衣。备守五门，捡精捕非。敢有干试，豁落斩摧。玉符所告，神真八威。邪门闭塞，正道流辉。三光映照，我身无衰。策空驾浮，举形仙飞。
　　黄炁中央，调理乾坤。陶镕阴阳，总统玄真。镇星吐辉，流耀九星。开明童子，号曰天璘。阳炁焰上，朱焕炎精。洞照内外，运我身形。百邪摧落，摄役鬼灵。中山神咒，普天使闻。五灵安镇，身飞上清。
　　三日九朝卫灵咒
　　金真绿霞，焕映三天。飞云丹霄，诸天控軿。晨辉启旦，阴翳俱捐。九微震空，五星回旋。万仙应感，自然妙玄。杳冥散景，分形亿千。蒙昧光耀，瑞降坛乾。生死蒙惠，灌炼金泉。魔王恐惧，合景三田。
　　谣歌空洞，帝君守坛。五帝较录，受符三官。备卫四门，束魔去奸。流铃掷火，除秽焚残。身佩金书，炼液芝颜。玄虚素合，心动三关。骑龙跨鹤，控凤乘鸾。万星守舍，千魔不干。道炁长存，万仙悉安。
　　神光朗耀，瑞炁雨旋。箕斗澄辉，芝宇晏然。玉眸金真，宝殿纯乾。变夜作昼，回子午前。太华流彩，丹凤飞圆。息魔灭奸，高步祥烟。天真普集，齐到帝前。
　　五星虚映，焕景神庭。包罗元象，合炁群灵。潜形杳默，周游五经。扬威耀日，役使甲丁。却妖除祸，涤秽消氛。万魔恐怖，龙虎飞奔。紫云交覆，万炁齐并。
　　黄中策炁，斩馘妖宗。遏绝邪源，制断魔踪。太上符命，召制神公。万灵斯格，却祸除凶。正炁三轮，洞运真风。紫户含琼，大度无终。左命青腰，右摄芝童。逍遥乘飙，总御九空。玄坛应机，乘炁虚冲。万真普降，济度无穷。
　　金真空降，神虎检营。玉帝披霞，诸天命灵。九晨回驾，万魔束形。九微迸烟，神威摄精。流金掷火，百恶消并。神辉耀夜，洞杳长春。圣道荡荡，十方肃清。保制劫运，元亨利贞。
　　天书敷罗，下盻太微。元化生成，灵烟九回。八景六周，圣运所持。左宾赤方，右启帝扉。东华南府，灌炼辟非。回轮日耀，转盻月辉。今日大庆，万道同归。玄坛正炁，保天无衰。普告三界。驿龙风驰。
　　元始虚皇，集炁居中。三境洞杳，肇生穹窿。七转九虚，混合回风。变化万神，天地开通。吉日行道，万魔敬从。晨辉朗照，默运元功。执节建尘，散花太空。十方普庆，劫运无终。
　　玄阴七灵，九炁合形。魂精魄爽，二景回轮。飞光赫奕，焕耀长春。日月吐辉，回合华英。大梵流布，奔飞火铃。魔王受事，朝谒帝京。含灵普济，广惠幽冥。玉文敷告，万炁腾升。
　　一日三朝卫灵咒
　　青阳虚映，耀日回灵。神虎辟邪，飞天流铃。摧奸灭试，万魔束形。九微回道，八威摄精。千真校录，三元荡清。左啸中黄，右策六丁。七转八合，周旋天经。圣化巍巍，三道顺行。庆云流布，合景黄庭。
　　丹灵朱火，炎霞激风。赤轮刚运，天光八冲。迸威包罗，交变万方。流金豁落，群魔减踪。辟奸破妖，明耀元功。金符召制，蹑云策龙。谣歌庆会，散花太空。神化冥运，四极安隆。伏御帝前，罔有不恭。
　　五星高耀，瑞炁飞浮。元始集神，天地交周。玉符宝节，啸命微幽。掷火扬威，奸凶无留。万魔振伏，纷葩却消。摧怪伐恶，道炁周流。神光照夜，阴翳俱收。万神降格，扇景乘飙。群生咸遂，惠徧神州。
　　五方卫灵总咒
　　五灵列位，焕镇五方。始皇护魂，丹老卫形。皓灵侍魄，黑帝摄生。中央黄帝，统御万真。元皇诰下，幽夜开光。罪消北府，名列南昌。金箓定籍，玉字除殃。朱陵炼质，飞神太苍。三官九府，无极神乡。普受开度，上生天堂。
　　五星都咒
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。刊名玉简，录字帝房。乘飙散景，飞腾太空。出入冥无，游宴十方。五云浮盖，招神摄风。役使万灵，上卫仙翁。
　　游玑斋卫灵咒
　　辰精朗耀，紫烟御空。星坛焕映，变化云宫。日魂月魄，离坎翼中。金真啸命，神虎辟酆。吉日行事，八威鼓从。玉华罗敷，徘徊飞虹。天光下盼，道炁丰隆。含灵普济，流庆无穷。
　　开度安真文咒
　　元始敕下，五老监盟。济度群品，瞬息无停。今日大庆，欣喜蒙恩。诸天欢悦，安镇五方。
　　开度起真文咒
　　无上至真，大圣高尊。布化运炁，三十二天。八会九光，自然成文。安镇地土，保制劫年。元始符命，普告三元。下勑九地，上关诸天。中告海岳，名山大川。今日上告，万神咸闻。弟子某甲，修斋行道，拔度亡魂。三官九府，削灭恶根。永度三途，五苦之根。世世受福，记名丹篇。神生天堂，炼化自然。生死开度，亿万长年。九天告命，风火驿传。
　　闭炁安神咒
　　天灵九宫，太乙守房。百神森森，魂魄安康。长坐久视，日月同昌。
　　祈攘起真文咒
　　元始上天，三光高明。回景照耀，四炁朗清。运度所冲，激扬流星。五界错越，三统失宁。五斗总辰，七宿明灵。真君大魁，厥讳玉精。夫人皇妃，字曰育婴。总御玄关，回转诸兵。今日客灾，玄告不贞。请以真文，赤书上呈。散发讼愆，披露丹诚。惟垂玄鉴，回复天经。炁不横越，灾不横生。焚烧灵文，散烟玉京。上景监度，普告万灵。炁消三关，灾灭九冥。阴阳调和，国土太平。谨以金龙，风驰驿程。
　　禁坛敕水诸咒
　　苍灵耀景，电激霆奔。飞空巨斧，变化天关。千妖万邪，捕戮无蠲。乾辟坤肃，清荡三元。
　　朱火流焕，炎烟散精。苍舌绿齿，威摧巨灵。丹旌命魔，秉钺前征。敢有遏逆，尘飞酆刑。
　　金门肃杀，太白流威。神兵万众，讨奸捕非。巨兽重吻，黄旗散麾。云营围绕，罗布天机。
　　北营豁落，双皇羽林。玄戈苍甲，飞铃流金。剪馘鬼奸，正道无侵。魔威披散，扬矛扫阴。
　　五灵玄老，告命千真。周行刺奸，屠割无亲。六月四臂，返甲逆鳞。九土社稷，疾闭魔氛。
　　炎祝烈火，左啸飞龙。明检鬼营，严摄北酆。群魔束形，铢灭无踪。皇道荡荡，冈敢不恭。
　　大帝玉敕，飞鲸鼓钲。纷纭队仗，罗雨天兵。妖氛显戮，摧破魔城。天光散彩，六合利贞。
　　玄冥阴域，群凶吐威。巨天力士，金钺前驱。趣较北帝，严摄摧诛。故炁幽闭，皇化巍巍。
　　洞耀育元精，青华开大明。布育九天炁，始生荐无英。扶阳通摄御，丹林合总真。积霄始晖上，郁垒明霞晨。灵光焕罗络，卫育保形魂。混化合玄景，仁惠消魔群。万遍道已超，功当书上清。
　　三炁霭灵阙，明虚焕玉丹。朱陵有帝真，华云飞绛軿。统御万界中，抚运超大千。执策按简箓，洞章敷神篇。解结散祸根，流金摧凶奸。志能成此道，魔试俱无前。保度冥劫津，宴盻无穷年。
　　西灵回七度，太眇郁明华。白元惟我神，皇真御景霞。皎皎三素晖，昭昭破百邪。摄音延正炁，金精育三田。炼结固玉质，宝耀映琼轩。魔精当灭试，逮地无沈连。逸辔高清馆，齐轮太上仙。
　　北玄三秀蔼，太上居紫皇。总炁摄幽微，造化敷灵纲。下统虚危精，宝育天元房。灵通大妙神，缠罗卫百关。豁落灭魔试，凶灾永不干。大道保自然，寿命无倾残。万劫享庆会，白日登云軿。
　　混化归冲妙，元皇总帝灵。真老闭黄阙，四御齐玄钧。圆华太张上，同携望玉君。结津固百骸，琼耀拥胎仙。晨晖注明景，魔应自灭形。万道保无亏，返老回童婴。五会合一炁，飞驭超云京。
　　东方碧霞林，耀圆焕晨华。流香凝三素，中有神王家。丹铃扬八威，握节征万魔。下观无极乡，飞龙控绿罗。扫凶讨奸逆，天一耀金戈。肃清霄衢廓，六虚收云波。
　　南方丹凤城，三炁腾朱烟。神王御轮虬，琼节黄金鞭。天兵游太空，变化亿万千。群魔散云营，流铃威无前。法鼓趣丁甲，奋迅摧凶奸。振凯赤明界，炎洲朝万仙。
　　西方蕊珠阙，素皇流精辉。离罗吐长庚，紫烟胤瑶畿。神王部金龙，万骑纵横驰。玉节召灵魔，朱矛灭游尸。扫荡氛葩毒，万精骇且悲，云霄映空碧，刚风激清夷。
　　北方广寒宫，黑灵流玄云。金童扬华旛，玉铃鸣清钧。天锋森朱阙，神光冠华晨。翠节召游奕，捕戮妖魔群。飞行驾龙御，束形无、疏亲。欢乐谣歌腾，威行耀金真。
　　东北始青界，苍精振灵风。下洞鬼门关，幽氛飞烟丛。神王持金麾，游观控玉龙。魔城摧堞雉，受命摄北酆。天丁万万群，掷火流八冲。妖灭精灵伏，祥景飞霄空。
　　东南始丹天，梵黑罗玉虚。巽户开地轮，万阴流归墟。玉帝敕神王，控节朱龙车。召制素枭兵，扬钺肃前驱。流金御大魔，奸爽罗群诛。大千俱清挣，三元拱赤书。
　　西南始素境，人门映玉洲。东井浴琼华，月庭流光幽。神王御华城，太霄明霞浮。仗旛巡八遐，魔精凶威收。鸣金讨妖逆，种族无遗留。豁落九天振，玉简旌动优。
　　西北始玄域，阊闱凌天关。下接昆仑丘，五城弱水环。俯观六合遥，红埃散黄寰。龙軿御神王，绿钺来朱幡。周游张天罗，擒戮凶妖奸。风火无逃形，乾坤万炁繁。
　　上方虚无界，宫阙结云霞。清微崇天中，通明映郁罗。神虎耀九元，羽林呜金牙。太一领藩卫，促征神王车。摧魔飞流铃，秉节戮奸邪。纵观浩炁澄，五亿流香华。
　　下方垒泽乡，金刚转天经。坤舆驾乾象，银演孤沧瀛。夔龙翼神王，火铃飞炎精。征伐万鬼渊，敕摄威南兵。摧落凶邪源，扫荡千魔城。仙君稽首礼，国土世安宁。
　　九天有命，上告玉清。促召千真，俱会帝庭。太一下观，双皇翼形。监察御邪，理炁摄生。清帝之道，部整天兵。若有不祥，干试神明。七神秉钺，天锋右征。挥剑前驱，焕掷火铃。左命甲驺，右领天丁。风火齐战，伐邪绞精。上威六天，下摄魔灵。既威既摄，万凶灭形。神威电扫，奸妖无生。仙皇建节，有命敢停。拒节违命，是诛是刑。各警各慎，保兹黄宁。九天有命，万神敬听。元精混沌，青炁散分。神童十二，保镇肝魂。二七四五，变化云营。九灶九社，老木不淳。神虎吐毒，剑救火焚。祸减青烟，光景妖氛。识不驰妄，安保帝君。
　　赤明开图，炎帝扇飙。三童一姹，焕散浮飘。司明得失，万帝宗朝。朱凤吐火，金石化消。流铃飞电，剪馘毒妖。束缚九丑，灰覆火烧。肃清皇祚，道德逍遥。
　　金精一启，太白七分。帝君灵符，流炼素云。召龙舞水，杀灭赫烟。长牙巨兽，讨捕凶群。元皇正炁，来合我身。延年度世，飞神升真。魂灵安镇，我得自然。
　　元光豁落，五炁流行。双阙上帝，万神化生。安镇守智，啖食爽精。苍龙吐电，摧破邪兵。晶明振剑，飞奔火星。三天力士，伏灭万精。保安家国，道纪升平。
　　混沌元一，黄象纷驰。威福黄老，变化婴儿。养育九炁，胎生两仪。日月上奔，星辰下垂。风火争击，刀剑乱施。六天九丑，胆破心离。太上符命，何敢不随。有生安乐，入道无为。
　　景中真王，威振九天。乎捧三素，足踏九玄。金虎居西，飞龙绕乾。黄神秉钺，绿齿扬鞭。玑衡五斗，平调七元。三天力士，杀鬼万千。灵场清净，斥绝魔烟。社稷里域，土地灵仙。门丞户尉，司命职联。恢扬皇化，翊扶威权。肃守隅界，玄泽昭宣。伏尸故炁，清荡无蠲。左提神锋，右汲渊泉。八方飞洒，万精号奔。斋功允备，懋绩宾天。
　　东方威神，荡秽江昌。绿衣仗剑，清肃坛场。百邪摧落，木厌飞扬。断除故炁，流惠无疆。
　　南方威神，扫秽王唐。紫衣仗剑，镇守离疆。辟斥火厌，清净灵场。游精远伏，敢干天常。
　　西方威神，风散陈常。赤衣仗剑，检制玄黄。妖奸绝灭，金厌潜藏。敢有不顺，收入魁罡。
　　北方威神，赫奕锺房。白衣仗剑，丁甲卫房。魔氛水厌，帝命摧伤。远去万里，廓清神乡。
　　东北威神，浩极章龙。白衣仗剑，扫灭邪宗。天威所指，百厌无踪。六合澄泰，丕赞神功。
　　东南威神，烈焰袁凉。碧衣仗剑，挥灭魔殃。土精厌魅，摄送魁罡。灵坛肃净，洞焕天光。
　　西南威神，解秽钱良。黑衣仗剑，驱戮妖□。五土灭厌，永断不祥。天地清宁，万梵开张。
　　西北威神，肃静方洋。白衣仗剑，手握天章。伏尸厌蛊，远避坛场。不得留停，天宪摧伤。
　　郁蔼苍精，洞景开明。始阳九炁，华停育魂。流英妙府，灵真上神。琼碧云冠，飞光羽裙。
　　青腰玉女，太上真人。保度仙箓，消魔却氛。
　　昌阳真老，赤灵尊神。统制丹天，检束魔群。严驾朱凤，三角之麟。上道太清，玄元之根。
　　炎熛三炁，盘回绛云。育养丹府，保劫长存。
　　七灵皓炁，三素元真。中有皇老，制摄魔精。庚辛官将，七千万兵。羽旗龙节，金虎云奔。
　　断除妄怪，炼育华英。与道长存，历劫无倾。
　　北阴郁单，玄炁之宫。帝真灵会，驱神驾龙。室有玉女，夜光之童。掌握图箓，摄制魔踪。
　　虚危合化，紫烟激风。宝晶炼育，后天无终。
　　无皇上灵，冲妙之尊。混合直朴，造化元根。感激幽微，挺生大神。摄召万炁，齐会华房。
　　消荡百魔，与道俱昌。保度却灾，灭试除殃。
　　净酆都离寒庭咒
　　寒庭多悲苦，回心礼元皇。女青灵宝符，中山天帝书。一念升太清，再念观太无。功归九幽遐，旋旋登紫虚。
　　沐浴亡魂咒
　　巍巍道德尊，功行已圆齐。降身
　　来接引，师宝自相携。慈悲洒法水，以
　　用洗沈迷。永度三清岸，长辞五浊泥。
　　变衣咒
　　九曜扶哀，真炁变衣。四时合卫，五纬交辉。炁分罗绮，彩集宣威。六合扶挟，三炁玄微。至真焕烂，仙女齐飞。云章冠带，严洁天机。圆华素明，元始兹悲。
　　甘露法食咒
　　冷冷甘露滋，法味难思议。骞香流七真，冥冥何生疑。受此法食者，生天登紫微。游宴大上京，光耀无边际。
　　三光化食咒
　　浩精生法炁，氤氲凝天中。两耀共澄彻，五纬相交通。三光焕已明，宝炁凝三宫。帝乡会九老，咽服百骸丰。金华照光景，身与日月同。念道上圣前，万劫寿无穷。
　　普济法食咒
　　自然天厨食，吾今与加持。一粒徧十方，河沙共沈迷。饥渴永消灭，食之宴瑶池。今将献亡灵，功德不思议。
　　玉阳炼化法食咒
　　玉阳正真炁，妙道三景分。玄和唱灵音，八会敷琼文。五老宴丹台，飘飘乘景云。大圣诸天众，回驾饮玉津。三五定生籍，游戏太上宾。华光朗无际，携手朝玉晨。
　　云华炼化法食咒
　　引炁郁罗外，九芒结云华。七晨高上道，三炁耀朱霞。捧香服晨精，功满解世罗。炼化尘劫尽，亿劫不为多。落籍三界庭，结友太上家。御景拱玄斗，八极何足赊。
　　导仙炼化法食咒
　　自然至真道，妙极玄中玄。万天朝玉陛，五老参华轩。三光有灵炁，所度惟圣贤。勤行道仙业，咽漱吞华根。神形合三象，渺渺归故根。凤乌翔十天，飞举不顾还。
　　宝炁炼化法食咒
　　迢迢三天上，落落九玄台。金童采之集，玉女持花回。天宾揖仙客，俯仰升玉阶。天河灌东井，宝炁凝空来。咽纳漱琼津，兆劫不复衰。矫首三清路，振衣何乐哉。
　　定光炼化法食咒
　　至天上真道，妙哉灵宝章。吸景导五星，咽漱存华芒。流精灌百体；皓晶凝雪霜。洞达照内外，尘滓都消亡。体肌不复老，契此名定光。永宴大明馆，斯为不夜乡。摄迹归本根，九转凝真常。
　　回度出生咒
　　勤修大道法，精心感太冥。黄华真炁降，五脏结胎婴。亡者生天堂，飞升朝上清。福惠无不徧。此食施众生。
　　敕救苦符咒
　　元始上圣，玉帝高灵。玉文告命，济死度生。金箓妙戒，拯拔幽冥。白简宝文，九真玄经。解除罪咎，冤债和平。救苦真人，削除罪刑。察命童子，注上生名。护戒威神引诣福庭。超离五苦，乘驾云軿。转轮得道，飞升上清。
　　敕长生符咒
　　太上高明，元始监真。五老上帝，赤书玉文。拔赎一切，宿对罪根。皆蒙解脱，拷掠俱停。魂升九天，魄度朱陵。今日上告，万神咸听。龙负白简，关盟真灵。一如所愿，风火无停。
　　敕金书宝诰咒
　　三天大罗，高上玉清。元始灵书，太上真文。玄元大道，赦降玉宸。大洞天真，主领神魂。九幽主者，六洞真灵。察受真符，拔度幽魂。天王律令，降下速行。
　　敕破地狱真符咒
　　至圣神人，至诚真人。元皇之裔，太上之孙。亿曾万祖，苦爽幽魂。天尊大法，十转回灵。赤书成章，告下泉扃。玉文一下，摧毁铁城。符光洞焕赫赫重阴。刀化玉树，剑变骞林。炎火生莲，冰消雪扃。三途五苦，八难超凌。魔王阴官，稽首送迎。上清有命，一如奉行。
　　敕实箓破狱真符咒
　　九泉寒夜，期劫轮涂。幽阴夜壑，忽睹光辉。照破九垒，金刚折摧。风雷消散，火翳成池。溟冷温和，普掠无施。火车息焰，镬扬罢炊。铜柱摧毁，屠割停推。元始有教，符到速追。魂离酆都，魄出铁围。有罪无罪，急赦无违。三界侍卫，万神敬依。
　　敕青宫九龙符咒
　　东华东极，九炁青宫。大帝敕命，九老仙童。九龙使者，乘驾九龙。五方主者，普炼死魂。九天九炁，三宝丈人。生炁随符，开度幽冥。上帝慧光，曲湛寒庭。重泉主者，拔度奉行。无违无拒，监真度生。有功有济，列言上清。元皇告命，万神敬听。罪随曲赦，善功死魂。承兹符命，超度朱陵。
　　青玄上帝，救苦慈尊。挺神空洞，开化玄门。三才肇备，人受苦轮。滓结众集，业随本根。魂沉长夜，魄滞幽冥。玉音告下，无幽不闻。寒庭九夜，咸沐天恩。囚魂击魄，善恶均分。幽冥开泰，生死蒙恩。一如帝令，风火驿传。
　　敕荡涤血湖符咒
　　元皇符命，普济幽涂。灵宝内篆，度脱血湖。神清保护，径上南都。
　　敕金龙茭龙符咒
　　元始符命，普告酆都。驿龙传迎，徧彻幽途。穷魂受炼，径朝虚无。今日遣汝，如帝符。
　　敕慧光符咒
　　赤明开图，运度自然。开明三景，亿劫之先。今日大庆，沉魂受炼。重昏幽暗，永闭寒泉。欲请慧光，照破冥关。寒冰温和，炉炭息炎。刀山剑树，永断攀缘。回光十极，照耀诸天。魂消五景，业除勾连。三晨洞辉，永劫原原。开明童子，承恩上元。三光玉女，请如所言。
　　敕二简咒
　　玉诞长桑，栢空度仙。丹华耀日，度魂升天。炁映白简，金光自然。永劫长存，安镇华房。亡魂开泰，长保劫年。
　　诵经密咒
　　贪罗郁罗，符无苏陀。太冲太极，阴阳抱和。出有入无，鬼神莫测。出生入死，变化自然。元始混炁，玄中之玄。上干有顶，下洞太渊。诵之一徧，沈痾自痊。炼魂育魄，真阳自全。斋戒礼诵，万过飞仙。无上密咒，万神绵绵。心中心咒，重得宣传。贪罗洞盟，与道合真。玉清上极，梵炁氤氲。分灵布炁，降注臣身。形神俱妙，变化飞升。一如令格，统摄万灵。急急如律令。
　　太上三洞神咒卷之十二竟
　　
