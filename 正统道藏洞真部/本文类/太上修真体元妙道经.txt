太上修真体元妙道经
　　经名：太上修真体元妙道经。一卷，南宋刘元端撰。底本出处：《正统道藏》洞真部本文类
　　通玄三教眉山师仁寿授
　　混极未判章第一
　　厥初一混肇於未形，包含而万有潜冥，蒙昧而三因隐忒。似炁非炁，若象无象，块然如不物非物之状，朴矣！於似类远类之仪，四极内括，三才中含，利刀不可以力剖，巨棒禾能以棰攻，太清三境若芥子藏之而不露，人道万汇如恒沙而莫数，炁类含胞，形同鸡卵，以之内分两仪，乾坤何在？以之中包五炁，水本何生。沙内之金，石中之玉，不假一凿一洗，何由得分也？故朴散则太极开，形具则万象有。其为大也若是，其为潜也若是，其为深也若是，其为港也若是，其曰道也，乃含真也。
　　诀曰：无形无象，无臭无声，天地未判，我何以名？冥如在璞，混然一宁，如此妙用，兹道之程。
　　通玄三教眉山师仁寿授
　　朴散分形章第二
　　浑沦凝霭之未凿，动静阴阳之俱泯，欲升者未得其升，将肇者未得於肇。惺之含蠢，蠢以包惺，莫能指也，氤氤乎如烟重之晦，岚氲氲兮若雾冥而笼水。此混者．乃阴欲散而阳欲扬，此极者乃阳将畅而阴欲分，故不混极，难以生化，冥於道者，以默而参之。蠢丑江切，
　　诀曰：二炁混沦，三才未分，中含万有，欲开未形。非极不化，无动不宁，生化化生，开扃阖扃。
　　通玄三教眉山师仁寿授
　　一炁分三章第三
　　炁凝而结，既结则混混而不分，分之在中，养之清者，其炁升；沈之浊者，其炁坠。均之不偏者孕於中，故中在极之化，化以极而分。如投水於烈焰之中，若剖卵於利刀之下。炁之一散升清，炁运荡，随清而化。清者阳也，日天，坠浊炁滞厚，随浊而凝。浊者阴也，曰地，上以乾十日之极，而至阳能健者是也。下以坤十二辰之极，而至阴能化者是也。二炁既剖，何者为人，清乃天之祖，浊乃地之源，秀在乎中，发之於类，即类成象，始有含灵，人道兆也。欲明二炁之始，人道之初，宜於中而求之。
　　诀曰：一炁始判，二仪具生，中有人道，包含万灵。我同天地，何其自分，道化在此，归之以明。
　　通玄三教眉山师仁寿授
　　炁开象兆章第四
　　始一生三，因三成四，即四分五。一生三者，天地人；三成四者，东西南北；五之生者，金木水火土也。何谓？以水为一也，盖自极未分，其体纯阴，散而化炁，故炁即生炁，炁而有人。炁炁而化者，水也，其生於木，其化於火，其归於土，乃当来坠之炁也。故养
　　生於金也。金者，乃五炁之极，至此不能反，复化为雨露霜雪，亦当来水之意也。故五炁终绝，颠倒推之，以金为水之母，以土为水之父, 以火为水之祖。何也？日之有波，月之有曜者是也。於五炁之论，以水为初为肾者，何也？人在胎胞，如混沦未分之间，却以土一火二者，又何也？故婴儿一生，天门便开，地户常塞，三岁始言，生於贤也。又非水一木二，金三火四者，抑何也？修真者宜於反观之。故阴符之指，悉居此也。
　　诀日：一炁既散，天地人存，五行四极，水木之论。居腹有息，混混沦沦，消息此意，乃上道门。
　　通玄三教眉山师仁寿授
　　万象含化章第五
　　二炁既化，随清者运，浊者动，故炁有升降，类有生旺，物有荣桔，事有代谢，五炁各居於一也。居东者则曰青阳，居西者则曰白藏，居南者则曰朱明，居北者则曰玄英。以散而聚，以归而一，故中极为央也。此於四炁，四节四方，各以三月之炁，而包含土也。然
　　根於土，生於木，滋於水，凋於金，而枯於火，杀杀之不绝，绝之复生者，以四时各含於土也。春有黄花，乃木含土，辰支有也；夏长黄花，乃火含土，午支有也；秋迸黄花，乃金含土，申支有也；冬发黄卉，乃水含土，亥支有也。五行五炁，五象五方，无包不成，无含不化。东方寅为木，却为火之生；西方金在巳，却亦火之余。以水之局，则中含火土；以火之局，中包上之炁，相生相克，悉包悉化。故一核二芽，三甲四叶，五枝六干，七花八果，九实十凋。即天一地二，天三地四，天五地六，天七地八，天九地十也。道之以一炁，当守一，自一至十，皆包含之中，而存不言之化，故太一含真是也。修真之士，体此而行之。
　　诀曰：自一生三，万象中含，天地中运，阴阳密旋。一点祖炁，四时行焉！如能会得，造化齐肩。
　　通玄三教眉山师仁寿授
　　因虚化实章第六
　　浮游之无祖，虚无之有源，皆自一炁之散，五炁之值也。上之虚乃清炁之化，则名曰寥廓；下之实乃浊炁而生，则名曰岳渎也。故因虚者，乃有阳存焉；因实者，乃有阴存焉。故子为虚，午为实也。午之炁乃阴，而火旺於此，则实也。子之炁乃阳，而水旺於此，则虚也。无虚则不知实，无实则不明虚。然土为实也，何十二时不露也？炁为虚也，何三清之境化焉？以
　　虚求实则易，以实求虚则难也。虚之於天有风，有雨，有霜，有雾，有霭，则或聚或散，乃虚实之始也。以地之实，则有山有海，有林有稼，何海竭江涸，山颠土震？此虚实之感也。因无化有者，虚之实；即有化无者，乃实之虚。始自父母情性之所感，终成形貌凛然，此乃虚之实也。及其五欲萌，一真散，复求其情性之元，不可得也。此虚求实易，实求虚之难也。故学道之士，以先天为基者，正合此也。
　　诀曰：因虚成炁，即炁化类，实自类生，累因实惫。虚裹求实，虽难即在，实有太实，水火不坏。
　　通玄三教眉山师仁寿授
　　性情化育章第七
　　炁既一分，象随此明，故居其穹者，则曰日月星、风雷电；隐其下者，则日山川草木、禽虫之类。始之无性，因动而感，故有情也。情之一动，性复随焉！在草木则感秀，在渊渍则感炁，皆从阴而生於阳也。既有性则有欲，既有欲则生情，故草木当日至，则性成也。柳复为柳，花再成花，昆虫蠢动
　　者，即动而化，皆自日至之所肇也。日至者，乃冬日之至也。冬日者，即子也，子者，乃一阳之始也。在卦曰复，复者，返也。然后天地万物之性情，从兹而通也。万物既如此，人性情自何有也？缘人之自顶至踵，一身骨毛炁血，动静开阖，皆同天地万物也，故从虚情而感实性也。然后一入此情，即随此性，感而化，有血有珠，有块有胎，故曰妊也，乃水之一也。故生阳者阴也，非阳生阴也，道之为用，能以情性作大药者，乃善於道也。如此则天地万物之情，父母未育之性，若开鉴以照容，朗然可目也。
　　诀曰：厥初一炁，分成性情，散之转晦，敛之则生。三才本一，何立外程，但求感合，体自圆明。
　　通玄三教眉山师仁寿授
　　日月星炁章第八
　　纯阳之炁升於左，纯阴之炁降於右，中孕之炁悬於正。乾之一化，化以十日是太阳。又曰独阳岂成造化，故九日沈之，一日浴之，九既降下，则成六，六者，方生阴也。故月之光，有藉於日之华也。须弥之外，寥霄之左币右旋，月常不及日者，盖独纯阴之故也。乾有日秀，坤有月之孕者，乃阴存阳，阳恋阴也。日有出没升高，始出地，发於水，升於空，照於象，只能昱昼，不能明夕也。月有晦朔弦望，圆阙生沈者，即当来藉阳之故，每多不足，故所行迟而速币，雨於三十，不能益於朝朝尔，此日月之道也。何大光大晔，明於外，烛於物，不能透於覆盆，何也？以其无隙也。隙者，乃开化也，开化万象，星也，星者，亦自日之生也，下应於人。日秖能转於阳，月柢善旋於阴，斡迁四序，代谢五行，运齐七政者，星也。然星之应有不定不一，易变之道，故以斗统之也。星可妄移，斗不可苟动，日夕之悬，朗朗於天，故其莫敌於日者，盖亦余炁也。然日月有常星无常者，是也。元始一判，天地人分，日月星兆也。三炁混合，复归於一，乃先天之道也。
　　诀曰：乾有大晶，月生大灵，上下孕秀，其中作星。天主阳化，地主阴衡，三才一炁，本之化生。
　　通玄三教眉山师仁寿授
　　默参显体章第九
　　始於情感，遂堕此中，恭诺之下，男女成形。来从五炁，中秉二仪，故未育未生之前，居母腹中，饮血受胞，以手掩其目，以两足拳於颔，母之一吸，子亦吸之，母之一吐，子亦吐之。凡百动荡，内外相感，何识何知？何明何晓？天之炁混之，地之炁混之，人之炁亦混之，但有一息存焉。及其分育，天翻地覆，人惊胞破，如行大山颠失足之状，头悬足撑，而出之。大叫一声，其息即忘。故随性随情，不可俱也。胎之一息，元复再守也，况乳以沃其心巧以玩其目，爱以牵其情，欲以使其神，如此渐渐有茫茫之隔，衅衅之端，无复守胎之一息也。学道之士，当味此章，以求其要耳。
　　诀曰：始於混沌，中成胎孕，七情六欲，归于一定。出入呼吸，当来真性，胎息胎息，道中玄牝。
　　经名：太上修真体元妙道经。一卷，南宋刘元端撰。底本出处：《正统道藏》洞真部本文类。
　　太上修真体元妙道经叙
　　通玄三教眉山师仁寿授
　　道本元言，亦元其名，天本不语，万象旋焉。始自虚元中含妙一，自三黑之内，融后二仪之分判。三炁者，元初、元始、元极也。不极则元变，无变则无象。象者，群类之本，万物之所由也。而化四极，四极之分，而天地四方，阴阳寒暑，荣枯代谢，随类而消长也。故五行之炁，以一炁化水而生木，木生火，火生土，土生金也。而生生化化之道，从兹而有。既有之后，必曰无，无有有无之数而生旺休囚，沈潜隐显而有以滋之，滋之既深，则生炁。非炁也，炁既一生，则三才始肇，而人居其中。始也於一炁，终也散万化，故情性喜怒好恶，随蔓而枝也，则曰父母，夫妇男女，始极终化，即类成象，起於混一，散於万有，岂非其道也哉！
　　通玄三教眉山师仁寿授
　　甲庚应数章第十
　　乾之干首於甲，坤之合应於庚。
　　甲自水之生，故居於东；庚乃水之母，故育於西。西者，虽言於肃，而申中有水土也；故西庚之杀，而生於东甲，以其甲之炁在於寅，亦日三肠甲之三日。甲之三日分於后，先庚之三日，庚之三日次於始末者，缘甲之合者己，已中有土故也，三阳交泰是也。庚之所合者乙，中有木，木中有火，火可伏庚，不妨於水也。圣道之妙，以甲居子乃印，印者正也，正者始也。缘子下有水，水能生木、故甲子为首，至戌为终，盖戌乃火之库也。甲必云庚者，水之母，缘申中有土，能生於金，至辰巳则绝，缘有火之杀也。故善於道者，以甲子、甲辰、甲午三日之先炁，用庚子、庚辰、庚午之先合，凝然养息，自子至丑，从丑至寅、心无一毫之染，身如铁壁，调其炁而平其息，则天之干，地之合，我之炁，一时俱孚，三才三因之道，入目自足耳。
　　诀曰：三甲与三庚，后先生杀存，以时加此日天地炁俱行。无想亦无妄，绵绵息息平，周天消息近，圆皎坐中生。
　　通玄三教眉山师仁寿授
　　存息养真章第十一
　　天之有窍而生风，地之有窍而生水，盖天窍不可、朋，而地窍易可窥。窍之一开风从生，窍之一闭炁从塞，天地之窍，乃万象化生无穷之奥也。天地能以窍而开，亦能以窍而息，息则地无可升，天炁可降也。自子则天窍开，其炁清而降，自午则地窍塞，其炁浊而升，故动荡皆归於橐钥也。橐钥者，一开一阖之谓也。天以子为橐，地以午为钥，人以息而总。昼夜推之，一万主千六百有余，即乾坤之数也。善於道者，能存於息，明於窍者，真不劳而养也。
　　诀曰：四鼓天地交，而演方见韬，水火自然事，不须以意劳。鼻中有两窍，天地不差毫，能於此时存，明月掌中捞。
　　通玄三教眉山师仁寿授
　　得一成道章第十二
　　一者，万象之祖炁，天地之根原，人心之大要也。乾一而咸数，地一而成秀，人一而定情，盖不能齐之以一，而散之於万猬之中，而混塞其心，不可见其本原也。天一则清，地一则宁，人一则德馨，身一则正，家一则齐，内一则不惑，外一则顺，心一则阴阳和，念一则邪僻远，性一则情不生，炁一则息自平，息一则水火交、天地泰，其可不一哉！
　　诀曰：一者道之炁，炁乃一之源，人能求清争，但去一中寻。不觉朝夕间，忽见水中金，得一后忘一，神存真可侵。
　　通玄三教眉山师仁寿授
　　得象元象章第十三
　　道不元言，亦不可泥言。因炁成象，得炁则象者形诸类也。殊不知因炁成类，即类成象，篇章之下，巧於发辞，不若指於实要，明於物象，视於变通。然变通有道，篇章存辞，故曰善者未常辩，辩者皆不善，若井中之鱼，孰可以窥之哉！欲知水之乐，当问於鱼哉，此之谓也。
　　诀曰：始入未明象，见象方知意，识象是引门，何必以言泥。一泥转忘初，撑舟不远地，不知痴俚人，却乃道中谛。
　　通玄三教眉山师仁寿授
　　育神团黑章第十四
　　成养神者必先养心，炼炁者宜於平息，故神自心有，心乃神舍，炁即息源，息因炁使。善养於心者，必使皎之如清渊印月，静之若空谷元声，然后内境不动，外尘不干，念如一铁之沈波，性如太虚之 无着，争静渊默，物我两忘，神之自清，炁之自团也。神即炁而凝，炁恋神而住，於此之时，不知其息之出入耳。
　　诀曰：始因其息，终得乎炁，炁息自守，我物俱弃。动静两忘，神之方住，柢在养心，一丝勿起。
　　通玄三教眉山师仁寿授
　　神化出入章第十五
　　神之为用，非为造作，始自养心之有，终於存炁而生，如清波之照影，若明镜之对容也。以有心求之，终莫之有，以元心求之，愈见其无。若何可也？盖神贵不挠，心尚不思，守之如石，行之如愚，口元言而耳元听，念不起而性不流，如浊浆之初橙，自然清於上而滓於下，风不生而叶自停。亦不知天地如何，亦不知我为甚物，既入於溟漠之中，即居混沌之所，如太极之未分，三才之未露，忽然一灵光自朗，如虚室生白之状，此皆无心中有，非有心之可为也。故出入无方，变化随寓矣！
　　诀曰：道以非名道，心皆忘自心，一时俱不识，方见谷中声。水火非为事，阴阳在我生，坐中存溟涬，神化悉皆经。
　　通玄三教眉山师仁寿授
　　破惑守一章第十六
　　道之於物，物之於道，始於忘象，有三千六百之小门，而生八万四千之大惑，往往速於求异，稽於造真，千人万人之进学，无一无半之成道，以其惑之守也，不明其的也。人皆以龙虎为首，非也；以金丹赤药，非也；以凤髓鸦神，非也；以玉蕊金花，非也；以朱铅黑汞，非也；以心肾为水火，非也；以脾土肝木，非也；以吞津纳炁，非也；以朝日采月，非也；以嚅山啸林，漱泉卧石，日以咽霞，夕以瞻斗，俱非也。每每学者不思其祖，而求其孙，不知太极未肇，人物未分之前，还有如是之类乎？大要之用，百千万亿之人，未尝守之，岂不惑之又惑，迷之转迷哉，
　　诀曰：龙虎非为道，吞津不是功，丹霞非采日，神化不归风。祖炁谁曾识？真宗孰可穷，须臾端的事，三界悉皆通。
　　通玄三教眉山师仁寿授
　　元水元火章第十七
　　太极以炁而包万象，天地以炁而分清浊，始以黑结，终以炁化，为之散漫，各随其方。故居西者为金类所感。水之一字，乃天地本原之炁，火之一字，亦乾坤育化之炁，故因无形而为有形。冬则伏，夏则舒，入之阳，出之阴，潜之阴，畅之阳，人之炁，乃炁之原。故学道者，以炁化炁，即炁存炁，嘘呵抽加，则变化而有也。以水为水，非道也；以火为火，亦非道也。如以炁存炁者，则为水火也。水火者，乃以无化有也。初无分别旦暮晨昏出入之意，方是也。故善於道者，以炁守一，以炁养炁，则水自内升，火自裹降，初何示之於外也？不可不深省知。
　　诀曰：一炁阴阳会，金木自然生，本来非水火，万象各存真。炁炁为初始，中间尽化神，岸临无用檝，只此坎离因。
　　通玄三教眉山师仁寿授
　　守一生神章第十八
　　天净则云炁清，地静则草木灵，人能体此行，阴会阳合并。故一泓之波，可以瞻星斗；一灵之魂，可以知吉凶，乃其不散而静，不妄守也。往往后学不能扫灵台之埃，而广喉舌之辩，故因语忘炁，失炁忘精，以巧拙为纵横，以多记为大能，故纯一之炁失守，而阴阳之妙随失也。善修者敛之以静，巧之以拙，净之於念，清之於心，存之以嘿，示之以朴，自然天宇清，地轴宁，炁抱一，神自灵。然后不符而可符，不咒而可嘱，无神而神卫，邪之走，怪之潜，家宅宁，人事和。以默之墨，以馘不正之祟，此真元至一之炁，为守一抱元之要也。何假分龙虎别龟蛇哉！
　　诀曰：念念念丹田，收之守在坚，五色无心着，中间自有天。不须求水火，金鼎内烹煎，朝朝与暮暮，神炁炼丹田。
　　通玄三教眉山师仁寿授
　　神炁成胎章第十九
　　心中有神，炁内存炁，心若挠而神不清，炁若耗而炁必惫。以之出於顶，不如守神於舍；以之吐炁留真，莫若养炁存炁。神乃炁之化，炁无神不留，故神炁如子母，如天地，不可一刻离也。善於行者，以炁内固，固者非做造而固也，绵绵於息，其炁自凝，炁凝息平，其神自住。始坐如小儿入寝，久之如困夫之入担，自腿至脐，自腰以上，不求也。心则微冲，炁则如绝，当此之时，为道者何知其神焉！明其化，孰知有胎，胎者非产男女之胎也，乃元也，要在拼一死於洪崖，忘一身如草木，死一心如玲灰，不知我，不知身，少顷风声雨意一定之后，息已无矣！炁自固也，神自灵也，胎自结也。若以夕静如是，昼杂如何，但味诀偈，咸自了之。
　　诀曰：我用不用我，灵台净裸裸，念念在丹田，随心也放下。目耳绝视听，有口却如哑，一点若太虚，任你之乎者。
　　通玄三教眉山师仁寿授
　　修德济物章第二十
　　仁者德之本，德乃道之基，不仁者不足以言道，无德者不可与谈化。往往修者，首务长生，以求不死，殊不明长生不死者，何物也？止以有为而先於人，以巧饰而诈於己，无山林之清而乐山林之事，无利益之念而求上天之鹤，善之未有，恶已先彰，如持念珠而兴讼，设醮事以挞人，此等之人，俱不足与言道也。能於事者，见人之危而捄之，见人困而济之，见人之陷而提之，见人之疾如己之疾，见人之不善而化之，见人之美女不起私之，见人之奉真如己之奉之。入道则行道，见业则去业，然后俭於己而厚於众，无内外不和之事，有尊敬父母之心，清淡於己，丰利於人，人之如此，以之求真则真感，以之修道则道成。又且益子孙，而超九祖，岂不美哉！
　　诀曰：道本德中来，有德方知道，天地大德生，圣贤亦此造。长生一径真，不死者乃道，道德与性命，四字甚分晓。
　　通玄三教眉山师仁寿授
　　尊师谢祖章第二十一
　　极未判，无以见天地三才之炁；道不立，何以明父母万类之因？是以有本则有末，有源必有流，太上不以化开道，老君不设教，乌能识奉仪？有道无缘，见道则远，有缘无师，遇道不明。广猎丹书，不如求之於诀，多参异人，不如守之於我，故指之者迷也，化之者正也，行之者道也。故祖不可忘，而师不可怠祖之积也，则子孙昌，师不明则本源晦。道专之以德，尊之以祖，敬之於师，不可一日而去也。
　　诀曰：一炁道之祖，一言道之师，祖炁不可远，道言朝夕知。子孙逢遇此，父母阴德为，元以自己思，当知在祖祢。
　　通玄三教眉山师仁寿授
　　已得不得章第二十二
　　未游沧海则不明风涛之险，已登泰岳则方敬峰巅之危，始也忽之易，终也行之难。道包天地，人括三才，终日茫茫，不明其奥，乃其入也，皆曰云霄之上，必可居也；渊渎之深，必可造也。此小优之守技，坎蛙之水也。夫道之大者莫可量，道之微者孰能探？区区之泄，五章尽也，不必走山林，寻奇特；不必索经书，访异友。天地一壶，道德庶类，悉备此经。今既已知已得，常如不及日。如未得，元轻后进，无忽后学，无慢诸经，无忘祖本。道尚强名，莫言已得者，是为得道，实之无得，方日永得也。
　　诀曰：慕念如渴，思求朝夕，既真骨缘，遇其道德。心常不及，斯为至得，当戒满盈，恐返折克。
　　通玄三教眉山师仁寿授
　　济生度死章第二十三
　　道之化化以德，德生诚，诚化敬，敬之一出，百神卫之。故存之有神，是日卫也，养之有炁，故曰真也。一嘘之可以为庆云，一呵之可以为雨露，运之可以为南昌，炼度化之，可以拔久潜幽凝。非符非咒，非神非将，非去非来也。乃一炁一心，一嘿一守，一道一德，一我也。以之济生则疾愈，以之度死则死化，如此之大，非道何也？如此之尊，当切守之！当切行之！
　　诀曰：念即是道，道即为符，鬼邪港走，幽壤咸苏。嘿醮在我，上苍自孚，济度二事，如拳展舒。
　　通玄三教眉山师仁寿授
　　大经圆满章第二十四
　　功之行，德之修，道之用，经之旨，可以明三界，可以通五行，可以超九祖，可以化万类者，此经也。此经之下者，凡今三也，一经甲申而归於大波，以溺而不出；二自丁酉化於烈焰，而煨之也；以后复降，其辞别，其理泯，若一土之比玉也。虽云复降，亦为漂焚者久，今日复下者，以奉敬之情，尊乐之大，故以批于子之家庭。宜当遵之守之，宝之．敬之，功行道德，若之圆备，可以升之。无对非人而慢示之，愆报非常，戒律不浅矣！
　　诀曰：祖先素有德，故得奉真道，真下道已敷，始终归子造。功在於勤修，德在於慈孝，道德圆满时，一门吉之妙。
　　此经乃
　　北极雷岳教主、金阙化身元素真君，悯念群生之多迷真性，未悟灵门，降笔于奉道刘元瑞家，欲广其传，流行教法。元瑞不明圣意，乃以降灵真本，默奇於文魁达贵，秘藏于报匮之中，未得阐教玄奥。今刘元瑞既役之后，其家所藏誊本，正观得而宝之，锓诸梓木，印行于世。庶使学道修真之士，开明妙理，了悟此因。正观尚虑当来誊真之时，天书草圣，俗意难明，其中若有字样差讹，或误加增损，惟待通明之士改而证诸，不亦宜乎？告景定岁次辛酉季夏月吉长奉道弟子董正观馑识。
　　太上修真体元妙道经竟
　　
