太上洞渊北帝天蓬护命消灾神咒妙经
　　经名：太上洞渊北帝天蓬护命消灾神咒妙经。撰人不详。四经同卷。底本出处：《正统道减》洞真部本文类。
　　太上洞渊北帝天蓬护命消灾神咒妙经
　　元始天尊在香林园内，与诸天童子说法演戒。既毕，时於座中有一童子，名日广善。越班而出，前进作礼，上白天尊：今日侍座，得闻明真科律二十四条，善恶因绿受报之因。大众惧喜，各生赞叹。证无上乘，更无余滞。又蒙开示罪缘，拔度斋法，救济幽魂长夜之苦，上升福堂，衣食自然。其法弘普，死者咸赖。然今见世及来生男女，未见经诫。或气力薄弱，不堪受持。复无捍难，多为世问众邪恶鬼横来侵害，夭折寿命，不终天年。
　　天尊既开大慈之化，生死俱济，存亡荷恩。唯愿哀怜，更示来生男女防身护命之法。令得免离见世三灾九横，五瘟七疰，疾病毒气，众邪魍魉，诸厄之难。令其性命，无有中伤。如蒙哀愍，仰荷圣恩。於是，天尊欢喜，答曰：善哉，善哉。子之所请，亦为至要。吾愍一切众生，如母念子。今当为说，汝等谛听，坚持勿忘。尔时，大众忻喜，一切听受。
　　天尊曰：往昔过去，人民淳朴，无有恶心。任命短长，终其天寿，无有夭枉，鬼不横伤。但今来时代浇薄，人心破坏，更相疑惑。互为彼此，不信正法，唯有邪行。背真向伪，不正於道。违天逆地，攻根伐本。不忠不孝，无慈愍心。欺诱万民，酷虐百姓。杀戮众生，残害物命。结诸冤对，无量无边。致使今生男女，动见患难。或为劫贼之所伤害。或为恶鬼之所加害。或官私口舌，无故灭身。或蛇虺虎狼、百虫毒螫之所害伤。或官厄之灾，无故横生，闭在牢狱，鞭杖屠刑。或复家遭瘟疾，身染毒气，大小疾病，人口死亡，六亲断绝，骨肉离散。诸余此等，盖缘三天炁绝，六天炁行。人鬼不分，邪正未别。所以有幽囚之气，惨怛之气，邪魅之气，妖淫之气，妄侵生人，传成疫疠。於是，幽囚之气，自一而生，从北而起。一以生二，惨怛相仍。二以生三，邪魅功伐。肾衰心耗，肺绝肝枯。黄云不凝，黑白相背。六天邪魔，故来侵害。八部鬼神，妄来绝灭。欲得开度，当知六天门名，持天蓬大咒。正心定念，微妙思惟。见诸大神，始绝故气。身安神泰，自此而生。门户兴隆，自此而致。於是，玉音振发，显说六天宫名。
　　第一宫名，休明总灵洞天宫。第二宫名，元司重正宗灵天官。第三宫名，统仙升灵希搜天宫。第四宫名，正真邵灵搜司天官。第五宫名，云楼玉纪明元天宫。第六宫名，崇灵赤映云曲天官。如是天宫，在北方壬癸之山，罗酆之境。北阴神君，总统其上。旁列宫室，鬼神所司。内奉六天阴阳纲纪，外制六天罗邓幽境。赏功罚罪，无失毫分。一念正真，六宫善开。一念邪欲，六宫恶开。虽是邪气流行，亦自人心所召。斩灭恶根，当须静心。持念六天门名，北向稽首，神灵钦从，不敢肆害。尔时，广善童子与诸大众，闻是说已，心大惧喜。再进作礼，上白天尊：臣等静悟道缘，已经累劫。但知奉行道念，收敛一心，下观人间。每念疠疫，苦害生人。颠倒沈迷，无有解脱。虽切哀愍，不知有如是因缘，如是厉气，肆毒世间。今蒙开谕，旷劫未闻。生世种亲，知有持守，知有皈向。无边利益，仰戴元恩。六天宫名，已铭金简。天蓬大咒，静念听受。尔时，天尊琼颜，妙感真念，遐张善哉。广善大咒因缘，禁戒甚重。吾今相付，实因愍念下方，开度群品。若吾金口敷演，天地震肃，神灵拜迎，玉律自新，人天当庆。於是左顾，勅左元真人於大有之庭，启紫阳云锦之笈，出是大咒，宣付法众。广善童子得受大咒，心生踊跃，即於座中广声诵咏，咒曰：天蓬天蓬，九元煞童。五丁都司，高刁北公。七政八灵，太上浩凶。长颅巨兽，手把帝锺。素枭三神，严驾夔龙。威剑神王，斩邪灭踪。紫炁乘天，丹霞赫冲。吞魔食鬼，横身饮风。苍舌绿齿，四目老翁。天丁力士，威南御凶。天驺激戾，威北衔锋。三十万兵，卫我九重。劈尸千里，扫却不祥。敢有小鬼，欲来见状。镢天大斧，斩鬼五形。炎帝烈血，北帝然骨。四明破骸，天猷灭类。神刀一下，万鬼自溃。急急如北帝明威口勅律
　　令。
　　诵咒既已，大众方切，赞叹夙缘，庆幸得遇隐名。俄顷之问，东方有诸大神，云霞散彩，乘空步虚。或持旌节，或执戈矛，或踏八卦神龟，或持三天火印。龙虎翊卫，钟鼓交呜，流光辉焕，径诣道场。作诸法音，振响空界，旋绕道前，再拜恳请：臣等昧道清虚，禀生震地，阳刚受任，纯精结形，名号天蓬。上辅玉帝，分司梵境。下临泉渊，整队元皇。总制六天，惟以诚毒为专。何缘今日，红光满空，照耀广宇，飞扬隐字，下及小臣所部之域。臣等惊怖，未省所因。是以寻光上诣，愿求开释。
　　天尊肯首，趋徐而答：善哉大将，阴阳结气，男女媾精。有生道，有死道，有人道，有鬼道。生则成人，死则成鬼。生死殊途，性理惟一。盖因造作，报应不同。吾与诸天童子，演说威禁科要，论次生死因缘。见诸世间，六天浸毒，邪气流行。正道不生，邪念永结。沦沈苦海，流浪爱河。一神所亏，百邪侵克。五神颠倒，三宫闭塞。五帝不游，尘埃灵宅。肌肉不生，魂神考责。疾病缠绵，痛毒难忍。是可悲哀，推心悯恻。惟汝诸神，辅卫北帝。威能伏众，威能荡邪。立地安天，有大功德。是以泄万劫之禁，宣付真讳。告诸童子，流传世间，永令持诵。假汝威德，下降弃贤。降伏众魔，消荡祆凶，扫诸秽毒，保令清肃。汝今部从，既到道场，更当付嘱，世间男女。淫欲缠缚，杀害拘囚。妄想贪生，爱恶自贼。殊不知，妄从真出，真自妄移。一妄既生，万祆纵孽。吾今委付，汝当分别，摄邪归正，用正降邪。凡诸世间，若有善男子善女人，遭阳九百六之灾，三衰八难九横五苦之厄。精邪毒气，疫疠屯殃。诵大神咒，汝当寻声赴感，救度衰危，使致康宁，保终天年，辅道行化。是时、广善童子，仰闻天尊，付嘱至重。即於座中再拜而起，敷白四众：天蓬大将，亲奉慈颜，神念敷陈，威德广备。有是神力，能度众生。我等同闻，实深庆幸。若人启请，而说颂曰：
　　稽首皈命天蓬将，摧碎群魔大力神。
　　严驾夔龙降道场，赫弈威光动天地。
　　二十八宿明星主，三十六部大神王。
　　手持神剑斩妖邪，掌握宝印戮精魅。
　　镢斧劈破诸地狱，帝钟摇振彻天宫。
　　飞雷掣电走风云，巨大甲卒持戈戟。
　　南斗火官除毒害，北帝水神灭灾殃。
　　降伏六天大鬼王，扫荡十方诸疫气。
　　忿怒日月失精光，呼吸山河皆鼎沸。
　　紫气乘天下徘徊，三十万兵密加备。
　　尔时，说颂既毕。天乐玄音，空中自振，飞花散香。无量数众与天蓬大将部从威神，各各稽首大道，几前同声赞咏。慈云广布，惠泽遐宣。誓愿流传，化度群品。作礼奉辞而退。
　　太上洞渊北帝天蓬护命消灾神咒妙经竟
　　
