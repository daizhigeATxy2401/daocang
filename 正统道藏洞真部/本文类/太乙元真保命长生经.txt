太乙元真保命长生经
　　经名：太乙元真保命长生经。不着撰人。一篇。底本出处：《正统道藏》洞真部本文类。
　　太乙元真保命长生经
　　太乙元真曰：积阳为神，积阴为形。阴阳两半，合成其身。犹如日月丽於虚空，昼夜不息，各行其分。忧悲喜怒递相攻夺，生老病死因之而有。夫前识者，道之子，形化者，道之母。既知其子，须识其母。母者，太上之分身也；子者，本心中之一也。二者合同，胎养形魂。人能识之。可以长存。故善精思者，内视不瞬，内听不昧。使欲者不欲，不欲者欲，以阳化阴，以和化心。心和黑静，阴弱神正。神正则精专，精专则影灭，影灭则形忘，形忘则神应，神应则和同。和同则天上精光可入，精光既入。阳黑独化，举身排空，所适元碍。亦如还丹入口，却诸阴累。专阴致神，以致不死。暗尔仙众，诸神文咒曰：三清上境，太乙元真，布和法化，开光度人，炼魂日官，校魄月轮，天帝总黑，地官飞尘，千二百灵，万二千神，合成仙宅，立为真身。真身之中，七政九宫，心光朗耀，照玄明宫，明空大神，和气心真，内清五藏，外召五神，精思不穷，开光度人，老者反壮，故者还新，饮食六甲，三景同春，十二吏兵，保卫尔身，日诵千遍，上朝元君。元真老君，至道独存，保尔元命，卫尔灵根。勤叩天鼓，和形炼魂。齐诵不忘，当见神尊。策空驾浮，升天蹑云，诵前咒讫，则注目存，神引神黑，攻一切人身中万病立痒。若修长生得道之法，即诵此咒。满十万遍，即端坐内思，更莫外绿。不经十年自然成道。若护国。
　　帝主保时道君，当诵此经，冲神保命，行功救人，阴阳不愆，风雨调顺。若有兵革水旱，当依《太乙圣真经》铸十六真人及太乙真像。修行斋录，则所向皆胜，其法具载《太乙圣真经》。若逢修真道士，则盟坛受之。若遇凡流，则不得妄传，必殃九祖，谪罚六亲，戒之1．秘之：如护眼目。诸仙闻已朝礼依行，各还本官，精思妙道。藏之金柜，秘之玉函，昼夜齐诵，勿常示人。唯仙门师，当依此教。
　　太乙元真保命长生经竟
　　
