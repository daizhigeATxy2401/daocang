清微丹诀
　　经名：清微丹诀。撰人不详。一卷。底本出处：《正统道藏》洞真部众术类。
　　清微丹诀
　　清微隐真合道章第一
　　上药三品，神与气精，保精生气，炼气生神。形炼其神，则可以留形住世。而形者，神气宅也。是故身安者，其精固，精固则其气盈，气盈, 则其神全，神全故长生。若乃精虚则气竭，气竭则神迁，神迁则死矣。故不死者，炼精成气，炼气成神，炼神合道，能事毕矣。道法云乎哉，全形者，即炼精之谓也。须其六根断绝，一念真纯，以时入室，端坐凝神，定息良久，即鞭赤龙。上击七十二天龙，则离火自降，坎水自升，往来结於黄庭，伏其真气，炼其阴，邪，冷汗自出。如此五遍，合周天三百六十五之数，阳光遍体为纯阳，则全形气之道，宿殃自解，万病消除。不憎不始，不欲不淫，然后炼气合神也。夫炼气者，冥心定息，元寂绵绵，神室内守， 炁入丹田，脐中动息，绵绵续续，两手抱脐，丹火温温，六根定安，物我两忘，乃炼气之道。行无狂步，言无疾声，然后炼神合道也。夫炼神者，入室端坐，神气既息，不出不入，心无二用，一念无着，视而不见，听而．不闻， 炁住而为息，神入而成胎，昏昏默默，杳杳冥冥，意游长空，见一景物光如金橘，非内非外，守其物矣。如月之光，如镜之影。
　　操之存之，初不相离，恍惚自然，大如车轮，形见其神，神见其形，形神相杂，心生踊跃，其光自散。如日月照虚空，形神俱妙，与道合真矣。神归体则真神自灵。若守千日之功，离形飞升，百日之功，超凡入圣。不枢不机，其理自然也。
　　入室功夫章第二
　　此窍非凡窍，乾坤共合成，名为神炁穴，内有坎离精，心下肾上处，肝西肺左中，非肠非胃院，一炁自流通，盖一此窍。世传脐下一寸三分者，非也。正对脐上一寸三分者，是也。所谓脐之后、肾之前、大肠之左、小肠之右，其中空洞，意到即开，乃乾父之精，坤母之血，结胎之黄房也。名为神 炁穴，中藏水火精。其中，左有· 火窍，居常昼夜，不拘时，三五七次。或逐时趺坐，左足上，右足下，暝目定时，凝神於混沌之中不出，运赤龙上击七十二天，则真火自降，灵泉上涌，即以舌柱上愕，俟华池水满，盥漱五七通咽下。其中想见，一 炁混融，灵光浩荡。或奏师炼神，持呎述事，如此随意，行持即用，离形去知，物我两忘。如此用工三七日，或】 月，以手按窍两傍，如火之热，觉左右掷掷而动，是其验者，所谓收为胎息守为窍也。半年一载勤而不息，宿殃悉去。向上工夫，金丹大道，不外是矣。
　　临坛召合章第三
　　瞑目凝神，聚气於混沌之中，不出不入，一炁七遍。剑诀火炼真文，咽下祖宫，过三关，升入天门，意游长空，张目直视，见三字金光进出，照天烛地，放出号令，万真禀行。
　　发用章第四
　　雷困真人曰：耳热生风，眼炁生云，腹中震动即雷呜，汗流大小皆为雨，目眩之时便火生。入息静定，良久神息，既调直待，内境不出，外境不入，但觉身非我有、天地虚然，入定光中。或见祖师，出令雷霆，万真随行，意欲五事，皆集丁宁，发遣、次复、收敛、运一炁七遍之妙，近视天炁下降、地炁上腾，蒸山煮海，交合混沌於黄中，酿成五事，临坛之际，拨动关捩，随窍而发也。耳热，则双手玉文运起，从腰肾间，上升至耳，一拂而上，即南风，下北风，前东而后西也。眼 炁，即如上运升，以目光直视长空，散云沥炁，目动而止。腹霆动，即以局运，从腰间上升至耳，以局提提耳，三按而发，汗流不止。或大小进急，则以身振动，窍穴俱开，大雨如注。目眩之时，即如上运升，以目闪左则左、右则右。已上关捩，在大静定中，所谓无中生有，不可以为无心作，不可以有心求，平日工夫纯熟，至此自然而神。不知其所以神，祈祷芟邪，应如桴鼓，此玄之外，更无玄矣。千金不传，得此宝之。
　　坐功睡法
　　玄牝之门，在两肾中间，名曰大海，又为弱水。其为丹田，左青右白，上赤下炁中黄。男以藏精，女以藏血，乃孕毓之地，为人之根本，五炁之元始也。中有神龟，呼吸元气，流行则为风雨，激搏则为雷霆，通贯四肢，无所不至。左右肾为日月之精华，为龙虎之变化，前脐为昆仑、为大山、为渊、为五城，中有真人，即五帝也。五城之外有八使，即八卦大神，八使并大一为九卿，上有十二重楼，楼中十二子并三焦神，为二十七大夫，又并四肢神为八十一元士。太一至真人居脐中，主身中一万三千神将，郊在头上脑户中，庙在项后顶上，社在脾左端，稷在大肠穷处，风伯在脐输下右傍，雨师在小肠尽处，雷公在大海右肾，电母在八门右上弱水之颠。一身之中神宫，凡三十有六，各有官僚宰辅，皆受命於太一真人。凡人当睡，法守之集身神，斩三尸，勘六贼，方可混合造化，窥测乾坤，天地虽大，皆在吾身中也。敛身趺坐，目视鼻心，守玄牝，然后定精神形体。气神气相守命神，念之所至运炁，神自然而然，降心神专至诚，一呼集身中之神，时以眼视鼻端，就观祖府，静而又静，一炁七遍。
　　泰珠造化
　　颂曰：一法生万法，万法归一无。太上云：如於内，毫厘有差，天壤异处，功有等级，达无先后，后学详之。勿为易得，决欲行之。此法乃万法之关津、三洞之枢机，当颐神养炁，炼体凝精，屏杂念，绝嗜欲，斩三尸，舍一炁。内念莫作，外念莫生，纯一守素，正定无为，方可安手顿脚，敬而行之，保命长生。先以两手大煞运上顶，漱一口、二口咽下，第三口漱了，使津液满口，前二口乃五味所生稠唾，故取第三口，金液还丹是也。以舌卷下，藏味凝香，二穴关闭，目内观泥丸，存五色云气，却平坐，左手覆右手，左足迭右足，存思中。
　　一神通，万神俱通。一窍通，九窍齐通。
　　我禀阴阳二炁，出则轰天震地。
　　罡
　　神归山岳摧崩，煞去精邪粉碎
　　法中之要，非专於符，非泥於咒。先以我之正炁合将之，灵法之击在乎斗，斗之所统，参於正歪，乃四正之炁，中正之谓也。炁罡乃斗之煞也，以天之斗随身之转，歪亦如之。然我之斗、我之罡，在於何处。须明我之罡、我之斗，三合用之，无不验、无不通者也。凝则窍妙可见，动则运默可知，神炁清明朗如秋月。静中之妙，法中之玄，其默能知，将本居天，合之何也。但居二斗之中、定光之内，吾以神炁相贯，合将为将，则万病俱消，万邪宾伏。故德者道之符，诚者法之本，道无德不足为道，法非诚不足言法。守道者正，正法化行，循法无私，将必听役驱役，法乃正己也，道者守己也。如此二事不亏，一心不易，虽王公大臣，亦可坐伏，此道之所以为法也。今传法时，祖师所以江湖之姓，游天下，为伎能，徒有其名而无其实，皆法以道行法，亦法以法行法也。遂使后学之人，法俱不明，何有於道，心而悖道，何有於法。夫天不言而默运，地不言而发生，道不言而包罗，法不言而灵应，天以炁而降，地以炁而升，道以炁而为主，法以炁而化。天之将即地之神，道之符即法之印。入道从法，先明天地之根，次究神炁。用天之默运，则轰雷雨电，春生秋煞，变化无穷。地之默载，则果荄根苗，发生长养，厚载无量。道之包罗，上而天，下而地，中而人，无所不包。必如是，后可以明道，可以行法。是必正己诚意，神炁冲和，故道即法也，法即道也。天将守律，地祇卫门，元辰用事，灵光常存。可以驱邪，可以治病，可以达帝，可以啸命风雷，可以斡旋造化。初不必许多枝蔓，惟正一字而已，无所不达。不可以道为门，以法为户，而生诸障，恐神将为邪，所使则无救也。修真学道之士，审此为戒行。天地大造化，总在一窍中，人能知此窍，万法悉皆通。中宫指玄之图，又名玄关一窍，又名为玄牝之门。前对脐，后对肾，其白如绵，其连如环，方广一寸二分，一身之精粹，皆聚於此，在脐上约寸。
　　吸天河之水，入我身中，黄河水再运，从夹脊双关倒贯入符急用淡墨水。
　　得天地之中炁，十五画吸一口，噀在符中，乃为云雨。
　　玄武水火，龟蛇在玄武下。
　　敬以直内，　　万黑归一炁，
　　　　　　 
　　义以方外。　　万神归一神。
　　玄关一窍，乃先天一炁，此乃万法英华，金丹之枢纽，在于灵宝谓之玄珠，在于神霄谓之真王，在于雷法谓之雷祖，在于炼度谓之水火，在于南极谓之圆光，在于老君谓之法主，在于符水一谓之灵光。此是真一之炁，变化无量大神，可降伏六天魔鬼，可追九地精灵，炼度亡灵以生天，解释多生罪咎。此道法之至秘，不宜轻泄，即招天谴罪非轻也。
　　清微坐功
　　凡入静室，铣足端身正坐，两手握固，万绿放下，定心如在太极混沌未判之先，虚空圆光之内。又如在圆光一窍之中，混沌一同，身心俱无，澄澄湛湛，普照十方，天地莫测，鬼神莫知。早晚静坐亦然，常要运用。
　　内炼阴阳雷神
　　右法先存坎离，上升自泥丸宫，出成二斗混合，妙在其中矣。
　　坎离混合出泥丸，二斗相交照项前。一心火肾水随升降，璇玑一出在两边。炼得二帅不须言，元始三台变自然。须臾雷雨霶霈降，化运千千万万年。
　　用香亦可纸亦可符
　　急晴 
　　用朱书出笔向上
　　祈晴四时，俱用指坎，余则随事，按卦所指。
　　水火既济 出笔向下
　　清微丹诀竟
　　
