先天金丹大道玄奥口诀
　　经名：先天金丹大道玄奥口诀。霍济之撰，出于南宋。一卷。底本出处：《正统道藏》洞真部众街类。
　　先天金丹大道玄奥口诀序
　　予壮读丹经，经引物论理处，稍窥见一二。时既有室，且宦游，虽好诵，行之未暇也。行年二十有八，坐边事，累责舂陵。道岳阳，客有示晦翁北，山万壑云气深，万死形魂生羽翼之句者，予感而叹之日：天地循环，恶独不能先莲缓一年知非耶！即遣婢妾，妄尘顿空。一日遇樵隐，说丹要於雅吟亭，词甚不显，瞭然易解。而予颇以易而忽之，未及竟而别。既抵九疑，友朋相与结茅探山，授业之暇，稍思为己主，以静而佐之，丹学火符卦节，无不合诀。然静境亦身有悟解，追忆飞吟所授，方将弦改之，而被旨北归辽鹤故乡，见者已怪其霜髭之返黑，益信丹学之妙。虽髻鬓依据，犹足自爱，况得的传而行之哉！未几蒙恩，起家参江阐图幕，单骑就戍，官府如山，居辄玩《老》、《易》，每以无同志为恨。忽毗陵霍君慧然，袖丹诀来访，读之犹吾岳阳所闻也。大盘以真药、坤土、火候，为丹家三要，源流出《悟真篇》，而纲日与濂溪太极图》不异。且嫉世人借容成秽论传《悟真》以逢士大夫之欲，而诬紫阳之道。嗟乎！霍君曷不早值十年，使得参同以坐进此道於九嶷闲居之日，既霍君以其诀求序。噫！水魄火魂，太极圣经，月戊日己，正位真土。乾坤吾丹鼎，坎离吾丹材，复姤吾丹候，黄中通理，至道一凝，则昏气浊质，变化无余，而充实辉光，圣功纯熟矣！探无极於后天，求正位於他体，不思吾气质变化之不易，返欲假偏阴之至昏至浊者，而滋妄焉！其不趣鬼市也几希。子澄世念久灰，不知富贵为何味，吏尘厌行当弃去结庐五老之下，云藏一壑。霍君异时过我，相提携，相警省，使悟真之学，证验昭晰，将濂溪《太极图》轲书之夜气，太易之乾龙，并传而不，朽，则君之一身，虽穷犹达，而予亦免索隐行怪之讥。因序此书，将以赠别。淳佑辛亥立夏吉日，玉渊子刘子澄清叔序。
　　屈原之赋《远游》，朱文公之读《参同》，其感激忧愤之心，一也。然金丹一术，其《黄帝内经》，而魏伯阳演之，则非诬诞矣！近世玩其文，着书以明其学者，汗牛充楝，而得其真者，绝无一二。虽天分不可强，而亦由古学之无传尔。情幼而慕此，老而有闻，而年运已往，不复可传乎！乡友霍君见示此书，其间漏泄甚多，视他人所着述，绝不俾。因喜而为之书，且为道屈原朱文公之读《参同》，以启悟后学焉！淳佑己酉孟夏四月朔，晋陵尤情谨书。
　　先天金丹大道玄奥口诀
　　晋陵霍济之述
　　大道生于先天，自然而然也，自无极而太极，道隐於未形；自太极而天地，道显於有体。是以由阴阳而生五行，本五行而孕一性，一性察则一造化，一形立一乾坤，则知人之一身，几精神消长，气血盈虚，无一不与天地并其阴阳造化。犹于一身者，则有先天焉，有后天焉。先天者何？真中之真是也，本方寸之资，其玄虚之体，喻之为铅汞，托之以金木，名之以龙虎。大抵总谓之二物，通谓之四象，是谓五行之清气，属一身之先天也。后天者何？五脏是也，块然无明之质，以滋有漏之身，修之则仅能辟病延生，赖之难以脱胎神化，是谓五行之浊形，属一身之后天。盖先天上道，幽隐而难知，后天浅近而易见。或者以性宗坐禅为先天，不假作为，不明造化，腾腾兀兀，乃禅学属阴，非阳神之仙也。若是性宗为大道，古先上圣，何名为金丹？何名为神仙？但只言学性亦可矣!殊不知先天之道，近而瞭然易见，修而易成。奈世人愚昧、不知自身何物为先天，何名为铅汞，何名为龙虎也。若是性宗是丹，何不竟言一物，却言二物者，何也？又言四象者，柯也？若不遇神仙传授，终难臆度。平叔所谓饶君聪慧过颜闵，不遇真师莫强猜者，是也。或者又舍先天而学后天，则日《 黄庭》 以五脏为主，一身以气血为主，但只存思内观，咽津纳气，亦足仙矣！．殊不知后天之五行，不能飞行变化，乃形滓之物，非虚无中一之气也。锺离先生诗云：心肾却非为水火，坎离安得作汞铅是也。盖有形之五行，止能延年辟病，不能升真。先天之五行，如日月中之水火，有象而无质，故飞行变化，乃能成仙。学者所真悟此夫！．先天金丹者，一自吾身中未生，已有其物，一物分二，问隔东西，是名铅汞，亦名金木。以金水同宫，火木同位，故日四象。若无戊己，和合交垢，则不能归于中。要在察天地动静之机，探日月盈虚之妙，於斯时也，观天之道，执天之行，尽矣1 但戊己在天地之问，亦已不存，须识得天地，何时有戊己，方可进功二此即火候也。或日脾即土也，何谓无土？岂知脾乃后天，即辰戌丑未之土，非戊己也。平叔所谓要洞晓阴阳，探达造化，方能追二气於黄道，混三性於元宫；钻族五行，合和四象者，是也。余世居毗陵，先君上谷府君，曩遇圣人传授，丁得其传，不顾漏泄，谨以先天铅汞火候具载本图，以传后学。倘有骨像合仙之君子，蓦面相逢，夙缘契合，识利名之泡幻，叹生死之风灯，或欲闻大道之要焉，吾无隐乎尔。
　　此草木之根也，赖凡土培养，故根常活，根不存则枯。人之根自有形，而根已散失，不赖戊己真土培养，则不能归其根者，复也。散而复归，故老子云：归根日静，是谓复命。
　　人之根喻如草木，颠倒而生。
　　平叔云：不识玄中颠倒颠，争知火裹好栽莲者是也。经云：气气返故根，爽魂随本根，飞根散玄叶。
　　金丹药物直指图：
　　平叔云铅汞两般为药物，又日：二物会时情性合，道光云：一物分为二，云房云：除却铅汞两味药，其他皆是诳愚痴。此二物不在五脏，不是精血，不是津液，不堤存想，不是禅定，不是坐空，不是采战。
　　铅汞二物也，不在身外求觅，当於自己身中寻此二物。天地有此二物而长存，人身亦藉之日用。故《易》日：百姓日用而不知。孤君之道鲜矣！
　　平叔云：离坎若还无戊己，虽合四象不成丹。又云：四象五行全藉土。又云：本因戊己为媒娉。
　　口诀直指
　　只见天地支干，不见戊己，而戊己寓天地，别处人身中，亦如此候。天地有戊己之时，吾身中戊己亦有，所谓仰观于天，俯察于己，是谓窃天地戊己之全气，补吾身戊己之不足。《阴符》云：天有五贼，见之者昌。故日万物天之盗，人为万物之盗也。土之异名丹田，丹田去金，皆土也。才识得戊己，便可下手进，此之谓火候
　　夫火候者，乃人身中五行，与天地相会，还元之生气，聚散于中道。初不劳般运吐纳，巧伪施功，只在一个时内，造化一一圆备。若以日#1月之问进退论之，自有日分，尤不容牵强。若以．日言之，自有一月之阴阳，凡一月一岁亦然。且以#2日时论之，要见杀机返覆，要见刀圭河车，要见回死户为生户矣！．然后十月胎圆，百日功成，一纪飞升，尽在是矣！
　　金丹大道指迷颂＋二首
　　不是禅宗。
　　金丹全在得心传，不比空门学坐禅。药有烹煎火有候，阳神气足便成仙。
　　不是存想。
　　大道非干存与想，汞铅不是黑和精。要知无价长生宝，有象玄珠彻夜明。
　　不是行法。
　　烧香叩齿及存神，握诀书符召万灵。此样工夫非上道，真中更自有元真。
　　不是五脏。
　　汞铅二物坎离形，诧女婴儿虎与龙。不是心肝脾肺肾，真元别在水晶宫。
　　不是探战。
　　修丹全在断淫痴，说着房中便是愚。太上神仙清静种，如如何秽浊立丹基。
　　寻本根。
　　一从太极判乾坤，祖气根元已不存。草木尚能探固本，修真全在学归根。
　　认药物。
　　东华相望白龟台，金阙嵯峨向此开。便看真人升玉府，静中听得震天雷。
　　识真土。
　　阴阳交媾自烹煎，不列中央妙不全。天地何时有戊己，更寻真土在心传。
　　悟火候。
　　火候抽众进退机，盈虚消息想幽微。玉琴三迭还知否，宝鼎神光冉冉飞。
　　看丹房。
　　谷神玄牝是丹房，此是长生不死方。个裹灵胎交结处，纯阴剥尽变纯阳。
　　结胎仙。
　　多胎结就玉炉温，一气回阳返故根。飞跃潜藏皆在我，盖因身外有身存。
　　谨终始。
　　神仙妙诀信非轻，难遇当知却易成。进火功夫无问断，阳神迸出便飞升。
　　#1『日』 原缺，据上下文义补。
　　#2『若以』 原缺，据上下文义补。
　　后序
　　神仙可以学得，不死可以力致，古有是语，信不诬矣！．巨川世居毗陵，自高祖少师晋公以伦魁事徽宗，与仙人方士相往来，世传有《 金丹图》 ，持以示林灵素，且曰；陈希夷之妙诀也。林灵素得其旨，而高祖分与道殊，听之嚼蜡，而不能悟。持以遗会枢郭公三益，乃高祖母越国夫人郭氏之父也。郭颇好道，不能尽究其事，此图家藏。又越九十余年，嘉定中，先君上谷府君，忽遇武当山赤脚陈真人，首传此道，归玩旧图，若合符契，因增注口诀，欲刊，先君解化。巨川叹玄学之无传，虑此书之湮废，於是露香盟天，命工馒梓，续先志也。嗟夫！．世人贪生恶死，皆有是心，奈以嗜欲为累，不能坚志力行，以致中，辍，是知闻道易而行道难。巨川幼喜学道，自卯角习静，先君虑巨川之荒举业，每止绝之，而巨川终不能已。弱冠时，异事殊利，名缰锁念，不到此。后来先君以其诀，传授诸门人，当世异姓贵戚之卿，有闻而行者，有行而未力者，有喜听而不喜行者，而巨川得先君之心传，且戒巨川日：吾得神仙之道，无神仙之福，今老矣！玄功作辍，莫竟其事，灵宅颓旧，将用迁徙。吾於节斋有绿，可托大事。於甲寅良月游书川，与节斋饮酒，欢越，一日忽告别，坐客闻知其意，翌日，以书报巨川曰：虎伏龙降，临行不忙，有子可付，无事思量。呜呼！使先君有余力以毕其道，又奚止此而已哉！因书其事於丹图之后，巨川百拜敬书按枢密郭公旧序云：余读汉《张良传》，观其受书於黄、石公，不亦异哉！谈笑兴王，人莫及之，诚有所凭藉。然《本传》谓一篇书，乃《太公兵法》，今其书行於世，人皆读之，子房所得，必不止於此。余意其妙旨，秘而不传，观婿霍端发家，世蓄其书，历年之久，不知其所自来。林灵素见而奇之，谓陈希夷心传之书，霍亲携以示余，果奇书也，求而得之。余后持以见林灵素，以得其真旨，顷於高丽海泛海山，险阻多矣！历试，无不获验，可以为身中之宝，信乎！传余之子孙，恨不得传，故序以戒之。宣和元年十一月上巳，郭三益序。
　　上谷总管霍君讳怀字伯玉，毗陵人也，崇宁大魁，少师晋公之曾孙。君生而聪慧，学该九流百家之奥，惆傥不羁，疏财好义，常急救人苦难，若己有之。曾遇圣人传授丹诀，得尸解之道，甲寅冬，无疾示化于雷川赵观文私第之别塾。其子巨川，亦有方外志，虽鹊抱之战，累得虚名，视功名土直，返世无闷，若将终身焉。一日以其心传丹诀刊行，以续先志。余因得灶香一观，县力浅未及问，以愿学焉。宝佑丁巳中和节。
　　先天金丹大道玄奥口诀竟
　　
