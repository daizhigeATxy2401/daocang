金液大丹口诀
　　经名：金液大丹口诀。白衣道者授，郑德安序，疑出于宋元时期。一卷。底本出处：《正统道藏》洞真部众街类。
　　金液大丹口诀序
　　太微洞天白衣道者授冲虚妙静宁真子郑德安序
　　夫欲修真，必须穷理尽性，以至於命，可也。性未明也，命不可知。故释氏以性为主，命为伴；太上以命为主，性为伴。此二说甚好，性为主者，先要明我父母未生己前是个甚么，将万境万绿悉－皆看破，元来只这一点虚灵为主，此个身体亦是虚幻。既如此时，末后一着，作么收拾回去？佛云：向上一着，千圣不传。如得者，名为六通无碍六自在如来。如无此着，终为顽空。祖师云：饶君了悟真如性，未免抛身却入身，从此更兼修大药，顿超无漏作真人。太上以命为主者，先要人实腹养身，保精生黑，以黑化神，以神合道，纵横犹得，长以玉树，枝茎花叶，茂盛之喻。工夫锻炼，纯阳为体，身外有身，千千变化，穿金透石，现种种之神通，与佛何异？性命二字，不可分作二，亦不可并作一件说。故仙家金液大丹妙诀，金箱玉笋，万劫一传。《玄科》云：遇人不传闭天道，妄传非人泄天宝，轻泄漏慢罪灭形，九玄七祖受冥考。伯阳祖师云：窃与肾者谈，曷敢轻为书，写情记竹帛，又恐泄天符。若遂结舌疮，闭道获罪诛，可以口诀，难以书传。谛思之，不须论，深藏守，莫传文。平叔祖师云：吾昔三传与人，三遭祸患，自今已往，当钳口结舌。虽鼎擭在前，刀剑加项，无复敢言矣！余思之，愿天下人悉达此道，如此戒行深深，当如之何？既得师传，不免漏泄，粉骨碎身，难报师德。先师云：一人传道，福及九祖，太上愿愿长生，必不固斩。余遂撰六十四句口诀，号曰《太一含真火符直指七言诗》一十七首，号《一秤金》、《西江月》六首，应纯乾卦，於中括尽下手工夫玄，关一窍，药物川源，火候，秘旨，进退抽添，沐浴温养脱胎神化，无不备悉。此乃是余亲行，所得之妙，望学者勤心精进，刻日有验，得验之后，每日消息拟时，要准辩，认浮沉，识昏明，知早晚，莫瞌睡，节饮食。工夫到，降则取，升则迎，打成团，发光明。密密绵绵，而无大过之患；猖猖狂狂，则有不及之忧。得之非难，行之为难，守之尤为难。量都来十月之辛勤，永享无穷之逸乐。然此未知那个是决烈慷慨，特达能仁，明道者得之，默而行之，句句相应，方遂德安之愿也。如遇师诀，诚与不诚，行与不行，勤与不勤，则非德安之咎也。余誓日：我若侯了肯学人，万劫风刀当受考。如遇此书，生轻慢怠惰者，永为下鬼，祸及九玄，学者察焉！ 
　　金液大丹口诀
　　诀曰
　　余年十九去参师，得遇至真老白眉，
　　一言指出玄关窍，有有无无谁解思。
　　得窍归来专内视，黄婆只在这些儿，
　　我今不避天诛责，说与学仙人得知。
　　心下肾上中高处，约以髻佛是根基，
　　莫执有象妄为做，只今凝神定此规。
　　做时踟趺须大坐，绝尘忘念眼低垂，
　　鼻息绵绵调欲住，欲住不住若毫厘。
　　到此切须休念起，若还念起气神离，
　　宁耐百骸如若坠，任生任死勿生疑。
　　霎时百脉气撮来，心如昏问力难支，
　　满口玉液款款咽，便觉头底玲风吹。
　　中问一道热汗流，流至尾闻化为离，
　　炎炎冲入昆仑顶，化作一粒玉珠垂。
　　迤迤通通流下来，玲害害地如雪梨。
　　看看滴在玉池裹，便将液送始相宜。
　　穿过重楼入土釜，红莲含药景绝奇。
　　以意送入黄金鼎，鼎底火发无人炊。
　　此是天然真火用，起时为候少人知。
　　一刻有丹一刻采，一时火起一时窥。
　　千经万论俱不载，我今漏泄愿君为。
　　每曰一阳来起复，急须进火莫稽迟。
　　进火别无他计较，只将心意去迎之。
　　火若武时心用武，火若文时以意随。
　　积渐汞乾铅自竭，抽添进退象盈亏，
　　沐浴只忌卯酉月，若还加火必倾危。
　　到此节气宜保守，过此之时谨慎施。
　　十月胎生且温养，一朝现出一仙姿。
　　容貌一般无两样，方显神仙妙用弥。
　　更有一言相嘱付，切莫脱胎乱奔驰。
　　神若出时频顾宅，出熟方可远游嬉。
　　姑待三千功行满，玉皇下韶入丹墀。
　　诗一十七首
　　初习坐
　　先且踟趺坐半年，次宜清静绝尘缘，然后用吾真妙诀，诚心一志守中田。
　　下手
　　存神定志入黄宫，百豚朝元炁聚中，形重如山污如雨，霎时火焰自冲冲。
　　工夫到时
　　太极无形生一炁，默然一炁化阴阳，清中有浊从天降，炁裹藏红自地彰。
　　火候
　　圣人传药不传火，从来火候少人知，于今漏泄天机妙，火发初爻是子时。
　　拟时要准
　　炉中赫赫火长红，亦用心迎入土宫，每曰一阳时要淮，莫教错用费神功。
　　物药景象
　　守一坛前芽已萌，朱砂鼎底火初明，中宫玉漏丁丁滴，皓月横空夜气澄。
　　升降交结
　　水出高源下玉京，火生地户发光明，一升一降归中土，结就团团离坎清。
　　抽添妙用
　　汞归金鼎铅藏伏，铅产玉炉汞自消，二物有无成至宝，抽添理法自然超。
　　浮沉沐浴
　　沐浴之因两意微，学人须要不违时，真炁熏蒸周偏体，一炁浮沉始合宜。
　　紫河车
　　含养元神气与精，紫河车动似风轮，潺潺水响华池内，烁烁金光褊体春。
　　聚散变化
　　前短之因交媾时，退长成物散回归，阳消汞涸浑无事，直待周天再发机。
　　养成炁母
　　金胎神室在中官，似有如无要积功，三个月时形似橘，一年数足亘天红。
　　百日基成
　　十旬内炼慎持盈，渐觉炉边似菊馨，已是半成消息处，小心姑待出黄庭。
　　沐浴忌日
　　兔鹦之月且开怀，住火休符保圣胎，十月成功光透体，天门烈烈项如开。
　　移神换项
　　膏月移神直上升，三关一透便通灵，青娥仰视昆仑顶，穿过黄庭入紫庭。
　　温养胎仙
　　炁足神灵入紫宫，三年温养要雍容，若还尘境纤毫隔，失却蓬莱路万重。
　　自然神化
　　九载提携身外身，此时出入不由亲，功成行满丹书召，鹤驾翩翩谒紫宸。
　　西江月六首
　　剥尽一阳来复，温温井底灵泉。纷纷白雪降长天，人在琼楼饮宴。
　　忽听黄溃报道，翠娥已至宫前。二人相见结亲绿，料想无人得见。
　　临得二阳来到，急须唤请金公。三人相会入黄宫，恩义相施欢共。
　　饮用龙盰虎髓，引船美酒香浓。这般富贵是仙翁，胜似豪家受用。
　　倏忽三阳交泰，氤氲万象皆春。民安国富贺新正，大地人人相庆。
　　不觉元宵又至，皇家放赏华灯，婴儿姥女暗欢欣，记取月圆时分
　　天上有雷大壮，人皆恐惧修身。千山云布炁熏蒸，沐浴虚心清静。
　　此理贤还悟得，便须能解众真。阴阳到此两相停，二八德刑相称。
　　老阳逐出少女，全家俱是男儿。五行四象旺当时，富贵因兹荫起。
　　中宫黄金作壁，重楼玉砌阶梯。更兼身内有摩尼，元始悬珠可比。
　　四月纯乾夏首，华池菌旧花开。金波皎月映楼台，珠露荷擎堪爱。
　　以造天然造化，须凭神运安排。虚中功行是奇哉，说与常人不解。
　　安乐歌
　　君不见
　　安乐窝中懒散人，不贪富贵不求名，但向无中寻取有，须当认得假和真。
　　大道本来俱恍惚，阴阳相制却成物，学者愚迷总不知，万史千经寻不出。
　　遇明师，亲指诀，只在眉毛并眼睫，高峰要到若须臾，不遇直径徒跋涉。
　　安炉鼎，立根源，离中有汞坎中铅，二物相将归土釜，黄婆媒合始团圆。
　　这件物，无处觅，要妙玄微人不识，自家活计自家收，任你强梁夺不得。
　　人人有炁精和神，不是朱砂及水银，偃月炉中频进火，炼就金精却一斤。
　　既有本，何愁末，自在逍遥长豁达，逆顺纵横体自同，得象忘言成正觉。
　　人笑我贫我不贫，争奈身贫道不贫，玄珠至宝为吾友，养在丹田无价珍。
　　空不空，色不色，造化循环无尽极，人来问我若何为，不能共伊谈论得。
　　枉劳神，谩费力，薄福之人谁可测，未知南北与束西，宁辨青黄与炁白。
　　濯甘泉，涤垢污，神仙也是凡人做，妙用分明在目前，崎崎岖岖行远路。
　　宾是主，主是宾，宾主相看亲更亲，契论丹经凭口诀，个中端的自然真。
　　存其心，养其性，性若存时心自正，无为而为无不为，万境俱忘神自应。
　　非或是，是或非，是是非非转执迷，迷人不悟玄元理，达者超升上太微。
　　既得鱼兮安用筌，既渡河兮安用筏，安乐窝中乐道歌，便是长生不死诀。
　　归真篇示后学
　　道即心也，心即道也，道由心生，心由道有。因心明道，因道悟心，心生为性，性从心有。此性者真性也，无生无灭，无去无来，不增不咸，如如自然，炳焕灵明，圆通太虚者是也。变化感通之谓神，神之由也，神无心不立，心无炁不成，．炁无精不有，精无炁不生；炁无神不运，神无炁不行；炁无精不住，精无神之凝；神无心不守，心无神不灵。神之灵也，不疾而速，不求而至，变化不测，自然而然，而亦不知其所以然而然也。心神妙用，我知之矣！．故达磨西来，不立文字，面壁九年，直指人心，见性成佛者是也。此心者，非思虑念想有形可揣之心，乃天心之心，人中之心也。在人身中求之，不可求於他也。非遇至人，不可得而闻，不可得而见。虽遇至人，密而授之，若不自下静定工夫，於大死场中认得分明，亦不许知之。既知也，真知也，悟之也，一从斯有，二从斯得，三生万物，造化无穷焉！．於是佛仙圣人，深明大道，洞悟天心，阴阳造化，妙理玄机，皆从此心而得也。圣人之心，凡人之心，其实一心而已。悟之者圣，迷之者凡。噫！道在迩而求诸远，事在易而求诸难，何哉？真如妙性，个个圆成，因贪因着，了无是处。大丈夫决烈慨慷，直下承当，领斯之言，向此用功，与道合真矣！
　　抽添诗
　　意到玄关抽百脉，真铅海底放金光，神归混沌添真水，灵汞山头化玉浆。
　　金液大丹口诀竟 
　　
