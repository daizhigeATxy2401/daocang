通占大象历星经
　　经名：通占大象历星经。撰人不详。二卷。底本出处：《正统道藏》洞真部众术类。
　　通占大象历星经卷上
　　原缺文一张
　　四辅四星，抱北极枢星，主君臣礼仪，主政万机，辅弼佐理万邦之象，辅佐北辰，而出入授政也。
　　六甲六星，在华盖之下，扛星之旁，主分阴阳，而配於节候，出入故在帝座旁，所布政教，而授农时也。
　　钩陈六星，在五帝之下，为后宫大帝正妃。又主天子、六军将军。又主三公。若星暗，人主凶恶之象矣。
　　天皇●
　　天皇，大帝一星，在钩陈中央也。不记数，皆是一星在五帝前坐，万神辅录图也。其神曰耀鬼宝，主御草灵也。
　　柱下●
　　柱下史，在北辰东，主左右史，记过事也。
　　五尚书，在东南维，主纳言，夙夜谘谋事也。
　　内厨
　　●
　　内厨二星，在西北角，主六宫饮食，后妃第宴饮，厨府也。
　　天床六星，在宫门外听政之前，亦主寝宴、会燕、息床、星倾，天子不安，失位也。诀曰：火入紫微官中，天下大乱，帝王失位。
　　北斗星，谓之七政，天之诸侯，亦为帝车。魁四星为璇玑，杓三星为玉冲，齐七政，斗为人君号令之。主出号施令，布政天中，临制四方。第一名天枢，为土星，主阳德，亦曰政星也。是太子像，星暗亦经七日，则大灾。第二名游，主金刑阴女主之位，主月及法。若星暗经六日，则月蚀。第三名玑，主木及祸，亦名金星。若天子不爱百姓，则暗也。第四名权，主火为伐，为天理伐也。无道天子，施令不依四时则暗。
　　第五名冲，主水为煞，助四时，旁煞有罪，天子乐淫则暗。第六名闿阳，主木及天下仓库、五谷。第七名瑶光，主金，亦为应星。诀曰：王有德，至天则斗齐明，国昌总；暗则国有灾起也。右斗中子星少，则人多淫乱，法令不行。木星守贵人，繁天下乱也。火星守兵起，人主灾，人不聊生，弃宅走奔诸邑。，守斗西，大饥，人相食。守斗南，五果不成。五星入斗，中国易政，又易主，大乱也。彗孛入斗中，天下陕，主有大戮，先举兵者咎，后举兵者昌。其国主大灾，甚於彗之祸。右旁守之咎重，细审之所守。枢入张一度，去北辰十八度也。衡去极十五度，去辰十一度。
　　华盖十六星，星在五帝座上，正，吉，帝道昌。星顷邪，大凶。扛九星，为华盖之柄也。上七星，为庶子之官。若星明，匡主天下。不明，主乱期八年，国无主也。
　　五帝内座，在华盖下，覆帝座也。五帝同座也，上色政，吉。色变，为灾凶也。
　　御女四座星，在钧陈北，主天子八十一御女妃，也后之官。明吉，暗凶也。
　　天柱五星，在紫微宫内，近东垣，主建教等二十四气也。
　　女史●
　　女史一星，在天柱下史北，掌记禁中传漏动静，主时要事也。
　　阴德二星，以太阴在尚书西，主天下纲纪、阴德、遗周、给惠、赈财之事。
　　大理二星，在宫门内，主刑狱事也。自北极已下，五十星并在紫微宫内外。占日：彗孛入中宫，有异姓王。火星入守北极，臣下煞君。木星入守北极，国有大衰。若分守，久有逆臣反乱。土星犯乘之，大人当之，太子有罪。五星聚在中宫，改立帝王。五星及客犯守钩陈者，大臣凶，所守犯之座，皆受其殃咎也。
　　辅星●
　　辅星像亲近大臣辅佐与而相明。若明大如斗者，则相夺政兵起。若暗小，则死免官。若近斗一二寸，为臣迫胁主。若五六寸四远客及彗孛入斗中，诸侯争权，逼天子。月晕斗，大水入城，兵起主有赦。北斗第六、七损角，第四、五、六指南，第一、二指觜，二十有九星。
　　内阶六星，在文昌北，阶为明堂头。
　　文昌七星，如半月形，在北斗魁前，天府主营计天下事。其六星，各有名六，司法大理。色黄光润，则天下安，万物成。青黑及细微，多所残害。摇动移处，三公被诛；不然，皇后崩。文昌与三公摄提轩辕，共为一体通占。木、土星守之，天下安，火星守，国乱兵起。金星守，兵大起。若彗孛流星入之，大将返叛乱也。
　　三公星三，在斗杓东，和阴阳，齐七政，以教天下人。一星亡，天下危，二星亡，天下乱，三星亡，天下不治也。
　　天桔五星，不用明，明则天下兵起，斧钺用枪。棓八星，皆非常也。入氏一度，去北辰二十八度。
　　天枪三星，在北斗柄东，主天锋武备，在紫微宫右以御也。
　　传舍九星，在华盖奚仲北，近天河，主宾客之馆。客星守之，兵起，令四方馆也。
　　天厨六星，在紫微宫东北维，近传舍北。百官厨，今光禄厨像之。星亡，君子卖衣，民人卖妻子，大饥。客守之，大饥荒。
　　天一●
　　天一星，在紫微宫门外右曰南，为天帝之神，主战斗，知吉凶，星明吉，暗凶。若离本位，而乘斗后，九十日必兵大起也。光明，阴阳和也，万物盛，天子吉。星亡，天下乱，大凶也。
　　太一●
　　太一星，在天一南半度，天帝神，主十六神，知风雨、水旱、兵马、饥馑、疾病、灾害。若在其国也，星明吉，暗凶。离本位，而乘斗者，九十日必兵大起也。太一星入翰十度，去北辰十五度半，太一星去北辰十一度。
　　天牢六星，在北斗魁下，贵人牢占，为贯索同，主禁思慕奸志。火星守入之，人民相食之，应有赦也。
　　东方七宿，三十三星，七十五度，并中外宫辅座等。
　　角二星，为天门寿星金星，春夏为火，秋冬为水，苍龙角也。东方首宿南左角名天津苍色为列宿之长。北右角为天门，黄色中间名天关，左主天田，右主天祇，十三度，八月日在北，南去北辰九十一度。凡日月五星！皆从天关行。此为黄道，入黄道为旱。其角南二度为太阳道，入阴道为水。角宿北二度，为阴道。角宿直指辰，即是耕种。次为农官。若明，大王道，太平。若暗及亡角播动，王者失政。星微小，国弱失政，王道不行。春日月入角晕者，王失政。日月角中蚀者，其邦不宁。木星守，七斤夸赦，忠臣用。火星守，忠臣贤相受诛，缯帛贵，有斗战，万人兵起期以日，宫中盗贼内乱。火守角宫道不通大环远钩已者国大饥。火犯之，必战。火守左角，太尉死国危。守右角，五谷不熟，大水灾。犯左右角，旱臣谋战不成，伏诛。土守，内主喜，六十日国有忿争。金守，天下兵大盛，国有争事。金火合守，太白居后，被军将杀。水守，王者刑罚急，有水灾疾疫。客彗孛入角色白者，国有兵起，及大丧，亦军败城堵。客守，四十五日早，五谷焦，风雨不时，蝗虫起。星流出角门；天子发使出外。从他宿入角门，外国使入中京，或为近臣杀，主战死。月蚀荧惑，有乱臣在宫，非贼而盗。月入天市及河而晕，三重兵起，天下道断，军将失利。
　　天理四星，在北斗杓中，主贵人，为执法官。星不欲明，明则贵人被罪。
　　执法四星，在太阳首西北，主刑狱之人，又为刑政之官。助宣王命，内常侍官也。太阳●
　　太阳，守在西北，主大臣将，备天下不虞事。星明吉，暗凶。星移，天下兵起，中国不安之应也。入张十三度，北极四十五度。
　　相●
　　相星，在北极斗南，总领百司，常邦教，以佐帝王，安抚国家，集众事，冢宰之佐。星明吉，暗凶。亡相死。不然，流出。太阳入张十三度，去北辰四十五度，相入翼一度，去北辰三十一度。
　　平道二星，在角间，主洛道之官。
　　进贤●
　　进贤一星，在平道西垣，卿相、荐举、逸士、学官等之职也。星明，贤士用进，暗，小人用。
　　天门二星，在左角南，主天门，侍晏、应对之所。
　　天田二星，在角北，主天子畿内地，左对疆界城邑边塞。
　　周鼎三星，足状云，鼎足星，在摄提大角西，主神鼎。
　　库楼星，二十八星库，楼十五，柱十五星，衡四星，在角南，轸东南，次器府东，一日文阵兵车之府，中繁众，则大兵起。库中无星，下臣逆谋兵尽出天下无灾居者库中柱动，出兵戈四夷狄。柱半不具，天子自将半兵出。木星守，人饥，米贵。西入轸一度，去北辰四十九度，昏中西去北辰八十九度。
　　摄提六星，在角亢东北，主九卿为甲兵携纪纲建时节祥。火星守天下更主。金星守，兵起。
　　大角●
　　大角一星，天楝在摄提中，主帝座。金星守，兵大起。月蚀。王者恶忌之。入亢三度半，去北辰五十九度也。
　　帝席三星，在大角北，星暗天下安。星欲不明，明则王公凶。
　　亢池六星，在亢北，主度送迎之事。
　　折威七星，在亢南，主诏狱斩杀边将死事。
　　阳门二星，在库楼东北，隘塞外寇盗之事。
　　阵车三星，在氏南，主革车兵车。
　　亢四星，名天府，一名天庭，总领四海，名火星，春夏水，秋冬金。暗，国内乱弱。大明，天下安乎。日月蚀亢，中国有事。五星犯亢逆行，君忧失国，大臣不用。木星守，留三十日已上有赦，年丰；久守，其国米贵，人多疾病、水灾。木与火星同，谷不成，人死如草木，水灾。火星守，多雨，天下兵尽返大起。水星守，其分米贵；久守，多病，大水灾也。土星守，万物不成，多病。金星守，天下道不通，兵起、盗贼、水灾伤人。金星行入南上道，五谷伤赤色旱人流走。彗孛犯之，其国兵起，大臣作乱一年。月晕围光，士卒自将，百里不遂，士卒死。
　　梗河三星，梗在大角帝座北，主天子锋，又主胡兵及丧决日。梗河去也，相去吉，相向兵起。客守，世乱矣。
　　骑官二十七星，在氏南，主天子骑虎贲，贵诸侯之族子弟，宿卫天子，令三卫之像。星众，天下安。星少，兵起。五星守之，兵起西北。入北辰一百十五度。
　　车骑将军●
　　车骑将军星，在骑宫东南，主车骑将军之官。
　　车骑三星，在骑宫南，总领车骑行军之事。
　　西咸四星，在氏东，主治淫佚，南星入氏五度，去北辰九十三度。
　　七公七星，在招摇东、氏北，为天相，主三公十政善恶。星明，则众议详审。星入河中，米贵，人相食。金星守，天下兵起乱。西星入氏四度，去北辰四十九度。
　　前下积卒星十二，在氏东南，星微小吉，如大明及摇动，主朝廷有兵。微小吉，一星亡兵半出，二星亡兵大半出，三星亡兵尽出。五星守，兵起。星西入氏十三度，去北辰一百二十四度。
　　房四星，名天府，管四方，一名天旗，二名天驷，三名天龙，四名天马，五名天衡，六为明堂，是火星，春夏水，秋冬火。房为四表，表三道，日月五星常道也。上第一星，名为右服次将，其名阳环上道。二星名右胶上相，其名中道。三名左服次将，其名下道。四名左胶上相，总四辅。左縿、左服，云东方及南方可用兵；右胶、右服，云西方、北方不可用兵。
　　玄戈●
　　玄戈一星，在招摇北，一名臣戈。五星守，兵起。星明动，胡丘起。入氏一度，去北辰四十二度。
　　招摇●
　　招摇星，在梗河北，主胡兵。芒角动，兵革起行。入氏二度，去北辰四十一度。
　　颛顼二星，在折威东南，主治狱官囚憎杖察真伪也。
　　氏四星，为天宿宫，一名天根，二名天符，木星，春夏木，秋冬水，主皇后妃嫔。前二大星正妃，后二左右大明，为臣奉事君宁，暗，失臣势，动，臣出国。日月氏中，君犯恶之。木星守之，后喜。守二十日，有王者之所，行不利疾，则治迟，行臣职。主守，必有诸侯并王。火守，大臣相赞逆。行而赤色，大臣亡。久守，六十日有大赦。火星入之，有贼臣为乱，近期一年，远二年。金星守者，有兵起，将军有封爵者火之位。水守，有大水漂浸宫馆，万物不成。水入贵臣忧，有狱事。客守，布帛贵。土星守，有立太子。久守，八十日已上，国有兵起。彗孛行入氏中，后宫有异兵。动，不出一百八日，内遭水。东平月晕圆氏，大将军殃，人多疾病。
　　钩铃二星，主法，去房宿七寸。第一名天健，二名天官。钥开藏，若近夫妻同心远者，夫妻不和。大明，则群臣奉职，天下道洽。暗，则群臣乱政，王道不行。日月蚀房中，王者乱昏，大臣专权。木星守，天下和平。留四十日，五谷丰、人安吉，无疾病。天子有令，德期在四月。火星守，有兵起，七日有大丧及赦。十日守，大夫灾。二十日不去，必臣反及君子，天子忧乱，王者恶之，天子兵旱。守止一日，大臣乱。土星守有妾，王亦乱旱及地动。久守，其有兵。金守陪胁，君大有土功事，国乱，布帛贵。久守，人饥易主。火守，奸臣谋王，大臣相谮暴诛，臣佐天下。乖离若出房心中问，地动。客守，米贵十倍。日月五星犯之，色青，国忧兵丧。色白，大兵相杀，积尸如丘。彗孛入房，国危，人乱相残。流星入房西行，为狂夫，王杀忠臣，臣杀主，辅臣亡，远期三年，常以三月候。房日月出表南，大旱、丧；出表北，灾及万里，兵乱、阴雨。若出中道，太平许徐、颖州。月晕围房心，灾疫、凶，五度九月日。此上去北辰一百四度半。
　　罚三星，在东咸西下，南北而列，主受金罚赎，市布租也。
　　东咸四星，在房东北，主防淫佚。木在北守而摇动，天子淫佚过度。星南入心二度，去北辰一百三度也。后则不过百八十日，远则不过三年，起於宋汴等州。
　　天乳●
　　天乳星，在氏北，主甘露。十五度十二中西南星，去北辰九十六度。北件属前项天乳别。
　　贯索星九，在七公前，为贼人牢，牢口一星为门，门欲开，开则有赦。若赦，主人忧。若牢，门闭及口星入牢中，有自绞死者，以五子日夜候之。一星亡，有喜事；二星亡，有爵事，三星亡，有赦。甲庚期八十日，丙辛期七十日，戊壬期六十日。星入河中，人相食。右九星总见，狱事烦。水星守，水灾。火星守，米贵。有大星出牢，大赦。小星，即小曲，思降，虑口舌。右星入尾一度，去北辰五十五度也。
　　巫官二星，在房西南，主医巫之职事也。
　　天福三星，在房西，主銮驾乘舆之官也。
　　键闭●
　　键闭星，在房东北，主管钥星，不欲明，明则内乱，门扉不禁，奸淫至行於女也。
　　心三星，中天，王前为太子，后为庶子，火星也。春夏木，秋冬水。一名大火，二名大辰，三名鹑火。中星明大赤，为照天子德行，暗小失常色，为王微弱不能自断。星不欲直，直则主失计。动摇，天子忧。木星守，天下安。久守，而绝犯者，臣谋主，大兵起。火星守，地动。守二十日，臣谋主。色黑，主崩之像。土守，圣帝出谋臣，天下太平。有云：国有赦久守不去忧贼天下大旱有金星守，山崩，四方兵起。久守二十日已上，去心三寸，兵起钩战上殿。期八十日，亦有大虫灾，人饥灾也。水星犯，有水灾及旱、兵起，布帛贵。客守犯，大旱，赤地千里。日月五星经心，失积。赤晕虹蜺背向蚀，人饥、兵起、臣反、国易、主丧。使客月贯心，内乱。彗孛入心，主忧有丧，大臣废黜心变。期急不过七日之应也。
　　天市垣五十六星，在房心北，主权衡，一名天旗。大明，则米贵。市中星众，则岁实。五星入市门，则兵起。芒角色赤，赤气入，大灾。火守，米贵。所守坐犯，皆当之门。左星入尾一度，去北辰九十四度也。
　　候　●
　　候星，在市东，主辅臣，阴阳法官。明则辅臣强，小暗辅微弱。入箕三度，去北辰七十二度。
　　宦星四星，在帝座西南，侍帝之傍，入尾十二度。
　　斗五星，在宦星西南，主称量度。明斗西，后则丰。若斗亡，仰不熟。入尾十度。
　　宗人四星，在宗政东，主司享先人。星动，帝亲致忧。
　　宗正二星，在帝座东南，主宗正卿大夫。暗室位室族有事。
　　通占大象历星经卷上竟
　　通占大象历星经卷下
　　屠肆二星，在帛度北，主屠煞之位也。
　　市必市楼六星，在市门中，主阛阓之司，令市曹官之职。
　　斛四星，在北斗南，主斛食之事。已上诸星并在市中也。
　　女床三星，在天纪北，主后宫生女事，侍帝及皇后。明则宫人自恣。入箕一度，去北辰五十三度。
　　帝座●
　　帝座一星，在市中，神农所贵。色明润，天子威合行。微小，凶；亡，大恶之。入尾十五度，去北辰七十一度。
　　宗二星，在候东，主宗室，为帝血脉之臣录呈家亲族等级。星明则族人有序，暗则族有忧。
　　列肆二星，在斛西北，主货珍宝金玉等也。
　　东肆二星，在宫门门垣左星之西，主市易价直之官。
　　帛度二星，在宗星东北，主平量也。
　　天纪九星，在贯索东，主九卿万事纲纪，掌理怨讼。与贯相连有索，即地动，期二年。星不欲明，即天下有怨恨生。亡，则国政坏。西入尾五度，去北辰五十一度。
　　天棒五星，在女床东北，主忿争刑罚，以御王难，备非常。明大，有忧；微小，吉不用明。火星守，兵起。入箕八度，去北辰十二度。春夏火，秋冬水，主八风之始。一名析木。
　　天维三星，在尾北斗杓后，若星散，则天下不微名也。
　　天江四星，在尾北，主太阴。明动，大水不禁，兵起不具，天下津梁不通。南星入尾六度，去北辰一百十一度。
　　天龟六星，在尾南汉中，主卜吉凶，明君臣。若火星守，旱捞灾。入尾十二度，去北辰一百四十一度。
　　天鱼一星，在尾河中，主云雨，理阴阳，明河海。出天鱼摇，暴水灾。火星守，南旱北水。
　　龙尾九星，为后宫。第一星后，次三夫人，次九嫔，次嫔妾。一名后族，水星也，二风后，三天鸡，四天狗，五太庙，皆欲明。大小相承，则官多子孙。《传》说曰：一星在第二东二寸，小者是长。其星明则辅臣忠政，暗则陪臣乱邦。木星守，立太子，三十日必后族逆兵，妾卖权，臣乱国。火星守，兵相向，大臣忧。火兴水合守箕尾间，名九江口，必有赦。若胜踊折绝者，天下乱及旱灾。土星守，多盗贼、旱，宫有废黜。土入，鱼盐贵，兵起，大将出征。土火星金守准上合星入守，人乱，大臣变易失政。水守入，天下水灾，江河央，鱼米贵。客守，贼暴贵。客入，天下大饥荒乱，人相食，疾疫死，窜他方，不耕织，君子货衣，小人卖妻子。日月蚀於尾，贵臣。中相刑反晕，虹晲背向尾，将相忧乱，后有丧。彗孛行犯，贵臣诛，内宠乱政，幽州、定、冀、辽东等之应也。
　　箕四星，主后，别府二十七世妇，八十一御女，为相天口后也，亦为天汉九江口，主梁在汉边，金星，春夏金；秋冬土。箕后动，有风，期三日也。前二星为后也。箕入河中，大饥，人相食。箕前，亦名糠星，大明，岁丰；小微，天下饥荒，天下无米。木守宫，有口舌。火星守，天下饥。久守，环达成钩已，大臣被诛。火守，大水灾，平溢泽。若十月守之，大水，米倍饥。土水二星守，万物不成，饥。久守，兵起，或米贵，或赦。金星入守，兵起，有赦，更主。久守，风旱，防内乱兵起攻政。水星守，谷不丰入，大人忧。客守，天下大饥，米贵十倍，人相食，流亡他邑，不耕识。色赤，大风雨，乱客在南，旱。讣日月五星入之中天，下兵起沧州、洛阳；玄兔，广陵等应之也。
　　建六星，在南斗北，天之都开三光道也。主司七耀行得失，十一月甲子冬至大应治政之宿所起也。木星守，水灾，米贵，多病。金星守，万物不成。久恶等守，恶。水星守，人饥恓。星入斗七度，去北辰一百十三度。
　　天弁九星，在建近河，为市官之长。暗凶，无万物。明大，万物与众，主市易也。
　　狗二星，在斗魁前，主卿臣移处，卿臣为乱。
　　狗国四星，在建东南，主鲜旱乌丸。明，边兵起也。
　　天钥七星，在斗杓第二星西，主关钥开闭。明吉，暗凶灾。
　　天鳖十五星，在斗南，主太阴水虫。不在汉中，有水火灾。白，衣食。星大，人丧。火守，旱。水星即火灾。右入斗一度，去北辰一百二十七度。
　　渐台四星，属识女东足，主咎漏律吕阴阳事。
　　辈道五星，属识女西足，主天子游宫嬉乐之道也。
　　杵三星，在箕南，主杵臼舂米事。星动，人失釜甑，修田横，大饥荒。守之，天下饥。北星入箕一度，去北辰一百四十三度。
　　农丈人一星，在斗南，主农官正政司农卿等之职。
　　北方七宿三十五星，九十八度七十五度五十杪。
　　南斗六星，主天子寿命，亦云宰相爵禄之位。巫咸氏云；木星，春夏木，秋冬水，一名天斧，二名天阙，三名天机。大明，王道和平，将相同心，帝命寿，天下安。暗，大臣失位，天下惊。芒角动摇，国失忠臣，天下愁。木守，六十日大臣增、寿一爵禄。木逆行入魁中，大臣逆。久守，兵起，水灾，大饥，人相食。火守，国有内变，相辅不安，兵起。火逆行顺守者，及远城钩已，将相崩死，国灾。火久守，国绝嗣。土星守，入斗中，有王者不用兵升大位。守之，九十日兵起，水灾。金星守，执法大臣作逆，国乱兵起，有赦。火星、金俱入斗中，名曰铄，必有臣子逆。久留迟，火经过速出者，祸难速平。水星守，水灾。火人斗，兵起於昊越，人大饥。守客，有兵绝道卒有大水，贼盗多乱，丧弟攻兄，子杀父，或主崩，米贵。久守，国绝嗣。客守第二星，大水，人相食。客赤色入斗一中，兵起，军将死。日月入斗，大臣失位，或被戮。若斗中蚀者，日帝恶月后恶晕围斗之，人流千里，江、池、舟、杨、越、庐、洪地等应也。
　　天泉十星，在鳌东一日大海住，灌乡沟渠之事也。
　　识女三星，在天市东纶天女，主菰果、丝帛，收藏珍宝及女变。明大，天下平和。常以七月、一月六七日见东方。色赤精明，女功善。一星主兵起，女人为役。常向扶匡，即善；不向，则丝帛倍贵。火星守，布帛贵，兵起十年乃息，公主忧。客守，丝帛等贵。入二十七，去北辰五十一度也。
　　牵牛六星，主阖梁工，异主大路，中主牛。木星，春夏大，秋冬火。中央火星为政始，日月五星行起於此呰，携星远汉，天下牛贵。明、亦贵。暗小，贼入汉中井役死直米谷价牛曲米贵。失常色，牛多死，谷不成。木星守，天下和平。久守，水灾，人冻死，米贵，卖子，虎害人，臣谋主。木逆久守，有水，道不通。火星守，老臣逆，牛贵十倍，人相食，兵起，将军死，大水灾，津梁不通。土星守，臣谋主，君有失位臣。金星守，地气泄，兵起至城，天下人多死。水守辰星，常顷冬朝牵牛，若不朝，来年五谷不熟，大水损害。客守，二十日兵起。彗平行牛中，兵越，有自王者。彗出牛中，七十日有政更像。虹蜺出牛，必有坏城临淮。月晕十围牛，损小兄，灾变也。八度八月昏中氏中，去北辰一百十度。
　　扶匡七星，在天柱东，主桑蠢之事。
　　天夕天鸡二星，在狗国北，主异乌。火星守，兵起。土守，人饥相食，流亡。
　　河鼓三星，中大星为大将军，左星为左将军，右为右将军。星直吉，为羽军干能。曲，即凶，为失计夺势。左右旗各九星、并在牛北枕河，主军鼓达者声音，设守险。以旗表亡动，兵起。左旗黑色，主阴幽之处，备警急之事。河鼓有芒角，为将军雄强百盛也。
　　天浮四星，在左旗南北烈，主漏刻天鼓。若暗，漏刻失时；明则得所吉。
　　九坎九星，在牛南，立沟渠，水泉流通。明，灾起；暗，吉。五星守及犯之，水泛溢。西入斗四度，去北辰一百二十六度。
　　天田九星，在牛东南，主畿内田苗之职。
　　罗堰二星，在牛东，星不明、暗， 吉。大明，马被水淹浸。
　　须女四星，主布帛为珍宝藏，一名婆女天女。水星，春夏水，秋冬火。大明，女功有就，天下甚熟。小暗，天下不足，库藏空虚。日月蚀女中，天下女功不为邦，忧患。木星守，岁多水，有喜女主人多冻死。火星守，产妇多死，布帛贵蒙。土星守，人相嫉恶，有钱人暴贵，有女丧。金星守，臣下谋主，兵起人多死，女多寡，府藏出珍帛。水星守，有水灾，万物不成，布帛贵。客守，诸侯进妓女，布绢贵，有女暴贵。彗孛行犯，国兵起，女乱，常海西郡、姿州、台州等。月晕，国主女死也。十二月日在此，二月旦中西星去北辰一百六度。
　　离珠五星，在女北，主藏府，以御后宫。移则乱。西入女一度，去北辰九十四度也。
　　瓜瓠五星，在离珠北，败瓜五瓜南。星明，大熟。主阴谋后宫，天子果园。星不具播动，有贼害人。木水客星等守，鱼盐贵。瓜瓠入女一度，去北辰七十一度。
　　璃瑜三星，在秦代东南列北，主王饿衣服。
　　虚二星，主庙堂哭泣。金星，春夏水，秋冬金。一名玄杆，二名颛顼，三名大卿，亦临官星欹枕斜上下不比则向祠失礼。木星守，昭穆失序，人饥，多病。木星与土合守，名阴阳尽，为大水灾，鱼行人道，民流亡，不居其处。期三年，当大旱，赤地千里，火星守，赤地千里，女子多死，万物不成，有土功役天子之兵。久守，人饥米贵十倍。土守，风雨不时，大旱多风，米贵。金星守，臣谋王国政急，兵起杀人流血。水星守，旱，万物不成。其客守其分，有灾役。若凌犯，环远钩已，才国乱。彗孛行犯久，有兵入相杀，流血如州，尸如丘。大星如半月守，名天贼，为帝主者奉郊庙以销灾齐州。日围虚，兵动，人饥。
　　越一星，在婺女之南。
　　郑一星，在越星南。
　　赵二星，在郑之南。
　　齐二星，在越之南。
　　周二星，在越星东。
　　楚二星，在魏星南。
　　燕一星，在楚星南。
　　秦二星，在周星东南。
　　魏二星，在韩星北。
　　韩一星，在晋星北。
　　晋一星，在代星北。
　　代二星，在秦星。
　　右件星色黑、变动、流亡，五星凌犯，则其国各当咎也。
　　司命、司禄、司危、司非，各二星，已上在虚北，司禄次司命北，司危次司禄北，司非次司危北。右各主天下寿命、爵禄，安泰危败，是非之事。
　　天津九星，在虚北河中，主津读、津梁，知穷危浪济度之官。星明动，兵起。参差，米贵。星大，津不通。三，河水为害。星十，河溢覆。赤气入之，旱灾。黄白气入，天子有令德。火星守，天下大乱及旱。西入牛二度，去北辰四十九度也。
　　危三星，主官室祭杞。土星，春夏水，秋冬火。动而暗，天子宫室土功事兴。
　　坟墓四星，在危下，主山陵悲惨事。暗，失本位。小不见，则山陵毁，椊宫刳割事也。日月蚀危中，主殿宫崩陷，大臣杀逆，天下作。木星守，祀不敬，天子别造宫室。土火守，人多役死不葬，岁俭，南方有兵。久守东，大兵逆国败政，人饥，旱，米贵十倍。土星守，土功起，旱，损急兵。金星守，罢兵，将军喜庆。水星，皆臣下乱谋败破被刑法官有忧国，有水灾。日月五星入，天下乱，来年大饥。客守，国政主王侯事，米贵。彗孛行犯，国返兵起。流星入，天下不安，近半年，远三年，蔡州、太原郡。月晕围色，人多病。
　　营室二星，主军粮。离宫上六星，主隐藏。木星，春夏火，秋冬水，一名官，二名室。明，国昌，动摇，兵出起。日蚀室中，王自将出征不伏。月蚀，岁饥，百姓绝种。上六星，名离官，主六官妃后位，为掖求卷。若危乘守入城，钩已环远左右，逆行往来於宫者，为妃后废黜；或主崩，后党被诛；或宫女外通，以时占之。木星守在南东有善事北即忧，四，米贵。火星守，将军凶。久守成钩已者，主失官位，大臣阴谋忧，旱，米贵十倍，大臣作逆，守经二十日已上，至久九十日，臣乱，杀君篡位，天子恶之。土星守，主阴造宫室起土功，将军益封。金星守，兵革散。久守，军兵满野。水星守，水灾，民为主，欲败亡候之，不出四十。客守，有军出，失兵法，主民得地人，米贵，人散。彗孛星出，天下乱，国易政，卒为绩广政。彗孛犯之前，起兵者为弱，亦不守，斗战必败，淫卫、甘、秦州。月晕围室壁，下人谋成。起谋不成，妇儿多病死者，应之时，取占之应也。
　　奚仲四星，在天津北，帝王东宫之宫也。
　　钩九星，在造父西河中，星移，主地动之应。
　　车府七星，在天津东近河，主官车之府也。
　　哭二星，在虚南，主死哭之事。
　　泣二星，在哭星东，已上并主死悲泣之事。
　　造父五星，在传舍南，主御女之宫，则马贵。
　　盖屋二星，在危宿之南，主宫室之事也。
　　虚梁四星，在危南，主国陵寝庙，非人居处。
　　天垒十三星，如贯索状，在哭泣之南，主北夷丁零匈奴之事也。
　　败曰四星，在虚危南，主政治始哭泣亡，人卖釜饭，出乡宅、客守，人乱西南。入女十三度，去北辰一百三十一度。
　　人五星，在危北，主天下百姓亡，官有诈伪，作诏勃之。人为妇人，凶乱者也。
　　杵三星，在人傍，主舂军粮。臼四星，在杵下。若杵臼不相，当军事，饥。臼仰，岁熟丰；倾覆，大饥也。
　　土吏三星，在室西南，主铺故司过农事。
　　天钱十星，在虚梁南，主钱财库，聚天下财，安庸调之辈司，今左右库藏是也。
　　腾蛇二十三星，在室北枕河，主水虫。暗，国安。移南，大旱。移北，大水，客守，水灾。头入室一度，去北辰五十度也。
　　大海十星，在壁西南。守之，水涌溢浸溺入邑。
　　雷电六星，在室西南，主兴雷电也。
　　云雨四星，在雷电东，主雨泽，万物成之。
　　霹雳五星，在云雨北，主天威，擘万物。
　　北落●
　　北落师门一星，在羽林军西，主候兵星，明大而角，军兵安。小暗，天下兵。五星犯，兵起。金水木星守，尤甚。木土犯，吉。火星守，人兵羽不可固，国残朝亡。入危九度，去北辰一日二十度。
　　天刚二星，在北落西南，主天绳张漫，野宿所用也。
　　八魁九星，在北落东南，主兽之官。五星及客守之，兵起。金火星守，尤凶甚。
　　鈇钻三星，在八魁西北，一名斧铁，主斩刈乱行，诛诳诈伪人。暗，吉；移处，兵起。
　　东壁二星，主文章图书也。土星，春夏金，秋冬土。一名天术。失色大小不同，天子将封鄙土，而失天下。过日蚀壁中，国不用贤士，失文字。月蚀中，大臣忧，文者死。木星守，五经仕人被用朝廷兴。火星守，大臣谋君，岁早不熟，米贵不显，内外胜政，兵起。土星守久，贤臣国用，文章道术兴行，国君延寿，天下丰熟太平。火星入中街，君崩五日则相薨。若不死则流散。土星守逆行入壁，万物不成。守经九十日已上，大兵起，百姓有立王者。金星守，天下不通，王者急刑罚，有兵，大臣忧。水守，水灾，道不通。客守，多风雨，及水灾，臣下贼王者，政刑事内明。通明，有政事内清。月晕壁，其久国乱。彗孛行犯，兵起。火守，火灾大庙门，天下有兼并者，辟明王道兴，有君子在位。星暗，王道衰，人得用武，兰、凉、卫州等分也。
　　羽林军星四十五星，垒辟十二星，并在室南主栩卫天子之军人安。飞将星，欲威明，天下安。星暗，兵尽失。西入室五度，去北辰一百二十三度也。
　　王良五星，在奎北河中，为御马官。汉中四星，天驷旁一星，名王良，主疾及路为天桥，主急兵也。星不具，津河不通。移向四方，随方有兵起也。
　　策●
　　策一星，在王良前，为天子仆，策御马。云：王良策马，军骑满野，大兵起。火守良，兵起。明则马贱，暗即马贵。西入壁半度，去北辰四十二度。
　　土公二星，在壁南，主营造宫室起土之官等类也。
　　天厩十星，在壁北，主天子马坊厩苑之官也。
　　通占大象历星经卷下竟
　　
