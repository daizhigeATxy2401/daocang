了明篇
　　经名了明篇。宋先生述，毛日新编，出於南宋。一篇。底本出处：《正统道藏》洞真部众术类。
　　了明篇
　　宋先生述
　　了明篇序
　　盖尝论之，谓夫人之生斯世也，岂易得尔。戴天履地，灵於万物，余以奔名竞利，逐伪丧真，至於没齿不能闻道，虚度一生，略不少悟。诚可叹哉。殊不思宣尼尚谓：朝闻道夕死可矣，以宣尼之圣犹急於闻道，况我辈乎？余今所为道者，乃大道也。何哉？公而不私，正而不邪，出乎大朴之未散，先乎三光之未萌，寂然无声之可听，杳然无象之可观。苟能敬慕，不远於人，非比乎旁门小法，惑世异端之术也。
　　盖以道本无名，人因寓物强名甚多，论其妙道之实，卓然惟一，难测难遇，非言可尽。兹由天幸，因遇宋先生於云之问，专记先生云：吾遇锺吕传授口诀，运归根复命之功，行补脑还精之道，二物烹煎而成大药，刀圭服了阴尽阳全，三田黑足身外见身，功成行满脱壳升仙。先生又云：天机非远，只在目前。若能坚心固守，断绝疑惑，道无不成。仍出所着歌词与和朗然子诗三十首，言近而指远，句清而道备，余敬而拜授。遂编成一集，名曰《 了明篇》。不敢独宝于家，愿得与众共之，惟冀好事君子无惜详观。时乾道四年十月一日三衢毛日新谨序。
　　了明篇
　　宋先生述
　　遇真歌
　　乙酉年，四月中，白日再遇锺离公。口诀亲传玄妙道，三千日夜积成功。
　　感谢祖师传口诀，等闲不向愚人说。暗修功行上天知，轻泄漏慢邓都折。
　　锁金关，无漏泄，开透双关行日月。含光默默返泥丸，神气相随朝帝阙。
　　炉中真火赫炎炎，炼得真金白似雪。阴阳熙足现阳神，坐外神光明皎洁。
　　三田精黑与神全，自知名姓是神仙。长生不死工夫别，不漏仙方誓不传。
　　壶中仙景时时看，洞裹真人极少年。紫雾红光生卧室，风雷闪电起林前。
　　一朝脱壳离尘去，跳出凡笼走上天。
　　解迷歌
　　道不远，在泥丸，休信闲人乱语言。看尽仙经千万卷，分明只说汞和铅。
　　欲要真精无漏泄，须静灵台如朗月。灵台不静神不清，昼夜工夫休断绝。
　　休断绝，要勤行，运满三田功自成。功既成时神炼就，神既炼就可长生。
　　修真士，听此言，守谨神仙妙诀传。秘密天机休漏泄，漏泄之时累祖先。
　　奉劝世人须发志，人人有分作神仙。
　　和朗然子进道诗三十首
　　一
　　学道须坚五十年，终宵端坐莫贪眠。双关撞过昆仑顶，九窍冲开变化权。
　　玉兔走来投北海，金乌飞入洞中天。刀圭便是长生药，服了凡胎定得仙。
　　二
　　夜静光华景物春，圆明自在本来真。杳冥于内观星斗，恍惚之中见主人。
　　金鼎炎炎悬赤日，黄河滚滚鼓玄津。宝珠炼就功成后，灿烂金光顶上新。
　　三
　　静坐精思小室中，铁牛莫遣走西东。山头虎啸人难见，海底龙吟景不同。
　　气足自然形不老，神全已觉貌如童。可怜贪利贪名者，一旦无常尽落空。
　　四
　　眼前白雪乱纷纷，满目黄花变紫云。顶上山泉时复响，耳中仙乐日常闻。
　　丹田自有延年药，身上谁无浩劫纹。此理世问人少会，可伤城外许多坟。
　　五
　　荣华休羡学仙才，得道皆因此处来。鼎内铅生成大药，炉中汞长结灵胎。
　　阳精不漏身无死，真息常存黑自回。混俗和光随分过，任他人笑作痴呆。
　　六
　　达了玄元万事休，任他春去又还秋。饮将玉醴形难老，捉得金精命自由。
　　月魄日魂常会合，婴儿诧女更调缪。夜深独坐烧丹处，万点明星帐顶头。
　　七
　　运气来来一十春，因师指教得玄门。便将戊己为炉鼎，已得屯蒙辨晓昏。
　　元气充准盈腹饱，真阳运动遍身温。死生感谢先生诀，万劫如何报此恩。
　　八
　　气入丹田火自生，眉问灼灼电光明。循环二气乾坤合，运转三宫日月行。
　　炼就阳神添寿域，修成至宝复元精。假饶发白颜衰老，服了金丹也再荣。
　　九
　　功成名姓列天官，悟者元来有甚难。神火升腾天地泰，阴阳和会谷神安。
　　回颜不用准凡药，返老何须觅外丹。静坐可观尘外景，世问无比百千般。
　　十
　　天机岂敢对人论，炼假成真浩劫存。红汞黑铅烧药本，金乌玉兔炼丹根。
　　功成必定归蓬岛，德备还须谒帝合。霹雳一声神鬼惧，霞光万道照乾坤。
　　十一
　　暗地修行隐市尘，工夫忙裹不曾闲。须资密密频居室，何用区区走入山。
　　金饭频准坚骨髓，玉浆时饮驻容颜。我今已得长生诀，炉内烧成九转丹。
　　十二
　　道要玄微理最探，修真须是要坚心。黄河运透充天路，绛阙镕成满鼎金。
　　进火不须寻静室，求仙何必住幽林。身中尽有延年药，可笑愚人向外寻。
　　十三
　　无贪无爱胜山居，不惹闲愁事绪疏。得遇至人亲口诀，何须更看万家书。
　　光阴有限催如箭，一岁还添一岁无。奉劝世人须早悟，不修不炼是愚夫。
　　十四
　　三田阴尽反阳纯，二物烹煎养就真。德重自然神鬼伏，道高诗句果惊人。
　　夜深独坐观神剑，无限阴魔远离身。炼汞成砂应没老，寿同天地貌长新。
　　十五
　　小年懒意习文儒，虚度年光二纪余。无意贪求名与利，有心只待上虚无。
　　刀圭会饮颜如玉，飞过金晶脸自舒。不识根源宗与祖，咽津行气馒区区。
　　十六
　　双关夹脊上泥丸，神气流通自驻颜。万顷金钱开宇宙，两轮日月透关山。
　　河车搬运休停住，进火功夫莫放闲。炼取自家真大药，已知名姓出尘问。
　　十七
　　认取玄玄莫执迷，功成行满达无为。频吞玉掖滋容质，能饮琼浆济渴饥。
　　二气相交生诧女，五行匹配长婴儿。自知达了天机理，脱壳升仙定有期。
　　十八
　　求仙何必外寻丹，争似存精返气还。髓实自然无老死，阳纯必定有童颜。
　　金关玉户须牢锁，炉鼎烹煎功莫闲。一颗明珠才运动，光辉闪电两眉问。
　　十九
　　大道非难在志求，谁能肯向少年修。人生幻化何坚固，富贵荣华得几秋。
　　百岁光阴如一梦，可怜随浪逐波流。贪财恋色何时彻，不作骷髅未肯休。
　　二十
　　学道来来二十秋，眼前俗景见如条。但行七返添精髓，长使黄河水逆流。
　　万卷仙经何必看，一壶仙酒醉方休。有朝拂袖腾空去，物外逍遥有甚愁。
　　二十一
　　自说南华有姓名，不因师指道难成。绿偷日月通天地，为炼还丹出死生。
　　阴裹阳生人不晓，无中生有是真精。先生教我出神法，闭目蓬莱捻指程。
　　二十二
　　华池咽罢看蓬瀛，万里如同一里程。药就驾云朝玉帝，功成跨鹤谢三清。
　　直从行处知端的，还向元中定杳冥。如此学仙真可学，百千万劫镇长荣。
　　二十三
　　人人皆恋色和财，不肯回心向道来。形体衰残将欲死，追欢语笑起疑猜。
　　一朝气散难寻气，一日灾来怎免灾。若要无生亦无死，分明造化在灵台。
　　二十四
　　学仙须是学三茅，万卷闲文懒意抄。争似澄心修内物，夜深金鼎虎龙交。
　　烹煎水火无休歇，缎炼丹砂岂暂抛。已是十洲三岛客，看看拂袖出尘巢。
　　二十五
　　长生不死是仙家，一任年光变岁华。得道便归天上路，愚迷终是入泥沙。
　　目前明有神仙路，争奈人心似夜叉。不觉命终沉苦海，寻思真个可伤嗟。
　　二十六
　　无限修真不识真，口中解说不能行。万般存想空劳力，枉费工夫坐五更。
　　行气若知行气主，运精还识运精根。功成定是飞升去，仙簿元来有姓名。
　　二十七
　　饶君读尽世问书，性命元来并不於。争似回心修至道，夜深莫倦守丹炉。
　　烧成大药归蓬岛，结就灵砂入太虚。莫道神仙无分做，人心只为太顽愚。
　　二十八
　　贪利贪名没了期，终朝恣意乱非为。争如向己修功行，炼就阳神绝虑疑。
　　神水频浇添道气，自然容貌不能衰。一朝得赴瑶池会，相与诸仙世外期。
　　二十九
　　道在身中莫外寻，修功全是自家心。龙精虎髓谁人识，离坎相交道理深。
　　炼药全凭天上火，烧丹须是鼎中金。愚人不达玄元理，馒看仙经怎晓音。
　　三十
　　尾闲运透九宫门，呼吸玄元天地根。要妙双关明夹脊，两轮日月斗高奔。
　　阳全阴尽三田满，炼气成神浩劫存。功行满时天诏至，十洲三岛作仙人。
　　三十诗篇和朗然，分明说尽道根源。天机漏泄令人悟，争奈愚夫不学仙。
　　词
　　苏幕遮
　　气随神，神随气，神气相随，透入泥丸裹。长把金关牢锁闭，捉得金晶，暗地添欢喜。
　　下辛勤，须发志，十二时中，莫把工夫弃。阴尽阳全神出体，功行成时，名列神仙位。
　　丑奴儿
　　真人本是凡人做，悟者何难。名利如山，隔断神仙路往还。
　　谢师指教生死事，长在心问。长在心问，十二时中不暂闲。
　　沁园春、
　　速速修行，惜取身中无价珍。把金乌玉兔，炉中炼用，阴阳造化，养就阳神。
　　虎啸龙吟。丹田裹，顶内时时仙乐声。泥丸裹，烹煎水火，铅汞成真。
　　夜来端坐，澄心神，见真人颜貌新。用河车搬载，充开牛斗星辰。
　　洁皎光射，分明服了刀圭。功成后，自知道仙班有姓名，诸仙请。
　　待玉皇宣至，朝拜三清。
　　武陵春
　　七返还丹人怎晓，晓后有何难。夜静存神向内观，神水满泥丸。
　　搬运金精无夜昼，呼吸不曾闲。功行成时出世寰，名姓列仙班。
　　又
　　虎逵龙蟠功最妙，交会在丹田。炉鼎烹煎火自然，日月炼为先。
　　认取坎离为造化，真气要还源。向己澄静坐内观，九转炼成丹。
　　丑奴儿
　　河车怎敢停留住，搬入泥丸。水火烹煎，一粒丹砂炼汞铅。
　　金丹大乐人人有，只要心坚。休说闲言，不走阳精便是仙。
　　又
　　因师传授朝元理，昼夜功勤。炼缎成真，偷得阴阳共半斤。
　　壶中天地何曾夜，四季长春。洞裹光阴，交我如何与世论。
　　又
　　夜来子后披衣坐，心定神清。见个真人，脸似胭脂体似银。
　　炉中火焰炎炎起，紫气腾腾。一粒丹成，管取飞升上帝京。
　　太常引
　　金丹只在自身中，真水火，炼成功。因遇吕仙公，
　　识返本还元祖宗。阳全阴尽，神光现处。认得自真容。
　　名姓列仙官，已跳出乾坤世笼。
　　点绛唇
　　二气工夫，河车搬入昆仑脑。世人谁晓，此是玄元道。
　　存得阳精，年老身不老。三田饱，行功都了，拂袖游蓬岛。
　　又
　　这个工夫，因师传授知元祖，论甚子午，说甚龙和虎。
　　只在目前，明有神仙路。速修取，有朝归去，消了阴司簿。
　　捣练子
　　真水火，谢师传，黑铅红汞鼎中煎。现神光满目前。
　　丹砂就，是神仙。金晶捉住寿同天。待功成玉帝宣
　　临江仙
　　说甚坎离龙共虎，休言火候周天。阳精不走自神全，双关明有路，直上至泥丸。
　　牢锁金关并玉户，日魂月魄烹煎？三宫都满体牢坚，肠神朝上帝，永劫作天仙。
　　丑奴儿
　　金公本是乾家子，住在坤宫。真虎真龙，吃尽三尸及九虫。
　　丹砂锻炼泥丸裹，赫赫长红，一日成功，直见三清太上公。
　　浪淘沙
　　我有一张琴，随坐随行，无弦胜似有弦声。欲对人前弹一曲，不遇知音。
　　夜静响珍轰，神鬼俱惊。惊天动地若雷鸣，只候功成归去后，擭向蓬瀛。
　　又
　　师指炼金丹，牢锁金关，工夫进火莫交闲。向己澄心观内景，闪电眉问。
　　妙用在泥丸，神鬼难看。愚迷不悟隔千山，悟即如同观返掌，出世何难。
　　又
　　铅汞要加添，火候频煎，体中气足返阳全。养就婴儿并姥女，同坐同眠。
　　髓实自身坚，运满三田。刀圭服了得神仙，只候功成并行满，独步朝元。
　　糖多令
　　搬载波黄河，金关牢闭锁。运九还须是功多，光透帘帏红似火。见金钱，万千朵。
　　逆水涌银波，充开牛斗过。进工夫蹉跎，见个真人便是我。暗心欢喜笑呵呵。
　　桃源忆故人
　　自从师指天机道，万卷仙经都晓。若会运精归脑，颜貌长不老。
　　真铅真汞人知少，乌兔烹煎成宝。身外有身方了，玉帝金书召。
　　惜黄花
　　天机大道，达者稀少。运戊己，龙蟠更虎绕。这一颗丹砂，凡世人难晓。
　　问木金、坎离颠倒。阳全阴尽，形容不老。将水火烹煎，自然炉宠。
　　待行功成就，炼无价宝，去朝元，七祖都了。
　　阮郎归
　　一输明月照三峰，彩霞飞满空。分明见我主人公，明珠透上宫。
　　丹药炼，鼎中红，频频要用功。功成定是出凡笼，闲游仙洞中。
　　武陵春 。
　　七返阳全阴去尽，精髓满三田。修到无为必自然，论甚后和先。
　　认五行真水火，须要识根源。自己丹取砂着意看，何用外寻丹。
　　了明篇竟
　　
