黄帝金匮玉衡经
　　经名：不详。黄帝金匮玉街经。一卷。底本出处：撰人《正统道藏》洞真部众街办。
　　黄帝金匮玉衡经
　　黄帝曰：吾授汝此图金匮、玉衡经二，子秘之。苟非其人，道不虚行；垂拱无为，而知未明。不出房户，可知天下，不出户房，可致真主。明视登明，所临吉凶；自非至精，此术不通。闭口闭口，祸害不从；泄露道真，其命必穷。异域之法，体道亦同；秘之藏之，勿见愚蒙。天一贵神，位在中宫，据璇玑把玉衡，统御四时，揽撮阴阳，手握绳墨，位正魁罡，左房右参，背虚向张，四七布列，首罗八方，规矩乾坤，嘘吸阴阳，首五后六，以显吉凶。青龙主左，系属角亢，白虎辅右，正左赀参。朱雀在前，翻舞翼张；玄武在后，承德收功。六合厨传，勾陈将军，剩蛇诛斩，金铁锵锵。天后贵配，太常台郎。太阴阴将，主录后宫；天空下贱，主侍帝庭。白虎伤害，审其吉凶；各有部署，不得纵横。天一统理；中外清明。金木水火，各有列行；不治魁罡，初建戊己。天之本乡，故能治中；神气所藏，甲子终癸酉，戌亥孤虚。王父之墓，不在旬中，不治魁罡，是谓重凶。三十六用，金匮玉房，天一最尊，为之主王；将中威神，巍巍堂堂。
　　金匮章
　　天－六壬发用
　　第一经曰：日辰阴阳中，有相克者为用，是谓入不入，是最急者也。何谓日辰，假令今日甲子，一甲为日，子为辰。阴阳者，日上神为阳神，辰下神为阴神。假令正月甲子日平旦，登明临甲，不相克；从魁临子，不相克；传送为登明阴，不相克；胜先为从魁阴上贼下，当以胜先为用。假令十二月壬申平旦，从魁加壬，不相克；阴得小吉，不相克；贼胜先临申，上克下为用。将得天后，与火神并在金乡，为忧，妇女不安，若怀子堕伤。传得天罡，将得剩蛇，主惊恐，此人八月当以女子事争斗，相惊恐。传得功曹，将得六合为后，正月当与吏议嫁娶。若市买之事，用得金，言钱、兵得木，忧折伤；得火，忧口舌；得土，言斗讼；得水，言逃亡、媱泆。上克下忧女子，下克上忧男子。各以四时、王相、囚死其所胜为忧。上克下，若亡命他人；下克上，为病己身。假令太岁在卯，太冲为用，吉凶不出岁。二月即太冲为用，吉凶不出月。今日巳太一为用，吉凶不出日。平日一寅功曹为用，吉凶不出时，须臾问耳。坐者勿令起，行者勿令止，吉凶之事正在今也。他效此。假令正月甲戌时加未，功曹为天后，加戌为用，天后为妇女。正月寅中有生火，妇人妊娠。天后水将与功曹中火并，水火相克，此言子生毁伤死也。功曹春夏为九天梁忧县官受王气戌为厌辰时右死说怪妖也。传见胜先，将得白虎，忧死丧。终见六合为天门，主阴私、媒妁。魁为天关，出天门，登天关，涉天梁，见白虎，必忧死丧。为人见闭遮，出入移徙，妇女逃亡，不安至县官。用三传得三火，忧失火烧、杀人、惊雷、口舌起。以用所生为吉期，所畏为凶期。功曹为用，喜在丙丁，凶在庚辛。用起阳辰，忧事废他人；为方来在阴辰，忧起己身。传见子，母为救；见鬼吏为重凶。其用中有微气，若神将克其凶者，亦为有救。用得六甲之孤为元子，得六甲之虚为元夫。以用别吉凶，为王气所克，法忧县官；相气所胜，法忧钱财；休气所胜，法忧疾病；囚气所克，法忧囚徒构系；死气所胜，法忧死丧。家墓休为老人，王相胎气为丁壮，金克木为折伤，木克土为痈肿，土克水为内闭不通，水克火为执失明，火克金为惊恐、失气、异虚狂。六甲常以戊己虚冲为孤。
　　第二经曰：日辰阴阳中，有两相克者，先以下克上为用，上克下为顺，下克上为逆。逆者，忧探在内难解。顺者，忧浅在外易解。是谓入者当审所用言，察吉凶之微。假令二月戊子时加卯，神后临戊，戌寄治於丙，下克上阴得小吉，上克下传得功曹，皆上克下，神后当为用。假令壬辰年旦，小吉加壬，上克下，当以神后为用。《周易》以世为卜者，身式以用为卜者，身别吉凶者也。金入木，伤人者也。忧斗讼至县官。木入金，忧女人至县官。水入土，忧亡遗钱财。土入水，忧斗争布帛。木入土，忧牢狱、口舌、财物系伤。土入木，忧男子持重疾病、欲祠杞。金入火，忧外人相欺给。火入金，两女子、一男子有口舌。火入水，忧女子惊吏斗讼。水入火，惊恐有产病。他准此。假令正月乙巳时加未，传送加乙，上克下，神后为传送阴而临申，不相克。从魁加己，下克上为用，将得六合，主阴私之事。从魁为下所克，奴婢从之，期以重忧，有阴谋相贼。从下贱人起，又为相气所胜，法言讼财物。传得大吉，终於太一，法言战斗相伤至死亡。何以言之，用起三金，终太一，将得白虎也。以意分别之。他准此。
　　第三经曰：日辰阴阳中，有两下克上，或有两上克下。先以与日比者为用，是谓欲其一必得其日也；是谓重相克者，取与日比者，言有两用也。比者，为近，忧在内；不比，忧在外。为远，有仇怨。故必得日比也，与贼盗、亡人比里家人。假令正月辛亥日时，日出卯，胜先加辛，小吉加亥，此两上克下，小吉与辛比，有辛未无辛丑，小吉当为用。假令二月丙午时加未，传送加丙，从魁加午，此两下克上，传送与丙比，有丙申无丙酉，传送当为用。刚日用得木，忧县官文书；得火，忧田宅、口舌；得木，忧县官、死鬼；得金，忧迁移、不安、刀兵；得水，忧女人重身、至忧人卯日用；得木，忧木器、船车、盗贼；得水，忧战阙见血；得土，忧财物、豆谷；得金，忧六畜；得火，忧女子征召、媱泆内乱。假令正月壬辰时加辰，胜先临壬，下克上，登明加辰，下克上，此言无壬亥有壬午，胜先当为用。老气所克，法忧疾病。火入水，将得天后，为事起妇女。传见大吉，与勾陈并，法忧战斗。终见传送主出入，为后三玄武并，必言远出有失。传送加丑，为下临其墓，法忧悲哀不乐，喜梦见死人及孤寡。他准此。
　　第四经曰：日辰阴阳中，有两比者，以其始入涉害深者为用，是所谓察其微，见其机者。言起季仲为微，在孟为机。机者，忧探；微者，忧浅，为易过也。假令八月甲申平旦，天罡加甲，下克上，神后为河魁，阴下克上；是为天罡、神后为下所克。又俱比甲，言甲辰亦有甲子，天罡是土加甲，始入木乡，涉害犹探，为机。神后临戌，转便入水，为微，天罡当为用。假令七月甲子日时加亥，传送加甲，上克下；阴得功曹，下克上；胜先临子，下克上；阴得神后，上克下。此俱与日比，胜先度癸得丑，功曹方经庚酉，辛涉害深，功曹当为用。此谓进退失节，重有忧者也。正月辛酉时加午，太冲临辛，下克上；传送为太冲阴而临卯，上克下；功曹加酉，下克上；小吉为功曹，阴而加寅，下克上。太冲、小吉俱为下所克，又俱比辛，太冲度辛而入戌，忧浅；小吉始入木乡，涉害小；吉当为用。所谓倪见其仇，仰见其丘。小吉主妇女，将得胜蛇，忧死人、女子、惊恐、有怪血日生。小吉过束北，鬼门当见鬼。传得神后，将得天空，妇欲欺其夫，有二心。终太一将得天后，为重忧妇女。用为王气所胜，法忧县官，有兵甲之忧，仇怨相害。以火加水，故也。他准此。
　　第五经曰：日辰阴阳中，无相贼者，当以遥与日相克者为用。是谓交俱不相克，入从独立者也。此言有一神阴中住，贼日。若日往克阴中之神，神来贼日，身有忧，从外来。日往克神，为有仇怨，从中起，有望外人而不来。辰虽有遥相克，不得为用。用日，不用辰也。假令四月辛酉时加己，大吉加辛，不相贼；阴得天罡，不相克；神后加酉，不相克，阴得太冲，皆不相克。辛遥克太冲，当为用。五月甲午时加戌，登明加甲，不相克；传送为登明阴，不相克；太冲加午，不相克；阴得神后，不相克。四课阴阳中，并无相克。唯有传送遥往克甲，当以传送为用。有两遥相克今日者，亦用日比。天一顺行，若有臣不可止，忧男子病。逆行，父子不可亲，忧女子。行有客，不可内谗贼之意，祸从西南来，扬兵入门相伤杀见血，慎无西南行。皆以神将言之，有魁罡、白虎谋相杀，玄武为盗。正月己卯时加寅，天罡加己，不相克；阴得大吉，不相克；神后加卯，不相克；阴得从魁，不相克。四课阴阳中，并无相克者。已独往克神后，神后当为用。法主妇女与夫一，并有贵人征召事。又为死者所胜，法忧死人，余则及家讼、家墓。他准此。
　　第六经曰：日辰阴阳中，并无相克，又无遥相克者，刚仰柔伏，视昴星所得为用，是谓日辰重，一切用者也。言刚日，当以地昴星上所得神为用。柔日，当以天上昴星所临辰为用。昴星为闭塞，行者稽留居家，有忧患。刚日，男人远行未还，恐斗死於外。柔日，伏藏女子淫泱，深忧不解。二月戊子时加寅，大吉加戊，不相克；阴得从魁，不相克；传送加子，不相克；天罡为传送，阴不相克。四课并不相克，又无遥相克今日，戊是刚，仰是昂，星上得太一，当为用。行者复行。九月乙未时加辰，太冲加乙，不相克；阴得功曹，不相克；胜先加未，不相克；阴得太一，不相克。乙酉日，伏视天上，昴星所临，当为用。行者止藏，如不来，居者在家，不欲见人。以此占人一切用。如以决吉凶，不传终也。正月戊寅时加未，从魁加戊，不相克；阴得大吉，不相克；胜先加寅，不相克；阴得河魁，不相克。戊刚日，昴星上见大吉；当为用。行者稽留远方关梁。将得天一，立六之门，占贵人不安其官，小人分异。此刚日也。正月己丑时加鬼，魁加己，不相克；阴得大吉，不相克；天罡加丑，不相克；阴得小吉，不相克；又无遥相克。己酉日，当以天上昴星所临下辰午，当以胜先为用，将得天空。他准此。
　　第七经曰：天地复名日吟。诸神若归其家，四日辰不相克，刚用日上神，酉用辰上神，是谓关梁阴阳反。故无所择者也。假令今日甲刚日也。德在阳，故以日上神为用。今日乙酉日也，德在阴，故以辰上神为用。所以然者，阴阳之气合同。此时不可出行，举事不成。占吉凶，将出徙在外。将移合将离，视起用神，所刑者传用，自刑用其冲。假令今日甲子，功曹临甲为用。功曹刑已中，见太一，太一刑甲，终见传送。吉凶皆以神将言之，刚日，木神临木，忧文书、木器，男子欲远行；火神临火，男女口舌至县官；金神临金，忧迁徙、分异；土神临土，忧贵人遥使；水神临水，贵人酒。柔日，木神加木，忧船车至县官；火神加火，忧女子媱泆、讼屋舍；金神加金，忧迁移、分异；土神加土，忧女子、讼田宅、分异；水神加水，忧财物失走、捉盗不得、家亡、不越境。他效此。
　　第八经曰：大吉杀乙。戊己辛壬之日，以配子午卯酉之辰，是谓天地之道，归殃九丑。九丑者，谓五干四辰合为九也。大吉常天之大杀居其上行，其杀故曰丑。谓四仲之日时加四仲，大吉临日辰，以举百事，大凶。大吉加日，害长；加辰，害少；刚日害男，酉日害女；日在阳伤夫，在阴伤妇；重阴害父，重阴害母。天一前为阳，天一后为阴，日辰皆在天一前为重阳，日辰皆在天一后为重阴。以四时气为王相期三年，囚死期三月。以大吉并将，言其形状。四辰或与大时并，大吉；与凶并，如加九者，大凶，祸重至，必有咎，刑戮、死亡、流血千里、万无全者。经言：乙者，雷电之始戊己，北辰下之日也。辛秋始断刑之日，王日月三光所不照，无功之日也。四仲之辰，万物之存亡日也。大吉，日月五星所始也。故合则为害。假令二月壬子时加酉，大吉临子，刚日也。当杀长男，期六月戊辰、戊戌、己未、己丑。所以然者，王水恶土，故土日、土月期之。四季土月时加酉，四仲时也。大吉加子，此为加阳辰，小男坐之。二月大时在子春，土死。此为大凶，次知所坐。以大吉所并将言之，太阴并坐，祠祀鬼神，为败腾蛇并，为惊死；朱雀并，坐文书若烧死；六合并，坐女子淫泆乳生；勾陈并，格团死；青龙并，生余酒食钱财；天一并，与贵人同忧；天后并，妇人怀他人子；玄武并，坐盗贼、六畜为败；太常并，女子以田宅、财物为败；白虎并，死丧为败；天空并，以偷盗、诈欺为败。十一月乙卯时加辰，大吉加乙为用。将得剩蛇，用传终得三土，忧妇女、争田宅，长女坐之。八月戊子时加卯，大吉加子，阴功曹为用。大吉虽不为用，犹为九丑，少男坐之。大吉，设家墓动。他准此。
　　第九经曰：诸制曰占事，辰自往加其日上，而又下克上为用，是谓持其身行就人者，所谓赘婿婿意也。假令今日甲戌，河魁临甲，乙未小吉；临乙，丙申传送；加丙，甲辰天罡；加甲，乙丑大吉。临乙，此则辰加其日，而下克上。以此占吉凶，少将害老，室家相克，中外媱泆，内乱之道。臣谋其君，子图其父，奴欲谋其主。又一法，魁加甲，出刑入冈讼。小吉加乙，忧女子、酒食。太一加癸，女子讼衣服。亥加己，女子钱竞。从魁加丁，欲分异。胜先加壬，讼田宅、女子、喜惊火。神后加戌，女子病死媱洗。将得天后，媱於亲属。又曰二月甲戌时加寅，魁与月神并，未加甲，下克上，吉。又皆有媱乱。将得朱雀，内相告言；勾陈，内相残贼；白虎，相杀；天空，欲为赘婿；天后，媱泆事。
　　第十经曰：闭口、闭口，阴在汝后。度四而同，言从神后逆数至从魁，合丑神阴阳之位。男亡责阴，女亡责阳，始其亡人位，久归其乡。囚死为近，王相为远，重阴不出，参以反吟。亡人归阳，盗者发阴，一由玄武者也。此六癸之支为阴，六甲之支为阳。假令功曹为玄武，阴在登明，天罡为玄武，阴在大吉。此谓六甲旬头尾阴阳也。假令正月庚子时加辰，天罡为玄武，阴得登明。欲知盗者是谁？视庚上之神得太冲。太冲木也，生於亥，盗者亲属也。九月丁巳时加丑，从魁为天一加未，神后为玄武而加戌。女亡西北门，责成地；男亡当责从魁从魁加未，责未地。此为疫四逆，责四神者也。酉六未八，六八四十八里。女亡责神后，神后加戌，戌五子九，五九四十五里。王气付而倍之，相气因而十之，休气因而倍之，囚气如数死气半之。正月甲子时加卯，天罡为玄武而加申，天罡为阳也。阴在大吉加己，男亡束南，行巳地求之；女亡西南，行申地求之。闭口者，言黄帝重他人阴私，故言闭口。六甲为阳者，甲子神后，甲戌河魁，甲申传送，甲午胜先，甲辰天罡，甲寅功曹。此六甲支为玄武阳也，六癸支为其阴。甲子旬有癸酉，癸酉用从魁。甲戌旬有癸未为小吉。甲申旬有癸巳，癸巳为太一。甲午旬有癸卯，癸卯为太冲。甲辰旬有癸丑，癸丑为大吉。甲寅旬有癸亥，癸亥为登明。此六癸支为玄武阴也。文大难解，其四方验此之谓也。
　　玉衡章
　　天一六壬发用
　　第一经曰：用之物气，与今日同类，无问其余，见为亲疏者。此谓所生为其，所死为物。假令今日甲乙木也，登明为用，为气，为生事者吉戌小吉为用，为物，百物皆死不生。亥卯未俱木，故同类木生於亥，死於未者也。无问其余，但得登明中木，不问水也。但得小吉中木，不问其中火、土也。亲疏者，言用起登明。登明甲乙之家，功曹、太冲为亲兄弟，小吉外昆弟、外孙。欲为吉事，阴阳中见登明为吉。若为死事，阴肠中有小吉，善用与今日比者，亲属兄弟。日与阳比男，阴比女，以占吉凶百事；比自亲内外，至亲也。他亦准此。
　　第二经曰：始生与死今日相视，见而相恶，以知新故。假令今日乙魁临乙为用，魁中有金，西方位也，为始生。今日乙大吉临乙为用，大吉中有死，金为死也。今日相视者，此谓乙中之木欲克魁，大吉中土恶见魁，大吉中金，情不达好。故曰：见而相恶，用起始生，万事皆新，吉凶如神将言。言用起死，万事皆故。古人娶妇，或与交通，今欲取之。若去妇，今欲还之。或是故物，今欲求之。今日丁大吉临丁，为始生，天呈临丁，为死。今日己天呈临己，为始生；小吉临己，为死。今日辛小吉临辛，为始生；河魁加辛，为死。今日癸大吉临癸，为始生；天呈临癸，为死。丁中有水，大吉。天罡中亦有水，己中有木，小吉。天罡中亦有木，辛中有火，小吉。魁中亦有火，癸中有土，小吉。魁中亦有土。此皆当为用者也。独五酉日用此耳，即刚日以用起阳为新，起阴为故。有王相气为新，囚死气为故。用起阳为方来，阴为去事。又一法，今日乙天一为新，大吉为故。今日丁传送为新，天呈为故。今日己登明为新，小吉为故。今日辛功曹为新，魁为故。今日癸太一为新，天罡为故。各以神将言之。今日乙木生於亥，长於卯，死於未。登明为用故事，太冲新事，小吉方来故事。他准此。
　　第三经曰：四立之日，名曰四绝。是谓谁适忧者，天祸视汝。此言四立者，立春之日少阳气始，立夏之日太阳气始，立秋之日少阴气始，立冬之日太阴气始，故曰四立。何谓四绝？时受死始立，以先之一日，相付悲哀，相去庾绝，故日四绝。假令立春先之一日，己上望见日，言天上日临己也。此时占吉凶，必为暴祸在门流血，至县官不出。其时女子逆生。月神正临此日，月神谓正月登明，二月河魁月将也，俱死辰其性速。假令辛亥立春，先之一日庚戌，月将临庚是也。谁适忧者，天祸视汝，得此日而临之，以占万事，必为暴死道路，其不出月中也。独临庚不以其至，皆将神言之。
　　第四经曰：四离之辰，上望见月，是谓不祥。祥无少多，天寇所过。四离日，立春，春分，立夏、夏至，立秋、秋分，立冬、冬至。此四离之辰，上望见月宿，言正月室，二月奎，三月胃，四月毕，五月井，六月柳，七月张，八月角，九月氏，十月心，十一月斗，十二月须女。是言春分之日，阴阳分离，各行其令。祥无少多，天寇所过。此言春分阴气在卯，盗杀百草，榆荚为落。夏至阳气在午，盗杀百草，荠麦死。秋分阴气在酉，秋当刑杀，而有秋华之芳。冬至阳气在子，万物蛰藏，荠麦之类得冬始生，皆非正气。故曰：寇盗月者，积阴之精。主刑。以此占事，必有寇窃暴至，其不出日。月中心神将言之。又一法，春分以甲子亥为离辰，月宿临亥，是不可远行，必逢盗窃贼寇，亡遗却死道中。何以言之？春分阴气在卯，寇盗草木也。
　　第五经曰：时克其日，用又助之，所治之事上，上为忧神，将内战。是谓天罡四张，万物尽伤。假令今日甲乙时加庚，辛是金，金克甲乙木也。故言时克其日起用，传送从魁并金，又克甲乙木。是谓用又助之神；将内战者，言从魁传送，并为青龙，青龙木也。畏传送从魁，金也。是谓内战。余皆准此。天罡者，时用及所治之事，皆共克今日，又上下相克，求救不能解。故言四张万事尽伤。以此时举事不成，忧毁伤、家亡。假令二月庚子时加己，大吉加庚，不相克；太一加子，下克上为用。时加巳，巳克庚，是时克日也。太一为用，又克庚，是用又助之。以占吉凶，如上法。
　　第六经曰：阳不与阴合，阴不与阳亲，三言相得如往比焉。法曰：无媱、无媱，奸生其中。假令正月甲子时加卯，甲者阳，为夫；子阴，为妇。临甲，传送加子，甲欲从子，畏传送，欲从甲，畏河魁，土故不相亲。三言比者，言三传之神还，自比同类也。谓三木、三金、三火者也。此言用起魁，传胜先，终功曹。谓寅午戌俱是火之位，亥卯未俱木，申子辰俱水，巳酉丑俱金，此之谓也。以占人，皆为媱邪之心，事将危败也。八月庚辰时加申，天罡加庚，神后加辰、天罡土克神后水，是阳不与阴合也，阴不与阳亲。神后为阴，畏天罡之土，是阴不与阳亲也。用起神后，传见传送，终天罡，是三言也。皆得其类。故曰：比此言，阴阳不合；而用三传，内自得。以此占人，言内将有私亲，亲以谋讼之意。何以言之？神后既为天罡阴，又为起用阳，一神有二从，故知人有两心，媱泆之意。言无媱者，以此时御媱妇，必有祸起也。上克下，过在男；下克上，过在女；以神将言之。
　　第七经曰：阳无所依，阴无所亲，祸生於外内及其身。所谓阳无所依，谓用下克上，阴无所亲。言归阴克，大恶；天地反时也。正月庚寅壬午时加己，此时不可举百事，咎及其身，进退失节，重有忧也。正月壬子时加己，太一加壬，胜先加子，是阳无所依。胜先传见神后，太一传见登明，为阴无所亲。以此占人，君无所因，父无所亲，必见欺。绍当此之时，天地犹恐，况于民乎。
　　第八经曰：辰克其日，下克上，是谓乱首，必将害老者也。辰克日者，诸日伐伐自临其辰也。假令今日丙子，太一挟丙加子，乙酉太冲挟乙加酉，壬戌登明挟壬加戌，癸未神后挟癸加未，丁亥胜先挟丁加亥，甲申功曹挟甲加申，辛巳从魁挟辛加己，己卯小吉挟己加卯，戊寅天罡挟戊加寅，此皆辰克其日，用下克上。以此占人事，必为逆道，臣弒其君，子害其父母，妻谋其夫，奴婢害主，百事凶。正月甲申时加卯，来克甲，一逆也。魁加甲，为用下克上，二逆也。用为王者所克，必言县官至死丧。何以言之？春土死丧，若为天狱。他准此。
　　第九经曰：所谓用起囚死，斗今日忧。是谓天狱於身方；有杀囚，必虞戳辱者也。用起囚死者，言神将俱死气也。斗令今日忧，言斗系今日之所生也。假令秋七月庚申，胜先为青龙，而加庚；太一为勾陈，而加未；当为用也，斗又系己，己者庚申所生。功曹为剩蛇加己，而为太一阴；太冲为朱雀加午，而胜先阴。腾蛇、朱雀火，功曹、太冲木，秋火囚木，死皆无气。斗系所生，不可举百事，皆为系囚之忧。又法，七月丁卯时加己，传送为用，秋丁囚囚气所克，斗系卯。卯者，丁之本。此家有系囚也。斗系子亥，小兄牢狱出行。正月乙未时加申，小吉加乙，下克上为用，王正月死斗。又系癸，癸者乙之本。所谓死囚，斗令日忧，此之谓。一法，日用起囚死者，言春占，得金土之神也。斗令日忧，谓斗系今日之本，言天狱临身。忧系囚死者，言囚死之气，刑於狱也。二月乙酉时加己，斗系亥。亥者，乙之本，故忧。小吉为功曹，阴而加寅为用，春土死，言用起囚死者也。传得神后，终太一，与白虎并，必有死亡。小吉，木之狱也。倪见其仇，仰见其丘。如以墓论之，虽得青龙，不能为救也。他准此。
　　第十经曰：三光并立，用在其中。谓日之阳神王相三光，用起吉将之，有王相三光。此言三阳阳，非谓传用之阴也。故言三阳之光者也。言辰之阳神及用所，与斗将，皆多吉。如有王相之气是谓三光，用在其中者也。传用又得吉将，上下相生，终克始元初有上下不相克，下不相贼，气在王相一神，重得吉，虽有凶将，后有福，终而有喜，必有重庆。当此之时，远出万里，人水不溺，入病不易，恶鬼不当入，兵不伤。所种者生，所为者成，所求者得，所欲者听。病困不死，系者无刑，刀虽临颈，慎勿怖惊，举尸入棺，尚犹复生，出幽入冥，是谓神灵。圣人之教，贤者之经，谨而按之，与神圣并藏之金匮，无泄此形。又一法曰：正月甲寅时加己，传送为青龙，青龙春王加甲并寅，此日上神与吉将并王相者也。经言：正月甲寅王日一光也，青龙又王又立王上二光也，年立木门三光也。功曹为传送，阴而加甲，此为是阳神而与天后将并为用，是谓用在其中者也。此时天地吉凶而神将并吉。法曰：有凶从其多者，此之谓也。又一法，天一顺行，前三五加日辰，此一阳；终王相不相克，二阳；曰照今日之本，三阳也；又令在用其中。假令六月戊辰时加辰，皆受王相之气，传送为胜先，阴而加午为用，传送六月受相气，亦谓三光。传得魁，与玄武并加申，终神后，与天后并而加戌，此谓始王相，终于吉将者。故重庆，虽复有凶，不能害之。天一逆行，前三五加日辰，一阴；用终囚死，上下相克，二阴；时克其年，三阴也。斗月照今日之本，为殃。用在其中，名曰重阴。终自祸患，必困穷。系者虽解，身属官。病者虽起，精魂入棺。居家衰耗，破败忧患。以占万事，大凶。所谓入九地之下，役三阴者也。
　　黄帝金匮玉衡经竟
　　
