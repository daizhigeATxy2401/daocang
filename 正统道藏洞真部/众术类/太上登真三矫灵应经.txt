太上登真三矫灵应经
　　经名：太上登真三矫灵应经。撰人不详。底本出处：《正统道藏》洞真部众街类。
　　太上登真三矫灵应经
　　凡学修仙道，遇三娇经能入妙道，与诸法不同，与诸术不同，用之如石火，立之於姻霞，施之於电光，速游仙岛矣。夫三娇经者，上则龙矫，中则虎娇，下则鹿娇。如此向者，是上清宫内隐秘之书。大凡学仙之道，用龙娇者，龙能上天入地，穿山入水，不出此术，鬼神莫能测，能助奉道之士，混合杳冥，通大道也。
　　夫龙矫者，气也。气者，道也。长视龙娇，炼身为气，与道合真，足生云也。龙娇者，奉道之士，欲游洞天福地，一切邪魔精怪恶物不敢近。每去山川、江河、州府，到处自由神祇来朝现。孙真人云：此法甚灵验矣。
　　夫虎娇者，风之母，水之子，用之三载，其虎自乘风来来往往，如风动败叶飞空，聚则为形，散则为风，与天地正阳之炁混合为一一了也。列子云：吾将此法习之，自然成道矣。后受之士，勿得轻漏泄耳。
　　夫鹿娇者，常也。能助奉道之士，日行千里。遇鹿者，能采灵芝，自知其方位远近。鹿到有灵芝处地上，其鹿自经三遭，其芝草自不能走之。而依法采食，其灵芝自得，长生不死。如不得此法，其灵芝不能服矣。
　　夫三娇之经，是天地之灵文，神仙之秘术，若传非人，先殃一身，后灭九祖，须立盟誓，方可传之与有德之人也。
　　入法
　　凡持鹿娇者，先须香汤沐浴三日，然后於甲子庚申日夜半时，明立小坛子，不论大小高下，用灯一盏，香一炉，花三朵，白茆草用八十一根，铺在坛上，桃叶用七个，然后焚香，具某府州县姓名，弟子性好清虚，志慕大道，今斗告大帝，乞烟霞白鹿一只，与弟子助道，积行救人然后将玉帝印一道，含放口内，念咒七遍。
　　咒曰：
　　白鹿白鹿含花果，玉帝命立至吾家。急急如律令敕。
　　右念此咒讫，后心不生二念，俱舍一心存想自己身为玉帝，又想白鹿一只，后乘空而来於坛上，含花果而来与自己。收之花果，用手摩息，其鹿二十四息而足，去之，不存想。如此行持三十日，想如白鹿在怀裹卧地，满八十一息去之。如满四十九日足，存三日，则在庵室中往来。下三十日满后，一任周游行於天下，走及奔马，日行千里，往来如飞，入山采灵芝，自在无忌。大凡用鹿娇，须用一物隐之。可用竹竿子，即用好竹安幕，幕上书马字一个，在竹内封之了当，其鹿入不能见之，常人只见是竹竿子，自见是白鹿一只。或白荆木，亦得中书马字一个，在木上封了，不可教人见之。凡书字时，亦念前咒一遍，想鹿，取炁一口，吹在笔上，后书其字。
　　凡用虎娇者，先当斋戒七日，於庚寅日夜半子时立坛，下方上圆，地方一丈二尺，天圆三尺，用灰为界，道上安灯七盏，香一炉，鹿脯七分，白茆草一握。安排了当，然后焚香告祝，某处姓名甲，弟子性好清虚入道今告玉帝愿赐风岩猛虎一只，与弟子乘骑，奉道济度生灵。然后将玉帝印一道，含於口内，后念咒曰：
　　庚辛妙机风虎将，三天敕命及吾乘。急急如玉帝律令敕。
　　咒毕，清心守一，屏除外事，鼻息绵绵，心思注想白虎一只，从西而来到坛上。想之，用手摩之顶门，四十九息远之。至夜，一依前法为之。满六十日足，自有虎一只，来於胯下，更不用别物持之，天赐全炁，自然成就，不觉身轻离地百余丈，勿得惊怖，游太空及游洞天福地，精怪外道不敢相干，到处自有神祇来朝现。若用之三年，身自得乘风，动如败叶，令与道合真也，与正炁合一也。列子云：非人相传，先灭一身，后殃九祖。决不虚矣。
　　夫龙矫者，当於正月二日，择甲寅日，画八卦在八方位上，用灯九盏，秋木板子一片，阔二寸四分，以应天地之数，长四寸四分，於板上朱书六字：玉帝救命召龙。并用朱砂，印玉帝印一颗於纸上，贴在板上，着在水盆上，用镜一面系於板上，底下照於水面上，用好纸剪赤龙一条，长九寸，不拘大小，於水心中内安放，不得令教水面动游，走板子上，用明镜照之，龙形入於镜中。照之后，念咒曰：
　　九天九地，入吾镜中。照之立现，乘骑太空。炼吾一体，与道合真。急急如律令奉敕。化冲和念前咒九遍，然后存想水面上赤龙乘骑，如火云入於镜中来往也。如此念咒九遍，一日念一遍，从正月中后甲寅日於头到六甲日九遍不绝，然后任便役使。如用日辰，成开日为妙。如用时，先念前咒九遍，向南方取炁九口，咽於腹中。然后用镜照之，立有赤龙自於胯下，巡游八极，上天入地，入石穴无碍，处如太空，入水火不能伤身，百毒不害。如要止，其龙知人其意，止便止，起则便起，万里如石中火落早到也。依此行持，八十一度已后，更不用镜并板子也。其镜须丙午日戌时，埋於乾地，入地九寸，埋之不用也。其板子於戊戌日丑时，埋在勾陈地中庭是也，入地一尺二寸埋了。然后只用玉帝印，用朱砂印之於纸上，烧灰，用井花水调，吞之，八十一日炁足后，又书青一道，与都印烧之。已后任意呼召，其龙立至，不用诸物也。如要乘骑三年，与道合真，聚则成形，散则成炁。故曰：寿同一炁，命等太虚也。
　　上古真人，皆须此符经，而登真矣。此书不可乱传，非人而轻泄天宝者，殃及七祖。得人而秘之者，祸亦非浅矣。敬之保之哉。
　　玉帝印式
　　右用雷惊枣木，为之极妙，可取天合日雕，方阔一寸二分，厚九分。於成日造毕，至庚申日夜半子时，用香、酒、果斋洁，志心祭之，不用肉荤。其印可安放於案上，用灯九盏，及牌位上书。
　　玉帝位前，放印祭之，至丑时，黄绢袋子盛之。其印如要用之时，如前作法用之。自持之后，常行扶危拔苦，救济孤贫老幼，一切疾患慈念。如此修持，立有神验矣。
　　太上登真三矫灵应经竟
　　
