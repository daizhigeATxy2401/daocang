秤星灵台秘要经
　　经名：秤星灵奎秘要经。撰人不详。底本出处：《正统道藏》洞真部众街类。
　　秤星灵台秘要经
　　明五行之性各异
　　木性强直，火性猛烈，土性仁和，金性严毅，水性谦退。
　　禳灾星法
　　人伦经云：申酉为八杀位，此位唯不宜见火。郭景纯以火在西没，故知不令终因以法禳。先须争修一厕，常须焚香，勿令人往，只自己如之。作法时，即须披头仗剑，立此厕间。如一顷刻不逢人，即置剑於厕中，可以禳之。若人见之，则彼此不免也。其时，被桓玄见之。璞曰：与尔俱不免也。后果如其言，其法不欲，匿之秘如金匮经。后一行，与李荃撰笔，斯经卷内收之。余恐师巫，以为取资之具，乾宁中，勘其疏己去之，更不备载。今复虑年纪绵邈，流落其本，故别录之。
　　禳法
　　候火星行度来到元守宫，分度一如生时，远近度数，合於何日符同。遂先绝嗜欲，自晨居静室，早饭了，至日午，可裸形仗剑，入厕作法了，低声哭出厕门，却入静室澡浴卧一时，看梦寐所见何物，必去其祸也。可二度为之也。若恍惚与人为官灾、疾病者，宜用柏木，刻如自己之形状，披以己之衣服，候火星见，自己披发仗剑，呼己名，唱柏木形星下，连呼仆妾，以火焚之。然后，入静室端坐存身，破财施贫，济乏行阴德。其木人，长三尺二寸，其工匠多与钱物，勿令泄於外人。其衣服，象木人长短为之，忌僧尼，鸡犬见之，若土到元守，为灾必若第一度，到父母、妻子，疾病死亡，失财。贵人则坐致流亡。但看生时，得力与不得力。若星主得力，则先吉后灾也。
　　禳法
　　其法与火同，若年下为灾及元守者，以己之冠冕、衣服，令入木竹林下，候为灾日月，倩人作一竹人形，架其衣服、冠冕，向其星辰下。姐值阴雨，即向厕上，作人之形，呼己名，断其竹木，投诸厕中，可去其灾。亦忌人见之，见则不免也。
　　禳火出九执经
　　使赤油麻七粒，赤稻五粒，赤小豆三粒，赤驴尾七茎，赤铜屑少许，以诽袋子盛，腓栈子击在臂上，大吉。又若画其形供养，吉。又转度人经，及消灾经，及带诽头须朱砂，即於云汉日为之。宝命经云：乘赤马，着赤衣，在身须七处刺出血，又刺出赤驴血。当火见日为灾时，造八角坛，於四面四角头，各着四方箭，箭上系四方色，续时己身上血，并赤驴血，与檀末相调，沥於坛上。上又以赤油、麻油灯五方，五盏灯树皆须赤，前来所用。袋用徘索子击在臂上，带头须吉。又九执经云：取随年五果、木柴，随年甘草两数，并前功德焚之，在臂上带赤铜钏，南坛下置水一瓮，午上立竿悬赤旛，埋赤炭六斤。
　　禳土法
　　取黑油麻七粒、黑豆七粒，以皂绫袋子盛之，用皂索子系左臂上，能除一切鬼魅邪魔，咒诅之灾。於朔日，以黑油麻汁作粥，自食少许，余以施贫人及道僧。缘土管一切修道人，及苦行求正之者，布施则大吉。不得伤害孝子及老人，不宜多作乐。缘土好哀哭，不好音乐故也。又九执经云；宜以犁具铧铁铸，作一土星真形，长七寸，以黑磁瓮盛之，置於卧床头安之。每於鸡缓直日平旦时，以黑油麻汁沥头上，经年乃去之。如画之供养，亦得以随年果子供养，带黑色者，尤妙。咒曰：鸡缓是我君主，某臣仆愿加佑护，次以度灾厄。然后，拜之供养讫，自己食之。好食酸苦等，宜看八阳经带雄朱，烧安息香，着皂衣，不入恶神庙，忌食牛肉，忌角器等。
　　禳暗曜
　　经云：以屠宰煞铁打作钏，如蛇形，以口衔尾，带左臂上，着腓衣，忌夜食，及炁处行，取高冈上土一斗，置床下，别取黄土一斗煮熟，送喂长生鹅鸦食之，大吉。
　　禳木法
　　取白堵毛七茎，以白袋盛，系左臂上，忌食堵肉，不得杀生命。又以白银一两，铸作真形，供养看经，不得入神庙，及吊死、问病，供养一切道人吉。
　　洞微限歌
　　人生贵贱禀星推，限数交宫各有时。若遇罗喉金木曜，太阳紫熙月同随。限逢此曜加官禄，限数若逢金木日月紫炁罗喉主喜庆之事。火土二星到便危。夜降土星尽火曜，三方不是死无疑。夜生人，土不是主。昼生人，火不是主。限数若逢立主死。此星若是三方主，虽有灾伤命不离。如夜生土是主昼生火是主限数若逢虽有灾难而不至死。家宅不宁因孛至，更兼钝闷恰如痴。限数逢着月孛主家宅不宁身心钝闷。计都失职人须记，若遇奎娄主转移。若遇计都在双鱼、壁宿之时，限数若逢，主有迁官之喜，为在好庙之宿。若只在室奎二宿，主喜庆，为好庙，即不及在壁娄二宿也。首在阳宫为福紧，尾星阴位定灾稀。罗喉在阳宫为福紧，在阴宫为福慢。计都在阴宫为福紧，在阳宫为福慢。宫中对视三方今，空限凡营事不期。若人限逢，看正入并三合对照，无星为是。在空限，主其钝闷，为事不央。官禄上逢空限死，四旬六七命须辞。若官禄上逢之时即遇五十不得应在四十六七也。善星限内逢灾忌，称意中亡此是机。若人限数逢好星之数，有忌星，此人在称意之中。只有灾星消息定，若是好限中逢着灾星，不是忌，主其福寿不定，消息详之。剥官孛计限仍知。恶曜相累各有时，运上逢之何月死。失职中亡请细思，若人限数逢着月孛计都之数内有忌星合照，此人失职之中亡也。昼土夜荧如是主。限逢称遂转官资，火阴阳土宫尤妙。
　　缺文
　　星相见职昌位显，主麻词若人限逢紫炁，充胜他星，主领靖紧之权。一限两星居好庙，益寿四年人要知。若一限之中见两恶曜在好乐合，延二年之数，即延得四年也。凡定灾福，若是逢迟，还福慢，顺行还福紧。恶曜留逆为灾紧，顺行即慢。限达恶曜两相见，为灾至甚并无移。若是一限之中见两恶星为灾甚丰他皆仿此也。初入忌星官宿限，身命行年恶曜随。留逆之月为亡月，宫为五弱不须疑。若是初入忌星，行年、身命又逢忌星临照，及在弱宫，此忌□留逆之月，必身亡，更不待第二年。是灾甚也。限恶行年身命喜，好星过时便见危。星辰本宫胜余位，七强宫内福加之。五弱添灾福力臧，学者须详善恶推。此书如后更无妙，先贤指定更无迷，生死定人无一失，方显从来学洞微。
　　洞微大数休咎歌
　　卯十五兮辰宫十，巳十一兮酉同式。午宫十五最高强，申七未八却在详。
　　戌亥子各四年半，丑寅都各五年强。假令昼生火在巳，午未申酉并空亡。
　　二十五年为尽处，不然破败在他乡。木在午兮酉上火，三旬之七福堂堂。
　　竭在酉前申位尽，六旬之六是为殃。人生一百以为准，学而细记莫令忘。
　　夫人生以一百为准，多有星辰善恶，加臧其半，以此不及一百。从命宫，从十五年，经历善星，得其本宫之数，历恶宫切见相对，与三合加臧之。遇恶即臧半，善加半，法也。
　　秤星灵台秘要经竟
　　
