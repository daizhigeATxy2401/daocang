修真精义杂论
　　经名：修真精义杂论。唐·司马承祯撰。一卷。底本出处：《正统道藏》洞真部众街类。参校版本：《云笈七签》，收入该书卷五十七。
　　修真精义杂论
　　天台白云子述
　　导引论
　　夫肢体关节，本资於动用。经脉荣卫，在於宣通。今既闲居，乃无运役事，须导引以致和畅。户枢不蠹，其义信然。
　　人之血气精神者，所以养生而周其性命也。脉经者，所以行血气也。故荣气者，所以通津血、益筋骨、利关隔也；卫气者，所以温肌肉、充皮肤、肥胜理、司开闱也。又浮气之修於经者，为卫气；其精气之行於经者，为荣气。阴阳相随，内外相贯，如环之无端也。又头者，精明之府；背者。胸之府；腰者，肾之府；膝者，筋之府；髓者，骨之府。而又诸骨皆属於目，诸髓皆属於脑，诸筋皆属於节，诸血皆属於心，诸气皆属於肺，此四肢八环之朝夕也。是知五劳之损，动静所久。
　　五禽之导，摇动其关，然人之形体，上下相承，气之源流，升降有叔。尝见诸导引文，多无次第。今所法者，实有宗旨。其五体平和者，依常数为之；若一处有所偏疾者，则於其处加数用力行之。
　　凡导引，当以丑后卯前天气清和时为之。先解发，散梳四际，上达顶，三百六十五过，散发於后，或宽作髻亦得。烧香，面向束，平坐握固，闭目思神，叩齿三百六十五过，乃纵体平气，依次为之。先闭气，以两手五指交叉，反掌向前，极引臂，拒托之良久，即举手，反掌向上极臂，即低左手，力举右肘，令左肘臂按着后项，左手向下力牵之，仍亚向左，开右腋努胁为之，低右举左亦如之，即低手钩项，举两肘，偃胸，仰头向后，令头与手前后竞力为之，即低手钩项，摆肘捩身，向左向右，即放手两膝上，微吐气通息，又从初为之三度。
　　次覆伸左手，仰掌坚指，屈右手，举肘仰掌坚指，开臂胸膊如挽弓之势，仍回头向左，使头项、胸臆、臂肘等，用力为之，左右各三度。
　　次两手作拳，拿臂向前筑，即努肘向后，蹙急做势，用力为之，前后各三度。
　　次以左手拳向左之后力摆臂三，又向下摆臂三，右如之。次交两臂於胸前，各以手指攀两肩，仰头偃胸，努腹腰为之，即低头曲腰，耸肩，两手向下，用力攀之，一仰一低，各三度。
　　次屈两手腕安腋下，促两肘向前，低头努背为之，即仰头努胸臆，促两肘，向后为之，前后各三度。
　　次帖膝坐，以两手托腰向前，偃身向后，竞力为之。仍摇动其身，即平坐纵缓，又为之三度。次交经平坐，左手托左边，肺稍近身，后回腕向外指裹，以右手攀左膝，回头向左仰视，其后努左右臂膊，用力为之，左右各三度。
　　次坚两膝交两经，以两手交指反掌，向外抱膝，仍低头努腰背，开膝以砾，而臂极膝。讫即回手掌向裹，急抱膝，耸身仰面，申咽臆，力向后为之，一仰一低各三度。
　　次交经平坐，从膝向裹申经出外，以手捉脚指，耸肩，向上用力攀，仍努腰腹向前，左右摇之，气极放宽，又为之三度。
　　次以左手攀左脚指至脚心，脚指至手腕，渐长舒脚，仍举踵向上，却将右手托右膝上，仍转头向左右竞力为鸟之，即屈左脚，以两手共捧其跟，向上高举之即放下，以左手按膝，右手攀脚，左手向下极按，右手回向上极攀之，回头向右之后，努肩膊为之，左右三度。
　　次长舒两脚，偃身向后，反手托肺，屈右脚，向前作势掣踏之，左右三度。
　　次舒右脚，屈左脚，以踵加右脾上，垂左膝向下，令至将，即舒左屈右为之，左右各三度。
　　次偃身，反托状，坚左膝，促敛其踵至臀边，举右踵钩取左膝，渐向下按之，令左膝头至林，左右各三度。
　　次屈左脚向外，以左手下攀脚腕，右手托右膝，回头向右，低左膝着林，以脚向外展，以手向内攀，竞力为之，左右各三度。
　　次开两膝，合两脚踵，以两手攀脚掌，仰头何上力举之，气极纵体，为之三度。
　　次舒脚，以两手交指钩曲鳅中，偃身向后力钩之，仍渐高举脚，努经偃指，左右各三度。
　　次长舒两脚，令并坚指，以两手各攀其指，举头用力，为之三度。
　　导引毕，平坐纵体，摩两手掌令温，乘额向上三九过。摩掌后拭目三九过，即以两手中指、无名指按鼻左右上下二七过，摩之。以食指、中指叉耳向上耸之三五过，便以虎口叉耳，向后修旋耳轮三五过。摩掌令热，摩拭面上，令温温然，摩颈项、胸臆、两乳数十过，即摩持臂上，至肩下，至手背，上下数十过，即两手互相摄捩回转之，如洗手状，急用力为之数十过，即摩按心腹腰牌等处都毕，待气息调，平坐，服气如法。其摩掌乘额，拭面目等，寻常数数为之，弥佳。不唯在服气之时，其诸导引亦不可总为诸法，恐烦劳，任逐便为之。然终须从首至足，令相承，取通也。亦可隔三五日一度，具导引之。又有立卧等法，不能多述，亦各任意为之。
　　符水论
　　夫符文者，云篆明章，神灵之书字也。点画有所象，故神气存焉；文字有所生，故服用朱焉。夫水者，元气之津，潜阳之润也，有形之类莫不资焉。故水为气母，水洁财气清。气为形本，气和则形泰。虽身之荣卫，自有内液，而腹之脏腑，亦假外滋。既可以通腹胃，益津气，又可以导符灵，助祝卫，今撰诸符水之法，以备所用，可按而为之焉。
　　右符每以向月建，以满日烧香，丹书纸，左手持水器，右手持符，可以水一升吞之，多少任意，如得井华水为良，纵是泉水亦可，旦取之。祝曰：
　　金木水火土，五星之气，六甲之精，三真天食，浊气常盈，黄父赤子，守中无倾，三祝之，皆一气。毕，三叩齿，三琢齿。以所执符噀水。仍於水上烧符，灰纳水中。勿令散也。北向再拜，服之。已后条件各别，是一法也。
　　前符每以甲子日丹书八枚，至满日，平旦取井华水，以日出时再拜，自称云：请服符章，愿令神气充满。服二枚，次於平定、执日亦各服二枚。五甲，亦可更书服之耳。
　　右六甲阴阳符，各随其日支干书内方中也。阳符下有甲子，阴符下有乙丑字。此举甲子、乙丑为例耳。丙寅、丁卯等日，各以其日支干书之，皆不悟此理，即其文曰：各随其支干书方中，亦由六神都匠回符，中书其日干书也，仍以朱书阳符，黑书阴符，亦可预书一旬之符，至其旦取服之。每平旦东向烧香，左手持符，右手持水器。取井华水，任服多少。祝曰：真人某乙好乐真道，服食中和之气，甲子太玄玉女承翼，竟一旬同呼此，他甲放此，给侍某甲行厨所在，当得无令饥渴。本文兼云：丹无大小，人无多少，皆当得饱，今即自服，故不用此言。又或日不可减损，祝词则日日无早晚，身无画夜，皆得饱。毕，再拜，以符纳口中，饮水送之。
　　甲子旬中，太玄玉女承翼。甲戌旬黄素玉女非廉，甲申旬太素玉女琼石，甲午旬绛宫玉女云龄，甲辰旬拜精玉女灵素，甲寅旬青腰玉女惠精。
　　右二符，每以满日丹书，吞服之。道士张子登所服也。
　　右符每以满日丹书吞之。道士陈叔平所服，不食已五年。
　　右服每以满日丹书吞之，道士许广所服。
　　右安期先生绝谷符，丹书，绛三寸，封以小筒，击右臂令人不饥，强身，符下三符是也。
　　服水绝谷法
　　每旦取井华水，以器中盛之仍常，别用一好器，其水皆有浊徒，久服不佳，宜预早取，停澄良久，乃取清者服之。向王烧香，左手持水器，右手持物，既不名其物，即是物皆得，然可取青竹子一节，上下全者，常充叩用耳，祝曰：
　　承缘史之赐神人之根，正赤黄行无过，域下诸医以自防。毕，叩齿三通，咽气三下，令齿气齐呜，凡三祝止，饮之多少任意，以饱为度。此旦一服后，饥即取水，祝服之。亦无论早晚，日三服便不饥。初服水数十日，瘦极头眩足弱，过此渐佳，若兼服药物，则不至虚怀也，不欲多言笑，举动忘精费气，此为所忌耳。
　　服药论
　　夫五藏通荣卫之气，六府资水谷之味。今既服气，则藏气之有余；又既绝谷，则府味之不足。《 素问》 曰：谷不入半日，则气衰；一日，则气少。故须诸药以代於谷，使气兼致藏府而全也。清阳为天，浊阴为地；清阳出上窍，浊阴出下窍；清阳发胜理，浊阴走五藏；清阳实四肢，浊阴归六府；清阳为气，浊阴为味。味归形，形归气，气归精，精食气，形食味。气为阳，味为阴。阴胜则阳病，阳胜则阴病。是知阴以通之，味以实之；通之则不惫，实之则不赢矣。今以草木之药，性味於藏府所宜，为也安藏丸#1、理气膏。其先无病疹，藏府平和者，可常服此丸、膏，并袂苓、巨胜等单服之药；若藏有病者，则以所宜者增损之服；如先有疯疾，及别得余患者，当别医攻疗，则非此之所愈也。其上清方药，各依本经，禀受者自宜遵服。
　　安和藏府丸方：
　　狭苓 桂心 甘草炙 人参 柏子仁薯积 麦门冬去心。已上各二两天门冬四两
　　右捣筛为散，白蜜和为丸，丸如梧桐子。每服三十丸，日再服，以药饮下之。松叶、枸杞等诸药可为饮也。
　　理润气液膏方：
　　天门冬黄精地黄术已上各五升，煎讫相和匀狭苓二两桂心甘草炙。已上各三两薯积泽泻已上各五两
　　右并捣，以密绢筛令极细，纳诸煎中；又纳熟巨胜、杳仁屑三升、白蜜二升，搅令调，重汤煮，搅勿住手，令如膏便调强为佳，玲凝，捣数千杵，密器贮固之。少出丸服，每早晨以一丸如李核大，含消咽之，日再三。此药宜八月、九月合，至三月已来服之。若三月、二月中更煮一度，令稠硬，则经夏不复坏。
　　吐阴痰饮方：
　　甘草二两生用狭苓二两
　　煮茶汁，可五六升许浓汁者，切前药相和煮，取六升绞去滓，微温服三升，令顿，即以物剔喉中，令吐，吐已，又温服三升，别令极画所吐#2，当引痰涎出矣。又煮单茶汁三升许，加少许生姜、橘皮，稍热服，渐渐啜之，便仰外，以手授摩胸臆，下至心腹，暖覆衣便卧良久，自此后勿食酸咸诸物。
　　泻阴宿泽方：
　　大黄白术赤狭苓生姜已上各二两大槟榔三枚去皮，切碎水浸，文火煮过，别筛为末昊茱萸甘草炙根壳炙。已上各一两右切，以水五升煮取二升，汤欲成纳大黄煮一沸，绞去滓，分温再服，纳槟榔末一半，如人行五六里又服，以得三四行快泻为度。初一服若不觉转利，后服亦可加炼成朴硝半两服之。自此后勿食生玲坚硬滑诸物。十余日将息平和，讫，然可服气饵药。
　　凡吐泻皆以月三日后十五日已前，天气晴和为佳。其日风雨阴雾及十五日已后，慎不得吐泻。
　　慎忌论
　　夫气之为理也，纳而难固，吐而易竭。难固须保而使全，易竭须惜而勿
　　泄。真人曰：学道常如忆朝餐，未有不得之者#3，惜气常如惜面皮，未有不全者也。又曰：若使惜气常如一身之先急，吾少见於枯悴矣。其於交接言笑，务宜省约；运动呼叫，特须调缓；触类爱慎，方免所损矣。
　　夫人之为性也，与天地合体，阴阳七混气，皮肤骨髓，藏府荣卫，呼吸进退，寒暑变异，莫不均乎二仪，应乎五行也。是知天地否泰，阴阳乱焉；藏府不调，经脉之候病焉。因外所中者，百病起於风也；因内所致者，百病生於气也。故曰：恬啖虚寂，真气居之，精神内守，病安从来？信哉是言也。故须知形神之性，养而全之；内外之疾，畏而慎之。《素问》曰：天有宿度，地有经水，人有经脉，天地和则经水安静，寒则经水凝冱，暑则经水沸溢，风暴起，则经水波涌而陇起，或虚邪因而入客，亦犹经水之得风也。
　　天温日明，则人血气悼液而卫气扬；天寒日阴，则人血亦疑冱而卫气沉。血气者，喜温而恶寒，寒则冱而不流，温则喜而去之．。苍天之气清静，则志意治，从则阳气固，贼邪不能容，此因时之孕也。月始生，则人血气始精，卫气始行；月郭满，则血气实，肌肉坚；月郭空，则肌肉臧，经络虚，卫气去，形独居。是以因天时而调血气者也。若此时犯冒虚邪，则以身之虚而逢天之虚，两虚相感，其起至骨，入则伤五藏，故曰天忌不可不知也。
　　八正者，所以候八风虚邪以时至者也。八正之虚邪，避之如矢射，慎勿犯者。假令冬至之月，风从南来，为风贼伤也，谓从其虚邪之乡来，乃能病人也。他节仿此。阳气者，一日而三候，平日一阳气生，日中阳气隆，日西阳气已虚，气门乃闭，是故暮而收拒，无扰筋骨，无见雾露，反此三时，形乃困薄。
　　久视伤血，久外伤气，久立伤骨，久行伤筋，久坐伤肉，是谓五劳所伤也。愁忧思虑则伤心，形寒饮冷则伤肺，患怒气逆、上而不下则伤肝，饮食劳倦则伤脾，久坐湿地强力入水则伤肾，人有五气：喜、怒、悲、忧、恐也。怒则气上，喜则气缓，悲则气消，恐则气下，寒则气聚，热则气泄，忧则气乱，劳则气耗，思则气结。喜怒伤阴，寒暑伤阳，喜怒不节，寒暑过度，生乃不固。
　　五味所入：苦入心，辛入肺，酸入肝，甘入脾，咸入肾。阴之生，本在五味，是故味过於酸，则肝气以津，肺气乃绝；味过於咸，则骨气劳，短肺，气折；味过於甘，则心气喘满，色黑，肾不衡；味过於苦，则脾气不濡，胃气乃厚；味过於辛，则筋脉砠弛，精神乃央。是故谨和五味，则骨正筋柔，气血以流，胜理以密，如是则气骨以精。谨道如法，长有天命。多食咸，则脉凝冱而变色；多食苦，则皮槁而毛拔；多食辛，则筋急而爪枯；多食酸，则肉胝腰而唇揭；多食甘，则骨痛而发落。此五味之所伤也。此论饮食之五味，而药性亦有五味，服饵丸散，特宜慎之。服气之人，不宜食辛味，何者？辛走气，气病无食辛也。
　　五藏论
　　夫生之成形也，必资之於五藏，形或有废，而藏不可阙；神之为性也，必禀於五藏，性或有异，而气不可亏。是天有五星，进退成其经纬；地有五岳，静镇安其方位；气有五行，浑化弘其涎坛；人有五藏，生养处其精神。故乃心藏神，肺藏气，肝藏血，脾藏肉，肾藏志。志意通内连骨髓，而成身形矣。又：心者，生之本，神之处也；肺者，气之本，魄之处也；肝者，罢极之本，魂之处也；脾者，食凛之本#5 ，营之处也；肾者，封藏之本，精之处也。至於九窍施为，四肢动用，骨肉坚实，经脉宣行，莫不禀源於五藏，分流於百体，顺寒暑以延和，保精气以享寿。且心为诸藏之主，主明则运用宣通，有心之子，安可不悟其神之理邪？
　　藏有要害，不可不察。肝生於左，肺生於右，心部於表，肾位於裹，脾为之使，胃为之市。心为之汗，肺为之涕，肝为之泛，脾为之涎，肾为之唾，是谓五液。心为噫，肺为咳，肝为语，脾为笑，肾为嚏。天气通於肺，地气通於肝，雷气通於心，谷气通於脾，雨气通於肾。五藏各有所合：心之合脉也，其荣色也；肺之合皮也，其荣毛也；肝之合筋也，其荣爪也；脾之合肉也，其荣唇也；肾之合骨也，其荣发也。五藏各有府，藏为阳，府为阴。五藏者，藏精神而不泻也，故满而不能实；六府者，受水谷而不留，故实而能满。
　　夫小肠为心之府，大肠为肺之府，胆为肝之府，胃为脾之府，膀胱为肾之府。六府者，各有其应；小肠者，脉其应也；大肠者，皮其应也；胆者，筋其应也；胃者，肉其应也；三焦、膀胱者，胜理、毫毛其应也。
　　十二藏之相使者：心者，君主之官也，神明出焉；肺者，相傅之官也，治节出焉；肝者，将军之官也，谋虑出焉；胆者，中正之官也，央断出焉；膻中者，臣使之官也，喜乐出焉；胸中，上焦之门户也；脾胃者，仓凛之官也，五味出焉；大肠者，传道之官也，变化出焉；小肠者，受盛之官也，化物出焉；肾者，作强之官也，仗巧出焉；三焦者，决读之官也，水道出焉；膀胱者，州郡之官也，津液藏焉，气化则能出矣。凡此十二官，不得相失也。故主明则下安，以此养生则寿，没世不殆；主不明则十二官危，使道闭塞而不通，形乃大伤，以此养生则殆也。
　　疗病论
　　夫气者之为功也，广矣妙矣。故天气下降，则寒暑有四时之变；地气上腾，则风云有八方之异。兼二仪而为一体者，总形气於其人。是能存之为家，则神灵俨然；用之能禁，则功效着矣。死以我之心，使我之气，适我之体，攻我之疾，何往而不愈哉。习服闲居，则易为存，使诸有疾痛，皆可按而疗之。
　　凡欲疗疾，皆可以日出后，天气和静，面向日，在室中亦向日，存为之。平坐，临目，握固，叩齿九通，存日赤晖紫芒，乃长引吸而咽之，存入所患之藏府。若非藏府之疾，是诸肢体筋骨者，亦宜先存入所主之藏也。闭极又引，凡得九咽，觉其藏中有气，乃存其气攻於所苦之处。闭极，微微吐气，其息稍定，更吸而攻之，觉疾处温暖汗出为佳。若在四肢，应可导引者，则先导其处，已后攻之，纵上体上亦宜按捻，令其气通。若在头中，当散发，梳头皮数百下，左右摇头数十过，乃吸气，讫，以两手指於顶上急攀之，以头向上力拒之，仍存气向上入脑，於顶发诸孔冲出散去，一极讫，放手通气，更为之，以觉头颈汗出、痛处宽畅为候。若病在藏府者，则仰卧吸引，存入其处，得五六咽，则一度闭息攻之，皆以意消息。其病或是久来疝疾，并有症块疮积者，则非气之所能除愈，终亦稍觉宽平也，兼药同疗亦无所妨，乃於药性易效耳。虽用气攻病#6，虽攻其处肤胜散出，然兼依《明堂图》取其所疗之穴，想而引去尤佳#7。既知其穴，宜依十二月，各用其律管，急按穴上，想而出之。则心存有所主，气行有所适矣。
　　黄锺十一月律也，管长九寸，空中，围九分；大吕十二月律也，管长八寸，空中，围九分；大簇正月律也，管长七寸强，空中，围九分；夹锺二月律也，管长七寸强，空中，围九分；姑洗三月律也，管长七寸强，空中，围九分；仲吕四月律也，管长六寸强，空中，围九分；袭宾五月律也，管长六寸强，空中，围九分；林锺六月律也，管长六寸强，空中，围九分；夷则七月律也，管长五寸强，空中，围九分；南吕八月律也，管长五寸强，空中，围九分；无射九月律也，管长四寸强，空中，围九分；应锺十月律也，管长四寸强，空中，围九分。皆取山阳之竹孔圆者，其节生枝不堪用。
　　手臂不援，虽云手臂诸有疾处，亦可为之。先以一手，徐徐按摩所疾之处，良久毕，乃临目内视，视见五藏，咽液三过，叩齿三通，正心微咒日：太上四玄、五华六庭，三魂七魄，天阙地精，神符荣卫，天胎上明，四肢百神，九节万灵，受录玉晨，刊书玉城，玉童护命，玉女侍身，永齐二景，飞仙上清，长与日月，年俱后倾，超腾升仙，得整太平。流风结疳，注鬼五飞，魍魉冢讼，二气相徊，凌我四肢，干我盛衰，泰山天丁，龙虎曜威，斩鬼不祥，风邪即摧，考注匿讼，百毒隐非，使我复常，日月同晖，考注见犯，北辰收摧，干明上威。毕，又常以生气时，咽液二七过按体所痛处，向王而咒日：左玄右玄，二神合真，左黄右黄，六华相当。风气恶疾，伏匿四方，玉液流泽，上下宣通。内遣水火，外辟不祥，长生飞仙，身常休强化毕，又一咽液二七过，又当急按所痛处三十一过。常如此则无疾也。
　　病要论
　　天生之为命也，资乎形神；气之所和也，本乎藏府。形神贞固，则生全而享寿一，常方清休#8 ，则气泰而无病。
　　然且察二精给脸之初，各因四时之异，诞形立性之本，罕备五常之节。故躁扰多端，嗜钦增结，或积病於受生之始，或致疾一於才身之时。是故喜怒虑。自内而成疾也；寒暑饮食，自外而成病也。年，又驰岁，唯知犯触；衰谢之阴阳互舛，形气相违，诸疹既生，厌候多状。况乎服气之者，谷肴已竭，形体渐赢，精气未全，神魄不畅，或旧疹因之以发动，新犯致之以虚邪，须知所由，宜详所疗。今粗其可辨之状，以代问医，则其气攻之术，希同物药。
　　虚实之形，其何以生？自气血以并，阴阳相倾，气乱於卫，血流於经，血气离居，一实一虚。血并於阴，气并於阳，故为惊狂；血并於阳，气并於阴，乃为艮中；血并於上，气并於下，心烦惋善怒；血并於下，气并於上，乱而善忘。阳虚则外寒，阴虚则内热，阳盛则内寒，阴盛则外热。五藏之道，皆出於经遂，行血气，血气不和，百病乃变化#9而生。气有余则腹胀飧泄，不时天之邪气，感则害五藏也；水谷之寒温，感则害六府也；地之湿气，感则害皮肉筋脉也。又：邪之主也，或生於阴，或生於阳。生於阳者，得之风雨寒暑；生於阴者，得之饮食，居处、阴阳喜怒。阳者，天气也，主外；阴者，地气也，主内。阳道实，阴道虚，故犯贼风虚邪者，阳受之。食饮不可不节，起居不时者阴受之，阳受之则入六府，阴受之则入五藏。入六府则身热不时#10卧，上为喘呼；入五藏则填满闭塞，下为飧泄，久为肠癖。故喉主天气，咽主地气。故肠受风气，阴受湿气。故阴气从足上行至头，而下行循臂至指端；阳气从手上行至头，而下行至足。故日：阳病者，上行极而下行；阴病者，下行极而上行。伤於风者，上先受之；伤於湿者，下先受之。
　　头者，精明之府也，头惫视深，精将夺矣；背者，胸之府也，背曲肩随，胸将坏矣；腰者，肾之府也，转摇不能，肾将惫矣；膝者，筋之府也，屈伸不能，行则楼附，筋将惫矣。骨者，髓之府也，不能久立，行则掉栗，骨将惫矣。
　　肺热病者，右颊赤；心热病者，颜先赤；肝热病者，左颊赤；脾热病者，鼻赤；肾热病者，颐赤。病虽未发，见其色者，宜#11 疗之。故曰：疗未病者病#12。肺热病者，色白而毛槁；心热病者，色赤而络脉溢；肝热病者，色苍而爪枯；脾热病者，色黄而肉蠕动；肾热病者，色黑而齿枯。
　　肝主春，足厥阴、少阳主治，其日甲乙。肝苦急，急食甘以缓之。又曰：肝病欲散，急食辛以散之，用辛补之，酸泻之。禁当风，肝恶风也。
　　心主夏，手少阴、太阳主治，其日丙丁。心苦缓，急食酸以收之。又曰：心病欲奥，急食咸以奥之，用咸补之，甘泻之。禁温衣热食，心恶热也。
　　脾主长夏，足太阴、阳明主治，其日戊己；脾苦湿，急食苦以燥之。又曰：脾病欲缓，急食甘以缓之，用甘补之，苦泻之。禁温食、饱食、湿地、濡衣，脾恶湿也。
　　肺主秋，手太阴、阳明主治，其日庚辛。肺苦气上逆，急食苦以泄之。又曰：肺病欲收，急食酸以收之，用酸补之，辛泻之。禁寒衣饮食，肺恶寒也。
　　肾主冬，足少阴、太阳主治，其日壬癸。肾苦燥，急食辛以润之，开胜理致津液气通也。又曰：肾病欲坚，急食苦以坚之，用苦补之，咸泻之。卒暖，无热食温衣，肾恶燥也。
　　辛走气，气病无食辛；苦走骨，骨病无食苦；甘走肉，肉病无食甘；咸走血，血病无食咸；酸走筋，筋病无食酸。是谓五禁勿多食也。
　　肺病者，喘咳逆气，肩背痛，汗出，尸阴、股膝、揣腑、足背痛；虚则少气不能服事，耳聋、嗑乾。
　　心病者，胸中痛，胁肢满，肋下痛，膺背肩甲问痛，两臂内痛；虚则胸腹太满，胁下与腰相引而痛。
　　肝病者，两胁下痛引小腹，令人善怒；虚则恐如人将捕之；气逆则头痛、耳聋、颊肿。
　　脾病者，身重，善肌肉痿，足不收，行善契，脚下痛；虚则腹满肠呜，塘泄，食不化。
　　肾病者，腹大经肿，喘咳，身重，寝汗出，恶风；虚则胸中痛也。
　　肺风之状，多汗恶风，时咳短气，昼日则差暮则甚。诊在眉上，其色白。
　　心风之状，多汗，恶风，焦绝，善怒。诊在口，其色赤。
　　肝风之状，多汗，恶风，善悲，微苍，嗑乾，善怒。诊在月下，其色青。
　　脾风之状，多汗恶风，身体息堕，四肢不欲动，微黄，不嗜食。诊在鼻上，其色黄。
　　肾风之状，多汗恶风，面疣然，脊痛，不能正立，其色始，隐曲不利。诊在肌上，其色黑。
　　胃风之状，颈多汗恶风，食饮不下，隔塞不通，腹善满，失衣则胀，食寒则泄。诊在形，瘦而腹大。
　　首风之状，头面多汗恶风，先当风一日则病，甚头痛不可以出#13，再至其风日#14，则病小愈矣。
　　修真精义杂论竟
　　#1为：『为』下原衍『也』字，据《云岌七签》删。
　　#2画：疑为『尽』字之误。
　　#3不：原夺，据《云岌七签》补。
　　#4则：原夺，据《云岌七签》补。
　　#5食：按《云岌七签》当作『仓』。
　　#6虽：疑衍。四库本《云岌七签》无。
　　#7想而引去尤佳《云岌七签》作『而相引去之佳』。
　　#8休：原作『林』，据《云岌七签》改。
　　#9变化：『化』下原衍一『血』字，据《素问·调经论》删。
　　#10时：《云岌七签》无，疑衍。
　　#11宜：此上《云岌七签》有『所』字。
　　#12者：《云岌七签》作『之』。
　　#13甚：《云岌七签》作『其』。
　　#14日：《云岌七签》作『止』。
　　
