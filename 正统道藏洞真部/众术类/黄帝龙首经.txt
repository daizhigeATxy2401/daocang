黄帝龙首经
　　经名：黄帝龙首经。撰人不详。二卷，底本出处：《正统道藏》洞真部众街类。
　　黄帝龙首经序
　　黄帝将上天，次召其三子而告之曰：吾昔受此龙首经於玄女，经、章、传、义十有二绪，言六壬十二经也。盖吾所口受不传者。谓龙首记三十六用也。吾今日告汝，汝固能行之乎？内以自辅，外修黔首，黔首者，民也。术与贤者。若不能行，则埋之名山三泉之下，慎无妄泄使不神。吾将为汝参会其中，谓起用也。遂其终始，谓三传也。要正之本，谓正日辰。同之一首，谓阴阳有四时其用一也。万物俱主各自理，言事物唯非一名，各自其部分。义不相干，事不相扰，言虽有事事锋至，各以其物次第期之，事虽聚多，各有次第，事不相扰乱也。敬修其神以为天宝。天一常居太渊之宫，言天一至尊，固守而不行，以四时气游於四方。太渊者，宫名也。在北斗维之中央，直神后之左右。春游玉堂，大吉，临四仲时。夏游明堂，神后加四神。秋游绛堂，登明加四仲。冬游生死之场。河魁。其居一也。言一坎数在干。右玄冥，少阴也，言向南面西六也。左明光，少阳也，言其向南面在东也。背太阴，背子亥也。向正阳。向巳午也。翳华盖斗名也。西乘玉衡，大吉小吉。回璇玑斗七星也。而临八方。东、西、南、北及四维也。将四七，谓二十八宿。使三光，日月星也。通八风，谓八节之风也。定五行。谓东方木南方火西方金北方水四季土更用事之比令六壬领吉凶，言日辰阴阳及所坐所养之御三阴、三阳。故曰六壬也。使旬始将五岳。谓六甲之始也。三阳。凡数旬始，必以五子元起，假令甲子旬肯龙在神后，将兵所立，次得丙子。朱雀在神后，执法所立，次得庚子。白兽在神后，敌家之处，次得壬子。玄武在神后，补吏兵士处，此遁甲五方时下所在之也。二神受气，或处阴，或处阳，言魁罡也。各尽其正，言魁罡临人五方十二日也以处五乡。东、西、南、北及中央，为五乡也。天罡临东方，木青临南方，火赤临西方，金静临北方，水清临四维，土盛下。天罡为阳所临，皆生。天魁为阴所临，则死也。金木水火土，上下相当。谓神与用日辰四课上下相克伤也。死生之决，前后相更。谓天一前后将之吉凶，三传思之也。子且识之，思念勿忘，常被服饮食，精习也。口授贤士，无传泄其章。勿传龙首，与非其人。三子拜受而起，龙忽腾翥，三子仰瞻，尚见龙头矣。遂以名其经曰龙首云。
　　黄帝龙首经卷上
　　占岁利道吉凶法第一
　　阳岁以大吉临太岁，阴岁以小吉临太岁，视天上甲庚所临为天道，天上丙壬所临为一道，魁罡所临为拘检。一云天上丙壬下天道，乙辛下兵道，丁癸下鬼道。举事从天道大吉，利人道次之，甲庚是也。架屋起土，买卖田宅，入官舍便，时在天道，百倍在人道，十倍在拘检。道县官大凶。
　　假令今年太岁在寅，大吉临寅，视天上甲庚临地乙辛为天道，天上丙壬临地丁癸为人道，魁罡临己亥为拘检；魁为拘，罡为检。他岁效此。若岁在子午卯酉为四仲，天道及人道皆在四维，难可移徙。谓阳岁在子寅辰午申戌，皆以大吉临之；阴岁在丑卯巳未酉亥，并以小吉临之。
　　占月利道吉凶行法第二
　　阳月以大吉临月建，皆视天上甲庚所临为天道，丙壬所临为人道，魁罡所临为拘检。阳月为奇月，阴月为偶月，移徙吉凶，皆如太岁法。月禁又急，不可见犯。
　　假令正月建寅，以大吉临寅，视天上甲庚临地下乙辛为天道，丙壬临地丁癸为人道，魁临亥为拘，罡临巳为检也。
　　占月吉日嫁娶祠把法第三
　　欲令魁临月厌，以魁顺数左行，登明神后大吉。功曹太冲天罡为阳也，以魁逆数右行，从魁传送小吉。胜先太一天罡为阴也，阳将五干，阴将六属，二谓甲乙丙丁等，亦为日也。六属谓子午等为辰也。阳将日杀男，阴将辰杀女，阴阳不将，乃为吉也。日辰若得阳中之辰，阴中之日，举百事，福及子孙矣。
　　假令正月厌在戌，魁临壬癸甲乙，为阳将五干日也。酉申未辰巳午，为阴将六辰也。吉日若得丙子、丙寅、庚子、庚寅、丁亥、丁丑、丁卯、辛亥、辛卯、辛丑，皆阴阳不将日辰也。十二月皆效此。魁罡下辰为厌，冲破大凶。月厌正月戌，二月酉，三月申，四月未＃１，五月午，六月巳，逆行十二辰。
　　占月宿何星法第四
　　常以月将加卯为地上乙所得星右行，如今日数止，即月宿星也。正月一日宿在室，二日在壁，三日在奎，四日在娄，以次逆行，空月尽日，月宿在壁，二月一日月宿在奎，至月尽日，月宿在娄，三月一日宿在胃，四月一日在毕，五月一日在井，六月一日在柳，七月一日在张，八月一日在角，九月一日在氏，十月一日在心，十一月一日在斗，十二月一日在女，若闰月朔，宿后一宿，是也。假令正月，闰壁，是也。
　　假令二月五日，以魁临卯，乙上见奎星，当唱言奎一，娄二，胃三，勖四，毕五，则为月宿星日在毕也。十二月皆持月将临卯，取乙上神所得星右行数。唯正月独卯上星数右行，不从乙也。假令正月三日登明临卯，卯上见营室数右行，营室一，东壁二，奎三，为月宿星得奎也。他准此。
　　占星宿吉凶法第五
　　春三月东方七宿为岁位，南方七宿为岁前，神枢云：传送从魁下，是也。西方七宿为岁对，北方七宿为岁后。孟夏二星为负冲，李夏二星为掩冲。正月、初春、夏、秋、冬效此。岁位、负冲、折冲、掩冲、岁前、挟毕，皆凶岁；后、岁对、天仓、天府，皆大吉日；辰虽凶，不能为害也。
　　占天仓天府法第六
　　常以天罡临月建，大吉下二星为天仓，魁下为天府，小吉下二星为致死。仲月无天府及为冲星，孟月无致死及折冲星，季月无天仓及为英星。天仓天府举事，德及三世大吉。致死、负冲、奄句、芒星举事，致死丧大凶。
　　古天一日游所在妇人产避法第七
　　天一日游，以戊戌日上天，六日以甲辰日下地，中宫居东室，五日以己酉徙居东北。维中六日以乙卯日徙居东方，五日以庚申日徙居东南。维六日以丙寅日徙居南方，五日以辛未日徙居西北。维六日以戊子日徙居北方，五日以癸巳日入中宫居西方。五日又以戊戌日上天游，不在中宫。乳妇要须出，当避之所在之方，莫向之也。
　　凡产忌法，常以月将大时，月将下为咸池，神后下为丰隆，大吉下为日大将，功曹下为女薄，太冲下为宫星，天罡下为天候，太一下为招摇，胜先下为轩辕，小吉下为女夭，传送下为雷公，从魁下为月饮，河魁下为日刑。
　　占神月空剧乳妇庐法第八
　　常以璇玑加三五孟，谓寅午戌之月则加寅，申子辰月加申，巳酉丑加巳，亥卯未加亥。天罡下为天候，太一下为轩辕，小吉下为招摇，从魁下为月杀，河魁下为雷公，登明下为成池，神后下为丰隆。又为昊时时刑者，寅刑、已巳刑、申申刑，寅无恩之刑也。丑刑、戌戌刑、未未刑，丑逆刑也。子刑、卯卯刑、子互相刑也。孟月以功曹，仲月以神后，季月以魁临月建，视天上丙壬。丙壬所临地下，皆空吉可居也。皆避雷公、招摇、轩辕、成池、具时、丰隆、天候、时刑矣。
　　占知臣吏心善恶法第九
　　以问时事，占之一云：天罡加月建为重阳，天魁加太岁为重阴。罡临太岁为阳覆阴，臣欺君。魁加月建为阴覆阳，君欺臣也日辰上神，阴得吉。神将有王相气、休气，上下相生，与日辰上神不相克，则臣下忠孝，常怀爱上敬教。日辰上阴神得凶，将有王相气、休气，下贱其上。又今日之辰，自贼其日及辰，阴上日神贼上神，此臣下不忠顺，奸猾难折勒骄，常有篡
　　弒之心也。
　　假令阴上神登明天空，贪污慢欺朱雀，巧言令色，天罡勾陈，持上罪过，魁居白兽，欲为大乱。
　　假令九月丙午日中时，占臣下心意何如？功曹临丙，丙上遇前三之将也。太冲临午，午上得前四之将也。功曹阴上神得登明，将得天一。天一居日之阴神太冲，上神得神后，将为腾蛇。腾蛇辰上，辰上阴神为发用也。皆上下相生自和，遥生日辰上阳神，功曹太冲，此为臣下忠孝，安上爱下也。此亦是雨神克日，以日比为用。故用神后子，取有两子之比，主忧从外来之事也。
　　假令六月壬辰日，日入时，胜先临酉，酉上遇后一之也，以此酉时天一乘太冲。传送为临，壬日上阳神也，大吉。为临辰，辰上阳神也，传送阴上神，得太一日之阴神，太一发用也。上克下。又遥贼日上神大吉为神之阳其阴上见传送也得魁，魁为凶神。辰之阴上神后五之将也。今日之辰复贼日，谓辰土贼壬水。此为臣子不忠孝，谋欲乱君，以钱财之事，他效此。
　　占人君欲拜署五官法第十
　　记吏当谒时，无令所谒之官。伤君年上神到王相时，为君忧患。以君年上神，将为所忧形状，当谒水官曹吏；无令火神临君年，谒木官曹吏；无令土神临君年，谒金官曹吏；无令木神临君年。
　　假令君年立巳，当谒金官曹吏。时功曹临巳，将为朱雀，为伤君年上神。金克木故也。朱雀告言口舌事也。利秋金王时，必为所言於上府，皆效之功曹庭掾，为土官曹库吏，为金官狱曹、贼曹、仓部曹；皆为水官卧曹，为木官户曹，为火官外部吏；及内不属五曹者，皆属功曹，为土官。
　　占诸君吏吉凶法第十一
　　将及小吏，始入官临政视事时，慎无令人年上神。贼初拜除；日又无令所出门上神贼人年上神。文官欲得青龙，武官欲得太常，与日辰相生，不欲相刑克。神枢云：欲入文官、武官，必今日辰阴阳中，及用传中有青龙、太常者，吉也。
　　假令人年立丑，以甲乙日拜官署事，始到官视事时，始从魁临丑。此谓人年上神贼初拜除日也。
　　假令人年立亥，小吉临之，而南之午地视事时，功曹临午。此所出门上神贼人年上神也。文官视事，青龙在胜先。此谓与日相生，必迁日辰阴阳传中，宜视其神所言之。欲知迁官，离青龙、太常为月期，以青龙所临辰为时期。假令从魁临未，而文官欲入官视事，胜先为青龙临辰，以甲柑生法迁增。利日离青龙三辰为三岁辰，离青龙七辰为七月青龙。所居之神主土，其日戌巳青龙加辰为时。期后三岁七月戊已日辰时，迁太常效青龙。月生青龙、太常，为迁在外；青龙太常生日，迁在内。内者，坐迁增秩。即不备此法者，慎无令魁歪、剩蛇、白虎、玄武临日辰，人年立行恶加其墓，即不可用也。甲乙墓在未，丙丁墓在戌，庚辛墓在丑，壬癸墓及戊己墓，并在辰。神枢日凶期，以青龙太常所畏为忧期，以四时之气休老囚死为所坐轻重，他效此。
　　占诸吏吉凶迁否法第十二
　　以月将加时日辰，及人年上得吉；神将上下相生，即大吉。其神又有王相气时，加王相之乡，为得迁。非此者，皆凶。得休气，且免官；退罢囚气，且系上下又相贼；有罪死气凶恶神，传得吉神将有救，为忧外，日上神将王相吉，为迁。年上神将王相吉，亦迁。日年上神皆凶，辰上神虽善，为不迁。日辰年皆吉，为迁不疑也。欲知迁期，以魁离今日之辰为期。
　　假令今日之辰是寅，魁加午，为在向后五日，若五月，他效此。金柜云：迁不迁问何官？谓问文武之官也。说曰：日辰上皆有王相气，迁文官。若阴上神有王相气，迁武官。日辰及阴上上神俱相，重迁。用神加孟仲，迁在内加季官迁在外。
　　占诸吏君安官舍欲知家内吉凶法第十三
　　日辰上之阴得吉神将，有王相气者吉。休囚皆凶，次神将言其形状。
　　假令得天魁为白虎，主死丧；玄武，言亡遗矣。欲知衰吉是谁，以年上神言之，阳神为父，阴神为母。神枢所谓：安不安以神士向，则是此之例也。
　　占诸吏安官否法第十四
　　日辰人年上得吉神将，休气上下相生者为安官。其有王相气迁。其神将凶有王相气，上下相生，亦安官。上下相贼，不安官。吉神凶将俱有气，又上下相贼者，弥不安也。得传送，有行来事；得朱雀，口舌、言讼事；得玄武、亡遗、盗忧、疑事也。光明符云：以月将加月建，行年上见休老之气者，免官。神枢云：日辰阴阳俱囚休废者，当失职矣。
　　占君吏欲刑戮举事法第十五
　　人君及部吏欲得行刑，推问当事时，无令天一吉神将，及王相之气临今日之辰。吉神者，谓功曹、胜光、传送、神后、大小吉也。吉将者，谓天一、六合、青龙、太常、太阴、天后也。皆不可使临今日之辰，与辰之阴。又辰阴上之神，不可使克。人年上神克人年上神，必还害身也。
　　假令人年立未，太冲临之今日之辰巳也。大吉临巳，大吉。阴在丑，从魁加丑，此为阴上之神克人年上神。法行此事，吉神将及王相气临今日之辰，与辰之阴上神贼人年上神，谓从魁克太冲也。殃及后嗣，害子孙，人年，谓人君及部吏之会也。他效此。
　　占诸郡县有盗贼否法第十六
　　正月辰时，腾蛇临今日之辰。若玄武在日辰阴阳，皆为有贼盗。欲知何党贼，以用上将言之。用得白虎，杀人贼；朱雀，烧人贼；玄武，小盗。在阳且有在阴，已有传得六合为不发。若用神为囚气，所胜狱囚且坠亡。君欲谋下害吏者，皆以用神处其福奇所在。
　　假令功曹为用，而得勾陈，当有贼在东北角。他效此。
　　占诸杀人亡命可得以否法第十七
　　以其杀吉时，正月辰以玄武为主日辰，又其上神有制玄武者，为得日辰。上下不制，玄武所临，为亡人。
　　假令二月丙申日人定时，河魁加亥，有杀人者。时登明为玄武阴临子，亡人在北方。丙上得天罡，申上得小吉，皆为土神，并克北方。能制登明法，为戊己日得。他效此。　　
　　占被盗无名盗可得否法第十八
　　以其亡时占之。若不知亡时，以人未古？时占之。正月时，以玄武、阴上神为盗神，日辰及年上神有制盗神者，可得。
　　假令十月甲子日人定时，功曹加亥。亥上得后五将。此时射盗，太一为太阴临甲，太冲为太常临子，天是为玄武临丑。法以玄武阴上神为盗贼，小吉为天罡阴上神，小吉即盗也。家在西南，为人黄色、羊目、多鬓、好出行。今日甲木也，为制盗神。子上神得太冲，太冲木也，亦克盗神。凶盗不出刑中也，必得之。日辰及年上神、不制盗神及玄武者，贼不可得也。他效此。
　　占闻盗吉凶亡人所在欲捕得否法第十九
　　以闻知之时，射之今日，日辰、上神有克玄武所居神者，即得。日辰及其上神无贼玄武所居神者，不得。
　　假令九月甲午日，日昳未时，太冲、加未，闻贼在其家。魁为六合临甲，功曹为天后临午，天罡为玄武临申，天罡土神也，甲木日也。功曹临午之木神也，并克玄武所居神为得。贼不敢格战，当将兵马围贼家。时兵马王当居神后上，击胜先下也。
　　假令到贼家时，一神后临酉，宜居贼家。酉上东向，击卯地必胜获之。他效此。
　　假令五一月甲寅日巳时，小吉加巳魁，为玄武甲寅木日辰也，并制玄武，贼必不敢斗也。法背水攻火，又建今日辰，及起其后二，攻其前四。
　　假令今日甲子后二在戌，当从戌攻辰，是也。又无令囚对王相攻，言夏壬癸不可向四维也。他准此。为囚死当王，一如秋甲乙不可西向攻盗贼也。必以阴攻阳，背子亥登明、神后，向胜先、太一攻。此当慎之。自五月已下，皆式经正文。
　　占问囚徒知得实情法第二十
　　正月时，四面有席，疑欲令今日之日，自制其辰。如甲辰、丁酉、乙丑、甲戌、戊子、癸巳、丙申之例是也。问者，吏居青龙及功曹，下置囚於勾陈，及天罡、白虎，下必令玄武居无气之神。即玄武所居之神，畏今日日辰，及青龙所居神囚，即翰冒辞不敢更言。
　　假令神上将得天空囚，忍痛怀漫，得朱雀囚，空言自诬得胜蛇囚，惶怖稍伏得白虎自杀。
　　假令正月甲辰平，且登明加寅。吏欲问囚，今日甲木制辰土，功曹在巳，青龙居胜光，临於酉，责问囚。时吏宜居巳及酉，天罡在未，未上得六合将勾陈在申，使囚居未地。若申地传送，为白虎在亥，已问囚宜于亥地。上为玄武临丑日，甲克土，土神畏今日甲车。有王气问囚，囚不敢欺也。他效此。
　　占六畜放牧自亡不知所在各随其类以其亡时占之第二十一
　　正月时，马责胜先之地，牛责大吉大责。河魁鸡责从魁，羊责小吉，堵责登明。欲知东西南北，各随其神所临。在所胜之地为放纵，在所畏之地为拘系，在所生所喜之地为人逃匿之。天一顺治责胜蛇，逆责玄武，为各随其所居神、日辰、上神，有制胜蛇、玄武及物类神者。为得不制者，不得其物类。神自临其日辰者，为归家。其神与白虎，并临囚死之地，为死亡。其神与六合、太阴，并为人欲隐藏之。欲知远近，以其物类神所临，上不相乘为道理，数日辰上制物类神，为得日期。
　　假令三月壬申日中时，从魁加午时。马自放责胜先，胜先临卯，式经云：东西南北各归其世是也。为在东方。胜先为午数九，卯数六，六九五十四里。今日之辰，申上神得登明，为制胜先法。壬癸、亥子日寻得。
　　假令先得壬癸，壬癸日得；先得亥子，亥子日得。又一法，以其神所来，乘为道里数。临子午九，丑未八，寅申七，卯酉六，辰戌五，乃至巳亥四，此并为道里数也。他效此。
　　假令今日日辰上神但致玄武、剩蛇；不制物类之神，亦为得。若制玄武、腾蛇，玄武等亦得。两制者，保十必得，无疑也。物类若驴骡，当责太冲也。一云从魁为刀，太冲为项，神后为屠，太一为斧。刀临项死，头临项不死，屠临釜死，釜临屠不死也。假令六日壬寅日巳时，占失堵。天一居太一而加辰，为顺治；合责胜蛇居天罡而加卯，太冲为辰之阳神而克天罡。此为日辰上神制胜蛇，所失堵果自归。为登明加戌戌，与亥相近，故也。他效此。
　　占诸欲知病人死生法第二十二
　　常以其初得病日时，占之。
　　假令胜蛇、白虎、魁罡克初病日，及占日日上神，人年所立辰，辰上神者，皆为死。白虎所居神王相而贼初病日，及病人年、白虎、阴上神，又有气佐白虎，共克病日人年者，急呼妻子出，病者必不起，立死也。死气为白虎克人年病日者，死。又魁歪为白虎加病人元辰者，立死。白虎非必在日辰阴阳中也，视直所居神，与病日人年相克以否。
　　假令不知初病时日，以今日日上神诀之。今日日上神克病人行年，及年上神者，死。阳命男，阴命女，以前八后六为元辰；阴命男，阳命女，以前六后八为元辰。
　　假令阴命未生男，即从未至子，为前六后八。他准此。白虎所居神，贼今日，及人年上神，亦死。若独贼病日之辰，不克，今日为愈。说者云：白虎生初病日，病日生白虎，皆为病愈。白虎贼病日人年，一一皆死。白虎与病人年日辰相生，皆为愈；与病日同类，为安久。
　　假令甲子日占病，登明、神后为白虎者，此为白虎生病日，病者不死春。以胜先、太一为白虎者，此为病日生白虎，病者皆愈矣。功曹、太冲为白虎者，此为同类，为病久。白虎、阴阳皆有气，并伤日，立死；不伤，立起。白虎无气，病者愈。
　　假令白虎所居神，金也；时秋有气。若以甲子日占之，虽年及甲上有火神，火将恐死。谓火至秋无气，恐不能救有气也。此并式经文也。
　　假令不知病日人年所居立之辰，以今日用神诀之三传，终於白虎。若日入墓者，为知吉凶期，以用神言之。
　　假令功曹直用，当丙丁日愈，庚辛日死。又天一为用，生气在丑未。辰戌之日腾蛇为用，死在巳亥日。他效此。
　　又一法，不知初病日时，以人来问时占之，日辰人年临其墓，亦为死日。人年所立辰之阴阳神入其墓者，亦死日。墓还临其日辰者，亦死年。墓还地年者，亦死。
　　假令甲乙日射病时，天上甲乙临未，为日入其墓。若小吉临甲乙，为墓其日也。
　　假令病者，年立子问事时，神后临辰，为年所立之辰，阴阳神入其墓。若天罡加子为墓临其年，皆死辰。墓效日墓之列。
　　又一法，用神始终，得日墓皆凶。天罡击今日日墓，为墓门开，亦死。甲乙寅卯木墓在未，丙丁巳午火墓在戌。余支干准此之例也。小吉木墓，河魁火墓，大吉金墓，天罡为水土之墓。式经曰：白虎、阴阳有气，伤病。日人年者，死。人年上神王相克白虎者，愈。病日生白虎者，亦愈。白虎生病日者，死。白虎与病日同类者，为之安久也。
　　占知囚系罪轻重法第二十三
　　式经云：先建系日日辰、阴惕，风取其当者，而传其始终。终休罪重，终因加罪，终死罪重后轻。
　　正日时，视用神终於王相之气，贵人救之，元罪。终於休气，罪重。终於囚气，加罪。终於死气，先重后轻。终於腾蛇，罪重，无疑必死。终於朱雀，数见掠笞。终於勾陈，有所勾连。终於玄武，置辞而亡。终於天空，空无所有。有实也。终於白虎，被罪至死。终於吉将，传得其子为有救，罪得解。传入其狱为有罪，传得他狱为移狱。所为狱者，墓也。
　　假令功曹、太冲小吉为狱，登明、神后即天罡是其狱。他例此。所谓移狱者，假令起功曹，终於河魁，为移狱。一法以初系日占之，各以其所犯为坐。假令斗伤人，以勾陈杀人以白虎窃盗以玄武相告罪名以朱雀。
　　假令犯坐伤，以勾陈所居神贼系，日即论也。系日贼勾陈者，不论也。勾陈与日同类，为系久。传神得其狱者，必论。
　　假令以甲乙日系，天一居小吉临未；系日丙丁，天一临戌；系日庚辛，天一临丑；系日壬癸，天一临辰；系日戊己，天一亦临辰；为必离讼狱，传勾陈之阴，得白虎，白虎所居之神与勾陈并贼，其系日者死。式经曰：假令以甲乙日系勾陈所居在金神上者，此为勾陈胜系日者，即被论罪也。若勾陈居土神上者，此为系日胜勾陈，即免被论罪也。传勾陈之阴；得天一，天一生系日日辰者，为贵人救之也。传勾陈得系日子，母人将哀一反，可为上书也。
　　假令七月己未日食时，传送为太常临巳，谓日辰上共得后四之将。神将不相刑又有王相气，谓金玉故也。天罡为勾陈加卯，传得其母。谓辰上得太一也。勾陈与日同类，法为安久。不然，蒙听令。欲知吉凶之期者，以用神传，终为有救神期也。
　　假令七月己未日酉时，天一治神后加於辰，太冲亦加今日日辰，神将不相刑，有王气传得其母，登明加卯故也。勾陈与日同类，法当系久。然蒙得出传，而得传送天一，为移狱也。
　　占诸欲远行使出吉门法第二十四
　　始行时，欲令今日日辰人年上得吉神将，有王相休气而出小吉，得传送下，即大吉。慎无令魁罡临所出门上，所出门上之神，又不可伤行者年上神。门上神者，所出入门也。
　　假令八月甲申日时，卯正日时，行者年立戌，戌上得登明，欲伤行之午，午上得小吉，小吉伤登明，此为门上神伤行者年上神也。门伤行者之年，道必有殃。年伤门，行者不安，必有疾病而还。此所谓年上神伤门上神也。又到日无令贼初发之时。
　　假令始行之日，以甲乙时加寅卯，慎勿以庚辛日申酉时到也。若到时，贼初发之日咎及先君。又勿令阴阳中绝其类。谓凡欲出行，欲令日辰阴阳中有传送，传送上遇吉将，则行者吉；有凶将，则行者凶也。
　　假令行时，传送不在日辰阴阳中，直视传送上有吉将，亦吉，不可有恶将也。
　　假令遇凶将是腾蛇，为惊恐；朱雀，口舌、拘留；勾陈，见斗战；玄武，亡遗；天空，见耗病；所求不在白虎，死丧。他效此。
　　又法，欲将帅出行，欲令天罡临四季为神枢，外百事吉。神枢又云：元令所之之乡伤其年，乃有喜。假令欲行，行人年立四季，此为所之之乡伤共年也。他效此。
　　占诸欲行求事者第二十五
　　以始行正日时，元令今日辰上神伤行者年之所立地辰，所立地辰，亦勿令伤辰上神。若伤辰上神，是谓相刑，其事不成也。
　　假令年立巳，而今日丙寅，神后临寅，此辰上之神伤人年所立地辰也。
　　假令是日时，神后临寅，人年立辰，此为年所立地辰伤辰上神也。法欲有求作者，欲令今日日辰阴阳及用传中，有其事类。事类者，谓求财。欲得青龙小吉，求缯彩；欲得太常，求蚕；欲得胜光之比也。故式经云：展上神伤其地年所求难得，后自亡遗。　　
　　占诸望行者吉凶来否第二十六
　　必当视所至地之阳神，以卯为限，以子午上神为至期。东方、南方以酉为限，子上神为至期。西方、北方以卯为限，午上神为至期。
　　假令望酉地，人从魁加戌为巳发，加子为半道，加卯为得限，当来以午上神为至期。午上神得神后，以壬癸亥子日至。
　　假令望巳地，人太一加午为巳发，加酉为得限，当来以子上神为至期。子上得传送，期庚辛申酉日至。
　　假令望寅地，人功曹加酉为来；望申地，人传送加卯为来；望子地，人神后加卯为来；望午地，人胜先加酉为来；皆以子午上神为至期。诸望行者过限，皆以为闻其闻，为不来也。要所至事类，度为不来。所为事类者，望贵人，以天；亦为望父。望父母，以太常；望兄弟，以太阴；望妇女，以天后；望子孙，以六合；望友及夫、钱财、二千石等，以青龙；望盗，以玄武；望死丧，以白虎；望奴婢，以天空；下亦同使。望吏捕人，以朱雀；望行道还，以胜蛇；望斗战；以勾陈并以所加今日日辰，以比为来；传以为至，其度限为不来也。集灵记云：几望行人以甲乙日占，用得巳午神者，为将至；用亥子神者，为背日；背日为不至也。金匮云：至不至问前四。言甲午日前四戌戌上所见神为至期。假今戌上见功曹，则寅上至。一说云：应至而不至，乃用此法也。又云：占行人以生王为至期。假令用起水神，则甲子日至。遇墓者，则不来。假令壬癸日，用起天是、为遇墓。遇墓，即止而不来。史苏经日：卜外人以生王而至，卜家人遇墓亦至也。凡占吉凶赊促所之远近，皆以计神占之。计神者，河魁是也。故金匮云：数以魁离日，假令魁加未，未数八，魁数五，五八四十为吉，凶在四十日内。行人当之为四百里也。他皆仿此也。一说云：魁罡离初发日为期日，临而发日，即日至也。
　　又法，居外望内人，以夏至辰之阴神；居内望外人，以冬至辰之阳神临今日日辰，日辰与太冲临未，皆为来。
　　假令夏至以卯，卯之阳神太冲、今日丙丁太冲临寅为本，临午为中，临戌为末，皆为来也。
　　假令太冲临午，当以丙丁巳午日，至月期五月。
　　假令冬至以午，午之阳神，胜先也。今日甲乙，胜先临亥为本，临卯为中，临未为末，皆来。假令胜先临亥，当以壬癸亥子日，至月期十月。
　　一法，望行者，天罡系今日日辰，为今日至，顺系日辰至逆系、日辰，为不至。所谓逆顺者，假令望西方人，天罡系北方，东方日辰为顺，顺即来系南方，西方为逆；逆不来也。天道左游天罡为逆，天罡临月辰，人年悬门候之。望西方、北方人，以卯为门，午上神为至期。望南方、东方人，以酉为门，子上神为至期。凡所望神入其门，即为至。凡望不至者，皆云刑人以刑。
　　假令望寅地人，寅上有凶将，以凶事留；有吉将，以吉事；有青龙太常，为钱财、酒食，为吉。他效此。
　　假令白虎为死丧，勾陈为斗战，朱雀为口舌。对吏望，吉人得吉将，凶人得凶将，即来。他效此。
　　占诸欲知行者吉凶法第二十七
　　审知行者，年所立辰之阳神与吉将，并临有气之乡，上下相生，即吉。无过与恶神将，并临囚死之乡，上下相贼，又临年墓、日墓者，皆凶也。
　　假令行者，年立寅，占时，而功曹当与白虎，并临未者，此为与凶将并临其年墓也，大凶。日暮假之。又一法，若不知行者年，以日为行者身，辰为行者日之辰阴阳，得辰之神阴，为与吉神将并#2，即吉；与凶神将并，即凶也。
　　占诸行者欲知家内吉凶法第二十八
　　正日时辰，上神之阴，得吉神将，王相休气，上下相生，即吉；得凶神恶将，即凶。以其极而论之，假令得白虎，死丧事；得大吉及休气，为耗病；各以善恶将言之。他效此。
　　占诸架屋举百事吉凶法第二十九
　　正日时，无令今年太岁阳神，临今日日辰及欲所治地，即十二岁灭门。又无令魁罡、腾蛇、白虎临今日日辰，大凶。欲使大吉、胜先、功曹在日辰阴阳中，与日辰相合，即大吉。非此者，皆凶。欲入庐舍，效此。以日辰上神将，言其吉凶将，得白虎，多死丧。将得玄武，多亡遗。将得勾陈，多们讼。将得朱雀，多口舌、县官，。将得腾蛇，多怪。将得天空，多衰耗，治生不成，六畜不蕃息。朱雀与登明、天一并、合宅见诛。直用神传中，有救。为后起者，当避之。
　　假令今年太岁在卯，八月甲戌日日出时，天罡加卯，欲架屋及盖屋。太冲为太岁阳神临甲，将得朱雀。魁为玄武临酉，日辰阴阳中无大吉、胜先、功曹。又太岁阳神下临日，以举百事，大凶。
　　假令是日时，欲治寅地居，为在太岁阳神下，亦大凶也。他效此。
　　占宅舍可居否法第三十
　　正日时，视日辰上神神阴，得吉神将，有王相休气，上相生，可居吉。若凶神，有囚死气，上下相贼，即凶不可居。以尤者，言其形状。
　　假令白虎，死丧；天空，虚耗。他效此。
　　占田蚕种五谷好恶法第三十一
　　正日时，欲令今日日辰上神多王相气，与所欲为物类神相生。又欲天一所居神，与太岁上神相生物类神，即大吉。日辰阴阳及用传中有其物，必成熟也。无令魁、罡、剩蛇、白虎、囚死之气，临日辰者凶。物类者，谓蚕以胜先，禾以功曹、太冲，黍、小豆以太一、胜先，麦以传送、从魁，稻、大豆以登明、神后，麻以大吉、小吉。
　　假令欲占蚕，日辰阴阳及用传中有胜先，因而三传胜先，皆得吉神将，得天一所居神与太岁上神相生胜先，即大吉也。
　　假令太岁在辰，四月戊辰日中时，传送临午，占蚕善恶何？如胜先临辰，此为有其物类。太岁上神自得胜先，将得青龙神将相生，天一在大吉，不与胜先相克，则为大岁。日辰上神皆有王相之气，无有灾害，诸物类等，并效此。也若物类神与太岁上神相贼，天一所居神克日辰，阴阳中无其事类，则为大凶败也。
　　占今年举百事商贾田蚕法第三十二
　　皆以日辰及家长年上神将，言之。
　　假令得传送青龙及王相之气，可为商贾。得胜先大吉神将，皆宜田蚕。亦以所欲为类神，上得凶者言。所生得玄武，为亦遗。余效此。
　　占诸市贾求利吉凶法第三十三
　　正日时，欲皆令今日之时辰上神及人年上神与所欲为市买物类，相生者吉。又欲今日日辰，阴阳中有小吉、青龙，青龙所居神，与今日日辰上神相生者吉。太岁上神不克人年上神，人年上神不制青龙者吉。又欲令所往至之地，上有吉神将，有王相气，与人年上神不相贼，市估有利。
　　假令九月戊子日日映时，太冲加未，欲为估市，人年立己，太岁在寅，大吉为天一临於戊，戊寄位在己，己即人年立辰。传送为青龙临子，此为有其物类。其日辰与人年上神，及青龙所居神相生，大吉临人年，魁临太岁，不与人年神相贼，而北出传送下，大吉利。虽先备二吉一凶，可用。务令日辰人年上神，相生物类者，可用也。式经云：审问所之之乡，东西南北四维，得与年相生，多王相之气者，即有福，估市有利。不逢贼盗所居，见好所欲皆得。但青龙居有气之神，而加有气之乡，即得财。若青龙制人年，即无所得。
　　占诸欲畜集何者好法第三十四
　　正日时，各以其事类，在日辰阴阳及用传中有其物类，类又与人年上神相生者吉利，可为畜积也。直用神始於无气，终於王相，即前利少后利多。非此者，皆凶。所言物类者，粟以木神，黍、小豆以火神，麦以金神，麻以土神，稻、大豆以水神，丝绵以太常，布帛以神后，皮革以白虎，田蚕以胜先。
　　假令七月甲子日鸡呜时，太一加丑，谋欲收麦，天罡加子，阴上神得传送，传送金神为麦类。在用神阴阳中，人年立申，申上得神后，与传送相生为物类。与人年上神相生也，是为可收也。用起天罡，天罡气休老传终，皆得王相气，为后多利。他效此。
　　占诸欲畜生类可得否法第三十五
　　正日时，视日辰上神，无魁罡、腾蛇、白虎，即吉，可畜收。视其物类神，王相临有气之乡，为吉多利。魁罡所加，不宜畜也。
　　假令魁罡加未，羊不可畜；加亥，堵不可畜。他效此。
　　占欲买车舟吉凶何如法第三十六
　　正日时，视日辰上神阴阳及用神传中有六合、太冲，与吉将并合，又与日相合者吉。可乘为使利主，与凶将并贼今日者，损主，勿乘之。
　　假令太冲与玄武并者，乘而亡之；与白虎并，数载死人，宜丧事。他皆效此。
　　黄帝龙首经卷上竟
　　＃１原『未』字误为『朱』字，据前后文改。
　　＃２原『并』字误为『井』字，据前后文改。
　　黄帝龙首经卷下
　　占马吉凶法第三十七
　　正日时，以胜先占之。胜先与吉将并临所生之乡，即吉；与凶将并临所贼之乡，即凶；以胜先上将及所临之乡，吉凶深浅，言之也。
　　假令胜先与青龙、太常，并临木火辰来未之地，即吉，是为良马也。若临金乡，即咬人；临戌，踬戾；临水，为病；临丑，喜走。与玄武并，因放自亡；与白虎并，且死；与胜蛇并，惊败事。他皆效此也。
　　占牛善恶法第三十八
　　正日时，以大吉占之。大吉临木，为病；临火，且惊，以得卖；临金，且欲卖之；临水，田牛也；临土，畜也。若天地昤，且用神与天一并临有气之乡，且入县官。与白虎并，为自死；与勾陈并，为抵触人；与胜蛇并，时时苦惊；玄武并，且亡遗。他效此。亡遗责大吉，大吉湖神也。一法，又责辑星下，亦责太冲也。
　　占羊可养得否法第三十九
　　正日时，以小吉占之。加金欲畜之，加木欲杀之，加火可畜，加水为衰耗。与吉将并临有气之乡，即吉。与凶将并，即凶。得白虎为死，加寅戌数逢狼，加辰入墓亦死。
　　占猪善恶法第四十
　　以登明加巳午，即放；加水乡，溷豕；加金木，可畜；加土，为病死；加王相乡，欲与天一太阴并，为祀豕也。与凶将并临囚死之乡，为凶。登明与白虎并，即走失。欲知生死，以气言之。有生气生，有死气死。自死与胜蛇并，为惊亡。加日辰、人年、人墓亦死。占亡失，登明加酉，不得。责未上从魁，不得。责巳上小吉日辰阴阳能制之，即得。
　　占犬可畜否法第四十一
　　正日时，以河魁占之。子能捕鼠，加卯能走猎，加巳午善声，加未能斗，加辰自死，加亥卖之，加寅狂走，加戌喷人。与太阴并，为用祷祀也。
　　占鸡可畜否法第四十二
　　正日时，以从魁占之。加未能国，加金水可畜，加丑为自死，或被杀，加辰为子，加未欲用祀。与吉将并临有气之乡，即吉。与凶将并，又临囚死之乡，即凶。 
　　假令与胜蛇并，为好惊作怪祟。与朱雀并，非时好呜。与勾陈并，雌鸡坐呜。与玄武并，且亡走。与白虎并，为狸所食也。
　　占奴婢下贱利主否法第四十三
　　正日时，视其日辰阴肠及用神、传中、从魁，与吉将并，有王相休气，与今日日辰相生，宜主。直用神上贼下，皆为吉，深利亲附，甚蕃息。从魁不在日辰阴阳，及用神传中又与恶将并，而贼今日，又用神贼上，其为慢谄，欲害其主。
　　假令八月壬子日日跌时，天罡加未，占奴婢吉凶。传送为玄武临壬，从魁为太常临子，从魁与壬而王相相生，又在日辰阴阳中，胜先为用而临酉，上贼下，此时古下贱者，皆好。
　　假令十月乙卯黄昏时，功曹加戌，上贼下，从魁为六合临已，不在日辰阴阳中，又贼日小吉为用临卯，下贼上，皆为慢诞，欲害其主。可畜也。
　　占买卖财物六畜知售否法第四十四
　　卖者，欲使今日之辰王相；买者，欲使今日之辰囚死；皆令物类之神在日辰阴阳及用传中，与今日日辰相生，即吉，卖者，可售，买者可得。若物类神不在日辰阴阳中及用传中，又与日辰上神相贼，买卖俱不得其所。
　　假令十月癸亥日日映时，功曹加未，占人买卖牛，小吉临水，阴上神得功曹；胜先临亥，阴上得大吉；为在阴肠中，又与辰上神不相贼，卖之与买，两得其所。
　　假令是庚辰日，卜卖牛。太冲临庚，阴上神得河魁；登明临辰，阴上得胜先；大吉不在日辰阴阳中，是无其类也。日辰上神皆与大吉相贼，买卖两不得所。
　　假令今日日上神贼大吉，客不肯取，辰上神贼大吉，主不肯与；日辰上神俱贼大吉，妄有所语。他效此。
　　占人亡所在吉凶法第四十五
　　正日时，视所问人乡上神与今日，比者在，不比者为不在也。假令今日甲也，若问午地人在否？午上神得传送，与甲为比，比谓有甲申之例也，则所问人在矣。假令午上神得大吉，无甲丑，为不比，所问人不在。
　　又一法，欲行诸人家，知人在否？正日时，神后临日辰，与妇女欲饮酒。天罡临日辰，在后家欲讼钱。太一加日辰，其作小车若木器。一云近出欲远。小吉临日辰，其人在林上外未起。传送临日辰，行不在。从魁临日辰，在后家。天魁临白辰，其人病。登明临日辰，其人在土上数钱。大吉临日辰，在吏家须臾还。或云在洒家正欲出。功曹临日辰，在吏家与长者客语。一云在家木作不出。太冲临日辰，见在门中。一云在舍北，作红车处斫木。
　　占欲上书奏记见贵人法第四十六
　　欲上书奏记及见贵人，皆欲令所见事类神将，上下自相好，所临上下相生，即大吉得福，非此者凶。假令上书欲见王者，天一居金火土，而加金火土之辰。见诸侯，以太常；见将军，以勾陈；见二千石，以青龙；见令长，以朱雀。效此非必在日辰阴阳中，宜视其事类神将，观其所喜善恶也。所应喜，归母子。
　　　占人奏文书劾事解否及何时来报法第四十七
　　日辰上得吉神将，有王相相生，即为吉。功曹与吉将并，青龙与吉神并者，皆吉。及直用神终见其子，有救者，为事解；无救者，为不解。
　　假令望文章所在之乡在南方否？功曹、登明若青龙在北方下，为且至。以功曹、登明临日辰，为至期。法以传终救神，为至也。
　　占词讼吉凶事胜负法第四十八
　　以日上神为客主，上贼下，先者胜；下贼上，后者胜。胜者不可令先者年上下相贼，上下相贼，虽胜后必败殃。日辰上下不相贼，两解不斗。
　　假令八月丁巳日时加巳，年立卯，功曹加之胜先，加丁日辰之阳神，并比和此，为两解者，准此。若欲以长幼，则知胜负。以今日长年辰为少壮也。日胜辰，长者胜，谓日胜辰上神也。辰胜日少者胜，谓辰胜日上神也。以日辰上将言之，以知其胜负。
　　假令将得勾陈，见以斗争事相告也。勾连将得白虎，忿争至死。将得腾蛇，恐死有罪；罪谓被笞也。将得天空，所言非是，谓以论长短相告也。将得朱雀，当狱讼；谓争口舌事也。将得玄武，胃辞而亡，亦主妄言。
　　假令讼者年立卯，传送临之，为年上下相贼，先者为客，后者为主。
　　占诸吏谋对计簿当见上官知喜怒法第四十九
　　正日时，视日上得吉神将，有王相及休气，与所欲见事类神将相生，即吉。
　　假令欲见王者，以天一；诸侯，以太常；将军，以勾陈，卿相、二千石，以青龙；令长，以朱雀；与日辰人年上下相生，即喜悦，所言并见听。非此者皆凶。
　　假令欲见将军，勾陈所居神贼日辰人年上神，即怒也。日辰人年上神贼勾陈，则将军不肯见人。虽不相生，不欲相贼。
　　占诸欲攻条报隙法第五十
　　无令谋事类神贼谋事者年上神，及地下辰，皆凶。假令诸欲报，谋者之年立寅，白虎在传送上，此白虎所居神贼人地年也。
　　假令谋者年立辰，而功曹临之，而白虎所居神贼功曹，为贼人年上神，皆凶，不可行也。
　　假令数人谋系在，各以共年上神，与所立之辰，与白虎所居神相贼，则凶；不相贼，有王相气，则吉。王相者，则谓人年上神将也。谋杀人，以勾陈；盗人，以玄武；谋烧人屋，以朱雀；匿罪人，以太阴、六合；谋娶妇女，以天后。诸所造为事类，皆欲令贼事。事者，年上神也。各取其事类神，三传之终於王相，为有福；於囚死，为有贼也。他准此。
　　占诸被贼围邑陷阵客主胜负法第五十－
　　正日时，斗加四季，利为客，可先起兵。斗加四孟，利为主，宜后起兵，兵常背神后击胜先，大吉也。斗加四仲，不可起兵，客主俱败也。若时迫不得不战，即背小吉击大吉，此为逆兵也。天地吟无举兵，行伐必见围也。若日暮欲休息者，兵将常居今日小吉时，前三辰是也。
　　假令正月中大战，暮欲宿兵，将军常居卯辰巳宽坐不可伐，小时常与月建俱也。他皆仿此。
　　占欲献宝物以遗尊贵知胜吉凶法第五十二
　　今日之辰王相，又欲今所遗神好辰之上神，及其所奉物类神，即见物喜，而爱敬也。
　　假令奉王者，以天一；诸侯，以太常；乃至令长、丞尉，以朱雀；皇后、夫人，以天后；庶人、妇女，以神后。此为诸所遗者也。
　　假令欲献妇女物类等，谓田宅，以胜先；谷、米、牛，以大吉；鸡、狐、犬，以天魁；豕，以登明；羊、雁、酒食，以小吉；奴婢、飞乌、虫蚕，以从魁；虎狼、野禽，以功曹；船车、貉兔，以太冲；刀兵、璧玉攫，以传送；蛟鱼、水虫，以天罡；布帛、衣服，以太常；钱财、宝物，以青龙；丝帛，以太常；布物，以神后；皮革，以白虎；田蚕，以胜先之类是也。皆不欲令所遗神，好之辰上之神将，得天空，物损而无得。若相好而受者，即蒙其福也。
　　假令三月辛卯日食时，从魁加辰，欲遗二千石以璧玉，功曹为太常临酉，传送为朱雀临卯，登明为青龙加午，青龙为所遗神，传送为奉物，又为辰上神，而青龙所居神好之，二千石必喜所奉物，必得福报也。神枢曰：假令二月乙卯日午时传送临辰，欲遗二千石璧玉，传送为所奉之物，又为辰上神，而青龙所居神好之，此为二千石必悦，而受之也。好之为相生也，彼人克所贡之物为贪而受之若畏所贡之物克之则不敢受也。所谓皆欲令今日之辰王相，及所贡之物类，与彼相好，即悦而受之也。
　　占求妇女法第五十三
　　正日时，视阴中有天后神上下相生，日上神与辰上神不相克贼，即可得也。若日神阴阳中无天后神，天后上神与辰上神相贼者，不可得也。
　　占求妇女有两三处此妇女可取谁者为良相宜法第五十四
　　欲取，求其乡上神，有与天后、神后相生者，可取也。
　　假令九月甲子日平旦时，太冲加寅，求申乡女、午乡女、辰乡女者，以神后为天后临亥，申乡上神得从魁，午乡上神得小吉，辰乡上神得太一、小吉土，太一火，与天后神相克贼，独从魁金与天后、神后相生，即取申乡上女为吉。欲知妇好丑，天后王相者好，囚死者丑也。欲知其颜色者，以年上神言之。神枢曰：天后在阳，或乘王相之气，为好，而且少也。若天后囚死，为丑老。又神后加孟，长女；加仲，中女；加季，少女；亦柔。以天罡年上神遇火，火加金，为色赤白，亦柔。以天罡所加之，凡太冲从魁，登明、小吉为太阴，或用，此者皆阴翳妇人。之位其人主为再嫁之象。
　　占夫妇相便安否法第五十五
　　各以其年上神，相生即吉，相贼即凶。夫年上神贼妻年上神，妻有咎。妻年上神贼夫年上神，夫有咎。神枢曰：去与留，视喜忧。注云：夫妻和睦，为留；不和者，为去；皆规日辰。若吉神，善将临日辰，上下相生者为留。若恶神将临日辰，上下相克者，为去而不睦也。一云：天后克六合，妇妾将奔随人。若六合克天后，自诱他妻妾也。一云：三传内人本命相入者，为和。反吟不和。一云：日辰上神相生，与吉将并者，妻妾安其室。日辰上下相克，神将内战者，煎熬不宁。不宁，为不安其家室也。一云：传送太冲临日辰者，妻妾有二心。一云：大吉传送临日辰，妻妾爱外人也。
　　占怀孕为男为女法第五十六
　　正日时，视时下之辰，与今日比者男。假令甲日时加午，甲午为比，比者生男。
　　假令今日甲时加未，未为时下之辰无甲未为不比，生女无疑也。
　　又一法，以天罡占之，天罡加阳为男，加阴为女。旧说云：传送加夫本命，妇人游年上得阳神为男，得阴神为女。
　　占诸贵人欲救罪人得否法第五十七
　　正日时，以直神言之，传得其子，即有救。
　　假令木神直用，传得水神将，而火在其上。他效此。传得其胜，其子为将，但许人耳。而心欲相赚也。
　　假令木神直用，传得土神，而火在其上，所谓用神得其子。
　　假令正月丙子日，从魁辛亥食时，登明加辰，胜先临亥，下贼上为用，传得其子为救。
　　假令正月丙子日，从魁加申，大吉子上贼下为用，子水怀忧，大吉传得功曹，得忧者之子为有救助。用神终不见，忧者之子忧不解也。他效此。
　　占居处去留所宜法第五十八
　　视日辰上神将，无王相休气上下相克，宜去。日辰上神之阴得吉神将，王相、休气上下相生者，宜留。以阴阳神将言其形状。
　　假令白虎在阳，以去者；死丧不在阳，可留。他效此。
　　占诸闻王甲有罪吉凶法第五十九
　　视日辰阴阳中有其事类，与今日日辰比者，是也。不比者，不是也。
　　假令闻某为盗，今日甲也。而胜先为玄武，在日辰阴阳中，即是也。胜先午有甲，午为比。太一为玄武无甲，巳为不比也。说云：或闻所议死，若白言所乘神，与今日合，则死。与今日比，亦死。今日子，子与丑合，为白虎是也。非此者，皆虚闻。子孙吉凶，亦同前比合之法。若闻吉事，视青龙与六合临日辰者，是实也。非此者，不是。若闻凶事传视白虎所临辰上神占之。得青龙六合与今日比者，则所闻者不吉，是实也。然此例多不可备举，并在神枢。□五占所闻虚实篇。
　　占人所造为事成否法第六十
　　视其事类，在日辰阴阳中，与日上神相生者，即吉。若日辰阴阳中，无其事类，又与日上神相克者，不成。
　　假令欲治宅，而大吉、胜先在阴阳中，与日上神相生，则吉成。非此者，为不成。
　　占人有忧事得解否法第六十一
　　以问事时，占之。正日辰，视日辰上及人年上得吉神将，有王相气、直用神，传得其子为忧解。用神为王相气，所传得其子，其子无气，虽解犹难。无气不能制有气，用神为囚死所贼，传得其子，其子囚死。俱有气为可解，其子王相为忧两解。
　　假令十月丁亥时加未，占忧疑。胜先临亥，下贼上，为王相所克，传得大吉为得其子，其子囚死气，为忧有解意，然亦难。
　　假令四月丙寅日丑时，神后临丙，上克下为囚死，所贼为用，火怀忧，传得小吉，小吉火之子，而有王气，为忧两解也。欲知解期，视用神所生为吉期，所畏为凶期也。以用神所临地辰所生为吉期，所畏为凶期。
　　假令胜先临水为用，以戊己为吉期，壬癸为凶期。胜先临金为用，以壬癸为吉期，丙丁为凶期。他效此。
　　古捕前事得否法第六十二
　　行时，欲今日日辰上神，与人年上神贼，所求物神，即日得。若物类神，贼日辰上神，又害人年上神为凶，凶即不得也。所谓物类者，虎豹，以功曹；鹿兔，以太冲；野兽、豕，以登明；乌，以从魁；马，以胜先。
　　占人始欲带制新衣吉凶法第六十三
　　正日时，欲令日辰上得吉神将、有王相气，又令青龙、太常在日辰阴阳中。阴阳中所居神，与今日日辰相生者吉。非此者凶。纵青龙、太常不在日辰阴阳中；宜视青龙、太常所居神，与今日日辰相生者，亦吉也。
　　占弟子始事师得成达否法第六十四
　　以今日之辰，占之。日为弟子身，辰为所学者时下辰，为师，欲令其子加母时，必见受道成於师。又顺天道，又欲令日辰上得吉将神，有王相者，休气上下相生，其用神终於吉神将，有王相气者吉。无令辰上神上下相贼，其发用神又终於神上之墓，而无气者，忧学不达也。
　　假令正月丁卯日日出时，登明加卯，丁为弟子身，卯为所学者时下辰。为师，丁日加卯者，子从母也。卯上神上下相生，用终功曹，将得金神，不相刑，又有王相之气，此为学者达矣。
　　占内寄者吉凶法第六十五
　　内寄者，无令五行加其所忧，及今日之辰，阳神所临之地辰，贼今日日辰，皆为害主人。
　　假令九月甲寅日时加酉，内寄者，此为五行加其所忧，又今日日辰，阳神、功曹临申，申为金，贼今日甲寅木，此为临地辰，贼今日日辰也。他效此。又式经曰：凡有室宅，欲内他人者，慎无令时下辰之阳神临日辰皆今日日辰为害辰。假令十月甲寅，功曹加申，此为时下之神害今日之辰也。谓申上之神传送加寅之上下克日辰，日辰复在申上被克也。时下者，诸日所加十二辰也。辰之阳神者，今日时下支上神也。谓不欲此支上神，令加其所临日辰伤今日辰也。又各从豹尾来不可，诸物皆同。假令十月丁巳日申时，以月将功曹加申，太一临亥。太一巳之阳神，火也；亥水也。亥遇克丁巳为害主，为所临日辰害今日日辰也。他准此。其合，主一贼入家。假令七月癸已日，太一加此合仿之神。枢曰：若欲寄止於人家，神后临行年者，主人欲谋危客。日辰上见天魁白虎者，主人欲谋杀客。日辰上见登明天空者，主人欲谋诱客，并宜急去。若日辰上见吉将、王相相生者，并吉，无他故也。
　　占怪祟恶梦法第六十六
　　正日时，视日辰人年上神将，有王相休气，上下相生者吉。非此者凶。魁、罡、胜蛇、白虎临日辰人年者凶。其神将王相忧王事，死丧囚气主亡遗，病伏废忧六畜也。其用神在阳为忧外事，在阴忧内事，各以其家人年上神言之。
　　假令年俱立，恶将下未，必俱恶。以天罡所临，别加阳忧男，加阴忧女，加孟为长，加仲伤家母，加季忧小口。式经云：神在外，比邻受殃；在门，家人受殃；在内，身受殃。又曰：人年日辰上见戌，犬怪；见酉，釜呜；见申，兵刀不葬，鬼怪；见木，墓鬼呼怪；见午，马血怪；见辰巳，龙蛇怪；见寅，乌兽怪；见丑，牛畜风尘怪；见亥，子猪风怪也。
　　占知死人魂魄出否法第六十七
　　正日时，时下辰为死，加辰上神胜日上神胜日上神及时下辰者，为复杀。式经云：以家长行年加子，若太岁人年命日辰上，见魁罡、小吉、剩蛇、白虎有鬼。天罡加阳，男坐之；加阴，女坐之；加孟，为家长；加仲，伤家母；加季，忧小口。天地伏吟，杀不出；天地反吟，虽出复还。魁罡临日辰为复，重杀非此者，皆为出也。欲知所牵，为魁雄为罡也。欲知凶鬼在家处所，法视天上鬼星临，即是鬼所居处也。式曰：魁罡临甲鬼在门，临乙在户，临丙在堂屋，临丁在宠，临戊在庭及房，临己在确磴，临庚在鸡柄，临壬在堵圈，临癸在厕。又一法，欲知死人家有余殃已否？正月，以将加死时，魁、罡加日辰，重有死者。欲知在何日月祸至，视所加日月为阳，取男为阴，取女□ □ 。
　　又一法，欲知雄雌所起，雌随午，雄随罡。
　　占葬事法第六十八
　　必先定五行，若胜先时下辰与今日日不比，及推式，慎无令魁罡临今日日辰，又勿令白虎临有气之乡，即大吉，后乃无咎。不如法者，祸起之始。
　　假令十一月乙酉日申时，欲令葬埋，为日加申，申为时下辰，与乙为不比，太一为白虎。太一火冬死为无气，比时葬大吉。欲知蒿里道，常以天罡加太岁月建，功曹传送下地，为蒿里道，可葬，其下大吉。又后世不得蒿里道，死不止，无后嗣，绝烟火也。
　　假令神后加太岁，功曹传送下地，是为地中蒿里道，丧其下，亦吉也。为葬埋者择时，常令魁、罡、胜蛇、白虎此四神，藏没四维中，乃大吉。推葬日，常以魁罡加月建、功曹神，大吉。下日辰推月吉日，常以魁罡加月建，功曹传送下日定开之日，可葬。胜先、神后下满成等日，可娶妇。
　　占始举事有风雨否法第六十九
　　常以始举事时，正日辰功曹临今日日辰，在天一前，即风起矣。传送临今日日辰，在天一后，即雨至矣。
　　又法，得阳凶逢风，得阴凶逢雨。日辰上得阳神将为阳凶，得阴神将为阴凶。若天旱，欲知何日雨至？以问时占之。其用神传终，於有水神上者，即有雨。气非水神者，无雨。气必欲知何时雨者。
　　假令传得登明、神后，即雨。传视其阴得何神，而知时也。
　　假令得胜先，以丙丁日雨；得金神，庚辛日雨；得木神，甲乙日雨；得土神，戊己日雨。然得土神，虽雨犹旱。若得水神，以壬癸日雨。传终无水神，及得土神者，并为早也。欲知旱几时当有雨，以九九算之。
　　假令用神传得大吉，大吉神临子，大吉丑，丑数八，子数九，八九七十二，当雨。若大吉临巳，巳四，四八三＋二日，当雨。欲知今月雨多少何如？以问时占之。用神传终有水神，即雨多；无水神，即雨少。
　　又一法，以月将加时，龙在前三、前五者雨，在后二、后四者风雨，旱虎在前亦风。功曹为龙，传送为虎。卯为雷，子为云，云从龙，风从虎。虎、龙所乘神，有气必有风。龙、虎兴云、雷并者，必有大风雨。又云：传送加日辰，在天一后者，雨也。功曹临日辰，在天一后，亦尔。
　　又法，欲知何日雨，以大吉加月朔，神后下大雨，太冲下小雨。
　　又法，占雨何时止，以月将加时，视魁加四季，不雨；加申，雨止；加子，为阴；加巳午，为旱；加神后，雨后有风，加寅卯，见白日。
　　又法，以月将加月建，辛癸加地下辰，晴；求雨亦尔。
　　又法，魁罡加季，止；加孟，不止；加仲巳，不已。
　　又法，月将加月建，视天上壬癸下加地辰，是晴日。壬子所临，亦雨也。
　　占欲入山取物法第七十
　　正日时，视日辰上神阴得吉神将，王相休气上下相生者吉，为得物多矣。阴得凶神将，囚死上下相贼者即凶，必为阴雨泥涂为败。此谓阴凶逢雨将，得白虎；逢恶禽兽将，得玄武；为寇盗，日上神凶者尤甚，辰上神阴凶可忍，俱凶大恶。
　　假令七月庚寅日平旦时，太一加寅，登明为朱雀临庚，太一为太常临寅，功曹为天后、为登明阴，传送为青龙、为太一阴，皆所求得遂。日辰俱吉者尤吉，俱凶者大凶。
　　占欲入深水渡江河法第七十一
　　正日时，视日辰上得吉神将，有王相及休气上下相生者，即吉。反此者，大凶。以风波为败，谓阴阳也。
　　假令八月甲子日，天罡加未，登明为太阴临甲，从魁为太常临子，传送为白虎、为登明，胜先为青龙、为从魁，此为阴也。神枢云：支伤干吉更长，干伤支吉欲臧，支干俱伤亦减，并吉也。
　　占驰使往来信实否法第七十二
　　以使来时占之，时胜日上神，如其所言。日胜时上神，所言不实也。辰上神亦如所言。时与日辰相生，欲来和合也。又云：辰上神与日上神相生者，亦欲如其言也。太阴、天罡临日辰及将军年上，其言不信。传送为朱雀，天空加日辰者，其言反覆，口舌来，为奸诈，不自奸所，左右边即奸诈人也。又占，欲逃亡、战斗，当避太一，向之败也。太一正月在子，二月丑，三月寅，四月卯，审贼来否。若太一、神后加今日干，天罡、小吉前，若刑杀凶神俱加今日干为贼今日至。支干上不见此神，为不来也。望见道上人疑是贼否，支伤径可前，干伤径不可前。又道上望见人，以月将加时，视日上辰加功曹，传送登明见吏。若神后、太一，奸人盗贼；魁、罡，主丧。若病人，以月将加时，视日上辰加功曹，传送、登明见吏。若神后、太一，奸人盗贼；魁、罡，主丧。若病人，从魁、胜先。太冲、小吉白衣人。神后临卯，为冤家也。
　　次客，一用起神后，二从魁，三功曹，四登明，五天罡，六大吉，七胜先，八太冲，九传送，十太一，十一天魁，十二小吉，阳取后三，阴取前五。
　　黄帝龙首经卷下竟
　　
