真仙秘传火候法
　　经名：真仙秘传火候法。一卷，不着撰人，疑出於南宋。底本出处：《正统道藏》洞真部众街类。
　　真仙秘传火候法
　　夫火候之法，非意中存想之虚炁，亦非呼吸腰上之真炁。其传之有三：心为之君火，而曰上昧。肾为之臣火，而曰中昧。膀胱为之民火，而日下昧。三炁聚而为火，散而为炁，故曰三昧真火也。升降循环，如天之道，一十五两三百六十铢，而有丹天之度，天炁五日一加系候也。人之修炼五数一进退火。吕公曰：一输火内养黄婆。海蟾曰：烧丹无使火龙飞，戌亥时下手子时止。幽室静坐，频去思虑，微微托几，轻轻脸腹，鼻息绵绵，用之不勤。默想丹田如火轮转不倦，胁下不动如困，暂歇再胁者聚，聚散之黑想火输以制下心。火炁入黄庭宫，始觉腹微痛，次觉渐热，若止行此法，自可补虚益炁，稳而安乐延年。以前龙虎交媾并行百日，下火五两，自戌至子，炼成津汞，而药力余。二百日下火十两，自酉至子，炼砂成金砂，而圣胎圆。三百日下火十五两，自申至子，炼砂成金，纯阳炁生。计日三百，计火三十两，故号日功满三千是也。以金砂一斤八，凝息计数。二足方号铢，二十四为之一两。用肘后飞金晶像肘后金晶火象也。
　　玉京山
　　论曰：凡炼金丹起火，十一月甲子日起，一阳生战五阴，谓之地雷复卦。何者？坤为震母，坤一爻变，成震，是木木为阳。坤为阴宫，五土能养一阳，一阳水银也，象铅之有银。故《参同契》之因立基兆者，从坤而变成阳。故起复卦者，上坤下震，此明黄芽初养蒙之义，变化之渐也。起为日后一月子时至五日六十时为一候，三候一炁运火，若运火时，须鼻引闭炁，端坐运心火上行，须发顶火下至丹田，昼夜行八百一十丈。故尺分为寸，若人知寸后守分两合百刻，故观天之道在乎掌。凡人呼吸，脉行六寸一息，四至二尺四寸为一刀，二丈四尺为圭，二百四十尺为铢，二千四百尺为两。且一斤十六两，都总三百八十四铢，何异阴阳紧数，以应一年三百六十日二十四炁矣。又半故在易合策数，在人合息数。如修药逐节换鼎，便火加至九节，即不加也。渐渐随火添黄芽白雪之炁，旋入鼎中炼为金丹。其丹炼至九个月换鼎，谓之九转金丹也。
　　行武火六十四时中火候
　　铅汞虽得凝结，未能便伏，须凭火力炼元自守，立作命基也。《西山会真记》中子后午前行火法，令肾炁上升，心液下降，服丹之日便当火在子午寅申之时，子武火一百六十一参抽添，寅文火一百八息，戊己火六十四，甲丙火七十二，平偷卯酉用在寅申，男生於丙寅，女生於壬申，饵丹罗行己火，存神端坐，正抱外肾澄绝思虑，抱元守一。然后定息七十二数，自此不得喜怒急躁，恐或奔逸不为小事。
　　行水
　　用鼎在怀，神不与交，闭息七十二数。情狂兴落，切在把捉，无令失措。谨蓄兵威，阵而不战，炼合之时，须行子午。九鼎五字诀，存缩吸闭呵，又名五固法。
　　方便真人露火机
　　吾於入道之初，便闻仙诀云：神仙秘易不秘难，圣人传药不传火之语。药可知而火不可得而闻也。自后求师访友，识得南离北坎，东木西金、龙虎升降、日月魂魄，至於鼎器药物、三关无碍、顺死逆生之理，唯火候未明，丹莫能结。阅尽千经万论，究其渊源则智莫能测，无非自悟。况真仙火候说到妙处，皆云须遇至人口传心授，学道之人无不因此以至息堕，中道而废者，可谓若牛毛之多也。自念幸逢无上之机，若不遇火候之诀，亦堕於牛毛之数矣。於是朝夕忘餐弃寝，尽将平日所得仙经秘典，苦志研穷，虽自觉有所悟，犹疑未然。如是荏苒数载，忽遇至人传斯妙诀。及闻师言曰：吾得师旨之后，於仙经参究，丝毫无差，方悟仙经所谓：寻文终不的，义向文中出，若不遇真师，典籍成虚述。岂空言哉？予既得师旨，即便下功，阳九之数方周天，大丹已就，妙哉。仙经所谓：秘易不秘难，传药不传火者，正恐凡愚下士容易得知，窃弄天机，必生轻慢。又恐志道之士留神丹经，至人未遇火候难明，故不得已而托之易象，喻之爻辞以类日月之盈亏、阴阳之升降，仿此以为抽添之纪纲也。切原炼丹之要，当以真铅真汞，为基，火候为本。学道之初当以精炁神为本，火候为末。经所谓天得一以清，地得一以宁，人得一以灵。夫人之灵莫灵於神，宝莫宝於炁，爱莫爱於精。人之眼目居於昆仑之下，为神之门，口鼻为炁之户，尾闾为精之路。言其神则有阴有阳，论其炁则有清有浊，究其精则有逆有顺。天机妙用悉隐於斯，是以圣人必先静定，虚其神，炼其炁，逆其精，凝结於黄房之内。开金锁，彻玉关，斡运璇玑，则银浪滔天，金精飞顶。於是则运天符拟日月度数，准更漏迁移五行生克，不失抽添，则卦象乃筌蹄耳。论其火，则身有周天火，漫天漫地火，焚身三昧火，劫坏敌阴灵龟火。其於造化丹运符行火，则有文武火，阴阳火。其符则有天符、地符、日符、月符、阳符、阴符。其文武之符火，是逆度三关进退抽添结丹之火。其劫坏敌阴灵龟火者，乃阴阳交娠之火，通彻三关，若顺流尾闻，则生人矣。经云：顺则成人，逆则飞升。提畜阴龟文火生，紧守玄关武火烹，契合日月天符行，男女神交劫火崩。人能悟此诀者，火候得之已有余矣。细论符火之要，昼夜行两卦，互用乾坤上下交移，用符之言也。火乃震巽所生，是还丹之父母也。进乃魄中生魂，火木用事，，退则魂中生魄，金水当权。前有白日阳符，后有黑月阴象，栖其身，接其气，三元用逆顺抽添，四季在昼夜两卦，十二爻以应周天之数，蹙三百六十日造化。岂愚暗之徒妄意揣度哉？真仙所谓年是象，月是象，日时是真。诀曰：用卦不用卦，须向卦中为，执着用卦时，用卦却成非。详斯旨诀，真仙岂隐秘哉？以是明尽天机，予欲传示后学，书此天机敬呈我师。师曰：首肯云，汝能如是方便。即书云方便真人露火机。颂曰：火记六百篇，隐奥理难识。前圣与后圣，谁肯言端的。真人大方便，说尽真消息。祗此无上机，何劳更寻觅。
　　火候诀者，一年有十二个月，内除卯酉二月八月两个月不行火外，十个月，每日行两卦，一月行六十卦也。十个月六百次，行火六百徧，火结养还丹，行自己息火。又有炼丹九转之火，须真阴真阳交合烹炼也。结养还丹息火，每日於子时后午时前，乃复姤二卦，行自身中之息火。得种子之后未能成丹。方可行息火，令丹结就。若未得种子，虚劳功力。夫运符行火，於子后午前子正一刻止正四刻，午初一刻止初四刻。存神端坐，两手各掐子文，澄绝思虑，抱元守一，闭息畜两外肾缩谷道，定息七十二数，然后弯背凌颈，候气自尾闾上到夹脊，至曹溪之下，乃三椎骨下是也。用头左转播动两肩，次以右手中指不放诀。捺定右鼻孔，吸炁一口，又随用两手中指塞入两耳内，亦不放诀。乃紧闭闹市。假令气冲过曹溪、上至脑转额前，自眉间下，两眉中间有微汗出息应。至口甘甜，即用舌尖拄定上腭，候津液满口，徐徐咽下。想自肺而下，入至丹田讫。少时气定，又依法而行之，如忍气不住，却用鼻吸气，自然安也。子后行功半个时辰，阴极阳生之时；午前行功半个时辰，乃阳极阴生之时。仙经云：复姤自兹能运用，金丹谁道不成功。子后乃复卦￥ 后乃姤卦。又是运系还精补脑，一撞三关，常使炁冲，关节透自然精满谷神存。自己一身行之。炼丹九转之火，须真阴真阳生神造化，与太阴同经一月一周火。凡五日，水中生金，先沉而浊，三日之后即浮而清。可於戌亥时用事，鼎在怀中，神不与交。正定抱元守一，弯背凑颈，十指如钩，掐两子文，畜外两肾，闭息九浅一深，时缩谷道，进七十二数毕，少定，又行之，不拘次数。或行三数，或五数，或七数，每数七十二，亦运令炁自夹脊冲上三关，至顶而下，候太阴情狂兴发舌冷即止。一月候至，则於三日之内戌亥时行功。一切在把捉，无令失措，谨蓄兵威，每行三数，乃小阳文火也。若行七数，乃武火烹也。乾坤之卦，会於戌亥之间，日月合朔，阴阳交姤，故万物察气於亥，宜行功。炼丹九个月，行功九次，乃九转也。故云：炼得金丹成九转，大如金弹，色同朱橘，与天地同长久。到此丹熟，不须行火也。故云：一年火候都经过是也。
　　真仙秘传火候法竟 
　　
