灵台经
　　经名：灵金经。撰人不详。底本出处：《正统道藏》洞真部众街类。
　　原缺第一至第八
　　定三方主第九
　　寅午戌，昼生，日木土；夜生，木日土。申子辰，昼生，土水木；夜生，水土木。亥卯未，昼生，金火月；夜生，火金月。巳酉丑，昼生，金月火；夜生，月金火。
　　右件，凡昼生，看日所在之宫，以定之。夜生，看月所在之宫，以定之，而为主也。
　　经云：昼生人，日在阳宫，夜生人，月在阴宫：为不背三方主，皆得力大富贵之人也。若昼生，日在阴宫；夜生，月在阳宫；此为背三方主，合一生贫贱。据此论之，恐未臻元奥。
　　又四门经云：若虽不背，看三方。三方若在旡力之地，或伏留逆行，即不可以为有福之人也。若虽背，看三方主。三方主若在有力之地，或居王庙之宫，不可便为无福之人也。然有此论，又别无断定。今是以撮其枢要，准以为标庶有效焉。凡论人灾福，以卯辰巳为少年时，以午未为中年时，以申酉为老年时。若初主在少年时？中主在中年时，末主在老年时，为不背三主，大贵之人也。若初主在老年时，末主在少年时，此为背三主也。若初方主在北面，以西为初年戌亥是也。以北为中年时，子时是以束为老年时丑寅是也。如论向背，以南方而言之，见其向背也。若方主虽逆行伏留，或在王庙之宫，但依加臧论之，方见准的也。若初中主在本分地位，末主在中主前者，其三主臧半论之。若末主在初主前，若在卯北，其末主并不论其灾福。若在卯南者，即全力论之。其初末主，俱不论之也。若中主在初主前者，居卯北，即中主全不论之，其初主亦臧力论之。若在卯南者，即初主全不论之。以中主言之，即中年乃应也。若初主在中主后者，臧半论之。若初主在末主地分之后者，全不论之。更在临时消息，看身命宫主，及诸星之力，以定贫富贵贱，并其星曜力分，分虽数以定之。凡定三方主远近，先算寿期长短，以三限分之，即可定期远近之灾福也，以定灾福应验之期也。
　　飞配诸宫第十
　　古经云：以二十八宿，定一十二月，将从朔日数之，以定身宫。盖太阴行度，有迟有疾有眺，敷了切难为约定。但以历等，先定太阴所在之宫，便为身宫，以加时所至之宿，便为见生之宿。於此宿上，有三绝之宿，先数七宿为第一绝，次数十宿为第二绝，更数十宿为第三绝，凡相去二十五宿也。假令毕为见生之宿，即从毕数七，至星为第一绝；又从星数十，至尾为第二绝，又从尾数十，至奎为第三绝。凡为三绝日得患者，难治也。右身宫。
　　但生时，诸星曜落在陷宫，及五弱之位者，若与月同宫，即不为陷，缘日月无陷宫故也。或若对望旁合见，即可臧三分之力论之。若在本分王庙之宫，即全力论之。若日木在主，大贵有钱，长寿。火在，妨母。火在前，损日月，臧即可。土在，作事多滞，宜修道。金在，好容貌，多欲，得女人爱慕。水在，好文，心巧有智。交在，宜官。天一在，小年近贵人也。太一在，毒害多灾。若有瘢痕及虫伤，火烧应之，即吉。与交同。右身宫灾福。
　　紫唐经云：以太阳所在之宫宿为命宫，以加时所至之宿，便为命宿。亦於此宿上，有六害之宿。以太阳所在之宿为第一命宿，前数四宿为第二宿，又前数七宿为第三宿，又前数四宿为第五宿，又前为第六。数五宿宿，若诸恶星押此六宿，悉有灾厄。以星曜之力言之，押命宿多灾厄，押意宿多不称意，押事宿多飞祸，押克宿多贼害，押聚宿多死亡，押同宿多离别。假令太阳在娄宿，便以娄为第一命宿，数四至毕为第二意宿，又自毕数七至星为第三事宿，又自星数四至轸为第四克宿，又自轸数四至氏为第五聚宿，又氏数五至箕为第六同宿。他皆仿此。又都例经云：天轮初出地平际，卯上星辰为命宫。以次定一十二位所有灾福，在七强宫中。右命宫。
　　昼生从日，夜生从月，从东出配之至终。如配在七强，福禄殊常。配在五弱位，即福薄，仍须以星曜逆顺，及王庙言之，分其分数，须看配到之处有何星曜照临旁合，以定厚薄。又须看财位强弱助之，若昼生，夜三方主皆弱。右福德。
　　不以昼夜，从财宫主数至财宫，从东出配之至终。看其位高下，及有无星曜照临旁合，定之其主，是日因先代，月因外家，木因官长，火因兵盗，土因奴仆、田园，水因文书，金因妻。如已上宫中有善星，必因上事成之。恶星，因上事破之。首尾，即兵盗破。太一如上天一，因贵人成之。右财帛位。
　　白日从木至月，夜生反此，从东出配之善星守之，长命；恶星见之，夭折。但见木月，有寿。若木逆月在同宫未，则短寿。又恶星克，即夭亡。昼生火与月同，亦夭亡。如土克日，火克月，太一克木，皆臧一分之力。木月又在无力之地，又臧一分之力。火守西没，臧四分之力。火守八煞，恶死。但善见木月，臧一分之力。常以善恶累增损之，则得寿长短。限得阴范策，有百六之会，易周有百八之数。每一纪为一分之寿，即九分，有一，百八岁也。如阴德可延一纪者，即一百二十岁。如定得分数，即余年余月余日尚未知之，即取木星余日，以太阳余日乘之所得，以周天分除之所为岁数，余则弃之。其周天分除不尽者，命以三十除为别本，以一十除为岁数。今且以十二除之月数，不尽为日数，则得所之纪余年余月余日也。每一纪一十二年，此法甚妙。更有一法，在行年宫篇收之。又若生男，后三日及九日，月至火守处。生女，七日后月至土守处，必主撮口，夜生尤甚妙。右寿命宫。
　　昼生从土至火，夜生反此，从东出配之。如是日月木水并好死，是蚀神火孛恶死，金因女人死，土好道死，木卒死，水冷疾死，土腹疾死，火见血死，蚀神惊怕死，孛劫死，天一与恶星并乐死。又常以申酉二位定之，不以贫富贵贱，先须看此二位，大底不宜见火，必主恶死，虽大贵亦不兔之。故李公云：火星入宫一度至三度，笞死；至八度，乃剑死；至十一度，缢死；至十四度，水死；至十七度，咒诅死；至二十度，惊劫死；至二十三度，虫伤、刑害死；至二十六度，非横死；至二十八度，坠扑死；至三十度，市死。又若火在八煞位角亢，水死；氏房心狐魅死；尾箕，虫伤死；斗牛女，抵触死；虚危，魂寐死；室壁，水死；奎娄，虫伤死；胃勖，骨烟死；毕觜参，驰驴死；井鬼柳，捕逐死；星张，马坠死；翼轸，蛇豕死；十五度，必市死。又云：自南六宫乾位，虫伤并市死。北面六度，阴谋水火死。如火伏在此，及身命有木，贵而夭亡。无金木，夭折，中年死。又一法，如算至某年某月日死者，看其火在何宫，及看身命有何星曜，以此言之，即知死之所因也。阳宫从师子宫星宿，顺行数为头，张、翼、轸、角、亢、氏、房、心、尾、箕、斗、牛、女、虚六度已前，皆为阳位也。阴宫从巨蟹、柳宿逆数为头，至鬼、井、参、觜、毕、胃、昴、娄、奎、壁、室、危、虚七度已来，为阴宫也。日月木疾病死，火见血死，土坠死，金因女人死，水文字死，交中朋友死，天一贵人害死，太一兵盗死，不然用兵死。右死囚宫。
　　从师子星宿顺数为头，至张、翼、轸、角、亢、氏、房、心、尾、箕、斗、牛、女、虚六度已来，为阳位也。右阳宫。
　　从巨蟹，柳宿逆至虚七度已来，为阴位也。右阴宫。
　　昼夜皆从月至第八位，东出配之，看此位宫辰宿曜言之。但火土到此宫，即为灾。如火土是主星，不为灾也。即蚀，神天一为灾矣。又看其下临何宫位，以所并之宫是何宫？所临之位是何位？即言其妨害。缘主星在此，不为身分之灾，必临注他人也。如行年星曜到此宫，亦与生时同论之也若生时，即主一生之事。若行年如此者，即，以星曜在此宫，月日为限也。右灾厄宫。
　　昼夜皆从日数至第六宫，从东出配之，以此宫宿所主言之，日月主眼目之疾，木主风疾，火主疮痍，土主肿痛，水主冷疾，金主嗽疾，交中内疾，天一心疾，太一中恶之疾。此乃生时，即一生如此。行年，即一年也。右疾患宫。
　　昼夜从土数至木，从东出配之，以此位宫宿所主言，及看强弱星曜临照，定其吉凶。若身命及此宫配，在师子、人马、磨竭、宝瓶、双女，皆主少兄弟。如得鱼、羊竭、蟹，即多兄弟。如是鱼、羊、人马，夫妻有异类兄弟。又从水数至木，从东出配之，其人克为妙。配在福德相貌位，有兄弟相宜。又以火守，三方主居土位，恶星不克为妙。中所经历者星，是兄弟数。看此位亦如上法，即知姊妹强弱也。如要知兄弟之数，白日看南面之宫有几星，夜生看北面之宫有几星，是兄弟姊妹之数，阳是兄弟，阴是姊妹。要知得力与不得力者，看其星善恶断之也。右兄弟宫。
　　昼夜皆从土至金，东出配之，看星曜论吉凶。但妻宫、妻位并见金，唯不宜见火，见即不吉。若善星助，亦妨。恶星克，即淫乱，恶声名，败家风。若金在娄，亦淫乱。若更火，即为娼妇。若木见，则有二妻，得女人之财。若日月见，得好妻。若土见，难婚及老幼不等。若见水，得好妻，会文字、音律。若蚀神，妻恶。亦妨之，见天一，得贵族之女。见太一，得丑恶之妻。又须以其宫在高下位定之。又从数至日月，从金配之约虚处，以行年配至终。右妻妾宫。
　　是婚姻之年也。此宫唯忌土火，见之必主难婚，或以贱为妻，亦少子。若土见金，又见妻宫，妻多病及不具足。若火见金，妻不良。火在金宫金度，亦同。右会合宫。
　　昼夜从金至土，东出配之。若其中有星曜，如上断之，亦依妻宫断之。右夫宫。
　　昼夜从木至土，从东出配之。若其中有善星，必生好男女。有恶星，必生妨害。如自东出，至加临所至之宫，其中所经历者星曜，是女数。如先见阴星，首生是女。先见阳星，首生是男。以善星为淑善之男，以恶星为凶暴之子。以伏逆为伤害也，以阴阳星定男女力。右男女宫。
　　昼夜从火至木，东出配之。如行年上有金木到，此必有男女。又木到火金元守，有子。又行年至木金元守，火到本元守，亦有子。又土与金水对，少子。若金月与恶星同在翻复，宫绝嗣。若星在阳宫，生时属阴，又在双女身宫，主双生。如增修宫在高位见月，即男女易养。若金在阴阳宫第二分，绝男女，主不生养。右生育宫。
　　昼夜从日至木，东出配之，在有力之位，善星临照，即有好男女。若被恶星克之，即少子难养，有少亦妨之。右男宫。
　　昼夜从月至金，东出配之，一如前法，善恶星断其吉凶。要知其数，看从东出配到之宫，有几个星，是其数也。善星吉，恶星凶。以阴阳星，定其男女也。右女宫。
　　白日从日至土，夜生反此，东出配之，如有善星，父贵。如昼生，日见火；夜生，土见日；日与蚀神同并，主妨父也。右父宫。
　　昼生从金至月，夜生反此，东出配之，看星善恶，定其吉凶。如昼生，火见月；夜生，土见月；及月在土下宫，皆主妨母。日月同在翻复宫，又居东方，此人父母不同类。日三方高，父强；月三方，母强也。凡日月与东出宫背，又被恶星照，此人父母必主离别。如金月在土下宫，母贱，亦恶声名。日宫主及三方主，在奴婢祸害宫，必父贱，及无禄也。若月宫主及三方主，在第六十二，母贱，短寿。右母宫。
　　昼夜从官宫主数至官宫，东出配之，看其高下，在高位，即为官大贵。若在下位，即为官毕下。如虽在高位，主星不照，恶星不克，居官而无禄也。若在下位，主星又照，或居王庙，则为大官，只是不清贵也。如木、日、水、天一交首占高位，为文官。土、火、金、尾、孛在高，居武。常以星力浅深强弱，定其高下。又以其星，是主与不是主，及王庙而言之。又从土至月，东出配之，为武官。从木至水，东出配之，为文官。其高下，如上法断之。右官禄宫。
　　昼生从月至水，夜生反此，东出配之。唯不宜蚀神、太一、土、火并，已与身为仇雠害，施恩祸报。若此星曜对望旁合，同此论之。若此星曜在王庙，反灾为福，宜近武勇之人，结交得力也。若火在小十宫，即被人谋害。又日被火克，月被土克，并不宜知己也。右交游宫。
　　白日从月至日，夜生反此，东出配之，此宫所主，善星见好修饰，见日好道，见木好丹，见月好释，见火多礼，见土好长生之术，见金好女人，见水好文章，见火好武勇，见天一好接贵人，见太一好奸虚作盗。对望旁合见，亦同此。右精魂增修宫。
　　白日从相貌宫至精魂增修宫，夜生反此，东出配之。若得牛、羊、鱼、磨等宫，多情欲。如见金尤甚。若水在羊竭，火在花树，鸳鸯好男色。金月在第四，男女俱淫，为巫现。若金留，与众通。若土木克，则淫於六畜。火与金，淫常不足。金在第八，好男女色。火在第九，亦同。金在狮子，好夺人妻妾。金在蟹、磨，有秽行。月在张九、氏十二、十三、十四、尾十二、胃十四、井二十四，金在奎二、参一、井十九、柳十三、氏五、斗十三、危十一，日在室十三、翼十三，水在井十五、翼三、氏四，火在井十五、翼十五、角六、亢四、氏五，已上皆主淫秽，亦以贱为妻，或受他妻为妻。其宫若男女宫并，即幸於男女也。与奴婢并，即幸於奴婢也。但以所并者，必私通之也。又金在第七位，土火同宫，浮恶毒，与外人私通，不择好恶。金在官宫，月在田宅，合取亲戚为妻，其位高强即吉。右情欲宫。
　　书夜从水至月，从东出配之。如在高位好星见，得奴婢之力。如下位恶星临之，主不得力，宜子细定之。若恶星守照，必婢逆作贼，火土首尾见之，常有害主之心。右奴婢宫。
　　白日从情欲至水，夜生反此，东出配之，看所临之位，必主事多艰迫也。假如临男女宫，即於男女上多致艰迫。右艰迫宫。
　　从天想宫日至月，地想宫从月至日，此二宫皆业次之分也。每宫分为三分，即每分十度也。此定之其事极繁，皆出五行定分经中，此乃更不具录也。右天想宫。
　　秤星力分第十一
　　夫定人灾福，先以身命宫，次以三方主定之。若身命宫主不得力，但得三方主居好处，亦得中下富贵。如三方主俱不得力，身命主在好位，亦得小富小贵。木在第三宫，与月同俱不为陷，又日月无陷宫，所到之处皆如福。如星曜在五弱之位见日月，俱不为陷，仍可臧力论之。如首尾在四正宫，为官之人也。首多吉，尾多凶。如太一、土、火，虽为官，必患恶疮致死也。若身宫主及方主，俱在下位，余星在高位，得三分之力。若居王庙之宿，得六分之力。身命主及方主，俱在下位，居王庙之官，诸星在高位，得七分之力。若诸星不得力、得四分之力。若身命主、方主，在下位，居王庙，余星在高处，亦居王庙、得八分之力。若身命主、方主，居高、余星在下位，居王庙，得九分之力。若身命主居王庙，占高位，得六分之力。若身命主不在好处，三主居主王庙在好处，方主王庙，在下之位，得六分之力。在有力位，但身主、命主一与方主并，即未定其灾福，仍须常见日月，即得十分之力。每星曜见日月，即得十分之力。每星曜见日月，即加二分之力；不见，即可臧二分力论之。星曜在王庙好乐，得多少力各不同。木在室，得八分力；在鬼，得十分力；在人马，得四分之力。火在心，得十分；在斗，得六分。土在斗，得十分；在亢，八分；在虚，四分之力。金在亢，得十分；在胃，九分；在昴，八分力；在毕，六分；在室，五分之力。水在翼，十分；在轸，九分。日在星，十分；在娄，八分。月在胃，八分；在昴，七分；在毕，六分；在蟹宫，得四分力。首在星得六分力；在轸，八分力。尾在壁，八分。天一在女，得十分之力；月一孛柳，得六分之力。若身命主、方主在王庙，居强位见日月，得十分力。若在於本分地位，倍之。如留，又倍之，得三十分之力也。若在下位，得七分之力；见日月，得七分之力。若余星不在王庙，居强位见日月，得八分之力；不见日月，不得力。若余星在高处，不居王庙，得八分之力；不见日月，五分之力。但与主星臧二分力论之也。凡星曜入王庙之宫，不在王庙之度，有及与不及，至与不至，亦须加臧是之。或向或背，亦须增损断之。向王庙之度者，为星跃顺行，其王庙之度在前。若星逆行，其王庙之度在后，即为向也。背王庙之度者，为星曜顺行，其王庙度在后。星逆行，王庙度在前，皆为背也。又及与不及者，为王庙之度在前，星行得至，其度为及也。不及者，为王庙之度在前，星行不至，其度便留，留乃逆，并为不及也？不至者，为星曜逆行，王庙之度在后，欲至其度，而便留，留乃复顺，为不至也，得至者，王庙之度在后，星逆行，入其度也。向者，得及得至者，并城二分力论。若背与不及，不至者，并臧四分论之。若近者，王庙之度三日而得至者，并可臧一分之力论之。若在其王庙之宿度，即十分论之。更若临本分地位者，倍而论之。若留守其宿者，又再倍而论之。若顺，即为文，逆，即为武。须在七强之位，即大贵也。若身命主、方主在五弱之位者，大贫之人也。
　　凡言善星被恶星克者，虽是同宫，须有凌犯即为克也。若恶星在前，日月五星不出其宫行住犯之，即为灾。若恶星在后，星曜逆来浚者，即灾甚也。若善星在前，恶曜逆来犯者，灾亦甚重矣。若星曜在后，恶星逆来凌者，灾尤重也。若善星在前，恶星在后，恶星行疾者，不为凌不凌不犯不为灾也。若七日内有凌犯者，即不为离褪褓。
　　若日月在高处，恶星在下位来克，不为灾也。若善星与日月在下位，恶星在高处来克，必为灾也。若俱在高处，所克不探。若在下位，所犯必重也。若生时，日月交蚀，则不具足也。若火逆来见日月，得善星救，则损目。不救，则撮口死。木主重位，土主重务，金主女人女业，水主文才，火主武略，交主兵权，天一主服色贵，太一主刑杀，日主天子，月主后妃。月在第五，多男女。水在西没，怕妻。火逆，非命。土犯，命少孤，宜为道僧。火犯，命勇猛好杀。木犯，命有寿。金之厄。命有女人之厄。水犯，命劣技能。日犯，命贵人。重彗曜犯，命妨妻。金，性快，自用意。火，性急，难侵犯。土，性厚，多仁惠。水，性聪，多能解。木，性仁，好梗直。日主先代，月主外家，木为福惠，火为官，土为田宅，金为妻，水为艺业。土为腹疾，水为冷疾，火为官事、虫伤，金为女人色欲，木为风疾，水为文学言语。
　　行年灾福第十二
　　但以东出宫为首，一岁一移宫，直须过生日后，方可移宫。常以行年宫，主言其吉凶。若得日为主，须候太阳至本王庙宫宿之时，有喜宜近贵人。如行年得为主，则月水行疾，当以身命主及本主星推之，时为主，则有非常之喜。在顺行之时，仍须在有力之地。木至身命主，先有灾忧，后有大喜。若得火为主，灾在逆伏身命，及行年，必为灾。若是主星，即看何时至官命，及第三、第九，皆为有喜之时也。若得土为主，合作事钝滞，多破财，病病在逆伙之时也。若是主星，即合有土地之权，须在有力之地。若庶人，则多钱。若得金为主，看何时到本王庙之，皆为有喜之时也。又常以生时三绝六害之宿，定逐年吉凶，亦甚准，的宜用之也。岁星入命主，远行起灾。位寅上，得财，见贵人。丑上，兄弟不和。子上，损六畜，或因六畜所损。亥上，忧子。戌上，远行吉。酉上，生贵子，迁官。申上，平平。未上，大喜，亦妨鞍马灾。午上，迁官。巳上，得知己力。辰上，远行即吉。荧惑入命，六十日惊恐，苍肿血光。寅上，失财。丑上，得财。子上，官灾疾病。亥上，忧妻子。戌上，损六畜、奴婢。酉上，女人口舌，妻子血光。申上，为人谋害。未上，作事不成。午上，忧官。巳上，大吉，小人即凶。辰上，兵厄，生时得力，不为灾。镇星入命，夜生灾。寅上，小口破财。丑上，大吉。子上，远行。亥上，子孙争论。未上，迁官。戌上，有喜。酉上，妻患。申上，大吉。午上，加官。巳上，忧小口，哭泣。辰上，破财。太白入命，争讼起。寅上，加衣。丑上，加六畜。子上，忌咒诅。亥上，有疾病、口舌。酉上，逢贵人。戌上，进财。申上，女人为灾。午上，有不测之喜。巳上，大人举焉。辰上，恶人累及。天一到处，皆为喜。太一到处，皆为灾。蚀神入命，毁谤、口舌。寅上，损财。丑上，兄弟不和。子上，父母疾病。亥上，损子。戌上，得贵人力。酉上，损财、妨妻。申上，贵人往来。未上，百事吉。午上，先忧后喜。巳上，得贵人接引。辰上，心不安，为人连累。火至三、六、十一，皆喜。木至二、五、七、九，皆喜。若逆入六、十，火来即死水日火至命，皆为灾。土至三、六、十一，喜。金至三、四、五、十、十二，皆喜。行年至土元守宫，灾至。火元守，合有子。火土见，力臧。至木元守宫，火土见，亦为灾。至金元守，宜婚姻，有子。至水元守宫，土火见，有灾。木见，则不为灾。至月元守宫，火土见，灾重。至日元守宫，宜入仕，见贵人。至土元守宫，亦多灾。日月至土，火元守宫，土火至日月元守官，土至火元守宫，皆为灾重。日至金元守，喜。火至金元守，有女人灾。土至金元守，喜。土至木元守，有官灾。木至火元守，有子。火至土元守？喜。土至日元守，灾。火至月元守，破财、疾病。木至土元守，大富，得财。金至土元守，大吉。金至木元守，因女人破财。金至火元守，心疾。金至水元守，因文书喜。水至木元守，有盗。水至金元守，有吉。火至木元守，忧公事。日月至木元守，皆有喜。
　　右件，行年更有细微灾福，备在诸经，此即撮要而已，故不尽录也。
　　灵台经竟　 
　　
