太上秘法镇宅灵符
　　经名：太上秘法镇宅灵符。撰人不祥。一卷。底本出处：《正统道藏》洞真部神符类。
　　太上秘法镇宅灵符
　　谨按上元经云：昔汉孝文皇帝，问天老曰：人家谓有三愚之宅者何？天老答曰：三愚之宅者、其宅前高后低者为一愚，北有流水者为二愚，东南高西北平为三愚。帝忽因一日，私行至弘农县界，见一家，正住三愚、之宅。其宅甚是豪富，大小五十余口。帝叹讶非常，而回宫内。至来日、遂语阴阳官二人，更换衣服，一二人同至其家门首，欲问其宅因由。门人一见，即报主人。门前有三人，欲求相见。进平闻之，急令请入，邀於厅上。主客礼毕，就厅而坐。进平置酒，饮酒之次，帝问主人曰：何姓？答曰：姓刘，名进平。又问曰：住此宅得几多年？进平答曰：住此宅，今经三十余年。帝曰：谨按宅经云，此宅正系三愚之宅，其地大凶，人不可居之。有何方术，而成安吉之宅，愿闻之。进平答曰：一自初居，此宅甚见灾祸，损耗财物，伤折人口，官病连年，六畜不安，大小不宁，贫乏甚至。忽於一日，天将欲晚，有二书生，不知从何方来本家投宿谒食。进平缘为家贫，只有些小糜粥，以供二生。食毕，遂问进平，此宅甚凶，何得居之？进平对曰：实为家贫，迁移不得。二生曰：吾有法卫，教公镇宅，不须移动。进平拜告蒙赐法术，愿听教矣。其二生，即传此七十二道镇宅灵符。遂云镇宅十年，大富贵二十年，子孙昌盛三十年，必有白衣天子入宅。所验一一见之，但只有白衣天子未见其验。文帝笑而问曰：二生何在？进平对曰：传符法了，便辞而去。出门约五十步不见，惟有白气一道，上天而去。帝曰：符其可得而闻乎？进平於是将符即时进上。文帝遂获此符，回宫劫令奉行。此符传於天下，镇宅普护，家家清吉，户户康宁。上、真垂佑，灾害．不生。福寿增延，子孙荣显。田蚕倍盛，六畜兴生。扫除精怪，荡灭妖氛。灵符秘妙，永镇门庭。此符灵验，来历甚多。述之难尽，爰用馒梓，以广其传一百。
　　璇玑八卦之图
　　厌釜呜狗上床，斩火光切鬼。
　　厌除炁运，阴阳不和。
　　厌猪猫犬等，自食子怪。
　　厌除口舌，恶事，侵害。
　　厌除祸害之鬼。
　　厌除凶殃侵害之鬼。
　　厌刀兵、衰耗之鬼。
　　厌镇凶恶之鬼。
　　厌牛马六畜死伤鬼。
　　招金银入宅，富贵不逢殃祸。
　　厌除风火之怪。
　　厌盗贼、口舌、无端之鬼。
　　厌水潦火光怪。
　　厌鸡夜呜，百怪之鬼。
　　厌不宜男女长命。
　　厌时气不和，恶事灭。
　　厌横损财，谋害之鬼。
　　厌亡失、克害人口之鬼。
　　厌恶鬼。
　　厌除养蚕不成之鬼。
　　厌牲畜物损伤人之鬼。
　　厌飞尸鬼侵害人口。
　　厌恶梦、经求无利息。
　　此符大招官职。
　　宜官职，斩伏尸为祸。
　　厌西方土气损人口。
　　厌除北方土气耗损之鬼。
　　厌伏尸鬼损害人口。
　　厌南方土气害人口。
　　盗贼不侵，万事称意。
　　厌除家鬼克害人口。
　　厌除口舌、疾病之灾。
　　厌中央土气移动鬼。
　　龙神非佛。
　　此符大招经求遂意。
　　厌犬鸡、狐狸呜，上屋。
　　招金银自入，大富贵。
　　厌蛇虫作诸怪祟。
　　保宅舍、门户、人口清吉。
　　厌神祠精魅鬼。
　　厌煞星。
　　厌除发狂万物之精。
　　厌东方土气精耗鬼。
　　厌除官刑狱鬼。
　　厌老树木作精魅鬼。
　　厌鬼怪不时呼人姓名。
　　厌盗贼惊恐人。
　　厌除淫祠奸恶之鬼。
　　三光百灵雷电不侵。
　　厌伏尸蛀煞鬼。
　　厌除太岁疾疫之侵。
　　厌不宜田蚕、疾病之鬼。
　　厌天返地覆，马不生儿之鬼。
　　厌百怪口舌之鬼。
　　厌官司呼唤火速事。
　　厌蛇鼠食蚕，夫妇反目不和事。
　　辟邪驱鬼，复正保家。
　　田蚕六畜蕃息。
　　厌疫气百杂鬼。
　　厌除百鬼不得害人。
　　厌梦寐惊人鬼。
　　宜子孙大贵，和睦长命。
　　厌产育男女，胎衣血腥不净鬼。
　　厌除疾病连绵之鬼。
　　厌牛马六畜死，奴婢逃亡之鬼。
　　厌病、盗贼、虚耗之鬼。
　　厌惊恐人之鬼。
　　厌病患沈重，臧福短寿之鬼。
　　除腹胀饮食不下鬼。
　　厌产耗鬼不来克害。
　　厌丘冢伏尸疾病鬼。
　　厌不祥牛畜生产鬼。
　　每月圣降之日
　　正月初七日、二月初八日、三月初三日圣诞初九日四月初四日、五月初五日、六月初七日、七月初七日、八月十三日、九月初九日、十月二十一日、十一月初七日、十二月二十七日。
　　供养之仪
　　笺、沈、降真、各只宜一灶不宜合和悉有麝。木樨、栀子、梅花、松、栢、净茶、枣汤。
　　忌食
　　雁、鳗、龟、电、黑鲤、鳟鳝、生葱、韭、蒜、荽、牛、犬。
　　太上秘法镇宅灵符竟
　　
