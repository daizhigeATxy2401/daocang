太上洞真经洞章符
　　经名：太上洞真经洞章符。撰人不详。一卷。底本出处：《正统道藏》洞真部神符类。
　　太上洞真经洞章符
　　洞章符如左
　　太上三气，化为神符，号曰：三元无量洞章。制命六甲，运使五行。率离还合，却死来生。消除三鬼，涤荡五神。五神一曰五尸，三鬼一曰三虫。虫、尸互名，参神乱鬼。在人身者，劝为恶事。良辰吉日，上白玄司。太上有命，勑诸天神。领摄尸鬼，劾人罪愆。司命考算，黜愚陟贤。贤者上学，清斋治身。舍恶习善，拘制鬼尸。除灭凶气，引纳吉神。受符佩带，存思在心。太一降神名上生籍，永免九地之忧，长保三清之乐也。
　　洞章符告文
　　某号某年太岁某某月日时，粪土臣妾某州县乡里，某人姓名。先身乘条，庆染来质。轮转九天，流祚不绝。得参玄洞之经，陶炼微妙之术。恐三虫未荡，五尸奏疾。谨请洞章秘符，灭落尸虫，削死上生，一如太真朋科律令。
　　三尸：上尸、中尸、下尸。五尸：青尸、赤尸、白尸、黑尸、黄尸。三尸、五尸，俱入黄泉。吾升青天保长生，乐未央，世世居天王。
　　右五尸秘咒朝朝密言之
　　左无英，右白元，中司命，上太一，下桃康。结精神，摄魂魄，延年命，定百神，益精气，削死目，正生名。五老度符籍，五灵奉洞章。提携吾与我，逍遥宴玉京。
　　右五灵密咒，夕夕密言之。
　　生策五符
　　　 
　　右第一，保神长生符策。本命日日中时朱书青纸作二枚夜半，入一室存思毕，向本命服一枚，以刀从上下黑点处中被之。左一半内灶火中，右半内井水中。本命常如此，帝记命券也。
　　右第二，不死飞仙符策。本命日平旦，青书白纸，向东服之。
　　右第三，灭尸安命符策。本命日日中，朱书白纸一枚，向南服。
　　右第四，记年安形符策。本命日日暮，朱书白纸，向本命服之。
　　右第五，制套魄宝命符策。本命之月，本命之日，本命之时，朱书白纸，北向服之。不知生月日时，以戊午日日中时服之。
　　五籍五符，服之依法，行则佩之。存号曰策，修习在精。名书玉历，五神降灵，同升玄极也中凡咒诵炼一气安神却魔。临自存思，叩齿振威，警诫内外。先密诵灭邪咒曰：
　　黄中策气斩妖宗，察制强精断邪翁。太上有命太上房，急召北帝诣玉宫。奉承威令宣魔王，九气蓊郁与命冲。秘藏玉文方就隆，三天运明六天运终。贤者哉。
　　密咒毕，乃诵咏诸经。不然，则众邪干人上士。勤习之，则魔神敬护。若服符、行符、佩滞，策不诵诸咒，直密咒此，便服佩随意也。
　　五威五武符，佩之延年益算，威鬼伏人，一切敬抑。鬼魅百精，不敢干人，长生吉祥。
　　右太上大神，执蛇止毒。以威凶邪，不害真正。
　　原阙符篆。
　　右太上，神虎，五武雄精。摧魔伏恶，卫护忠良。
　　原阙符篆。
　　右无上玄老，龙蛇之王。威神振肃，幽隐必周。凶人恶鬼，莫不畏伏。
　　原阙符篆。
　　右太一天尊，把持斗柄。所指者破，所临者状。佑善罚恶，降接清真。五灵侍卫，神官罗陈。受者存之，谛忆勿忘。三年之后，亲睹尊神也。
　　某号年太岁某某月母时，某州郡县乡里，男女姓名，年若干岁。请无极大都督五威五武神符，佩之辟兵。入水不逢蚊龙沁入山不逢虎狼蛇虺。恶人见我。摧心失胆。鬼神见我，伏不敢起。诛符破庙，断截六天。余号群精万魅，所在里社邑域，符传见我，皆来谒拜。荷乘威武，横行天下，众邪挚伏。谨奉行真符，一如太上老君律令。
　　右五威五武符，佩之，写图勿题右注也。
　　太一扶命延年神符，如左。
　　某号年太岁某某月日时，某州郡县乡里，男女姓名。好道乐生，太上子孙。某属神仙玉历，北斗七星君。值今时难，世恶群邪。互行其身，恐不全度。请受太一，扶命延年神符，以自防保。肉人受符之后，行来出入，无有忧患。魍魉鬼贼，见符皆即伏匿。土地真官，皆共送迎，不得有违。急急如神符本旨律令。
　　太上洞真经洞章符竟
　　
