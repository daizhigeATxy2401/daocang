宋真宗御制玉京集
　　经名：宋真宗御制玉京集。六卷。宋真宗撰。底本出处：《正统道藏》洞真部表奏类。
　　宋真宗御制玉京集卷之一
　　谢瑞麦表一道
　　玉皇
　　嗣天子臣某诚感诚庆，顿首顿首，再拜上言，臣比者朝真之礼，虽徇於傒来；若厉之心，实虞於凉薄。顾惟福壤，遽显祥征，俾彼膏田，再生嘉穟。睹灵休之协契，知天意之眷怀。祗荷降祯，益思自励。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢祥瑞表三道
　　三清
　　嗣天子臣某诚感诚庆，顿首顿首，再拜上言，臣伏以龙井桧坛，梼灵禧而顺拜；福庭太室，揆言日而告期。枚卜攸同，多仪斯荐，高旻降鉴，嘉应发祥。内顾眇冲；诞膺於介祉；永惟励翼，用答於凝祯。臣无任感幸激切之至，谨奉表称谢以闻。臣某诚感诚庆，顿首顿首，谨言。
　　玉皇
　　嗣天子臣某诚感诚庆，顿首顿首，再拜上言，臣伏以飙驭降祯，驻仙游於中禁；璇图协庆，示宝诲於亿年。顾令序之载临，乃精衷而绍荐。天祺纷委，允彰眷佑之怀；夕惕无忘，益励夤威之志。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　圣祖天尊大帝
　　嗣天子臣某诚感诚庆，顿首顿首，再拜上言，伏以报况於龙井福庭，先期已戒；祇见於琳宫清庙，昭告虔伸。礼盛焫萧，乐扬拊石。盖灵源之敷佑，故瑞典而斯隆。锡类之仁，绍彰於丕应；遹追之孝，永励於精衷。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢天地祥瑞表一道
　　玉皇
　　嗣天子臣某诚感诚庆，顿首顿首，再拜上言，伏以精衷昭格，乃感动於灵心；嘉应诞敷，实章明於天眷。臣比者礼文祇考，毖祀恭修。膺穹昊之降衷，荷珍符之锡佑。祥经交焕，瑞物荐臻。表福祉之来成，示基图之永固。内惭凉德，获显鸿祯，益励小心，用承丕锡。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢雨表二道
　　三清
　　嗣天子臣某诚感诚庆，顿首顿首，再拜上言，伏以缵绍庆基，统临浃寓，宝资天佑，用保民和。近者方展燔禋，稍愆十雨，虑伤稼穑，致爽千箱。冀观离毕之祥，庶协充箱之望。爰伸密祷，果洽明征。式顾原田，已沾膏泽。穹旻之眷，既同影响而冥符；夙夜之心，益鉴盘盂而自励。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　玉皇
　　嗣天子臣某诚感诚庆，顿首顿首，再拜上言，臣绍临绵寓，获致洽平，祇答鉴观，岂忘寤寐。近者方成茂典，稍属愆阳。多稼充箱，屡亏於丰茂；油云触石，冀睹於沾濡。密祷虔伸，明征下浃，俄流甘泽，溥济大田。眷佑之祥，既昭昭而响答；钦承之志，尤翼翼而日增。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　为皇子谢加恩表二道
　　三清
　　嗣天子臣某诚感诚庆，顿首顿首，再拜上言，伏以洪覆之灵，诞敷於丕佑；本枝之盛，克固於永图。某祇受天祺，年当就傅，载询国典，礼有建封。爰疏宠於苴茅，复升荣於环卫。诞昭嘉庆，实帝室之增华；率励精心，庶神禧之昭报。益期介祉，常茂多祥。臣无任感幸激切之至，谨奉表称谢以闻。臣诚感诚庆，顿首顿首，再拜谨言。
　　嗣皇子臣某诚感诚庆，顿首顿首，再拜上言，伏奉制书云云者，仰被茂恩，伏增荣惧。恭以疏封之典诚，属於本枝；列爵之崇允，归於盛德。伏念臣适当稚齿，获备维城。奉慈训於承颜，方蒙天荫；锡徽章於启宇，遽焕国经。位峻桓圭，秩尊环卫。集邦家之异数，昭藩屏之鸿辉。敢不自励夙宵，服勤诗礼。务交修於忠孝，庶永洽於庆灵。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　为皇子生日表一道
　　玉皇
　　嗣皇子臣某诚感诚庆，顿首顿首，再拜上言，伏以候当朱夏，月届正阳。邻元历既望之辰，乃本枝载诞之日。天心锡佑，宗绪凝祯，俾百福之咸宜，实三灵之丕贶。敢不益勤斋栗，用报高明，期昭鉴之俯临，庶繁禧之常茂。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢忠武军大麦表一道
　　玉皇
　　嗣天子臣某诚感诚庆，顿首顿首，再拜上言，今睹忠武军奏大麦一茎七穗者，窃以灵心眷顾，瑞典昭彰，瞻彼原田，育兹嘉麦。而况生关辅之奥壤，俯接於都畿。因农亩之效祥，用昭於善岁。既钦承於丕佑，弥励翼於精忠。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢玉石过淄州气色表一道
　　玉皇
　　嗣天子臣某诚感诚庆，顿首顿首，再拜上言，今以将谋刻像，恭侍殊庭。爰自海滨，采兹燕石，遵涂所届，善应攸敷。因景物之效祥，见穹旻之降鉴。内循冲眇，仰荷顾怀，益励素衷，用承鸿佑。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢瑞应表一道
　　玉皇
　　嗣天子臣某诚感诚庆，顿首顿首，再拜上言，伏以灵宫款谒，将祝於纯禧；瑞谍章明，用昭於景贶。矧先期之诞戒，复清醮之方修。素魄效祥，矞云表异。降瀼瀼之甘露，沾郁郁之乔柯。内顾眇躬，膺兹丕应。钦承之志，实积於夤威；敷佑之仁，庶隆於亿万。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　冬至谢表一道
　　玉皇
　　嗣天子臣某诚感诚庆，顿首顿首，再拜上言，伏以岁序言周，天正斯届。大田之稼，克协於顺成；率土之民，咸跻於仁寿。臣获膺灵眷，仰绍庆基。万国来庭，实怀於景贶；九功惟序，永赖於纯禧。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　年节谢表一道
　　玉皇
　　嗣天子臣某诚感诚庆，顿首顿首，再拜上言，伏以铜仪成岁，缇管生春。罄寓多欢，咸跻於仁寿；含灵有幸，并集於福禧。臣猥以眇躬，缵兹丕绪。夙兴之志，敢怠於钦承；绍至之祥，益期於昭锡。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　奏告加上圣号表三道
　　玉皇
　　嗣天子臣某诚感诚庆，顿首顿首，再拜上言，臣猥以眇冲，承兹保佑。俯临绵寓，既荷於监观；仰报降真，敢忘於乾巩。是以翘瞻紫极，恭荐鸿名。由显应之下垂，俾精衷之上达。今则对越真像，昭示辅臣，将申命於攸司，仁诞兴於徽则。清都在望，同咫尺之不违；丹腑罄伸，庶高明而斯察。谨奉表启告以闻。臣某诚感诚庆，顿首顿首，再拜谨言。
　　又
　　嗣天子臣某诚感诚惧，顿首顿首，再拜上言，臣绍临区宇，获保於隆平；降鉴基图，永惟於眷佑。是以虔瞻普宙，仰荐强名。伸有翼之精心，答无疆之宝命。今则已颁中诏，诞告外庭。顾盛典之克伸，实鸿灵而俯照。内思凉薄，弥切夤威。但励至恭，庶昭丕锡。臣无任精虔激切之至，谨奉表奏告以闻。臣某诚惶诚惧，顿首顿首，再拜谨言。
　　圣祖天尊大帝
　　嗣天子臣某诚惶诚惧，顿首顿首，再拜上言，臣承积累之丕绪，获抚中区；荷太紫之鸿祯，用成至治。仰瞻璇极，祇荐宝名。克膺眷佑之仁，俾展夤威之礼。今则已伸诞告，盛显降祥，内顾眇冲，敢忘钦翼。臣无任精虔激切之至，谨奉表奏告以闻。臣某诚惶诚惧，顿首顿首，再拜谨言。
　　为奏告上圣号祥瑞表一道
　　玉皇
　　嗣天子臣某诚感诚庆，顿首顿首，再拜上言，臣恭藉鸿灵，获隆基绪，方崇徽称，用报监观。恭对睟容，亲告台席。遽显彰於美应，获纷睹於祥经。顾以眇躯，承兹景贶，但虔夕惕，以答天祺。臣无任感幸之至，谨奉表称谢以闻。臣某诚感诚幸，顿首顿首，再拜谨言。
　　谢降制告论恭上圣号表一道
　　玉皇
　　嗣天子臣某诚感诚庆，顿首顿首，再拜上言，臣获膺宝历，用抚烝民。承眷佑之无疆，励夤威而有益。由是仰瞻普宙，俯率绵区。罄达精衷，上崇显号。爰询今日，诞布外庭。百执交趋，共忻於嘉会；九清垂鉴，增盛於祯期。敢不夕惕惟夤，夙兴靡舍。庶茂宣於大典，俾钦奉於鸿灵。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢降制祥瑞表一道
　　玉皇
　　嗣天子臣某诚感诚庆，顿首顿首，再拜上言，臣抑怀纯锡，俯率舆民。祇荐鸿名，茂扬宝贶。外庭宣布，方协於元辰；嘉瑞章明，用昭於丕眷。顾惟菲德，荐觌祥征，益务至虔，永承善应。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢上宝号表一道
　　圣祖天尊大帝
　　嗣天子臣某诚感诚庆，顿首顿首，再拜上言，伏以膺积累之祥，丕图获启；荷鉴观之德，盛典攸伸。臣虔绍庆灵，抚绥黎献。寰区底定，允赖於降祯；夙夜励精，敢忘於昭报。是以俯
　　同绵宇，仰望玄都，共荐丕名，庶扬鸿佑。凌兢之至方，靡於自宁；顾諟之仁遽，彰於下济。今则已谐宣布，将讲礼容。过天听之盖高，由仙源之协赞。内惟冲眇，祇戴诒谋，但益夤威，钦承锡类。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢上宝号祥瑞表一道
　　圣祖天算大帝
　　嗣天子臣某诚感诚庆，顿首顿首，再拜上言，臣钦承覆冒，祇绍和平，但励至虔，用膺介祉。比者俯同罄宇，恭上鸿名，式揆元辰，方从诞布。精心励翼，尚切於战兢；嘉应咸通，遽彰於鉴佑。永惟锡类，茂显降祯，益务夤威，丕隆道荫。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢允上宝号表一道
　　玉皇
　　嗣天子臣某诚感诚庆，顿首顿首，再拜上言；臣闻丕图累盛，由普宙之鉴临；善应诞彰，自清都之昭感。获荷高明之降顾，实增寤寐之夤恭。窃以臣克绍成基，有惭菲质，茂膺宝命，荐锡元符。俾四海之咸宁，赖九阳之垂贶。虽巍巍之德祇答无阶，而栗栗之心励精曷舍。由是思同率土，上荐鸿名，乾巩内深，诚思罄竭，威神仰望，弥切凌兢。伏蒙天意冥通，灵谋协契，昭兹恳至，示以允俞。今则宣布绵区肃修大典。岂唯冲眇，曲被於顾怀，实亦寰瀛，共承於覆冒。但勤夙夜，用表钦崇。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢祥异等表一道
　　圣祖天尊大帝
　　嗣天子臣某诚感诚庆，顿首顿首，再拜上言，伏以开奥之图，早膺於丕锡；集真之馆，爰励於精心。顾宝阁之肇营，盖琅函而斯奉。崇梁错事，明应储祥。实耸动於舆情，益昭彰於瑞典。恭承景贶，伏积虔诚。臣无任感幸激切之至，谨奉表称谢以闻。臣某诚感诚庆，顿首顿首。再拜谨言。
　　宋真宗御制玉京集卷之一竟
　　宋真宗御制玉京集卷之二
　　真游殿祥瑞表十道
　　天
　　嗣天子臣某诚感诚庆，顿首顿首，再拜上言，臣钦奉仙游，缮完秘殿，僝功斯协，降鉴尤明。顾瑞典之交呈，实灵心而丕显。载惟凉德，获荷於祥征；守乃庆基，益勤於洁志。臣无任感幸激切之至，谨奉表称谢以闻。臣诚感诚庆，顿首顿首，再拜谨言。
　　圣祖天尊大帝
　　嗣天子臣某诚感诚庆，顿首顿首，再拜上言，伏以飚游降格，兰殿增修。顾栋宇之方新，睹祺祥之纷集。虔披瑞谍，茂显灵心。眷佑之仁，既邦家而允洽；钦承之志，谅夙夜而无渝。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　宣祖皇帝
　　嗣天子臣某诚感诚庆，顿首顿首，再拜上言，仰奉仙宗，俯新秘殿。钦承之意，获动於监 观；纷委之祥，茂彰於尤异。内惟凉德，荐睹鸿祯。但励战兢，用承眷佑。臣无任感幸激切之至，谨奉表称谢以闻。臣诚感诚庆，顿首顿首，再拜谨言。
　　太祖皇帝
　　嗣天子臣某诚感诚庆，顿首顿首，再拜上言，伏以真驭降临，告发祥於邃古；曾轩增茸，答储祉於清都。征役在辰，流祯屡显。瑞图柢考，实佑於家邦；庆绪恭承，庶隆於宗社。臣无任感幸激切之至，谨奉表称谢以闻。臣诚感诚庆，顿首顿首，再拜谨言。
　　太宗皇帝
　　嗣天子臣某诚感诚庆，顿首顿首，再拜上言，伏以真驭排云，茂颁於鸿佑；曾轩（ ）日，用茸於宏规。言属僝工，荐彰降鉴。祯祥纷委，永荷於垂恩；宗佑钦承，益隆於追孝。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　昭宪皇后
　　嗣天子臣某诚感诚庆，顿首顿首，再拜上言，伏以鸿绪发祥，皇图累盛。言新宝构，用志飚游。栋宇方兴，荐昭於明应；祺祥迭委，实荷於贻谋。益励孝思，以承基命。臣无任感幸激切之至，谨奉表称谢以闻。臣诚感诚庆，顿首顿首，再拜谨言。
　　孝明皇后
　　嗣天子臣某诚感诚庆，顿首顿首，再拜上言，伏以驾飚之游，俯临於秘宇；凌云之构，钦奉於灵源。完茸在辰，祺祥迭矩。瑞图祇考，实茂於降祯；慈训永怀，益增於追孝。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　明德皇后
　　嗣天子臣某诚感诚庆，顿首顿首，再拜上言，伏以层霄降迩，久驻於禁闱；崇栋增基，庶扬於宝贶。群工咸集，嘉瑞茂昭。燕翼之仁，上怀於慈训；凌兢之志，永励於孝思。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　懿德皇后
　　嗣天子臣某诚感诚庆，顿首顿首，再拜上言，向以宝贶昭彰，飙游临暨。顾延真之秘殿，茸大状之宏模。丕应荐敷，嘉祥茂显。祯图有焕，累集於家邦；慈训追思，增勤於寤寐。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　元德皇后
　　嗣天子臣某诚感诚庆，顿首顿首，再拜上言，向以降紫清之御，久集於宸闱；恢栋宇之规，用昭於丕佑。鸿祯茂显，嘉瑞继臻。俯念眇躬，诞隆於美应；载惟慈训，伏切於至怀。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　万岁殿祥瑞表十一道
　　三清
　　嗣天子臣某诚感诚庆，顿首顿首，再拜上言，伏以内寝兴工，方从於必茸；上真降鉴，曲表於殊祥。克协祥图，允彰灵眷。内惭菲德，茂集於监观；仰报璇霄，但增於励翼。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　玉皇
　　嗣天子臣某诚感诚庆，顿首顿首，再拜上言，近以茸宇禁闱，方从於征役；储仁霄极，荐睹於降祯。瑞典交臻，灵心茂显。高明之佑，实表於无方；钦翼之心，敢忘於若厉。臣无任感幸激切之至，谨奉表称谢以闻。臣某诚感诚庆。顿首顿首，再拜谨言。
　　圣祖天尊大帝
　　嗣天子臣某诚感诚庆，顿首顿首，再拜上言，近以两仪之殿，方茸於规模；百世之祥，茂垂於眷佑。克成壮丽，交集祯祺。眇薄之姿，曲膺於介祉；缵承之志，但励於至虔。臣无任感
　　幸激切之至，谨奉表称谢以闻。臣某诚感诚庆，顿首顿首，再拜谨言。
　　宣祖皇帝
　　嗣天子臣某诚感诚庆，顿首顿首，再拜上言，近以官司率职，用茸於中闱；帝室开祥，茂膺於累善。钦承嘉贶，荐睹殊祯。瑞典有孚，实昭於鸿荫；孝心无怠，永奉於皇灵。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　太祖皇帝
　　嗣天子臣某诚感诚庆，顿首顿首，再拜上言，近以宸闱必茸，久（ ）於舆工；吉日协期，爰从於授役。宗祊积德，符瑞炳灵。仰绍丕图，茂膺於眷佑；内循菲质，但切於凌兢。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　太宗皇帝
　　嗣天子臣某诚感诚庆，顿首顿首，再拜上言，近者遵壮丽之规，言修於帝宇；膺积累之佑，茂显於天祺。宗佑炳灵，福祥迭矩。内惟眇德，获盛祯猷，益务钦承，用符追遹。臣无任感幸
　　激切之至，谨奉表称谢以闻。臣某诚感诚庆，顿首顿首，再拜谨言。
　　昭宪皇后
　　嗣天子臣某诚感诚庆，顿首顿首，再拜上言，近以禁宇历年，颇亏於宏壮；良工揆日，爰务於缮完。嘉应荐彰，丕祯屡觌。宗祊之佑，俯示於发祥；夙夜之心，敢忘於追孝。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　孝明皇后
　　嗣天子臣某诚感诚庆，顿首顿首，再拜上言，近以中闱授役，方在缮完，普宙降祥、遽彰鉴佑，嘉祥屡睹，瑞典寔符。缵绍基图，茂臻於善应；励精夙夜，庶展於孝思。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　明德皇后
　　嗣天子臣某诚感诚庆，顿首顿首，再拜上言，近以丹禁累年，莫展斧斤之效；梓人率职，荐遵壮丽之规。方在授工，屡观荐瑞。宗祧之佑，彰累洽於有开；缮治之心，励夤恭於善守。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　懿德皇后
　　嗣天子臣某诚感诚庆，顿首顿首，再拜上言，近以大壮之规，方崇於中禁；纷委之瑞，荐洽於祯期。宗稷降灵，家邦协吉。荷发祥之佑，介祉交臻；伸追孝之心，鸿仁永恃。臣无任感
　　幸激切之至，谨奉表称谢以闻。臣某诚感诚庆，顿首顿首，再拜谨言。
　　元德皇后
　　嗣天子臣某诚感诚庆，顿首顿首，再拜上言，近以彤闱茸宇，方属程工，紫宙降祯，屡观善应。瑞图允协，丕贶实隆。宗佑之仁，俯垂於保佑；家邦之庆，愈励於缵承。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢皇子加恩表一道
　　太宗皇帝启圣院影殿
　　嗣天子臣某诚感诚庆，顿首顿首，再拜上言，臣祗荷天祺，茂隆世冑。熊罴叶梦，早盛於本枝；宝玉分封，今膺於丕典。仰凭燕翼，用保延洪。属明命之已须，励孝思而弥积。庆灵追感，夙夜增虔。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　为元德皇后升祔表二道
　　天
　　嗣天子臣某诚感诚庆，顿首顿首，再拜上言，臣今者升祔先后，合飨神宗。揆元辰於日宫，展鸿仪於太室。允祔眷佑，获举典章。虔伸若厉之心，用伫来同之应。伏冀繁阴不作，爱景有融。表穹昊之降灵，俾声明之茂着。臣无任精虔激切之至，谨奉表奏告以闻。臣某诚感诚庆，顿首顿首，再拜谨言。
　　又
　　嗣天子臣某诚惶诚惧，顿首顿首，再拜上言。臣比者，伸劬劳之感，展升祔之仪。已只考於元辰，方虔修於合飨。虑因阴曀，或失礼容。慰夕惕之交增，祈神休之俯洽。伏望克逢霁景，获显祥征。俾盛典之有成，安孝思之无措。臣无任精虔激切之至，谨奉表奏告以闻#1臣某诚惶诚惧，顿首顿首，再拜谨言。
　　谢祥端表一道
　　天
　　嗣天子臣某诚感诚庆，顿首顿首，再拜上言，伏以仙驭降临，聿当於阳月；元辰肇纪，用答於上旻。顾令晨之载周，乃契诚而仰荐。灵心昭感，垂嘉瑞以章明；神贶钦承，实至精而增积。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　宋真宗御制玉京集卷之二竟
　　#1『 闻』 原作『开』，误，据文义改。
　　宋真宗御制玉京集卷之三
　　谢皇子加恩表一道
　　玉皇
　　嗣天子臣某诚感诚庆，顿首顿首，再拜上言，比者，自天之佑下，庇於本枝；裂壤之封获，颁於成命。臣仰膺灵眷，克盛帝图。孺子胜衣，早凭丕荫。名邦祚土，载峻宠章。家邦之祉实隆，太紫之仁曷报。惟思祇栗，慎守於庆基；庶洽升平，用承於大造。臣无任感幸激切之至，谨奉表称谢以闻。臣诚感诚庆，顿首顿首，再拜谨言。
　　为流决刑禁表一道
　　天
　　嗣天子臣某诚感诚庆，顿首顿首，再拜上言，伏念猥以眇冲，抚兹亿兆，克隆继体，实自降祥。今以方属长嬴，深伤缧系。将仰祈於锡羡，敢俯议於在宽。是用躬临，各从原减。冀延丕佑，用保修龄。虔伸祇告之诚，恭伫咸宜之应。谨奉表启告以闻。臣某诚感诚庆，顿首顿首，再拜谨言。
　　迎奉圣像表一道
　　天
　　嗣天子臣某诚感诚庆，顿首顿首，再拜上言，伏以答元命之符，肇新於秘宇；摹高真之像，已庆於成功。仙驭远迎，中涂俯届。荷威灵之所被，故跋履之攸宜。敢荐精衷，用扬丕贶，益期介祉，以慰徯来。臣无任瞻望激切之至，谨奉表以闻。臣某诚感诚庆，顿首顿首，再拜谨言。
　　谢立仗景色表一道
　　天
　　嗣天子臣某诚感诚庆，顿首顿首，再拜上言，伏以恭绍帝图，允膺天佑。盛仪每举，纯缎必臻。比者，聿届元正，言陈朝礼。顾来庭於万国，承锡佑於三灵。旭景含和，与情胥悦。盖高穹之委鉴，故景福以咸宜。益励夤恭，用酬保乂臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢皇后授册表一道
　　天
　　嗣天子臣某诚感诚庆，顿首顿首，再拜上言。伏念猥以眇躯，绍兹宝命，思隆内则，用训多方。今者，妙选元妃，俾临中馈。庶宗祊而仰奉，期风化而下流。爰考令辰，恭膺茂典。缅瞻霄极，实茂於福禧；俯守璇图，愈怀於祇栗。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　降圣节谢表一道
　　天
　　嗣天子臣某诚感诚庆，顿首顿首，再拜上言，伏以早纡飚驾，俯降中闱，亲听宝音，缅闻鸿绪，肇新令节，用茂纯禧。今则聿届首冬，复临元日。祺祥总至，实显於顾怀；夙夜励精，用承於保佑臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　冬至谢表二道
　　天
　　嗣天子臣某诚感诚庆，顿首顿首，再拜上言，伏以建子之月，履长之辰，九域蒸黎，克隆於祉福；万龄命历，益洽於延洪。臣内顾眇躬，绍膺丕构。无疆之佑，曲荷於鉴临；若厉之心，益隆於钦奉。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。　　　　
　　玉皇
　　嗣天子臣某诚感诚庆，顿首顿首，再拜上言，臣祇守成基，顾惭凉德。膺上穹之锡佑，致率土之洽平。今以冬律戒期，天正协节。九围底定，咸被於福禧；五稼顺成，罔闻於疵疠。荷紫清之贶施，增夙夜之战兢。期益励於抚绥，用永康於生植。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　年节谢表一道
　　天
　　嗣天子臣某诚感诚庆，顿首顿首，再拜上言，伏以三阳肇始，万汇咸新，溥率来宾，或修於职贡；照临无外，并洽於王正。臣获绍庆灵，诞膺保佑。怀生之福，既荷於昭彰；报贶之心，愈增於祇栗。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢圣祖降表一道
　　三清
　　嗣天子臣某诚感诚庆，顿首顿首，再拜上言，今月十七日、十八日获於夕寐，得奉灵期。二十四日，爰在禁庭。肇纡飙驾，丕休所集，方册未闻，眇德载思，战兢罔措。伏念臣绍承，命历临抚，烝黎夕惕，靡忘夙兴。是念高穹之听，俯鉴於励精；率土之滨，克谐於治定。向者，荐颁秘箓，恭展上仪，实愧冲人，遽扬盛节。比者，九天司命，天尊神游。预兆仙驭下臻，仰觌睟容，俯闻宝训。清都景佑，纷属於有邦；紫府高真，诞恢於骏命。此盖三神介祉，
　　百福来同。锡乃鸿禧，彰于玄鉴。敢不愈勤夙夜，益务恪恭。庶增祇栗之怀。永报监观之德。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　上梁表一道
　　玉皇
　　嗣天子臣某诚感诚庆，顿首顿首，再拜上言，伏以向者，元符申锡，靖馆肇营。建宝阁之宏规，奉灵文之秘检。僝工有渐，层构爰成，言届令辰，聿陛巨橑。俾殊猷而允集，荷介祉之下昭。益励夤恭，用膺顾諟。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　祈福表四道
　　圣祖天尊大帝
　　嗣天子臣某诚感诚庆，顿首顿首，再拜上言，伏以庆灵下浃，肇启昌图。祉福无疆，实期丕荫。臣永惟眇质，思获纯禧。敢虔望於清都，用恭祷於鸿应。伏望诞彰景贶，以庇於家，邦允励精，心庶安於海域。臣无任精虔激切之至，谨奉表奏告以闻。臣某诚感诚庆，顿首顿首，再拜谨言。
　　又
　　嗣天子臣某诚惶诚惧，顿首顿首，再拜上言，伏以灵谋降鉴，世德储祯。昭积累之鸿仁，佑盈成之丕绪。臣顾惟眇质，克绍庆图，祇述精衷，用祈鸿应。伏望夤威克照，祉福茂臻。彰景贶於九清，保崇基於亿载。臣无任精虔激切之至，谨奉表奏告以闻。臣某诚惶诚惧，顿首顿首，再拜谨言。
　　又
　　嗣天子臣某诚惶诚惧，顿首顿首，再拜上言，伏以长发之符，克成於帝业；不匮之孝，思集於天祺。载念臣只荷庆灵，惠绥区寓，将祈纯嘏，允励精心。伏望美应无疆，祥征丕显，愈勤缵服，用报诒谋。臣无任精虔激切之至，谨奉表奏告以闻。臣某诚惶诚惧，顿首顿首，再拜谨言。
　　又
　　嗣天子臣某诚惶诚惧，顿首顿首，再拜上言，伏以帝图之盛实，自於发祥；道荫之隆允，期於降顾。臣茂承丕绪，思庇无疆。祇叩玄都，庶谐有应。伏望昭彰纯嘏，鉴佑下方。愈极夤威，用承覆冒。臣无任精虔激切之至，谨奉表奏告以闻。臣某诚惶诚惧，顿首顿首，再拜谨言。
　　谢道场表一道
　　圣祖天尊大帝
　　嗣天子臣某诚感诚庆，顿首顿首，再拜上言，臣祗答降祯，虔修法醮。荐隆孚佑，愈罄精心。庆五稼之顺成，仰怀丕荫；考九清之科教，用达至诚。高明洞照於丹衷，兴寐益钦於鸿应。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　五岳观祥异表一道
　　玉皇
　　嗣天子臣某诚感诚庆，顿首顿首，再拜上言，伏以列岳储祥，中区是仰。集灵建宇，宏构方新。精感所通，明征斯显。表神心之鉴佑，增人意之夤威。内顾眇躬，获臻嘉应。钦酬景贶，倍励素衷。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　星见谢表一道
　　玉皇
　　嗣天子臣某诚感诚庆，顿首顿首，再拜上言，昨以祗谒桧庭，钦崇於至道；仰瞻珠纬，浚发於丕祯。观瑞彩於德星，见祥征於宝历。太官饮至，岁律未移。霄极着明，灵辉再觌。穹苍垂佑，溥率同和。冲眇之躯，荐臻於福祉；凌兢之志，愈切於缵承。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢玉津园种成占城稻表一道
　　玉皇
　　嗣天子臣某诚感诚庆，顿首顿首，再拜上言，向者，肃膺宝眷，昭示嘉生。自殊俗而结根，届中区而挺质。可滋瘠土，足拒骄阳。俾畎亩之农民，保仓箱之岁事。爰居灵囿，肇伸播植之功；暨涉商秋，允副顺成之望。洪惟景贶，茂集祯图，愈励克恭，奉承介祉。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢降制立后表一道
　　玉皇
　　嗣天子臣某诚感诚庆，顿首顿首，再拜上言，伏以臣实愧眇躬，获膺宝命，思崇内治，用训中区。必淑问以言求，冀柔仪而允穆。某氏早闻令德，夙冠后庭。将敷化於河洲，俾正名於椒掖。已颁明诏，俯告外朝。此盖穹昊眷怀，家邦集庆。期茂扬於壶教，庶祇奉於宗祊。恭答景灵，敢忘励志。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢景色表一道
　　玉皇
　　嗣天子臣某诚感诚庆，顿首顿首，再拜上言，伏以臣获绍成基，诞膺丕佑，将兴盛典，必荷殊祯。比者言举旧章，式崇中馈。当外庭之诞告，遽美应以来臻。景物融和，祺祥昭显。但内增於乾巩，用仰答於高明。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　谢礼毕表二道
　　玉皇
　　嗣天子臣某诚感诚庆，顿首顿首，再拜上言，伏以灵期昭示，真驭格思。锡以天禧，述兹帝绪。钦承宝命，冀答於丕休；祇率精衷，用伸於明荐。至神委鉴，美应诞敷。景气融和，祺祥昭显。绍膺纯祉，允茂珍图。敢忘夙夜之忧勤，以答圆清之贶施。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　又
　　嗣天子臣某诚感诚庆，顿首顿首，再拜上言，伏以肇膺宝命，旋降真游。述帝绪之绵长，示天休之纷属。至神保佑，允协於格思；嘉荐苾芬，敢伸於昭报。虔诚洞达，美应章明。旭景流辉，殊祯表异。载惟凉薄，克荷监观。励精意而有加，答景灵而无舍。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　承天节表一道
　　玉皇
　　嗣天子臣某诚感诚庆，顿首顿首，再拜上言，伏以穹吴降康，祖宗流庆。顾惟眇德，获绍丕图。当仲吕之御辰，乃猗兰之协吉。隆平之绪，昭介祉於中区；保佑之征，荷锡禧於霄极。愈思励翼，用答监观。臣无任知感战汗激切之至，谨奉表称谢以闻。臣某诚感诚庆，顿首顿首，再拜谨言。
　　谢迎奉圣像瑞应表一道
　　玉皇
　　嗣天子臣某诚感诚庆，顿首顿首，再拜上言，昨以缅瞻福地，摹肖像而成功；祇遣辅臣，奉仙游而戒路。荐承委鉴，诞集繁禧。属跋履於洪川，实纷纶於景贶。奉安恭馆，永伸钦翼之心；锡佑睿图，常伫昭彰之应。臣无任感幸激切之至，谨奉表称谢以闻。臣某诚感诚庆，顿首顿首，再拜谨言。
　　宋真宗御制玉京集卷之三竟
　　宋真宗御制玉京集卷之四
　　天贶节表二道
　　三清
　　臣名言向者，紫坛洁祭，将建於元封；绿字降祥，实昭於景贶。肇新佳节，用显灵期。霄极降康，绍膺於多福；璇玑仰察，复届於今辰。况施永怀，诚明益励。臣无任感幸激切之至，谨奉表称谢以闻。臣名诚感诚庆，顿首顿首，谨言。
　　玉皇
　　臣名言向者，日观建封，将成於大典；河图锡佑，遽显於鸿禧。纪丕应於元辰，肇嘉名於令节。寅威之志，故夙夜以无忘；保乂之祥，属岁时而斯浃。益期斋栗，用答顾怀。臣无任感幸激切之至，谨奉表称谢以闻。臣名诚感诚庆，顿首顿首，谨言。
　　谢上尊号表二道
　　天
　　臣名言臣虔议升中，用伸报本。勉从群望，祇受崇名。仰荷天休，俯增夕惕。臣名诚感诚幸，顿首顿首。窃念臣继临大宝，嗣抚群生。顾惭寡昧之姿，克致隆平之治。盖三辰之垂佑，俾百福以咸宜。由是恭答元符，聿陈封祀，眷言率土，固荐徽称。载揆令辰，允膺茂典。由穹旻之降鉴，成亿兆之乐推。敢不益励小心，愈勤昭事。思上酬於顾諟，唯下泰於蒸黎。臣无任斋栗战汗激切之至，谨奉表称谢以闻。臣名诚感诚庆，顿首顿首，谨言。
　　玉皇
　　臣名言伏以高明垂视，用协於无私；历数会昌，允锺於有德。玄休俯洽，徽号爰增。虽仰荷於庆灵，实内惭於寡昧。窃念臣诞膺景贶，嗣守成基。赖穹吴之眷怀，奉祖宗之谋训。夙宵自励，小心常畏於三辰；遐迩粗康，至治未臻於万汇。属以青阳，叶吉黄素。垂文式酬元命之符，虔采上封之议。非敢扬於盛节，但期答於洪禧。岂意斑白群黎，搢绅庶尹，封章并献，称谓载加。顾溢美以为虞，匪当仁而可处。屡形敦让，靡夺舆情。又念，仪天尊道之名，盖施於昭事；宝应章感之旨，寔契於降祥。难遂固辞，遽从祗受。俟克终於祀礼，方聿举於册书。辄伸荐告之文，庶达寅恭之志。永惟凉薄，弥不迨遑。谨奉表启谢以闻。臣名诚感诚惧，顿首顿首，谨言。
　　谢偃兵表二道
　　玉皇
　　臣名言臣自缵丕图，常虞黩武。非因式遏於寇乱，未尝轻举於甲兵。载念先后开基，中区未靖。，每兴薄伐，止为吊民。今则穹壤眷怀，书文无外，集兹成命，属于冲人，祇栗内增，寤寐无措。是以俯伸精恳，仰谢鸿灵。伏冀昭介祉於祖宗，示降祥於冲眇。励至诚而有翼，敷丕应而无垠。臣无任知感祈恩激切屏营之至，谨奉表奏告以闻。臣名诚惶诚惧，顿首顿首，谨言。
　　圣祖天尊大帝
　　臣名言臣恭承丕历，常戒佳兵，苟当疆场之无虞，未尝戈甲而先举。载念两朝创统，诸夏未康。每兴薄伐之师，盖徇徯来之志。今则庆灵所佑，区宇大同。猥以眇躬，缵兹鸿绪。内惟战栗，交集衷心。敢罄精诚，用伸昭谢。伏望降祯於二后，介祉於冲人。馨励由衷，诞期丕应。臣无任精虔激切之至，谨奉表奏告以闻。臣名诚惶诚惧，顿首顿首，谨言。
　　为二圣祈谢表二道
　　玉皇
　　臣名言臣祇荷鸿明，绍临绵寓。好生之德，常禀於高穹；黩武之讥，敢忘
　　於古训。盖每因於御敌，乃暂动於兴师。载念二后，御图四方。未一蒸黎，无告即用，轸忧战伐，伸威止期，平乱实靡。佳兵之志，本怀济物之心。今则万域攸同，三神所佑。追念干戈之未戢，谅惟寤寐以责躬。伏愿敷介福於祖宗，锡纯禧於冲眇。申衷之感，增夕惕以交深；不宰之仁，伫天祺而斯洽。臣无任精虔激切之至，谨奉表奏告以闻。臣名诚惶诚惧，顿首顿首，谨言。
　　圣祖天尊大帝
　　臣名言臣内惟凉薄，祇绍庆灵。法天道而子民好生是务，肆威武而乐战誓志不为。每属兴师，莫非应敌。载念祖宗创业，书轨未同。俯徇徯来，虽伸於薄伐；暨当克胜，即用於怀柔。志本异於佳兵，心但期於拯溺。今则上旻敷佑，浃寓大康。追思未息於干戈，或虑莫分於玉石。是以虔伸精意，颙伫鸿祯。伏望福二后於上仙，庇冲人於缵服。罄输丹腑，祗谢皇明。恭惟察恳悃之心，靡忘於寤寐；锡纷纶之祉，永佑於家邦。臣无任祈恩恳祷激切之至，谨奉表奏告以闻。臣名诚惶诚惧，顿首顿首，谨言。
　　祈雨表一道
　　玉皇
　　臣名言伏以灾沴之生，信由於人事；精诚所至，必动於灵心。窃念臣获嗣丕基，实惭昧道，徒怀惕励，罔致和平。顾雨泽之久愆，虑农耕之失望。虽再形於恳祷，尚未克於感通，启处不遑，鉴寐无措。三辰垂戒，盖德教之有亏；九谷靡登，在蒸黎而可念。是以重形悃愊，仰诉高明。伏愿息鸣鸢之风，驻离毕之月。流兹鸿澎，稣彼嘉生。剪爪之勤，故弗违於终日；肤寸之润，期普济於大田。臣无任精虔激切之至，谨奉表奏告以闻。臣名诚惶诚惧，顿首顿首，谨言。
　　谢雨表二道
　　玉皇
　　臣名言臣闻，风雨不时，诚由於寡昧；乾坤垂佑，乃致於感通。窃以臣获嗣庆基，未臻至治，刑政有失，早叹为灾。民将废於春耕，心实增於夕惕。是以屡伸精祷，庶格灵休。果膏泽以应期，俾原田而无害。此盖高明顾諟，博厚眷怀。岂凉德之可当，谅群生之共荷。既沾既足，俯遂於虔祈；克俭克勤，愈怀於祗畏。冀罔违於励翼，用昭答於鉴观。臣无任感幸激切之至，谨奉表称谢以闻。臣名诚感诚庆，顿首顿首，谨言。
　　又
　　臣名言伏蒙圣慈，特赐降雨者。臣闻风雨不时，诚由於寡昧；乾坤垂佑，乃致於感通。臣名诚欢诚庆，顿首顿首。伏念臣获嗣丕图，未臻至治，刑政有失，旱暵为灾。才露精诚，普施甘雨。此盖睿慈委曲，圣眷弥隆。岂凉德而可当，谅群生而同庆。得观丰稔，乐上瑞於寰区；更励寅恭，思少酬於生育。臣无任感恩荷圣欢抃荣惧之至，谨奉表称谢以闻。臣名诚欢诚庆，顿首顿首，谨言。
　　又祈雨表四道
　　玉皇
　　臣名言近以亢阳为沴，甘雨未沾，虑有损於嘉生，致莫登於善岁。仰瞻层宙，备形显若之怀；俯济大田，靡获需然之应。敢再伸於精意，庶克动於灵心。俾鸿澎而允谐，使中畴而协望。凌兢斯积，鉴佑期臻。臣无任精虔激切之至，谨奉表奏告以闻。臣名诚惶诚惧，顿首顿首，谨言。
　　又
　　臣名言近以甘泽未沾，大田虑损。仓箱之望，莫保於顺成；夙夜之心，靡遑於宁处。是以仰瞻环极，迭贡精衷。伏望洞鉴诚明，诞敷福应。俾骄阳之退舍，使嘉雨之顺时。济平秩之民，克谐於善熟；答无疆之佑，敢怠於寅威。臣无任精虔激切之至，谨奉表奏告以闻。臣名诚惶诚惧，顿首顿首，谨言。
　　圣祖天尊大帝
　　臣名言近以自届春时，颇愆十雨，永言农事，虑爽千箱。虽仰叩於清都，尚未沾於鸿霪。俯惭凉薄，益用兢心。再祷庆灵，虔思孚佑。俾其蒙之斯降，庶既渥而可谐。允获朝隮，敢渝夕惕。臣无任精虔激切之至，谨奉表奏告以闻。臣名诚惶诚惧，顿首顿首，谨言。
　　又
　　臣名言近以灰管言新，油云罕布。祁祁之泽，莫润於原田；芃芃之苗，虑伤於亿庾。虽庆灵而仰叩，顾沾洽而未谐。伏望俯照至虔，诞隆丕应。俾兹零雨，济彼中畴。夙夜之心，实战兢而无措。紫清之贶，庶昭感而有孚。臣无任精虔激切之至，馑奉表奏告以闻臣名诚惶诚惧，顿首顿首，谨言。
　　为火罪己表一道
　　天
　　臣名言伏以高明降顾，实显诸仁，冲眇承基，岂忘罪己。中谢窃念臣维城后夜，烈焰延焚。火禁不修，致震惊之斯作；政经内省，乃祇畏而交增。今则寤寐载思，启处无措，敢述宣於丹抱，俟临鉴於层穹。臣无任战兢忧惶激切之至，谨奉表待命以闻。臣名诚恐诚惧，顿首顿首，谨言。
　　谢降天书表一道
　　天
　　臣名言臣嗣守庆基，获膺骏命。当上春之旭旦，受大帝之祥符。灵贶荐臻，丹衷增惕。臣名诚惶诚恐，顿首顿首。伏念臣猥以凉薄，寅奉宗祧，幸一纪于兹，荷庶邦咸乂。抚绥黎献，祇畏穹玄。虑政之未孚，惧德之弗类。常加励翼，罔敢怠遑。岂谓苍吴储祥，高真降鉴。爰因献岁之始，特垂秘箓之文。谕以十世之延长，诲以为治之清静。周旋戒勖，俯伏震惊。臣敢不上奉神休，恭膺纯锡。虔守大中之道，用康率土之民。益誓精勤，少酬覆露。臣无任恳祷激切之至，谨奉表称谢以闻。臣名诚感诚庆，顿首顿首，谨言。
　　谢东封礼毕表一道
　　天
　　臣名言近者宝箓储祥，岱宗展礼。荷洪休之载洽，俾茂典以无违。臣诚感诚幸，顿首顿首。伏念臣嗣守成基，抚临寓县，内循寡薄，莫庇蒸黎。徒惕厉以自勤，何施德教；顾治平而仅致，实击明灵。属秘捡之下临，因舆民之上请。爰登乔岳，用答元符。荐苍璧而奠黄琮，精诚虽竭；宾百神而来万国，冲眇皈惭。敢期云起於园封，尚虞雨至於中阪。今则泥金告毕，瘗玉言终，盛礼咸宣，殊祯显应。六骖初往，免迷驾於襄城；七萃来归，克受厘於宣室。非高明之眷佑，岂福祉之诞膺。唯当励翼君临，忧勤子育。庶阜安於品物，用昭报於穹旻。臣无任祇畏战汗屏营之至，谨奉表称谢以闻。臣名诚感诚庆，顿首顿首，谨言。
　　谢上二圣护号表一道
　　天
　　臣名言臣恭答元符，登封神岳。伸严配於穹壤，增尊谥於祖宗。盛礼载扬，景灵是荷。臣名诚感诚幸，顿首顿首。窃念臣顾惭凉德，嗣守成基，俯庆隆平，仰怀锡羡。是以勉从舆议，虔举上仪。陈禋祀於乔峰，聿祟大报；益徽名於清庙，用展孝思。伏赖眷佑下临，典章克振。获谐追远之志，克资降鉴之明。敢不寅畏居心，忧勤思治。庶保绥於万国，期对越於三辰。臣名无任斋栗战汗激切之至，谨奉表称谢以闻。臣名诚感诚庆，顿首顿首，谨言。
　　谢秋成表－道
　　玉皇
　　臣名言臣闻庶汇生成，并紧於妙道；三天政令，咸禀於虚皇。既福应以攸彰，实降祥而允赖。臣夙惭凉德，获嗣成基。百姓为心，常思於惠养；一夫失所，岂敢於遑宁。由怵惕以疚怀，致杳冥而垂佑。瞻言南亩，方届中秋。望莓莓之原田，盈芃芃之穑事。为水为旱，虽申儆於冲人；如茨如梁，寔无愆於多稼。允致丰年之上端，用安比屋之蒸黎。此盖正直储灵，高明降监。由元和之交感，俾嘉应以昭宣。敢不履薄增虞，乘奔积惧。俯慎君临之道，仰符子育之仁。臣无任感幸激切之至，谨奉表称谢以闻臣诚感诚庆，顿首顿首，谨言。
　　谢今岁无事表二道
　　天
　　臣名言臣获以寡昧，恭绍庆灵。祇畏三神，虽小心而罔舍；在宥万国，顾明德以多惭。今者杓建云周，汤春俯届，嘉生允植，善气交臻。盖穹吴之储灵，故黔黎之集福。敢不益思斋洁，用答顾怀。若厉之诚，既夙宵而增惕；绍至之佑，期区夏以膺常。臣无任感幸激切之至，谨奉表称谢以闻。臣名诚感诚庆，顿首顿首，谨言。
　　三清
　　臣名言臣获守丕基，有惭盛德。乘奔之志，唯戒於怠遑；降鉴之明，诞昭於顾諟。今以言周斗建，肇届天正，疵疠靡兴，封疆绝警。祇荷九阳之眷佑，用谐万国之晏宁。恭答庆灵，愈增虔巩。期明征之绍至，俾庶汇以常康。罄露精衷，伫回嘉应。臣无任感幸激切之至，谨奉表称谢以闻。臣名诚感诚庆，顿首顿首，谨言。
　　谢天庆节表三道
　　天
　　臣名言臣顾惭寡昧，祇荷景灵。俾区夏之感宁，赖穹旻之委鉴。向以诞膺眷佑，昭锡珍符，肇纪元辰，用扬丕应。今则载周月纪，益茂神休。答玄贶於高明，但增夕惕；降鸿禧於溥率，愈冀日新。庶保治平，永绥蠢动。臣无任感幸激切之至，谨奉表称谢以闻。臣名诚感诚庆，顿首顿首，谨言。
　　三清
　　臣名言臣绍膺命历，获抚中区。仰荷眷怀，用康庶汇。向以青阳肇届，绿历荐颁，祗协灵辰，聿新令节。今则载周四序，纷委千祥。斋栗之心，故无忘於寤寐；高明之佑，期绍集於家邦。虔露精衷，伫回玄应。臣无任感幸激切之至，谨奉表称谢以闻。臣名诚感诚庆，顿首顿首，谨言。
　　玉皇
　　臣名言臣获嗣宝图，实惭菲德。俾人伦之交泰，由天意之曲成。向以贶施下临，珍符申锡。仰储休於献岁。纪协吉於灵辰。今则言届履端，益彰降鉴。二仪顾諟，实增祇畏之诚；九土乐康，更伫格思之应。庶绍膺於景福，用永庇於群生。臣无任感幸激切之至，谨奉表称谢以闻。臣名诚感诚庆，顿首顿首，谨言。
　　宋真宗御制玉京集卷之四竟
　　宋真宗御制玉京集卷之五
　　告谢词六道
　　天
　　臣早因主鬯，遂至承祧。但思忧勤，罔敢逸豫。荐更岁律，驯致成平。盖袭庆於祖宗，每推功於穹吴。爰陟东岱，俯顺下民。殊庭睠怀，休佑斯及。肸蠁无际，符瑞荐臻。惟仰颂於昭回，诚不忘於戒惧。臣无任恳倒之至，谨词。
　　又
　　臣纂承鸿业，钦奉上天。虽万务忧勤，不忘宵旰，而八方清谧，实自鉴观。宝符已示於殊祯，真驭复宣於景命。内惟凉薄，弥负战兢。但持励翼之怀，庶答高明之赐。臣无任恳倒之至，谨词。
　　玉皇
　　伏以三界攸宗，十方所仰，尊惟太上，位极高真。盖浩劫以难穷，固强名之不及。臣叨膺宝历，嗣抚蒸黎。荷兹睠怀，蒙被纯嘏。深惟大幸，并在眇躬。寝寐不遑，祇栗无措。臣无任恳倒之至，谨词。
　　又
　　伏以造物之源，咸归於大道；列真之长，是处於高天。睠佑所临，钦承敢怠。内惭凉德，叨嗣庆基。虽已洽隆平，而益深祇畏。至诚斯罄，景贶聿垂。敢不愈励精心，虔遵宝训，永期昭事，少答顾怀。臣无任恳倒之至，谨词。
　　圣祖天尊大帝
　　伏以高极九天，位尊众圣。是推宝命，下迨冲人。若乃销偃五兵，每归功於道荫；怀柔万国，实受赐於真庭。虽寅畏之常，深於德教，而何有屡膺戬谷，交需纯禧，顾负荷以莫遑，惟兢惕而弥厚。臣无任恳倒之至，谨词。
　　东岳岱岳观
　　三清
　　伏以无得而升天，所以为大；莫知其始道，於是居尊。窃念祇嗣丕图，荐膺瑞命。乔峰检玉，已藉於江茅；吉壤瘗缯，复观於汾鼎。赖高明之眷佑，俾典礼之昭彰。由是瞻纪号之名山，顾集灵之珍宇，式严清醮，用答鸿休，期精意以洞神，俟殊祯而狎至。臣无任恳倒之至，谨词。
　　谢圣祖降临词二道
　　玉皇
　　伏以无始太虚，莫穷真躅。含生有象，皆被大恩。万化推尊，百王受命。惟冲人之寡薄，绍历数之延洪。获蹈真风，遐依圣荫。清宵警寐，遽降於灵仙；紫殿凝神，恭承於秘训。敢不虔遵景贶，愈励深衷。益修精洁之仪，用伸致谢之礼。臣无任恳倒之至，谨词。
　　圣祖天尊大帝
　　伏以治国之基，奉天为大。化民之本，崇道居先。在钦翼之不忘，故感通而斯至。殊祥兆梦，真驭应期。属清夜之方阐，降紫宸而弥久。躬宣圣训，昭示灵征。享是丕休，实惭凉德。谨当益勤庶政，上答洪恩。臣无任恳倒之至，谨词。
　　祈福庇民词六道
　　天
　　伏以秉兹一气，总彼万灵。实覆育於群生，用鉴观於率土。窃念鸿基嗣守，景贶荐膺。虽粗致於治平，故无忘於惕厉。尚虞品汇，罔获晏安。允资下济之灵，俾协咸宁之治。是以虔伸清醮，罄达素衷。伏望祥降九清，惠流六合，星躔靡爽。年谷有成，衡漳泰华之封；疆场不耸，广汉番禺之域。县道常康，凡混车书，并消疵疠。傥荷高明之赐，愈增斋栗之心。臣无任恳倒之至，谨词。
　　三清
　　伏以混元之教，无方之神，盖典治於百灵，用生成於万有。窃念钦承骏命，绍抚中区。期茂育於黎氓，但祇畏於穹吴。尚虞凉薄，罔致隆平。思荐拥於殊祯，爰仰祈於纯锡。是以虔修清醮，用达素衷。伏望玄应昭彰，黔民富寿，三辰顺序，百谷用成。交河辽海之封，永通声教；五岭二江之域，常获底宁。克协惠绥，允资顾諟。敢励寅恭之意，载求保佑之仁。臣无任恳倒之至，谨词。
　　圣祖天尊大帝
　　伏以炳焕威灵，发撝瑞命。精心所仰，纯锡攸臻。将下庇於蒸黎，实上凭於丕应。伏冀人无疵疠，岁保顺成。十雨协期，五星顺轨。偃七兵於率土，和一气於含生。清醮宿陈，用祈於降鉴；洪禧载洽，允赖於储休。臣无任恳倒之至，谨词。
　　又
　　伏以俯佑蒸民，允资神道。上回玄鉴，必励精心。窃念嗣抚中区，内惭阙政。去秋多稼，颇失於岁功；今载甫田，益虞於天厉。是以素衷下罄，鸿福仰祈。伏冀风雨不愆，仓箱有望。恭俟昭彰之应，弥增战栗之怀。臣无任恳倒之至，谨词。
　　圣祖天尊大帝
　　伏以含生之患，虽默定而有期；锡类之祥，必鸿禧而可祷。缅瞻戎垒，俯介边陲。属洪潦之流行，虑群伦之失所。将祈景贶，敢荐精衷。庶洞照於寅威，用诞敷於祉福。俾民灾之弭息，赖天佑之昭彰。臣无任恳倒之至，谨词。
　　太清宫
　　圣众
　　窃念猥以眇躬，绍临大统。荷百灵而降鉴，俾九寓以咸宜。瞻濑水之福庭，有清都之秘馆。实昭介祉，俯庇含生。是以祇遣廷臣，远伸洁醮。载形密疏，聿道丹衷。冀不昧於至神，用诞敷於景贶。臣无任恳倒之至，谨词。
　　谢天祯节词一道
　　圣祖天尊大帝伏以明灵之顾，既昭昭而下临；祇畏之心，乃乾乾而上达。向者长嬴之月，郁苍之区，方展於元封，荐颁於秘检。纪兹令序，用志於延祥；锡以繁禧，弥彰於降鉴。载临吉日，虔仰清都。敢伸昭荐之精衷，益伫来同之美应。臣无任恳倒之至，谨词。
　　会灵观兴工词一道
　　伏以灵鉴锡符，荐承於丕应；精心报贶，实罄於至诚。窃念躬接诲言，眇闻鸿绪。肇建集真之宇，用昭长发之符。爰揆月以聚工，遽延祥而介祉。缅瞻恭馆，仰谢繁禧。期肸蠁以下垂，庶靖恭而上达。臣无任恳倒之至，谨词。
　　景灵宫兴工词一道
　　玉皇
　　伏以倦游昭格，恭觌於睟仪；实钦承，缅闻於丕绪。荷发祥而斯在，期锡类以无疆。乃葺宇於福庭，伫降真於霄极。庶工经始，慎考於元辰；嘉应流祯，诞昭於景贶。敢虔伸於精意，用祗答於明祯。臣无任恳倒之至，谨词。
　　皇子生辰词二道
　　天
　　伏以臣绍膺元历，实愧眇冲。获茂本枝，允昭贶施。瞻言孺子，荐届生辰。承保佑之至灵，克谐安乂；感高明之介祉，益励寅恭。敢罄达於精衷，冀永敷於纯锡臣无任恳倒之至。谨词。
　　玉皇
　　伏以臣绍膺命历，实荷庆灵。仰上帝之眷怀，俾本枝之蕃茂。眷言继体，俯及胜衣。属生日之戒辰，感神心之降鉴。敢伸精意，用答鸿禧。庶曲茂於延祥，俾永膺於介福。臣无任恳倒之至，谨词。
　　祀事祈晴词一道
　　三清
　　伏以妙道无方，至神虚受，获膺保佑，谅在虔恭。比者言徇舆情，恭修洁祀。将川涂而载涉，恐雨雪以交零。致兹扈从之人，因乃泥涂之事，敢伸精意，冀格丕休，庶自启行，暨临旋跸。克免常阴之患，允彰降鉴之灵。臣无任恳倒之至，谨词。
　　为虫螟词二道
　　三清
　　伏以强名之道，与太始以俱生；不宰之神，盖群伦而总治。窃念恭膺一命历，唯务战兢，惠养黎元，常期昭泰。眷都畿之接壤，属农事之方兴。遽产飞蝗，渐伤多稼。实仰资於天鉴，用俯殄於人灾。是以祇竭素衷，上祈丕应。伏望清都降佑，金阙储祥。俾疵疠之咸消，使和平之溥洽。明明之福，傥荷於来成；栗栗之心，愈思於若厉。臣无任恳倒之至，谨词。
　　玉皇
　　伏以百神受职，咸听於上灵；万汇化成，并资於至道。洪惟丕应，实显洪休。窃念祇嗣庆基，有惭凉德。惟精心而自励，庶和气以常臻。属以都畿，暨兹关辅。顾农耕而届候，遽螟螣而为灾。思上格於明征，敢下伸於精意。庶膺纯锡，以兆丰年。伏望玄感升闻，紫清委鉴。俾嘉生之并育，致率土之咸宁。蠢尔之民，傥承於保佑；惕然之志，愈积於严恭。臣无任恳倒之至，谨词。
　　为迎铸圣像词一道
　　天
　　伏以比者，择福地而范镕；允成肖像，诏辅臣而迎奉。仰祝降祯，膺顾諟以诞敷，锡福禧而绍至。明灵眷佑，景物清和。跋履咸宜，荐承於昭鉴；至虔报贶，愈励於精心。臣无任恳倒之至，谨词。
　　为圣像在路词二道
　　天
　　伏以殊庭肇建，答眷佑之灵；真御仰摹，励钦崇之意。元辰协吉，迎奉戒期，丕应延祥，感通实冀，适当烦暑，常保清和。俾跋履之咸宜，繁高明而锡佑。臣无任恳倒之至，谨词。
　　三清
　　伏以诞膺眷佑，祇竭诚明。恭馆肇新，用昭介祉。眸容虔写，获睹成功。揆吉日以在辰，奉真仪而戒路。伏冀郁蒸靡盛，气序咸和。俾利涉之攸宜，彰炳灵之降鉴。臣无任恳倒之至，谨词。
　　景灵宫兴　谢祥瑞词二道
　　天
　　伏以昭彰之应，允协於有孚；斋栗之心，实增於无斁。窃念仙游俯降，宝绪钦承。伫飙驾以常回，法琳宫而必葺。缮完兹始，符瑞荐臻。由是缅望殊庭，恭伸精意。冀答三神之佑，益期百福之臻。臣无任恳倒之至，谨词。
　　又
　　伏以真驭下临，奉碎仪之炳焕；鸿源逖示，承丕佑之昭彰。既宝诲而钦承，故纯禧而仰答。择神区之爽垲，建恭馆之密清。初吉在辰，方兴於庶役；维棋协应，爰睹於嘉祥。敢伸励翼之心，用报纷纶之祉。臣无任恳倒之至，谨词。
　　谢祀汾阴礼成词二道
　　东岳王母殿
　　伏以龟台福地，夙挺神居。日观乔峰，下回仙驭。灵游所属，善应实昭。昨以祇答珍符，虔修封祀。俄慰徯来於西土，复祈介福於方丘。俾茂典之有成，赖殊休之伸锡。是以遐瞻秘宇，恭荐精衷。期玄感以绍临，庶鸿禧之永洽。臣无任恳倒之至，谨词。
　　泗洲塔下
　　伏以化流真俗，惠浃人天。奠五达之名区，挺百常之宝塔。昨以时巡冀壤，亲祀坤灵。典礼咸昭，书文无外，荷明祇之协吉，资大士之储休。是以遐荐精衷，用酬介福。冀悲心之不舍，俾繁祉以荐臻。臣无任恳倒之至，谨词。
　　滋福殿道场谢降临词一道
　　圣祖天尊大帝
　　伏以长发之符，启鸿源而有自；来成之佑，昭不应以无方。膺贶施以荐臻，励斋明而斯积。属以碎容作绘，秘宇延真。祗栗于中，奉萧芗而增惕；监观在上，回欻驾以储祥。玉羽群嬉，瑶觞徧举。缅怀锡类，实用战兢。恭答凝祯，岂忘钦翼。敢罄伸於精意，庶仰答於景灵。臣无任恳倒之至，谨词。
　　宋真宗御制玉京集卷之五竟
　　宋真宗御制玉京集卷之六
　　为皇子事词一道
　　圣祖天尊大帝
　　伏以灵禧丕显，道荫博临。承累洽于天源，显多昌于世冑。皇子某克谐成立，咸繁宠绥。具章绶而宝诲屡颁，分珪玉而列爵爰启。燕翼之训，垂庆绪以无疆；祇畏之心，率真科而仰报。臣无任恳倒之至，谨词。
　　祈福词一道
　　圣祖天尊大帝
　　臣窃思锡类储仁，承基绍绪。盖仰依于积佑，乃俯洽于多祥。今以炎气方新，火旗攸贶。奉真科于琳馆，达精意于璇都。伏愿九城晏宁，五稼丰楙。黎元靡于疾疠，家邦集于福禧。继孝之心，敢忘于兢惕；来同之祉，常冀于昭彰。臣无任恳倒之至，谨词。
　　谢刻玉祥瑞词一道
　　天尊
　　臣向以茂膺宝命，申锡元符。肇建琳宫，用昭丕贶。秘文仰奉，将置於琅函；温玉古。刊，先摹於绿字。式当协吉，方在致虔。顾河洛之书，近临於外
　　次；瞻紫清之座，益励於至恭。臣无任恳倒之至，谨词。
　　为奉祀事词九道
　　三清玉清昭应宫
　　臣仰报纯禧，俯从傒望。厉乡仙宇，将展於朝修；春首令辰，式遵於时迈。敢伸嘉荐，用祷祥征。伏冀霄极，降祯绵区。俾乂使舆情而咸若，致盛典以斯成。眷佑之灵，傥符於昭感；寅畏之志，弥切於至虔。臣无任恳倒之至，谨词。
　　圣祖天尊大帝
　　臣顺考古经，遹宣茂则。灵区款谒，方祝於纯禧；法从戒期，将询於吉日。伫祥征而允洽，故精意以虔伸。伏冀佑锡高旻，庆敷绵寓。俾人只而胥悦，使典礼之咸宜。惕惕之心，敢忘於善祷；禳秾之应，益俟於来同。臣无任恳倒之至，谨词。
　　三清上清宫
　　臣祇考礼经，恭怀道荫。琳宫款谒，已戒於先期；玉辂省方，即登於夷路。冀诞於景贶，敢仰叩於清都。伏冀万国咸康，千祥纷委。克扬茂则，允赖纯禧。仰望殊庭，顾精衷而斯荐；益祈鸿应，昭介祉而无疆。臣无任恳倒之至，谨词。
　　三清太一宫
　　臣缅瞻灵域，祇谒仙词。协吉元龟，已谋於刚日；戒期大辂，即涉於皇衢。思介祉之诞隆，故至诚而仰荐。伏冀克扬嘉应，茂集丕祯。俾区寓之晏康，致礼容之昭显。殊庭瞻望，罄述於精衷；神鉴章明，允期於鸿福。臣无任恳倒之至，谨词。
　　圣祖天尊大帝
　　臣仰怀纯锡，俯励至精。三桧之庭，将伸於款谒；六骖之驾，方属於戒期。思眷佑以诞敷，故寅威而昭荐。伏冀高明降顾，祉福来成。俾溥率以咸康，使礼容而克展。无疆之锡，傥荷於鉴观；不匮之心，益期於祗栗。臣无任恳倒之至，谨词。
　　三清滋福殿
　　臣钦崇秘道，款谒真官。六辔省方，已戒期於春序；九许即路，将展礼於灵辰。思鸿应之有敷，励精心而无教。伏冀高明垂贶，溥率同欢。俾茂实之克扬，俟丕休之允属。夙兴之意，敢怠於至虔；降鉴之仁，益祈於丕显。臣无任恳倒之至，谨词。
　　圣祖天尊大帝
　　臣缅望厉乡，载稽春序。灵宫款谒，已吉於先期；斋辂省方，俯临於刚日。伫凝祯之昭锡，伸虔祷之励精。伏冀茂集千祥，保康万汇。克扬盛节，允赖鸿休。祇栗之怀，顾夙宵而靡舍；鉴观之佑，期紫清而诞敷。臣无任恳倒之至，谨词。
　　谢玉清昭应宫奉安圣像祥瑞词一道
　　三清
　　臣向以获闻丕绪，思佑宝图。乃励至精，用扬累盛。申诏列郡，虔奉真仪。建恭馆於谯都，方兴茂则；仰仙游灊岳，遽集殊祯。允协灵期，再翔瑞羽。祇荷昭彰之应，实增斋栗之心。臣无任恳倒之至，谨词。
　　先天节词一道
　　三清
　　伏以纪飙驭之下临，肇新令序；顾灵场之中启，用报鸿祯。昭感有敷，祥经丕觌。集翩翻之珍羽，见浃洽之纯禧。仰眷佑之心，永隆於景贶；励寅恭之志，常守於庆基。臣无任恳倒之至，谨词。
　　内中设醮谢祥瑞词一道
　　三清
　　臣绍膺宝命，继受珍符。顾盛典之增修，遽祥祯而昭显。霄云绚彩，仙羽流音。穹厚之心，表顾怀而斯在；夙宵之志，罄励翼而攸勤。中禁密清，醮筵祇肃。冀垂鉴佑，洞察寅威。臣无任恳倒之至，谨词。
　　上清宫设醮谢祥瑞词一道
　　三清
　　臣恭缵成基，诞膺丕贶。方琳宫而顺拜，爰霄极而降衷。嘉气捆缊，灵禽顽颉。荷高昱之鸿应，俯佑祯图；励明发之小心，仰酬灵眷。瞻言靖馆，恭启醮筵。期委鉴之昭章，洞至诚之钦翼。臣无任恳倒之至，谨词。
　　为火事词十三道
　　三清玉清昭应宫
　　臣顾以眇躬，缵兹大宝。虽纯禧之溥洽，实至治之未臻。属以宫城，偶延焚燎。眷言朝列，颇属震惊。虽人事之有因，敢忘於祇畏；庶灵谋之不昧，曲照於战兢。虔达中怀，用伸昭谢。臣无任恳倒之至，馑词。
　　玉皇
　　臣绍抚中区，有惭盛德。虽炳灵之曲佑，然制治之失中。属以藩房，煽兹遗烬。久方从於扑灭，遂颇致於延烧。诚则因人，敢忘罪己。但思抑畏，以务增修。庶协侧身，允期降顾。臣无任恳倒之至，谨词。
　　圣祖天尊大帝
　　臣仰承保佑，但积寅威。俯念震惊，靡遑宁处。盖由王邸，不谨於周防；乃致宫城，颇延於焚燎。实暂人事，莫副灵心。引咎之怀，但兢兢而无舍；昭谢之恳，庶明明而曲临。臣无任恳倒之至，谨词。
　　北极
　　臣永惟凉德，仰绍丕图。虽明发以自勤，顾政经而多阙。因兹王邸，不谨於防闲；遽致宫城，颇延於焚燎。敢忘引咎，以谢皇灵。允冀储仁，洞明丹恳。臣无任恳倒之至，谨词。
　　天书
　　臣内顾冲人，荐膺瑞命。虽靡忘於恭巳，实无报於降祯。余烬相延，偶兴於王邸；连甍莫遏，遂及於宫城。载念震惊，愈增祇栗。敢思引咎，用谢锡符。臣无任恳倒之至，谨词。
　　太祖皇帝
　　臣祇绍庆基，茂膺蕃锡。顾惟凉德，靡报发祥。属烈焰之相延，自维城而欻煽。既难向尔，遂致焚如。内顾眇冲，有亏於申儆；仰怀夙累，伏积於多惭。昭谢宗祊，敢忘寤寐。臣无任恳倒之至，谨词。
　　太宗皇帝
　　臣钦承命历，祇绍基图。申做有亏，延灾斯作。顾兹遗烬，偶发於宫城；致彼炎烟，颇惊於民听。载惟人事之不谨，实惭邦治之无闲。兢业之怀，靡遑於明发；昭谢之志，庶罄於聿修。臣无任恳倒之至，谨词。
　　二星殿
　　伏以天顾之仁，实膺於保佑；君临之德，但媿於眇冲。火禁罔修，宫城延燎。盖不谨於人事，敢有恻於灵心。昭谢着明，敢忘克己。恭伸精意，允鉴至虔。名无任恳倒之至。谨词。
　　翊圣
　　伏以冲眇之姿，仰膺於宝命；兢业之志，庶答於鸿祯。言属戚藩，偶忘周慎。遂令烈焰，遽有延烧。既睹震惊，益怀只畏。敢忘咎己，用谢炳灵。名无任恳倒之至，谨词。
　　诸小殿
　　窃以命历仰承，茂臻景贶。眇冲俯念，莫报丕祥。由不谨於维城，致延灾於烈焰。震惊中禁，焚燎端闱。思盛德之靡昭，积丹心之引咎。敢伸致谢，允冀俯临。名无任恳倒之至，谨词。
　　三清上清宫
　　臣眇冲之德，靡足感通。穹吴之仁，诞回眷顾。莫洽建中之治，遽生炎上之祥。维城偶失於慎微，烈焰欻惊於延燎。载惟菲薄，敢怠责躬。祇述诚明，庶伸昭谢。臣无任恳倒之至，谨词。
　　玉皇
　　臣顾以眇躬，绍兹丕历。虽靡忘於兢业，盖偶爽於堤防。藩邸之中，遽因遗烬。端闱之内，遂致延烧。思有失於慎微，实自深於克己。恭伸昭谢，允鉴至诚。臣无任恳倒之至，谨词。
　　圣祖天尊大帝
　　臣缵绍庆图，祗畏灵命。虽怀战栗，靡报鉴观。烈焰延灾，偶兴於王邸；环廊莫救，遽及於端门。内省眇冲，靡遑宁处。庶鸿源而昭谢，敢精意而洞伸。臣无任恳倒之至，谨词。
　　宋真宗御制玉京集卷之六竟
　　
