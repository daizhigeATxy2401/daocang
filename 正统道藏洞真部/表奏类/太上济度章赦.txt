太上济度章赦
　　经名：太上济度章赦。撰人不详，似出矜宋元以徒。三卷。底本出处：《正统道藏》洞真部表奏类。
　　太上济度章赦卷上
　　章
　　延生解厄章七曜斋用
　　具位臣某诚惶诚恐，稽首顿首，再拜上言：臣滥叨真秩，誓畅玄风，凡激切以皈投，盍殷葱而敷奏。臣谨据斋意，臣仰惟圆穹广覆，列纬经行，司下土之机祥，察人生之祸福，况命分枝干，运列禄刑，六甲三元，周行岁月，三灾九厄，巡察日时，自非诸命以扶衰，曷俾消灾而益算。谨为拜章一通，上闻三天，伏望帝恩昭旷，宸泽敷罗，特降劲命，宣告日月星宿，璇玑玉衡，三天玄曹，十二分野，六十甲子，主宰官君，特为斋主某人除本生身命之灾，解流年临犯之厄。二运三限，俱进吉星，八卦九宫，无逢恶曜，庶镯灾患，近续祯祥。臣谨为上请南上君、寿命君、丹秩君、绛宫君、消灾君、解秽君各一人，官将各一百二十人，主消灭恶星，度厄益寿。太和真一好生君、运气君、定贵君各五人，官将各一百二十人，主和顺流年，禳解恶曜。解刑度厄君、延寿益算君、请命好生君、收刑却煞君、断刑绝煞君、执刑收煞君各五人，官将各一百二十人，主益算延年，拘制刑煞。万福君、南极君、司命君、太白明星君、定名玉历君、财库禄库君各五人，官将各一百二十人，主增注生名，削落死籍。拘魂制魄君，周玉君各一人，玉历素女千二百人，主拘魂守魄，录神卫气。天曹解灾去祸君、五方生炁君、益命延寿君、六甲将军从官吏兵，主度厄消灾，除邪保命。庶使斋主某人运限协和，身命安泰，动静出入，有禄马之加临，分野踱离，无灾刑之冲战。木星为灾，金星制之。土星为灾，木星制之。金星为灾，火星制之。水星为灾，土星制之。俾得调理五行，和合四象，命基巩固，寿址坚牢，度厄扶衰，解灾保算，益广好生之泽，上裨育物之仁。蒙如所陈，允昭玄贶，恩惟大道，分别求哀。臣愚谨因二官直使、正一功曹、左右官使者、阴阳神决吏、科车赤符吏、刚风骑置吏、驿马上章吏、飞龙骑吏进章，凤凰骑上章，云龙骑言章，风发骑御章，神龙骑奏章，飞龙飞虎骑各二人出操。臣为斋主某人拜上某章，上诣三天曹，伏愿天恩告报，臣诚惶诚恐，稽首顿首，再伊拜以闻。
　　谢土安宅章安宅斋用
　　臣矢心领教，励志度人，自揆疏庸，夙叨涵育，敢沥粟丝之捆，仰酬山岳之恩。臣谨据斋意，臣切惟斋主某人继述，谋家辛勤，问舍经营，版筑莫奠，室庐填塞掘移，虑伤禁忌。况星踱之临照与神煞之循环，练日练时，或因冒触，定方定位，恐致灾衰，期宁静於土司，盍皈依於帝阙，仰希福庆，预殄屯危。谨为拜章一通，上闻三天，伏望皇极流祥，苍旻委监，特降玉清道炁，灵宝妙光，灌注斋主某人所造屋宅之中，内外辉华，迩遐洞焕，导迎万福，辟斥千妖，镇守真灵，各安隅界，触犯神煞，咸回善心，卜世卜年，永臻玄贶。臣谨为上请谢土君、制土君、解土君、安土君、安定君、安宅君、五方保护君、解功破耗君各五人，官将各一百二十人，主解谢造宅已来，前后动土触犯禁忌。太岁太阴大将军，一百二十位官符毒火吊客丧门上下神煞，悉令和释，其有方隅神祇，因掘凿权迁避者，请告谕宜复本位。阳方君、安上君、右都候君、安石安土君各一人，官将各一百二十人，考官吏兵，主收摄土公之鬼，毋敢侵犯乡邑。大夫神君守宅，大神守宅，三将军吏兵三十万人，主驱遣五方土炁故炁，遏绝邪精，毋令侵犯。五岳将军，六甲神将，五方安宅大将军，护宅大将军，保宅大将军，镇宅大将军各一十一人，镇安宅舍，驱斥邪精，九横三灾，千殃万厄，悉皆消荡。毋损居人，庶使斋主某人自今以往，百事康安，宅舍光鲜，门庭清谧，盗贼虚耗，远离他方，水火官灾，毋挠近部，鬼邪绝灭，疾病消除，瘴疫不兴，谋生称遂，诗书有耀，富贵无涯，眷属利安，以为效信。
　　遣疫疠保病章
　　臣滥膺选举，冒缀斑联、赛浅自惭，希夷未悟，扣宸合而屡请，腼灵府以知非，亶冀隆慈，曲垂涵贷。臣谨据斋意，臣切念斋主某人尘寰涉迩，身世谋生，五欲七情，宁无翳累，百非众慝，易积愆尤，致寒暑燥湿之凭凌，乘身命运限之屯滞，忽沾疫炁，遂履危机，自非帝造之垂矜，曷俾余生之有庆，谨为拜章一通，上闻三天，伏望盛德，涵容玄恩，矜恤特降玉清道炁，灵宝妙光，灌注某人身家之中，俾正炁辉明，妖氛远离，消灾解厄，保命延生，臣谨为上请北阙九夷君，北黑天机君，运炁解厄君，地官督炁君各五人，官将各一百二十人，北城化吏五人，天市大夫一人，五瘟部炁兵四十万人，拒天大兵千万人，主收制疫毒，断除瘟炁。东方九夷君，八十一官君，断青瘟青毒之炁。南方八蛮君，六十四官君，断赤瘟赤毒之炁。西方六戎君、三十六官君，断白瘟白毒之炁。北方五狄君，二十五官君，断炁瘟炁毒之炁。中央三秦君，一十二官君，断黄瘟黄毒之炁，大胡老君，家中守宅三将军，左右三部将军，赤阳兵士运炁解厄君，五瘟都炁君，吏兵各三十万人，与里社井邑君，主同心收除斩制疫鬼。中宫游逻大将军，科车武骑大将军，锋火虎贲大将军，监天敢健大将军，邀遮大将军，锋火大将军，骁骑大将军，斩断虎贲大将军，罗网龙虎大将军，讨捕飞行大将军，吞天绝地大将军各一人，吏兵七十万人，主收断五瘟积类，无侵邻里。摇天动地兵十万人，讨天君，胡越骑君，阴阳神决吏，收炁食炁吏，收神食神吏，收鬼食鬼吏，收毒食毒吏各一人，执赤越大胡君千二百人，三五元命功曹使者，魁罡击刺将军各一十五人，金刚八煞兵士各九十六人，主收捕瘟鬼，扫荡疫炁，免相侵染，贻祸乡阊，即俾某毒羔消除，病源康复，天医扶体，灵药资身，家门尊卑，均臻景贶。
　　收邪断怪解厄保命章
　　臣蹄涔卑贱，茅径昏愚，夙沐洪恩，滥司玄教，誓度人而激切，庶赞化以承宣，凡有皈投，敢忘关告。臣谨据斋意，臣切念斋主某人运逢屯否，身际妖邪，致寝食之仓皇，觉精神之颠倒，致生疾患，药饵罔功，恐涉冤愆，况绵莫释，历时既久，怪证愈探，自非请命於虚玄，曷克流恩於圆辐。谨为拜章一通，上闻三天，伏望广运慈悲，曲加拯援，特降玉清道炁，灵宝妙光，灌注斋主某人身家之中，俾内外洞明，门庭辉焕，灵光所烛，邪祟远离，疾病安痊，寿龄延永。臣谨为上请断邪天灵官功曹，摄神卫身吏，断邪使者，护身将军，检邪直符，斩邪刺奸吏，摄神使者，主驱逐精魅，收捕凶邪。好生保命大将军，续命大将军，驱邪大将军，斩邪大将军，度厄大将军各一人，官将各一百二十人，主解除灾厄，却去精邪。安平守石君一人，官将一百二十人，无上监炁君一人，兵士七十万人，天罡大兵五丁君一百万人，无上天生君五人，兵士一百二十人，盖天大将军，兵士七十万人，高麾大鼓五湖将军，反甲逆鳞兵四十万人，收鬼食鬼吏，收炁食炁吏，收神食神吏，主收捕诸恶君扰害生民。无上中宫五曹校尉兵五十万人，清玄公君一人，官将一百二十人，主捕制鬼贼，陆梁犯人。岁甲君、太甲君、朱阴君各一人，官将各一百二十人，五天侯将军兵士十万人，主擒戮精魅，剿荡无留。阳明君一人，官将一百二十人，与所在真官诸部吏兵，社稷土地山林孟长，同心协力，和合家中守宅诸神，并力追捉，无令隐漏，摄赴天狱，依律荡除。又为上请左右阴阳太医吏，救治病源，太和真一好生君，解禳恶曜，庶使斋主某人形体安和，邪精珍灭，疾病痊愈，药食调平，眷序康宁，门庭清肃，起居随意，谋为称心，永保利贞，以为效信。
　　保病解厄章资福斋用
　　臣学业愚蒙，性资荒陋，幸绿宿庆，僭陆真阶，誓婵济度之勤，庸报生成之德。臣谨据斋意，臣切惟斋主某人命运灾衰，形神凋瘁，三业十恶，夙累行藏，六曜五星，偶凌次舍，忽染疾疢、寝食靡宁，药饵罔勋，日时浸久，夙宵惊战，控告无门，非赖帡幪，曷臻平复？谨为拜章一通，上闻三天，伏望隆慈，诞施惠泽，特降玉清道炁，灵宝妙光，灌注斋主某人身家之中，俾灾炁消除，灵光照耀，目今病患，早遂平安。臣谨为上请阳秩君一人，司命吏一百二十人，各主重病未痊速令康愈。须臾君、赤天食炁君各一人，官将各一百二十人，主久病困衰即得痊疗。收神上明君一人，官将各一百二十人，主明畅精神，断除恶梦。赤星君、三天慰愈君各一人，官将各一百二十人，主制绝家亲，乘时构衅。解考君，度命君，益算君，诛殃君，游逻大将军，地烧大将军各一人，官将各一百二十人，主收录邪精，辟除故炁。火龙君，山周君，束明大夫君各五人，官将各一百二十人，主制医药黄衣。节命玉女、月玄玉女各千二百人，主持神方太仙明堂。玉女千二百人，主按方治病。中宫大医吏十二人，主择方合药。天医、官医、太医五官治病医吏，各一十二人，主入脏腑经络关节，行神存炁。天曹、上平太医吏一十二人，治病功曹一十五人，主上诣凤凰太清宫中，取五色神药。和合官君，治疗病患木官，持药金官，持针水官，主汤火官，主灸土官，和德各奏奇勋。东青生炁君，南赤生炁君，西白生炁君，北黑生炁君、中黄生炁君，各领吏兵除邪收病。南昌朱阳君，黄老君，天魂君，地魄君各一人，起生。玉女，玉历素女各千二百人，主扶却灾危，度脱年命。即俾斋主某人炁体康健，灾衰消散，精邪远避，殃讼和平，病患镯除，命身牢固，服药有效，动止无魔，命运亨嘉，以为效信。
　　传法授道祈恩谢过章传度用
　　臣误奉宸恩，滥承师派，期提后进，庸绍前修，僭陈捆幅之私，仰谢涵濡之泽。臣谨据斋意，臣切惟女青玉律，选举至难，太极金科，保任尤重，傥传授有乖於践履，则师资俱冒於宪章。今弟子某人洁己求真，愿参上法，静言障累，越有数端，或神炁难保於修龄，或骨相不符於道品，或九玄七祖冢讼未消，四负三生，凶仇犹结，或宿劫今世谴考尚萦，或故作误为，愆尤莫释。匪赖甄陶之赐，曷谐愿望之隆？谨为拜章一通，上闻三天，伏望曲施玄厘，俯矜丹捆，特降玉清道炁，灵宝妙光，灌注弟子某人五宫六府之中，俾正炁辉华，道心开发，灵光罗络，妄累消镕。仍乞救命，宣告三界十方，应干玄局，特为镯消考讼，解释愆尤，纪字玄编，定名青简。臣谨为上请无上九天帝君，三十二天帝君，五老帝君、日宫月府，五星四曜，南辰北极，列宿星君，三省五师，三官九府天曹主执，四洞真灵，福地洞天，五岳四渎，地水职司，三界神祇，俱赴玄坛，证明传度。又为上请灵宝六部，仙官三界，所向玄曹，赫奕仙曹，玄坛侍经，护道降真，召灵合属仙吏，九天司命府，青玄黄箓院，玉清神霄玉府，上清童初府，玄灵璇玑府，北魁玄范府，灵宝如意万司，九天溥度院，随所传俱开写将军神吏，玉童玉女，合该传授。将吏官君，疾速分景化形，随逐香火伺候，交拨辅佐宣行。庶弟子某人，证誓万灵，告盟众圣，勤修精进，学道参真，存念行持，济生度往，身膺仙职，心契玄宗，智慧洞明，慈悲利益，魔试寝绝，灵贶日臻，誉望兴隆，迩遐皈向，功圆道备，举形仙飞，永畅真风，益光宗绪，誓终浩劫，归戴玄元。蒙如所陈，允昭圣造。
　　谢罪祈雨章雷霆斋合用
　　臣愚蒙无取，疏谬何庸，夙依覆育之恩，勉饬精修之志，承符领教，宣德济人，凡有皈投，理宜关告。臣谨据斋意，臣切惟春耕秋敛，稼穑之常，久旱亢阳，炁运之变，傥时雨未敷於播种，则嘉禾曷望於丰登？况沟侩之如焚，极阊阎之愁叹，何以卒岁？坐见饥荒，谅万兆之积过浩繁，而司土之神明谴责匪县，帝力莫顾民哀。谨为拜章一通，上闻三天，伏望道德曲成，慈悲善应，特降敕命，告下十方三界一切真司，原赦下民隐显之愆，垂轸岁事阻饥之苦。亟沛甘泽，为长禾苗，更乞告宣主宰雷霆之司，掌执风雨之吏，揪涧泽洞，威圣龙神，城隍山川，祀典社貌，应千攸属，各体慈仁。啸命风伯雨师，指麾雷公电母，普注膏雨，苏解焦枯。臣谨为上请天翁正气君，河上真人，九海九江九河北玄君各一人，官将一百二十人，主水炁泉源，兴云致雨。海中玉女千二百人，河伯吕公子三十六人，主兴起水脉，立降风雨。四洲九谷君，灵台汉明君，九州玄冥君，九江北玄君，九侯君各一人，官将各一百二十人，湖中玉女千二百人，主召摄河伯使者，青水帝君，九江水帝，十二溪女，水部鬼神，河平缘吏，合符行雨。应时下降於疆邑之内，驱雷役电，兴风布云，先霢霖於江河，次霶霈（雨＋沱）於郊野，即俾甘霖，应候好雨知时，槁禾回青，平畴变绿，苗秀而实，岁稔且禳。腾乐事於炯原，播欢声於龄耋，愿拜成终之造，允垂资始之恩，更冀百谷用成，九垓咸遂，遗蝗遁影，妖魑潜踪。饱食暖衣，极三农而快乐；仰事俯育，历百岁以光华。蒙如所陈，允昭宸贶。
　　祈嗣章祈嗣用
　　臣草芥微生，尘泥贱品，滥承正化，得奉真宗，无半功之可书，有千愆之堪录，曲蒙覆育，亶籍汪涵，敢九拜以归诚，僭一言而渎听。臣谨据斋意，臣切惟父子有亲，人伦之本，夫妇有别，天属之常，傥身命有犯於孤辰与运限，或罹於寡宿，或相囚战，或犯刑冲，致嗣续之未谐，使宗枋之莫托，逡巡暮景，翕忽衰龄，自非请命於玄穹，曷克承恩於黄混？谨为拜章一通，上闻三天，伏望大德好生，至仁无外，特降敕旨，告下玄曹，应身命中，夙生今世，所有战冲，尽与解释。仍乞赐降玉清道黑，灵宝妙光，灌注某人妻某氏身心之中，即令起处安和，胞胎凝结，疾病不作，荣卫胜常，十月周圆，诞生男嗣，愿心圆满，福庆骈臻。臣谨为上请司命君，司录君，南斗降生度化君，束斗度星通炁君，西斗度魂结胎君，北斗通魂通血实骨君，中斗度魂成人音声君，主成就胞胎，结聚魂魄。注生夫人，注生天女，通脉运骨天女，回星度胎天女各五人，从官各一十二人，主和合阴阳，结胎成形。度胎夫人五人，上诣五方五斗阙下，请以五方真炁覆育己身，荣卫调和，凝结胎孕。五行君，素白玄明君，文历君各一人，官将各一百二十人，主降炁结胎，除邪护正，解除夫妻刑害，成就阳男中神。太和真君，阴阳生炁君，三元丹田赤白君各五人，官将各一百二十人，主血炁流通，黄白相裹，多引阳炁，牢结男胎。阳神决吏，男神玉女各二人，甲子神人君吏，主扶助真胎凝结阳炁，若已孕女，回转为男。即俾某人妻某氏怀胎含孕，起居不伤，全阳成男，饮食无忌，月数满足，必产阳男。日吉时良，速得分娩，母子周圆，以为效信。
　　文昌祈禄章祈禄用
　　臣睢吁无取，骯脏何庸；滥叨雨露之恩，惧积雷霆之谴，尚祈洪造，俯赐慈观。臣谨据斋意，臣职惟领教理，难抑违依，按真科次第修奉。臣切惟登崇俊良，拔擢材彦，一则阙於运限，二则系於修为，傥祖宗之积累未陈，与今昔之过愆尤厚，既乖践履，难就功名，自非帝造之维持，曷副民情之愿望？谨为拜章一通，上闻三天，伏望大慈曲垂惠泽，特降敕命，行下三界合属玄曹，为某人禳谢星缠，和平运气，赦除障累，纪录善功，增注勋名，光荣宗祖。臣谨为上请夫子君一人，官将一百二十人，东井清明君央了吏，一合来下，以温润清和英灵善爽之黑，下布某人五藏四肢，身体骨节之间，安定神灵，卫护真炁，驱三尸，灭九虫，背死向生，却祸来福，心志开通，超拔林能。五经九炁君一人，官将一百二十人，主智慧圆明，与众有异，天王玉女千二百人，衣青衣，主部领万官赐以印绶，运为举动，能通神明。玉历素女千二百人，衣赤衣，主纪姓名於玉历，注寿算於丹书。若某人入仕之初，或愿主仓库，或愿职金帛，或愿典场务，或愿领兵卒，或愿司学校者，则阴阳有神灵主之，乞为关告所在灵应神祇、正直土地，默赐骘相，使之爵禄随心，德行备足。若大选之后，图谋愿望，升品进阶者，则上有星辰主之，乞为宣告紫微太微二垣，公卿将相，大理尚书，文昌三台，南斗北斗，东璧奎宿，羽林垒壁，师门将军，应主宰人间官职。诸星并为垂象，宣精舒光绚彩，即俾横飞，直上於省台部监，徼塞边陲，有九迁之荣华，膺十赉之富贵，公忠许国，清白传家，禄寿兼全，以为效信。
　　延生解厄延毒章祈寿用
　　臣夙藉庆基，生逢昌运，佩鸾图而领教，承凤牒以学真，亶赖帡幪，若为报称，辄渍千钧之听，庸陈一得之愚，仰冀高明，俯垂监察。臣谨据斋意，臣切惟人情欲寿，大德好生，傥运限有犯於威踱，致身命或临於屯否，易逢厄疾，曷保年龄？今某人藉祖宗积累之功，膺门户付托之任，欲祈眉寿，或衍遐龄，庸安乐於期顺，勿驰驱於障难，子孙昌炽，富贵利宜，自非玄造之慈观、焉得黄垓之佚老？谨为拜章一通，上闻三天，伏望广运深仁，廓施惠泽，特降敕命，行下三界十方合属玄曹，为某人辟斥凶星，断除戾炁，冤愆顿释，身心双隆，八节四时，纤灾无惹，常居吉庆，永处福龄，百岁周圆，一身康泰。臣谨为上请天曹，解厄去祸君，益算延寿君，五方生炁君，六甲将军，主消灾度厄，益命除邪。太和真一好生君，万福君，解刑度厄君，益寿延命君，请命好生君，保命生黑君，收刑却煞君，斩绝刑煞，增益寿命。万福君，运炁君，解厄君，南上君，司命君，司录君，太白明星君，拘魂拘魄君，财库君，禄库君，定名玉历君各五人，官将各一百二十人，主落除死籍，注上生名。收姅君，断祥君，破（歹＋羊）君各一人，官将各一百二十人，主解除（歹＋羊）厄，拔赎寿命。东斗主算君，西斗纪名君，北斗落死君，南斗上生君，中斗大魁君各一人，官将一百二十人，主度脱五行灾厄，增纪寿算。六十甲子，从官吏兵，主张解年穷算尽之厄，消除命衰运败之灾。五方五帝君，从官吏兵，各乘本方真炁，执符持节，上诣二十三天星宿，玉历之宫，检寻命籍，增注年龄。延命大将军，兵士千二百人，主解消灾厄，增益年命。明堂君，南昌君，朱陵君，黄老君，天魂地魄君各一人，拔命君十二人，鼎仓玉女五人，五纬玉女，起生玉女，玉历玉女各一千二百人，主度脱年命，增寿延生。诸部官君，和合保护，解除二十四厄，增延寿算。即俾某人命运亨通，灾危驱遁，福禄兴萃，寿算延长，无难无灾，多祥多庆，云仍衮衮，门户辉辉，以为效信。
　　谢罪祈晴章祈晴用
　　臣禀资疏散，赋性庸愚，印武班联，强颜奏对，每扪心而省过，期弘道以宪天，庶证勋劳，上裨化育。臣谨据斋意，臣切惟务农种谷，亶藉天时，秋敛春耕，惟资地利，所愿五风而十雨，庶令百谷以三登。况兹郊野之田，势处陂塘之侧，才致霪撩，澎湃莫支，乃经旬罹积雨之伤，致稻苗多乘流而槁。岁事足虑，生民荐饥，若非开霁以断流，何以有年而多稼？全资圣造，特赐慈观。谨为拜章一通，上闻三天，伏望帝德好生，民情堪悯，特降敕命，关告匝境里社，一切玄司，散兹雨阴，即成晴淋，庶得三农勤动，百谷丰成，田畴无滨浸之忧，黎庶免饥馑之苦，优游卒岁，允藉天恩。臣谨为上请天爷正炁君一人，官将一百二十人，兵士七十万人，九海北玄君一人，官将一百二十人，河上玉女千二百人，主收云止雨，致风兴霁。水泉官属八海九江缘吏，主决开壅脉，疏导百川，即俾四境狂霖，登时开霁，阴云解驳，红日陆离，田野欢心，耕耘乐意。坐看刈获，白粲登场，实叨覆护之恩，加拜生成之赐。更祈敕旨，行下四海四渎，溪源潭洞，应干龙神，泊玄虚主，掌今年今季风雷雨部，一切神祇，咸令知委，并与停风息浪，收雨散云，浓阴开明，日光照野，禾稻丰稔，稼穑盈成，乐岁无忧，以为效信。
　　禳火灾章禳灾道场用
　　臣草茅贱质，棂砾散材，谬处班联，滥司济度，敢罄小心之梼，庸祈大造之仁。臣谨据斋意，臣切惟仰事俯育，端藉室庐，接楝连甍，乃堪衣食，实生成之厚利，宜上帝之矜怜。倏於前朝忽传星变，谓来堕於屋角，势有似於火殃，由中惊惶，罔知攸措。私料近至信宿，远则旬时，恐有燎原之忧，或致焚如之惨，绵连井落，延亘乡闻。若非请命於上苍，
　　曷克流恩於下界？谨为拜章一通，上闻三天，伏望广运隆慈，廓施妙化，特降敕命，关告匝境里域，一切真司，为某人驱除火灾，即移他境，无生殃咎，流虐黎元。臣谨为上请九海北玄君，天翁正炁君，兵星神君，游都君，明星君，诛殃君，天昌君各一人，官将各一百二十人，河上玉女千二百人，盖天大将军黄衣兵吏各十万人，无上天君兵士七十万人，主动毕星升阴炁，驱六丁六甲，消灭火殃之鬼，驱逐火精之怪，与北方黑帝羽子之精，壬癸正炁，太阴水德，防制火灾，即令断绝。仍关风伯雨师下雨灭火，当境神祇，斥遣火怪，速令远离，庶得流荧迁徙，里社安宁，眷序不移，屋宅如故，以昭宸既。
　　谢罪遗蝗保田章禳蝗道场用
　　臣尘泥贱品，草莽微生，值昌运之兴行，际真诠之晓觉，学真领教，弘道度人，誓补过以立功，庸承流而宣化。臣谨据斋意，臣切惟春耕秋敛，觊尔有年，地疠天灾，将成凶岁。既虫蝗之诞发，实妖戾之肆兴，林木尽童，田禾俱食，非笺心而哀吁，为请命以祈禳，曷保稻粱，终无损蠹。谨为拜章一通，上闻三天，伏望广运慈悲，曲加鉴采，特降敕命，关告匝境，一切神司，辟斥妖蝗，断除戾炁，乘狂风而徙他境，因暴雨而移别乡，悉化余虫，无令遗种，庶得田禾秀发，成熟可期。臣谨为上请四野君，五野君，九野君，里域山川社稷君，蕴元君，白蚕五谷君，大田五斗君，六富君各二人，官将各百二十人，地畜君，天甲君，五千王君各一十二人，官将各一百二十人，主田畴丰稔，五谷登成，辟斥螟蝗，驱除鼠雀，稻苗秀好，虫域遁逃。与社稷山川城隍神君，递相保护，即俾田禾秀实，虫蝗去离，转之外疆，以为效信。
　　诸章官式祈禳通用
　　保蚕
　　谨为上请暴食君，供食君，千泽君各一人，官将各一百二十人，仙宫玄男玄女，神男神女，素男素女，玉男玉女，蚕室仙吏，丝绵仙吏二十四人，养育蚕桑，保护丝茧，辟斥鼠耗，万倍称收。
　　保胎
　　谨为上请安胎君，护胎君，扶衰度厄君，万福解厄君，护胎圣母，天医玉女，护胎成生吏，保胎成生圣母，各二人，主保护胎孕，无有疾伤，十月周圆，产暮快利。天医太产吏，治通乳母，天门中君，天医助生君，催生童子各二人，官将各一百二十人，主调理阴阳，和安胎藏，产募无阻，得就阳男。九天好生君，监生大神，卫房圣母，主录勒籍真君，传胎应梦童子，三元保胎大神，六十甲子从官符吏，主保胎护命，定魄安魂，临产之时，毋有厄难。
　　保男
　　谨为上请阳仙护魂君，阴仙护魄君，天灵阳生君，主通於营卫，乳食平安。太皇万福君，解患君各五人，官将各一百二十人，主录护生气，辟斥邪精。
　　逐盗
　　谨为上请五阳君，斥灾君，营星君各一人，天位君，暴胜君，东西太白君各五人，官将各一百二十人，摇天动地君，九炁太兵五十万人，赤衣日男、白衣月女各千二百人，绛衣日月大兵，承天大将军兵士各十万人，追逐寇盗，驱斥贼徒，远离门庭，惠安闲里。
　　保六畜
　　谨为上请六畜王相君，天阳君，天仪君，天休君，黑水期君各一人，官将各一百二十人，主孳养六畜，荣盛不伤，断逐疫瘟，斥除邪炁。岁星太元君一人，官将一百二十人，周天兵士十万人，主治祠庙伤鬼擅杀六畜。
　　绝墓讼
　　谨为上请九地君，一大元君，都侯君，文童君地甲君，九玄察气君，卿大夫各一人，官将各一百二十人，收冢讼鬼，安稳生人。五行君一人，大墓君、小墓君各五人，官将各一百二十人，主解除祖先谴责，利安冢墓风水，斥绝故炁，断伏殃讼。太玄君，都侯君，诛殃君，太白中陈明星君各五人，官将各一百二十人，主收断冢讼家鬼，解散和释。
　　断口舌
　　谨为上请五经君一人，清灵六钟太皇君五人，官将各一百二十人，主制断口舌，斥绝变阙。无上清玄君兵士十万人，南钟六星君五人，南钟太真君一人，官将一百二十人，太阴君吏十二人，主收捕口舌，禁斥诬骂。左惠右善君一人，官将一百二十人，仙花玉女千二百人，主断除口舌，解消耗殃。五方大领神吏，主锁恶人口舌，令不言语，从今绝灭。
　　除官讼
　　谨为上请冠带君，青禽君，四顾君，八门君，北一官左童君各一人，官将各一百二十人，收刑领连吏一百二十人，八甲周赵女三千七百人，主县官公事，悉令消绝。察恶君一人，官将一百二十人，主收斥毁谤，息弥众言。五方五帝大夫君吏五十人，斩斧阳父君，破市大将军，破狱大将军，脱击大将军，解患大将军，散事大将军，镇讼大将军，七部大夫官将吏兵，主回化官事，悉令消除。
　　翻咒诅
　　谨为上请翻倒君一人，官将一百二十人，主缺解呎诅，和释冤僧。青龙白虎大将军，年月日时四煞，天煞地煞，三十六煞，官将各一百二十人，主收摄咒诅，和同仇条。若东方木地，年月日时，就木神咒诅者，请金炁神解而除之。若南方火地，年月日时，就火神咒诅者，请水炁神解而除之。若西方金地，年月日时，就金神呎诅者，请火炁神解而除之。若北方水地，年月日时，就水神咒诅者，请土炁神解而除之。若中央土地，年月日时，就土神咒诅者，请木炁神解而除之。天罡五行君，赤帝兵士百万人，建天司马千二百人，主收捕庙貌之鬼。南昌君、东关君各一人，官将各一百二十人，主收捕林社呎诅之鬼。旺相君一人，官将一百二十人，主收捕师巫灶前咒诅之鬼。八卦君兵士十万人，还功君、破邪君各一人，官将各一百二十人，主收捕造作形像咒诅之鬼。五方大额君各一人，兵士各一百二十人，主收捕口舌叫唤咒诅之鬼。邪神淫祠，盟誓魇倒，贪饕陷害，侵损生人，诸部官君速令消灭。若恶人谋议咒诅者，请无极天生兵马十万人，主收逆理陷害梼祠之鬼，摄送酆狱，归身自受，迁拔亡爽，即得超升。
　　除颠邪
　　谨为上请无上中宫五营校尉兵五十万人，请玄公君一人，官将一百二十人，无上天士君五人，官将一百二十人，无上九江茂盛君兵士百万人，主收捕陆梁精邪、狂歌叫唤、兴妖之鬼。太古华盖君二十四人，天乐君五人，述炁君，地精君，破逆君，天地水炁君，天玄开闭君各一人，考毒君五人，官将各一百二十人，地孔君青衣兵士十万人，主叫呼狂易，失志颠邪。天宫健吏十二人，兵士一百二十人，赤车将军十二人，吏兵士十万人，天贵君敢健吏，天五侯将军兵士十万人，太甲君，朱阴君，门都君，右玄都君，阳明君各一人，官将各一百二十人，主收捕精邪，诛灭鬼贼，与所在真官，社稷山林孟长家中守宅众神，一合诛戮，种类无遗。
　　防劫盗
　　谨为上请万维君，东西面太白天战君各一人，官将各一百二十人，九天乾元君，摇天动地君九炁兵五十万众，天大兵十万人，主盗贼劫掠，收捕无余。五方大额君各十万人，主图谋抄掠，神归阴。东九夷君，南八蛮君，西六戎君，北五狄君，中三秦君，各十二人，主守护井间，辟斥劫盗。
　　利宅舍却虚耗
　　谨为上请安炁君，太玄君，赤白沙君，元炁君，天玄君各一人，官将各一百二十人，主收摄横祸，利安宅庭，斥散凶殃，擒束蛊怪。天昌君黄衣兵士，太白君各十万人，天罡官将一百二十人，主收捕殃煞，解逐灾害。青龙君一人，官将一百二十人，五福天官，地祇十二官将，与守宅三将军三十万，主驱遣虚耗，利宜畜养。天德广大吏五人，主驱除群凶，收绝邪鬼。
　　保远行
　　谨为上请万里君，北马君各一人，官将各一百二十人，明堂玉女千二百人，主远行利涉，谋望称怀，盗贼不逢，灾殃远离。
　　保移徙
　　谨为上请郡邑大神君，仙官将息君，去秽君各一人，官将各一百二十人，主宅舍移徙，不伤禁忌，人口安泰，财畜和平。
　　解冤愆
　　谨为上请解罪君，解过君，解刑君，解谪君各一人，官将各一百二十人，主解释冤愆，调除考谪。
　　祈雪
　　谨为上请灵台汉明君，九洲玄明君各一人，官将各一百二十人，主摄河伯。吕公子三十六人，与水帝十二溪女，水部神祇，兴云下雪。九江北玄君，四洲九谷君，四洲九海君，浮云使者各一人，官将各一百二十人，一合来下，关风伯雨师，社令正神，起风积雪。
　　右诸项章请官式，在人分合，以满斋主期望之心。又须知行下所属玄曹，假如析雨则须乞敕旨，下。扶桑水府，赐谷神王，蓬莱都水使者，水官司命，四海九江，三元水府，四渍五湖，十二汉真，泉源潭洞，今年岁分行雨，龙神风伯雨师，雷公电母，九州社令，管界神祗，协力同心，起风云雷电，下雨应时。
　　太上济度章赦卷上竟 
　　太上济度章赦卷中
　　章
　　破酆都开业道章关度黄镰用
　　具位臣某诚惶诚恐，稽首顿首，再拜上言，臣棂砾散材，蓬茅贱质，幸绿宿庆，滥缀真班，功无丝粟之圆，过有渊陵之积，曲蒙涵贷、未赐诛夷，誓勉操修，庸期报称，既承投恳，敢不关闻。臣谨据入意，臣切惟三官九署，北都罗酆，六洞十宫，冥关幽夜，水火考对，生死拘维，茹苦终天，千龄展转，虽众生之妄业自受，而上玄之仁泽堪矜，非赖赦原，曷臻超迈？谨为拜章一通，上闻三天，伏望慈悲，曲垂矜悯，特降玉清道炁，灵宝妙光，焕朗十方，开明九垒，即俾亡故，某人暨九玄七祖，亿劫种亲，六道四生，诸类幽爽，灌沐妙炁，顿悟良心，宿劫冤愆，应时解散。臣谨为上请十方飞天使者，十方救苦玉童玉女，上诣三天金阙玉陛下，请降元始符命，救苦真符，告下十方三界无极神乡天地水官，阴阳罪录。三官九府，百二十曹，北都罗酆，内外宫洞，阿鼻无间，大小铁围，十二河源，泉曲之府，九幽五岳，罪考主司，五苦三涂，诸大地狱，五道都府，执法冥曹，乘此符光，辉明照、耀，铁城摧毁，苦考蠲停，枷索脱除，系囚消废，炉炭铜柱，化作骞林，擭汤冰池，悉成莲沼，灰河炮炭，俱变清冻，剑戟刀山，尽为宝树，镯炎炎烈火之狱，烁重重金刚之山，执对停平，冤仇和释，恶根落灭，罪籍捐除，赦宥亡过。某人溥及幽冥，无鞅滞爽囚徒苦趣，悉遂逍遥，滞魄沉魂，各获解脱，更希睿旨，勑下青官，开紫阳玉匮之函，出应化慈尊之号，十方流演，万品皈依，广开法门，飞度累户，庶使善绿雾霖，灵既罗敷，均沐生成，以为效信，恩惟太上，分别求哀。臣愚谨因二官直使，正一功曹，左右官使者，阴阳神诀吏，科车赤符吏，刚风骑置吏，驿马上章吏，飞龙骑吏，进章凤凰骑，上章云龙骑，言章风发骑，御章神龙骑，奏章飞龙飞虎骑各二人出操。臣为斋主某拜上破酆都开业道章文，上诣三天曹，伏愿天恩告报。臣诚惶诚恐，稽首顿首，再拜以闻。
　　空三行
　　臣姓某属州某县某乡某里某宫观某靖焚修。
　　空三行
　　太上无形无名虚无自然至真大道无上玄尊金阙七宝玉陛下。
　　空三行
　　太岁某年月日於某处拜上。
　　右凡书章用黄纸朱书，纸高一尺一寸六分，行阔一寸二分，幅宜单幅，幅宜单行，每行定排十七字，前一幅背两行，空第三行，方写章街迭书，下写臣某诚惶诚恐，稽首顿首再拜。此一行不背字，看长短到何处住。第四行写上言字，低於职街一寸，此行方背十七字数也。自上言以下，至后每行捎字如法，行上留半存，行下不通。走螳人姓名作一字，写不得抽破，如鬼字，如凶字，如死字，如贼字，诸不佳字不得在行上头。如仙字、人字、生字诸佳字不得在行下头写，至以为效信。即揍云：恩惟太上，分别求哀，臣愚馑因二官直使，正一功曹，左右官使者，阴阳神诀史，科车赤符史，刚风骑置吏，驿马上章史，飞龙骑吏，进章凤凰骑，上章云龙骑，言章风发骑，御章神龙骑，奏章飞龙飞虎骑各二人出操。臣为斋主某人拜上某章，上诣三天曹，伏愿天恩告报。臣诚惶诚恐，稽首顿首，再拜以闻。以闻二字低前行一字，与再拜相去空三行，迭书臣姓某，属州某县某乡某里某官观某靖焚修，须自半行写至下，其下与纸下头相平。又空三行迭写：大道衔太上无形无名虚无自然至真大道无上玄尊金阙七宝玉陛下，只背书四寸八分。又空三行自半行写太岁某年某月某日於某处拜上，其下与纸下头相平，太岁以后皆空纸矣。书章不隔日，填大道衔不隔时，故留某时及陛下一点及以闻字内耳。字一直笔未填，至校章时方填也。章可漏，上写大道卫具法位衔，臣姓某章奏，谨封方函。上写馑馑上诣三天门，下具法师衔位，臣姓某馑重封入章在函内。章函长一尺二寸，阔一寸八分，以青紧线三度缠之，其十字结处及两头，并贴纸印封之，又入青纸方函写如前方函式，前后以袱包之，此封章法也。
　　素车白马章
　　臣赋性迂疏，禀姿愚拙，职忝司於济度，诚敢息於关闻，宜冀高明，曲原狂斐。臣谨据入意，臣职惟领教，理难抑违，谨涓今月某日为始，就某处肃建玄坛，依按真科次第修奉。臣切惟九幽六洞三官北酆，冥路幽关，职司考对，匪藉苍穹之宣告，曷令部卫於形魂。谨为拜章一通，上闻三天，伏望慈悲，曲垂矜悯，特降玉清道炁，灵宝妙光，照耀阴乡，焕明夜府，即俾亡故某人，洎九玄七祖，亿劫种亲，六道四生，诸类幽爽，兔沦苦趣，各脱拘维，来诣玄坛，证品升度。臣谨为上请素车白马大将军一十二人，官将一百二十人，九龙符命使者一十二人，官将一百二十人，太玄玉女一十二人，官将一百二十人，太玄直符一十二人，官将一百二十人，上诣三天金阙玉陛下，请降太上赦赦生天宝箓，告下十方三界，无极神乡，北都罗酆，泉曲之府，三官九署，百二十曹，水火阴阳，内外宫洞，三十六狱，无间阿鼻，大小铁围，炎池冰沼，四渎五岳，十二河源，五帝考官，六宫掾吏，巨天力士，执罚神兵，司杀司功，司录司命，主考主罪，主狱主非，四明宾公，天门庭长，十宫六洞，五帝大魔，凕泠大神，五道都府，幽台冥缘，长夜鬼官，无量阴曹，咸令知委遵承。今来建坛之所颁行符命，侍卫送迎，疾令上件亡魂，众苦荡除，出离地狱，永辞幽夜，睹见光明，黑簿烧焚，业根披散，参朝玄座，受炼更生，以为效信。
　　开通道路章
　　臣惟蠢浊，性禀颛蒙，冒领玄阶，亶县洪造，敢竭再三之读，庸抒万一之忱。臣谨据意忱，臣职惟领教，理难抑违，谨涓今月某日为始，就某处肃建玄坛，依按真科次第修奉。臣切虑魂魄，爽识来往，经由道路关津，或生拘障，非赖上玄之诰命，曷令阡陌之开通？谨为拜章一通，上闻三天，伏望慈悲，曲垂矜悯，特降玉清道气，灵宝妙光，开辟幽途，光明无极，即俾亡故某人洎九玄七祖，亿劫种亲，六道四生，诸类幽爽，径离所部来觐斋坛，释罪通幽，朝真受炼。臣谨为上请太玄直符，太乙使者，五帝直符，十天传言骑吏，玄都金龙茭龙驿吏，玉龙飞龙驿吏各一十二人，官将各一百二十人，上诣三天金阙玉陛下，请降东华青官九龙符命，紫阳宝节，五方生炁，十天宝符，洞朗幽阴，开明长夜，告下天牢地狱，水府阴曹，冥局土司，泉曲六道，北酆九垒，三官九幽，五岳十宫，九州社令，洞天福地，考校曹僚，蒿里丈人，丘丞墓伯，河侯河缘，土下官君，岁德尊神，山林孟长，泉源溪涧，冥路幽关，血食神司，城隍里域，社庙土地，一切主曹，咸禀天符，遵依告戒，除冤拔罪，启路开肩，释放上件亡魂，整肃形仪，经历次第，来诣坛席，听法参真，传授戒符，领沾功德，幽夜不经於险阻，冥关克遂於逍遥，召摄无拘，以符效信。
　　摄召亡魂章
　　臣倥恫无识，愚钝自将，冒阐明科，奉扬妙化，爰渍圣威之峻，荐陈愚捆之微，亶藉慈悲，俯垂采览。臣谨据入意，臣职惟领教，理难抑违，谨涓某月某日为始，就某处肃建玄坛，依按真科，次第修奉。臣切虑冥途寥廓，幽路凄迷，匪凭召摄之威，曷显神虎之政？谨遵太乙神虎秘法，宣告太乙玄冥玉札神虎符命，铁迹台光，宝章建立，神虎摄召，坛刻时定，令追摄亡故某人洎九玄七祖，亿劫种亲，六道四生，诸类幽爽，显接阳眷，昭现神机。谨为拜上章文，上闻三天，伏望慈悲，曲垂矜悯，特降玉清道炁，灵宝妙光，洞朗幽关，无有窒碍，玉札符命，照耀辉华，冥吏幽曹，丕承敬听。臣谨为上请北魁玄范，神虎内真，雄左大力，统制百节，三魂符吏，众机玉曹，玄伯雌右武鸾，提魂摄魄倒生玄司，飞符玉札主吏，上部追魂使者，中部追魂使者，下部追魂使者，追家先七祖三魂，上元玉女，追伤亡癞癫痛蛊痢瘴疟亡魂，中元玉女，追无主痨疗风瘫亡魂，下元玉女，追瘟疫雷嗔亡魂，玉符玉女，追惊吊刀刑自缢落水投火胎产厌秽亡魂，龟真素握玉女，追毒药厌魅咒诅刀兵劫掠王法禽兽所害亡魂，九灵幽台玉女，追见禁罪魂。正一延生六甲隐天灵符玉女，疾速来降，承符宣德，摄魄召魂。又为上请丹天左卫大将军，五方启道童子，十方道主者，六道功曹，三界追魂使者，天洞天真，清清泠泠，寻魂摄魄，对魂聚魂诸大将军，一合来下，为臣摄召上件亡魂，聚神复炁，克返阳居，升幡现形，通灵入梦，上彰道化，下慰哀情，受炼膺符，闻经听法，削罪书於北郁，纪真籍於南丹，时刻升迁，以为效信。
　　沐浴医治章
　　臣尘泥漏品，蝼蚁微生，冒膺宣德之班，敢怠度人之典，威颜有赫，采听是期。臣谨据入意，臣职惟领教，理难抑违，谨涓某月某日为始，就某处肃建玄坛，依按真科，次第修奉。臣切虑上件亡魂，幽关闭郁，阴垢缠罹，欲期容体之澄清，必赖神泉之荡涤，谨为拜章一通，上闻三天，伏望慈悲，俯垂矜悯，特降玉清道炁，灵宝妙光，浃灌兰池，辉华沐浴，即俾亡故某洎九玄七祖，亿劫种亲，六道四生，诸类幽爽，镯消氛翳，洁湛形神，六府洞明，一尘不染。臣谨为上请东井玉女，华池夫人，洗擢玉女，沐浴君吏，日月童子各一人，五方解秽君将吏各一百二十人，一合下降，神化东井黄华之池，西田流汨之沼，汲取石景王肥，黄华神水，五方正炁，日月芝英，甘露金津，云腴玉醴，沐浴所度，亡魂灌炼，罪尘涤除，障垢挣结，节胞胎之秽，清冤债烦恼之氛。又为上请东方青灵始老，哺饴以九炁之青津，南方丹灵真老，哺饴以三炁之丹华，西方皓灵黄老，哺饴以七炁之素浆，北方五灵玄老，哺饴以五炁之玄滋，中央黄灵玄老，哺饴以一炁之黄英，定魄安魂，自生五脏。又为上请金刚百炼，玉液千和，太白流光，元皇散精，解除郁烦，去荡滓秽，身心清净，智慧洞明。又为上请天医神吏，尚药灵官，三五功曹，天医博士，砭石小吏，敷药灵童，密运九转芝英，五色神药，布散经络藏府之中，救疗生前荣卫之病，即使上件亡魂宿患清平，沈疯痊愈，精神复旧，肢体洁清，受化更生，以为效信。
　　溥度幽魂章
　　臣忝列真阶，莫裨玄化，矢心领教，励志度人，荐干咫尺之威，庸露亿千之捆。臣谨据斋意，臣职惟领教，理难抑违，谨涓今月某日为始，就某处肃建玄坛，次第修奉。臣切见冥关幽路，滞魄穷魂，或水火飘焚，或兵戈谋害，或木石损磕，或挺刃刑伤，或久抱饥寒，或曾遭鸩毒，或寇盗杀戮，或蛇虎吞残，或王法凌迟，或震雷瞋击，或覆车坠马，或自缢投河，或他境流亡，或从军倾毙，或鬼神拘击，或冤对勾连，或疮跛聋盲，或瘴瘟瘫症，或胎产殒命，或疾病夭伤，或宿抱怨嗟，或常怀忧忿，或玄恩未度，或常赦不原，孤滞千名，沈沦万姓，山林寄影，郊野潜形，流浪无归，实堪怜恤，惟黄录昭天漏，泉之泽正，阴关求哀，望度之机。臣虽禀承玉符，冒颁大赦，尚虑功德未褊幽冥，谨遵无量度人之道，取今月某日夜，修设玄都大献，玉山净供，摄召九州十界六道四生诸类伤亡，无边爽识，享食受炼，脱苦生仙，自非大道之慈怜，曷俾众魂之解脱？谨为拜章一通，上闻三天，伏望慈悲，特垂矜悯，颁降玉清道炁，灵宝妙光，遍满十方，辉明九野，上极无上，下极无下，接引万类，均赴法筵，涤罪解冤，炼形受化。臣谨为上请玉清淇津大梵灵官，青玄黄录救苦灵官功曹，玉童玉女，各三十二人，仙吏一百人，上诣三天金阙玉陛下，请降元皇慈悲，吉祥甘露，责持天慈，赦宥宝幡，一合下降，即为咒洒甘露，溥化斛筵，周徧虚空，无穷无尽，哺饴众爽，充足丰盈，随感来饮，悉皆饱满。仰承元始符命，金箓白简，救苦真符，长生灵符，太上生天宝箓，东华青宫，九龙符命，宝光罗络，拔度幽沈，不分六道四生，咸受黄箓冶炼，即使未度者度，未生者生，未升者升，未化者化，合符膺券，返阴还阳，超凌人天，以为效信。
　　九炼生仙升度亡魂章
　　臣道未通玄，德难入妙，屡为人而造请，每拊己以凌兢，仰藉汪涵，俯加原贷。臣谨据斋意，臣职惟领教，理难抑违，谨涓今月某日为始，就某处肃建玄坛，次第修奉。臣切虑上件亡魂，阴暗久沦，阳光易隔，匪藉黄华之冶炼，曷令碧落之登真？谨取某日夜，遵依灵宝大法，无量度人，开廓五文，奉行九炼，先为拜章一通，上闻三天，伏望慈悲，曲垂矜悯，特降玉清道炁，灵宝妙光，灌注玄坛，辉明洞耀，即俾上件亡魂，身沐灵光，心涤阴秽，水火炼质，表裹周圆。谨为上请南宫度人不死尊神，南极长生大君，度世司马大神，好生韩君丈人真君，南上司命司录，延寿益算度厄尊神，回骸起死无量度人真君，度魂上生南宫真君，奉为亡故某人注算金文，定名玉简。又为上请太乙救苦仙吏，金阙化身仙吏，朱陵度命仙吏，逍遥快乐仙吏，宝华圆满仙吏，炼度玉司，灵宝仙官，玉童玉女，将军使者，功曹主吏，上诣三天金阙玉陛下，请降元始符命，金录白简，长生灵符，内音玉字，赤书真文，上生黄录宝诰，下临坛席，奉为亡故某人破酆都之秽浊，荡泉壤之幽阴，削落业根，焚烧罪籍，飞度五户，斩灭三尸，建立法桥，回旋云界，启黄华之宝井，立流火之神庭，陶冶阳灵，荡除阴翳，上登朱府，下入开光，复返万神，重生九炁，披登天之法服，驾莲花之宝与，俓诣天门，朝礼金阙，逍遥自在，与道合真，永无轮转之忧，常履熙明之运。
　　酆都赦罪章明真斋用
　　臣生居浊世，运际昌期，佩箓参玄，传经悟道，誓度人而领教，庶补过以立功，凡有皈投，敢忘关告。臣谨据斋意，臣切惟三官九署，百二十曹，六洞十宫，三十六狱，铁围元间，泉曲河源，五苦三途，九幽五岳，典司宪令，考对愆尤。愚俗众生，罔明正理，造冤积业，抱恶逞非，致使名隶北酆，魂归幽夜，拘闭阴狱，囚系终天，痛苦备婴，莫由解脱，匪赖玄虚之曲赦，曷令罪报之镯除？谨为拜章一通，上闻三天，伏望大德好生，至仁无外，特降玉清道炁，灵宝妙光，朗映十方，焕明三界，冥关幽路，照耀辉华，地累罪魂，应时清净。即俾上件亡魂，出离夜壑，睹见晨阳，开发善心，自识宿命，悔过进善，脱苦超生。臣谨为上请降真召灵符吏，降真召灵童子各一人，特为亡故某人恭请大极真符，告下东极天中长乐宫内大慈仁者，寻声赴感太乙救苦天尊，希降威神，慧光普照，十方世界，重阴极垒，北都寒池，一一狱中，悉成阳境，铁城摧毁，枷锁脱除，赦宥亡故某人万罪，荡除冤仇，和释不经，地狱睹见，光明仰赖。天尊上圣，召十方飞天神王救苦真人，救苦童子，青玄玉女，遍下幽狱，降慈悲之法雨，酒甘露之宝浆，即得冰雪生春，炎姻息焰，刀化玉树，剑变骞林，寒冰瞑泠，顿除凛冽，擭汤铜柱，悉获清凉，狱卒牛头，俱生善念，铜蛇铁狗，永断恶绿，曹局除考对之名，司案焚业报之字，以至驱雷役电，涟汲淇波，负石担沙，天圆转匝，穿地引水，运风扫山，谪役囚徒，均承妙化，断地逮役，度上南宫，蒙如恳切之祈，允拜提携之造。
　　沐浴炼度章
　　臣尘埃贱质，草莽微生，误沐甄陶，俾登阶品，直藉圆成之造，敢忘报称之私，誓拯沈沦，庶敦勋行。臣谨据斋意，臣职惟领教，理难抑违，谨涓今月某日为始，就某处肃建玄坛，依按真科，次第修奉。臣切惟积夜重泉，冥乡幽路，阴氛萦结，业垢交罹，众生魂堕寒庭，神归夜壑，阴霾混翳，晦浊蒙维，虽已颁告符章，曲行摄召，虑沦幽域，莫遂参朝，自非沐浴於神泉，曷俾形魂之荡涤？谨为拜章一通，上闻三天，伏望大德好生，至仁无外，特降玉清道炁，灵宝妙光，洞映兰池，神化玄液，即俾亡故某人澡身浴德，荡垢清尘，洗表裹之昏蒙，除形神之热恼，朝真听法，度命升玄。臣谨为上请五方五灵童子各五人，解秽君吏各一百二十人，浣濯夫人黄华玉女各一人，应时下降，取黄华神水，炼尸素浆，甘露金津，云腴玉醴，灌注兰汤之中，沐浴亡故某人，湔涤尘劳，消除罪障，五脏六腑，悉得清明，九窍四肢，俱成澄洁。又为上请主水主火大将军，石景水母，流精玉女，九光童子，火铃灵童，青玄炼魂，应干真众，取南昌朱陵流火之庭，东井黄华流汨之沼，真水真火，一合来下，专为亡故某人炼洗秽氛，陶澄累垢，粒严受度，克应升仙、永证无为，不经轮转。
　　升度亡灵章
　　臣陋质何庸，短材无取，师恩赫奕，幸睹希微，帝力辉华，若为报效，期广扬於济度，克昭赞於生成。臣谨据斋意，臣职惟领教，理难抑违，谨涓今月某日为始，就某处肃建玄坛，依按真科，次第修奉。臣切惟上件亡魂久沦阴地，获睹阳光，自非度命以反生，曷俾超凌而自在？谨为拜章一通，上闻三天，伏望大道好生，至仁无外，特降玉清道炁，灵宝妙光，朗耀玄虚，焕明坛惮，即俾上件亡魂，沐灵光而快乐，乘炼度以逍遥。臣谨为上请南昌上宫司命君、司录君、延寿君、益算君、度厄君、度人不死君、南极长生君、度世司马君、好生丈人君、回骸起死无量度人君，升度亡故某人，先入黄华宝井，次入流火神庭，濯质荡形，除阴炼秽，抱九天之真炁，灌五帝之灵芒，气象周圆，形神完复，飕车碧落，羽驾太清，升入天门，佩符合券，永无轮转，常获逍遥，受化更生，以为效信。
　　迁拔亡灵章迁拔道场用
　　臣福基夙挺，昌运欣逢，佩录进阶，传经受道，深惭赛浅，莫悟希夷，过有贯盈，功无缕积，尚沐生成之泽，俾司济度之科，益勉操修，庸期报称，敬奉词捆，所合奏闻。臣谨据斋意，臣职惟领教，理难抑违，谨涓今月某日为始，就某处肃建玄坛，依按真科，次第修奉。臣切惟三官九署，六洞十宫，泉曲河源，北酆东岱，考校善恶，毫发无差，浊世众生，罔知修饰，六根三业，五欲七情，流浪颠冥，驰骋不息，致使魂归幽府，神返幽关，冤仇击萦，曹局推对，悠悠长夜，深可矜怜，自非上圣推恻隐之仁，曷俾下愚免沈沦之苦？谨为拜章一通，上闻三天，伏望道德，曲成慈悲，丕冒特降玉清道炁，灵宝妙光，照耀郁单，焕明泽垒，即使亡故某人睹此灵辉，自识宿命，舍恶趋善，脱苦上生。臣谨为上请太上十二阳门开光童子一十二人，天道功曹一人，九天云路正一功曹九人，南昌上宫扶接引送神童玉女各一百二十人，手执太上迁神符命，开导灵幡，接引所荐亡魂蒙阳光之下烛，指云路以上升，逍遥太空，永无沦坠。
　　荡涤血湖章血湖道场用
　　臣尘泥贱类，草莽微生，误玷班联，滥司济度，莫报生成之德，誓宣化育之仁，凡有皈依，敢忘关告。臣谨挝斋意，臣切念亡故某人三生四负，多积冤愆，六欲七情，易招衅咎，命罹产厄，神堕幽关，北酆东岱之曹，纪录姓字，峡石血湖之狱，考对形魂，抱痛终天，无由解脱，爰念禀生之本始，孰非祖炁之分灵，妄业自招，实堪矜悯，帝恩无外，谅赐哀怜。谨为拜章一通，上闻三天，伏望垂惠重泉，曲加省览，特降玉清道炁，灵宝妙光，洞映十方，照烛长夜，变阴暗为阳明之境，化血湖为清诤之场，令诸罪人，自识宿命，舍恶趋善，脱苦超生。臣谨为上请三炁流光符吏，荡涤血湖符吏各一人，官将各二十四人，上诣三天金阙玉陛下，请降三炁流光，真符玉元，荡涤血湖，真符告下，北都罗酆大铁围山，峡石无问、血湖地狱，即冀符光朗耀，阴壤开明，原赦亡故某人洎见禁经产身亡，未得出离者，并与疾除罪簿，落灭恶根，解释冤仇，开通性识，承今符命，获脱冥途，来诣玄坛，闻经听法，全形复质，随果注生。又念沦染血腥，形神秽浊，来朝三宝，难近天光，谨为上请五方五帝解秽君吏各一人，玉女使者各二十四人，九凤破秽大将军，涤秽大将军，洗秽大将军，灭秽大将军各一人，官将各二十四人，沐浴东井君一人，官将二十四人，洗濯夫人黄华玉女各一人，仙花玉女一百二十人，一合来下，为取黄华神水，炼尸素浆，甘露金津，云腴玉醴，灌注兰汤之内，沐浴亡故某人，洗除产厌，荡涤秽腥，俾令内外光明，形神洁诤，根尘业垢，并与澄清。又念亡故某人，沦谢之初，自膺痛毒，荣卫伤瘁，未遂安痊，谨为上请天医神吏，尚药灵官，治病功曹，太医博士各一人，一合来下，密运神圣工巧，饵以日精月华，玉芝金醴，五色神丹，救疗诸苦，庶得阴阳通畅，血炁和平，经络还元，魂神澄正，朝真受度，托化人天，永无沦坠之忧，自在光明之界。更愿灵光伟灿，慧泽周流，业海澄波，血湖息浪，人民品物，并受生成，舒化日於三涂，播仁风於八极。
　　灭度炼尸生仙章五炼生尸斋用
　　臣幸藉宿因，滥裨妙化，誓广宣於济度，庸上赞於生成，过有渊陵，功无毫发，尚祈恩需，俯赐包容。臣伏为先师某人，元命某年月日时生存日佩某经受某录，奉某法补充某职，系某靖焚修。末学道浅，仙品未充，莫能背土凌空，飞腾霄漠，运应灭度，以某年月日身经太阴，享年几岁，已准三洞仙度品格，衣服枕席，遍篆灵章，卫其尸形，又准灭度五炼生尸，宝经玉字真文，安镇五方、护其神识，练吉迁葬，寄形土官。未葬更伺练吉寄形土官尤虑生存之日功德未周，恐阻超迈，遂卜今月某日，谨就某处崇建灵宝灭度五炼生尸妙斋二昼夜，期将先师某人扶接引送，返形受生，游行太空。臣事金阙，臣义同父子，志剧悲惶，孝子云情钟父子志剧悲惶恭按真科次第修奉。臣切惟三官九府百二十曹，四极明科，三品洞律，昭如日月，威若雷霆，学道参真，易招罪戾，未经赦宥，必堕幽乡，转眼畏途，惟增骇汗。今先师某人生逢昌运，佩奉玄元，未明修真御景之方，徒抱济物利人之志，元腊节会，禁戒多违，经录法阶，朝修有缺，重以飞章进表，每渍仙真，设醮建斋，或干神吏，致使玄曹毕录，炁簿登书，阳过未原，阴愆莫这，倏忽厌世，遽受沈寥，自非大道广运於慈悲，曷俾后学疾跻於冲蹑？谨为拜上丹章一通，上闻三天，伏望上圣垂仁，至真矜悯，特降玉清道炁，灵宝妙光，下覆先师某人魂魄尸形，削落愆尤，解除考讼，随光御炁，径上虚无，仍乞告下十方三界，一切真司，特为原赦宿生今世三业六情，洎学道以来无边过咎，并从宽释，移名紫籍，受化更生。臣谨为上请灵宝落灭恶道灵官三人，官将各一百二十人，断绝地根灵官四人，官将各一百二十人，飞度累户灵官五人，官将各一百二十人，一合下降，为先师某人落灭三恶，斩绝地根，飞度五户，名列太玄，乘景升神，上登无极。若先师某人魂魄沦坠三涂五苦、六天九幽者，即为度脱，高升上境。又为上请玄都金龙驿吏一十二人，东华青官九龙符命使者，九天道功曹一人，十方飞天使者十人，官将各一百二十人，上诣三天金阙玉陛下，请降元始符命，金箓白简，长生灵符，东华青宫九龙符命，登真度命，出离生死真符，南昌上宫宝诰，告下三官九署，五帝四司，无鞅阴治，若先师缘公私罪犯，未得解释者，愿乘此仙度功德，悉为赦除，若因三曾九祖亿劫种亲宿对罪绿结衅幽冥者，愿为条录生前建善之功，速为解宥，即冀改易罪籍，定名玉简，迁神度品，高步天衢。又为上请九天三十二天，五老上帝诸天省府，北斗南辰，日月五星、天曹真众、各降真炁，接引先师某人，荡涤愆瑕，进升道境，复还治职，炁入玄玄，登品成真，永无轮转。更愿先师某人所属某岳某山，真灵正神，符下九土地官，各依部界，营卫尸形，灾害消除，冢墓宁静，形安神守，魄不敢扬，持节契符，重苏骨肉，形与神合，游宴腾凌，得为神仙，一如五炼生尸经旨，永奉玄恩，以为效信。
　　升度仙魂章师友命过用
　　臣缀武班联，滥司济度，叨恩逾分，拊己知元，誓弘洞辅之仁，密赞生成之德，尚祈洪造俯鉴丹忱。臣谨据斋意，臣职惟领教，理难抑违，切念某人幸藉夙缘，叨承玄荫，佩箓奉法，受经学真，易涉尘寰，未明窍妙，建斋设醮，每冒威仪，拜表上章，实乖俯仰，破斋犯戒，纵业逞情，常失天和，多循人欲，三元五腊，莫谨朝修，甲子庚申，曾无忏谢，过书黑簿，名录玄曹，未能坐脱，立忘升神御炁，运应灭度，身经太阴，莫测升沈，倏经旬朔。弟子云，臣情钟父子，志剧悲惶。弟子云，臣义均师友，志剧悲惶，自非上圣垂慈，高真孚佑，俯矜愚昧，力赐饼蒙，何以洗洗前愆，导迎新既？庸是不揆狂斐，谨为拜章一通，上闻三天，伏望大慈曲成，至仁无外，特降敕命，行下十方三界，合属去处，将某人浩劫以来，禀生之后，应有过犯，并与赦除，即俾定录青宫，移名朱府，形神混合，炁象周圆，随我学功，校勋迁赏，复还治职，炁入玄玄，克为圣君金阙之臣，大扬圣化，绿运不绝，身得神仙，逍遥上清，永无轮转。
　　断绝复连章度星斋用
　　臣性识迂愚，资材短陋，缀斑联而领教，誓济度以推仁，凡有皈依，敢忘关奏？臣谨据斋意，臣切见上件亡魂，涉生以来，造业纵情，罔知检戒，厌世之后，积愆抱衅，自致沈沦，流曳三途，颠连五苦，惟思执滞，岂念超凌。眷属姻亲，俱罹传染，家门大小，积致倾亡。求替代以莫能，遂复连而无已，如斯陷溺，实可矜伤，自非玄造之拯提，曷俾下愚之安泰？谨为拜章一通，上闻三天，伏望隆慈，曲加哀悯，特降玉清道炁，灵宝妙光，照烛重泉，释明夜垒，即俾亡故某人，开通正念，悔悟宿因，醒觉前非，自求升迈，兔致延累，永断复连。臣谨为上请石安君、都星君、诛殃君、都平君、朔平君、天玄君、石仙君、高都君、断（歹＋羊）君、回化君十人，天医博士，善谈大夫各一人，官将各一百二十人，除殃君、天昌君、无上高仓君、中宫左都候君各一人，兵士各一万人，素车白马君一人，吏兵十万人，参星将军，太白兵星，荧惑吏，铁面敢健食鬼力士，天邹甲卒吏兵官将，一合来下，为斋主某人化谕先亡，分解冢讼，消除执着，断绝复连。又为上请断蛀大将军，断尸大将军各一人，官将兵士十万人，九天补气将、甘露将、护命将各一人，官将各三十二人，一合来下，保护未来病苦，断除先亡复连，即令某人形魂利安，冢墓宁静，征呼冢讼，自此断除，释罪登真，永超幽暗。斋主某人泊内外眷属，合门姻亲，快乐逍遥，竟离传染，精神安泰，营卫和平、富寿康宁，以为效信。
　　启告玄穹章预修黄录斋用
　　臣滥承玄既、叨领真班，仰荷甄陶，俯深衔戴，期畅生生之厚泽，庸裨化化之深仁，控告既勤，关闻敢后？臣谨据斋意，臣切虑建坛之所，劫灰以来，阴浊混凝，游氛四塞，尘霾流伏、昏垢飞扬，非县解袚之功，曷肃玄真之奉？重以故炁斜杂，人物纷葩，宜解涤除，庶令清净。谨为拜章一通，上闻三天，伏望大慈，曲施玄化，特降玉清道炁，灵宝妙光，上焕云霄，下辉风垒，十华八极，罔不洞明，即俾所建斋坛，灌沐灵光，一尘不立，内外融洁，宝芝自生。臣谨为上请五方五帝，解秽君各一人，官将一百二十人，捧持五和香泉，真精法水，一合下降，洗惧灵坛，解除厌秽。仙花玉女一千二百人，九凤破秽，箓中运秽、解秽、收秽、却秽、除秽、断秽、洗秽、荡秽诸大将军各一人，官将各一百二十人，五方五龙，主水使者，一合下降，荡涤内外，洁斋应办，器用室庐，悉获澄清，更无厌滓。又为上请降真召灵符吏，降真召灵童子各一人，责持高上玉清仙王降真符命，元皇召灵符命，宣告三界，啸命十方，策役千灵，关盟万圣，护持坛律，斜正斋功，由始及终，迄无障挠。更希敕旨行下玄坛，受事灵宝仙曹，省府院司，官君将吏，从臣请降，共佐洪厘，使斋主某人善果周圆，嘉祥密被，承恩今日，流庆他生，散坛言功，不负效信。
　　超凌祖玄解冤章
　　臣学术荒疏，材能浅局，每为人而有请，帷村己以知惭，仰藉高明，俯垂渊鉴。臣谨据斋意，臣职惟领教，理难抑违，谨涓今月某日为始，就某处崇建玄坛，依按真科，次第修奉。臣切惟斋主某人，世绿酬醉，尘务蒙迷，九祖七玄，宁无罪累，三生四负，或结冤仇，非由解释以超凌，曷俾善功而圆满？谨先於某月某日夜，修设玄都大献，玉山浄供，摄召上件亡魂，普及六道四生，诸类幽爽，享食受炼，膺戒佩符，若冤若亲，俱超净域，庶使斋主某人，一身清诤，万罪荡除，冢讼不生，怨憎何有，逍遥自在，成就良因。谨为拜章一通，上闻三天，伏望大慈，曲施宏化，特降玉清道熙，灵宝妙光，照耀阴肩，开明夜府，幽冥万类，均脱化机，乘此灵光，来亲坛惮，闻经听法，各遂腾凌。臣谨为上请玉清俱津大梵灵官三十二人，仙吏一百人，为斋主某人呎洒甘露，溥化斛筵，周遍虚空，无穷无尽，哺饴众爽，各获丰盈，随感来歆，悉皆饱满。又为上请玉清上解祖考灵官，解冤释结灵官各三十二人，仙吏各一百人，为斋主某人开释祖玄，疾除罪簿，永超爱网，获脱轮回，解释仇雠，齐同慈爱，克离冤囿，竟陡生方，俾先亡永无系恋之忧，而斋主克遂熏修之果。更为上请朱陵火府，南昌上宫，黄录灵曹，执法仙众，各持真水真火，炼度众魂，俾出幽关，咸生浄域，庶几恩苏品类，悉出迷途，冤爱冥灵，齐登道岸，敷太上无私之泽，赞玄元有造之仁，极天际地，咸膺至化。
　　不经地狱章
　　臣一介愚蒙，千生绿会，胃凭涵育，荐渍崇严，虽揣分以凌兢，敢誊词而关告。臣谨据斋意，臣领词虔切，理难抑违，谨涓今月某日为始，就某处肃建玄坛，依按真科，次第修奉。臣切惟斋主某人，托边尘笼，随绿世网，为人为己，易积愆尤，谋身谋家，动招罪障，恣情於三尸五累，逞志於三业六根，东岱简书，北邓录籍，百年运尽，虑堕幽寥，九夜神迁，必膺考校，兹预投诚於玄极，先期曲赦於苍穹，忏往罪而尽消，悔前非而不作，勿经幽暗，常履光明，径上南宫，永离北府。究观衷素，实可矜怜。谨为拜章一通，上闻三天，伏望大慈，曲施宏化，特降敕命，宣告三官九府百二十曹，六洞十宫，罗邓郁绝，河源泉曲，五道俱泠，五帝考官，六宫缘吏，巨天力士，执罚神兵，司杀司功，司命司录，城隍社令，主罪职寮，俾斋主某人，积劫以来，禀生之后，心生口语，自作教他，轻重罪愆，未经原赦，因今善果，咸与荡除，削过黑编，移名青录，将来运应灭度，身经太阴，所在玄曹，普加部卫，不罹苦趣，疾诣南天，受化朱陵，逍遥自在，轮转不绝，得为神仙，蒙如所陈，允昭真既。
　　南宫寄籍章
　　臣迂疏贱类，朴野愚生，误缀班联，滥司济度，既投诚而恳告，盍请命以关闻。臣谨据斋意，臣职惟领教，理难抑违，谨涓今月某日为始，就某处肃建玄坛，依按真科，次第修奉。臣切惟斋主某人，身随尘域，心慕玄关，谢过祈恩，既婵恳切，修斋行道，爰罄修崇，期生前削落於罪愆，庶身后转输於福佑，北都泉曲，愿涤刑编，南昌上官，觊书真籍，傥此日寄名而有耀，则他生受化以无忧，洞察忱徇，委堪矜悯。谨为拜章一通，上闻三天，伏望大慈，曲施宏化，特降敕命，宣告南曹，为消黑郁之名，即纪朱陵之籍。臣谨为上请南宫度人不死尊神，南极长生大君，度世司马大神，好生韩君丈人真君，南上司命司录，延寿益算度厄尊神，回骸起死无量度人真君，一合来降，特为斋主某人寄名玄籍，削罪邓山，运尽百年，即登朱火，不经阴地，常睹阳天，流余庆於曾玄，沛天恩於浩劫。更希睿渥遍泽群灵，监善恶之敷罗，沐斋功之广大，普天率土，均衍蕃厘，六趣三途，俱承纯缎，慈云诞布，湛露密濡，动桓飞潜，生生自在，幽冥品类化化无方，陶太和之灵风，鼓时雍之至治。
　　众真监度章
　　臣夙承玄运，生际昌时，惭无及物之功，期畅度人之泽，荐敷万一，敢婵再三，尚冀高明，俯垂采听。臣谨据斋意，臣职惟领教，理难抑违，谨涓今月某日为始，就某处肃建玄坛，依按真科，次第修奉。臣切虑斋主某人，业机累性，世网谋生，五欲七情，宁无过咎，六因十习、易积愆尤，虽汨没於今时，恐纷纭於身后，忏罪北府，寄籍南官，谅荷玄恩，俯垂洪泽，自非生身而受度，永断恶绿，曷令膺戒以佩符，常趋善地。庸罄忱徇之请，仰干穹昊之仁。谨为拜章一通，上闻三天，伏望大慈，曲施宏化，特降敕命，宣告十方三界，合属玄曹，俾斋主某人，肃建坛场、罗敷盟信，徽迎万圣，降召千真，遵金录度命之文，受九戒二简之妙，他年灭度，不堕迷途，径上朱宫，更生受化。谨为上请无上九天帝君，三十二天帝君，五灵五老帝君，日月五星真君，南辰北斗，二十八宿，三官帝君，南昌上宫度人真众，天曹地府，五岳四读，无鞅真宰，俯降玄坛，监真证度，奉为斋主某解释冤仇，超度宗祖，飞灭途苦，断落业根，割削阴名，移注真籍，降金液而炼质，灌灵芽以生津，九炁周流，八景合备，消五行之魔试，度万劫之凶灾，白简上生，赤书保运，欣庆受度，既无拘於天门，逍遥登真，自永离於地户，百年运尽，直诣南丹，受书超凌，永登妙果，培今生之庆址，植他世之昌基，与道合真，以为效信。
　　太上济度章赦卷中竟
　　太上济度章赦卷下
　　赦
　　玉清大赦开度黄录用
　　泰玄都省牒邓都九幽主者，亿万冥曹。敕门下：天地之大德曰生，仁涵三极，日月之容，光必照恩，浃九幽蜷，庶类之流，形均一元之禀气。六尘六识，阳源易汨於化机，万死万生，阴域遂蒙於业网。冥冥罪性，惨惨穷魂，虽黔黎之妄垢自贻，而玄元之真慈曲悯。今据法师衔奏为斋意伏候敕旨事，牒三天门下软，陈词激切，颁旨允俞，依金箓白简之文，敷玉匮明真之典，普令夜壑咸乐春台。可大赦三界，应赦恩到日，九幽罪人，除十恶五逆不忠不孝、诽谤大道、毁坏经教者不赦外，其余杂犯以下，已发觉未发觉，已结证未结证，已受苦未受苦，已受报未受报不论轻重常赦，所不原者，咸赦除之。
　　应冥史阴曹有功高德重者，与升仙职，以次进补阳官。
　　应山川神只，系祀典不系祀典，有功德及生民者，并与迁官推赏，务令允当。
　　应一切天仙道，一切神明道，一切人伦道，一切地狱道，一切饿鬼道，一切畜生道，若胎生卵生，湿生化生，并与解除宿对，原释前愆，永离轮回，上生福境。
　　应三途五苦，谪役囚徒，地水二司，见禁罪爽，并与原释罪犯，削落简书，出离冥途，受生阳界。
　　应玄坛所度亡过某人，及某氏九玄七祖，历劫种亲，宜与和释冤仇，削除罪累，证品超度，受化更生。
　　应在世水火飘焚，兵戈谋害，寇盗杀戮，蛇虎吞残，王法凌迟，震雷啧击，木石滥损，挺刃刑伤，久抱饥寒，曾遭鸩蛊，覆车坠马，自缢投河，他境流亡，从军倾毙，鬼神拘系，冤对勾连，疾息丧生，胎产顶命，盲聋跛哑，瘫痪拳挛，久滞幽乡，未得解脱，并与镯消宿债，洗涤新愆，超离苦轮，往生善道。
　　应三生七世，结为冤仇，执对不释，并与齐同慈爱，和释牵缠，各遂超生，永消宿憾。
　　应铁围无间，硖石血湖，囚系产魂，并与荡除业垢，和释憎仇，澄正形神，获生乐界。
　　应冥关幽路，一切孤魂滞魄，若有主若无主，若凶终若善终，士农工商，文武医卜，男女老少，民俗衣冠，中国外夷，九州四海，沈沦既久，超离无因，并与洗除罪犯，解散冤仇，随愿往生，逍遥自在。
　　应赦书该载，不尽事件所在，长吏条录奏闻。
　　於戏！．除罪簿，灭恶根，庸广昭天漏泉之泽；离鬼官，出地户，允符登真度命之恩。嘉与含生，同归至化。赦书到日，主者施行，牒奉上帝，敕请翻录，行下疾速，遍牒所属，遵依帝敕，各宜祇奉，风火无停。故牒。
　　年　月　日牒
　　具法位　　　　　　姓某承诰奉行
　　列　　　　八　　　　相　　　　位
　　右玉清大赦，常时不用，惟黄录坛用之。以大纸札之数幅，大书前，敕门下及三天门下敕，二敕字不可趁笔写，须控了，待法师录赦副具奏三天门下及三省飞神，上朝金阙，激切奏告，候得旨回归。然后法师用朱笔亲填其敕门下，用此敕字外用大可漏，正面书馑法师衔姓某押承语奉行。封背面书泰玄都省牒九幽邓都主者，亿万冥曹，并大书，与救苦简同发。
　　青玄宝赦青玄黄镰用
　　青玄黄录左府牒九幽主者，亿万冥曹。敕门下职，覆职。载天地之常运无穷时惨时，舒阴阳之化机不息，瞻罗邓之鬼域，号郁绝之神乡。蠢蠢下愚，每禀恶绿而报对，巍巍上圣，常矜善性以提擭。崇九华雨露之恩，息六洞雷霆之考，盍宣德泽，普斡慈悲，俾离幽暗之都，均入光明之界。今据法师衔奏为斋，意伏候敕旨事，牒奉青玄上帝敕，宜颁凤诏，并焕龙符，开九地以逍遥，拯群灵而快乐。可曲赦三界，应赦恩到日，九幽罪人，除在世十恶五逆、不忠不孝、诽谤大道、毁坏经教者不赦，其余杂犯以下，已发觉未发觉，已结证未结证，已受苦未受苦，已受报未受报，不论轻重，咸赦除之。
　　应山林社稷神祇，聪明正直，功德及民者，所在长吏，条录奏闻，言功迁赏。
　　诸北邓、束岱地水职司，见禁囚考对一切罪魂，宜与疾除罪簿，焚毁冤书，离苦登真，超生阳界。
　　诸三途五苦，谪役囚徒，八难幽关，遍系积爽，宜与原释过犯，解荡冤仇，托化人天，随品受度。
　　诸玄坛所度亡过某人及某氏，九玄七祖，亿劫种亲，宜与削除愆过，解释冤仇，各遂升迁，受生乐境。
　　诸冥关幽路，滞魄穷魂，执迷沈沦，未得解脱，宜与开导正性，启发善心，各俾托生，毋自执着。
　　诸伤亡死非正命，陷没幽途，实可哀悯，宜与罢散仇伟，消除罪累，身心清静，早得托生。
　　诸在世微有片善，长夜颠冥，岁月既深，未曾超度，宜与考校料简，条录关陈，上名青官，准备任使。
　　诸血湖狱禁系产魂，宜与断绝冤愆，解释执对，洁清形质，随品受生。
　　诸九州十道，中国外夷，凶终令终，有主无主，男女老少，士农工商，无鞅数众，久在冥关，宜与和合冤亲，镯消罪累，普受开度，时刻升迁。
　　诸赦书该载不尽事件，所在长吏，条陈以闻。
　　於戏！无拘留逼合之忧，品类咸超於北府，有侍卫送迎之喜，形魂径上於南宫。嘉与混舆，同归陶冶。赦书到日，主者施行。牒奉青玄上帝，敕请翻录，行下所属，遵依帝敕，疾速奉行，风火无停。　故牒。
　　年　　月　　日
　　具法位　　　　　　姓某承诰奉行，
　　知青玄黄录左府事，
　　判青玄黄录左府事。
　　右青玄宝赦，青玄救苦妙斋用之。
　　书写格式如前，得旨填敕亦如之，只用此敕字可漏，前正面如前，后背面大书青玄黄录左府牒九幽主宰，亿万冥曹，与九龙符同发。
　　玉皇上帝徽号宝赦九天斋用
　　泰玄都省牒九幽主宰亿万冥曹。
　　敕门下：天施地生，仰乾坤之大造，阳阖阴辟，符昼夜之常经。故黑单司考对於推研，而紫极沛慈仁於覃宥，兴言六趣，莫惨九幽。积夜迷姻，锁业机於夜壑重泉昏雾，闭冤网於泉肩，岂无悔过之心，孰导求生之性，静惟沈滞，实可矜怜。今据法师衔奏为斋意伏候敕旨事，牒奉上帝救所陈词旨，备切忱徇。恭惟玉皇上帝徽号，名非常名，上极无上，闻之者万罪消灭，得之者千冤解除，仁浃混舆，事彰载籍，随赦颁降，如帝亲行。盍诞布於德音，庸焕敷於宝诰，庶提苦趣，均证乐乡。可大赦三界，应今月某日建坛以前，九幽罪人，除十恶五逆、不忠不孝、诽谤大道、毁坏经教者不赦，所有杂犯以下，已发觉未发觉，已结证未结证，已受苦未受苦，已受报未受报，不论轻重，咸赦除之。
　　应山川神只有功德及民者，所在长史，条陈奏闻，言功迁赏。
　　应冥史阴曹无滥刑，无僭赏者，与升仙职，以次进补阳官。
　　应三途五苦，见禁谪役地水二司，囚系罪爽，并与镯除宿犯，解释冤仇，脱离幽途，往生福境。
　　应六道四生，展转报对，无有穷已，并与原宥愆过，和释冤伟，俾出轮回，超登善界。
　　应玄坛所度亡故某人及某氏，九玄七祖，亿劫种亲，并与消解宿憾，落灭恶根，受化超生，消遥自在。
　　应世伤亡，死非正命，沈魂滞魄，久堕冥乡，并与削除过咎，解释冤憎，随品受生，免轮幽暗。
　　应血湖地狱诸类产魂，并与镯涤过犯，荡除冤仇、母子分离，形神超迈。
　　应诸类幽魂，曾经子孙荐拔，未遂超升者，．并与引用，日前所修，功德无大小，咸使升迁，毋滞阴域。
　　应九州十道万姓三军，士农工商，男女老少，有主无主，凶终善终，沈沦幽乡，久不受化者，并与洗荡冤枉，散释愆辜，速令转轮，受生乐处。
　　应赦书谈载不尽事件，所在长史，条录奏陈。
　　於戏！．疾痛呼天，尚期镯於翳累，斋戒事帝，犹冀涤於愆瑕，况敕书之敷谕周详，而宝诰之光明伟灿。十华赞叹，三极皈依，宜回幽路之春，肆辟寒庭之旦，下塞死户，上开生门，凡尔攸司，各宜遵奉。赦书到日，主者施行，牒奉上帝，敕请翻录，行下所属，遵依帝敕，风火无停。故牒。
　　年　　月　　日
　　具法位　　　　　　　姓某承诰奉行
　　列　　　八　　　相　　　位
　　右玉皇徽号宝赦，九天生神斋用之。书写格式，得旨填敕，亦如前，只用此敕字可漏，背书泰玄都省牒九幽主宰，亿万冥曹。
　　太上济度章赦卷下竟
　　
