玄风庆会录
　　经名：玄风庆会录。一卷。元移剌楚才（即耶律楚才）撰。底本出处：《正统道藏》洞真部谱录类。
　　玄风庆会录序
　　国师长春真人昔承宣召，不得已而后起，遂别中土，过流沙，陈道德以致君，止干戈而救物，功成身退，厌世登天。自太上玄元西去之后，寥寥千百载，唯真人一人而已。其往回事迹载於《西游记》中详矣，唯余对上传道玄言奥旨，上令近侍录而秘之。岁乃瑜旬，传之及外，将以刊行於世，愿与天下共知玄风庆会一段奇事云。壬辰长至日序。
　　玄风庆会录
　　元侍臣昭武大将军尚书礼部侍郎移剌楚才奉勑编录
　　钦奉皇帝圣议，宣请高道长春真人。岁在己卯正元后一日，敕朝，官刘仲禄资韶寻访，直至东莱，适符圣意礼迎仙驭，不辞远远而来。逮乎壬午之冬十月既望，皇帝畋于西域雪山之阳，是夕御行在设庭燎，虚前席延长春真人以问长生之道，真人曰：夫道生天育地，日月星辰、鬼神人物皆从道生，人止知天大，不知道之大也。余生平弃亲出家，唯学此耳。道生天地，开辟而生人焉。人之始生也，神光自照，行步如飞。地生菌，自有滋味，不假炊爨，人皆食之。此时尚未火食，其菌皆香，且鼻嗅其香，口嗜其味，渐致身重，神光寻灭，以爱欲之深故也。学道之人以此之故，世人爱处不爱，世人住处不住，去声色以清静为娱，屏滋味以恬淡为美，但有执着，不明道德也。眼见乎色，耳听乎声，口嗜乎味，性逐乎情，则散其气，譬如气鞠气实则健，气散则否。人以气为主，逐物动念则元气散，若气鞠之气散耳。天生二物曰动植，草木之类为植，植而无识，两露沾濡，因得生荣。人物之属为动，动而有情，无衣无食，何以卒岁，必当经营耳，旦夕云为，身口为累故也。夫男阳也，属火，女阴也，属水。唯阴能消阳，水能克火，故学道之人首戒乎色。夫经营衣食则劳乎思虑，虽散其气而散少，贪婪色欲则耗乎精神，亦散其气而散之多。道产二仪，轻清者为天，天阳也，属火。重烛者为地，地阴也，属水。人居其中，负阴而抱阳，故学道之人知修炼之术，去奢屏欲，固精守神，唯炼乎阳，是致阴消而阳全，则升乎天而为仙，如火之炎上也。其愚迷之徒以酒为浆，以妄为常，恣其情，逐其欲，耗其精，损其神，是致阳衰而阴盛，则沉於地为鬼，如水之流下也。夫学修真者如转石上乎高山，愈高愈难，畦步颠沛，前功俱废以其难为也，举世莫之为也。背道逐欲者如掷石下乎峻坡，愈卑而愈易，斯须陨坠，一去无回。以其易为也，故举世从之，莫或悟也。余前所谓修炼之道，皆常人之事耳，天子之说又异於是。陛下本天人耳，皇天眷命，假手我家，除残去暴，为元元父母，恭行天罚，如代大匠断，克艰克难，功成限毕，即升天复位。在世之问，切宜臧声色，省耆欲，得圣体康宁，睿等遐远耳。庶人一妻尚且损身，况乎天子多畜嫔御，宁不深损。陛下宫姬满座，前闻刘仲禄中都等拣选处女以备后宫。窃闻道经云：不见可欲，使心不乱。既见之，戒之则难，愿留意焉。人认身为己，此乃假物，从父母而得之者，神为真己，从道中而得之者，能思虑寤寐者是也。行善进道则升天为之仙，作恶背道则入地为之鬼。夫道产众生，如金为众器，销其像则返成乎金，人行乎善则返乎道。人间声色衣食，人见以为娱乐，此非真乐，本为苦耳。世人以妄为真，以苦为乐，不亦悲哉，殊不知上天至乐乃真乐耳。余侪以学道之故，弃父母而栖岩穴，同时学道四人，日丘，曰刘，日谭，日马，彼三人功满道成，今已升化。余辛苦之限未终，日一食一味一盂，恬然自适，以待乎时。其富者贵者济民拯世，积行累功，更为异耳。但能积善行道，胡患不能为仙乎。中国承平日久，上天屡降经教，劝人为善。大河之北，西川、江左悉有之。束汉时于吉受《太平经》一百五十卷，皆修真治国之方，中国道人诵之行之，可获福成道。又恒帝永寿元年正月七日，太上降蜀临叩，授天师张道陵《南斗北斗经》及《二十四阶法录》诸经籍千余卷。晋王纂遇太上道君法驾乘空，赐经数十卷。元魏时天师寇谦之居嵩山，於太上等处受道经六十余卷。皆治心修道，祈福禳灾，扫除魑魅，拯疾疫之术。其余经教，不可尽言。降经之意，欲使古今帝王臣民皆令行善。经旨太多，请举其要。天地之生人为贵，是故人身难得如麟之角，万物纷然如牛之毛。既获难得之身，宜趣修真之路，作善修福，渐臻妙道。上至帝王降及民庶。尊卑虽异，性命各同耳。帝王悉天人谪降人问，若行善修福，则升天之时位瑜前职，不行善修福则反是，天人有功微行薄者，再令下世，修福济民方得高位。昔轩辕氏天命降世，一世为民，再世为臣，三世为君。济世安民，累功积德，数尽升天而位尊於昔。陛下修行之法无他，当外修阴德，内固精神耳。恤民保众，使天下怀安则为外行，省欲保神为乎内行。人以饮食为本，其清者为之精气，浊者为之便溺。贪欲好色则丧精耗气，乃成衰惫。陛下宜加珍啬，一宵一为已为深损，而况恣欲者乎。虽不能全戒，但能节欲则几於道矣。夫神为子，气为母，气经月为汨，经鼻为脓，经舌为津，经外为汗，经内为血，经骨为髓，经肾为精。气全则生，气亡财死，气盛则壮，气衰则老。常使气不散，则如子之有母，气散则如子丧父母，何恃何估。夫神气同体，精髓一源，陛下试一月静寝，必觉精神清爽，筋骨强健。古人云：服药千朝，不如独卧一宵。药为草，精为髓，去髓添草，有何益哉。譬如囊中贮之金，旋去金而添铁，久之金尽，囊虽满，空遗铁耳。服药之理，夫何异乎。古人以继嗣之故，娶妇而立家。先圣周公、孔子、孟子各有子，孔子四十而不惑，孟子四十不动心。人生四十已上，气血已衰，故戒之在色也。陛下圣子神孙枝蔓多广，宜保养戒欲，为自计耳。昔宋上皇本天人也，有神仙林灵素者，挈之神游上天，入所居宫，题其额日神霄，不饥不渴，不寒不暑，逍遥无事，快乐自在，欲久居之，无复往人问之意，林灵素劝之曰：陛下天命人世有天子，功限未毕，岂得居此。遂下人问。自后女真国兴，太祖皇帝之将娄失虏上皇北归，久而老终于上京。由是知上天之乐何啻万倍人问，又知因绿未终，岂能遽然而归也。余昔年出家，同道四人，彼三子先已升化如蝉蜕，然委此凡骨而去，能化身千百，无不可者。余辛苦万端，未能去世，亦因绿之故也。夫人之未生，在乎道中，不寒不暑，不饥不渴，心无所思，真为快乐。既生而受形，眼观乎色，耳听乎声，舌了乎味，意虑乎事，万事生矣。古人以心意莫能御也，故喻心为猿，意为马，其难制可知也。古人有言曰：易伏猛兽，难降寸心。乃成道升天之捷径耳。道人修真炼心，一物不思量，如太虚止水。水之风息也静而清，万物照之灿然悉见。水之风来也动而浊，曷能鉴万物哉。本来真性静如止水，眼见乎色，耳悦乎声，舌嗜乎味，意着乎事，此数者续续而迭举，若飘风之鼓浪也。道人治心之初甚难，岁久功深，损之又损，至於无为。道人一身耳，治心犹难，蚓夫天子富有四海，日揽万机，治心岂易哉。但能节色欲，臧思虑，亦获天佑，死全戒者邪。昔轩辕皇帝造弧矢、创兵革以威天下，功成之际，请教于仙人广成子，以问治身之道，广成子曰：汝无使思虑营营，一言足矣。余谓修身之道，贵乎中和，太怒则伤乎身，太喜则伤乎神，太思虑则伤乎气，此三者於道甚损，宜戒之也。陛下既知神为真己，身是幻躯，凡见色起心，当自思身假神真，自能止念也。人生寿命难得，且如乌兽岁岁产子，旋踵夭亡，壮老者鲜，婴童亦如之。是故二十三十为之下寿，四十五十为之中寿，六十七十为之上寿。陛下春秋已入上寿之期，宜修德保身，以介眉寿。出家学道人恶衣恶食，不积财，恐害身损福故也。在家修道之人，饮食居处，珍玩货财亦当依分，不宜过差也。四海之外，普天之下，所有国土不啻亿兆，奇珍异宝比比出之，皆不如中原天垂经教，治国治身之术为之大备，屡有奇人成道升天耳。山束、河北天下美地，多出良禾美蔬、鱼盐丝玺以给四方之用，自古得之者为大国。所以历代有国家者，唯争此地耳。今已为民有兵火相继，流散未集，宜差知彼中子细事务者能干官，规措勾当，与免三年税赋，使军国足丝帛之用，黔黎获苏息之安，一举而两得之，兹亦安民祈福之一端耳，自天佑之，吉无不利也。余万里之外，一召不远而来，修身养命之方既已先言，治国保民之术何为惜口。余前所谓安集山束、河北之事，如差清干官前去，依上措画，必当天心。苟授以非才，不徒无益，反为害也。初，金国之得天下，以创起束土，中原人情尚未谙悉，封刘豫於束平，经略八年，然后取之，此亦开创良策也，愿加意焉。修身养命要妙之道传之尽矣，其治国保民之术微陈梗盘，其用之舍之，在宸衷之断耳。昔金国世宗皇帝即位之十年，色欲过节，不胜衰惫，每朝会二人掖行之，自是博访高道，求保养之方，亦尝请余问修真之道，余如前说，自后身体康强，行步如故，凡在位三十年升遐。余生平学道心以无思无虑，梦中天意若曰：功行未满，当待时升化耳。幻身假物，若逆旅蜕居耳，何足恋也。真身飞升，可化千百，无施不可。上天千岁或万万，遇有事，奉天命降世，投胎就舍而已。传道毕，上谕之曰：谆谆道诲，敬闻命矣。斯皆难行之事，然则敢不遵依仙命勤而行之。传道之语已命近臣录之简册，朕将亲览，其有玄旨未明者，继当请益焉。
　　玄风庆会录竟
　　
