洞玄灵宝真灵位业图
　　经名：洞玄灵宝真灵位业图。粱道士陶弘景撰，唐末道士闾丘方远校定。内载上清派诸仙真谱录。一卷。底本出处：《正统道藏》洞真部谱录类。
　　洞玄灵宝真灵位业图
　　洞玄灵宝真灵位业图序
　　夫仰镜玄精，说景耀之巨细；俯眄平区，见岩海之崇深。搜访人纲，究朝斑之品序；研综天经，测真灵之阶业。但名爵隐显，学号进退，四宫之内，疑似相参。今正当比类经正，雠校仪服，埒其高卑，区其宫域。又有指目单位，上皇道君、五帝七老，如此比之类是矣。略说姓名，墨羽孟卓之例是。或任同秩异，金阙四帝、太极四真，及下教之例是矣。业均迹别者，诸步纲之例也。如希林真人为太微右公，而领九宫上相，未委为北宴上清，当下亲相识耶。诸如此例，难可必证。谓其并继其所领，而从高域，粗事事条辩，略宣后章。辄以浅识下生，轻品上圣，升降失序，梯级乖本，戄贻谪玄府，络咎冥司。谨依诚陈，启仰希照，亮若必不宜然，愿垂戒告。今所诠贯者，实禀注之奥旨，存向之要趣。祈祝跪请，宜委位序之尊卑；对真接异，必究所遇之轻重。是以三君共辞，先致学未体之尤；下班居上，智有不达之蔽。虽同号真人，真品乃有数，俱目仙人，仙亦有等级千亿。若不精委条领，略识宗源者，犹如野夫出朝廷，见朱衣令史，句骊入中国，呼一切为参军。岂解士庶之贵贱，辩爵号异同乎。陶弘景序。
　　洞玄灵宝真灵位业图#1
　　梁贞白先生陶弘景纂
　　唐天台妙有大师玄同先生赐紫闾丘方远校定
　　玉清三元官
　　上第一中位
　　上合虚皇道君应号元始天尊。
　　左位
　　五灵七明混生高上道君。
　　东明高上虚皇道君。
　　西华高上虚皇道君。
　　北玄高上虚皇道君。
　　南朱高上虚皇道君。
　　玉清上元宫四道君。各有讳字。
　　玉清中元宫紫清六道君。各有讳字。
　　玉清下元宫高清四元君。各有讳字。
　　玉清中散位一十君。讳字不显。
　　右位
　　紫虚高上元皇道君。
　　洞虚三元太明上皇道君。
　　太素高虚上极紫皇道君。
　　虚明紫兰中元高上嵉皇道君。
　　三元上玄老虚皇元晨君。
　　三元四极上元虚皇元灵君。
　　三元晨中黄景虚皇元台君。
　　三元紫映挥神虚生主真元胎君。
　　玉玄太皇君。
　　上皇道君。
　　玉皇道君。
　　清玄道君。
　　上皇天帝。
　　玉天太一君。
　　太上虚皇道君。
　　太上玉真保皇道君。
　　玄皇高真。
　　太一玉君。
　　高上玉帝。
　　右玉清境，元始天尊为主，已下道君
　　皆得策命学道，号令韦真。太微天
　　帝来受事，并不与下界相关。自九
　　宫已上，上清已下，高真仙官皆得朝宴焉。
　　第二中位
　　上清高圣太上玉晨玄皇大道君。
　　为万道之主。
　　左位
　　左圣紫晨太微天帝道君。
　　左圣南极南岳真人左仙公太虚真人赤松子。黄老君弟子，裴君师。
　　左辅后圣上宰西域西极真人总真君。
　　姓王，讳远，字方平。紫阳君弟子，司命茅君师。
　　紫清太素高虚洞曜道君。
　　太虚上霄飞晨中央道君。赤松。
　　太微东霞扶桑丹林大帝上道君。
　　后圣太师太微左真保皇道君。
　　紫明太微九道高元玉晨道君。
　　紫元太微八素三元玄晨道君。
　　九微太真玉保王金阙上相大司命高晨师。
　　东海王青华小童君。
　　领九宫上相长里先生薛君。周时得道，许长史前缘兄也。
　　太微右真公领九宫上相希林真人燕君。从小有天王受，王君替代。
　　司命东岳上真卿太元真人茅君。大茅君，讳盈，字叔申。
　　左卿仙侯真君许君。讳穆，南岳夫人弟子，事晋为护军长史，退居句曲山。
　　侍帝晨青盖真人郭君名世干。
　　紫阳左真人周君义山。
　　清灵真人裴君。汉右扶风人，汉时得道。
　　灵飞太真太上大夫。
　　侍帝晨东华上佐司命杨君。
　　协晨大夫石叔门。
　　正一羽晨侯公杨子明。
　　玄洲主仙道君太上公子。姓勤，主关奏仙名。
　　经命仙伯太保真人。
　　八玄仙伯右仙公谷君。
　　正一左玄执盖郎郄伟玄。
　　绣衣使者孟六奇。
　　太素宫官保禁仙郎裘文坚。
　　左杨王。　　　　华仲戒。
　　绣衣使者西林藻。
　　右嫔之姬赵约罗。
　　三天左官直御史管长条。
　　逸域宫。　　　　八景城。
　　七灵台。　　　　凤台琼阙。
　　金晨华阙。
　　右位
　　右圣金阙帝晨后圣玄元道君。壬辰运当　下生。
　　右辅侍帝晨领五岳司命右弼桐□真人金庭宫王君。讳晋，灵王太子，下教。
　　右辅小有洞天太素清虚真人四司三元右保公王君。讳褒，魏夫人师，下教矣。
　　侍帝晨右仙公许君。长史子，讳翙。
　　玄洲仙都太上丈人。治玄洲紫桂宫，玄洲之主矣。
　　太保玉郎李君名飞。
　　侍帝晨观大夫九宫太传玉晨郎。
　　北牖弟子中候仙人。姓范，讳遥，字度世，曾名永。汉桓帝侍郎，撰魏夫人传。
　　女真位
　　紫微元灵白玉龟台九灵太真元君。
　　紫虚元君领上真司命南岳魏夫人。讳华存，字贤安，小有王君弟子，杨君师。
　　八灵道母西岳蒋夫人。
　　北海六微玄清夫人。
　　上真东宫卫夫人。
　　北汉七灵石夫人。
　　紫清上宫九华真妃。姓安，晋朝降於茅山。
　　紫虚左宫郭夫人。
　　太极中华石夫人。
　　太真王夫人。
　　沧浪云林右英王夫人。
　　朱陵北绝台上嫔管妃。
　　方丈台昭灵李夫人。
　　北岳上真山夫人。
　　琼华夫人。
　　三元冯夫人。
　　右华九成范夫人。
　　紫微左宫王夫人。讳清娥，字愈音，阿母第二十六女也。
　　长陵杜夫人。
　　太微玄清左夫人。
　　右阳王华仲飞姬。
　　西华灵妃甄幽萧。
　　后圣上保南极元君紫元夫人。
　　后圣上傅太素元君。
　　东华玉妃淳文期。青童之妹。
　　东宫中侯王夫人。桐柏真人则生妹。
　　太和上真左夫人。
　　西汉夫人。
　　华山夫人。
　　玉清神女房素。
　　西王母侍女王上华。
　　董双成。　　　石公子。
　　苑绝青。　　　地成君。
　　郭密香。　　　干若宾。
　　李方明。　　　张灵子。
　　太帝宫官。
　　灵林玉女。　　贾屈庭。
　　金阙宫官。
　　太保侯范法安。
　　经命仙伯牙叔平。
　　东华宫玉女烟景珠。
　　上元夫人侍女宋辟非。
　　主仙道君侍女范运华。
　　赵峻珠。　　　王抱一。
　　华敬涤。　　　李伯益。
　　鲜于灵金。
　　太和殿。　　　寥阳殿。
　　药珠阙。　　　七映房。
　　长绵楼。
　　第三中位
　　太极金阙帝君姓李。壬辰下教，太平主。
　　左位
　　太极左真人中央黄老君。
　　太极左真人紫阳左仙公中华公子。
　　太极左卿黄观子。
　　无上真人文始先生尹喜。
　　朱火丹灵宫龚仲阳、幼阳。兄弟二人，受道於青童君。
　　东阳真人陵阳子明。
　　中元老人中央上玄子。
　　北极真人安期生。
　　北极老子玄上仙皇。
　　清和天帝君。
　　南极老人丹陵上真。
　　青精先生太宛北谷子。
　　玄和阴陵上帝。
　　太极高仙伯延盖公子。
　　玄洲仙伯。
　　太极左仙公葛玄。吴时下演灵宝，下为地仙。
　　西极老人素灵子期。
　　五老上真仙都老公。撰灵书紫文。
　　束极老人扶阳公子。
　　太极左公北谷先生。
　　三天都护王长、赵升。
　　太极上真公孔丘。
　　明晨侍郎三天司真颜回。
　　玄圃真人轩辕黄帝。
　　玄帝颛项。黄帝孙，受灵宝五符。
　　王子帝誉。黄帝曾孙，受灵宝五符。
　　帝舜。服九转神丹，入於九疑山，而得道矣。
　　□成子高。汤时退耕。修步纲之道。
　　夏禹。受锺山真人灵宝九跚法，治水有功。
　　周穆王。至昆仑，见西王母。
　　帝尧。
　　风后。黄帝师，出四扇者。
　　西归子。未显。
　　蒲衣。庄子云：犹是被衣矣。
　　丰车子。未显。　　　支离。
　　被衣。　　　　　　王倪。
　　啮缺。　　　　　　巢父。
　　许由。　　　　　　卞随。
　　华封。　　　　　　北人。
　　子州。　　　　　　善卷。
　　马皇。
　　安公。姓陶，乘赤龙矣。
　　大项。名托。
　　右位
　　太极右真人西梁子文。
　　太极右真人安度明。
　　玄洲仙都绛文期。
　　紫阳真人范明期。
　　郁绝真人裴玄仁。
　　太玄仙女西灵子都。
　　司马季主。受西灵子都剑解之道。
　　太极仙侯张奉。
　　洞台清虚七真人。
　　西岳卿副司命李翼仲甫。左元放师。
　　八老元仙。
　　正一上玄玉郎王中、鲍丘。
　　南陵玉女。
　　阳谷真人领西归傅淳于太玄。
　　戎山真人右仙公范泊华。
　　陆浑真人太极监西郭幼度。
　　中黄四司大夫领北海公涓子。苏君师矣。
　　太极法师徐来勒。吴时天台山传葛仙公法轮经。
　　邯郸张君。　　　　庚桑子。
　　萧史。
　　太上玄一三真。吴时降天台山，传葛仙公灵宝经。
　　刘京。
　　玄洲上卿太极中候大夫苏君。名林，字子
　　玄。涓子弟子，周君师。
　　弄玉。
　　二女。白水使者。
　　长桑公子。庄子师。
　　韦编郎庄周。　　　秦佚。
　　接舆。　　　　　　伯昏。
　　郄间。　　　　　　老聘。
　　第四中位
　　太清太上老君。为太清道主，下临万民。
　　上皇太上元上大道君。
　　左位
　　正一真人三天法师张讳道陵。
　　东华左仙卿白石生。
　　张叔茂。
　　元始天王。西王母之师。
　　玄成青天上皇。此三人太清尊位，不领兆民，
　　南上大道君。　　　太上丈人。
　　天帝君。　　　　　九老仙都君。
　　九气丈人。
　　此并太清三天东宫之真官，章奏关启学道所得。
　　中岳真人高丘子。　景云真人。
　　鬼谷先生。　　　　泰清王。
　　九天郎吏。　　　　北斗直符七人。
　　定气真人。　　　　监仙真人。
　　五仙夫人。　　　　郭内夫人。
　　二十四官君将吏。
　　千二百官君将吏。二条气化结成。
　　赵伯玄。　　　　刘子先。
　　臧延甫。　　　　张子房。
　　宁仲君。　　　　燕照王。
　　茅初成。
　　少室山伯北台郎千寿。
　　赤松子。
　　大梁真人魏显仁。
　　华山仙伯秦叔隐。
　　葛衍真人周季通。
　　太和真人山世远。
　　句曲真人定录右禁师茅君。讳固，字季伟，为地真。
　　磻家真人右禁郎王道宁。
　　太清右公李抱祖。
　　蓬莱左公宋晨生。
　　蓬莱右公贾保安。
　　潜山真伯赵祖阳。
　　九疑仙侯张上贵。
　　蓬莱左卿姜叔茂。
　　周大宾。
　　毛伯道。
　　刘道恭。二人王屋山得道。
　　东方朔。　　　　马明生。
　　彭铿。西入流沙。　　凤纲。
　　韩终。
　　墨翟。宋大水解。　　乐子长。
　　李明。雷平合丹。　　商西四皓。
　　淮南八公。　　　　青乌公。
　　黄山君。　　　　　育封。
　　方明。　　　　　　力牧。
　　昌宇。　　　　　　庄伯微。汉时人。
　　右位
　　太清仙王赵车子。太清仙王李元容。
　　小有仙王邓离子。五岳司西门叔度。
　　中央真人宋德玄。中岳仙卿衍门子。
　　中岳真人孟子卓。西岳真人冯延寿。
　　南岳真人傅先生。
　　青城真人洪崖先生。
　　九疑真人韩伟远。岷山真人阴友宗。
　　司命太元定录紫台四真人。
　　中岳真人王仲甫。北陵丈人。
　　太玄丈人。　　　北上丈人。
　　南上丈人。　　　太气丈人。
　　益命丈人。　　　飞真丈人。
　　九道丈人。　　　示安丈人。
　　百福丈人。　　　百千神气丈人。
　　登天上箓玉女四人。
　　上天玉女三人。
　　三天玉女百人。
　　青腰玉女官十人。
　　下等玉女。　　　　北宫玉女。
　　五帝玉女。　　　　太素玉女。
　　天素玉女。　　　　白素玉女。
　　平天玉女。　　　　六戊玉女。
　　青天益命玉女。　　神丹玉女。
　　五流玉女。
　　右十五玉女号。
　　高上将军。　　　　衡山使者。
　　上天力士。　　　　天丁力士。
　　已上四人，并有姓名。各领天兵十万，号四将军。
　　飞天使者。　　　　九天使者。
　　九天真王使者。　　高仙启天使者。
　　游天使者。　　　　太清使者。
　　六乙使者。　　　　六丙使者。
　　六丁使者。　　　　六壬使者。
　　六癸使者。
　　右十五使者，自然之神。
　　东方灵威仰。　　　南方赤嫖弩。
　　西方曜魄宝。　　　北方隐侯局。
　　中央含枢纽。此太清五帝，自然之神。
　　五岳君。五百年而一替。
　　河侯。
　　河伯。此三条，是得道之人所补。
　　西岳丈人。
　　三天玉童。
　　洛水神女。此三条，亦是学道人所补。
　　飞天丈人。　　　　太一中黄。
　　玄上玉童。
　　猛兽先生。此自然之神，主天下鬼神禽兽。
　　赵升期。在王屋山。　　阴长生。
　　刘伟道。汉时人。　　　郭崇子。殷人。
　　郭声子。洛市中卜。　　周君。
　　徐季道。鹄呜山。　　　鹿皮公。
　　仇季子。　　　　　　司录君。
　　张巨君。
　　郭芍药。　　　　　　赵爱儿。
　　王鲁连。此三人，女真。
　　救苦真人君轨。　　　司危。
　　司厄。　　　　　　　司命。
　　八威。　　　　　　　除福。
　　帛和。　　　　　　　华子期。
　　鲍察。　　　　　　　乐巴。
　　葛洪。隐罗浮山。　　　左东无上王。
　　四天官王。　　　　　昌命天王。
　　佐命君王。　　　　　飞真虎王。
　　九都去死王。　　　　四海阴王。
　　太一元君。　　　　　上虚君。
　　摩病上元君。　　　　七星瑶光君。
　　三元万福君。　　　　夜光夫人。
　　和适夫人。
　　第五中位
　　九宫尚书。姓张，名奉，字公先，河内人。先为河北司命禁保侯，今为太极仙陟公，领北职位，在太极矣。
　　左位
　　左相。清虚真人，从小有洞天王受，王真人替，已度上清。
　　左仙公郭四朝兼玉台执盖郎。
　　左仙公王遥甫。赤君弟子，齐献公时人。
　　辛彦云。赤君弟子，随师下降。
　　散位未受其职。
　　朱陵嫔丁淑英。　　管城子。尹虔子师。
　　苏门先生。　　　　周寿陵。
　　孟德然。郑景女师。　宋君。
　　李法成。赵广信师。　邓元伯。
　　王玄甫。霍山人。　　尹虔子。华山。
　　张石生。为东源伯。
　　李方回。三人，并晋时服木。
　　张礼正。衡山。汉末服黄精。
　　治明期。衡山。
　　郑景世。庐江潜山。
　　右位
　　右相。已度上清。
　　右保召公奭。从罗南明公受此位。
　　右保司展上公。
　　右真公郭少金。
　　协晨夫人黄景华。黄琼之女。
　　文德右仙监张叔隐。
　　真人禺君章。
　　散位
　　张重华。晋初服胡麻。
　　平仲卿。括苍山。受□境。
　　赵广信。魏末小白山。
　　虞公生。海中狼山。
　　朱孺子。赤水山。
　　黄卢子。西岳公，姓葛，禁气召龙。
　　孙田广。一名登。
　　摩长生。周大宾弟子。
　　许肇。先在罗酆都，为东明公右司晨。
　　许副。字仲先，修大洞真经。
　　第六中位
　　右禁郎定录真君中茅君。治华阳洞天。
　　左位
　　三官保命小茅君。
　　三官大理都李丰。
　　三官大理守王附子。
　　荀中侯。不显名字。
　　白水仙都朱交甫。
　　北河司命保禁侯桃俊。
　　左理中监韩崇。如大府长史，左如司马。
　　九宫协晨夫人。
　　文解。地上主者。
　　鲍靓。南海太守。
　　岱宗神侯领罗邓右禁司鲍元节。
　　地仙散位
　　许虎牙。名黟，字文晖。受杨君守一之道。
　　王真。上党人也。
　　孟君。京兆人也。
　　鲁女生。在中岳。此三人受行三一、真一。
　　左元放。李仲甫弟子，在小括山。
　　九疑山女真罗郁。今在湘东山。
　　杜陵夫人。
　　宜安宋姬。此二人，并受西梁真人青精方，而不书位号，来委何仙，且在地真之列。
　　许迈。字叔玄，小名映，改名远游，东华为地仙矣。
　　翁道远。
　　姜伯真。一云在猛山学道采药，二人映之俦侣。
　　郭声子。
　　黄子阳。一云魏夫人食桃皮师。二人葛玄常相随矣。
　　葛玄。字孝先，丹阳句曲人，稚川之从祖也。初在长山，乘虎使鬼，无处不至，位在太极宫。
　　郑思远。即葛玄弟子，晋永昌元年入括苍山。
　　戴孟。本姓燕，名济，字仲微。裴君弟子。
　　谢允。历阳人。戴孟弟子，晋成帝时得道。
　　施存。一号婉盆子。孔子弟子三千人，数得道。
　　刘奉林。周时人，服黄连。
　　张兆期。费长房之师。
　　周君。二人，俱读素书七卷，得道。
　　雷氏。周氏养龙。
　　姜叔。
　　田公刘安之。裴君时冀州别驾。
　　赤鲁班。即黄初起也。
　　范安远。
　　贾玄道。
　　李叔胜。
　　言成生。
　　傅道流。四人并隶司命，主察试学道者，在太山。
　　真人樊子明。
　　龙威丈人。
　　刘少翁。华山。
　　梁伯鸾。
　　樊大夫。
　　吴睦。长安人，少为县吏。
　　朱□。陈留人，昔作劫盗。
　　郭端。颖川人，少孤为县吏。
　　范伯慈。桂阳人，少曾邪病。
　　鲍叔阳。
　　王养伯。
　　段季正。
　　刘伟惠。四人师西灵子都。
　　宋玄德。嵩高山。
　　李东。
　　童初府。
　　萧闲宫。并男真。
　　易迁宫。八十三人。
　　含真台。仅二百人，并女真。
　　右位
　　右理中监刘翊。
　　典柄执法郎淳于斟。
　　理禁张玄宾。主雨水之官。亦保命书。
　　童初府师上侯刘宽。即保命府。
　　丞四人：
　　赵威伯。主仙籍，并暴雨水。
　　乐长治。主灾害。
　　郑稚政。主考注。
　　唐公房。主其死生。
　　明晨侍郎七人，比御史中丞。
　　三男真。夏馥字子恬，阵留人，桐桥真人弟子。二人不显。
　　四女真。周夏友，汝南安城人，河南尹周畅之女。张桃枝，沛人，司隶朱寓之母。二人不显。
　　监二人。范幽冲，辽西人。汉尚书，即李整，河内人。
　　武解鬼帅者：
　　王延。范粮。傅晃。除衔。四人已度。
　　地仙散位
　　中岳仙人宋来子。先为楚市长，遇冯延寿。
　　中岳李先生。
　　扁鹊弟子五人：
　　子容。子明。子威。子戏。子游。
　　赵太子。服木者。
　　将先生。支子元之师。
　　支子元。作裴君小时师。
　　庐生。
　　侯公。
　　石生。入东海，为始皇使。
　　林屋仙人王璋玄。
　　山图公子。周哀王时大夫，张禁保之师。
　　赤须子。夏明晨之师。
　　青谷先生。刘上缀之师。
　　惠车子。淳于典柄之师。
　　石长生。周明晨之师。
　　东郭幼平。桃北河之师。
　　郑子真。阳翟山。
　　邓云山。
　　唐览。华山。
　　西河蓟公。张理禁之师。
　　周正时。
　　刁道林。龙伯高之师。
　　郭子华。
　　赵叔逵。
　　张季连。三人在霍山。
　　赵公成。鹤呜山。
　　范丘林。女真。赵威伯六甲之师。
　　修羊公。化为白石矣。
　　稷丘子。
　　崔文子。
　　商丘子。服菖蒲而不老。
　　刘根。服甘草。
　　介象。
　　白羊公。不显姓名。
　　介琰。白羊弟子。
　　刘纲妻。
　　严青。并善禁气，已上六人善禁勅。
　　陈仲林。
　　道君。
　　赵叔道。三人，盖竹山中真人。
　　王世龙。许远游师。
　　赵道玄。
　　傅太初。远游之交。
　　龚幼节。
　　李开林。远游代对者。
　　王少道。
　　范叔胜。
　　李伯山。三人，童初府标表。
　　李仲文。
　　傅知礼。
　　女真
　　窦琼英。
　　韩太华。安国妹，李广利妇。
　　刘春龙。
　　李奚子。
　　王进贤。衍女。
　　郭叔香。
　　赵素台。熙女。
　　郑天生。邓艾母。
　　许科斗。长史妇。
　　李专姑。夏侯玄妇。
　　张美子。
　　施淑女。续女。
　　宋漂金母。
　　鲍靓妹。
　　张微子。
　　傅和。二人，含真台主。
　　山外其东者杜契。
　　徐宗度。
　　晏贤生。二人，契友。
　　孙寒华。女真。
　　陈世景。二人，契弟子。
　　赵熙。
　　方山下洞室主者。
　　张祖常。
　　刘平阿。
　　吕子华。
　　蔡天生。
　　龙伯高。五人，并处方台。
　　谢稚坚。
　　王伯辽。
　　繁阳子何苗。
　　冯良。
　　郎宗。五人，在鹿迹洞。
　　王叔明。
　　鲍元治。
　　尹盖妇。三人之外，余三十人，并北山下绝洞。
　　辛玄子。自云禁无中郎将，吴越鬼神之司。
　　比干。在戎山。
　　李喜。南阳人。
　　务光。
　　第七中位
　　酆都北阴大帝。炎帝大庭氏，讳履甲，天下鬼神之宗，治罗酆山，三千年而一替。
　　左位
　　北帝上相秦始皇。
　　北帝太傅魏武帝。
　　五帝上相。未显。
　　西明公领北帝师周文王。比少傅。
　　宾友晋宣帝。
　　中护军周颛。
　　东明公领斗君师夏启。
　　宾友孙策。
　　右师晨。如世中书监。
　　许肇。已度九宫位矣。
　　南明公召奭。一云东明公，已度九宫右保公。
　　宾友汉高祖。
　　北明公吴季札。吴王寿梦之子，阖闾之叔，延
　　陵季子。
　　宾友荀或。字文若，魏武谋臣，汉尚书令。
　　赵叔台。
　　王世卿。未显。
　　此四明，主领四方，各治一天宫，在
　　职一千六百年，得补仙官。其余职
　　不得矣。
　　鬼官北斗君周武王。治一天宫。
　　三官都禁郎齐桓公。姓姜，名小白。
　　水官司命晋文公。姓姬，名重耳。
　　大禁晨二人，位比尚书令。
　　汉光武帝。孙文台。名坚。
　　中禁二人，位比中书令监。
　　颜怀。字思季。杨彪，字文光。
　　北帝南朱阳大门灵关侯郄鉴。先是高明司直郄鉴，今为之位比尚书仆射。
　　右禁监谢幼舆。名馄。晋官太常。
　　司马邓岳。
　　右禁监侍帝晨庾元规。名亮，晋时位比侍中，领右卫。又云元规前为中卫大将军。
　　司马冯怀。字相思，晋太常。
　　华歆。
　　长史虞翻。字长翔，武昌人。庾亮江州引为上佐，不就。
　　后中卫大将军孔文举。名融。
　　长史唐周。为吴尚书。
　　司马张绣。后汉将军。
　　监海伯治东海温太真。位比大将军。
　　长史杜预。晋征南将军，位左傅。
　　北帝侍晨八人，位比侍中。
　　徐庶。字文直。庞德。字令明。
　　爰榆。字世都。李广。汉将。
　　王嘉。　　　解结。字叔运。
　　何晏。字平叔。殷浩字渊源。
　　四明公北斗君，各有侍帝晨五人。未显姓名。
　　河北侯二人：
　　刘备。字玄德。　　韩遂。
　　右此职统属仙官。
　　右位
　　中厩直事四人，如世尚书。
　　戴渊。字若思，晋骠骑。
　　公孙度。字叔济，王辽束。
　　郭嘉。　　刘封。备养子。
　　北帝南门亭长二人：
　　部鉴。　　　周抚。字道和，代郄鉴。
　　北天修门郎二人：
　　虞讳。　　　纪瞻。
　　修门郎八人。北斗君门亦有此职，姓名并未显。
　　北斗君天门亭长二人：
　　臧洪。字子源。
　　王放。晋中书郎。
　　期门郎王允之。王敦堂弟。
　　谢凤。
　　典柄侯范明。
　　周鲂。字子鱼，主察试。
　　北帝执盖郎顾和。字君孝，晋吏部尚书。
　　部鬼将军王庾。字世将，晋时荆州刺史。
　　杀鬼地映日游。三鬼，北帝常使杀人，无姓名。
　　西门郎十六人。未显。主天下房庙血食之鬼，亦应隶四明公。
　　主非使者严白虎。吴时人，为孙策所杀。
　　南弹方侯许副，领威南兵千人。已度九宫，未委谁代。
　　主南门钥司马留赞。长山人，为吴将。
　　北弹方侯鲍勋，领威北兵千人。字叔业，魏中丞。
　　主北门钥司马韦遵。吴时众孙备门，主收执，如世羽林监。
　　西河侯陶侃。字士行，亦领兵数千。
　　长史。先用徐宁，被弹，今用蔡谟，字道明，晋司徒。
　　庐山侯魏钊。会稽人也。
　　南山伯蒋济。字子通，魏太尉。
　　此三任各有封掌。
　　泰山君荀顗。字景倩。
　　将军顾众。字长始，晋丹阳尹，仆射。
　　长史桓范。字元则。
　　司马曹洪。魏武帝操弟，字子廉。又云先用贾谊，前汉人。
　　卢龙公曹仁。字子孝，魏武帝弟，位大将军。
　　长史司马。未显。
　　南巴侯何曾。字颖孝，魏司徒。
　　东越大将军刘陶。字子寄，后魏人。
　　右号为四镇，各领鬼兵万人，各有长马，复有小镇数百，各领鬼兵数千人。
　　楚严公。即楚庄王熊斋
　　赵简子。此二人先未有职，今方受任。
　　项梁成。作酆都宫颂者。
　　杜琼。蜀人。
　　马融。
　　刘庆孙。与贾谊争名誉。
　　王逸少。
　　邓攸。此六人位未显。
　　右鬼官，见有七十五职，名显者凡一百一十九人。
　　洞玄灵宝真灵位业图竟
　　#1本篇应为洞真上清部经书。《正统道藏》题作洞玄灵宝，有误。
　　
