三茅真君加封事典
　　经名：三茅真君加封事典。二卷。宋账大淳编。底本出处：《正统道藏》洞真部谱录类。
　　三茅真君加封事典序
　　道有原有统，原先天地而莫穷其始，统后天地而莫穷其终。世乃谓吾道有绝续，吁，有是哉。日用常行，饥食渴饮之天，何莫非道，一脉之传，至今绵绵延延，一日初未尝泯，惟患世无传道之人耳。故日人能弘道，非道弘人也。
　　茅君之仙踪显迩，着於先秦古史，续传已书其详。其仙班之尊崇，固非世人之所能测料。至如功济九垓，恩流万世，社稷攸资，宗桃有托，昔在思陵以至固陵，尝增三君之休称美号，时则有刘静一诉其源而推其波矣。迨理宗朝，我虚白高士司徒道录以为国为民梼祈响应，特俾以左街洞微之命，先生日：嘻，是皆三君之灵也，何敢私有其所有，愿以是宠光归之三君，以崇报
　　本之义。理宗允之，芝泥炳焕，照耀林泉。维时大淳实执弟子列，目击斯事。司徒君屡期以加封事典载之金石，未及为而君已仙去。大淳承乏下馆，久思继志，冗未遑也。丁卯春，《内传》、《续传》幸甫就绪，同班诸友复以事典未刊为疑，谓事典不刊则不惟不足以彰三君之灵异、圣朝之尊崇，且不足以见我空山之能弘斯道之脉而阐斯道之传也。余於是乎奉承惟谨，谨书此以识岁月。丁卯三月望日，特赐冲靖明真微妙大师、特差充茅山山门道正、权知御前崇禧观兼管领本山诸宫观事赐紫张大淳谨书。
　　三茅真君加封事典卷上
　　特赐洞微先生右街鉴义主管教门公事
　　佑圣观虚白斋高士臣司徒师坦恭承
　　特赐冲靖明真微妙大师特差充茅山山门道正
　　权知崇禧观管辖本山诸官观赐紫臣张大淳编
　　尚书省割淳佑九年正月　日到
　　正月初一日，恭奉圣旨，颁降劝黄一道：虚白斋高士洞微先生司徒师坦特转左街道录，主管教门公事。右剖司徒师坦准此。
　　淳佑九年正月　日
　　黄
　　尚书省牒：特赐洞微先生右街鉴义主管教门公事佑圣观虚白斋高士司徒师坦．牒：奉劝宜特转左街道录，主管教门公事。牒至，准劫故牒。淳佑九年二月　日。
　　签书枢密院事兼权参知政事谢　押
　　同知枢密院事兼权参知政事应　押
　　枢密使兼参知政事赵督视
　　太傅右丞相越国公　押
　　辞免道录表
　　臣师坦言：恭奉圣旨，以臣三年祈祷，特转左街道录，主管教门公事者。臣闻命自天，措躬无地，切以知足不辱，炳太上之至言，得宠若惊，尤道家之明戒，荣逾涯分，惧凛渊冰。臣中谢。伏念臣才非已千，学惭道百，敢谓山樊之贱，误膺明圣之知，两趋上国以观光，久污虚斋之生白，那鄂有梦，偶听於钧天，蓬岛回舟，奉祠於福地，豆边奔走竭其智以祈祥，晨夕黑崇愿以身而报上，愧毫分之无补，荷赏责之屡加。福过灾生，人嗟命薄，形劬骨立，木类同枯，志丧神疲，灰毋复焰，丐闲之请实出由衷，日允之俞且蒙锡赐。方指天地设报君之誓，已盟泉石为终世之游，逍遥乎广漠之乡，彷徨乎尘垢之外。诅意九重之眷，复怜三载之劳，不次推恩，骤进左街之录，非常冒宠，真为末路之辉。然衣绣被狙，必龄啮而挽裂，彼咸韶乐钨，徒眩视以悲忧，退惟侥幸之多，恐速颠跻之咎。伏望皇帝陛下乾坤容覆，日月昭回，迩臣前后非伪之心，全臣始终知止之节，收还成命，毋拘反汗之嫌，俾遂余生，庶竭捐躯之效。所有恩命，未敢祇受，冒犯天威，臣无任瞻　天望　圣激切之至。谨具表上奏以闻。谨奏。
　　淳佑九年二月日特赐洞微先生右街鉴义主管教门公事虚白斋高士臣司徒师坦上表奉旨，不许再有辞免。
　　内省公文
　　闰二月初七日得旨，高士特转左街道录付去　劝黄省割各一道，请具谢。　奏回，不许再有辞免。
　　初七日资降到　黄省剖各一道，寄留句容县。是月十五日再辞，乞回降恩命加封三茅司命真君圣号。
　　乞加封表
　　臣不避严诛，辄沥忱捆，上干天鉴。臣正月初一恭奉圣恩，界臣左街道录，主管· 教门公事。臣尝具表控辞，弗获。今来复蒙给降· 黄一道，令臣祇受前件职事，不得再有辞免者，臣承命惭惶，采增感惕。臣痛自修励，早慕清真，诅意颓龄荐蒙恩遇。退省其私，盍知所本，盖以生人本乎天，万物本乎祖。人不本乎天，无以知受命之始，物不本乎祖，无以究归根之宗。臣翳迩茅山，乃三茅真君成道之所，系第一地肺福地，第八华阳洞天，宫观庵院，晨锺夕磬，奉三君香火，为国焚修，祝延圣寿，天下名山於斯为盛。爰自汉辑迄于我宋，或发三君之潜耀，或隆三君之美名，香火绵绵，不绝如栈，此盖真仙於是为治职之地，国家於是植无疆之休。臣不揣狂愚，欲乞以前后所赐臣高士鉴义并今来所赐道录劝命，回降圣恩，照正一天师佑圣真君近例，加封本山祖师三茅真君徽号，特颁一札，各贲三峰，此人本乎天、物本乎祖之义也。臣谨按三君事迹，上烦　圣听，惟陛下垂览焉。
　　窃以茅氏之宗，仙源甚远。大茅君盈，次固，次衷，兄弟三人，岩栖谷隐，精练道真，累功积行。得道之后，领括旱仙，受事太极，司命岳府，考校乎昊越之境，留治乎赤城之山。其德纪於紫书，其功茂於玉册，鹤帐龙池，屡显神异，天灯丹光，至今隐见，水旱雨雪，随祷辄应，祸福吉凶，其验如响，狼燧以之而息警，鱼梦以之而考祥。臣自入山以来，每奉州县祷祈，其详如此。而况历代崇敬，宠渥便蕃。祥符、景德间，既严之以山禁，复申之以赐田，又继之以镯租。祠奉甚严，高媒有祷。於是仁祖皇帝开虹电之祥嗣是诞弥必降御香，修建金线。高宗皇帝屡遣中使传宣严劝，监司保护。乾淳而下，崇奉尤虔。臣比膺  上旨，俾事祈禳。．每当戏事，必密誊  宸命，躬叩洞天，上祈天既，下告山川。凡系祠典，悉与关遣，常荷真仙孚佑，诸福荐臻。此盖皇帝陛下抱神以静，与道合真，德修於蟆濩蜡蛆之中，化行於昆仑磅确之外，以至乌兽鱼鳖罔不若，山川鬼神莫不宁。故凡有显应，所在见之，申请咸被褒封。独本山三真未蒙表异，臣照得  三茅君初受上帝封号，职任洞天，先朝尝即其灵边进加封爵，臣谨具于后。伏愿陛下俯从愚请，收所赐臣恩命，特加祖师徽称，式彰三君护国之灵休，昭示皇朝报功之盛典，亦臣反本报祖之职分也。臣痛念山林之士非无遭际圣明者，多自荣身，未知报本，仙真灵耀迄今埋光。重念臣年运俱往，槁木灰心，曾蔑寸功，叨瑜恩分，更冒误恩，实负阴谴。
　　伏望圣慈悯臣以衰暮之踪，察臣无贪荣之累，回降特恩，增重名山，以显祖宗崇敬祈祷之地，以永国家亿万斯年之休，不胜幸甚。臣谨录白三茅真君元封劝命三道，随表进呈。所有赐臣劝黄恩命，未敢望阙祗受，已具公状寄留句容县库，拱俟指挥，容臣并将前后蒙赐劝黄三道具表缴进。臣干冒天威，伏取  进止。
　　二月日特赐洞微先生右街鉴义主管教门公事虚白斋高士臣司徒师坦上表
　　元封告勃
　　尚书省牒：准今月二十七日  诏劝门下：句曲洞天有真人焉，变化无方，灵妙不测，秦汉而降，历千余年，啧陆发祥，泽于生民。而隆名徽称，犹或未备，非所以极祟奉之诚也。茅山大茅君今号太元真人束岳上卿司命神君，可进号太元妙道真君束岳上卿司命神君，庶几导和气，获嘉应，以相助国家太平无疆之福。故兹诏示，想宜知悉。
　　牒：奉  诏书如前。牒至，准诏书故牒。
　　崇宁元年四月  日牒
　　中大夫守右丞温  押
　　中大夫守左丞陆  押
　　右银青光禄大夫守右仆射  押
　　左光禄大夫左仆射  押
　　中茅君今号定录真人，可进号定录冲静真人。
　　小茅君今号三官保命真人，可进号三官保命冲慧真人。    三月初一日再准。
　　内省公文
　　得旨宣谕高士，仰先次只领劝黄省割，不许再有辞兔，即具  谢奏回，所有加封真君，已降  指挥施行。  闰二月延庆  恭准
　　缴进　勃黄
　　辞免第三表
　　臣师坦言：今月初一日恭奉圣旨，今臣先次祇领黄省割，所有加封真君，已降　指挥施行者。臣伏以避宠辞荣尚阀俞音之赐，师仙请号特蒙　温脖之颁，敢婵再渎之忱，期动　九重之听。臣中谢。切惟三峰森秀，三真分治职之区，九德茂隆，九锡显神灵之异。泽既加於百邑，润旁浃於旱生。况坛遗之戏祠，接江淮之重望，风清榆塞岂无助顺之机，雨灌稻田攸赖济时之力，宣於史笔，见之咏歌，受命登霄固何心於世爵，褒功着册爰尽敬於圣朝，申万世无疆之休，实千载难逢之会。兹盖伏遇皇帝陛下全能三极，临统八弦，隐然道德之威，推此乾坤之造，怡神至教，法黄帝之斋心，重意名山，体仁皇之应运，乃卷太元之遗迹，愿增隆号以妥灵。伏念臣戒守沽名，心怀报本，沥忠肝而有请，非伪计以求荣。既蒙从欲之仁，将施典礼，傥复进街之录，恐速天诛。臣敢不祗俟纶音，昭闻琳馆，谨宣明於圣意，祈申佑於丕基。物得以成，当验五禾之熟，勇摄其武，用图四海之安。所有臣前蒙赐高士鉴义道录黄共三道，具状缴进。臣干冒天威，伏取　进止。
　　三月日特赐洞微先生右街鉴义主管教门公事虚白斋高士臣司徒师坦上表
　　奉　旨不允，不许再有辞兔。
　　申内省缴进状
　　具位司徒师坦。
　　今月初一日伏准　剖命传奉圣旨，仰先次祇领　黄省割，所有加封真君已降　指挥施行者。右师坦前已具剖奏，乞圣恩收回宠命，加封真君。恭候圣旨，缴进　牒。仰被纶音，俯从愚请。师坦切念茅君灵迹，愿力深重，历汉晋而至于今，千百余载，苍生蒙润而兵病不登，雨旸愆时则郡邑有请，祈求感格，如响应柠，鼎峙祠庭，实为治所。迩日以来，观瞻习玩，香火寂寥，千古名山，堪为太息。况近者烈风霪雨，边烽未清，师坦虽居畎亩之微，晨夕惶惧，盖爱君忧国之心无以自效，惟能精特一念，密叩三真，食息之问，未尝或息。所藉仙真道力，助顺献祥，克佑丕图，为宗社灵长之福。师坦自揆衰残，忝居福地，迭被宠渥，报蔑涓埃，异数疗加，岂容冒处。幸荷　圣慈已回　恩命，褒宠仙真。若不疗班循墙之请，则恐难逃罔上之讥，义合终辞，万死无悔。谨将前后蒙赐师坦高士鉴义道录黄共三＇道，随状缴纳，欲乞台慈曲为敷奏，察师坦忠忱非娇妄求荣之意，收还劝命，特颁　明诏，锡封曰真。行下所属，布告中外，于以彰圣君为民崇道之意，于以显三茅应世卫国之灵，于以保皇家亿万年无疆之休，不胜至愿。谨具状申都知提举太尉，伏乞　闻奏，恭候　指挥施行。谨状。
　　省剖二道，一付建康府，一付本山。闰二月二十八日，奉圣旨已降指挥，三茅真君加封：
　　太元妙道冲虚真君束岳上卿司命神君可加封圣佑二字，
　　定录右禁至道冲静真君可加封德佑二字，
　　三官保命微妙冲慧真君可加封仁佑二字。．
　　右割付建康府，照应准此。一付崇禧观。
　　淳佑九年三月日
　　缴省割申建康府状
　　茅山崇禧观：今月十五日，准枢密院、省剖二道，一付本观，一付使府照应，系闰二月二十八日恭奉圣旨特降指挥，加封本山三茅司命真君圣号事须至申缴者。
　　右具省割一道，随状缴申建康使府，伏乞照应行下管内道正司，告示在处官观庵院，各令通知，未敢专辄。伏候钧旨。
　　淳佑九年三月日灵宝大师差茅山都道正知崇禧观管辖本山诸宫观叶晞彭状
　　再准内省宣谕公文，得旨宣谕高士降赐加封三茅真君省剖二道，请先次交管，仍具已交领　奏回。三月日延庆恭准。
　　交领加封省割表
　　臣师坦上言：今月二十日准都提举都知太尉恭传圣旨宣谕。已蒙圣恩加封三茅司命真君圣佑、德佑、仁佑六字圣号，颁到省剖二道，令臣先次交管，臣已即祇领内一道付崇禧观，布告本山诸宫观，咸使闻知。外一道一面申纳使府。臣上感圣恩，上感圣恩。恭俟　命到山，即当捧香斋告，躬率阖山道众登峰醮告，仰祝圣寿，同赞皇图。臣无任感天荷圣激切屏营之至。臣惶惧惶惧，顿首顿首，谨先具表以　闻。谨奏。
　　淳佑九年三月日
　　谢转道录表
　　臣师坦言：恭蒙圣恩颁降劝黄一道，特转臣左街道录、三管教门公事，臣屡具表控辞，再奉圣旨不许辞免，臣已遥望　阙庭祇受谢恩讫。臣伏以大道无名，敢慕山中之相，小善必录，特升街左之班，实士论之至荣，岂平生之所望，固辞不获，闻命若惊。中谢。伏念臣识匪该明，才非宏远，分独甘岩穴之素，学不通古今之宜，志切辅时，忠怀报国。晚际圣明之运，仰依日月之光，曾蔑功能，叨尘器使洪恩过宠，方忧福羽之轻，黄纸除书，又换头衔之重。接清芬於虚静，踵前美於葆真，林野惊传，疑有华阳之故事，冠倨炼叹，谓联仙号之新辉。义合终辞，惧膺显戮，勉瞻庭而肃受，殆据汉以难安。兹盖伏遇皇帝陛下德被中和，化行清净，永奉三无之妙，克尽夤恭，允厘庶绩之熙，不遗纤芥，致令衰朽亦沐恩光。臣敢不益励前修，自全末即。既投簪未弃，盍加黑万岁之香，虽驽马已疲，宁敢负九重之眷。臣无任感天荷圣激切屏营之至。臣惶惧惶惧，顿首顿首，谨具表奏谢以闻。谨奏。
　　淳佑九年三月日新特转左街道录洞微先生虚白斋高士主管教门公事臣司徒师坦上表
　　内省传到加封真君告三道及宣赐仪物公文，　得旨宣谕司徒高士，降去告命并设醮香茶等列具赐目，请具收领奏回。
　　三月日延庆恭准。
　　告勃三道
　　：朕闻真人驭风骑黑，神游八极之表，而一念在生灵，则犹数数然也。．太元妙道冲虚真君束岳上卿司命神君成道於茅山，登籍於仙府，三君之首者也，奇验见于历代，远近以为司命。．朕为黎元慕尚不已，特命有司亟衍喜号，以彰钦崇，可特封太元妙道冲虚圣佑真君束岳上卿司命神君。
　　：朕闻句容三峰神君显甚二遂有金坛洞天之名，历代所慕尚，岂独於今乎。定录右禁至道冲静真君修真得道，是谓中茅，雨旸应祷，远近德之。亟命衍号，以答洪休，其体朕意，益阴隐于下民。可特封定录右禁至道冲静德佑真君。
　　：朕闻汉武帝祀神君於禁中，其祝甚秘，盖以缴福，朕不为也。三官保命微妙仲慧真君，真风道黑，号小茅君，祈畎敬事，祭典褒崇，盖非一日矣。兹命衍号，以昭朕拳拳慕尚之意，益闳尸施，以慧生灵。可特封三官保命微妙冲慧仁佑真君。
　　奉劝如右，牒到奉行。淳佑九年三月日。
　　太傅左丞相魏国公清之　右丞相葵
　　参知政事方叔　参知政事侮
　　兼权给事中壮父　兼权中书舍人
　　三月十五日午时都事赵焕受
　　兵部郎中兼左司饶　　　付吏部
　　太傅左丞相魏国公清之　右丞相葵
　　参知政事方叔　　参知政事僻
　　吏部尚书阙　　　权兵部尚书清叟
　　吏部侍郎阙　　　起居兼权口
　　主事赵颖叔　令史金必过　令史傅汝霖
　　郎中　主管院
　　淳佑九年三月十五日下
　　赐仪物
　　沉香描金如意一事，系降真香柄黄罗袋，黑漆匣盛，锁钥全锡，献　大茅君像。秉执玉圭二面，红销金袋各小朱红匣盛，外大朱红匣护，锁钥全锡，献中茅君。　小茅君秉执织天尊绿锦磨二首，各长二丈。
　　威仪一十四事
　　节一对五层，系五色线绦铺造。每层有铜管铜盖子各一个，上有六角宝盖龙头衔销金彩婶六首，旖脚有铜铃儿，每一节八十四个，龙头朱红干子，下有铜筵。
　　幢一对，系珠子结络。幢身问彩销金罗带三条，上有六角宝盖龙头衔销金彩磨六首，婶带各有铜铃子，每一幢九十三个，龙头．朱红干子，下有铜钟。
　　旌一对四层，每层系五彩销金带各十五条，问彩销金结带各六条，铜铃子各三百四十三个，系宝珠头朱红干，下铜筵。
　　磨一对，系红锦造。婶身上各有玉佩一副，各六事件，珠子五串，下各有坠子二颗，上有六角宝盖龙头，各衔销金杂色小婶子六首，各有铜铃子九十八个，系凤头朱红干，下铜筵。
　　五明扇一对，系素粉描金书鹤翅。各有销金罗帛寿带两条，各有铜铃子六个，朱红干，下铜继。
　　羽扇一对，系素粉描金。各有销金罗彩寿带二条，朱红木干，下铜掖。
　　如意一对，系描金彩色装画。
　　罩护威仪黄绢袋一十二个。
　　盛威仪朱红木匣一只，二隔，锁钥全。
　　威仪黑漆立架二座。
　　沉香五两、脑子五两、新茶五十片、银一百两。
　　四月二十三日甲子，集诸山市民恭迎告，昭告三峰，时值连日风雨，二十二日，高士登坛上，急奏章借晴。次早五更呜鼓集众，宿雨即止，霁色开明，躬率本山诸宫观主首道众、庵寮道人，同镇市士庶父老，出山祇迎亭，卓香花婶幢、旌旗锣鼓，铙钹清乐、仙仗仪从，及本山常宁镇官领兵率旗队金鼓卫护约千余人，远近山居来观者如堵。是日天气清和，祥烟如画，仙鹤呜於晴空，白兔现於峰顶。先迎告劝至崇禧观门，高士率诸山主首道俗望阙谢恩，欢呼万岁，次登大茅峰奉行典礼，宣扬告命，敷献宝器。次登中茅峰、小芽峰，仪献如前。
　　大峰祝文
　　维大宋淳佑九年岁次己酉四月壬寅朔二十三日甲子，新特转左街道录洞微先生虚白斋高士主管教门公事臣司徒师坦谨稽首顿首再拜言：臣闻妙道隐乎无名，强而日大。真仙贵在翳迹，岂俟表光。欲草心注向於空同，故一时动耀於视听。宜膺明诏，特进徽称，举希阔之盛仪，实缉熙之巨典。恭惟太元妙道冲虚圣佑真君束岳上卿司命神君，职专昊越，师综山川，按句曲之上峰为校录之治所，泽加庶物，德及兆民，镂紫玉，刻黄金，辉华九锡，摇绿旌，簇绣羽，招驱万灵。虽仙号之已崇，恐朝封之未称，今陛下储思道妙，迈德帝先，仰承列圣之心，爰险名山之杞，既为民而请福，乃即事以表功，焕烂褒书，发扬丕既。谓圣者彰九德之既备，日佑者显万生以蒙慈。彩鸾衔劝以来仪，白鹄翔空而下览，人天欣泽，山岳辉荣。恭陆灵峰，敷陈君命，所祈福利，仰奉明朝。伏愿陛下宝历延洪，萝图纂庆，干戈永戢，时臻於变之风，稼穑屡丰，民被华胥之乐。而后修真至士，奉道高贤，咸跻上善之因，共享长生之福。臣无任激切之至，谨稽首再拜，谨言。
　　二峰祝文同前至
　　恭惟定录右禁至道冲静德佑真君，挺资冲漠，备德神灵，受命紫素之文，留治清虚之府，管弦流响，身逸宴於洞台，风雨以时，泽既沾於民物。中监上仙之任，右禁有为之功，虽天号之已崇，恐朝封之未称，令皇帝储思道甲妙，迈德帝先，仰承列．’圣乏心，爰险名山之祀。既为民而请福，乃即事以表功，焕烂褒书，发扬丕既，彰明德之旁溢，显灵佑之外，闻。、彩鸾衔以来仪，f 白鹤翔空而下鉴，．天人欣泽，山岳辉荣。恭陆灵峰，敷陈君命。云云同前。
　　三峰祝文同前至
　　恭惟三官保命微妙冲慧仁佑真君，标才明颖，挺业该清，典藏录於玉浆，爰受封於金阙，、道着万物，仁者怀文，域断六天，位尊保命。书共膺於紫素，治兼莅於良常，虽仙号之已崇，恐朝封之未称，今皇帝储思道妙，迈德帝先，仰承列圣之心，爰险名山之祀。既为民而请福，乃即事以表功，焕烂褒书，发扬丕肌，具举崇真之礼，克彰障祉之灵。内法既融，外教以平，皆仁之至，暴害不行，苍生蒙润，非佑而何。近白鹤之翔空，受彩鸾之献劝，天人欣泽云云同前。
　　三茅真君加封事典卷上竟
　　三茅真君加封事典卷下
　　进封三茅真君圣号庆礼醮科仪
　　仪式如常至启圣：
　　臣闻天佑皇家，保万邦之黎献，国崇典礼，褊草望之山川。靡神不宗，诸福毕至。卷真仙之治所，耸句曲之名峰，药馆芝庭素严於祀事，飓轮钦驾时格於· 灵终。兹逢明圣之朝，具举缉熙之典，肆颁纶诏，式进徽称，劝太卜以涓辰，命有司而具礼。玉兰清润，伫笙鹤之凌空，洞草晶辉，近箫鸾之簇仗。臣等钦承宸命，只告真灵，斋意青词，谨当宣奏。
　　宣词
　　谛陈词旨，备见至怀，渊听至聪，必蒙鉴省。臣闻阴德万生，温密静神於玉室，躬备九德，辉华刻简於丹琼。绣羽斑舆，浮空蹑景，绿旌紫节，封山召云，因下戏於赤城，时按临於玉洞。圣主仰天心之爱，宴私披地肺之图，爰举徽章，式褒显迹，备成熙事，嘉荐芬芳，明德惟馨，至诚不息，以今某朝行道，请法众等运兹初捻上香，愿此香烟，腾空供养太元妙道冲虚圣佑真应真君束岳上卿司命神君太元府得道高真，愿以是道力，上祝皇帝圣寿无疆。伏愿真终临格，昭鉴居饮，瑞应流光，允副九天之眷，应洪啧祉，永言万寿之期，致喜靖於四方，俾交欣於百乐。
　　臣闻金光藏景，同游浩洞之天，紫素敷文，以表神明之德。载扬显册，益荐崇称，被灵宇以伸虔，集仙僚而交庆。以今某朝行道，请法众等运兹二捻上香，愿此香烟，腾空供养定录右禁至道冲静德佑妙应真君定录府得道高仙，愿以是道力，上祝皇后，伏愿功铭锺鼎，德迈河沙，益隆不拔之丕基，永保无疆之大历，神祇祖考来燕以来宁，社稷宗桃以安而以永，椒房福庆，仪形万邦，玉叶蕃昌，本支百世。
　　臣闻总括岱宗，任上府神宫之邃，掌封金录，植龙芝洞草之珍，仁怀其文，勇摄其武，九陛饬褒崇之典，草心怀庆忏之诚，敬肃兰场，恭陈藻供。以今某朝行道，请法众等运兹三捻上香，愿此香烟，腾空供养三官保命微妙冲慧仁佑神应真君保命府得道真仙，愿以是道力导迎景既，敷锡庶民，兵病不登，雨旸时若，三光全而寒暑节，五谷熟而草木蕃，育万物以皆昌，无一夫之失所，吉无不利，动则皆成。
　　大谢
　　臣等栖身福地，被教真仙，窥琅岌之秘文，典玉郎之上道，忝恭祈祷，仰赖感通。误膺世爵之颁，敢负师恩之重，恭承明诏，驰进褒书，辄膺庆赞之诚，丕阐灵承之义，庶伸忱捆，上答嘉休。今皇帝俯眷名山，仰崇真佑，纶温六字，焕美号以增隆，贲三峰，霭御炉之清馥，式严褥礼，祇荐鸿名，情见乎辞，仪多在物。臣等奉宣密旨，延款高真，必冀鉴故，式符愿望，寿齐箕翼，泽被华夷，六宫交梦於态熊，四鄙荡平於蛇豕，匈奴款塞，无烦汉使之通，多士在庭，重见周官之盛，社稷衍灵长之庆，春秋书大有之年。旁及飞港，俱全性命。上以表三真之慈悯，下以副皇帝之虔诚。谨启以闻。
　　十二愿　复炉如常仪
　　庆礼设醮仪
　　卫灵呎　发炉如常式出官
　　谨出臣身中如常式至同心上启三君圣位：臣以宿命因绿，叨行教法，告盟之日，约以行持，誓当敷赞真风，振扬大化，永扶国祚，普为生灵。凡有所祈，理宜关奏。臣今谨为皇帝宣扬密旨，昭告嘉封，祇陈庆忏之仪，用集应洪之福。以今拜上青词一通，伏乞功曹使者特为关启，速得上达云云至以闻。
　　各称法位
　　具位臣某等上启三君洞天列圣：臣闻九德功高，太帝册加於九锡，三官任重，真皇经受於三元。道始师於总真，录毕传於西母，由无心於人爵，乃证位於仙都，瑶室琼房，治统於赤城玉洞，凤腴丹药，宴集於句曲金坛。佩郁仪结璘之章，得服日餐华之卫，化行江左，福被昊邦。天市风清，时奏空中之仙曲，洞庭浪阔，路连地内之阴宫。青童遗飕驭之踪，白鹄现轩翔之相，以符法驱千妖之气，以神化顺百姓之心。尝闻应迹於人问，未始离神於天上，有情斯感，无愿不从。今皇帝冥运一心，遥瞻三秀，式际休明之运，缅怀道德之仙，肇举鸿仪，丕陈显册，迹冲虚静慧之美，进圣德仁佑之称。宸命自天，书照陇，增群峰之焕耀，新万目之观瞻，载洁灵场，对扬君命，辄伸庆忏，恭荐芬馨，香袅名峰合鸾笙而共奏，章吟空洞延鹤驭以来临。臣无任激切之至，再拜奏请。．
　　请圣　初献
　　臣闻天人异世，由两仪四象之分，兄弟齐仙，实千载一时之契。友爱备书於药岌，灵踪未泯於华阳，奕世钦崇，皇朝礼敬。恭惟祖师三茅司命圣德仁佑真君，挺资冲漠，抗志清虚，古昔评谣早验嘉平之腊，后先飞举率由句曲之山，仙宾师友定约以按行，昊越人民悉归於考校。岁以艳阳之月，飕乘汗漫之游，左玉佩，右金铛，拥八鸾於霄汉，西峨眉，束林屋，现三鹤於峰头。不惟专祸福之权，亦乃运吉凶之柄，安人利物，保国宁家，道化潜行，功成不宰。今皇帝储精道妙，迈德帝先，每思绥靖之艰，虔奉真灵之造，既密叨於护佑，宜克尽於钦崇。九陛颁恩，三峰称庆，用报辅时之德，载析保国之祥。爰肃清坛，昭陈褥礼。臣均沾王化，幸处名山，仰邀洞府之真婷，对扬天子之休命，愿垂鉴盼，俯纳虔祈。设醮青词，谨当宣奏。
　　宣词
　　具如词旨，备列丹忱，谅彻渊冲，必垂鉴映。臣闻圣人无迹，或降迹於尘寰，大道难名，岂沽名於圣世。今皇帝躬行慈俭，远达聪明，追还清净之风，崇厚浇漓之俗，钦仙真之隹躅，举希阔之盛仪，乃眷三君，阐灵千古，瑞应皇朝之四帝，润沾江左之草元。爰锡徽章，崇加显号。更愿不忘本始，俯察宸怀，申命昆台，降神仙岳，庶资众妙，用格多男，衍玉叶之蕃昌，保瑶图之绵久，永依大道，克着洪猷。臣等无任激切之至。
　　亚献
　　臣闻神仙可学，宿名定着於玄图，兄弟同升，笃志多成於善行。乃眷天人之美，并登帝所之真，载籍以来，标题尤显。切仰三君之德，森然万世之芳，道在邦家，惠流民物，夜炳丹光而亘烛，春联鹤驭以来归，奉师而相与遨游，好道者当与料理，山川如故，天地无穷。今皇帝密感真休，聿修报典，双鸾飞彩传芝检於瑶阶，掌鹤翔空递纶音於玉洞，道俗欢呼而载路，典仪祇荐於褒名，庶期冲鉴之临，永侈蕃禧之锡。臣等奉宣睿命，仰赞仙猷，洞磬琅傲效灵音而清彻，溪毛涧藻进徽款於芬馨，琳腴敢冀於刀圭，绣羽仰旋於霄驭，献奇祥於有地，锡圣寿以齐天，洪泽万生，皇图亿载，五风十雨不破块以呜条，四海九州悉包茅而贡能，椒掖报得男之喜，榆防奏郁虏之勋，年谷丰登，黔黎怡泰。然冀名山肃静，真教流传，化魔俗以革心，俾学徒之进道，飞潜遂性，动植昭苏，一切有情，俱乘妙荫。臣等无任激切恳梼之至。
　　终献
　　臣等祇近宸纶，丕扬徽号，敷陈典礼，延款仙真，荷列圣之居饮，副群情之舒庆。今则灯销兰焰，香散芳云，邈仙仗之言，旋望灵光而顺拜，钦承鸿既，仰恋鸾舆。臣等无任攀恋望恩之至，谨稽首再拜奉送。
　　送圣　内官复炉如常仪庆礼设醮仪终。
　　皇帝设醮青词
　　伏以圣人无边，驰游八极之虚，大道难名，虔切旱心之慕。允赖神灵之佑，宜婵昭报之文。肆举徽章，载加褥礼，用恪伸於庆忏，祈永介於休祥。善利所加既锡黎元之福，纯禧来被更延. ；层之昌。
　　内省张都知醮词
　　伏以己峰（山记》 云：山形似己字，故以句曲为名焉列峙，俨仙圣之真风，三号虽殊，焕熙辰之盛典。初属礼成之庆，敢伸妙供之修。仰奉明朝，敬宣封册。伏愿高仙昭格洞鉴冥扶，万寿无疆，佑帝图之广大，三时不害，永民物之阜安。
　　崇禧观醮词
　　伏以玉音垂诰，锡三号以褒真，金录崇禧，领诸峰而祝圣。恭承恩命，仰赞仙终，微臣幸际明朝，忝司教钥，睹一时之褥典，焕千古之灵踪，乃圣乃神，兼被德仁之佑，卜年卜世，永绵统绪之祥。谨倾庆颂之诚，聊效精修之供。洞天香远，加称万岁之声，道境风清，敷作草生之福。
　　奏谢加封　祖师真君恩礼表
　　臣师坦言：恭蒙圣恩，加封三茅真君圣号，颁降告三道，宣赐如意、玉圭、威仪、锦磨、沉香、脑子、新茶、银两，令臣设醮庆赞。臣已仰遵圣训，率励法流，褊告三峰，昭陈醮礼，发扬君命，祈佑嘉生者。臣伏以福地凝严，会四海华封之祝，宸纶涣宠，衍三君徽号之崇，道俗欢迎，神人感泽。臣中谢切惟山留玉洞之治府，内有金坛之虚台，鹤驭来游，岁校华阳之籍，天皇授命？董同昊越之疆。道叶仙枝，流芳千载，灵源真系，被眷累朝。祇荷殊恩，载扬褥典，即冲虚静慧之美，进圣德仁佑之称。彩诰临峰，夜雨澄清於岩谷，迎舆戒道，朝晴映曜於旌幢，瑞霭祥烟，徊翔鹤袂，元圭如意，敷露鸿仪。熙事告功，飘御炉之清馥，羽流交贺，沐上赐之荣光，瞻视一新，迩遐胥庆。兹盖伏遇陛下明德险祀，以道化民，爰申锡於褒章，用益昭於敬事，人悦则神罔不宥，物备故礼得以成。笃眷之恩，山林多幸，旷绝之泽，草木俱沾，加贲已宏，全福自至。臣肃将王命揭处仙庭，祝圣寿认无疆，庆覃寰宇，感真人之应祷，辉丽前星。臣无任感天荷圣激切屏营之至。臣实惶实惧，顿首顿首，谨具表奏谢以闻。
　　淳佑九年六月日新特转左街道录洞微先生虚白高士主管教门公事臣司徒师坦表奏
　　缴状
　　具位。
　　四月二十一日恭准公文，备奉圣旨宣谕降赐到，加封真君诰命三道，宣赐如意、玉圭、锦婶、威仪、沉香、脑子、新茶、银两，令师坦择日设醮昭告者。
　　右师坦谨已恭遵圣训，逐一交领前件告命宣赐、宝器物件，关集闱山道俗出山恭迎，望阙谢恩，褊诣三峰，敷扬君命，以次择日设醮，昭告天地仙真事竟。谨置典册，具载仪礼节次，及将告命分贲三峰，宣扬宝器，交付山门道正司崇禧观，永镇名山，仰延睿算。今取到崇禧观开具交管版册一本，三峰交领诰命宝审状三本，具表缴进。伏乞台慈特为闻奏，伏候台旨。
　　淳佑九年六月日具位司徒师坦状
　　进加封告碑表
　　臣师坦言：伏以三封加，辉华句曲之山，万古不磨，琢刻昆岗之玉。踞文龟而拥护，聚羽鹤以观瞻，遥阙归。＇恩，溥天知敬。臣中谢切谓仙真之异固毋俟於表光，功德於人有不容於泯晦，空现五云而汉诏具在”帝赞九锡而晋碑尚存，自历代以来，蒙被眷渥。今千载而下，幸逢圣时，聿阐褒章，载崇显号，用侈灵祇之报，倍为至教之荣。谨才诸石以惟探，期与此山而不朽。兹盖伏遇陛下德充浚哲，心照危微，饮函三於太和，抚万宇而无外。日行其道，坐凝百志之熙，民莫能名，躬致九功之叔，不矜已治，思答神休，时加雨露之私，顿觉烟霞之重。臣去天易久，承命惟新，爰镂坚泯，永作君群峰之镇，摹成彻御，敢祈乙览之垂。臣谨奉表缴进以闻。冒读宸严。下情无任激切之至。谨稽首顿首谨言。
　　淳佑九年十二月日具位臣司徒师坦上
　　三茅真君加封事典卷下竟
　　
