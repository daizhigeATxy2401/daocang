金莲正宗仙源像传
　　经名：金莲正宗仙源像传。一卷。元刘志玄等撰。底本出处：《正统道藏》洞真部谱录类。
　　金莲正宗仙源像传序
　　李全正携至刘天素与谢西蟾所作《全真正宗仙源像传》一恢，余读而善之，稽首为之赞：天启玄风，青牛西度，微言五千，无极道祖。传之束华，爰及锺吕。既投一钱，复遇二士。奇哉七莲，景星甘露。礼重雪山，化被中土。世远言存，道无今古。像而传之，若闻若睹。黄鹤悠悠，白云何许，素书一编，沈烟一缕。天上人间，桃花流水。时泰定丁卯春嗣天师太玄子书于玄德堂。
　　大道之妙，有非文字可传者，有非文字不传者，此《仙源像传》所以作也。惟我全真，自玄元而下，五祖七真，道高德厚，化被九有。长春丘祖师万里雪山，玄风大阐，此固不待文字而后传。然其事迹之祥，未易推究，余每欲缉一全书纪之。一日以此意为西蟾先生言之，西蟾欣然称善，乃相与博搜传记，旁及碑碣，编录数年，始得详悉。乃图像於前，附传於后，名曰《全真正宗仙源像传》。同志之士览之者，因其所可传求其所不可传，则是书不为无补，若其犹有未备，幸有以教之。时泰定丙寅阳至日庐山清溪道士刘志玄谨序。
　　金莲正宗仙源像传
　　元太祖成吉思皇帝召邱神仙手韶
　　制曰：天眷中原，骄华太极之性，朕居北野，嗜欲莫生之情。反朴还淳，去奢从俭，每一衣一食，与牛坚马圉共弊同飨，视民如赤子，养士若弟兄，谋素和，恩素畜，练万众以身人之先，临百阵无念我之后。七载之中成大业，六合之内为一统。非朕之行有德，盖今之政无恒，是以受天之佑，获承至尊，南连炎宋，北接回纥，东夏西夷悉称臣佐，念我单于国千载百世以来，未之有也。然而任大守重，治平犹惧有阙，且夫剖舟刻楫将欲济江河也，聘贤选佐将以安天下也，朕践祚以来，勤心庶政，而三九之位未见其人。访问邱师先生体真履规，博物洽闻，探颐穷理，道冲德着，怀古君子之肃风，抱真上人之雅操，久栖岩谷，藏身隐形，阐祖师之遗化，坐致有道之士，蕾买集仙经，莫可称数。自干戈而后，伏知先生犹隐山东旧境，朕心仰怀无已，岂不闻渭水同车，茅庐三顾之事，奈何山川悬阔，有失躬迎之礼。朕但避位侧身，斋戒沐浴，选差近侍官刘仲禄备轻骑素车，不远千里，谨邀先生錾屈仙步，不以沙漠悠远为念，或以忧民当世之务，或以恤朕保身之术，朕亲侍仙座，叔惟先生将咳嗽之余，但授一言，斯可矣。今者聊发朕之微意万一，明於诏章，诚望先生既着大道之端要，善无不应，亦岂违众生小愿哉。故兹诏示，惟宜知悉。五月初一日。
　　元世祖皇帝褒封制词
　　皇帝若曰：大道开明可致无为之化，至真在宥迄成不宰之功。朕以祖宗获承基构，若稽昭代，雅慕玄风。自东华垂教之余，至重阳开化之始，真真不昧，代代相承，有感遂通，无远弗届。虽前代累承於褒赠，在朕心犹嫌於追崇，乃命儒臣进加徽号，惟东华已称帝君，但赠紫府少阳之字，其正阳、纯阳、海蟾、重阳，宜锡真君之名，丹阳已下七真俱号真人，载在方册，传之万世。噫，汉世之张道陵，唐朝之叶法善俱锡天师之号，永为道纪之荣，当代、不闻异辞，后来立为定制，朕之所慕，或庶几焉。
　　东华教主可赠东华紫府少阳帝君。
　　正阳锺离真人可赠正阳开悟传道真君。
　　纯肠吕真人可赠纯阳演正警化真君。
　　海蟾刘真人可赠海蟾明悟弘道真君。
　　重阳王真人可赠重阳全真开化真君。
　　丹阳先生马釭可赠丹阳抱一无为真人。
　　长真先生谭处端可赠长真云水蕴德真人。
　　长生先生刘处玄可赠长生辅化明德真人。
　　长春先生邱处机可赠长春演道主教真人。
　　玉阳先生王处一可赠玉阳体玄广度真人。
　　广宁先生郝大通可赠广宁通玄太古真人。
　　清静散人孙不二可赠清静渊贞顺德真人。
　　宜令掌教光先体道诚明真人张志敬执行。准此。至元六年正月日。
　　武宗皇帝加封制词
　　上天眷命皇帝圣旨：三玄教由天所界，兹统摄乎群灵，五百年名世者生，始恢扬于正纪。昔东华帝君太晨宫，祚绵绵而莫知其始终，气混混而莫穷其涯埃，离形离兆，有自而然，为福为祥，不言而喻，传之太上，是日全真。守其一，处其和，应不求，为不恃，绛格琅虹之上下，龟图麟策之周旋，法之着兮可存於浩劫，后之承者迭出于高真。惟古之宾师，有今之明素，能仁能勇，至孝至贞，所守弥坚，不待岁寒而后见，所言必应，其於事会，则周知及身之渥已申，报本之诚愈切，温纶特降，显号循加。於戏，神人和而王道平，遐不谓矣，教化行而治功立，永言保之。可加赠东华紫府辅元立极大帝君，主者施行。至大三年二月日。
　　上天眷命皇帝圣旨：昔闻太上教阐全真，法天地之常经，因阴阳之大顺，始自东华之变现，讫于开元之垂绿，由汉及唐，必旷世而至人出。以金继宋，际熙朝而玄统彰，恢其众妙之门，镇以无名之朴，或得意忘象，涵泳於灵枢，或縿星驭龙，飞游於紫极，不可闻，不可见，虽与造物者为徒，偷然往，偷然来，亦日随时而示应。故载传於后裔，琦叶赞于元功，盍殊级之循加，俾宗风之永绍。除始祖东华帝君别议旌崇，余仰主者一例施行。
　　正阳开悟传道锺离真君可加赠正阳开悟传道垂教帝君。
　　纯阳演正警化吕真君可加赠纯阳演正警化孚佑帝君。
　　海蟾明悟弘道刘真君可加赠海蟾明悟弘道纯佑帝君。
　　重阳全真开化王真君可加赠重阳全真开化辅极帝君。
　　右付玄门演道大宗师掌教凝和持正明素真人苗道一收执，准此。至大三年二月日。
　　上天眷命皇帝圣旨：天造草昧，惟君子以经纶，圣运隆昌，亦至人之扶卫。昔皇祖肇基於朔土，有真仙应现於东隅，行无畦吵而天下之事靡不知，学有渊源而天下之书靡不究。所急者拯民于沟阱，所先者锄道之榛荆。律身之戒虽严，及物之功则溥。逮芝纶之迭降，蹑云乌以来从，率英贤凡十八人，言宗社非一二事，心冥神契，犹轩辕之师广成，辞简义深，若汉文之礼河上，既成功．於诸夏，俾主教於长春，其以肖以续者得其真，故曰希日夷而永其寿，斓我延洪之祚，为今持正之师，再振玄门，彼此皆一。时也爰颁鸿渥，后先岂二理哉。宜进号以追崇，尚传规于不朽。其长春演道主教真人邱处机可加赠长春全德神化明应真君，主者施行。至大三年二月日。
　　上天眷命皇帝圣旨：佑于一德，天惟显思，作者七人，道之行也，如辰枢之运元造，如玑衡之契灵仪，谁之子，象帝先，尽老氏、关尹之妙，无不为，将自化，行东莱、西陕之问。或遁迹于尘区，或栖身于环堵。迨际皇元之兴运，亲承圣祖之眷知，嘉猷敷陈允矣济时之具，玄机冲寂超乎与天为徒，莫不穷师友之渊源，咸已诣霄晨之阐域，阐乃宗规之旧，繁予藩邸之宾，弘才伟学以相承，景既灵棋之荐格，其加显级以贲真风。除主教邱长春别示旌也不，余仰主者一例施行。
　　丹阳抱一无为真人马釭可加赠丹阳抱一无为普化真君。
　　长真云水蕴德真人谭处端可加赠长真凝神玄静蕴德真君。
　　长生辅化明德真人刘处玄可加赠长生辅化宗玄明德真君。
　　玉阳体玄广度真人王处一可加赠玉阳体玄广慈普度真君。
　　广宁通玄太古真人郝大通可加赠广宁通玄妙极太古真君。
　　清静渊贞顺德真人孙不二可加赠清静渊贞玄虚顺化元君。
　　右付玄门演道大宗师掌教凝和持正明素真人苗道一收执，准此。至大三年二月日。
　　上天眷命皇帝圣旨：昔贤有言，尽忠于君，致孝于亲，归诚于天，敷惠于下，有才以济其用，有学以裕于人，秩可列于仙阶，道可弘于当世。清和妙道广化真人尹志平，襟神洞廓，丰格高严，褐衣为山泽瘦非谓之悴，寰服为庙堂相非谓之通，泛然应物以无方，捷若循机而有永，入长春之室教仍主于长春，全灵极之真象宛符於灵极，示真规于四远，膺礼眷于三朝。粤有嗣师，载恢玄躅，其颁异数，以进嘉称。於戏，弱水蓬莱归渡不烦於舟楫，吉云飕景方羊或驻于旌麾。可加赠清和妙用广化崇教大真人，主者施行。至大三年二月日。
　　上天眷命皇帝圣旨：道德正宗屡传於贤裔，儒玄最学问出于熙宸。尸教典长春，冠冕登瀛之列，而躬膺睿眷，纲维宁极之规，宜进秩以宗承，示输诚于景向。真常上德宣教真人李志常，清文映世，高行绝人，擒述作之华于桧禳之表，廓神明之应于视听之问，璞不雕钟，行不压异，干以淳粹，含以虚无，绳绳兮其可名哉，缟缟乎不可尚已。号其显界，制则特颁，以为全真奕叶之光，以慰贤师累章之请。於戏，科盛扬於宝岌，千劫而继太晨君，实灿结于春华，再传而得诚明子。可加赠真常妙应显文弘济大真人，主者施行。至大三年二月日。
　　上天眷命皇帝圣旨：无为之宗是谓之道，至公之器莫重于名。盖景范清彝为人所慕，而华轩惊冕匪乐之全，迹已着于生平，礼盍颁于眷渥。通玄弘教披云真人宋德方，玄机蚤悟，秘学穷探，澡雪其心，不以纤私．自晚，蒙鸿其化，不以小善自矜，德全而才不形，量廓而物无碍，倡仙居而驭真伯，咸称席上之珍，乘飕忽而历昆仑，动应环中之数，勉从所请，庸会其元。於戏，岁计而功有余，畴继庚桑之伟躅，神凝而物不疠，尚徽姑射之丰年。可加赠玄都至道崇文明化大真人，主者施行。至大三年二月日
　　上天眷命皇帝圣旨：唐虞至治，有开奕世之规，箕颖外臣，允契登瀛之选，盖天之生材不虚其用，而道之传叔在得其人。粤昔长春，遭逢圣祖，芝脖远颁于东土，飕轮旋扈于西征，或后或先，在左在右，碗然其志，凌冰霜而游太清，炳乎为文，挺圭璋而弘正纪，玄功吋立，师业益光，崇兹绿字之章，敦我朱藩之旧。於戏，祥麟仪凤升乎能，几见之绛境丛霄，殊渥不一，书止灵终，可驻显号。其承除尹清和、宋披云、李真常别议旌崇，余仰主者一例施行。
　　赵道坚可赠中贞斓教主应真人。
　　宋道安可赠元明普照崇德真人。
　　夏志诚可赠无为抱道素德真人。
　　王志明可赠熙神资道葆光真人。
　　孙志坚可赠明诚体妙虚寂真人。
　　于志可可赠诚纯复朴冲寂真人。
　　张志素可赠应绿扶教崇道真人。
　　郑志修可赠通微复静冲应真人。
　　鞠志圆可赠保真素朴静应真人。
　　孟志稳可赠重玄广德冲用真人。
　　张志远可赠悟真凝化纯素真人。
　　景志远可赠体元抱德冲悟真人。
　　何志清可赠虚明渊静守一真人。
　　杨志静可赠洞虚得一玄通真人。
　　潘德冲可赠通玄妙道冲和真人。
　　右付玄门演道大宗师掌教凝和持正明素真人苗道一收执，准此。至大三年二月日。
　　维昔祖师长春邱真君，抱道怀德，深隐东莱，太祖皇帝闻风聘召，远至雪山，礼遇优隆，玄风大振。迨世祖皇帝混一宇内，尤加崇敬，五祖七真，咸锡徽号。武宗皇帝褒以帝君、真君之封，十八大师普赠真人，可谓千古盛事矣。虽崆峒问道，河上谈经，岂能专美於往昔哉。臣志玄生逢盛世，滥忝冠裳，顷年侍教主开玄大宗师孙真人於京师之大长春宫，得睹列圣诏书，谨录镘梓以示四方，使见闻之有悉知圣朝重道之美意云。
　　泰定元年正月望日，赐紫教门高士澄虚湛寂洞照法师臣刘志玄稽首顿首拜书卷末。
　　混元老子
　　老子姓李，名耳，字聘，苦县濑乡曲仁里人也。母孕八十一年，生於殷武丁之九年，岁在庚辰二月十五日。生而须发皓白，故世称为老子，指李树为姓。历殷至周，文王聘为守藏史，武王克殷，迁为柱下史，昭王时西入流沙，至幽王时复还中国。孔子尝问礼焉，老子告孔子曰：君子得其时则驾，不得其时则蓬累而行。吾闻良贾探藏若虚，君子盛德，容貌若愚。吾所以告子若是而已。孔子退谓弟子曰：乌吾知其能飞，鱼吾知其能游，兽吾知其能走。走者可以为纲，游者可以为纶，飞者可以为增，至於龙，吾不能知其乘风云而上天。吾今日见老子，其犹龙乎。老子见周衰，遂去之。至函谷关，关令尹喜善望气，见紫气浮关，知有圣人至，乃守关候之。遇老子驾青牛车将西度，关令尹请曰：子将隐矣，强为我着书。於是老子乃着书上下篇五千余言，授令尹而去，世莫知所终。今亳州太清宫即其故宅降生之地，京兆益座县终南山宗圣宫即古楼观授经处也。老子者，即太清太上老君之化也，唐高宗皇帝上尊号日太上玄元皇帝，唐玄宗皇帝上尊号曰太圣祖高上大道玄元皇帝，宋真宗皇帝上尊号日太上老君混元上德皇帝。
　　赞曰：维昔洞神，经传十二。白鹿东来，青牛西逝。道法自然，玄之又玄。无象之象，先地先天。
　　东华帝君
　　帝君姓王，不知其名，世代地理皆莫详。得太上之道，隐昆箭山，号东华帝君。复居五台山紫府洞天，或称紫府少阳君，后示现於终南山凝阳洞，以道授锺离子。又按《仙传拾遗》云：帝君盖青阳之元气，万神之先也，居太晨之宫，紫云为盖，青云为城，仙僚万亿，校录仙籍，以禀命於老君。所谓王姓者，乃尊高贵上之称，非其氏族也。斯言盖得之欤。元世祖皇帝封号东华紫府少阳帝君，武宗皇帝加封东华紫府辅元立极大帝君。
　　赞曰：道继玄元，教行率土。天近昆仑，云横紫府。神中之神，真中之真。长生有道，贻我后人。
　　正阳子
　　师姓锺离，名权，字云房，号正阳子，京兆咸阳人也。容貌雄伟，学通文武，身长八尺七寸，髯过於腹，目有神光。仕汉为将军，兵失利，遁入终南山，遇东华帝君授以至道。后隐晋州羊角山，不与世俗接，东发为双髦，采懈叶为衣，自称天下都散汉。道成，天真锡号太极左宫真人。翱游人间，示现无常，世人往往遇之。尝有颂云：生我之门死我户，几个惺惺几个悟。夜来铁汉细寻思，长生不死由人做。有诗文行於世。今终南山凝阳洞传道观，即遇东华帝君处，咸阳周曲湾正阳宫，即其故居也。元世祖皇帝封号正阳开悟传道真君，武宗皇帝加封正阳开悟传道垂教帝君。
　　赞曰：早遇东华，以道相接。日月双髦，乾坤栅叶。花生玉蒂，树长铅枝。悠悠澧水，只似当时。
　　纯阳子
　　师姓吕名岩，字洞宾，号纯阳子，蒲州蒲圾县永乐镇招贤里人也，生於唐德宗贞元丙子四月十四日。年弱冠登进士第，未调，因暮春游澧水之上，遇正阳子授神仙之道。后隐庐山修炼成道，周游人问，每称回道士，或隐或显，世莫能测。有诗云：捉得金精作命基，日魂东畔月华西。於中炼就长生药，服了还同天地齐。尝於那郭逆旅以枕授卢生，又於东邻沈氏家作诗，以榴皮书壁，其灵踪圣迹，载於书传者，不可胜纪。世之言神仙者，必宗锺吕，其所至处后，人皆建观宇。有诗词名《浑成集》，行於世。今永乐镇大纯阳万寿宫，即其故居也。元世祖皇帝封号纯阳演正警化真君，武宗皇帝加号纯阳演正警化孚佑帝君。
　　赞曰：一剑横秋，清风两袖。道在亟三，丹成转九。苍梧北海，白云帝乡。甘河一滴，源远流长。
　　海蟾子
　　师姓刘名操，字宗成，号海蟾子，燕山人也。年十六登辽之甲科，仕至上相。嗜性命之学，未究玄蕴，忽有道人来谒，师以宾礼延之，问其姓名，默而不答，惟索鹦卵十，金钱一，以金钱置按上，囊景迭十卵不坠。师叹曰：危哉。道人曰：公身命俱危，更甚於此。师复问曰：如何是不危底。道人乃敛鹦卵，金钱掷之於地，长笑而去。师於是顿悟，因夜宴，尽碎宝器，明日解相印，易道衣，佯狂歌舞，远游秦川。复遇前次道人授以丹诀，方知是正阳子也。师尝有句云：抛离火宅三千口，屏去门兵十万家。又有长歌云：醉骑白驴来，倒提铜尾样。引个碧眼奴，担着独胡瘦。自忘尘世事，家住葛洪井。不读《黄庭经》，岂烧龙虎鼎。独立都市中，不受俗人请。欲拥霹雳琴，去上昆仑顶。昊牛买十角，溪田耕半顷。种黍酿白嘐，便是神仙境。醉卧古松阴，闲立白云岭。要去即便去，直入秋霞影。师后以道妙授董凝阳、张紫阳，乃遁迹於终南、太华之问，不知所终。有诗文行於世。元世祖皇帝封号海蟾明悟弘道真君，武宗皇帝加封海蟾明悟弘道纯佑帝君。
　　赞曰：勇脱金貂，力辞相印。秦川异遇，终南高隐。乌飞兔走，虎伏龙降。一卮仙耐，留待重阳。
　　重阳子
　　师姓王名嘉，，字知明，号重阳子，咸阳大魏村人也。母孕二十四月而生，生於宋徽宗政和二年壬辰十二月二十二日。始名中孚，字允卿，易名世雄，字德威，后入道改今名字。师美须髯，目大於口，身长六尺余，气豪言辩，膂力过人。通经史，善骑射。会中原多事，秦陇纷扰，师每有出尘之志，乃迁终南县刘蒋村，创别业栖隐，置家事俱不问，放旷自适，常云：五曰日庞居士，如今王害风。金正隆四年己卯六月望日，於终南县甘河镇酒肆中遇二人，皆蓬首披毡衣，年貌如一。师见而异之，即时恳礼，其人徐曰：此子可教。遂密授以道妙。师有颂云：四十八上始遭逢，口诀传来便有功。一粒金丹色愈好，玉华峰上显殷红。其所遇者，盖吕纯阳也。明年庚辰中秋日，於醴泉道中再遇前次二仙，师趋而拜之，欣然共饮酒肆。酒家叩问二仙乡贯年姓，答曰：濮人也，年二十二。而不告其姓。复以秘诀五篇授师，俄失所在。大定元年辛已，师於终南县南时村作穴居，名活死人墓，四隅各植海棠一株，人问其故，答曰：吾将来使四海教风为一家耳。癸未秋，弃活死人墓，与和玉蟾、李灵阳结庵於刘蒋。甲申秋，复遇刘海蟾於甘河镇，饮以仙酣，故师有词云：正阳的祖，又纯阳师父，修持深奥，更有真尊。唯是叔海蟾，同居三岛。师自是不复饮酒，但饮水而有醉容，口中作酒香，有诗云：醒来不饮尘中酒，达后惟传世外杯。从此白云随地有，自然举．步到蓬莱。乙酉春，题诗於终南山太平宫壁云：害风害风旧病发，寿命不过五十八。时有史处厚、刘通微、严处常相继受学为弟子。丁亥四月二十六日，忽自焚其庵，人惊救之，师方舞跃而歌曰：茅庵烧了事休休，决有仁人却要修。便做惺惺诚猛烈，怎生学得我风流。乃辞众曰：我东方邱刘谭中寻马去也。遂东出关，至闰七月十八日抵宁海州，会马宜甫问答契合，乃筑室於马氏南茴，题曰全真，书一长歌云：堂名名号号全真，寂静逍遥子细陈。岂用草茅遮雨露，亦非瓦屋度秋春。一问闲舍应难得，四假凡躯是此因。常盖常修安在地，任眠任宿不．离身。有时觉后尤宽大，每到醒来愈忧亲。气血转流浑不漏，精神交给永无津。慧灯内照通三耀，福注长生出六尘。自哂堂中心火灭，何妨诸寇积柴薪。全真之名盖始於此。九月，邱长春自昆仑山来受学，谭长真抱疾而至，为弟子。十月，於庵锁环百日，日以分梨十化警悟宜、甫夫妇。分梨十化者，师初锁环之一日，以梨一枚与宜甫啖之，每六日赐芋、栗各六枚，至是月十一日，分梨为二块，令宜甫夫妇共食之，后六日之芋、栗，旬日之梨，为常期也，其芋栗如初之数，梨则每旬例增其一，至於十旬而积数为五十有五，应天地生成之数，每与必以诗颂警悟之。次年戊子正月十一日启环，二月宜甫弃家入道，王玉阳自牛仙山来礼师。晦日，师携马、谭、邱、王四师游昆仑山，开烟霞洞居之。三月，郝广宁受业於洞中。八月，师同弟子迁文登姜实庵，立七宝会。九年春，师同马、谭、邱、郝四师回宁海，周伯通筑庵请师居，名曰金莲堂。重午日，宜甫妻孙氏诣金莲堂出家。八月，就本堂立金莲会。州人或欲写师真师，左目右转，右目左转，老少肥瘠形色无定，竟不能状。九月，至福山县，立三光会。遂游登州，登蓬莱阁，与众观海市。忽刮风起，人见师随风吹入海中，久之复出，冠服皆如故，观者异之，乃立玉华会，遂同马、谭、邱三师至莱州，刘长生弃家从道。十月，达掖县，立平等会。是月携马、谭、刘、邱四师游汴梁，寓王氏旅邸。岁暮，师忽书一词辞世，其末云：这回去也，一颗明珠无有价，正见真修，稳驾逍遥到岸舟。明年庚寅正月初四日，呼四师来前曰：吾今赴师真之约矣。复说颂云：地肺重阳子，呼为王害风。来时长日月，去后任西东。作伴云和水，为邻虚与空。一灵真性在，不与众人同。言毕枕肱而逝。众皆号恸，师忽开目起坐曰：何至於此，汝等学道犹未悟此耶。乃以秘诀五篇付丹阳，令递相规益。遂书愒云：一侄二子一山恫，连余五个一心雄。六明齐伴天边月，七爽俱邀海上风。真妙裹头拈密妙，睛空面上蹑虚空。东西南北皆圆转，到此方知处处通。书毕而化。初，师在登州时，太守纥石烈名邈待以师礼，临别谓师曰：再会何时。师曰：南京。及师倦化，邈适除南京留守。又尝指登州望仙门外画桥，语人曰：他年逢何必坏。后一纪，太守何邦彦恶桥高峻而毁之。其未出关时，尝自画一三髻道者与松鹤共为一图，付史风仙曰：留此待我他日擒得马来以为勘同。后丹阳入关，风仙以画像验之，毫发无异。其神妙若此者甚多。有《全真前后集》、《韬光集》、《云中录》、《分梨十化说》行於世。今甘河遇仙宫即遇披毡仙处，南时成道宫即活死人墓，大重阳万寿宫即刘蒋故庵，汴梁大朝元万寿宫即王氏旅邸，师登真处也。元世祖皇帝封号重阳全真开化真君，武宗皇帝加封重阳全真开化辅极帝君。
　　赞曰：天挺异人，英迈盖世。二士既逢，五篇斯秘。海棠四影，金莲七花。水云为伴，稽首东华。
　　丹阳子
　　师姓马名釭，字玄实，号丹阳子，初名从义，字宜甫，宁海州人也，生於金大宗天会元年癸卯五月二十日。昆弟五人，师其次也，家饶於财，号马半州。娶州人孙忠显女，生三子。大定七年闰七月，宴於州人范明叔家怡老亭，酒酣赋诗，有醉中人扶之句。忽重阳布袍竹笠，冒暑而来，径造其席，师问曰：奚自。重阳曰：终南特来扶醉人。师异之，取瓜与重阳食，重阳从蒂食起，师怪询其故，重阳曰：甜向苦中来。又问姓名，曰：王害风。师复叩云：何名日道。重阳曰：五行不到处，父母未生前。师於言下有悟，谈论甚相契合，请重阳还家而师之。於前时梦南园鹤飞处筑庵以居重阳，重阳扁之日全真。十月朔，重阳於庵锁环百日，日示师以分梨十化，夜与师密谈道妙。次年戊子正月十一日，重阳出环。二月初八日，师悉以家事付三子，出家学道，重阳为易今名字。九年己丑十月，师从重阳游汴梁，寓王氏旅邸。庚寅正月初四日，重阳以五篇秘诀授师而逝，师遂顶分三髻以象师名。师与谭、刘、邱三师举重阳仙蜕葬之於，时壬辰岁也，乃一新故庵，题日祖庭。十四年甲午中秋，师与谭、刘、邱三师宿秦渡镇真武庙，月夜各言其志，师日国贫，谭曰国是，刘日圈志，邱日阙闲。翌旦乃别，长真、长生游洛阳，长春隐墦溪，师返祖庭，锁环而居，至十八年戊戌八月朔出环。明年正月游华亭县，李大乘延师事之，二月望於其家同居环百日出，师活环外枯林擒树一株。二十年春至京兆，赵蓬莱施宅为庵，师复居环百日出，复归祖庭。二十二年四月，东回宁海，道经济南，有韩淘字清甫者，礼师请益，师曰：夫道以见性为体，养命为用，柔弱为本，清冷为基，自然灭情於虚，宁神於极，不出户庭而妙道得矣。至州居金莲堂，堂有咸苦井不可食，师呎之，变为甘泉，尝有联句云：水中焰迸三丹结，火裹莲生一性圆。学道男兄无我相，修真烈士没人情。如此语甚多。二十四年癸卯，下元文登人请师主醮，众睹重阳现於空际白龟之上。晦日，游城北之三教堂，时门弟子咸集，忽墉州王道师抱琴至，师乃援笔作《归山操》示众云：能无为兮无不为，能无知兮无不知，知此道兮谁不为，为此道兮谁复知。风萧萧兮木叶飞，声嗷嗷兮鸦南归，嗟人世兮日月催，老欲死兮犹贪痴。伤人世兮魂欲飞，嗟人世兮心欲摧，难可了兮人问非，指青山兮当早归。青山夜兮明月飞，青山晓兮明月归，饥餐霞兮渴饮溪，与世隔兮人不知。无乎知兮无乎为，此心灭兮那复为，天庭忽有双华飞，登三宫兮游紫微。盖示其归真之意也。遂至莱阳，居游仙宫。十二月二十二日，重阳仙诞，师致醮毕，与诸弟子夜话，至二鼓，忽风雨大作，迅雷一声，谓弟子曰：吾今赴仙会堂归去也，作个快活仙。汝等欲作神仙，须要励修功行，纵遇千魔百难，慎勿退惰。言讫端坐而逝。是夜神游郭复中、刘锡家，各留一颂，次日方知师仙化矣。有《金玉》、《渐悟》、《行化》、《成道》、《圆成》、《精微》文集六，《语录》一，行於世。今莱阳县游仙宫，即师登真之所也。元世祖皇帝封号丹阳抱一无为真人，武宗皇帝加封丹阳抱一无为普化真君。
　　赞曰：梦鹤投机，食瓜有省。十化入心，三髻在顶。春回枯木，井化甘泉。雷轰风动，白云青天。
　　长真子
　　师姓谭名处端，字通正，号长真子，宁海人也，初名玉，字伯玉，生於金太宗天会元年癸卯三月朔。幼堕井，坐水上无惊，复遇火不怖，人皆异之。年十五有志於学，作《蒲萄篇》已脍炙人口。尝因醉外途中，遇雪感风痹之疾，太定七年秋，闻马宜甫师事重阳，师遂弃妻诣全真庵礼重阳，愿为弟子。时夜寒甚，炉鳌清玲，殆不可忍，重阳遂展足令师抱之，少顷汗流被体，如外饭中。日一起，重阳以盥洗余水，令师盥面，於是宿疾顿除，须眉俨然。师乃拜祷重阳，求道之日用，重阳遂授以四字秘诀，又赠以词，有达真谭玉之．语，为改今名字。九年冬，重阳游汴，师同马、刘、邱三师侍行，寓王氏旅邸。明年庚寅正月初四日，重阳仙去，师与三师举仙蜕西葬刘蒋，庐於墓侧三年。十四年秋，师东出关，居洛阳朝元宫，后游河朔获嘉县，居府君庙之新庵。一日，师锁庵往卫州，至夕庙官温六见庵中火光，窥见师拥火而坐，庙官惊，遣人趋州求师，师在州之北关旅邸中卧犹未起，及还庵，火烬尚未灭。十五年，师游磁州二祖镇，遇一醉徒问师：尔从何来。未及应。遽以拳击师口，齿折血流，而容色愈和，吐齿握手中，歌舞而去。市人见者皆怒，使讼於官，师但云：彼醉耳。时丹阳在关中，闻而赞之之曰：一拳消尽平生业。十六年，上洛州白家滩，一农夫病累月，治疗无方，梦一道者与之红药服之，觉而疾愈。次日见师，愕然曰：此即梦中赐药之师也。欲谢之，师不顾。二十一年，复西游，寓华阴纯阳洞，示众：六年灭尽无明火，十载修成换骨丹。湛湛虚堂无坚碍，已知跳出死生关。复游洛阳，於朝元宫之东得隙地数亩，筑庵居之＇。二十五年乙巳四月朔，令门人预营葬事，遂书《行香子》云：交泰一声雷，进出灵光，万道辉龙遇迅雷。重脱壳，幽微射出，金光透顶，飞一性，赴瑶池。得与丹阳相从，随显现，长真真妙理无为。涌出阳神，独自归。书毕而逝，异香凝室者数日。有《水云集》行於世。今宁海栖霞观即故居，洛南朝元宫乃师登真之所也。元世祖皇帝封号长真云水荡德真人，武宗皇帝加封长真凝神玄静蕴德真君。
　　赞曰：抱疾求师，雪寒无寐。春生两足，道光夜焚猾拙，晓外卫州。縿鸾跨鹤，掉臂瀛洲。
　　长生子
　　师姓刘名处玄，字通妙、号长生子，东莱之武官庄人也，生於金熙宗皇统七年丁卯七月十二日。事母以孝闻，誓不婚宦，视外物恬不介意，屡欲出家，母未之许。大定九年二月，忽睹邻居壁问人所不能及处书二颂，墨迹尚新，不留名姓，其末句云：武官养性真仙地，须有长生不死人。师见其笔力道劲，疑异未能央。九月，重阳与马、谭、邱三师至东莱，师往迎拜之，重阳顾而笑曰：壁间墨痕，汝知之乎。师於是倾诚乞为弟子。重阳见其神采不草，叹曰：松之月，竹之雪，故不受於黄尘。乃赠以诗，为立今名字，时弱冠之年也，从重阳游汴。明年春，重阳仙去，师与马、谭、邱三师藏仙蜕於刘蒋，庐於墓侧三年。甲午秋，乃掴迹京洛，心灰益寒，形木不春，人馈则食，人问则答。十八年秋，迁居洛城东北云溪洞门人为凿洞室，忽得石井，众方骇异，师笑曰：不远数尺更有二井，此乃我三生前修炼处。凿之果然。二十一年秋，东归莱州，明年就武官故居建庵。明昌二年，附马都尉仆散出镇莱州，惑於谗毁，命尉司乐武节追捕下狱。俄市人见师於城南，与道友接谈如常日，郑押衙王受事亦见之，意师逃出，往视狱中，师方熟睡。二人惊骇，以所见白都尉，都尉方悟师为有道者，亟令出之，承安二年丁巳，章宗皇帝闻风聘召，问以至道，师对曰：至道之要，寡嗜欲则身安，薄赋敛则国泰。上曰：先生广成子之言乎。劲近侍馆师於天长观。明年三月，得旨还山，赐烬，固辞不受，动赐故居庵额日灵虚观。泰和三年癸亥正月，东京留守刘昭毅、定海军节度使刘师鲁来礼师问道，师曰：公等皆当代名臣，深荷顾遇，吾将逝矣，不足为公等友。复示颂云：正到峥嵘处，争如拂袖归。我今须继踵，回首返希夷。二公览之怆然。二月初六日，呜鼓集众，告以去期，谓弟子曰：各善护持，毋生懈息。乃曲肱而逝。有《仙乐》、《太虚》、《盘阳》、《同尘》、《安闲》、《修真》文集六，及《道德注》、《阴符演》、《黄庭述》行於世。今洛阳长生万寿宫即云溪三井洞，武官灵虚观即其故居，师登真之所也。元世祖皇帝封号长生辅化明德真人，武宗皇帝加封长生辅化宗玄明德真君。
　　赞曰：雪竹月松，迥出尘境。既悟三生，再得二井。紫姻横洞，白云绕汉。桓桓道武，前席谦之。
　　长春子
　　师姓邱名处机，字通密，号长春子，登州栖霞县滨都人也，生於金熙宗皇统八年戊辰正月十九日。幼聪敏，日记千余言。未弱冠即学道，隐昆箭山。大定七年，闻重阳道化，九月乃拜於宁海之全真庵。重阳赠以金鳞，遂为弟子，重阳为训今名字。九年冬，从重阳游汴梁，寓王氏旅邸。明年正月初四日，重阳仙化，师与马、谭、刘三师举仙蜕葬於刘蒋，庐墓二年。岁甲午秋，乃入墦溪穴居，日乞一食，行一蓑，人谓之蓑衣先生，昼夜不寐者六年。复隐陇州龙门山，苦行如墦溪时，远方学者咸依之。大定二十八年二月，世宗皇帝召赴阙，问答称旨，赐以巾冠，馆于天长观。夏五月，召见於长松岛，问以延生之理，师对曰：惜精全神，修身之要，恭己无为，治天下之本。富贵骄娌，人情所常，当兢兢业业以自防耳。诚能久而行之，去仙道不远。诞诡幻怪，非所闻也。上善其言。七月再召见於便殿，师剖析至理，上大悦。翼日赐上林桃，师不食茶果十余年，至是取一枚啖之。应制进《瑶台第一层》词。八月，得旨还祖庭，赐烬，礼辞不受。明昌二年辛亥，东归栖霞，以故居为观，劲赐额日太虚。泰和七年丁卯春，元妃施道经一藏，驿送太虚观。贞佑二年甲戌冬，山东乱，帅府请师牒谕，所至皆投戈拜命，宁海、登二州遂安。四年春，金宣宗皇帝命东平监军王庭玉召师，不赴。兴定三年己卯，师居莱州昊天观，时齐鲁陷宋。八月，宋宁宗皇帝命大帅彭义赋召师，亦不赴。是岁元太祖成吉思皇帝在奈蛮国命侍-臣刘仲禄捧诏聘师，十二月仲禄至莱州，师慨然应命。明年庚辰正月，师遂起行，十八大师从。二月入燕城行省，馆于玉虚观。三月，进表陈情。四月，道出居庸关，忽遇群盗，皆稽首而退。十月，师至武川，进表使回曷刺捧诏促召。辛巳春，瑜岭而北。七月，至阿不罕山，留弟子宋道安等九人立栖霞观，率赵虚静辈轻骑以行。壬午三月，上遣太师阿里鲜来迎，诏谕仲禄镇海护从师来，劝万户播鲁只以甲士卫师过铁门，四月方达印土，见皇帝於大雪山之阳。上设二帐於御喔之前居师，以便访问。十月望，上设庭燎，虚前席延师，问以王道。时太师阿海阿里鲜侍，师对以节欲乃修身之要，爱民为永国之方，及陈天道好生恶杀之意。上悦，命侍臣书之简册，其详见于《庆会录》。癸未二月辞归，上勉留，三月复辞，制可，所赐备极丰腆，皆辞之，与诸弟子俱还，诏太师阿里鲜护师东归，至阿不罕山栖霞观，率栖霞弟子皆归。甲申三月至京师，是月上遣曷刺传旨：邱神仙至汉地，凡朕所有之城池，其欲居者居之。往回事迹，见《西游记》。行省请师住天长观，自尔使者赴行宫，皇帝必问邱神仙安否，还必有宣谕语行省。又施琼华岛为观，师命工茸之。乙酉春，师折梨花一枝与玄宁居士张去华曰：此男子之祥也。去华以瓶养之，至秋结实二十有四，果生一子，即明诚也。延祥观有枯槐一株，师以杖击之曰：枯槐再活。后槐复荣茂。九月，荧惑犯尾宿，宣抚王揖请师禳之，是夕荧惑退数舍。丙戌五月，大旱，行省请师祈祷，大雨三日。丁亥五月，诏以琼华岛为万安宫，改天长观为长春宫，赐师金金虎符，主领天下道教事，‘特旨镯免道门差税。六月二十三日，雷雨大作，太液池南岸崩，北口山摧，师闻而笑曰：山摧池枯，吾将与之俱乎。七月初九日，师升宝玄堂示众以生死事，复曰：教门用力，大地尘劳，心地下功，全抛世事，各宜精进，毋使虚度。时光正法难遇道教事，尹志平、李志常相继主之，遂书颂云：生死朝昏事一般，幻泡出没水长闲。微光现处跳乌兔，玄量开时纳海山。挥斥八弦如咫尺，吹嘘万有似机闲。狂辞落笔成尘垢，寄在时人妄听间。毕，归葆光堂端坐而逝。有《墦溪》、《呜道》文集，《西游记》行於世。今栖霞县太虚观即其故居，墦溪长春成道宫即修真之处，京师大长春宫即登真之所也。元世祖皇帝封号长春演道主教真人，武宗皇帝加封长春全德神化明应真君。
　　赞曰：巍巍长春，一蓑烟雨。翻溪六年，雪山万里。洪范丹书，为王者师。玉符金虎，演道明时。
　　玉阳子
　　师姓王名处一，字玉阳，号介阳子，宁海东牟人也，生於金熙宗皇统二年壬戌三月十八日。母梦丹霞被体而生，七岁无疾死而复苏，由是知死生之事。尝山行，遇一老蒲坐石上与之语，又闻空中人自称玄庭宫主，自是若有所得，人不能知。弊衣赤脚，歌舞於市，人以为病。或谓非病，强加以巾冠而妻之，师不可。大定戊子二月，闻重阳至州，师往迎拜，请为弟子，重阳为训今名字，从居昆箭山烟霞洞。其母周氏亦愿出家，重阳训名日德清，号玄靖散人。是秋，侍重阳回文登，居姜实庵。明年春，师辞居查山，重阳与马、谭、邱、郝四师自文登归宁海，道经龙桌，去查山二百余里，时炎暑，重阳持伞，忽伞自手中飞去，未哺坠查山，师於伞柄中得诗一首，并介阳子三字，因以为号。后居云光洞九年，志行确苦，尝俯大壑，以一足歧立，人称为铁脚仙。遨游齐鲁，大着神异，度人逐鬼，踏盗碎石，出神入梦，召．雨摇峰，烹鸡降鹤，起死嘘枯，一方千里，耸动向化。金世宗皇帝闻其名，二十七年丁未召赴阙，问以卫生为治，师对曰：含精以养神，端拱以无为。凡所应对，大副宸衷，馆於天长观。久之，有嫉恶师者，召师饮而鸠之，师预戒其徒凿池灌水以俟。师至彼，持杯尽饮曰：吾贫人也，尝从人丐食，今幸见招，愿罄余酒，以尽若欢。酌之，又尽饮。归，浴池中水皆沸个，惟须发尽脱，不能受冠。上闻之，即遣使穷治其事，问至再三，师终不告，惟曰：某素无取仇人者，良由得疾致然。使者以师言回奏，上益嘉叹。明年戊申春，诏建修真观居，师即求还山侍亲，上从之，所赐烬悉委去。是岁上不豫，十二月再召，师对使者曰：吾恐不及再睹天颜矣。己酉正月初三日至京师，世宗崩已二日矣，嗣君留师为先帝主醮而归。承安二年丁巳七月，章宗皇帝召至便殿，问答称旨，眷遇至渥。翼日诏赐金冠紫衣，号体玄天师，馆之崇福观。戊午夏，奏母玄靖年九十，乞侍养，上允，厚烬之，师乃东归。泰和元年辛酉、三年癸亥，两奉诏设醮于亳州太清宫，度道士千余人。是年七月二十五日，师母玄靖逝。七年春，师居圣水玉虚观，元妃驿送道经一藏。泰安元年己巳七月，孛水鲁参政请居北京华阳观。庚午，居蓟州玉田县，谓其徒曰：若闻空中剑循击撞声乎，北方气运将新，生齿必有罹其毒者。是岁天兵果南牧。贞佑四年，文登人请居天宝。明年丁丑四月二十二日，沐浴衣冠，拜上下四方毕，端坐留颂而逝。有《云光集》、《显异录》行於世。今宁海圣水玉虚观即其故居，文登天宝观乃师登真之所也。元世祖皇帝封号玉阳体玄广度真人，武宗皇帝加封玉阳体玄广慈普度真君。
　　赞曰：奇哉玉阳，显异具载。石上谈玄，空中飞盖。星辉帝座，水沸春池。金冠既锡，拂剑东归。　　　　
　　广宁子
　　师姓郝名大通，字太古，号广宁子，宁海人也，生於金熙宗天眷三年庚申正月初三日。家财甲一州，事母孝，偷然有出尘志。好读《易》，洞晓阴阳术数之学。慕季主、君平，隐於卜筮。大定七年丁亥秋，重阳至宁海，游行於市，见师言动不凡，思有以感发之。一日至卜肆，背肆而坐，师曰：请先生回头。重阳曰：君何不回头耶。师悚然惊异。重阳去，师即闭卜肆，至马氏南园全真庵中谒重阳请教，重阳授以二词，师大悟，不觉下拜。以有母老，未即入道。明年戊子，母捐馆。三月，师乃弃家入昆箭山烟霞洞受业为弟子，重阳纳之，训名璘，号恬然子。乃解袖衣，去其袖而与之曰：勿患无袖，汝当自成。师自携瓦罐乞食，未几辞重阳，去与玉阳子俱隐查山。后玉阳以师不立苦志，忠告而劝激之，师遂西访四师。四师方庐於重阳墓，普礼终，师欲与同处，谭长真激以随人脚跟转之语，明日即东还，至岐山遇神人，为改今名及今号。十三年癸巳，度大庆关，游赵、魏问。十五年乙未，坐沃州桥下，不语不动，河水泛溢，亦不少移，人绩则食，不绩则已，虽祁寒酷暑，兀然无变，如此者六年。其族属亲戚来视之，师皆不答，有所赠亦皆不受。二十二年，师至真定，升堂演道，听者常数百人。复过滦城，又与神人遇，受以《大易》秘义。明昌元年庚戌秋，还宁海，一日遽索纸笔，挥染疾若风雨，成《易图》三十三，皆天人之蕴，昔贤所未发者。师尝於天长预告侯子真以火，恩州夜入王镇国之梦，言人事之悔吝吉凶，无不验者。大定元年乙巳，戒门人营冢，预告去期，至崇庆元年壬申腊月晦日，无疾端坐留颂而逝，有《太古集》、《心经解》、《救苦经解》及《示教直言》行於世。今宁海先天观即师登真之所也。元世祖皇帝封号广宁通玄太古真人，武宗皇帝加封广宁通玄妙极太古真君。
　　赞曰：卖卜人问，回头已早。瓦观纳衣，语默皆道。云迷查洞，水绕石桥。《易图》一卷，千古寥寥。
　　清冷散人
　　仙姑姓孙名不二，号清争散人，宁海人也，生於宋徽宗宣和元年己亥正月初五日。父曰忠显，母梦六鹤飞舞於庭，一鹤飞入怀中，觉而有娠，乃生仙姑。性聪慧，严礼法，长适州之马宜甫，即丹阳先生也，生三子，日庭珍、庭瑞、庭珪。大定七年闰七月，重阳抵宁海，筑全真庵於南园。十月朔，重阳於庵钻环。明年正月十一日出环，仙姑夫妇悟分梨十化之教。二月初八日，宜甫弃家从道。九年重五日，仙姑诣金莲堂，师重阳出家。重阳乃赠以诗，为立今名号，遂授以道要。其冬，重阳携马、谭、刘、邱四师游汴梁。明年春，闻重阳仙化，四师举仙蜕归终南之刘蒋，仙姑就金莲堂居环。大定十五年－夏，仙姑西入关，致醮祖庭，未几即出关，游洛阳，居风仙姑洞，接引弟子甚众。二十二年壬寅十二月二十九日，忽沐浴更衣冠，问弟子天气早晚，对曰：卓午矣。遂援笔书《卜算子》云：握固披衣候，水火频交媾。万道霞光海底生，一撞三关透。仙乐频频奏，常饮酝酬酒。妙药都来顷刻问，九转丹砂就。书毕，谓弟子云：吾今归矣，各善护持。乃趺坐而化。时丹阳在文登七宝庵，忽拂衣起舞，歌《醉仙令》，谓门人曰：今日有非常之喜。众叩其故，丹阳曰：孙仙姑今日已仙去。明年春，报者至，云仙姑於是日返真於洛阳矣。有诗词行於世。元世祖皇帝封号清争渊贞顺德真人，武宗皇帝加封清今渊贞玄虚顺化元君。
　　赞曰：离俗超尘，探玄究妙。铁板寻真，荒篱灵照。九还功就，几载坐忘。蓬莱归路，笑倒丹阳。
　　金莲正宗仙源像传竟
　　
