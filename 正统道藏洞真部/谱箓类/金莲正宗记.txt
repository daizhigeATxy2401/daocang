金莲正宗记
　　经名：金莲正宗记。五卷。元柠棵道人秦志安编。底本出处：《正统道藏》洞真部谱录类。参校本：《重刊道藏辑要》本。
　　目录
　　序
　　卷一
　　东华帝君　正阳锺离真人　纯阳吕真人　海蟾刘真人
　　卷二
　　重阳王真人　玉蟾和真人　灵阳李真人
　　卷三
　　丹阳马真人
　　卷四
　　长真谭真人　长生刘真人　长春丘真人
　　卷五
　　玉阳王真人　广宁郝真人　清静散人
　　金莲正宗记序
　　道无终始，教有后先。或曰：道与教不同乎。曰：不同。湛寂真常道也，传法度人教也。道之为体，虽经无数劫，未尝少变。教之为用，有时而废，有时而兴。或曰：教之兴也，自何而始。曰：轩辕黄帝铸鼎之后，乘火龙而飞升太虚，然后知有长生久视之说。虽有其说，知而行之者七十二人而已。下逮殷王武丁之世，老君示现於濑阳，东临魏关，西度流沙，演化者九百九十六岁，乃跨白鹿，升苍桧，超碧落，游玉京。虽有如此显异，而人犹颜顶而未知信向也。及汉天师张静应之出世也，亲受正一法录，战鬼狱而为福庭，度道士而为祭酒，其教甚盛，化行四海。继之以寇、昊、杜、叶，袪妖馘祟，集福禳灾，佐国救民，代天行化，历数十世，宫观如林，帝王崇奉。及正和之后，林天师屡出神变，天子信向，法教方兴，而性命之说犹为沉滞而未之究也。及炎宋之讫录，挺生重阳，再弘法教，专为性命之说，普化三州，同归五会，以金莲居其首，束游海上，度者七人，以柔弱谦下为表，以清静虚无为内，以九还七返为实，以千变万化为权，更其名曰全真，易其衣而纳甲。逮我长春子丘神仙受皇帝之宣，应阴山之聘，劝之以臧酒色，戒之以少杀戮，一言恺切，万国生春，救亿兆於鼎钻刀锯之间，人心归向者，如百川赴海而莫之能御也，牧坚尧童咸知稽首，束夷西戎皆咏步虚，家家谈道德之风，处处讲希夷之说，懒衣髦髻云连乎道路之问，琳宇瑶坛星布乎山泽之下，自轩辕以来，教门弘盛未有如今日者。是教也，源於束华，流於重阳，派於长春，而今而后滔滔溢溢，未可得而知其极也，故作《金莲正宗记》。时太岁辛丑平水长春壶天述。
　　东华帝君
　　帝君姓王氏，字玄甫，道号束华子。生有奇表，幼慕真风，白云上真见而爱之曰：天上谪仙人也。乃引之入山，授之以青符玉篆、金科灵文、大丹秘诀、周天火侯青龙剑法。先生得之，拳拳服膺，三年精心，尽得其妙。遂退居於昆箭山烟霞洞，颐神养浩。久之结草庵以自居，篆其额日束华观，韬光晦边百有余年，而人未之知也。后徙居代州五台之阳山中，今有紫府洞天，山下有道人县。在人间数百岁，殊无衰老之容，开阐玄宗，发挥妙蕴，阴功济物，玄德动天，故天真赐号曰束华帝君，又曰紫府少阳君。授度门人正阳真人锺离云房，嗣弘法教。所有圣远不能具＃１述，全真之道，由此滥＃２觞，故立之以为全真第一祖也。
　　贤曰：帝君之仙名如此其赫焕，道价如此其高大，何故不见犯於《汉史》，乡里世族、年代行藏如此其点暗也。仆应之曰：仙道多隐，非垂世立教之急务，故史官灭裂逸漏而不书，兼儒家之所恶言者也，年岁深远，碑刻泯灭，由是不得而详焉。且两汉四百年问，幽人隐士不可胜计，岂数千快故纸能尽录之乎。且全真之道酝酿久矣，自太上传之於金母，金母传之於白云，白云传之於帝君，天其意者，将以此一枝大教付於若人，岂草草学者之所能负荷哉，铃自红霞丹景中精选其可以为群仙领袖者，然后挺於下方。其初降也，岂无奇踪异迹，辉天晃地者哉，盖隐而不录，史官之忌也，故於传尾谆谆而明言之，庶几学者读之有所归过焉。诗云：隐隐龙楼霭瑞霞，风流紫府少阳家。昆仑高耸光千丈，初放全真第一花。
　　正阳锺离真人
　　谨按《庐山金泉观记》云：曾祖讳朴，祖讳守道，父讳源，当后汉末年，皆据要津，有功於国，世济其美。先生讳权字云房，号正阳子，京兆咸阳人也。少工文学，尤喜草圣，身长八尺七寸，髯过脐下，目有神光。仕至左谏议大夫，因表李坚边事不当，谪为南康知军。汉灭之后，复仕於晋。及武帝时，与偏将周处同领兵事，屦出征讨，已而失利，逃於乱山，不知所往。偶见老氏者流，问而不语，但举手而指束南，公遽往焉。行六七里，峰峦峭拔，松梧参差，中有楼阁金碧炫惧，二青衣应门而立，揖而问曰：此何方也。对曰：紫府少阳君之所居，束华帝君之别业也，吾师侯君久矣。遂延入馆中，拜见帝君。方谈笑问，童子报云：客仙至矣。帝君出门迎三仙客，锺离自牖窥之，见一仙人身长八尺，青衣练带，草履云冠，神目如电，堂堂乎哉。次一人素袍大袖，结於颈后，横握铁笛。次一人容貌魁梧，挂绛红袍，顶华阳巾，跨苍毛虎，横按竿枝。遂邀三仙入於别馆，进酒果肴撰，语笑谊哗，闻於馆外。青衣．曰：多少红尘客，何由到此来，洞门无锁钥，今日为谁开。众仙皆笑曰：昔为铁衣子，今逢达道人。又云：奈何壮士侵庄上耶。铁笛仙曰：紫府少阳家，龙楼霭瑞霞，满斟千日酒，常阮四时花。跨虎仙曰：亲指蓬莱路，何须更问津。神仙知有分，幸矣拜高真。帝君答曰：伟矣青云器，相逢一解颜。丹台元有籍，聊谪在人问。众仙皆醉，命驾言归，帝君送之，各跨鸾凤冉冉而入於云中。帝君遂回，复与锺离谈玄终日，情爱深密，甚於素交。遂授之以赤符玉篆、金科灵文、大丹秘诀、周天火侯、青龙剑法，公服膺受教，一闻千悟。既尽其妙，辞而下山，椎髻布衣，积行救人，调神炼气，变化无常。至唐文宗开成年问，因游庐山，遇吕公洞宾，授以天遁剑法，自称天下都散汉。后隐居於晋之羊角山，天真赐号日太极左宫保生真人。曾於邢州开元寺观音殿后题诗二绝，笔势飘逸，有龙飞之状，其诗曰：得道真仙不易逢，几时归去愿相从。自言居处连沧海，别是蓬莱第一峰。又云：莫厌追欢语笑频，寻思离乱可伤神。闲来屈指从头数，得到清平有几人。宋朝刘从广於皇佑四年九月九日立石刊勒。又有颂云：见钱如患真仙子，遇色如俨大丈夫。养气气如龟喘息，炼形形似鹤肌肤。生我之门死我户，几个惺惺几个悟。夜来铁汉细寻思，长生不死由人做。又撰《真仙传道集》泊《灵宝毕法》，授於吕公，言天地造化阴阳交泰内丹养命之道，秘於玄都宝藏，以为万世龟镜。此后复历庐山，登三级红楼，冉冉而升空矣，乃五月二十日。
　　赞曰：道不可以虚妄得，仙不可以诈伪成，惟贵夫真功实行也。观正阳子之未遇，但铁衣武夫耳，及其拜束华帝君之后，分玉篆以通天，按金科而动地，铸剑而青龙入匣，烧丹而紫凤朝元，养气而喘息如龟，炼形而肌肤似鹤，自汉历唐五百余岁，止度一纯阳老仙而已，甚矣哉，人之难化也。乃游庐山，登三级红楼，冉冉然飞上太虚。自尔以来，全真教法渐有纶绪，故可以为金莲正宗第二祖也。诗云：铁笛曾闻跨虎仙，金丹亲向帝君传。临行付与纯阳子，三级红楼上碧天。
　　谨按《岳州青羊观石壁记》云：曾祖讳景，仕至翰林学士、金紫光禄大夫，祖讳献，位至河南府尹，父讳渭，礼部尚书。先生讳岩字洞宾，蒲州蒲圾永乐人也。唐德宗兴元十四年丙子四月十四日生於林禽树下，至唐文宗开成元年丁酉岁擢进士第，年二十有二岁也。龙姿凤目，鬓眉疏秀，美须髯，金水之相，顶华阳巾，服逍遥衣，状貌类张子房、太史公之为人。后任五峰庐山县令，因暇日游庐山之胜迹，偶与正阳先生相遇，一话一言之问，心与心契密，受大道天遁剑法、龙虎金丹秘文，赐号纯阳子。由是之后，休官弃爵，专心向道，师资胶漆，未尝暂离。俄而之问，仙人数辈特邀先生束赴蓬莱之，会。吕公泣下，拜启师真：云车束迈，何日言归。遂以诗梼之曰：功满来来际会难，又闻束去幸仙坛。杖头春色一壶酒，顶上云钻五岳冠。饮海龟儿人不识，烧丹符子鬼难看。先生去后身须老，乞与贫儒换骨丹。正阳答云：金丹一粒定长生，须向真铅炼甲庚。火取南方赤凤髓，水求北海黑龟精。鼎钻四季中央合，药运三元八卦行。斋戒与君成九转，一丸入腹鬼神惊。诗毕遂去。自是之后，吕公隐於市崖，或货丹而救疾苦，或卖墨以惠贫穷，积功累行，以至成真，神化无方，或隐或显，多游苍梧、南越之问，尝有诗云：朝游南越暮苍梧，袖有青蛇胆气厅。三入岳阳人不识，高吟飞过洞庭湖。又宋政和问，洛阳上清官题诗二绝曰：吾来两次谒三清，四大苍生眼不明。今日却归尘外去，五云深处指神京。又云：五云深处是吾乡，四大皆非不可常。今日不知身是客，来朝只在这边傍。又於戊子岁中秋西京察判宅有道者来谒，合人阻难之问，已在堂上巍然而坐，曰：愿乞斗酒。察判赐之，一饮而竭。仍索素绢三尺，以酒嘤之，搏入瓶中，不辞而去。急令追之，已失所在‘。探瓶中展绢而视之，上有画像，与先生状貌无别，神清骨秀，耳出三毫。后有二绝云：饮酒须当百十杯，养寿河清千万回。至道日新通事塞，玄开早放地中雷。又云：千古阎浮自在身，唯然上善可开陈。几多念念承予教，隔在问浮寄下真。后题日纯阳子。宋宣和问，泰山岱岳观石壁问题一联云：昔年留字识曾来，事满华夷褊九垓。后因雷雨大作，蛟龙战国，山势崩，唯先生墨迹俨然无损。后九十年再游於此，复题一联云：无奈蛟龙知我意，故留踪迹不沉埋。又题一绝云：昔日曾游此，经今九十春。红尘多少客，谁是识予人。后书云回公作。随方显迹，不能备录，平生述作数百篇，目之日《传剑集》。飞腾变化，接引者不知其数。后游历鄂州，升黄鹤楼冉冉飞升，日当卓午五月二十日也，市尘中人瞻仰企慕，但见隐隐入于云中矣。
　　赞曰：自古得道神仙数甚多矣，然而锺吕之名独显於世，虽樵童牧竖妇人女子皆知之者，何也，盖慈悲之心，接物利生，无所不至，感人之最深耳。老松之精，无情之物也，犹且区区训诲，使成无上神仙，况於人为万物之最灵者乎。三入岳阳，佩丹篆千年之衍，重游岱观，诵《黄庭》两巷之经，探南方赤凤之精，夺北海黑龟之髓，一粒定超於物外，九还普散於人间，点石饼而作黄金，折柳枝而成白骨，饵之者回颜换质，遇之者起死回骸。百怪形潜，袖有青蛇之剑，九天诏下，身飞黄鹤之楼。故日名者天下之公器，不可以多得，其信然乎。诗云：三尺青蛇照胆寒，乾坤移向掌中看。一从黄鹤楼头去，留与人闲换骨丹。
　　海蟾刘真人
　　先生姓刘，讳操，字宗成，号海蟾公，燕山人也。年一十六岁，以明经擢甲科，累迁至上相。平昔好谈性命之说，然终不得其妙。一日一有道者来谒，邀坐堂上，以宾礼待之，问其姓名，默而不答，但自称正阳子，愿乞鹦卵十枚，金钱一文，安金钱於按上，而高累十卵，危而不坠。海蟾叹日：危哉。先生曰：相公身命俱危，更甚·於此。海蟾顿悟，先生乃收卵而藏之，擘金钱而弃之，遂辞而去。海蟾於是催设夜宴，佯托沉醉，以杯盘宝器俱掷於地而碎之，夫人洎＃３儿女辈莫不怒责。比及朝退，犹未解颜，辄解印而辞官，佯狂歌舞。自述歌日：余绿太岁生燕地，忆昔三光分秀气。卯角圆明霜雪心，十六早登科甲第。纡朱怀紫金章贵，各各绮罗轻挂体。而今位极掌丝纶，倏忽从前春一寐。昨宵家宴至三更，兄女夫人并待婢，被予佯醉拨杯盘，击碎珊瑚珍玉器。儿女嫌，夫人恶，忘却从前衣食乐。来朝朝退怒犹存，些兄小过无推托。因此事，方省悟，前有轮回谁救度，退官纳印弃荣华，慷慨身心求出路。遂易衣而道处於卑贱，以辱其形。又述一联云：抛离火宅三千口，屏去门兵百万家。厥后远泛秦川，陶真於太华之前，遁迹於终南之下，颐精炼气，以至成真。忽一旦於代州寿宁观以墨水泼成龟鹤齐寿四字，纳一丈余，并自写真於壁问，继有西蜀成都府青羊宫以墨水泼成清安福寿四字，代州凤凰山来仪观泼成寿山福海四字，三处相隔不啻数千里，皆同日而书之，以表其神变无方耳。后题长篇诗云：醉骑白驴来，倒提铜尾嫌。引个碧眼奴，担着独胡瘦。自忘尘世事，家住葛洪井。不读《黄庭经》，岂烧龙虎鼎。独立都市中，不受俗人请。欲擭霹雳琴，去上昆仑顶。昊牛买十角，溪田耕半顷。种黍酿白嘐，便是仙家景。醉卧古松阴，问立白云岭。要去即便去，直入秋毫影。随代所显灵迹甚多，不能具述，聊记其大盘云。
　　赞曰：甚矣，富贵之难拾也，春属之难离也，苟有能拾而离之者，未有不登大罗而游玉京者也．自古迄今，吾於海蟾先生见之矣。由进士科登燕国相，怀金章而恩沾九族，曳紫绶而名满四方，一旦遇正阳子悟金钱之次破，叹累卯之终危，碎七宝而为尘埃，抵万金而如粪壤，抛火宅者三千口，屏门兵者百万家，辞官而狂舞市崖，纳印而栖迟山野，炼气於终南之下，陶真於太华之前，故能蹈水火以无伤，贯金石而罔碍，问骑紫凤，手携霹雳之琴，醉走白驴，脚踏昆仑之顶，泼墨而书成四字，化形而地隔千山，有以，见道不负人也。信矣，诗云：击碎珊瑚不相燕，归来高外白云边。佛琴直上昆仑顶，玲笑浮生尽小年。
　　金莲正宗记卷之一竟
　　＃１『具』字原作『其』，据《重刊道藏辑要》本（下简称《辑要》本）改。
　　＃２『滥』字原作『温』，据《辑要》本改。
　　＃３『洎』字原作『泊』妆据《辑要》本改。
　　重阳王真人
　　先生讳中孚，字久卿。家世咸阳，最为右族，当刘蒋水竹烟霞爽恺之地，营起别墅，作终焉计。其为人也，骨木雄壮，气象浑厚，眼大於口，髯过於腹，声如钟j面如玉，清风飘飘，紫气郁郁，有湖海之相焉。膂力倍人，才名拔俗，蚤通经史，晚习弓刀。当废齐阜昌问，献赋春官，逢意而黜。复试武举，遂中甲科。逮乎四十有七岁也，喟然叹曰：孔子四十而不惑，孟子四十而不动心，吾今已过之矣，尚且吞腥啄腐，纡紫怀金，不亦太愚之甚乎。遂辞官解印，黜妻屏子，拂衣尘外，类楚狂之放荡焉。时正隆己卯四十有八岁也，甘河桥上过屠门，嗜毡根而大嚼焉，有二道者各披白毡，忽从南方偷然而来，烟霞态度，霄汉精神，观厥眉宇，大抵相类。先生不觉惊起趋进，倪首前揖，相与语言皆出世语，涤尘渐垢，镯膏剔盲，如醉而醒，如疮而呜，密授真诀，更名日矗，字日知明，号曰重阳子。既毕，指束方曰：汝何不观之。先生回首而望，道者曰：何见。曰：见七朵金莲结子。道者笑曰：岂止如是而已，将有万朵玉莲芳矣。言讫，忽失所在。由是之后，落魄不羁，乞食於市，短蓑破瓢，眠冰外雪，有诗曰：四十八上始遭逢，口诀传来便有功。一粒金丹色愈好，玉京山上显殷红。明年庚辰，有一道者同宿，月中乃言曰：吾居西北大山之中，彼问有人善於谈演，《阴符》、《道德》尤所精通。闻君平昔好此二经，胡不相从，试往观听。先生踌躇未之能次，道者忽起，抛拄杖，乘风而去。左右求之，杳无音耗，茫然如有所失。比及中秋，过醴泉县，再遇道者，趋而拜之，听然相邀入於酒馆，共饮之次，问其乡里，答曰：蒲圾永乐是所居也。又问年甲几何，答曰：春秋二十有二。复问其族，默而不言，遂索毫楮书秘语五篇，使之详读。先生读之数过，方悟妙理，戒之曰：天机不可轻泄。即令投之火中。道者曰：速往束海，丘刘谭中有一俊马，可以擒之。言毕不知所在。其一篇曰：蓦临秦地，泛游长安，或货丹於市邑，或隐迹於山林，因循数载，观见满目苍生，尽是凶顽下鬼。今逢吾弟子，何不顿抛俗海，猛悟浮嚣，好餐霞於碧娇之前，堪炼气於松峰之下，斡旋造化，反覆阴阳，灿列宿於九鼎之中，聚万化於一壶之内，千朝功满，名挂仙都，三载殷勤，永镇万劫。恐尔来迟，身沉泉下。其二曰：莫将樽酒恋浮嚣，每向尘中作系腰。龙虎动时抛雪浪，水声澄处碧尘消。自从有悟途中色，述意蹉跎不计聊。一朝九转神丹就，同伴蓬莱去一遭。其三曰：蛟龙炼在火烽亭，猛虎擒来囚水精。强意莫言胡论道，乱说纵横与事情。其四曰：铅是汞药，汞是铅精，识铅识汞，性住命停。其五曰：九转成，入南京，得知友，赴蓬瀛。先生遂归刘蒋，自构一庵，题其膀日活死人墓，又以纸牌立於墓上日王害风灵位，自作诗曰：活死人兮王嘉乖，水云别是一般谐，道名唤作重阳子，谵号称为没地埋。来者路，不忘怀，行瓒须是挂灵牌。他日，又携酒一壶立於路次，有道人呼曰：害风害风，将汝酒来。先生应声，与之一饮而竭。却遣先生以空壶就甘河中取水，令自饮之，其味极佳，真仙酣也。道人告曰：吾海蟾公也。言讫，忽失所在。自是以来，不复饮酒，但饮水而已，常有醉容，因述《虞美人》也：害风饮水知多少，因此通玄妙。白麻纳袄布青巾，好模好样真个好精神。不须镜子前来照，事事心头了。梦中识破梦中身，便是逍遥达彼岸头人。忽一日自焚其庵，邻家争来救火，先生但婆娑而舞，人问其故，答曰：三年之后别有人修。乃题诗曰：茅庵烧了事休休，次有人人却要修。便做惺惺成猛烈，怎生学得我风流。大定七年四月二十六日，迤逦束迈，经过咸阳，自画一幅，作三髻道者，青松郁栖，白云缭绕，仙鹤婆娑，有出尘之格。见史风仙，欣然赠之曰：待我他日擒得马来以为勘同。又过洛阳，谒上清宫，题诗於壁问曰：丘谭王风捉马刘，昆仑顶上打玉球。你还搬在寰海内，赢得三千八百筹。束海卫州见萧真人，颇有仙风道骨，深欲提挈，盘桓数日，话不相投，赠之蓦山溪曰：真人已悟，四海名先到。只为有声闻，却隔了玄元妙道。可怜仙骨，落入鬼形骸，一般衰，一般老，空想一般了。岂知玄妙，刚把身心傲。度日若聋盲，诮不识丹砂炉鳌。好将二物，鼎内结成丹，服饵了，得长生，镌手归蓬岛。真人读之，终不能悟其妙旨，但点头而已。祖师遂束归海边，徜徉数载，接诱训化。既得丘、刘、谭、马、郝、孙、王以足满七朵金莲之数，普化三州，同归五会，一曰平等，二曰金莲，三曰玉华，四日三光，五曰七宝，其膀曰：窃以平等者，为道德之祖，清挣之源，乃金莲玉华之本，三光七宝之宗，普济群生，遍超庶俗，银焰充盈於八极，彩霞蒸满於十方，人人愿吐於黄芽，比比不游於黑路。玉华者气之宗，金莲者神之祖，气神相＇结，谓之神仙。一旦将引丘、刘、谭、马南赴汴京，瓮王逆旅中依泊岁余，多所指明，因书竹杖歌以示之曰：一条拄杖名无着，节节辉辉光灼灼，伟矣虚心直又端，裹头都是灵丹药，不摇不动自清闲，应物随机能做作。海上专寻知友来，兀谁堪可为依托。昨宵梦裹见诸虹，内有四此能跳跃。杖一引，移一脚，顶中迸断银丝索，钻眉露目震精神，吐出灵珠光闪烁，明焰挑来共乐然，白云不负红霞灼。书毕语之曰：昔日披毡师真秘语云：九转成，入南京，得知友，赴蓬瀛。吾今将赴其约。门人惶恐，乞遗世语，祖师曰：我三年前已题於壁矣。曰：地肺重阳子，强呼王害风，来时随日月，去后任西束。作伴云和水，为邻虚与空。一灵真性在，不与众人同。又云：害风害风旧病发，寿命不过五十八。两个先生次定来，一灵真性诚搜刷。．谓众人曰：吾归之后，慎勿举哀。言讫而委蜕焉。丹阳不觉泣下，甚恸，众皆劝之曰：不可违仙师之语。丹阳曰：入道区区尚无所得，吾师弃我，遑遑何归。诉之未终，忽开目曰：汝辈憾恨奚为若此，昔日甘河所得秘语五篇，今付于汝。丹阳再拜，跪而授之。复谓谭公曰：汝等性命皆在丹阳手中矣。遂言物外亲眷曰：一侄二子一山恫，连予五个一心雄，六明齐伴天边月，七爽俱邀海上风。真妙裹头拈密妙，睛空上面蹑虚空。束西南北皆圆转，到此方知处处通。又曰：一弟一侄两个儿，连予五逸做修持。结为物外真亲眷，摆脱人问假合尸。周匝种成清诤境，递相传授紫灵枝。山头进出灵华会，我趁蓬莱先礼师。诗毕，奄然返真，异香馥郁，瑞气弥漫，白鹤翔空，青鸾拂地，仙仪冉冉高出云端。士庶官寮号呼瞻拜，如丧考妣，靡不赞叹，真千古异事也。於是备棺椁衣袅，礼而葬之，时大定庚寅正月初四日也。升遐之后，浚仪桥下谈玄诱臧老之心，刘蒋溪边赐．药愈张公之病，或舞蹈於昆明池右，或吟咏於终南境中，有以表其不死者也。丘、刘、谭、马四子相拥西入长安，见史风先生，献以松鹤图，史风笑曰：当时留下勘同，正与此图相合。两相比较，毫发无差。於是历终南，访刘蒋，住持祖庵。修茸稍完，却返梁园，共移仙骨，发棺视之，形神尚有生意。四人交代，负以西行。程途所到，将酬馆谷之资，逆旅主人必曰：先有道者偿价已讫。竭力追之，终不能见。问其状貌，乃祖师之化身也。既至终南，遂卜地而葬焉。初游登州望仙，门外，见画桥太险，遂言曰：此桥异日逢何必坏。众皆莫晓其意。后经一纪，太守何公恶其险极，遂毁其脸而平梵之，今改遇仙桥者是也。继有文登县作醮於五色云中，见白龟甚大，背有莲花，祖师端坐於莲药之上，须臾侧外而归。县宰尼厉窟亲见其事，拈香恭礼，命画师对写真容，三州之人皆仰观焉。丹阳·闻之，作《满庭芳》以赞之曰：古郡登州，望仙门外，画桥车马难通。重阳圣迹，对众显家风。预说逢何必坏，经一纪，太守何公嫌铁险，令人拆毁，命匠别兴工。文登重出现，白龟莲上，端坐空中。宰公绿底事，得遇真容。忽睹回身侧卧，祥云动，复返仙宫。分明见，丹青邈出，何处不钦崇。可谓死而不亡者矣，宜乎其为七真之祖也。所有神变无穷，不能备录，束海西秦劝化道俗，长歌短咏殆千余首，目之日《全真前后集》并《云中录》，明铅汞坎离之说，盛行于世。又答登州道众书诗及十九枝图。
　　书
　　嘉稽首：四时运转，能般年少之容，三教分明，解救平生之苦。诸公存想一悟齐修，九转成指日，登仙八门开，长春作伴。敢希搜妙，更乞投玄，便作鄙章，录于图后。
　　诗曰
　　尽知常与道为邻，搜得玄玄便结亲。
　　悟理莫忘三教语，全真搜取四时春。
　　养成元气当充满，结作灵神没漏津。
　　十九光明如我愿，敢邀相伴乐天真。
　　赞曰：祖师出世，四遇真仙，饮甘河之一味，授秘辞之五篇。十九叶相承於桂树，一万枝不绝於金莲。宝镜高提，照谭马壶中之景，神珠独耀，见丘刘劫外之缘。谁知太古家风，凭袖衣而暗度，却羡玉阳名字，仗伞竹以偷传。错上钧竿，大士出默然之海，晚归船舫，散人游清静之渊。作大教权舆之主，开全真户牖之先。逮功成而名遂，然后跨鸾鹤而飞上青天也。张神童诗曰：占断终南一洞天，曾来束海领诸仙。只凭入圣超几手，种出黄金七朵莲。
　　玉蟾和真人
　　先生讳德瑾，秦州甘泉人也。才能超拔，器识高远，玄资霞映，妙质云停。及其壮也，尤攻翰墨。初隐身於刀笔吏，然清怀淡泊，以道为心，未尝取非义之财。幽人逸客，靡不参访。偶因暇日，遇一道者酌酒谈玄，终夕不倦，定为莫逆之交。他日道者臂擎一枭，自外而入，谓和公曰：此禽怪哉，眼目许大，不能识人。公亦不悟，但唯唯应对而已。后经月，不意道者身染恶疾，百医无效，数日告姐，於是备棺椁而葬之。比及数旬，忽有老妪叩门相谒曰：昔有道者於此告亡，乃吾之嫡子也。奈何老矣，只身飘然，无所依倚，衣餐不给，将何告也。和公悯之，赠以金帛，老妪曰：我欲发墓启棺，一面吾子，终身无憾矣。恳求再四，义莫能已。遽令发棺，不见骸骨，但有所赠金帛而已。复求老妪，亦失所在。和公叹曰：神通变化如此奇异，若非仙圣，能如是乎。由兹感激，屏弃俗绿，退居林下，精心修炼，与道合真。闻终南重阳祖师深得九还锻炼之术，乃往参同，遂居祖庭，日益玄妙，气渐冲和，心地开通，有先见之明。预知丘、刘、谭、马将至，乃与李公灵阳子同往饼店留钱四分，告货羹主人曰：今日当有四客仙至，日丘、刘、谭、马，以此待之。既言而归，良久果有四道者至，货羹主人曰：汝非丘、刘、谭、马乎。四人相视而笑曰：汝何以知之。对曰：和、李二老已留羹钱在此矣。四人叹息曰：真异人也。食毕而往，相见欣然，甚於旧契。比及升遐三年已前，预命画师写出真相，前托虎头，昏然而睡，众莫能晓。至大定庚寅岁二月十有九日，乃召功德主马公曰：我蒙子厚恩，无以为报，汝若将来有大患难，但请焚香密诵吾名，即当救汝。是日天气清爽，霞彩辉映，束邻西舍皆闻异香，就草堂中枕肱而外，寂然遗物而返真矣。乃预表归期在庚寅年也。升遐之后，临潼张叟久患疝疾，众医无功，殆将属绩。一夕梦中偶遇先生，详说药饵治疗之法，问其姓氏，乃和公也。觉而用其说，疾果顿廖，足见先生之神迩有不死者在焉。
　　赞曰：甚矣哉，人之难化也，道之难明也，以玉蟾子之慕希夷、耽玄妙也。道者造门定交而不悟，千方万便诱之而不悟，又以臬目警之而不悟，又以恶疾感之而不悟，又以尸解入棺而不悟，又以老妪来谒而不悟。及乎启棺不见骸骨，并失老妪，然后知其圣贤之感应也，乃酒然而醒矣，弃妻子而归隐林泉，受簪冠而精研性命，拜重阳而分明指诀，得九转而锻炼成功。先知四客之来，明留饼直，预画三年之像，克定归期。卒能乘空步虚，出神入梦，可谓道不弃人也。信矣，重阳点破还丹诀，老妪通开宿世缘，笑兑虎头归去也，风流同会紫金莲。
　　灵阳李真人
　　先生之名误忘之矣，道号曰灵阳子，京兆终南人也。沉默寡言，聪敏超世，学问该博，识量弘深，道德留心，利名绝念，谅由宿契得遇重阳，密泄真风，顿消俗念，坎倒离颠，朝磨夕炼。常与玉蟾子和公共结因绿，爱人济物，损己利他，多积阴功，密符大造。重阳有诗云：传与和公与李公，首先一志三人同。逮乎大定戊申岁春二月，世宗皇帝遣使召长春子丘公赴阙，临别谓先生曰：刘蒋因绿，祖师所建，不可轻视，善自住持。先生曰：来岁春光早回鹤驭，山野及期专待主丧。众人莫晓其理。比及来年己酉二月，先生无恙，辄自清斋，门人勉之曰：我师肌体素羸，加以不谷，将如之何。先生曰：汝等无疑，吾专俟丧主而已。当是时也，长春子得中旨还故山，过秦渡镇，盘桓不进。先生遣门人往迎之，长春遽往。才抵庵中，先生怡然化为周蝶栩栩而归矣，祥云拂地，瑞气凝空，青鸾容与，白鹤翱翔，士庶官寮靡不钦叹。於是长春子率门人具棺椁而座之，时己酉之三月初一日也。
　　赞曰：天下不二道，圣人无两心。故王公、和公、李公共传秘诀，同炼还砂，终南之丹桂齐芳，海上之金莲并秀。遂使全真门下列以为三祖而尊祀之，又何慷乎哉。诗云：两手双携日月轮，辉辉照破万华新。临行未肯轻分付，直待长春作主人。
　　金莲正宗记卷之二竟
　　丹阳马真人
　　先生宁海人也，号日丹阳子。祖讳觉，字华叟，通五经，为人信义，言无宿诺。尝贩缯於邻境，暮憩邸中，见一贫妇僻踊哭泣，闻人说云：此贞妇也，良人少亡，誓不复嫁，孝养舅姑。不幸并亡，无资以葬，方欲质身以为棺椁之费。公正色言曰：乡邻疾病尚且扶持，里有死亡不为助给，非孝义之坊也，解缣二束而赠之，不通姓氏，趋走前邸。是夕公之财物为暴客所劫，遂不告人，怡然而归。其妻问之，托言赊贷。后经半载，盗者分脏不均，经公首露，公曰：脏物纷纭展转，相关连坐非一，枉遭推勘，脏满百疋，犯至极刑，非好善之所为也。可持银二两，补尔下平之怒。其人遂感谢而去。时方岁饥，曝米於庭，邻妇窃之，公出潜见，复隐身而避之，任彼将去。父讳师扬，字希贤，姿貌魁秀，沉静有度量。生子五人，取仁义礼智信为名，号日五常。马氏之坊甚富於赀，故号曰马半州。弟侄三人，皆擢进士，故有余庆堂，今改为降仙坊者是也。至辛亥岁，饥馑荐臻，八月清旦，有客仓皇掷细复於案上，辄过门，而不知所往。公欲收入巾箱问，举之甚重，解而观之，金色射目，以权衡称之，其重两镒。旬日客来，即奉与之，客谢曰：吾吕仙也，家在幽谷村，陶采为业，得金两镒，欲货於市。税监逼逐，几陷於刑，赖公以免。愿两分之，聊以酬恩。公曰：横来之金，虑招其祸。辞而不受。吕仙曰：公有黄向之风，异日子孙当出神仙。自后公屡访幽谷人问吕仙安否，会云：素无吕氏之家，疑其神人也。先生之母所有宝翠为家婢窃而去之，众人皆言急逐可得，公一无所问，由是资财益广，享年六十有四。先生第二子也，讳从义，字宜甫，癸卯岁五月二十日子时生。母唐氏，梦谒麻姑，赐丹一粒，吞而分瑞，体如火色，七日方消，手握双拳，百日乃舒。为儿时常诵乘云驾鹤之语，梦中屡从道士登天。良贱四十余口，每敛退食器，舌舐残粒，身服旧裳。昔道士李无梦炼大丹於昆箭，三载弗成，曰神仙降临则丹成矣。一旦先生与豪杰相从游戏，至於炉下，丹乃转成。无梦见而奇之，谓先生曰：额有三山，手垂过膝，真大仙之材矣。因为颂曰：身体堂堂，面圆耳长，眉修目俊，准直口方。相好具足，顶有神光。宜甫受记，同步蓬庄。厥丹乃成，先生之德，因此见称。孙忠显美无梦之言，以女妻之，生子三人，日廷珍、廷瑞、廷珪。先生以孝悌见称，夙赋聪明，长通经史，好与童稚戏狎，轻财重义，出举收质无可入还者，皆焚其券。大定二年秋蝗大饥，佃客刘进盗杀耕牛将尽，遽往视之曰：年谷不登，困乏粮食，吾将赈济，汝不念牛为耕稼之本，使无罪而就死地，吾不忍也。使刘进自负皮角而行，於是老幼号恸，告之曰：方今法令严明，此去必犯刑宪，使父子不相见矣。先生不言，乃往经阁院，施皮五张，令刘进面对三宝，具陈杀牛之愆，庶解冤结。时人歌曰：古杨陈皇，今谈宜甫。有无知少年持钱三百来续绫袄，故相欺诈，先生赐钱半千。少年恶其小惠，辄嘤唾之，值郭奉信叱而退之。或曰：面上有唾，拭之使乾。曰：拭之是违其怒，正使自乾耳。先生谓同志曰：昨梦二人皆衣皂褐，内一人素补两肩，泣告予曰：我辈十万人性命在公所主。言讫奔入南巷，我逐之，见入屠舍刘清，顾壁上有颂云：我辈己亥十万人，大半己经辛巳杀，此门若是不慈悲，世世轴头常厮抹。梦觉，闻屠豕之声，披衣视之，见缚二堵，其一两肩斑白，方悟梦中之人己亥堵也，辛巳乃刘公所生之岁也，乃书颂於壁间。屠者心大刚切，未能诱化。是夕又梦二鹤飞落於蔬圃之问，遂建道馆，招陆道士住持。至丁亥年秋，先生与辽阳高巨才游赏於范明叔之遇仙亭，酒酣题诗，其末句云：醉中却有那人扶。皆莫晓其意。中元后一日，重阳真人自终南抵束牟，径入遇仙亭，先生问曰：从何方而来。曰：路远数千，特来扶醉人耳。众皆异其言。又问：何名为道。曰：五行不到处，父母未生时。相与谈玄，不觉席上生风。遂礼请真人还居家庭，其妻富春氏开帘视之，谓先生曰：我观王公面如芙叶红，目胜瑁璃碧，声若巨钟，语如涌泉，堂堂然有正阳之风采，当可倾心礼敬。由是待以师礼。真人谓先生曰：我欲锁庵百日不食。先生从之，辟为环堵，风雪四入，砚水不冰。窗外求诗者往来如织，挥毫拂纸，立赋立成。屡出阳神来坐阁中，先生遣人瞻之，则庵中俨然默坐。自孟冬初吉示诗词各一首，令先生继和，仍赐梨一枚，与先生啖之。每五日芋栗各六枚，十一日为梨为二，令夫妇共食之。自后凡经旬日加一分，三旬分三，四旬分四，至於十旬分为五十五块，合天地奇耦之数。先生渐悟真理，遂舍妻子，受簪冠，乞食降心，真人乃喜。一日真人言曰：马公破道人。曰：师何以知之。曰：昨宵梦饮酒，使人询之，先生曰：得药用酒，因而饮多，真人先期而知之矣。乃登昆箭烟霞洞，先生忽患头痛，急如擘裂，人言曰：马公将不保朝夕矣。真人曰：吾三千里外特化其人，令死可乎。遂呎水与之，饮讫而愈。大定九年秋，真人引先生辈四人西迈，登州太守纥石烈待以师礼，问曰：后会何期。曰：当在梁园。后真人羽化於夷门，讫石烈改除南京副留守，遂为丧主。真人羽飞之后，先生引徒入京兆，乞自然钱，得数十千，复相约束行，取真人金骨改葬於终南。头梳三髻，心丧六年，默坐环堵。夫三髻者，有三吉字，乃真人之讳也，故尊而戴之。先生志如铁石，行若冰霜，纵横阐化十有三年，服不衣绢，手不拈钱，夜则露宿，人怜其寒，答曰：莫讶三冬不盖被，曾留一点在丹田。一日谓门人来灵玉曰：关中人谓衣裳破碎重修理者云何。对曰：谓之折洗。先生曰：束方教门年深残破，吾当拆洗。未及半月，上司降到符文，遣发道人各还本乡，先生遂出关。长春丘先生方在陇山，一日一谓李大乘曰：吾道束矣，余虽在牒发中，不能出关，余若出关，则秦中教风扫地无余矣。且随绿下山，州中官民同状保申，复上山而居之。先生自出关，所到乡邑垂髻戴白，歌舞於道路，出境迎近如凤凰景星，争先睹之为快也。既还乡里，复见屠者刘清，教之曰：曩日壁问之颂，不觉流年二十换矣，以日计之，日宰三猜，十万之数亦已足矣，况公寿八十有三，族广家豪，理当止#1杀。公方省悟，遂择日设斋，持砧器於郭门外焚之。是日往金莲堂，见其六味咸苦，不堪供给，先生临井呎之，甘若醴泉，郡人号日灵液，构亭立碑，传於四方。壬寅年五月，束牟大旱，嘉苗槁矣，俯梼山川，一无所应，州县官长礼请先生，庶获沾足，名香一热，膏雨沛然。逮秋七月，郡人设大醮於朝元观，连日阴雨，道俗惶恐，疑将败其坛惮，先生曰：无忧，今日必晴。果如其言。至中元焚词之际，五云缭绕，鸾鹤徘徊，其感应之速也如此。仲冬行过登州，信士韩公焚香致祷曰：家有苦井，愿少垂法力，庶回其味。先生即往咒之，其味顿变，甘如饴蜜。日晚雨作，遂留宿於韩宅，戏书云：门外雨飕飕，天留人不留。主公犹自可，打破道人头。众皆莫晓其意，须臾有康禅问道於先生，忽见檐瓦堕空，正中其首，众方骇然悟末后一句也。重阳日醮毕，天门启於束南，祥云集於月际，郡人莫不瞻拜。二月八日，先生劝束牟琅琊村人悉焚船网，风回雪霁，忽见重楼翠阜，异事骇人，乃海市现於南阳也。癸卯年四月十三日，主行芝阳醮事，而风雨大作，众人哀梼，庶获晴霁。先生叩齿冥目，似有所祝，须臾云敛日出。十五日申未问，龙尾现於束南，移时不灭。至夜，彩云贯月。四月二十八日，行诣芝阳，海市乃见，自旦至午。先生至回光庵，马从仕喜自愿焚贷粮券千有余斛，继有鞠赋聚鱼网而焚之，海市复现，依稀若龙车鹤驭之状。又有郭亨、乐周者，聚鱼网而焚之，忽见桑岛之问，蕾买阵横斜，烟光缥缈，若甲马神兵之势。先生居华亭之环堵，林擒一株，枝枯心槁，将伐为薪。四月初九日，沃之以水，俄有门人姚铉持纯阳真人家谱至，方知四月十四日生於林擒下，先生怡然曰：予五月二十日生，比及此时决生芽叶。乃作颂云：天上三十六，地下三十六，天地入宝瓶，七十二候足。李公稽首请释其颂，先生笑曰：此隐语也，他日自当知之。五月十七日，李公夜梦林擒南北各生二叶，旦而视之，芽果生矣。至先生庆诞之辰，绿叶成阴，方解其颂，云：四九三十六日，天地相合为七十二日，气候充足，变枯为荣，何有难乎。全真庵移竹两丛、松一株，时四月间也，枝叶萎黄，道友崔公告先生曰：此松竹还得再荣乎。先生欣然作诗二篇云：道家门户号长生，意要乾枯改旧形。常使数竿常绿绿，不教一叶不青青。又曰：我通生法斡旋生，布气形骸转换形。窗外不惟君子绿，庵前又喜大夫青。遂以涤面水沃之，不旬日抽心展叶。金玉庵六月初三日植小松六株，众人稽首曰：全真庵之松竹得复荣旺，金玉庵之小松独何憔瘁。先生乃以真气三时布之，作诗三绝云：六月庵前种六松，故然返到马风风，三番布气无多力，六愿，还生有大功。又云：当时数伏故栽松，道友闲闲试马风，我说六株无自活，人传三髻有真功。六月初三种小松，六株变色遇扶风。祈荣我借重阳气，应效人传三髻功。其松更不改柯易叶，青翠可爱，邑人遂刊诗於石。昔吕纯阳以药一丸，诗一绝活莱州龙兴寺枯槐，於今尚在，其诗曰：长拖布袖出河束，夜宿祇堂古庙中。不夜城中留圣迹，且教槐老度千冬。今先生以诗三绝活芝阳六松，前圣后圣其归一揆。芝阳贫士两足俱废，一辰声甚切，先生叹水与之，饮讫其行如飞。乐武功者，久患风痹，百药无功，先生呎果服之，一日顿愈。先生忽一旦歌舞自娱，有非常之喜，门人忽报曰：壬寅年十二月晦日，孙仙姑枕肱弃世於河南矣，享年六十四岁。先生曰：昨晚乘彩云，奏仙乐束归海上，吾亲见之。吾之歌舞者盖为此也，已预知之矣。是岁九月，在昆箭契遇庵主持孤魂醮事，瑞霞晃耀，鸾鹤往来，不可胜数。束游文山，建七宝庵，掘井九尺而不及泉，大石阻之，先生题云：穿凿须当二九深，甘泉自可应清昤。遂命匠者再凿至一丈八尺，而寒泉涌出。七宝庵牛车载巨楝，路经险峻，驾车人僵踬於辙问，输转胸臆，其人念丹阳名号，并无所损。壬寅年三月，憩於济南府舜庙，老幼竟欲瞻礼？争门而入者几千人矣，门脱其扇。卓然而立，一无所伤。仲冬移梧二株，高可数寻，植於七宝庵中，渐成枯槁，先击以真气吁之，以水沃之，旬日之问翠色如初。下元日，文山加持醮事，连日阴雨，众人忧之，先生闻空中语云：重阳真人至。姚来二公在傍，亦闻之。十六日哺时，县令尼厉古武节仰视天表，乃见一仙人青巾白袍，坐白毚碧莲叶上，龟则动摇其尾，家人百寿曰：乃图画中王公也。急备香火，莫不礼敬。忽见真人回身侧卧，束南去矣。先生作《满庭芳》以记之，邑人模於石上。莱阳请先生赴游仙观议行醮事，十二月中旬，先生报云：后三相见。至二十二日重阳降世之辰，先生令于知一舞《归朝欢》，仰首而视，乃见重阳师真与和公师叔立於空中，冉冉然。先生曰：堂堂归去也，作个快活仙。又云：正到峥嵘处，争如拂袖归。呼弟子刘真一，告之曰：汝等要作神仙，岂为容易，若遇魔难，慎勿退息，谨而愈谨，然后可得。领吾此言，不可忘也。遂束首而外，谓众曰：我开眼也见，合眼也见，元来见不在眼，心中了然则无所不见。与门人谈笑，夜将二鼓，风雨大作，雷震一声，先生枕肱而羽飞矣。酒税监郭复中闻扣门甚急，出而视之，即先生也。引入共话，索纸书颂曰：长年六十一，在世无人识，平地一声雷，浩浩随风起。良久告别，趋而去之。乡人有刘锡者，是夜见屋隙问明如然炬，迟明视之，见纸一幅，用竹竿取下，乃四句诗云：三阳会裹行功圆，风马乘风已作仙，劝汝伏降龙共虎，自然有分亦升天。后题先生讳字。急投火中焚之，满家如旎檀之馨。少顷人报云：昨夜先生羽化矣。方知郭复中与刘锡所见者阳神也。凡经七日，神色俨然，葬於游仙观。初，束华庵有松数十株，枝叶皆变白色，先生曰：此松之白，殆为我欤。甲辰年正月十八日巳午问，进士刘绍祖等见空中鸾鹤徘徊，云霞变化，重阳真人云冠绛服，丹阳先生三髻素衣，现於云表，移时方去。五月十二日己亥之晚，先生忽现於应仙桥之西北，仙童侍侧，t少顷为寒云所掩，当时于信等二十一人皆见其事。先生葬后，邑人常疑陕西徒众盗去仙骨，至乙巳年正月二十四日，县宰刘公出棺视之，容貌若生，肢体柔软。乃栉发更衣，四方闻之，争为瞻礼，输蹄络绎。至九月，复以石椁葬之，所有《分梨十化》、《渐悟》、《精微》、《摘微》、《三宝》、《行化》、《金玉》等集，刊行於世。味其文义，皆贯通三教，囊括五行，酬今和古，托物喻人，玄谈妙理，视蓬岛如目前，智剑慧刀，逐三尸於身外，遵之则迁善远罪，悟之则入圣超凡，岂小补哉。
　　赞曰：首遇重阳，先明九转，十度分梨，暗传消息，六回赐芋，别有机关，通一气未生之前，指五行不到之处，干开玉户，透入金门，灿日月於壶中，聚云霞于鼎内。展脱半州之产，顶分三髻之量，数十年外雪眠霜，几万里游山涉水，七朵金莲最先放彻，五篇秘语独自传来。霹雳一声，不负红霞之约，因绿万劫，还归碧落之游。启迪全真，发挥玄教者也。张神童诗云：海上文章第一儒，重阳曾向醉中扶。古今多少修真者，应比先生一个无。
　　金莲正宗记卷之三竟
　　＃１『止』字原作『上』，据《辑要》本改。
　　长真谭真人
　　先生讳玉，字伯玉，谭其姓也，世居宁海。为人慷慨，识度不凡，孝义传家，甚为乡里所重。适大定丁亥冬，风眩瘫痪，缠绵不解，缄药甚多，皆莫能效。闻重阳先生来自终南，方在宜甫马君宅中闲居，扶杖往谒，将求治疗之法。先生肩户不纳，公乃坚守，终夕剥啄不已，门忽自开。重阳大悦，以为仙绿所契，乃召之同袁而寝，谈话亲密过於故交。比晓下床，旧疾顿愈，四体轻健，奔走如飞，方知重阳之为异人也。辄抛弃产金如视粪壤，乞侍左右，终身不退，乃赐之法名日处端，字日通正，号日长真子焉。赠诗云：超出阴阳造化关，一心向道莫回还。清虚本是真仙路，只要安居养内颜。先生既受师诀，灭人我，绝思虑，戴青巾，穿纸布，大定戊子岁辞亲戚，别乡党，从祖师左右，南游汴梁，朝参夕请，多得玄旨。比及三年，祖师乘云而朝元矣，乃以仙骨西归刘蒋，葬之以礼。厥后遁迹於伊洛之问，调神炼气，虽托宿红衢紫陌、花林酒阵之问，心如土木，未尝动念，虽万两黄金，未尝为之折腰。因循漂泊，至水南朝元宫，以为朗然子炼丹之地，故爱而不舍。自后门众大集，尚最最然乞食不已。曾过招提，就禅师处乞残食，禅师大怒，以拳欧之，击折两齿，先生和血咽入腹中，傍人欲为之争，先生笑而稽首，殊不动心，由是名满京洛。平昔好书龟蛇二字，习而不已，妙将入神，有飞腾变化之状，奉道信士多收藏之，以为珍宝。后府中火灾延烧百家，但蓄二字者皆免。一旦戒门人曰：重阳师真与我有蓬莱之约，今将往矣。言讫，五色祥云缭绕庭际，青鸾白鹤翱翔往来，於是首束面南，枕肱而蜕骨焉，时四月初一日也。所有应世歌咏近数百首，目之日《水云》，深明铋汞沂流之道，大行於世。
　　赞曰：长真老仙，宁海豪士，与三髻以同学，拜重阳而受盟。一夕之清谈未终，数年之疯疾顿愈。抵千金而不顾，挂百纳以甘贫。炼气调神，几载长游於洛下，归根复命，半生不返於山东。镇百怪以潜形，龟蛇两字，握二仪而在手，龙虎九还。正逢丹桂之芬芳，又值金莲之烂慢。铅汞注《水云》之集，烟霞为蓬闱之游。若非骨肉同飞，形神共妙者，其孰能与於此乎。张神童诗云：风火胸心铁石肠，正豪强裹便回光。洛阳春暖神游处，犹有龟蛇镇北方。 
　　长生刘真人
　　东莱长生真人，卯金右族，炎汉遗英，娇娇云翮，堂堂岳精，湖海不足以尽其含容，星斗不足以极其高明。乃祖乃父，世居武官，好阴德，乐推恩，恤寒馁，惠孤悍，舍良田八十余顷与龙兴巨剎，以为常住种福之根。当前宋太平兴国问，朝廷嘉厥孝义，旌表门闲，镯免租征，光照连郡。天不负仁，自红霞丹景中选择其仙材之精明者，降瑞於掖城。既挺世也，谨事孀母，特以孝闻，誓不婚宦#1，僧华丑荣，清静自守，希夷若昏，顾世间物无足以撼其胸中之诚。屡辞故山，欲访异人，而慈亲胯盼然未之许也。大定己丑之春，忽於邻居壁间人所不能及处见挥洒二颂，而墨迹尚新，不留姓名，其末句云：武官养性真仙地，须有长生不死人。先生欢赏其笔力道劲，疑神物之所化成，而未能央其信情。是岁九月，霜寒露清，重阳祖师杖屦西行，擭丘、谭、马三仙之英，度海岛，历山城，先生闻之，竭蹙而趋，香火而迎，祖师顾而笑曰：壁问墨痕，汝知之乎。三子者亦相视而冰哂，方悟其颂乃神通变现之所以相惊也，於是镂肝荐诚，刻骨效盟，负几杖，执巾瓶，左右惟命，死生自程。祖师爱其殷勤，美其专精，顾其神采之不群，乃叹曰：松之月，竹之雪，故不受於黄尘。赠之诗曰：钓罢归来又见鳌，已知有分列仙曹。呜榔相唤知予意，濯出洪波万丈高。仍取壁问语意，以长生为之号，处玄为之讳，通妙为之字，时方弱冠之明年也。丘、刘、谭、马之名充塞乎九野与八弦，游汴梁，寓夷门，乞食炼形，隐姓埋名，朝叩暮请，行熏坐蒸，委曲而挑斡玄机，丁宁而启迪丹经，扫惑云，浮迷冰。祖师既尽付其四象五行，乃遗物离人而退藏于天，所谓得知友而赴蓬瀛也。四子乃负仙骸，报洪恩，叩咸阳，历华阴，宁神於刘蒋旧庐之炯。四子之志各异，先生独遁迹於洛京，炼性於尘埃混合之中，养素於市鏖杂杳之蘗，管弦不足以滑其和，花柳不足以挠其精，心灰为之益寒，形木为之不春。人绩则食，不绩则殊无愠容，人问则对之以手，不问则终日纯纯，定力圆满，天光发明。乃迁居於云溪之滨，门人为之穿洞室於岩垠，忽遇古井寒泉泠泠，众骇其异，先生笑曰：不远数尺，更有二井，乃我宿生修炼之所经营也。凿之果然，迄今洞官号为三泉。逮丙申岁，复还武官，往拜母氏，相见甚欢。卜太基之阴麓，建灵虚之祖堂，手植桧相，苍翠成行。居无何，乡里诬告先生杀人，辄不辞而就缚，坐狸讦者近将十旬。纯阳祖师听玉漏，驾苍麟，下碧霄，入幽团，就柳尾，付管城，教之习文。后杀人者自首，先生得以免缧绒之刑。比其出也，翰墨绝妙，有龙蛇飞举之形。大定戊申，主醮于昌阳，彩云覆坛，白鹤舞庭。是岁也，秋旱如焚，复披祷雨之诚。既登厥坛，四望无云，曰：来朝巳午之交，当有甘澎如倾。言出有征，如影响之应形声。自后束州醮坛独师主盟，必有祥风伶泠，卷楮币而上腾，其感应也如神，迄今诸郡石刻犹存。至承安之三年也，章宗闻其道价铿钧，乃遣使者征之，以鹤板蒲输接於紫宸，待如上宾，赐以琳字，名曰修真。官寮士庶络绎相仍，户外之屦无时不盈。明年三月，乞还故山，天子不敢臣，额赐灵虚，宠光祖庭。迨癸亥岁二月中春初六吉辰，呜鼓集众，告之以板苑之行，曲眠左肱，鲦然返真，祥光氤氲，瑞气纷纶，所有遗文，《仙乐》、《太虚》、《盘阳》、《同尘》、《安闲》、《修真》，仍注《道德》，演《阴符》，述《黄庭》，奥涉理窟，条达圣真，足以为万世之规绳，
　　赞曰：长生老仙，主张化权，吞虚无，吐自然，乘紫云而下游．碧海之边，遇甲子天元之会，契重阳多劫之绿。撞百关，通九泉，驱四兽，耕三田，坐洛阳之市井，凿云溪之洞天。融白雪以成粉，熟玄霜而不烟。声名黄鼓於凤州，光华照耀於金莲。构灵卢之绪宇，拜朝廷之紫宣，还断束莱之宿债，然后骨肉都融，游宴八骞也。张神童诗曰：蓬莱深处了天真，一点灵明迥出尘。高外束风归去后，灵虚闲锁碧堂春。
　　＃１『宦』字原作『官』，据《辑要》本改。
　　长春邱真人
　　真人讳处机，字通密，号曰长春子。家世栖霞，最为名族。敏而强记，博而高才。眉宇闲旷，举措详雅，善相者言足下有龟文，必为帝王师。年未弱冠，酷慕玄风，非长生久视之说不道也，非縿鸾跨凤之语不咏也。大定丁亥春，闻重阳在昆箭山烟霞洞，竭蹙而往，枢衣请教。重阳见而爱之，与语终夕，玄机契合，故赠之诗云：细密金鳞戏碧流，能寻香饵会吞钩。被予缓缓收纶线，拽入蓬莱永自由。先生拜而受之，日一夕亲侍左右，甘洒扫之役，迤逦从师束别海山，南游汴梁，岁月既久，志气弥坚，师资之道过於胶漆，玄关妙挞多所启明。一日一祖师赴蓬壶之约，遗物离人而入於天矣。大葬礼毕，西游凤翔，乞食於墦溪太公垂钓之所，战睡魔，除杂念，前后七载脸不占席，一蓑一笠，虽寒暑不变也，人呼为蓑衣先生，妙合虚无，理通玄奥？复归刘蒋，以为先师旧隐之地，恋恋不能舍去。大定戊申春二月，世宗闻其名，遣使召赴阙，所赐甚厚，待诏於天长观，久之，奉劫主行万春醮事。逮四月朔，以中旨住持全真堂，仍御书篆额。五月初一日召见於长松岛，秋七月十日再召见，剖析天人之理，演明道、德之宗，甚惬上意。应制献《瑶台第一层》曰：宝运龙飞，当四海群仙降迹时。万机多暇，三灵协赞，不动枪旗。玉楼金殿广间，月台风榭临池。静无为，泛彩舟，呜棹凉蕈枰暮探。惟前王创业，太平难遇，道难期会。逢天佑，遐荒入贡，玄教开迷。坐朝垂听，暇伴赤松，谈论希夷。胜驱驰，向人问一度，天外空归。上览之大悦，薄暮言归。翌日遣中使赐桃一盘，先生不食茶果已十有余年，以其圣恩过厚，强餐一枚。至中秋得旨还山，仍赐钱十万，表而辞之。逮己酉岁二｀月，鹤驾出燕台，抵关陕间，忽闻哀诏下，先生叹曰：呜呼，生死之大，贵为万乘，富有四海，不能终於百年，若之何哉。遂浩然有西归之志。度函谷，历终南，随方阐化，玄风为之或然。明昌之改元也，东还海上，归隐栖霞，修建坛宇。比及戊辰岁，道价鸿起，名满四方，天子嘉之，劲赐为太虚观，仍加赐玄都宝藏六千余卷，以为常住。居无何，兵革满河朔问，宋使洎金使各持诏来宣，同日北方大蒙古亦使便宜刘仲禄来宣。人皆以为师当南行，盖南方奉道之意甚厚，而北方则杀戮大过，况复言语不通。而我师不言，但选门人之可与共行者得一十八人，同宣差刘仲禄西行。过蓟，至德与府，寓於龙阳观，以诗寄燕京诸友云：十年兵火万民愁，千万中无一二留。去岁幸逢慈诏下，今春须索冒寒游。不辞岭北三千里，仍念山东二百州。穷急漏诛残喘在，早教身命得消忧。过白骨甸，阴风积雪，寒入骨髓，险阻艰难，备尝之矣，乃作长篇古调以记行色云：金山东畔阴山西，千岩万壑钻深溪。溪边乱石当道外，古今不许通轮蹄。前年军兴二太子，修道架桥彻溪水。今年吾道欲西行，车马喧阗复经此。银山铁壁千万重，争头竞角夸清雄。日出下观沧海近，月明上与天河通。参天松如笔管直，森森动有百余尺。万株相倚郁苍苍，一乌不呜空寂寂。羊肠孟门压太行，比斯大略犹寻常。双车上下苦敦撷，百骑前后多惊惶。天池海在山头上，百里镜空含万象。悬车东马西下山，四十八桥低万丈。河南海北山无穷，千变万化规模同。未若兹山太奇绝，磊落峭拔如神功。我来时当八九月，半山已上皆为雪。山前草木暖如春，山后衣袅玲如铁。西行数万里，凡所见山形水势，奇人怪物，不与中国同者甚多。是时成吉思皇帝方守算端国未下，宣差刘仲禄乃以师见，帝劳之曰：他国征聘皆不应命，远逾万里而来此问，朕甚嘉之。对曰：山野奉诏而起者天也，非人力之所为也。上赐之食，食毕问曰：真人远来，有何长生之药以资朕乎。师曰：但有卫生之道，而无长生之药。上爱其诚实，由是每日召见即劝之少杀戮，减嗜欲，前后数千言，耶律晋卿方为侍郎，录其言以为《玄风庆会录》，皇帝皆信而用之。问镇海曰：真人当以何为号。镇海奏曰：有人尊之日父师者，有日真人者，有日神仙者。上日从今已往，可以神仙号之。至癸未春首奉旨以甲骑数千送还燕京，劫改天长观为长春宫，更修白云观，合而为一，以北宫万岁山太液池并赐之，改为万安宫，诏天下出家善人皆隶焉，仍赐之以金虎符，便宜行事，前后所受诏劫甚多。师既住持长春宫而教化大行，全真之道翕然而兴，主持醮坛，祈风梼雨，刻期不差，如影响焉，千门万户莫不归向。师方逍遥自得，凡午斋之余，必以数骑往游万安宫，骯山溪之富盛，乐禽鱼之暮息，日凡一往，将暮则归。岁在丁亥六月二十有三日，因疾不出，人报巳午问，雷雨大作，太液池之南岸崩裂，水入东湖，声闻数十里，电鳌鱼鳌尽去，池遂枯竭，北口山壁自摧。师闻之笑曰：山摧池枯，吾将与之俱乎。七月初四日，师谓门人曰：昔丹阳尝授记於予云：吾没之后，教门大兴，四方往往化为道乡，公正当其时也，住持大宫观，皆劫赐名额，仍有使者佩符乘传，此时乃功成名遂归休之时也。丹阳之言一一皆验，吾归无遗恨矣。既示疾，九日午后一刻升宝玄堂留颂云：生死朝昏事一般，幻泡出役水长闲。微光现处跳乌兔，玄量开时纳海山。挥斥八弦如咫尺，吹虚万有似机关。狂辞落笔成尘垢，寄在时人妄听问。遂归葆光堂，栩栩然蝶化矣。是时有青鸾白鹤徘徊上下，瑞气弥漫，仙音缭绕，乘空而去，官寮士庶靡不瞻拜，殡於白云观之处顺堂焉。三年之后，启棺更衣，手足如绵，颜采如生，所有歌诗、杂说、书简、论议、直言、语录，日《墦溪集》、《呜道集》、《西游记》，近数千首，见行於世。
　　雪峰赞曰：乾坤作堂屋，日月为灯烛。楼霞一老仙，俯仰於中宿。对众口谈天，语句喷冰玉。开启玄微机，潜享高穹禄。暖炼神何清，神光炫二目。起立身何轻，清风生健足。大道兴不兴，到处人心服。金丹成未成，白云满岩谷。
　　赞曰：仆尝游燕台，见三人相与论丘仙黄之功德，其一人曰：我以为翻水溪边七年苦志，宝玄堂上数载流光，炼金丹太药之基，种火枣交梨之树，出神入梦，斡地回天，此功德之最大者也。其一人曰：非也，我以为修官立观，传教度人，开全真七朵之莲，种无影三花之树，受簪冠者半天下，谈道德者匝世闲，无人不饮於重玄，有物尽沾於至化，此功德之最大者也。其一人曰：乃二公之所说，见其小不见其大，得其赢不得其精，取太山之半拳，拾邓林之一叶也。我则以为当蒙古之锐兵南来也，饮马则黄河欲竭，呜镝而华岳将崩，玉石俱焚，贤愚并戮，尸山积而依稀犯斗，血海涨而髡鬣弥天，赫威若雷，无赦如虎。幸我长春丘仙翁应诏而起，一见而龙颜稍霁，再奏而天意渐回，诏顺命者不诛，许降城而免死，宥驱丁而得赎，放虏口以从良，四百州半获安生，数万里率皆受赐，所谓展臂拒摧峰之岳，横身遮渍岸之河，救生灵於鼎擭之中，夺性命於刀锯之下，不啻乎百千万亿，将逾於秣禳京垓。如此阴功，上通天意，固可以碧霄往返，白日飞升，又何用於九转丹砂、七还玉液者也。张神童诗云：翻汉炼就九还砂，道德文章第一家。三岛有期应去也，至今鸾鹤唳栖霞。
　　金莲正宗记春之四竟
　　金莲正宗记卷之五
　　林间羽客柠砾道人编
　　玉阳王真人
　　先生讳处一，号曰玉阳子，王其姓也，家居宁海之束牟。幼丧其父，事母至孝。体貌魁梧，为儿童时不杂嬉戏，好诵云霞方外之语。七岁遇束华教主，授以长生久视之诀。年一十有四岁也，偶步山间，见一老翁坐於盘石之上，呼之使来，摩其顶而谓之曰：汝他日必扬名於帝阙，当与玄门作大宗师。言毕乃起，曳杖而行。先生从而不舍，启曰：公何人也。．答曰：我乃玄庭宫主也。回首不知所在。自兹之后，语言放旷，不与世合，行止颠狂。适大定春二月中，因暇日游宴至范明叔之遇仙亭，乃见终南山重阳祖师在焉。祖师观其骨格非凡，乃曰：汝肯从吾否乎。先生曰：仆所愿也，敢不唯命。遂侍左右，与丘、刘、谭、马定为莫逆之交，修真秘诀，靡不穷讨。祖师呼而告之曰：文登县铁查山云光洞，是汝登真之所，可以往居，幸无息懈。汝之名号，他日吾与汝送去。先生於是拜辞而归，隐於洞中。至四月问，祖师将游龙泉，借范明叔伞以蔽日，丘、刘、谭、马先行，祖师在后可半里许，忽掷伞於空中，飘飘然起西北而飞不知所往。丘、刘辈惊，反走而问其所由，曰：搏扶摇而上，不知所以然也。自辰至哺，伞乃堕於云光洞前，击破其柄，中有道号曰：介阳子，名处一。介音竹，篇韵中本无此字，盖祖师之所撰也，字作七人，表金莲七朵之数。大约掷伞处与云光洞相去二百余里。先生得之，他日来谢，祖师赠之诗云：修行事理记丁宁，只要心中静裹明。眼界不生龙自住，鼻门无闭虎常停。舌根退味心神爽，耳内除声肾水清。南北混融归一处，束西交媾灭三彭。木金厮枚盘桓住，婴姥相随自在行。结作金丹出顶上，五光射透彩云棚。先生拜而受之。从此之后，往来於登、宁之问，夜则归於云光洞口，偏翘一足独立者九年，东临大海，未尝昏睡，人呼为铁脚先生。丘真人赞之曰：九夏迎阳立，三冬抱雪眠。如此炼形九年而入於大妙，顺行逆行，或歌或舞，出神入梦，接物利生。适大定戊申岁，世宗闻其道价甚高，仍遣使以币聘之，遂赴阙。僧徒怀嫉拓心，多输金於中使，以为先生非真仙也，鸩酒可以验之。上以为然，乃赐之三杯。先生饮讫，殊不烦躁，终莫能害。上乃惊谢，赐之金冠法服，驷马安车，劫建全真堂以居之，仍御书额。己酉岁清明后五日，得中旨还故山，复赐之金帛巨万，表而辞之。逮承安三年秋八、月，章宗诏求隐逸，召至阙下，朝於便殿，应对如流，天子大悦，劝赐体玄大师，创修真观以居之。泰和壬戌岁，劲赴亳州太清宫，主行普天醮事，万鹤翱翔，太上现於云中，面赭於日，先生有诗云：圣感传宣出洞天，金门演教庆无边。东方云海玉阳子，特受皇恩第四宣。自此之后，还归云光洞，度道士者千余众。东牟有迟金者，豪家也，待师甚厚，一日一忽冒风邪，百医不能疗，遂不起。先生悯之，即令煮青鱼五十尾，以饼卷而餐之。既饱而起行步如飞，一方骇然，望风从化。师乞食至登州福山县，见潘山人身殁将葬，以手拢两耳，喝言地府不得收，须臾即起，饮啖自若。其子多以财货谢之，先生微笑，拂袖而去。方在宁海时，＇二凶徒欲加害於先生，各持杖邀师同饮，俟醉而共加捶焉。未及其酣，二人自相欧击，其人中痛而死。观者惊惶，以为必多相累，无所逃窜，先生即大呼曰：东岳不得收。须臾即苏，众忧遂解。行至济阳县，告法名者甚多，将及三鼓，先生濡毫落纸，书作贼人二字，复厉声言有贼，众皆出门，见执兵器者数人，惊惶逃窜，不知所往。圣水洞前有巨石，斜出可数丈许，游历者颇以为惧，众议去之，锤凿俱兴，数日击毁百分未及其一，师笑而往，运锤三击，士尸若雷霆，石已坠矣，仍有紫烟罩满岩谷，三日方散。大定丙午岁，重阳降迹之日，丹阳飞骨之期，先生赴琅琊村，诱化船户尽焚鱼网，遂感海市现於东南，重楼翠阜，具阙珠宫，惊骇数郡。因借东坡韵书一篇，文多不载。以至祷龙即雨，烹鸡复还，漏瓶注酒，枯极生枝，不可备录。逮真佑丁丑岁四月二十三日，有五色云自东南来，二青衣捧诏而下，旌幢蔽天，众皆瞻礼。先生告门人曰：三日已前，众圣皆至。言讫焚香朝礼十方，索笔书颂云：跃出乾坤造化权，神光晃朗遍诸天。飘飘鹤驭超三界，喜受金书玉帝宣。落笔而卧，奄然返真，祥光溢於山谷，瑞气覆於川原，数日不散。平生所集歌诗近千余首，目之日《清真集》、《蕾买光集》，盛行於世。
　　赞曰：炼精玉阳，韬光圣水，竹伞柄中，暗传名号，铁查山下，多做工夫。三冬抱雪以安眠，九夏迎阳而坤立，故能混南北而归一处，媾东西而灭三彭。累遭仙圣之传言，四感帝王之降诏，饮鸩酒而容光不改，焚鱼网而海市横空。潘公己死，听三喝以重苏，迟老久瘫，赐一养而再起。童子出从於炉内，老君高显於云端。手举铁锤，巨石己闻於落涧，口传玉诀，群山竟见於摇峰。无根根上枝叶重生，没底壶中酒嘐不漏。鹤降而坛前屡舞，鸡烹而架上重呜。盗者执兵而反逍，凶徒举杖而自欧。跃出乾坤之造化，斡回日月之机关。席下门徒，亲度者数千百众，平生手段，共传者三十六端。故能受玉帝之宣，赴金莲之会也。张神童诗云：名高曾受帝王宣，感得金书赐体玄。道德已成神已化，铁查山下水依然。
　　金莲正宗记卷之五
　　林间羽客柠砾道人编
　　广宁郝真人
　　先生讳璘，号恬然子，自称太古道人。家世宁海，历代游宦。先生朝列之从弟也，事母至孝，资质丰美，不慕荣仕，深穷卜筮之数，黄老庄列未尝释手。凡遇林泉幽寂之地，则徘徊而终日忘返。大定丁亥秋，货卜於市，士大夫环列而坐，重阳最后至，背面而坐，先生曰：何不回头。重阳曰：只恐先生不肯回头。先生颇惊，遽起作礼，邀赴他所闲话，往来问答，如石投水。先生献诗云：同席诸君乐太古，未明黑白希夷路。今朝得遇达人吟，伏望先生垂玉句。重阳答曰：口爱郝公通上古，口谈心甲神仙路。足问翠雾接来时，日要先生清静句。先生览之，得意而归。至来年戊子岁三月中，专往昆箭山烟霞洞焚香敬谒，甘洒扫之役，重阳乃赐之法名曰大通，号日广宁子，与丘、刘、谭、马同侍左右。逮七月间，重阳令诸弟子皆归宁海，惟丘公侍侧，不数日复命丘公往呼太古，既至，乃告之曰：我有布袖剪去两袖，我要替背，与汝过冬，自缀袖去。先生拜而受之。盖象古人传衣之法也。自是之后，重阳南归汴梁，先生往来河北。乙未岁，乞食於沃州，方悟重阳密语，涣然开发，遂往桥上默然静坐，饥渴不求，寒暑不变，人绩则食，不绩则否，虽有人侮狎戏笑者，不怒也，志在忘形。如此三年，人呼为不语先生。一夕天色昏冥，偶醉者过，以是蹴先生於桥下。默而不出者七日，人不知者以为先生何往。忽值客官乘马将过而马惊跃，捶之不进，客遂堕马，问左右曰：桥下必有怪事，不然，何吾马之惊也。命左右往视之，则一道者奄然正坐，问之则不语，以手画地曰：不食七日矣。州民闻之，争往绩食，焚香请出，但摇手不应，只於桥下复坐三年，水火颠倒，阴阳和合，九转之功成矣。乃听然而起，杖屦北游，盘桓於真定问，往来请益者不知其数。大兴宫观，升堂诱化，玄风为之炽盛。以《悟南柯》示众云：地肺重阳子，昆箭太古仙，二人结约未生前。托居凡世，飞下大罗天。共阐玄元教，行藏度有绿，奈何不悟似流泉。别后相逢，再约一千年。自明昌后，复归束州别建琳宇，多度门众。预於三年以前，命匠者凿为地宫，梵之以璧，日凡一往，偃息其中，告之曰：腊月三十日打算。如是三年，法体康健。语门人曰：师真有蓬莱之约，吾将归矣。言讫，外而返真，正当腊月三十日也，享春秋者八十有四。平生歌颂，深明龙虎颠倒之说，牵引卦爻升降之数，目之日《太古集》，大行於世。
　　赞曰：广宁道人，穷探《易》象。憎俗态而顿抛妻子，慕玄风而喜受簪冠。归、隐於烟霞洞中，恭礼於重阳席下。工夫展转，手段施呈，茂扬太古之精华，吸尽全真之骨髓。按龟蛇而交结，运龙虎以盘旋。宁海市中暗得传衣之妙，沃州桥下坚持炼气之功。身外观身，口中安口，三彭灭而水火颠倒，四气流而铅汞调和，自然九转丹成，三华果结。卒赴蓬壶之旧约，预占腊月之尽期。若非迹寄人问，心通象外者，其孰能与於此乎。张神童诗云：处市居山任自然，静中参透易中玄。而今醉外蓬莱上，万古人传太古仙。
　　金莲正宗记卷之五
　　林间羽客柠砾道人编
　　清静散人
　　仙姑者，孙忠斓之幼女也，家世宁初，母梦七鹤积毯舞於庭中，良久六鹤飞去，独一鹤入于怀中，觉而有娠，乃生是女。性甚聪慧，在闺房中礼法严谨，素善翰墨，尤工昤咏。既升，适马氏生三子，皆教之以义方。适大定丁亥冬，重阳先生来自终南，马宜甫待之甚厚，仙姑未之纯信，乃锁先生於庵中百有余日，不与饮食，开关视之，颜采胜常，方始信奉。仍出神入梦，种种变现，惧之以地狱，诱之以天堂，十度分梨，六番赐芋，宜甫遂从师入道，仙姑尚且爱心未尽，犹豫不央，更待一年，始抛三子，竹冠布抱#1，诣本州金莲堂礼重阳而求度。先生赠之诗曰：分梨十化是前年，天与佳期本自然。为甚当时不出离，元来只待结金莲。仍赐之法名日不二，道号日清静散人，授以天符云篆秘诀而已。重阳乃南归汴梁而委蜕焉，丘、刘、谭、马负其仙骨，归葬终南，仙姑闻之，迤逦西迈，穿云度月，外雪眠霜，毁败容色而不以为苦。逮壬辰之春首，亦抵京兆赵蓬莱宅中，与丹阳相见，参同妙旨，转涉理窟。丹阳乃赠之以《炼丹砂》曰：奉报富春姑，休要随予，而今非妇亦非夫。各自修完真面目，脱免三涂炼气莫教厅，上下宽舒，绵绵似有却如无。个裹灵童，调引动，得赴仙都。仙姑谢而受之，相别东西，各处一方，炼心环堵。七年之后，三田返复，百窍周流。遂起而束行，游历洛阳，劝化接引，度人甚多。一旦书《卜算子》云：握固披衣候，水火频交媾。万道霞光海底生，一撞三关透。仙乐频频奏，常饮酝酬酒。妙药都无顷刻问，九转丹砂就。书毕告门人曰：师真有约，各赴瑶池，仙期至矣。沐浴更衣，问左右曰：天气早晚。皆对曰：卓午矣。遂结踟趺，奄然端坐而处顺焉，颜色如生，香风满室，瑞气缭绕，低覆原野，终日不散，时壬寅年十二月二十九日也。当此之际，丹阳方居宁海环堵之中，仰而视之，见仙姑乘五色祥云飘飘然在空悬之中，笑而言曰：吾先归蓬闻矣。丹阳闻之，拂衣而起舞，因作《醉仙令》以自庆云。
　　赞曰：不二名高，守一功大。降自富春之族，生从忠翔之家，配丹阳超世之才，殖宁海半州之产。割爱顿抛於三子，投玄往拜於重阳。毁光容而西度终南，冒风霜而束离海上。七年环堵，炼成九转丹砂，一句真诠，撞透三关正路。六回赐芋，十化分梨，栽培劫外之因绿，反复壶中之造化。养胎仙而心游汗漫，委蜕壳而身到蓬莱。大矣哉，懋矣哉，独分一朵之金莲，得预七真之仙列者也。张神童诗云：洗尽胭脂两脸霞，十年辛苦种黄芽。功成稳跨青鸾背，开到金莲第七华。
　　金莲正宗记春之五竟
　　＃１『抱』疑为『袍』。
　　
