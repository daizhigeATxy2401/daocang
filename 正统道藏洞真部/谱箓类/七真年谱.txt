七真年谱
　　经名：七真年谱。一卷。元李道谦撰。底本出处：《正统道藏》洞真部谱录类。
　　七真年谱
　　门下夷山李道谦编
　　宋徽宗政和二年壬辰，重阳祖师生於是年十二月二十二日。按北平王粹所撰传云：全真祖师王嘉字知明，号重肠子，京兆咸阳人。世以赀产着姓，后迁终南县刘蒋村。其母感异梦而妊，及二十有四月乃生，始名中孚，字允卿。自稚不群，既长，美须眉，躯干雄伟，志个傥，不拘小节。弱冠修进士业，系京兆学籍，善於属文，才思敏捷，尝解试一路之士。然颇喜弓马，金天眷初乃慨然应武略，易名世雄，字德威。后入道，改称今名字焉，仍以害风自呼之。
　　政和三年癸巳，重阳祖师二岁。
　　政和四年甲午，重阳祖师三岁。
　　政和五年乙未，重阳祖师四岁。
　　政和六年丙申，重阳祖师五岁。
　　政和七年丁酉，重阳祖师六岁。
　　重和元年戊戌，重阳祖师七岁。
　　宣和元年己亥，重阳祖师八岁。此年正月初五日，清净孙仙姑生於宁海州。
　　宣和二年庚子，重阳祖师九岁。
　　宣和三年辛丑，重阳祖师十岁。
　　宣和四年壬寅，重阳祖师年十一。
　　宣和五年癸卯，重阳祖师年十二。是年三月初一日，长真谭真人生於宁海州，始名玉，字伯玉。五月二十日，丹阳马真人生於宁海今之降仙坊。按传；初名从义，字宜甫，本关中扶风人，五代兵乱，迁海上。
　　宣和六年甲辰，重阳祖师年十三。
　　宣和七年乙巳，重阳祖师年十四。
　　钦宗靖康元年丙午，重阳祖师年十五。
　　金太宗天会五年丁未，重阳祖师年十六。
　　天会六年戊申，重阳祖师年十七。其年长真真人六岁。按密国公撰真人碑云：六岁因戏堕於井，人急下救之，见公安坐水上，随挈而出。
　　天会七年己酉，重阳祖师年十八。
　　天会八年庚戌，重阳祖师年十九。
　　天会九年辛亥，重阳祖师年二十。
　　天会十年壬子，重阳祖师年二十一。
　　天会十一年癸丑，重阳祖师年二十二。
　　天会十二年甲寅，重阳祖师年二十三。
　　天会十三年乙卯，重阳祖师年二十四。
　　天会十四年丙辰，重阳祖师年二十五。
　　天会十五年丁巳，重阳祖师年二十六。此年长真真人年十五，密国公作真人碑云：公十有五岁而志于学，其《葡萄篇》已脍炙人口。
　　天眷元年戊午，重阳祖师年二十七。按传：天眷初应试武举，易名世雄，字德威。
　　天眷二年已未，重阳祖师年二十八。
　　天眷三年庚申、重阳祖师年二十九。正月初三日，广宁郝真人生於宁海州，初名升，字财未闻也。
　　皇统元年辛酉，重阳祖师年三十。
　　皇统二年壬戌，重阳祖师年三十一。其年三月十八日，玉阳王真人生於宁海州。
　　皇统三年癸亥，重阳祖师年三十二。
　　皇统四年甲子，重阳祖师年三十三。
　　皇统五年乙丑，重阳祖师年三十四。
　　皇统六年丙寅，重阳祖师年三十五。
　　皇统七年丁卯，重阳祖师年三十六。七月十二日，长生刘真人生於东莱之武官庄。
　　皇统八年戊辰，重阳祖师年三十七。是年正月十九日，长春丘真人生於登州栖霞县之滨都。玉阳真人年七岁，按真人《云光集》自序云：余七岁遇束华帝君於空中，警觉不令昏昧。
　　海陵天德元年己巳，重阳祖师年三十八。
　　天德二年庚午，重阳祖师年三十九。
　　天德三年辛未，重阳祖师年四十。
　　天德四年壬申，重阳祖师年四十一。
　　贞元元年癸酉，重阳祖师年四十二。
　　贞元二年甲戌，重阳祖师年四十三。
　　贞元三年乙亥，重阳祖师年四十四。
　　正隆元年丙子，重阳祖师年四十五。
　　正隆二年丁丑，重阳祖师年四十六。
　　正隆三年戊寅，重阳祖师年四十七。
　　正隆四年己卯，重阳祖师年四十八。此年六月望日，师饮酒於终南甘河镇，会二仙人被发披毡，而年貌同一，其人徐曰：此子可教。因授以口诀。故师《遇真》诗云：四旬八上始遭逢，口诀传来便有功。其所遇者，纯阳吕真君也。
　　正隆五年庚辰，重阳祖师年四十九。中秋日，师於醴泉县再遇真仙传秘语五篇，且曰：速去束海，投谭捉马。已而真仙忽失所在。
　　世宗大定元年辛巳，重阳祖师年五十。於终南南时村凿圹丈余，封高数尺，以活死人目之，坐於墓中。又於四隅各植海棠一株，人问其故，答曰：吾将来使四海教风为一家耳。
　　大定二年壬午，重阳祖师年五十一。是年坐活死人墓中。
　　大定三年癸未，重阳祖师年五十二。秋，填活死人墓，迁刘蒋村，结茅与玉蟾和公、灵阳李公三人同居，即今之祖庭重阳万寿宫也。
　　大定四年甲申，重阳祖师年五十三。师《全真集》自序云：余尝从甘河拥酒一葫欲归庵，道逢一先生叫云：害风肯与我酒吃否。余与之，先生一引而尽，却令余以葫取河水。余取得水授与先生，先生复授余，令余饮之，乃仙酣车。又曰：子识刘海蟾否。余曰：但尝见画像耳。先生笑之而去。
　　大定五年乙酉，重阳祖师年五十四。是年於终南上清太平宫壁上书云：害风害风旧病发，寿命不过五十八。两个先生庾定来，一．灵真性成搜刷。
　　大定六年丙戌，重阳祖师年五十五。是岁於长安滦村吕道人庵壁书云：地肺重阳子，呼为王害风。来时长日月，去后任西东。作伴云和水，为邻虚与空。一灵真性在，不与众心同。此年长春真人年一十九，弃俗入道，居昆箭山。
　　大定七年丁亥，重阳祖师年五十六。於四月二十六日将刘蒋村茅庵自焚之，婆娑舞於火边。人问，答：茅庵烧了事休休，次有人人却要修。是日宿甘河镇，辞众日：余东海捉马去。五月过北郁山上清宫，题其壁云：丘谭王风捉马刘，昆仑顶上打玉球。你还般在寰海内，赢得三千八百筹。至今石刻犹在。闰七月十八日，抵宁海州，会丹阳真人洎高巨才，邀师於范明叔怡老亭。九月，长春真人自昆箭山来谒祖师于全真庵，请为弟子，祖师训名处机，字通密，号长春子，仍赠之以诗。祖师又於广宁真人卦肆前背坐感发之，广宁从至朝元观，祖师授以口诀及以二词付之。祖师於十月一日就丹阳宅内，锁门居环，百日为期，约五日一食，化丹阳夫妇。是冬，长真真人就环内出家，祖师训名处端，字通正，号长真子，时四十五岁矣。
　　大定八年戊子，重阳祖师年五十七。正月初十日出环，分梨十化毕。二月初八，丹阳真人出家，祖师训名釭，字玄宝，号丹阳子，时年四十六。是日玉阳真人自牛仙山来，愿为门弟子，祖师训名处一，时年二十七。二月晦日，祖师挈丹阳、长真、长春、玉阳入昆箭山石门口开烟霞洞居之。三月，广宁真人来昆箭山出家，祖师训名璘，号恬然子，时二十九岁。八月，祖师挈五真人自烟霞洞迁居文登县姜实庵，立七宝会。
　　大定九年己丑，重阳祖师年五十八。春，玉阳真人辞祖师，隐居查山。四月，祖师引丹阳、长真、长春、广宁迁居宁海州金莲堂。途中至龙泉，以所执伞柄内盛介阳子号，乘风而起，至查山玉阳公前堕地，盖赐公之号也。重午日，孙仙姑诣金莲堂出家，祖师训名不二，号清今散人，时年五十一。六月，广宁真人辞祖师，亦居查山。八月，祖师立金莲会。九月，诣登州福山县，立三光会，於蓬莱立玉华会。是月，祖师领丹易、长真、长春西至莱州，化长生真人出家，训名处玄，字通妙，号长生子，时年二十三。十月，於掖县立平等会。是月挈四子至汴梁，寓磁器王氏旅邸中。
　　大定十年庚寅，重阳祖师於正月初四日召丹阳、长真、长春立於榻下，时长生遁去，曰：丹阳已得道，长真已知道，吾无虑矣。处机所学，一听丹阳。处玄，长真当管领之。吾今赴师真之约耳。丹阳请留颂，师曰：吾已书於长安滦村吕仙庵矣，今口授汝。言讫而逝。是年闰五月，於正月十一日始立春，是止五十八岁矣。四子尽礼，权座于孟宗献之花圃。既而丹阳真人率三友入关，谒和、李二真人于终南太平宫。会史处厚于京兆，刘通微、严处常于终南。二真人乃祖师之友，三子亦祖师之弟子也。
　　大定十一年辛卯，丹阳真人年四十九。是年与三友居刘蒋祖庵，修治葬所。十月，广宁真人入关，乞食于京兆府。
　　大定十二年壬辰，丹阳真人年五十。春，於长安化自然钱，率三友复往汴梁，迁祖师仙柩西归，葬于刘蒋村祖庵。九月，广宁真人西游岐山，偶得名大通，字太古，号广宁子。
　　大定十三年癸巳，丹阳真人年五十一。是年四师刘蒋居丧守坟。六月，广宁真人度大庆关东归。
　　大定十四年甲午，丹阳真人年五十二。二月，庆宁真人至真定，默坐于朝天门外。八月，丹阳、长真、长生、长春於鄂县秦渡镇真武庙月夜共坐，各言其志，丹阳罚贫，长真国是，长生阙志，长春国闲，翼旦乃别。丹阳刘蒋居环，长真居洛阳朝元宫，长生居洛阳市土地庙，长春西入翻溪。事见《金玉集》。
　　大定十五年乙未，丹阳真人年五十三。是年长真真人乞食於磁州二祖镇，遇一妄人欧落二齿，市人共怒之，欲明於官，真人吐之而去。二月，广宁真人坐沃州石桥下。夏，清摩散人入关，致祭祖庭，既而出关，居洛阳风仙姑洞。
　　大定十六年丙申，丹阳真人年五十四。长真真人此岁游历治州，居白家滩。六月中，广宁真人夜梦神人复授《易》之大义，既寤，明朝挥三十三图，事见《太古集》。
　　大定十七年丁酉，丹阳真人五十五。长真真人行化於高唐县，与荼肆昊六书龟蛇字，曰：可置之壁问，以镇火灾。是年县城大火，唯荼肆乃免。
　　大定十八年戊戌，丹阳真人年五十六。於八月一日刘蒋出环，西游陇山华亭行化。长生真人是年迁洛城东北云溪洞居之，门徒日集，凿三井洞。
　　大定十九年己亥，丹阳真人年五十七。二月十五日，於华亭县挈李大乘同居环百日，至八月迁陇州佑德观，居环十一月，十八日出环，宿勾兜堡，化解元李子和出家。长真真人游历卫州，获嘉县府君庙居之。
　　大定二十年庚子，丹阳真人年五十八。是年春，京兆章台街赵蓬莱施宅为庵，请真人居环。八月二十四日，长安僚庶请祈雨，真人作诗，期以二十五日，雨足，至期果应。见《金玉集》。长真真人西游同州，居西里庵。长春真人自墦溪迁居陇州龙门山。
　　大定二十一年辛丑，丹阳真人年五十九。四月初，於鄂县刘蒋村张朝散竹园庵内居环，中元日作黄录醮罢，复归祖庵。长真真人居华阴县纯阳洞，长生真人东归莱州。
　　大定二十二年壬寅，丹阳真人年六十。此年四月东归宁海，十二月行化文登，渔户焚网者甚众。初八日，海市见于南海之上，士人以诗庆之。长生真人居武官建庵，往《道德》、《黄庭》等经。秋，玉阳真人来宁海谒丹阳真人，同宿於金莲堂。广宁真人居真定府，升堂演道，听众常数百人。十二月二十九日，清争孙仙姑升仙于洛阳，年六十四矣。
　　大定二十三年癸卯，丹阳真人年六十一。四月行化芝阳，下元日文登作醮，祖师现於空际白龟之上。丹阳於十二月二十二日升仙於莱阳县游仙宫，长生、玉阳二真人同主葬事，守坟百日，各归其隐所。
　　大定二十四年甲辰，长真真人年六十二。是年正月十八日，长生真人於昌阳县姜守争家作醮，巳，午问重阳祖师云冠绛服，丹阳真人三髻，现於空际彩云之上。五月早，登郡太守请长生真人祈雨，海市现於竹岛。明日，丹阳真人现於应仙桥之西北，是日雨足。
　　大定二十五年乙巳，长真真人年六十三。是岁四月初一日升仙於洛阳朝元宫，其畅道接物诗词，目曰《水云集》，行于世。
　　大定二十六年丙午，长生真人年四十。冬，长春真人下龙门山，居终南祖庵。
　　大定二十七年丁未，长生真人年四十一。是年十一月十三日，玉阳真人奉诏至燕，帝问延生之理，师曰：惜精全神，修身之要，端拱无为，治天下之本。上待以方外之礼。
　　大定二十八年戊申，长生真人年四十二。此年二月，长春真人奉韶至阙下，十一日圣旨令主万春节醮，蒙赐巾袍。四月，劫居宫庵。五月十八日，召见於长松岛。七月，应制进词五首，中秋得旨还终南山，是月，玉阳真人亦得旨还山。十二月，上弗豫，遣使复召玉阳真人，真人谓使者曰：恐不及再睹天颜矣。
　　大定二十九年己酉，长生真人年四十三。正月初三日，玉阳真人至都，嗣君命真人为先帝主醮而归。
　　章宗明昌元年庚戌，长生真人年四十四。重午日，莱阳县刘植请玉阳真人斋，且以无嗣告於师，师曰：公富而好礼，未应绝也。为写四四应真四字，明年四月十四而生子，来乞名，师曰：吾已与名应真矣，今日纯阳真君降世辰也。
　　明昌二年辛亥，长生真人年四十五。是岁十月，长春真人东归栖霞，住太虚观。
　　明昌三年壬子，长生真人年四十六。冬十月，长春真人芝阳洞作醮。
　　明昌四年癸丑，长生真人年四十七。
　　明昌五年甲寅，长生真人年四十八。秋九月，长春真人福山县醮，天门开，瑞鹤现，有诗见《墦溪集》。
　　明昌六年乙卯，长生真人年四十九。
　　承安元年丙辰，长生真人年五十。
　　承安二年丁巳，长生真人年五十一。六月，玉阳真人被召，七月初三日见於便殿赐坐，帝问以养生之道，抵暮方归。翼日，赐体玄大师号及紫衣，劝赐燕都修真、崇福二观，俾真人任便居之，月给斋钱二百襁。冬，长生真人奉召赴阙，帝问以至道，师曰：至道之要，寡嗜欲则身安，薄赋敛则国泰。帝曰：先生广成子之言乎。劲近侍馆谷于天长观。
　　承安三年戊午，长生真人年五十二。应对悉合上意，三月得旨还山，劫赐观额五道，曰灵虚，曰太微，曰龙翔，曰集仙，日妙真，令立观度人。玉阳真人犹居都下。春，终南吕庵主至都，师为请祖庵为灵虚观，以劫牒付吕，俾知观事，仍以诗送行。夏，师得旨东归侍亲。
　　承安四年己未，长生真人年五十三。是年长春真人芝阳作醮。
　　承安五年庚申，长生真人年五十四。
　　泰和元年辛酉，长生真人年五十五。是年游广陵，着《天道罪福论》。玉阳真人奉诏诣亳州太清宫作普天醮，有诗见《云光集》。　　
　　泰和二年壬戌，长生真人年五十六。滨州作醮，有琼葩玉树之瑞，有诗见《盘阳集》。长春真人芝阳作醮。
　　泰和三年癸亥，长生真人年五十七。此年二月初六日升仙於武官灵虚观。玉阳真人奉诏诣亳州太清宫作普天醮，临坛度道士千余人。
　　泰和四年甲子，长春真人年五十七。
　　泰和五年乙丑，长春真人年五十八。夏五月，莱州醮，有瑞鹤彩云现，有词见《墦溪集》。
　　泰和六年丙寅，长春真人年五十九。
　　泰和七年丁卯，长春真人年六十。元妃施道经二藏，一驿送栖霞太虚观，一驿送圣水玉虚观。
　　泰和八年戊辰，长春真人年六十一。
　　大安元年己巳，长春真人年六十二。是年游鳌山，有诗二十首。玉阳真人七月十四日至北京，应孛木鲁参政之请也，居华阳观。是时大旱，僚庶告真人雨期，真人曰：十七日沾足矣。至日果应。
　　大元庚午，长春真人年六十三。夏，玉阳真人蓟州玉田县醮毕，谓众曰：北方道气将回，空中有神明往来，刀剑击触之象，莫非生灵将受苦耶。
　　大元辛未，长春真人年六十四。是年东海召至燕都，及游德兴琅山，俱有诗，见《呜道集》。
　　壬申，长春真人年六十五。是年十二月三十日，广宁真人升仙于宁海州先天观，春秋七十三矣。
　　癸酉，长春真人年六十六。
　　甲戌，长春真人年六十七。此年游昆箭烟霞洞，有诗。
　　乙亥长春真人年六十八。
　　丙子，长春真人年六十九。时居登州，金主命东平监军王庭玉责诏召师归汴京，师曰：我循天理而行，天使行处无敢违也。乃不起。
　　丁丑，长春真人年七十。玉阳真人四月二十三日升仙於圣水玉虚观，时七十六岁矣。
　　戊寅，长春真人年七十一。
　　己卯，长春真人年七十二。居莱州昊天观。是时齐鲁陷宋，八月，宋主遣使召师，不起，州牧谢曰：师居此，我辈诚有所依。师曰：吾之出处，非若辈可知也，他日恐不能留居此耳。是年五月，太祖圣武皇帝自奈蛮国遣近侍刘仲禄持韶召师，十二月仲禄至莱州。
　　庚辰，长春真人年七＋1二。正月自莱州北行，二月至燕都，四月官僚请作醮於太极宫，五月至德兴府，寓龙阳观，八月至宣德州，寓朝元观。
　　辛巳，长春真人年七十四。是年五月朔抵陆局河，七月至阿不罕山，留宋道安等九人立栖霞观，中秋日抵金山，遇白骨甸，十一月至邪迷思干城，俱有诗，见《呜道集》。
　　壬午，长春真人年七十五。春三月过铁门，达于行在，上设二帐於御喔之东以居之，时问以至道，师大略对以节欲保躬，天道好生恶杀，治尚无为清静之理。上悦，乃命左史书诸策。其详见《庆会录》、《西游记》。
　　癸未，长春真人年七十六。是岁三月七日得旨东还，赐号神仙，俾掌管天下道门，大小事务一听神仙处置，他人无得干预，宫观差役尽行镯兔，所在官司常切卫护。六月抵丰州，八月至宣德州。
　　甲申，长春真人年七十七。春二月居缙山秋阳观，三月燕京官僚请住太极宫，是月仙仗入燕都。
　　乙酉，长春真人年七十八。秋九月，荧惑犯尾宿，主燕地灾，宣抚王楫请师作醮禳之，醮竟荧惑乃退数舍矣。
　　丙戌，长春真人年七十九。夏五月，燕境大旱，僚庶请师作醮，雨随时沾足，在都名儒皆有诗贺之。
　　丁亥，长春真人年八十。夏大旱，在京士庶祷师作醮，师曰：我方留意醮事，公辈来请，所谓好事不约而同也。仍云当备二醮，以五月初一日为祈雨，三日为贺雨醮。后皆如师言。是月得旨，改太极宫为长春宫。六月，太液池涸，北口山摧，人告於师，师笑曰：山摧水枯，吾将与之俱乎。七月四日，师谓门人曰：昔丹阳尝授记於予云：吾殁之后，教门大兴，四方往往化为道乡，道院皆劝赐名额，又当住持大宫观，仍有使者佩符乘传干教门事，此汝功成名遂归休之时也。今丹阳师之言一一皆验，吾归无憾焉。九日登宝玄堂，留颂而逝。
　　后序
　　古人之有年谱，尚矣，所以着出处之实，使后世得以考观者焉。我玄门之七真，身虽游乎方外，道实满于人问。当国朝革命之际，其救世及物之功不为不腆，故封龙李翰长敬斋云：七真之救世也，真吋上帝之心也。上帝之爱民也，真藉七真之教也。不然，何为天生圣皇出，宁四海。天生长春，左右大命，相与聚精会神，同始共终哉。观此自可见矣。仆因焚诵之暇，不揆狂斐，褊考师真文集及诸家所撰传记，起重阳祖师降世之岁，讫长春真人升仙之秋，一百一十六年之问出处事迹，详节编次，通为一谱。其或一二传记所载与各师真文集不相同者，舍传记而取文集也，盖文集纪录之真，传记有所未详也。呜呼，七真始终之大盘具矣，若夫师真之尸居而龙见，雷声而渊默，神动而天随，从容无为之妙，固不得以尽笔舌形容之，今之纪者，但取其修真立教之边，姑此启诸童蒙，俾於向上诸师知所宗本，非敢以渍我同志者也。至元辛未岁中元日天乐道人李道谦书于终南祖庭之筠溪道院。
　　七真年谱竟
　　
