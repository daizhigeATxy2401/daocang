清微仙谱
　　经名：清微仙谱。元黄舜申传，陈采编。一卷。底本出处：《正统道藏》洞真部谐录类。
　　清微仙谱序
　　道在太极之先，何谓也？未有天地，已有大极，其容有先乎？吾闻之经曰：元名天地之始。始也者，岂非先天地而有者乎。今夫天，日月之往来，风雨之散润，雷霆之鼓动，人知其为天之造化，而不知其为是道之功用也。嗟夫，使是道之功用，一息而不运乎其间，则天之造化息矣。《易》不云乎：大哉乾元，万物资始，乃统天。又曰：先天而天弗违。天且弗违，而况於人乎，况於鬼神乎。而是道之秘，始不容
　　於不泄矣。故其传始於元始，二之为玉晨与老君。又再一传衍，而为真元、太华、关令、正一之四派。十传至昭凝祖元君，又复合于一。继是八传，至混隐真人南公。公学极天人，仕宋为显官，遇保一真人，授以至道，遂役鬼神，致雷雨，动天使，陆仙曹。晚见雷困黄先生，奇之，悉以其书传焉。先生覃思着述，阐扬宗旨，而其书始大备。凡有祈祷，若持左券而能不动声色，以取偿责报於渺茫冲漠之中，弗爽晷刻，何其神也。一时王公大人争欲罗致，四方来受学者以千数。或窥一斑，或剽半甲，骤加试用，靡不策效。然先生宝其书，不屑以授人，故学者浩浩，鲜睹大全之秘。近膺诏命入觐，得旨还山，予始获登先生之门。每燕暇从容，与论道妙，必极反复。虽予际遇於先生为最后，而受教於先生为最深。间一日语予曰：某老矣，阅人多矣，未有默识心通，笃信力行能如子者。此殆天授，非人力也。因悉出所受南公书以授之。采拜受之日，私窃自誓曰：采虽晚出先生之门，能淑先生之教，今又获先生之书，敢不广其传，俾千劫之下有目者，咸获争先快睹不更。复有望蓬莱隔弱水之叹，敬锓诸坚梓，嘉与四海有志之士共之。因为之说曰：是道也，原之於其始，固已先天地而有，要之於其终，又将后天地而存。呜呼，其行与之俱传於无穷矣。至元癸巳纯阳月纯阴日。建安后学陈采焚香拜手谨书。
　　清微仙谱
　　清微道宗元始上帝，至真大道，无形无名，虚无自然，万化之祖孰得而言。昔浩劫之先，凝炁成象，露至玄至妙之蕴，锡玉宸道君。后名妙玄经应化玉册，秘於清玄玉英之馆。道君即太易元炁之应运，高拱上清，敷弘至道，体至极至灵，为玉式符，而授於
　　清微真元妙化天帝，名迩凭应运开图。敷天佐极，高居太漠，洞妙自然，恢张万范，与道长存。秦时，降邾国都洞妙保化宫清微妙化府，一名元始万化宫妙化府。帝状，青衮服。
　　九天妙道真运元君杨彻。元君乃元始　一炁之化身，青首被发，龙体，乘流火出入三界，号雷霆枢辖之神。秦时，降河中府都九天长原宫。后敷弘大道，运玄妙经，授
　　九天洞明元君许龄卿。元君秦时降剑州，凤目月眉，餐髻，如二三十岁人，衣绿衣，常执玉册，与道混融，神变莫测，居九天洞清育玄宫。以玄都玉梵发而为章，授
　　玉堂天山真人朱轩。真人秦东京人，美须面白庬眉，因周室将微，世道混乱，入阆州拜许元君，证道登真，居金华山太清宫凤凰阁玄灵宫。后以雷元振光之章，授
　　太玄青惠招化扶桑真君卜冀。真君顶绿王之冠，面色莹白如玉，随州人也。因秦乱避患入阆州，拜朱真人，潜虚道妙，位证太玄。真人居角、亢二星之中昭灵府，以大道元量元光玉符，授
　　昭凝神耀保天道化元君广溶。元君降秦时，酆州人。於岁乱离入西京城，得玉符之妙，会道凝玄，汉高皇平定后，於河南府升真，居海上神州神耀府。以玉英宝章，授
　　明清道华元君丘沐。元君汉初寿州人，得宝章之旨，总万炁而会天昌，居太上左宫，都旷平府，后以道枢授
　　秦明清惠真人师复。真人汉代人也，乃东华大帝化身，神毅特达，体天运道，都龙丘山通明洞。
　　清微洞光宝衡紫华元和明道太一神景元君王宏。一名正宏。元君满月相，一字眉，凤目，披发，仗剑，朱履。太一月孛化身，统理玄枢。都玄都太冲楼右紫辉宫，后以清微隐诀元始万神香，流於人间。
　　通妙元化太一冲和元君谢晋刚。元君太极凝真，元始别体，隐化神变，未究始终。常幻质为微眇，人莫能识。默运枢轴，策役万灵，不假符图纸朱有形之物，随寓成形，发挥道妙。有内诀口口相传於世，都旸谷坛左琼瑶玉台冲和府。　　
　　清微茂晨保运金明元君彭涵原。元君双髻，面色如玉，月眉凤目，笑容。素衣，绛裙，仗剑，乘火龙。居井鬼二星之间丹昭府，领丹昭风火雷霆三万众，自为帅，以清微妙要流传人世。
　　西华通惠元君庞俏道。元君掌元始禁　书，琼章凤纪，保制劫运，安镇乾坤。云冠，青服。显汉神爵年间，后寓庚除治，治在汉州丝竹县，去邑二十五里，有二处。居西华广真宫，出三道三经，统御三界。后化身为
　　太和伊玄元君宋益诚，领三天演教之任，居茂仪府。
　　灵妙和澄元君需东。元君东汉彭州人，仙姿端肃，会道自然，应世为师，名号不一。掌清微之妙道，居琼和府。
　　高明大使至道玄应神功妙济真君许逊。事迹见本传。真君得先天之妙，扶世济民，不可纪述。故戒文有云：金书玉篆传于世，不可轻泄不可秘。后示净明法於后代，盖内诀幽远，其可拟诸形容。居玉都清庆宫，领天机省，主持清微之妙。
　　南陵浮光天官朗期。天官南陵尊帝，掌握雷枢，唐降西京，出书度人。帝状，衰服，居南极浮光宫。
　　护明元妃玄光圣母王说，字涣，一名玄光。圣母护明玉隆丹刚清华元妃紫光元君清华元妙宫。元君素华金母之玄精，天一玄斗之灵神，统摄河源，制御水阙，四瞑大神悉隶，主领出书。降于唐时，主张教法，领清微之奥，居东海景清宫。后化身为
　　清微元机元灵元君龙汲。双鬓，玉女相，面微赤，紫衣，绿裙，仗剑，乘白龙。居洞元府，有清微演运流转。又化身为
　　清微灵和元君管静卿。凤冠，玉相，自然眉，凤目，紫服，碧裙，大带，朱履，执圭。以清微秘旨出书度人，都清微天中灵光宫阙下，居璋元府。又化身为
　　灵光圣母朱燧。龙冠，绿服。唐昭宗时，在桂阳军江渚石上。以清微先天之奥，授金阙昭凝祖元君。
　　上清启图
　　上清高圣玉宸大道君，阴阳混合回风凝帝一之尊，紫白交驰运道会希夷之表，出书应劫开教度人。授于
　　紫宸太华大天帝。体道凝玄，开明万有。帝状，绛服，都太微华明宫。以道授于
　　金阙帝宸太平后圣玄元上道君。道君运玄济物，三界尊崇。帝相，衮服，都金阙紫虚宫，依俯仰之格。授之
　　太华西真万炁祖母元君。元君一炁孕真，群仙教主，生生化化，莫不由之。口口相传，不记文字。都白玉龟台西金太素宫。以道授之
　　金阙上相方诸东华司命木公青童道君。道君符九阳而育物，总万化以朝元。帝相，青服，都方诸宫。
　　金阙上傅白山宫玉仙清渊太素元君李。元君咸阳人，神通变化，仙传具述。位三天为上傅，领中岳事，承上清之宗旨。后服有元始一炁玉策及文素经流传，玉仙山在中岳东北九十里。
　　金阙上宰西城总真真人王远，字方平，见仙传。绿服，真人相，三牙须，凤目，居金阙成昌宫阙下左府也。
　　小有天王清虚真人王哀，字子登，一名太素抱一真人，事见仙传。眉微黑，凤目赤色，紫服，真人相，居小有博惧官阙下中府也。诸真以道枢授之金阙上保高元紫虚元君魏华存，字贤安。元君事见本传，握符应运，主治雷霆玉字金书，纲维道法。上清冠，绛服，居高元紫虚官左府治高元宸照宫，即上保太丹宫南极元君。后化身为
　　清微黑枢元皇元君李谦，出书应世。
　　照灵光惠冲应元君字文汲，内讳清渊。
　　元君主梵清景机，缄治天地人崇钥，有玉策以诏，后来居海上离农山冲华府。
　　真人事见茅山仙传大洞谱系，居，紫章丹会宫。
　　束华上相上清仙翁许翩，小字玉斧。
　　仙翁事见茅山仙传及大洞谱系。真人相，绿服，居紫阳晨云官右府阙下。
　　上清元君西华圣母，一名灵宝争明黄素天尊，乃黄堂靖谌母也，母名婴。
　　事见仙传。得上清高仙上明玉书三章，港修至道，感斗中孝道明王，付之隐文。华冠，紫服，居西华谅光宫，掌元始图书之府。以道授之九州都仙太史高明大使许逊，授之大清泰玄元君文慵。元君唐人，得上清神变之道，飞游乾坤，至西京神化溪，以其道妙，授之祖元君。相如美女，寓形不一，居景辉泰和宫。
　　灵宝宗旨
　　玉晨道君，灵宝天尊。三黑会真，元黑化生万有天尊，垂慈利物，普度无穷，故灵宝为万神之宗。玉简琼文，广受开化，敷弘至道。诏于
　　太玄玄一真人，玉清妙道青阳天君郁罗翘，青服，治玄都应明府龙梵宫，居青阳玄上宫。
　　太玄玄二真人，上清妙化丹阳天君光妙音，紫服，治玄都宗苍府溥昭宫，居丹阳玄中宫。
　　太玄玄三真人，太清妙感紫阳天君真定光，白服，治玄都正昌府广清宫，居紫阳玄成宫。
　　右三真人，并天尊相，位高太极，号应三清，道君授之应化真符，主执黄录院灵宝大法司，灵宝三十六君二十四符悉隶焉。太极真人徐来勒，事见仙传。真人得太极函三之妙契中盟五法之规。居太极皇耀宫阙下。后授之太极内相上清冲应孚佑真君左宫仙公葛玄，字孝先。事见仙传。束昊时人，得徐君之妙道，遍历名山，感太极三真人，下授三洞宝经，惟务济度，名列帝庭。居太极灵曹宫，出葛仙起居注。治太极省。授
　　太极庆融北灵内辅真人郑思远。真人得师灵宝之宗，位隆上品，余记仙传。居太极元冲府阙下。后授之抱朴小仙翁葛洪。仙爷得太极之心传，遍礼福庭，超登金阙，有文籍传于世。后授
　　太清泰玄元君文慵，而祖元君继之。
　　道德正宗
　　金阙玄元老君，道德天尊。玄元应化，中古出书。上自主皇，下迄炎汉。
　　随时纪号，代为帝师。无为自然，慈俭复性。过关之日，授
　　文始先生关令真人尹喜。真人周康王之大夫，仰观俯察，紫炁西迈。至昭王时，出为关令，戒吏俟问，知而迎之。得道德之旨，升入无形。
　　太玄真人赵隆，大目，真人相，绛服。
　　天山真人洪宾，美须，真人相，绛服。
　　玄上真人鲁惠，白相，青服。
　　自周迄唐，已逾千年。三真人师资接踵，得久视之理。隐显应号，道不远人，故太清泰玄元君文慵承流于后，祖元君出而继绳焉。
　　正－渊源
　　太上玄元老君，正一之旨，出书时号之，异名一道贯之，奚有分别。当汉之末，人心浇薄，莫此为最。太上怜悯群生，初非得已，人能知不倾不二之理，又何待天尊之设教也。至於迁善远罪之诲，授经传箓之式，不过诲人为善。授以至人，一新厥德。
　　三天圣师泰玄上相正一真君张道陵。
　　事见仙传。汉子房之后，沛人，生而神灵，博究文学，感太上亲授以盟威之道，汉帝征之不起。永寿二年白日上升，治泰玄省，领元辉府，居玉素元都宫。
　　嗣师太清真人侍中张衡，乃真君长子。事见仙传。
　　系师太清真人阆中侯张鲁，乃真君次子。事见仙传。
　　女师君长文姬，陵王妃。次文光三贤，燕王妃。四芝四师，俱飞升隐化，后代出有入无。以道授之太清泰玄元君文慵，而祖元君得以袭庆焉。
　　会道
　　清微侍元上宸玄都总真九炁元灵夫人
　　太皇景明洞阳金阙昭凝妙道保仙元君祖舒，一名遂道，字昉仲。月孛化身，降唐昭宗时，广西零陵郡人。面枣黑色，大目，身长七尺。幼存节操，生而神灵，父母莫能禁，遂入道。遍历名山，至桂阳军江渚石上，遇护明元妃，化身灵光，圣母授以清微自然先天之奥。或竹钗袒臂，仗剑坐石，啸命风霆，飞行人世。继至西京近地，山中清虚，洞神化溪。感太清泰玄文元君，化形美女，濯于溪滨，师执巾侍之，奉迎至岸。凡数夕，变现男女猛兽，异相，历试诸难，殊无怠意，知其诚确，乃召使乘木筏诉流，次复故所，悉以上清灵宝道德正一之旨付之，隐而不见，师总五派之奥，统辖雷霆，变相不一。或乘龙仗剑，策役万灵。或金冠素服，尊居洞府，性烈令肃，虽雷神亦加严励。今治清微洞照府，主持教法，嗣教之士，宜竭忠诚。稍或有违，嗔责立至。又号通化一辉元君，后化身为
　　清微察令昭化元君休端，大髻，面白相，柳眉，杏目，青衣，金甲，执斧，乘黑龙，居阳华府，有清微演道流传。琼室内应洞清元君郭玉隆，又号上景元君，祖元君门弟子也。京师人，仙姿严肃，绍袭师源，位清微太霞侍宸居紫虚府。
　　紫光曜真福和元君傅央情，字子方，郭元君门弟也。酆州人，秉纯一之节义，继前代之枢机，位至三天上辅，居西海太华山昌耀府。
　　龙光道明元君姚庄，字淑奇，又号广昌元君，傅元君门弟也。西京人，统御雷霆，克符道要，位－二天侍经，居隆慧府，又曰广颡冲和府。
　　祥源紫英玉惠元君高奭一，号紫清妙化玉英灵惠元君，姚元君门弟也。生於燕地胃山碧涧之间，神光满室，长袭师源，位三天侍御。又号高运紫英元君，居洞耀景丰府。次授
　　西华清虚真人华英。真人凤翔人也，圆目，美须。挂冠学道，丰品三天，位清微明元左卿洞阳上宰。后授
　　青城通惠真人朱洞元。真人成都人也，圆目，美须。隐居青城，敷宣雷奥，位清微洞卫上卿神霄玉枢使。次授
　　云山保一真人李少微。房州保峰一水人也，所居故址犹存，人称为李雷公宅。真人先以宦族世家房陵，弃俗悟真，感师授道，位清微都元右卿，后见天吏下降，传宣王劝令，任五雷院使。后升飞游三界，隐显莫测。
　　眉山混隐真人南毕道。真人本覆姓东南，名珪。丙辰十一月初三日寅时生於眉山，幼擢儒科登仕版。尝倅湖右，夜梦神人语以师至，达旦郊迎，果肖梦中之相，询其姓名即保一真人也。迎归待以师礼，数以难事试之，坚心如金石，遂悉付以亿奥。传授既毕，钦化金光而去。后领广漕，临午见朱衣天吏，自天下降云：奉上帝命子可授斗中六通掌水使者。仍清微保和仙卿，后佐宋理宗，数谏不从，归隐。不知所在，人以为仙去。
　　碧水雷渊真人黄舜申。先生闽中世家，名应炎丹山人也，即今建宁府。甲申闰八月初五日未时生，以祖父荫生而奇异，貌古清绝，性质颖悟，经史百家靡不通贯，年十六侍父为广漕幕师病，南真人以符疗之，雷震于庭，其疾顿痊。观其骨相合仙，悉以所传付之。宝佑中，出为检阅，宋皇兄赵孟端节使皆师事之。理皇召见，御书雷渊真人四字以赐之。至元丙戌，诏赴阙庭，奏对明敏，上礼敬之。未几乞请归山，得旨俞允，仍赐轻车以还。先生门弟几百余人，今清微道法大行於世，然得其枢奥，阐扬灵验，亦多其人抑。师尝序雷霆纲目云：五陵之验，至人出矣，将必有拔茅连茹者在，岂其然乎。
　　
