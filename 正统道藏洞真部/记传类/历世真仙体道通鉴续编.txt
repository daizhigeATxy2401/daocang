历世真仙体道通鉴续编
　　经名：历世真仙体道通鉴续编。五卷。所录三十四人，多为金元时全真派道士。元浮云山圣寿万年宫道士赵道一撰。底本出处：《正统道藏》洞真部记传类。 
　　目录
　　卷一
　　王嘉　　　马钰
　　卷二
　　谭处端　　刘处玄　　邱处机
　　卷三
　　王处一　　郝大通　　和德瑾　　李灵阳　　皇甫坦　　罗晏
　　卷四
　　萨守坚　　赵麻衣　　刘居中　　谯定　　　姚平仲　　崔羽
　　刘浩然　　段璨　　　饶廷直　　苏庠　　　冯观国　　赵缩手
　　寇子隆　　傅得一　　张宗元
　　卷五
　　张道清　　谢守灏　　祖元君　　火师汪真君
　　黄雷渊　　雷默庵　　莫月鼎　　金蓬头
　　历世真仙体道通鉴续编卷之一
　　王嘉
　　师名嘉，字知名，号重阳子，京兆咸阳人，迁终南之刘蒋村，母感异梦而妊，二十有四月始生，时宋徽宗政和二年十二月二十二日也。师自幼不群，及长，体貌雄伟而美须髯，惆傥尚义，不拘小节。弱冠，业进士，系学籍，好属文，才思敏捷。始名中孚，字允卿，后入道，改称焉。齐改元阜昌初金太宗天会八年，封刘豫为王，国号齐，是南宋建炎四年。抚治河外，不及於秦，岁屡饥，人至、相食。时咸阳醴泉惟师家富魁两邑，其大父乃出余以蜩之，远而不及者，咸来劫取，邻里三百户余，亦因而侵之，家财为之一空。有司率兵卒捕获，将真之法，师曰：乡人饥荒，拾路所得，吾不忍真之死地。有司贤之，遂释不问，人服其德。金海陵炀王正隆四年，师忽自叹曰：孔子四十不惑，孟子四十不动心，予犹碌碌如此，不亦愚乎？自是之后，性少检束，亲戚恶之，日害风来。师受而不辞。关中谓狂者为害风？因以自呼。是年六月，师醉於甘河镇，会二人被发披毡，其年貌同一，师讶之，从而恳请。其人徐曰：此子可教。因授其修真口诀，时年四十有八，故遇师诗云：四旬八上始遭逢，口诀传来便有功。其所遇者，盖唐纯阳子吕仙翁之化身也。五年中秋，再遇於醴泉，师趋拜之，众笑曰：言是害风，安得识真仙耶？其人邀师饮，师问其乡闻年姓，答曰：濮州人，年二十二。而不告其姓。留秘语五篇，令师读毕焚之，且曰：速去束海投谭捉马。已而俄失所在。师乃捐弃妻学，送次女於姻家，竟委而去。行丐於郎社终南问，举止亦若狂者，人莫测也。后别构庵於南时村，起封高数尺，圹深丈余，以活死人目之，又号曰行敢，以方牌挂其上，书云王害风灵位。又於庵四隅各殖海棠、梨一株。同庵和公怪而问之，师曰：吾欲使他日四方教风为一，亦如此殖。三年，迁居刘蒋北之水中、央，肆口皆尘外语，乡人素待以害风，故莫审其意。时复自挈壶瓢以游，行歌且饮。有不揆者恒随拉饮，师圻然不拒。又尝从甘河镌壶酒归，一人呼曰害风肯与我否？师即予之，一吸而尽，令师取甘河水饮之，盖仙酣也。问师云：子识刘海蟾否？师云：是何能识得，但尝见之画像耳。乃笑而去。师自此不复饮酒，人或招之，惟饮水而已，人醉师亦醉焉。俄一夕，自焚其庵，村里惊救之，师方舞跃而歌曰：数载殷勤，馒居刘蒋，庵中日日尘劳长。豁然真火瞥然开，便教烧了归无上。奉劝诸公，莫生浥怏，我咱别有探探况。惟留灰烬不重游，蓬莱路上知来往。人问其故，答曰：三年之后，便有人来修此。遂束行。师尝留题甘河云：闲来矫首沧瞑上，钓出鲸蜕未是雄。又题终南山资圣宫殿壁云：终南山重阳子，违地肺，别京兆，指蓝田，经华岳，入南京，游海岛，得知友，赴蓬瀛，共礼本师之约。尝自写真，题其上曰：来自何方，去由何路，一脚不移，回头即悟。又自画云松鹤为一图，留醴泉弟子史公密收之。及行，辞诸道友，皆与之歌诗，所以寓其微意，而人不悟也。携铁罐乞食而行，曰：我於束方有绿耳。迤逦出关，抵登州，夜归观中，书陕西所作诗於壁云：一别终南水竹村，家无儿女亦无孙。三千里路寻知友，引入长生不死门。明旦拂衣束迈。世宗大定七年七月，抵宁海，径诣儒者范明叔家。主人适与郡人马宜甫邀馆於私第，既久，重而遇之。初，宜甫梦其南园一鹤从地涌出。师至，同师择地立庵，师指鹤起之处，命名全真。全真之名，始於此矣。师欲挽西游，宜甫家赀巨万，久而未次，其室孙氏尤难之。冬十月，师乃入环堵，约宜甫日绩一食，锁庵百日。至於分梨与芋栗，令宜甫夫妇食之，各有其数。每分送，则必以诗词或为歌颂，宜甫亦皆酬和。又示神异罪福之报以警之。既启户，宜甫乃始屏去尘累，改衣冠而执弟子之礼，师名之曰饪，字玄宝，号丹阳子。曩师在宜甫宅，会谭玉者，以宿疾来见，师始拒之，玉固请为弟子，留宿庵中，其疾颜愈。玉遂黜其妻而从之，师名以处端，字一通正，号长真子。继有主公者，居牛仙山，闻师至，来谒。问答有梨，遂师礼之，后住铁查山云光洞，师飞盖致其名号，名处一，号伞阳子。日者郝升深於易，卖卜於市，师入其肆，背而坐焉。升曰：请公迥头。师应声曰：君何为不回头耶7 升悚然异之。师出，从至朝元观，师授之二词，以发至意，升大感悟，乃执弟子礼。后至烟霞洞，赐名日璘，号恬然子，且以无被衣界之。未几，师领马釭等住昆箭山。始至，指而言曰：是中有烟霞洞，我先世修道之所也。命凿之，其器具之朽者与玉池井尚在。又因取石於岭，有巨块将坠，适当其庵，师厉声叱之，屹然而止。山问樵苏，见者骇之。时柄霞邱公年十九，虽已入道，未知所从，而盘桓昆仑。闻师在全真庵；因投谒於斋次。师知其为远器，赠之以诗，赐名处机，字通密，号长春子。自此门人颇集，师以骂晋笞捶磨炼之，稍稍散去。笃志不变者，惟马、谭、邱而已。八年八月，师自姻霞迁文登姜实庵，九月居县北苏载庵。九年四月，宁海周伯通请师至，则立金莲堂、金莲会。其井水旧咸，咒之而甘美。俄夜有光如昼，人以为火，亟往视之，见师行而光明随之。师尝训马釭之妻孙氏，名不二，号清静散人。又以天堂画相示之。五月五日，令不二烧誓状，仍赠以诗。又於文登立七宝会、福川立三光会，至登州立玉华会。问游蓬莱阁观海，大风忽起，人见师随风入海中。有顷，复跃出，惟坠失簪冠，寻於波面泛泛而至。有介公者，素好善事，而请出家，志甚恳切，师竟不许。介去，师谓人曰：今二人於此欲建大殿宇，一则基址既立，材木既丰，未求匠者而匠者自至，何哉？材既备而功可成也。二一则指其立基之所，洼坎未平，一工未集，匠者望之而去矣。师在姻霞时，张德昭有子，聪明，甫十六岁，送之入山就学，以其宿有深契，前后所赠歌诗并画二事理，反复晓告者非一。后出山省亲而不复至，师与德昭书，又付以真实语，其子内心领之雅之，夙有仙分，而不能自奋於尘。凡师之度人也，必审其才分浅深，故於德昭之子呼小张哥，而未尝以名。百方镌诲而不能致，介公孜孜切切而自请出家，而卒不纳，其所处例如此。在莱州立平等会，自是远近风动，与会者千余人。其五会之榜略云：平等者，道德之祖，清静之元，为玉华金莲之根本，作三光七宝之宗源。普济群生，褊拔黎庶。人人愿吐於黄芽，个个不游於黑路。玉华者，乃气之宗。金莲者，乃神之祖。神是气之子，气是神之母。子母相见，得为神仙。然则有真功真行，橙心定意，抱元守一，存神固气，真功也。修仁蕴德，济贫拔苦，先人后己，与物无私，真行也。又有金莲定分疏、开明疏、三光疏、玉华疏、平等会规矩及诸诗篇，文多不载。师后往返於登莱、宁海之问。及行，皆留诗为别。九月，挈马、谭、邱三人西迈。过登州，太守纥石烈名邈者，待以师礼。及辞，曰：再会何时？师曰：南京。后师羽化，而邈适除南京副留守。又指望仙门外画桥，语郡人曰；他年逢桥必坏。复一纪，太守何邦彦以桥势雄峭，不利车马，遂命改之。其逆知类如此。达掖城，又得刘公者，始随其母来谒。师一见，辄契谕以出家，母欣诺之。名以处玄，号长生子，遂行。至是，所谓马谭刘邱，举集席下矣。故竹杖歌云：海上专寻知友来，兀谁堪可教依托。昨宵梦裹见诸虹，内有四虹能跳跃。盖预指而言之也。所谓诗词与其事边始末，各载於本传。师至南京，憩於王氏旅邸。时孟宗献友之，以同知单州，丁母忧归。有神风先生杜哥者，尝预言友之四魁事，凡所发，莫不应，友之以仙待之。一日，忽告友之曰：元帅来，我当参谒。友之令童仆默踵其后，杜径入王氏邸中，一膝跪见。师方卧而阅书，殊不少顾。友之雅重杜，及闻，大惊。杜再往，始为一盼。三往，笑而视之，杜乃雀跃而去。友之因之就谒，师阅书而不为礼。问读何书，亦不答。就视，乐章集也。问：全乎？师曰：止一帐尔。友之曰：家有全集，可观也。即为送至。师自到京日，使马釭等四人乞钱於市，市及斤之鲤煮食之，秤不及则不食。友之颇惑，默念道人看乐章集，已非所宜，又食鱼，必其斤重，果何为哉。他日，问乐章集彻乎，师不言，但付其旧本。友之检阅，其空行问逐篇和讫，不觉叹曰：神仙语也。即还，沐浴更衣，焚香请教，日益加敬。师自是不复食鱼，盖以友之为大鲤，故示意尔。师命马釭召匠者造独坐风车，工毕，师云：近日火烩我眼，不能见，使燃灯褊照之。釭即顿悟。又师自市四鲤，穿而拖之，入於邸中。以羊肉二斤并煮之熟，藏之月余，其鱼肉皆臭败。令门人弟子食之，时各戒膻荤，莫有敢食者。师褊问，皆曰不敢。马釭独稽首曰：师令食，弟子食之。师叱曰：汝自不断，得欲托我耶？遂与满钵。师复曰：到关西，无此物与汝食之。凡数朝，先令釭早食羊鱼，又令沽酒。市天蒸枣蜜弹子，师自食之。询釭曰：会得否？釭未悟，即愈加痛教，狂骂捶楚，不分昼夜，且曰：汝一日自当悟矣。釭拜谢曰：蒙师慈诲，无所可报。师曰：惟修行则可报。后入关，始悟京中之事，皆玄妙之教也。腊月中时，於釭辈极锻炼之功，瑜往者百千，错行倒施，一言一动，悉受呵责。以釭等所乞钱物多，市薪炭大然於所寝之室。其室褊小，令马釭谭处端入於内，刘处玄邱处机立於外。内则不任其热，外则不任其寒。处玄不堪而遁去，师将设三子立於床下，师曰：丹阳已得道，长真已知道，吾无虑矣。处机所学，一听丹阳、处玄，长真，当管领之。又顾处机曰：此子异日地位非常，必大开教门者也。甫正月，师与众别曰：今可赴师真之期矣。马釭等乞遗古巳师曰：吾昔已书京兆滦村吕道人庵之壁，口占颂曰：地肺重阳子，呼为王害风。来时长日月，去后任西东。作伴云和水，为邻虚与空。一灵真性在，不与众心同。且戒勿哭，言讫而蜕。众皆号恸，师忽开目曰：何至於此。嘱马釭以后事，若达关西，化我乡人。仍付之密语，勿轻传之。釭再拜而受。又谓谭处端等曰：汝辈前程，皆在马公手，遂书物外亲眷诗云：一弟一侄两个儿，和予五逸做修持。结为物外真亲眷，摆脱尘中假合尸。周匝种成清静景，递相传授紫灵芝。山头并赴金华会，我赴蓬莱先礼师。书毕，奄然而逝，享年五十八，时大定十年正月四日也。友之谓众曰：我既为弟子，当主丧事。日祭谨甚，至灵柩西迁，不少懈焉。告其子曰：五人受重阳王公点化，我其一也。马釭等至京兆滦村，访吕道人庵，得所为之颂。又唱和玉蟾李灵阳於终南，师在南京以诗寄二公，有首先一去三人同之句。见醴泉史公密乃出旧图，而皆应合。相与茸师之故庵。师素不为乡里信重，及马釭一至秦，人方始追悔。后釭辈复往南京，取其灵柩归葬於刘蒋。结庐三年，然后各从所志。马釭嗣其教，与谭刘邱者继为宗盟，而全真学者称锺吕刘为三祖，又以师为祖师。大元至元六年己巳正月，国朝褒赠重阳全真开化真君。其遗文全真前后韬光集，行於世云。
　　臣道一曰：皇不足则帝，帝不足则王，王不足则霸。霸又不足，道之不幸也。至哉全真，杰生中土。转浇漓以宗太朴，化顽犷以慕无为。一师倡之，七真和之。琦欤盛哉，时当今之有国也。力不俾於五胡，德弗逮於拓拔。绵绵之运，信罔有矣。然天启玄元之教，俾福被於群生，斯道无丧，以至今日，全真之功也。《道德经》曰：大道泛兮，其可左右。万物侍之以生而不辞，功成不名有。爱养万物而不为主，故常无欲可名於小。万物归焉而不为主，可名於大。是以圣人终不为大，故能成其大。非全真之谓乎。
　　马钰
　　师初名从义，字宜甫。一名釭，字玄宝，更之也。号丹阳子。汉伏波将军援之后，本扶风人，五代兵乱，迁宁海。世业儒。祖觉，字莘叟，至孝，通五经。父师杨，字希贤，仪观秀伟，沉静有度量，以孝义称。幼时，客有惊走掷油褶於家者，视之兼金也。具白其父，令藏之以待。旬日，客方至，即付之，客谢曰：吾为吕仙，住幽谷村。世以陶采为业，得金两镒将斋於市。适监税者逼逐，赖公获免，请中分以报。希贤却而不受，吕曰：君有黄向风，谊后当有高士出其家。他日，访幽谷，人无吕姓者，始知其异。有子五人，以仁义礼智信名之，时号五常马氏。师，次子也。母孕时，梦麻姑赐丹一粒，吞之，觉而分瑞，时金太宗天会元年五月二十日也。师在儿时，常诵乘云驾鹤之语。、及长，为儒而不乐进取。父爱其才，俾掌库物。好蜩济而无私心，由是得轻财好施名。李无梦见而奇之日额有三山手垂过膝真大仙之材，因赞之曰：身体堂堂，面圆耳长，眉修目俊，准直口方。相好具足，顶有神光。宜甫受记同步莲庄居。无几，丹成忠显孙君以女妻师，生三子：庭珍、庭瑞、庭珪。师尝补试郡庠，偶夜梦二人，衣皆褐色。其一素补其两肩，泣告师曰：我辈十万余，命在公所主。言讫而去。逐之入屠者刘清猜圈中，壁上有字是：我辈己亥十万人，大半已经辛巳杀，此门若是不慈悲，后世轴头常厮抹。既觉，闻屠猜声起，视之则清之小子阿儿缚二猜，其一肩白已杀之矣。方悟己亥堵也，辛巳清之岁属也。师疑其梦不祥，使术者孙子元占之，因以稽其寿。子元曰：公寿不过四十九。师乃大感悟，曰：生死果不由人耶？予欲亲有道之士，学长生久视。又师与客弈棋，常自诵云：此一着不错，当不死矣。世宗大定七年七月，同辽阳高巨才、乡人战师饮於范明叔怡老亭，酒酣，师题诗云：抱元守一是工夫，懒汉如今一也无。终日衔杯畅神思，醉中却有那人扶。皆不晓其意。中元后一日，重阳祖师自终南来，径入怡老亭。战师问：布袍竹笠，冒暑束来，何勤如焉？曰：宿绿仙契，有知己之寻。既食瓜，即从蒂而食。问其故，曰：甘向苦中来。问从何方来，曰：路远千里，特来扶醉人。师默念言：予从前所作，有醉中人扶之语，此公何以得知？因问：何名为道？曰：五行不到处，父母未生时。明叔曰：此十字耳，曲尽妙意，非神仙能出此语乎？坐问谈论，尤与师合。师邀归私第而师事之。始，师梦一鹤从地涌出，至是立庵於南园祖师指鹤起之地，名之曰全真。祖师必欲挽师西游，师以家事所击，未易猛弃。祖师乃盛陈远离乡之高，不离乡之累，与之开释。师由是与祖师契义日探。是岁十月初，祖师命师锁其庵，日绩一食。时隆冬在候，风雪四入，而庵之所有惟笔砚枕席，布袁草屦而已。然形神冲畅，如在春风和气中。识者谓至人有寒谷回春之妙。锁庵之一日，赐师梨一枚，令啖之。每六日，赐芋栗各六。至是月十一日，分梨为二，令夫妇共食。后六日之芋栗，旬日之梨，为常期也。其芋栗如初之赐，梨则每旬例增其一。至於九旬，而积数为五十有五。每分送，则必以诗词寓其微意，师亦随钧酬答。解者曰：芋者遇也，梨者离也。立遇则离分之义。又分者损之又损也。五十有五者天地奇偶之数也，欲使离其亲戚里闭，以至无所不离耳。又於梦中以十犯十戒狱警之。八年正月十有一日启锁，祖师谓曰：将行在三四日之问，从我归去。乃作一场奇怪哉，锁害风百日。师於是以赀产付庭珍辈，以离书付孙氏，入市求乞。祖师因师梦中歌烧得白，炼得黄，便是长生不死方之句，赐今名号。又梦随入一山，及旦，祖师呼曰：山恫因为小字。二月从祖师居昆箭之烟霞洞，忽患头痛，殆不可忍，祖师令医於家。一日，语门人曰：马公破道。问何以知之，曰：昨夜梦饮酒，使人往询之，药用酒引，不觉过多，由是疾益甚。人回报云：马公将死矣。祖师鼓掌曰：吾三千里外寻此知友，宁复至於此极乎？为其信之不笃，故感此疾，与法水即可愈矣。乃寄真言云：凡人学道，先须依此一十二字，断酒色财气攀绿爱念忧愁思虑，自今后，更无言可说。如不依此，便做灵丹，性命亦不能了。八月，祖师在文登姜实庵，预戒门人曰：马公来，勿纳。九月朔，师果至，祖师传语曰：如今相见，已后不相见；要已后相见，今不相见。师乞已后相见，遂居县北苏氏庵。至十月初，令师烧誓状，赠诗云：掷下金钩恰一年，方吞香饵任纶牵。玉京山上为鹏化，随我扶摇入洞天。五月五日，祖师在金莲堂，令孙氏烧誓状，别庵居之。十一日，召师至范明叔宅，以词赠之，亦不收领。或容暂见，又复逐出。后至南京，始得共处矣。祖师欲令化钱於宁海，师以有不还乡之愿辞之。祖师怒，自夜挞之至旦。从西行，抵汴梁，寓於王氏旅舍者久之，祖师於师等尤加锻炼，责骂捶楚，逆顺莫测。饮食起居，悉示仙机。是岁将终，祖师辞众云：今可赴师真之期矣。师乞颂，曰：我已书之关中矣。十年春正月四日，嘱以后事而逝。师於是同众化钱，负仙骨往京兆葬之刘蒋，遗命也。仍即祖师旧庵为环，头分三髻，居丧者三年。夫三髻者，三吉字，祖师之讳也。师尊而戴之，故多自称三髻山恫。尝与邱刘谭三人，在秦渡真武庙，月夜各言其志。师曰国贫，谭曰潮是，刘曰国志，邱曰国闲。师与诸公虽同出於重阳之门，以祖师尝有一弟一侄之语，特称师为师叔。十五年，弟运甫寄书邀师会葬其父母，师答书云：汝所葬者骨，予所度者神。所行之边有以异，而报德之心无以异也。遂以炼丹砂词答之。师尝作十劝百不歌，一日示众云：此非出己意，亦是祖师之言，因而成之也。又问门人曰：一日一夜凡几时？对曰：十二。师曰：十二时中，天道运行，斡旋造化，还顷有停息否？对曰：无知。师曰：学道者切须法天之道，斡旋身中造化，十二时中常清常静，不起纤毫尘念。日就月将，工夫既到，神仙必矣。十八年，就化华亭，刘昭信、李大乘十余人，不得其一焉，乃作诗，有云：锦鳞不得空泌洒，收什琼竿归去来。大乘还悟，乃执弟子礼，赐号曰灵阳子。师环居华阳亭，墙外有来禽，一株枯已久矣。四月四日，师从环汲水以沃之，俄有门人姚铉擭纯阳真人家谱，告点其句读，始知纯阳四月十四日生於此树之下，师曰：予生於五月二十日，至日此树生叶矣。大乘私谓人曰：夏至不远，岂能复荣乎？师作颂云：天上三十六，地下三十六，天地入宝瓶，七十二候足。李请释其旨，师曰：此隐语，岂易知之，其应有日矣。至其日，绿叶蔼然，始知四月十四日至五月二十日，相去三十六日，天地相合为七十二候，大乘因作异木记。芝阳道友崔公阅其文，疑其过情，遂於四月移竹两丛、松一株於全真庵。以移殖不时，枝叶皆黄萎。崔启师曰：此松竹可活否？师答诗云：窗外不惟君子绿，庵前又喜大夫青之句。遂令门人于知一去其黄叶，以涤面水溉之。不旬日，荣茂如初。师率其徒欲西游崆峒，取道亭川，官僚士庶请教者肩摩踵接，惟恐其后。师感其诚，委曲开谕，迭迭忘倦。虽平日陆梁狂恣之徒，率皆改心易虑，以作非为耻。二十年八月二十四日？师往长安祈雨，有诗云：一犁沾足待何时，五五不过二十五。明日雨足。二十一年，师在京兆，谓门人来灵玉曰：关中谓衣裳旧重修洁者，何名？灵玉曰：名拆洗。师曰：东方教门年深弊坏，吾当拆洗之。未瑜旬，官中有牒发事，陕右道众不胜震栗，惟长春谓大乘曰：吾道东矣。予虽在牒数，不可出关。若出关，则关中教门扫地也。师出关，所至垂奢戴白，迎送不绝。至济南，有韩陶清甫者，慕邵尧夫之为人，所居号安乐园，邀师诣之，乞师一语，师曰：夫道以无心为体，以忘言为用，柔弱为本，清静为基。节饮食，绝思虑，静坐以调息，安寝以养气。心不驰则性定，形不劳则精全，神不扰则丹结。然后灭情於虚，宁神於极，不出户庭而妙道得矣。韩谢曰：大道鸿蒙，无所叩请，今闻至论，得其门而入矣。二十二年十二月，师行化於文登。渔者谭氏之婿于公辈，焚网於琅琊，因召风回雪霁，海市忽见之应。士大夫有借苏东坡海市诗出以赞之者，师亦继作焉。金莲堂水素咸苦，师临井阮之，其甘如醴，郡人号曰灵液，构亭立碑，以记其异。师在文登七宝庵，门人凿井九尺而大石障之，师乃示洞中仙词云：穿凿须加二尺深，甘泉自有应清吟。凿之一尺八寸，泉自涌出。师一日谓门人曰：今日当有非常之喜。乃歌舞自娱。俄有报云：壬寅十二月晦日，孙仙姑化於河南府。尝为门人说内天地云：人能常清静，天地悉皆归。人膈之上为天，人膈之下为地。若天气下降，地气上腾，上冲下和，气自圆矣。又说四体用云：行则措足於坦途，住则凝神於太虚，坐则匀鼻端之息，卧则抱腹内之珠。又联句云：水中焰进三丹结，火裹莲生一性圆。学道男兄无我相，修真烈士没人情。石女吹萧鸾凤舞，泥牛入海虎龙和。玲珑玉姥敲龙角，惺洒金童跨虎腰。此类甚多，盖道人身中事也。师还海上，初祖师尝立五会，师至则重阐焉。至宁海，一日为向屠者刘清举及在家梦中事云：计汝二十余年，所杀定数亦已足矣。若不改业，必入无问狱。清悉焚屠猜之具於郭外。二十三年四月，师欲往芝阳高庄，半途近者百余人，或曰：海市从旦至午，见而未灭。曩者虽间有之，非清旦不可得而见也。今师之来，有此非常。里之渔者鞠赋、郭亨、乐周辈，不待劝诱，聚网焚於桑岛。过午，复有龙车鹤驾，旌幢羽盖之应，洪儒巨笔，成海市感应集。下元日，文山九幽醮。师夜闻空中报云：重阳真人至。明日哺时，祖师青巾白袍，坐白龟於碧莲叶上，龟摇其尾。众会欢呼，拜於泥中。祖师回身侧外，东南而去。九月晦日，与僧烛律师、士人范寿卿於城北三教堂焚香宴坐，墉州王道师抱琴来鼓之。日反，乡人云集，师作归山操云：能无为兮无不为，能无知兮无不知。知此道兮谁不为，为此道兮谁复知。风萧萧兮木叶飞，声嗷嗷兮雁南飞，嗟人世兮日月催，老欲死兮犹贪痴。伤人世兮魂欲飞，嗟人世兮心欲摧。难可了兮人间非，指青山兮当早归。青山夜兮明月辉，青山晓兮明月归。饥餐霞兮渴饮溪，与世隔兮人不知。无乎知兮无乎为，此心灭兮那复为。天庭复有双华飞，登三宫兮游紫微。未几，肆笔书委形赞，其略云：大哉登真，路入青冥。麟随绛节，凤挥朱耕。呜銮佩玉，履虚步云。超受真诰，上登玉晨。盖寓其归真之意。十二月祖师降辰，醮于莱阳游仙观。师屡瞻於云表，门人曹琐问其故，曰：祖师并和公师叔至，当赴蓬瀛。于知一曰：绿事浩大，乞暂留於世。师云：堂堂归去也，作个快活仙人。呼刘真一，嘱曰：汝等望作神仙，须要积功累行，纵遇千魔万难，慎勿退惰，然后可领吾言。我开眼也见，瞑目也见，疋来不在眼，但心中了然，则无所不见矣。谈话夜将二鼓，风雨大雷震州→一声，师东首枕肱而逝，是月二十有二×｀、也。是夜，师叩酒监郭复中门，郭素不相信，出而邀之，索笔书颂云：长年八十一，在世无人识。烈雷吼一声，浩浩随风逸。书毕，告别。坚留之，即趋而去。又刘锡屋壁间留一颂，云：三阳会裹行功圆，风马乘风已作仙。劝汝降伏龙与虎，自然有分亦登天。少顷，人云师已逝矣，方悟所见皆师之阳神也。经七日，神质不变，遂葬于游仙。初，师在昆箭紫金山束华庵，傍有大松数十，枝叶变白，半载不青，师叹曰：松之白，殆为我乎。二十四年正月，长生主醮於昌阳。十八日巳午间，进士徐绍祖等见空中卿云鸾鹤，变态飞舞，不可名状，重阳云冠绛服，丹阳三髻素衣，现於云际，移时乃去，遂碑记之。二十五年，邑人疑陕西徒众盗去仙骨，莱阳宰刘公启棺视之，貌如生。乃更衣於金玉堂，而复葬之。师之歌颂，有《渐悟》《金玉》《摘微》《三宝》《行化》《圆成》等集，行於世。大元至元六年己巳正月，褒赠丹阳抱一无为真人云。
　　历世真仙体道通鉴续编卷之一竟
　　历世真仙体道通鉴续编卷之二
　　谭处端
　　师初名玉，字伯玉。后名处端，字通正，号长真子，盖祖师授之也。世为宁海人，以金太宗天会元年三月一日生。生而骨相不凡，六岁偶堕井，其家人急救之，则安坐水上。出之，无所伤。又所居遗火，巨栋折於外榻前，师方熟寝，呼而起之，神情．自若，人已知其为异。既入学，记诵敏给，同辈罕及。十岁学诗，一日其所亲指木架葡萄，令作诗，有云：一朝行上青龙架，见者人人仰面看。众喜其酝藉。长而惆傥不事边幅，以孝义见称。其於经史，靡不涉践，尤工诸草隶。因醉外雪中，即感风痹之疾，自知非药石可疗，乃暗诵北斗经以求济急。梦大帝横空，师飞起取之，则诸星君坐其上，师拜其下。恍然而觉，自是归道之心遂央。世宗大定七年，闻祖师在马丹阳家，径往，乞备门弟子列。祖师留宿庵中，时严冬在候，藉以海藻而不任其寒。祖师展足令抱之，少顷汗出，如置身饭中。黎明以盥手余水涤其面，宿疾顿愈。由是愿推诚心，终身事之。他日，妻严氏怪师不归，就请其所以，师遽离之。祖师复嘉其勇断，遂授以秘诀，立今名号。又赠词，有达真谭玉之语，其许可也明矣。八年，从祖师隐昆蝓之烟霞。九年，从至黄县卢山延真观。观有卢真君出世之边，师於玉皇殿西壁题诗，有杳杳飕轮去不回，鸾胶鹤驭破云堆之句。是岁冬，从祖师游梁。十年春，祖师蝉蜕於王氏旅邸，同丹阳辈负仙骨葬于终南之刘蒋村，治丧三年。十四年，复关束，至洛阳朝元官，题诗云：紫诏师真归去后，未知孰继大罗仙。朝元宫皇朗然子登真之所，故迤迩至怀之。修武有张八哥者，如狂如痴，识者以为有道。一日唱言於市，曰：来者谭先生，神仙之总管也。后居新乡府君庙之庵，因往获嘉县，寻复寓卫州北关邸中。新乡之庙官温六，忽夜见庵中灯火荧然，窃视之，则师面火独坐。温拜於前，师微答，不言而出。温待久不至，迩之而不知所在，急呼道众，白其事。众令朱四者诣卫质之，主人曰：先生自至，未尝出也。朱回，告其众，乃知其阳神也。十五年，乞食於磁州二祖镇，一狂徒问：尔从何来？遽以拳击师之口，寻致血流齿折，而容色不变，吐齿於手，舞跃而归於邸中。见者咸怒，欲使讼于官。师但云：谢他慈悲教诲。时丹阳在关中，闻而赞之曰：一拳消尽平生业。师家所见，其有如此。十六年，至洛州白家滩，一农夫病累月，治疗无方，梦中遇一道者，躯干魁伟，与之红药，服之立愈。次日见师，愕然曰：此梦中赐药之师也。欲以物酬，师不领而去。尝与浚州王四郎者同合寸金丸，师之所分，治无不效，王之所分，效十四五。互易之，其效与否如前。始知非独药之神，亦道气法力之神也。十七年，过高唐县，以茶肆吴六者奉待往来道倡甚勤，乃遗龟蛇二字悬其肆，初不知其为谭师真也。一日，邻舍失火，多所延及，而吴肆独存。人以二字同纯阳真人辟火符，盖纯阳尝留题於博兴县之酒馆，县被火，其馆不灾。辟火符，时人谓之耳。又乞食宜村，过渡新船就功，将真诸水，聚人而挽之，力不能动。师因助之，应手而去。是后凡僧道渡者，水工愿设手焉。东游抵阳武县北，夜起，见北斗交换，星如车轮。亟呼道众观之，其星尚如鹦卵，动摇未定，久之复故。自后，师念圣号甚谨。卫州淇门镇石孔目问师持念之故，师云：众亦宜念，今岁当有大水之灾。众莫＇之省，是年河央王洪妇。二十年，复西游至同州西里庵，门人求亲笔，辄书龟蛇二字，笔力道劲，有龙蛇盘屈之状。凡求书者，亦多以二字与之。盖预指归期，人初不悟，至乙巳四月一日仙蜕，始应焉。二十一年，师在华阴纯阳洞，疮生於首，曰：其将死乎。众莫知所对。良久曰：今我未死，逮生於足则死矣。因示众云：六年炼尽无明火，十载修成换骨丹。湛湛虚堂无挂碍，已知跳出死生关。又云：恰十年来学得痴，腾腾兀兀任东西。欲询风子修行事，垢面髦头火灭时。复至洛阳朝元宫之东，得隙地数亩，筑庵居之。二十五年，梦遇重阳、丹阳，报以仙飞之期。即令门人预营葬事，适足生疮，遂书长短句云：交泰一声雷，迸出灵光万道辉。龙遇迅雷重脱壳，幽微射出，金光透顶飞。一性赴瑶池，得与丹阳相从随。显见长真真妙理，无为涌出，阳神独自归。书毕，曲肱而逝矣。大元至元六年己巳正月，褒赠长真云水蕴德真人。有《水云》前后集，行于世。
　　刘处玄
　　师名处玄，字通妙，长生其号也。金熙宗皇统七年七月十二日，生於东莱之武臣庄。其先九世，孝友相继。宋太宗太平兴国问，朝廷旌其门闻，特免本郡诸役。其存恤亲旧，赈赡贫乏，祖父皆有先世之风。母王氏，夜梦白衣翁呼出西南，指之，有玉树而四枝，枝各有一金叶。令取其一，曰：他日必生异人。意将取之，其叶自坠於手。视之，则金蝉飞起，而复投於口中，翁失所在。十有三月，师乃生，是夜紫气二道从太基山横贯其家。师自幼而孤，事母以孝闻。母亦有柄隐之志。太基在武官南二里许，山之阳有道士谷，乃光州太守郑道昭成道之所，师尝盘桓其问。弱冠，母欲议娶。师以素有学道之志，竟弗许。金世宗大定九年春，於邻居壁间人所不及处，得二颂，其墨尚濡，末句云：武官养性真仙地，须作长生不死人。是岁九月，祖师与其徒丹阳、长真日东而来，师与母俱往参谒。祖师一见，问之曰：汝解壁问语否？师不言，四人相视而笑，正所谓目击道存之妙也。祖师遗之诗云：钓罢归来又见鳖，已知有分列仙曹。呜榔相唤知子意，跃出洪波万丈高。乃授以名号。未几，从祖师游梁，与马谭丘三子俱。一日，祖师以诗示四子，有我趁蓬莱先礼师之句。又云：我之辞世之语，已留长安滦村吕道人家。十年，祖师羽化，师与三人同负柩归葬终南，庐於墓侧三年，各听所之。因与长真东入洛阳，长真居朝元，师居市中士地庙，不语者三年。俄迁城东北云溪洞，徒众日集，忽指地云：中有井三。凿之二丈余，得知下贯泉源。人问何以知之，曰：曩世所居也。二十年，师指庵右冯氏园曰：此我身后之绿。四十年，园之松相死，擅水西流，其地当不售而得。乃磨一碑埋於中，云：此绿兴而碑立。明年，东之莱。迨长春真人西游，道出云溪，门人陈其遗言。其后东海郡侯大安二年运粟，有司得长生观额。至宣宗兴定三年，四十年矣。冯氏鸯其园圃，蔡清臣以白金百两得之。请师之门人于离峰住持，官伐松梧为楼橹之用。又架云桥，取缠水，经观西流以护城。师之言，於斯皆验。师既至莱，筑庵居之。二十二年，复居武官。於是玄风大振，四方受教者日益众。师遂注道德、黄庭、清静等经。是年，丹阳自关中来，师盛服见之。丹阳责其侈，师辩之曰：予闻修行之人，日消万两黄金。丹阳曰：日消万两黄金，正好粗衣淡饭。终荐证明莱州醮事。二十三年十二月二十二日，丹阳羽化。明年正月，姜守静请师主醮於昌阳。十八日巳午问，胡璋、徐绍祖等忽见瑞鹤盘绕空际，祖师云冠绛服，丹阳三髻，现於彩云之上。四月十五日，登州醮，海市见於竹岛。丹阳既殁，师与玉阳同主葬事，守坟百日，方使门人张顺真等持书诣洛，请长真主教。一日谓顺真曰：教门之事，不在於我。丹阳得游仙，吾得朝元。后寄书中有归逝之语，兼委掌教事。是年五月旱，登郡守请师祈雨，海市复见於竹岛。明日，丹阳现於应仙桥之西北，是日雨足。二十九年，师嗣长真主教。章宗明昌二年，驸马都尉出镇莱州，见归向者甚众，而不见有异於人，疑之，命尉司乐武节追捕下狱。俄顷，市人见师於城南，与道友接谈如平日。郑押狱王受事亦见之，意师逃出。往视狱中，师方熟睡。二人惊骇，具所见以白，亟令出之。又潍州温迪罕明威来见，留之三日，告之曰：汝可速归，汝庵欲坏矣。既归，其庵无故，人以病卒。承安二年冬，召赴阙，劫寓天长观。问以玄旨，所对皆合上意。臣庶见者，无不敬焉。就礼部给观额五，日灵虚，日太微，日龙翔，日集仙，日妙真。明年三月，得旨还山，大兴灵虚之绿。昊六先高明远者，惮师严厉，密谋他日。师令郝命清谕之曰：我不了道，而且性急，请别寻师友。二人相视而语曰：我辈在心之事，师能知之。遂谢罪。赤脚刘先生得疾，一月不愈，来乞早逝。师振杖言曰：汝向时有一年背道之愆，世则以功准过，阴理则功过各受其报。前日之愆，一年可准。今既相遇，一月亦可也。刘因自誓，而疾顿愈。泰和二年，主滨州醮。正月中旬，小雪初霁，古城壕水复冰，上现琼葩玉树，不啻千数，若珊瑚之状尤多，又杏花约及二千。其小枝榄卧者，殆不可胜计。观之者皆曰：常人至诚，尚可动天地，感鬼神，瓦有道之士乎，有此感应也宜矣。同知束京留守事刘昭毅、定海军节度使刘师鲁，致政之后，与师往来甚相得。三年正月，二公请讲师弟礼，师谢曰：公等皆当代名臣，深荷顾遇，吾将逝矣，不足为公等友。辄示颂云：正到峥嵘处，何如拂袖归。我今须继踵，回首反希夷。二公览之怆然。是月二十八日，大师淄王请主醮，禀师所赴之期，师云：越八日。二月六日，师羽化，乃八日也。师鲁哭之以诗云：与君晚岁得相亲，相对忘形略主宾。日望师来虚正寝，忽惊仙去泣同人。闻溪声忆广长舌，见山色思清静身。从此谁为林下客，灵虚寂寞锁深春。时春秋五十有六。大元至元六年己巳正月，褒赠长生辅化明德真人。有《太虚安闲仙集》《般阳》《大成》《大同》《神光》《至真语录》等集行于世。
　　邱处机
　　师名处机，字通密，号长春子。登州柄霞人，世为显姓。金熙宗大定六年，师甫十九，递居昆箭山。七年，闻重阳祖师於宁海全真庵，即往师焉。重阳以诗赠之，云：细密金鳞戏碧流，能寻香饵会吞钩。被予缓缓收纶栈，拽入蓬莱永自由。其器重可见。八年春，从祖师住姻烟霞，秋冬居文登。九年，与丹阳、长真、长生从祖师游梁。祖师日夕训诱，比之余人，尤加切至。未几，祖师羽化，四人护丧葬之终南。庐墓三年，各任所适。师居墦溪者六年，龙门七年。养真所受之於师者，或时作歌诗以形容之。由是声名藉甚。因京兆统军夹谷公礼请，遂复终南，载扬祖教。二十八年，世宗召入见，问以至道。师首陈延生保命之要，次及持盈守成之难。又曰：富贵骄淫，人情所常，当兢兢业业以自防尔。诚能久而行之，去仙道不远。谲诡幻怪，非所闻也。上嘉纳之，馆於万宁宫之西，以便咨访。五月，召见於长松岛。七月，复召见，师剖析至理。进瑶台第一层曲，又应制五。明日，赐上林桃，师不食茶果十余年，至是一啖之，因上赐也。八月，得旨还终南，赐钱十万，辞不受。二十九年，世宗崩，道逢哀韶，挽之以诗。章宗明昌元年，束归柄霞，大建琳宫，劫赐其额曰太虚。三年十月，芝阳醮，忽尘中数骑西来。众惊，以为驿传。俄顷，尘数骑无音边。三夜，圣前之杯酒酊者十余，始悟尘中之骑，神人也。五年九月，主醮於福山。方请圣，闻天关震响。北辰下红霄烛地，可辩纤悉。泰和七年，元妃施道经一藏，驿送柄霞束海郡侯。大安改元，作学仙记。二年，作开天记。宣宗贞佑四年，师居登州，上命束平监军王庭玉责诏召师归京，师曰：我循天理而行，天使行则无敢违也。岁在己卯时金宣宗兴定三年，南宋嘉定十二年，居莱州昊天观，时齐鲁陷於宋。秋八月，宋遣使召师，命大师彭义赋差宫卫行，不起。州牧以为异，师曰：吾之出处，非若辈所可知，他日恐不能留耳。是年五月，元太祖圣武皇帝自奈蛮国遣侍臣刘仲禄请师，其制略曰：七载之中成大业，六合之内为一统。是以南连蛮宋，北接回纥，东夏西戎，悉称臣佐。任大守重，惧有阙政。且夫剖舟刻楫，将以济江河也；聘贤选佐，将以安天下也。朕践祚以来，勤心庶政，三九之位，未见其人。伏闻先生体真履规，博物洽闻，探迹穷理，道冲德着，有古君子之遗风，抱真上人之雅操。今知犹隐山东旧境，朕心仰怀无已。山川悬阔，有失躬迎之礼。朕但避位侧身，斋戒沐浴，选差近臣备轻素车，不远数千里，谨邀先生暂屈仙步，不以沙漠远行为念。或忧民当世之务，或恤朕保身之术，令朕得亲仙座。惟先生将咳嗽之余，但授一言，斯可矣。八月，仲禄抵燕。闻师在莱州，又得益都安抚司昊燕、蒋元等，愿以二十骑从行。至益都，其帅张林助以驷骑。次维州，得清河尹公。十二月，送至东莱，传所以宣召之旨，师慨然许行。庚辰正月问，弟子选可以从行者，得一十八人。二月入燕，行省石抹公馆於玉虚观。仲禄先遣人驰奏，师亦奉表以闻。四月，作醮於太极宫，师登宝玄堂传戒。有鹤自西北来，焚简之际，一简飞空，五鹤翔舞其上。明日，师北行，道出居庸，遇群盗，皆稽颗以退，且曰：毋惊师父。五月，至德兴寓龙阳观。中元日，醮，午后传戒。众露坐，暑甚，须臾云覆其上，状若圆盖，移时方散。观中井水仅给百众，至是汲之不竭。八月，太傅移刺公请居宣德之朝元观。公构圣殿及祖堂，欲画其壁，时当十月，画史以寒辞。师不许，曰：邹律尚能回春，死圣贤有所扶持耶？毕工，果无冱寒之阻。是月，进表者曷刺回，有诏曰：劫真人丘师：省所奏，应召而来者，惟师道逾三子，德重多方，命臣奉厥，玄熏驰传。访诸沧海，时与愿适，天不人违。两朝屡诏而弗行，单使一邀而肯起，谓朕天启，所以身归，不辞暴露於风霜，自愿跋涉於沙渍。书章来上，喜慰何言。军国之事，非朕所期；道德之心，诚云可尚。顾川途之虽阔，瞻几杖之非遥。爰答来章，可明朕意。秋暑，师比安好。遣书，指不多及。又劫：仲禄无使真人饥且劳，可扶持缓来。其礼敬如此。辛巳二且，道友饯行於西郊，至有拥马首而泣者，曰：师去万里外，何时复旧胆礼？师曰：三载归矣。五月朔，抵陆局河，日食之。既七月，至阿不罕山，镇海来谒，言前有大山高峻，广泽沮陷，不可以车。留门弟子宋道安九人，立柄霞观。率赵虚静辈，轻骑以行。中秋日，抵金山白骨甸，皆云此地天气阴黯，魑魅魍魉为祟，过者必以血涂马首厌之。师笑曰：道人家何忧此。过之，卒无所见。抵阴山，王官士庶道释数百来见，师因问其故俗，乃曰：景龙三年杨何为大都护，有德政，惠及后人，於今赖之。十一月，至邪迷思干大城之北，太师移刺国公及蒙古师等，载酒以迎。大设帏喔，因驻车焉。太师以回纥叹食，复多盗贼，恐变生不测。师曰：道人任运逍遥以度岁月，白刃临头犹不足畏，况盗贼未至而预忧乎？且善恶两途，必不相害。众遂安。冬，居等端氏之新官。壬午三月上旬，阿里鲜至自行宫，宣谕仲禄、镇海曰：惟汝二人，护从真人来，仍劫万户播鲁，只以甲士千人卫之。过铁门，达于行，在舍馆定入见。上劳之曰：他国征聘皆不应，今远逾万里而来，朕甚嘉焉。对曰：山野诏而起者，天也。咨访焉，上重其诚实，设二帐於御臣之束以居之。约四月十四日，及期有山贼之报，上欲亲往，改卜十月望吉。师乞还旧馆，上曰：再来，不亦劳乎？师曰：两旬可矣。上又曰：无护送者。越三日，命宣差杨阿狗督回纥酋长一千余骑从行，由他路回。五月，达邪迷思干，诸官迎师入馆，时重五日也。师既还馆，馆据北崖，俯清流十余丈，溪水自雪山来，甚寒，仲夏炎热，就轩风外，夜则寝屋颠之台。六月极暑，浴溪中。师之在绝域也，自适如此。其馆中宾客甚少，每以经书游戏，有诗云：北出阴山万里余，西过大食半年居。遐荒鄙俗难论道，静室幽严且看书。七月，遣阿里鲜奉表诣行宫，禀论道日期。八月七日，得上批答。八日，即行，太师相送数十里。二十二日，田镇海来迎。及行宫，上遣镇海问曰：便欲见邪？且少憩耶？师曰：入见是望。既见，赐种酪，竟乃辞。上曰：师每日来就食可乎？师曰：山野修道之人，惟爱静处。上令从便。二十七日，车驾北回，在路屡赐葡萄酒、瓜、荼等。九月，巅渡航桥而北，师奏话期将至，上召大师阿海。其月既望，是夕上设庭燎虚前席以延之，大师阿海阿里鲜入侍，上问以至道。师曰：夫道生天育地，日月星辰，鬼神人物，皆从道生。人止知天大，不知道之大也。轻清者为天。天，阳也，属火。重浊者为地。地，阴也，属水。人居其中，负阴而抱阳，故学道之人，知修炼之术，去奢屏欲，固精守神，惟炼乎阳。是致阴消而阳全，则升乎天而为仙，如火之炎上也。其愚昧者，以酒为浆，以妄为常，恣情逐欲，耗精损神，是致阳衰而阴盛，则沉、於地而为鬼，如水之流下也。修真者如转石上山，山愈高而进愈难，珪步颠沛，前功俱废。以其难为，举世莫之为也。道人修真炼心，一物不思，如太虚止水。水之风息也，静而清，万物照之，灿然悉见。水之风来也，动而浊，曷能鉴万物乎。本来真性静如止水，眼悦乎色，耳好乎声，舌嗜乎味，意着乎事。此数者续来而迭举，若飘风之鼓浪也。道人治心之初甚难，岁久功深，损之又损，至於无为。道人一身尔，治心犹难蚓。· 夫天子富有四海，日览万机，治心岂易哉。但能节色欲，臧思虑，亦获天佑，昆复能全戒者乎。古之人以立嗣而娶，嗣立而戒欲，则孔子四十而不惑，孟子四十而不动心。盖人生四十以上，血气渐衰。陛下春秋已高，宜修德保身，以介眉寿。谕以服药独卧之理。药为草，精为髓。去髓添草，譬如囊中贮金。以金易铁，久之金尽，囊之所存者铁尔，夫何益哉？服药者何以异此，饮食居处，珍玩货财，亦当依分，不宜稍过。四海之外，所有国士诚众，奇珍异宝其产虽多，然不如中原天垂经教，治国治身之术为之大备，屡有异人成道升天者。山东河北，天下美地，多出良香美蔬鱼盥丝臬，以给四方之用，自古得之为大，所以历代有国者，惟重此地尔。今尽为陛下所有，奈何兵火相继，流散未集。宜选清干官为之规画，量免税赋，使军国足布帛之用，黔黎复苏息之期，一举两得，兹亦祈福之一端尔。苟授非其才，不徒无益，反为害也。初，金国之得天下，以创起东土，中原人情尚未谙悉，封刘豫於东平，使经营八年，然后取之，亦开创之良策也。山野微陈梗概，其用之舍之，惟在宸衷之断而已。上悦，令左右书之於策，此其大略也。其详见《庆会录》。翌日，上问以震雷事，对曰：山野闻国俗，夏不浴於河，不院衣，不造毡，野有菌则禁其采，畏天威也。然非奉天之至道。尝闻三千之罪莫大於不孝，今闻国俗於父母未知孝道，帝宜教戒之。上集太子诸王大臣，谕以师前后之语，且云：天俾神仙为朕言此，汝辈各铭於心。神仙之名始於此矣。《西游记》云：十月朔，奏告乞还旧居。癸未二月七日，因入见而辞，上曰：少俟三五日，前日道语有所未解者，朕悟即行。上猎东山，射一大豕，马踏失驭。豕傍立不敢前。左右进马，遂罢猎。师闻之，入谏曰：天道好生，今圣寿已高，宜少出猎。坠马，天戒也。豕不敢前，天护之也。上曰：朕已深省，以骑射少所习，虽未能遽已，神仙之言在我衷焉。自是乃简出。三月七日，又入辞，制可。而所赐备极丰腆，皆辞之。授尊重安慰之旨，以宠其归。因命阿里鲜护师东行，送者皆泣别。至阿不罕山，过柄霞观。至五月中，师不食，但饮汤而已。众谘之曰：师奚疾？师曰：予疾非尔辈所可测，圣贤琢磨故尔。是夕，尹清和梦人谓之曰：师之疾，公辈勿忧，至汉地当自愈。六月晦抵丰州，宣差俞公请止其家，奉以汤药，辄饱食，是后如故。众相谓曰：清和之梦验矣。至云中，阿里鲜欲招谕山东，请与清和行，师曰：天意未详，虽往何益。阿里鲜再拜曰：若国王临以大军，生灵必遭杀戮。师曰：虽救之不得，犹愈於坐视也。从其请。八月至宣德，居州之朝元观，河朔州府王官将帅以书疏来请者若辐辏，然师答云：王室未宁，道门先畅，开度有绿，恢弘无量。郡方帅首志心归向，恨不化身分酬众望。甲申二月朔，居缙山之秋阳观，燕京行省石抹，咸得不宣差便宜刘仲禄，各持疏恳请住太极宫，许之，乃度居庸。初，师之出武川也，众请还期，师曰三载归，至是如其言。是月，曷刺至自行在，传旨：神仙至汉地，凡朕所有之城，其欲居者居之。众官咸曰：师许太极矣，请无他议。是后道倡云集，玄教日兴，乃建八会：曰平等，日长春，日灵宝，日长生，曰明真，日平安，日消灾，曰万莲。求法名者日益众，常以歌颂示之。时复出游故园琼华之上，从者五六人，宴坐松阴。或自赋诗，或相属和。夕阳在山，澹然忘归。乙酉春，师折梨花一枝，持赐宁玄居士张公去华。公重其赐，瓶以养之。至秋结实二十有四，无异其树之生者，时以为祥。去华乃诚明之父也。师之寓意，微矣哉。延祥观枯槐一株，师以杖达而击之，云：此槐生矣。及今荣茂，他槐莫及。九月初，宣抚王楫以荧惑犯尾宿，主燕境灾，将醮以禳之，问所费，师曰：一物失所，犹怀不忍，配闱境乎。比年民苦征役，公私交困，我当以常住物给之。但令众官斋戒，以俟行礼。醮竟之夕，宣抚喜而贺曰：荧惑已退数舍，我辈无复忧矣。师之德感，何其速哉。师曰：予何德，祈梼之事，自古有之，但恐其不诚尔。丙戌五月，京师大旱，行省请师主醮。雨乃足，会日神仙雨也，名公硕儒皆以诗贺。丁亥五月，复旱，在京奉道会，众请作醮。师徐谓曰：我方留意醮事，公等亦建此议，所谓好事不约而‘同也。仍云：一日为祈雨醮，二日为贺雨醮，三日中有雨，是右醮家瑞应雨。过三日，非醮家雨也。或曰：天意匪易度，师对众出是语，万一失期，能无招众口之訾也？师曰：非尔所知也。后皆如师言。是月，门人王志明至自秦州，奉旨改太极宫为长春，琼华岛为万安官，仍赐以虎符。凡道家事，一委神仙处置。六月，师不出，明日雷雨大作。人报云：太液之南岸崩裂，水入东湖，声闻数十里，电鳌鱼鳖尽去，池遂枯涸，北口山亦摧。师初无言，良久笑曰：山摧池枯，吾将与之俱乎。七月四日，师谓门人曰：昔丹阳尝授记於予，云：吾殁之后，教门大兴，四方往往化为道乡，道院皆劝赐名额。又当住持大宫观，仍有使者佩符乘传干教门事。此乃功成名遂，归休之时也。丹阳之言，一一皆验，吾归无遗恨矣。九日，登宝玄堂，留颂云：生死朝昏事一般，幻泡出没水长闲。微光见处跳乌兔，玄量闲时纳海山。挥斥八弦如咫尺，吹嘘万有似机关。狂辞落笔成尘垢，寄在时人妄听问。书毕而逝，春秋八十。便宜刘仲禄挥涕而叹曰：真人入觐以来，君臣道合，离阙之后，上意眷慕，未尝少忘。今师既升化，速当闻奏。自是四方赴丧者，一及恸如丧其亲。戊子三月朔，清和建议为师构堂於白云观，期以七月九日大葬。六月霖雨，皆虑有妨。七月初，廓然晴霁。及启棺，容色如生，观者如堵。三日，藏仙蜕於堂，异香芬馥者移时。既宁神，大雨。宣抚王楫会葬，自为主盟，亲榜其堂曰处顺。至元六年己巳正月，褒赠长春演道主教真人。师之歌文，有《墦溪呜道集》行於世。
　　历世真仙体道通鉴续编卷之二竟
　　历世真仙体道通鉴续编卷之三
　　王处一
　　师名处一，宁海东牟人，玉阳其号也。金熙宗皇统二年壬戌三月十八日，母周氏夜梦红霞绕身，惊寤，是日乃生。甫七岁，尝气绝仆地，移时方苏。母惊问曰：汝何为而若是？曰：但知熟寐，不知其他。师因悟生死之理。一日偶至山中，遇一老人坐大石，谓之曰：子异日扬名帝阙，为道教宗主。遂摩顶令去。又尝闻空中人问云：汝识我否？对曰：未识也。曰：我玄庭宫主也。是后狂歌馒舞，冬寒铣足单衣，颜色不变。忽作颂自歌云：争甚名，竞甚利，不如闻早修心地。自家修证自前程，自家不作为群类。弱冠，或告以婚事，笑而不应。世宗大定八年，师在文登牛仙山庵居，人告以祖师至，即诣全真庵，请为门弟子。祖师知其为玄门大器，遂从其请。二月晦，从祖师至昆蝓烟霞洞，乃授以正法及今名。其母拜祖师，亦愿学道，师知其贞洁，以德清名之，号玄靖散人。九年四月，师在铁查山，祖师与丹阳辈数人自文登将归宁海，取道龙泉。时日方炽，祖师执伞而行，丹阳辈从之。其伞忽腾空而去，自辰及哺，堕於师庵之前。龙泉距查山几二百里，柄内得今号。又日伞阳子，此字祖师撰之也。暨有七人之名，师在马谭刘丘之次。故祖师有云：伞竹通为七个人。以应金莲之七数也。又云：结竹金丹出顶上，五光射透彩云棚。九月，祖师西迈，师隐於云光洞，常临危崖，翘足驻立不移者数日，人以铁脚仙人目之。师九年煅炼，心地开明，是后数往来於齐鲁问。二十二年秋。居宁海，丹阳真人来自关中，同宿於金莲堂，从容谓师曰：重阳祖师不远数千里，提挈吾侪，吾侪殊无以报，不愧於心欤。且得道之士苟利其身，功不及物，恐非弘济之旨，诚欲光昭先师之德，莫若彰玄应而福生灵。公今抱道藏器而独善其身，无乃不可乎？师曰：且，道无同异，绿有行否，先生道备一身，德光四海，使天下之人望风而敬服者，无他，是道兴而绿行也。今贫子绿之未行，姑猖狂以混世耳。丹阳然之。二十七年，世宗征赴阙，凡所应对，大副宸衷。馆於天长观者久之，上闻有以鸩酒害师者，遣使询其酒之所自来。虽至再三，终不之告，但托疾而已。上闻，益探嘉叹。乞还山侍亲，从之。二十八年二月，复诏至阙，建修真观，赐金书篆额，俾居焉。二月，主万春节醮事。八月，得旨归，仍赐金帛巨万，辞不受。十二月，上弗豫，遣使召师，师谓使者曰：何来之晚，恐不及重睹圣颜矣。明年春，逢哀诏於涿郡，固辞东还。章宗承安二年七月，征见於便殿，问以养生之道。师以无为清静，少私寡欲为对。又问性命之理，师言：内丹之说，以心运气，是皆无为自然，斡旋造化，玄元至道不为而成者也。上曰：非朕所得而议。乃问以治国及边境事，所对莫不允合上心。又谓曰：先生凡有所问而必知之，何也？师曰：偶然尔。上曰：毋让朕，愿闻之。师曰：镜明犹能鉴万物，而况天地之鉴，无幽不烛，何物可得而逃，所谓天地之鉴，自己灵明之妙也。上叹曰：清明在躬，气志如神。嗜欲将至，其兆必先。先生之谓也。明年春，奏母氏寿垂九裹，乞还侍养，上赐观额及体玄大师号，物礼甚厚。三年癸亥，上命亳州太清宫两主普天醮事，具戒度为道士者千余人。得遇师之降日，门人毕集。师之母曰：我今年耄，如何得归。师言寿期或在今秋之七月也。母因有不贪生，不惧死之语，及期得疾，师乃速营葬事。凡二十有五日而逝。逝之日，人皆闻异香馥郁，莞弦清雅，移时方止。北京按察使前参政孛木鲁公久佩师旨，训名尊道，凡与师遇，或预言雨降之期，或告以后会之处，历历皆应。一日诣圣水致恳而言曰：尊道於神仙但闻其名，自遇师之后，凡伸祈祷，必垂嘉应。行止会遇，示以预知，深愧尘凡不能从云水之游，事与愿违，徒增怅然也。七年，元妃施道经一藏，驿送圣水玉虚观。观之水洞前有大石，斜出数丈俯其下，过者惧慑。一日，集众谓之曰：大石今宜去之。锤錾具举攻之数日，师问云：几何？对曰：百分之一尔。师笑曰：汝等安能去此。遂躬诣其傍，运锤三击，声若雷霆，响震岩谷，其石乃堕，见者莫不悚然。贞佑四年，文登令温迪罕龟寿，迎师归县之天宝观。明年四月二十三日，师语门人曰：群仙已约我矣。言讫，沐浴冠带，烫香朝礼十方，乃辞世。师之歌诗，有《云光集》行于世。大元至元六年己巳正月，褒赠玉阳体玄广度真人。先是，明昌改元，重五日莱阳县刘植以无嗣告，师曰：公富而好礼，未应绝也，然吾禀之上苍。六月望日、诣其居，而植为置具，师曰：特来送嗣，岂可以常酒相待耶？库之西北，所封者妙酝也。植往索之，得煮酒一器。师曰：不惟此酒，嗣亦如之。索纸书一颂，后批四四应真四字。明年四月十有四日而生子。乞名，师曰：已与之矣。植良久曰：四四则人所共知，应真二字是其名否？师曰：是日纯阳降世，非应真乎。遂名之。至於叱迟金愈历年之疾，为潘信起凶徒之死，卧冻雪於赵实之门，复呜鹦於羌恍之架，冬单衣而弈棋，瓶无底而贮酒，传道则有山呜谷吼之应，书符则有鬼怪潜出之灵，此类甚多，是皆师应世之迩，具载别记，兹不备录焉。
　　郝大通
　　师名大通，字太古，宁海人，广宁其号也。金熙宗天眷三年正且初三日生，世为宦族，郝朝列之从弟。少孤，事母甚孝。尝梦神人示以周易秘义，由是洞晓阴阳律历、卜筮之术。厌纷华而乐淡薄，隐德於卜筮中。世宗大定七年，祖师至宁海，见其资禀高古，所习不凡，遂以背坐之机感发之，翌日晚，於朝元观付以二词，言下领悟，如走万里迷途，一呼知返，盖其根本知觉分上，夙有熏染之力故耳。既接言论，其相与固结，日深一日。八年三月，从祖师至昆蝓烟霞洞，请列门弟中而求法焉。祖师乃名之曰璘，道号恬然子，仍以弊袖去其袖。界之曰：勿患无袖，汝当自成。盖传法之意也。今之名号，自言游凤翔路中偶得之。师在文登，常携瓦罐乞食。经半载，误触之碎。祖师别赐之题颂於其上云：扑碎真灰罐，却得害风观。真待悟残余，有个人人唤。九年秋，马谭刘丘四师从祖师西去，留师与玉阳居查山。后玉阳以师不立苦志，忠告而劝激之，师遂西访四师。四师方庐於祖师墓，丧礼终，师欲与同处。闻谭长真激以随人脚跟转之语，明日遂行至岐山，遇神人，复授以易之大义。十五年，坐於沃州桥下而不语，常为小儿辈戏，累砖石为塔於顶，嘱以勿坏，头竟不侧。河水泛溢而不动，而亦不伤。如是者六年。其所守盖如此。真定少尹郭长倩过之，下车致拜礼，所赠甚厚。觊师一顾，终不能得，嗟异而去。二十二年，居真定，每升堂讲演，远近来听者常数百人。有问答歌诗、周易参同演说图象，总三万余言，目日《太古集》。后至咸平，与高士王绘贤佐游。贤佐相从亦常十数人，占筮之应十得八九，师则无不应者，由是贤佐辈皆神之，请当师席而受其秘义，贤佐因之名动阙庭。师尝欲作易图，遽然索笔。其徒范圆曦以粥熟告，师曰：速持来，我方得意。笔入手，一朝挥三十图。至於天长预告侯子真之火，恩州夜入王镇国之梦，人休咎，道之行否，兵革所临之期，凡有言之於其前，莫不验之於其后。史馆张邦直子中所谓警动人之耳目，其徒往往能道之，故不着云。东海郡侯崇庆元年十二月三十日仙蜕於宁海先天观，春秋七十有三，前此三年，令顶修葬事，及期果然。大元至元六年己巳正月，褒赠广宁通玄太古真人云。
　　和德瑾
　　玉蟾子姓和名德瑾，秦州甘泉人。尝为州吏，未尝取非义财。日与一道者谈玄笑饮，后道者臂枭而来，曰：此禽怪哉，眼大而不识人。玉蟾子不悟其旨。忽道者以恶疾而姐，玉蟾子备礼葬之。不数旬，有老妪踵门而谒曰：昔亡道者，吾子也。奈老无依何？玉蟾子赠之金帛，妪曰：但得发圹，一视吾子，诚无憾矣。玉蟾子率邻里与妪发圹开棺，失尸所在，惟存赠妪金帛。回视妪，亦失焉。由是感悟，弃家入山。后遇至人，得九还金液之妙。游终南山，行其所传，日益精进，以至冲和周密，妙用通神，逮重阳王君遇真，遂结为仙林之友，莫知所终。
　　李灵阳
　　灵阳子姓李，名字俱不闻，京兆人也。为人沈默寡欲，学问该博，而乐仙道。遇道者授神仙抱一符火大丹之诀，顿抛尘俗，朝修暮炼。积之岁年，至乎大妙。与玉蟾、重阳二子为终南林泉之友。尝谓重阳子曰：子他日道化九围，教行四海，非吾辈之可及。金世宗太定己丑，重阳携四真人入汴，有诗寄云：和公与李公，首先一志三人同。逮重阳登真，丹阳挈丘刘谭三子来谒。一日，二君预留钱於终南食肆，曰：今日有仙客丘刘谭马者至，则待之。四师至食，人道姓以邀之。丹阳笑曰：公何知予等姓氏？曰：和李二仙君预有付嘱，故知之。时二君泊太平宫，四子食毕，就宫参谒，自此真门之下，咸以师叔称之。
　　皇甫坦
　　先生讳坦，字履道，皇甫其氏也。其世代地里莫详，或云尝居临淄，及瑕丘，得三避五假之术。后游迩於蜀之峨崛。一夕行风雪中，忽闻人呼曰：子有道气，吾当度子。先生一顾，见一道人外茅檐下，令先生与之抵足而睡。觉暖气自足而达，浃身彻顶，如在春风和气中。比晓，其人振衣拂袖而去。先生询其姓字，但云他日来灵泉相寻。先生后往灵泉观求之，见唐隐士朱桃椎画象，蜀人称妙通真人，方知所遇乃朱真人也。先生一日与一道人偕行，复遇妙通於途，授以冬瓜一截、葱数茎，曰：前去伺我城中酒肆。如其言而往，抵暮及关。视瓜辄为人首，而葱则发也，水所沾衣皆血痕。关吏执之，并录其同行者。先生独以身任咎，初不辩所从来，迟明将以解府，瓜葱如故，衣血亦亡。官吏惊异，慰谕而遣之出，则妙通已伺於户外。笑曰：子真可教也。乃烹瓜对酌，遂授以虚坎实离之旨。复引泛舟，举杖击水以示，波平复击。如是数次，顾曰：会么？先生唯唯而已。遂传内外二丹之诀。自是随在修持，寒暑谊寂，不问平居多宴，坐而不寐，两足外踝皆平偃。一日见顶门有珠光焰。因歌曰：山头红日出，药苗新，欲将心事付，瑶琴知音少，弦断有谁听。识者以为丹成之验。方周游海内，救人利物以积功行。宋高宗绍兴二十七年，显仁皇太后得目疾，国医不能疗。忽梦黄衣道人长髯广耳，太后问：能医眼否？曰：能。太后曰：若医得我眼明，即是我师父也。觉而异之，以语高宗，皇帝有诏物色之。时先生南游，自称眼医。临安守张传见画象，以先生惟肖，遣人求得於建康，遂以名闻。召对便殿，问何以治身，先生对曰：臣之治身，犹陛下之治天下也。心无为则身安，帝王无为则天下治。上善其言，即白太后。明日宣入，与俱至慈宁殿。先生敬为皇太后嘘呵布气，良久翳开目明，认见先生，喜曰：真昨梦中所见师父也。由是宫中皆呼先生为师父仙。韶位有甄娘娘，病璧累年，踊而后能步，太后命先生亦为布气，即释踊而行。及将还山，留一扇於禁中，曰：有发寒热者，以此扇之，当差。未几宫中多患疟，用之皆验。陛辞之日，两宫赐责甚厚，先生止受香荼衣服而已。上亦高之。因其行，命责御香致祷於青城山丈人观。讫事，还诣安静观焚香，即妙通之旧隐也。遂奏请重新观宇，且赞其像曰：灵泉真人，两蜀锺秀。马溪道成，茅茨赋就。历世救物，示迩不有。惟我知师，再拜稽首。明年，回至忠州仙都观。平都山巅有巨相，雷震枯死二十年矣。先生呵气祝之，不逾月枝叶再荣。王从道记其事，刊於石。继而上遣使赐手诏慰劳，且召之曰：先生清标孤映，寄述物外，枇糠尘俗，啸咏姻霞，信可乐也。去秋为别，俯仰周岁，兴怀晤言，驰神缅邈。计青城会友於元览，白云遂无心於帝乡也。秋冻甚迩，不知何日可相见，愿早践言，则骑气御风，泠然无难行。且湘云横素，桂子吹香，燕馆超然，下风问道，虚怀结想久矣，专此为问。残暑在序，益保清虚。先生得诏即行，比至，赐紫衫皂衫丝履，令阁门引见。从容问长生久视之道。先生对以清虚寡欲为先，先损诸欲，莫令放逸。丹经万卷，不如守一。上嘉叹久之，曰：真人也。由是传闻中外，竞以真人称之。他日，又问。先生对曰：仙人道士非有灵，积精累气以成真。探契圣意，嘉叹再三，曰：此其所以为真人也。因书其语于扇以赐。仍写道德、黄庭、阴符经赐焉。时姑苏凯道僧亦闻道之士，召至。先生已在座。初不相识，道僧入长．揖万乘，而见先生即拜。赐坐，辞。问其故，曰：仙阶有高下，真人在上，我不敢坐。强之，乃坐於地。后先生乞还山，上留过郊祀。时久雨，上以为虑，问於先生，以必晴对。及将宿青城，复遣问焉。先生进诗曰：夜静天中星历历，晓来坛上月娟娟。皇图巩固中兴业，帝祚遐昌亿万年。至夜果晴。上命为先生设幕次嘉会门，赐香烛饮食，以御前金器排办。驾回，先生起居太上式车，顾而微笑。即日宣押赐宴，先生因赋每蒙天一笑，遂与物为春之诗。上大喜。寻复乞还山，上固留，不可，乃命筑庵庐阜以便於宣召。又绘先生像，御题其上，为皇甫真人像，而赞之曰：皇甫高士，眉字列仙。以道兴世，孰计其年。闲云在空，孤鹤行天。掀髯一笑，同乎自然。封以锦囊，命内侍省都知张某去为持示先生。复携入，留禁中。后移置於德寿宫道院，太后赐金为建庵费。先生提所着道袱辞曰：只此便是臣庵，无所事金。卒不受。太后乃命干办御药院董仲永袖金潜置於先生卧榻而去。启行见之，即封付临安府缴纳。比至庐山，太后复遣幕士仰立责金就赐先生，复固辞。寻降付江州，令斋钱以给。先生不得已而乃用。太后旨意建普天大醮二坛，祈福皇帝仍普及生灵。复以余钱缴纳，太后不许，即命两府曹勋白云处士墉守宁以其钱仍益金为先生置两庄於山之南北，北日铜盘，南曰丹桂，收岁入以接待云水之士。先生始遂筑庵于莲华洞，拨云游之士而居焉。孝宗皇帝隆兴元年，太上皇御札诏先生曰：自退处别宫，日以颐神养志为事。思见风采，款亲道话。幸早命驾，少同闲适。专信奉近，用伸至怀。既至，宣见於康寿殿，乃命馆于西湖显应观西斋堂。以两府曹勋馆伴宣对，锡宴至数次。后先生游天台，康寿殿产灵芝。复遣两府传宣抚问，赐沈香二百两，并以画芝草扇亲书御赞于上赐之。乾道改元初，方游武当。上皇遣德寿宫使臣陈球宣召，追及於襄阳。继命两府曹勋迎劳於道。乾道二年二月至行在所，复命馆伴於显应观，明日即宣入，赐宴。又明日幸其馆，命登御舟泛湖游园。后屡侍燕，问谈修真之旨。遂赐御书灵宝度人经，寿圣皇后书清静妙经。孝宗初登位，尝传旨宣问先生，回奏凡百言，大略请审刑德，割嗜欲，推卫生之理以为治。至是引对内殿，赐曲燕，宣劝至数十爵，仍赐内府香茶。乾道三年上皇元命之岁，欲致祷于潸山及庐阜、青城，谓先生精诚足以感格，即命捧两宫御香，以御舟津送至九江。逮至青城，焚香始祝，黄龙为见。初，钦宗靖康之难，两府曹勋自燕京持徽庙御札回，至黄河无舟，夜遇先生於河滨，束苇筏与俱渡。至岸，僵且死。先生然苇以燎之，良久乃苏，问姓名，不告。曰：朱真人以公为安社稷计，故令我来渡公，后三十年当见公於钱塘。言讫而别。及先生应召与之相会，语及旧约，两府追记风貌，感泣下拜，待以师礼。其赠先生词有云：自叹孤身早岁，黄河渡口蒙情。盖序前事也。上皇知之，故每有宣问迎劳馆伴，必属之。先生建阁宝藏所赐御书，上皇赐名绍兴焕文之阁，亦命两府书榜。先是，庐阜庵成，道流聚食日众，而汲水於涧以为苦。先生一旦荷镭引人励庵侧之地，不一二尺，有泉涌出石隙问，清洌而甘，亢早不涸。及赴召，上皇偶询山居之事，因以奏闻。寿圣皇后在坐，曰：先生在处，必有神物护持也。上皇即命为神泉，御书二字以赐。乾道九年，复赐御书清虚之庵四字为门额，仍岁赐劝· 牒度道士以奉香火。先生前后四赴召命，自上皇退居德寿，恩眷益加。每至，宴劳外，赐上尊珍膳无虚日。先生再还自青城，扫边朝市，惟德寿宫岁时遗问不绝，屡遣中使至山宣唤，皆力辞不赴。淳熙五年秋，忽言：我将远适，不可不辞太上皇。治装欲如行在所，中辗不行。九月二十三日，遂口授词旨，令门人作遗奏以进。凡士夫道释与厚善者，亦具辞书。明日晨兴，沐浴更新衣，至日中升堂集众，焚香取御书并宣赐衣物付弟子辈，曰：我将游乎无何有之乡，此太上皇所赐，当留以镇名山。汝等向后接续住持，代相传授，宝而藏之，毋违吾训。又曰：道不负人，大家努力，珍重珍重。语已拱手垂足，坐於绳床而化。三日不歌不倚，容色红莹，髭发如漆。入宠，身犹柔暖。於是弟子曹弥深、谢守撷等，与其徒二十有四人，以十二月壬辰，奉遗蜕藏于庵侧之左陇，从遗训也。初，治圹得白蟾於数仞之下五色土中，又得古断碑，有玲翠凌舟四字。将定之夕，天灯下烛，比晓方没。会葬者二千余人。乃发绋，有仙鹤随之，盘旋其上，定已乃去。
　　罗晏
　　罗赤脚名晏，闱中人。少时遇异人，携以出，归而有所悟解。宋徽宗宣和中，或言於朝，赐封静应处士。张魏公宣抚陕蜀，延致军中。金虏攻扰凤关，精锐迭出。大将吴珍御之，杀伤相当，犹坚持不去，公以为忧。罗曰：相公勿恐，明日虏遁矣。有如不然，晏当伏斧铁以受误军之罪。明日果引去，公始敬异之。连奏，号太和冲夷先生。好游汉州，每至必馆於王志行朝奉家。王氏传三世见之矣。其事志行夫妇礼甚敬，曰：吾前身父母也。高宗绍兴六年丙辰，蜀大饥，志行买妾於流民中，姿貌甚丽。罗见而骇曰：此人安得在公家留之，稍久得祸，将不细，当为除之。命煮水数斗，取鳌下灰一篮，唤妾前，以巾蒙其首，而注汤於灰上，烟气勃勃然，妾即仆地，盖枯骨一具也。罗曰：渠来时经女侩否，今安在？曰：在某处。亟呼之，俟且至，则又以巾蒙枯骨，复为人形，举止姿态与初时不异。遂付与侩而取其值。志行从弟志举登第归，罗见之他所，授以书一卷，缄其外，戒曰：还家逢不如意事则启之。及家，三日而闻母讣。试发书，乃画一官人，绿袍骑马，前列贺客，最后舆一柩，凶服者随之哭。广都龙华寺，宇文氏功德院也。罗与主僧坐，勿起曰：房令人来。僧惊问：何在？曰：入祠堂矣。僧谓其怪诞。明日宇文时中信至，其妻房氏正以前一日死。尝往扬州镇，馆於陈氏，夜如厕，奔而还曰：异事异事。适四白衣人瑜墙垣入圃中，陈氏皆惧，罗曰：无预君事，明晨当知之。及旦，圃人告羊生四子。绍兴三十年，在盐亭得疾，寓讯如温江，求迎於李芝提刑家。李遣数仆来，罗病良愈，即上道行，戒其仆曰：自此而左，惟金堂路近且易行，然吾不欲往，愿从广汉或他涂以西，幸无误。仆诺退而背其言，乃抵古城镇。及温江而卒。蜀人以为年一百七八十岁。
　　历世真仙体道通鉴续编卷之三竟
　　历世真仙体道通鉴续编卷之四
　　萨守坚
　　萨真人名守坚，南华人也，一云西河人，自称汾阳萨客。少有济人利物之心。尝学医，误用药杀人，遂奔医。闻江南三十代天师虚静先生及林、王二侍宸道法之高，欲求学法，出蜀至陕，行囊已尽。方坐石闷，忽见三道人来。萨问此去信州远近，道人问所欲，萨云：欲访虚静天师，参学道法。道人曰：天师羽化矣。萨方怅恨，一道人云：今天师道法亦高，吾与之有旧，当为作字可往访之。吾有一法相授，日问可以自给。遂授以呎枣之术。曰：呎一枣可取七文，一日但呎十枣，得七十文，则有一日之资矣。一道人云：吾亦有一法相授。与之棕扇一柄，曰：有病者则煽之，即愈。一道人云：吾亦有一法相授，乃雷法也。萨拜而受之，用之皆验。一日凡呎百余枣，止取七十文为日用，余者复以济贫。及到信州，见天师，投信，举家恸哭，乃三十代天师亲笔也。信中言吾与林侍宸、王侍宸遇萨某，各以一法授之矣，可授以未尽之文。萨由是道法大显。尝寓某处城隍庙数日，太守梦城隍告之曰：萨先生数日寓此，令我起处不安，幸为我善遣之。太守至庙，逐萨使去。萨行数十里，遇人异豕往庙酬愿，萨以少香附之，曰：去酬愿毕，为置炉焚之。其人如诫，迅雷一声，火焚其庙，更不延烧民居。越三年，萨至某渡，无操舟者，举篙自渡，置三文钱於舟中以偿渡金。因掬水院手，见一人铁冠红袍，手执玉斧立於水中，萨诃之曰：汝乃何人，速见形？其人立於侧曰：我王善，即某州城隍也，昨真官焚我庙，我家三百余口无依，我实无罪，诉于上帝。帝赐玉斧，令我相随，遇真官有犯天律，令得便宜施行后奏。我随真官三年，并无犯律者，今日渡舟，真官乃置钱舟中，则真官无可报之时矣。今愿为部将，奉行法旨。萨曰：更相从三年，亦只如是。萨遂奏玉帝，擢为部将。每有行持，报应若响。尝有诗云：道法於身不等闲，寻思戒行彻心寒。千年铁树开花易，一日邓都出世难。又诗云：言清行浊休谈道，不顾天条法馒行。但依本分安神气，何虑仙都不挂名。真人得道后，游闽中，一日端坐而化。
　　赵麻衣
　　赵麻衣，不知何许人也。唐僖宗时黄巢盗起，麻衣避於终南山，见道人数十居山问，麻衣无所得食，愿为佣役，由是有所遇而得道。宋高宗建炎初，始来游青城山。久之，乃入成都玉局化。以连条为屋而居，常服麻缕百结之衣，人因号为麻衣。形跃如槁木，而骨不露，神采湛然。昼出，见凡草木之立者，行攘之。暮归，则攘横於道。人莫究其意，亦不见其有所饮食也。人有具酒茗邀之，或不顾，或为留以饮。际者授人，人饮之，觉芬洌异常。麻衣时时言及五代及本朝事，赛誉有条理。或穷诘之，则於皮上取圆觉经示之曰：尽在是矣。达官贵人招之，未尝往也。或云五代尝为兵，已而免，去帖尚存。平生党黑。一日一趺坐而化、尺宅肢体洁白如玉然。
　　刘居中
　　刘居中，京师人。少时隐於嵩山，居山巅最探处，曰控鹤庵。初与两人同处，率一两月辄下山觅粮，登陆极艰苦，往往跻攀葛万，穷日力而至。两人不堪其苦，皆舍去，独刘居之自若，凡二十年。遭乱南来。宋高宗绍兴问，尝召入宫，赐冲静处士。后庐於豫章之束湖，每为人言昔日事云：嵩山峻极处有平地，可为田者百亩。别有小山岩岫之属，常时云雨只在半山问。大蜥蜴数百，皆长三四尺，人以食就手饲之，抚摩其体，腻如脂。一日聚绕盎边各就取水，才入口即吐出，已圆结如弹丸。积之于侧，俄顷问累累满地。忽震雷一声起，弹丸皆失去。明日山下人来言，昨正午雨雹大作，乃知蜥蜴所为者此也。又闻石壁问老人读书声，逼而听之，寂然。既退，复尔。其后石壁摧，得异书甚多，阴阳方技，修真黄白之学，无所不有。既下山，独取其首尾全者数篇，余悉焚之。又尝闻异香满室，经日乃散，不知从来也。刘生於神宗元丰七年甲子，百余岁矣。不知所终。
　　谯定
　　谯先生名定，字天授，涪州乐温县玉溪人。深於易学，隐青城大面山中得道。宋高宗建炎初，以经行召至扬州。欲留之讲筵，不可，拜通直郎直秘阁致仕。今百数十余岁。巢居险绝，人不能到，而先生数年辄一出，至山前，人有见之者。
　　姚平仲
　　隐青城大面山姚平仲，字希晏。宋钦宗靖康初，在围城中，夜将死士攻敌营，不利，骑骏骡逸去。高宗建炎初，所在揭榜以观察使召之，竟不出。孝宗淳熙甲午乙未问，乃有人见之於青城山丈人观道院。年近九十，髭髯长委地。喜作草书，盖已得成仙云。
　　崔羽
　　先生姓崔名羽，唐州人。少隶京师班直，休官乐道，自号紫霞。宋高宗绍兴问，游罗浮，已老矣。初不自言其年，朱颜方瞳，举心林野。性喜酒，人具饥邀之，饮则醉，醉则歌。然歌中所言休咎，一皆验。后居束莞数年。一夕，命道流设醮于上清观。礼毕。命酌，西室酬醉，笑语若对客者，人问之，日锺吕陈三先生会于此。既彻爵，奄然端坐而逝。县人共迎置於紫霞亭焚之，有蝴蝶径尺，自烈焰中腾空而去，是日乡人有识之者，於榴花渡见其束归，盖归罗浮也。
　　刘浩然
　　宋高宗绍兴中，虞允文侍其父漕潼川。父病，允文斋戒浃日，命道人刘浩然奏章请命。刘亦素以精殷着名，自子夜登坛，迟明方兴言曰：适之帝所见几上书章内两句云：乞臧臣之年，增父之算。帝指示曰：虞允‘文至孝，可与执政。已而其父竟卒。后有十八年，允文果然参大政，以符其言。
　　段璨
　　段璨字德顼，袁州万载人。略知书，天性淳谨，未尝作物。然遇不平事，则奋臂而前。宋高宗建炎问，寇盗充斥，段氏族属四十口，皆为所剽。璨挺身持金帛往赎，贼叹其重义，皆付之使归。绍兴五年。束南处处大旱，斗米过千钱。璨尽发宿藏，止取常值。又为粥以食饥者，赖活者不可胜计。后忽厌人事，结庵於严田之山中壁间，多书坦荡二字。一日一召会亲旧，与叔诀曰：不久天帝召我。人不以为然，经数日升楼呜钟，钦然凌云而去。乡人走视所居，＂惟弊衣履存。众欲以其事上於朝，而邑官不乐者止之，遂已。
　　饶廷直
　　饶廷直字朝弼，建昌南城人，第进士，豪俊有气节。宋高宗绍兴七年，以事过武昌，有所遇。自是不迩妻妾，偷然端居，如林下道人。自作诗纪其事云：丁巳中秋夜半，偶游黄鹤楼，忽遇异人授以秘诀，所恨尚牵世故，未能从事於斯也。因作诗以识之，其辞曰：黄鹤楼前秋月寒，楼前江阔烟漫漫。夜深云散万籁息，独对清影凭阑干。一声长啸肃天宇，知是飧霞御风倡。多生曾结香火绿，邂逅相逢竟相语。修然洗尽朝市忙，直疑身在无何乡。回看往事一破饭，下视举世俱亡羊。嗟予局促犹轩冕，知· 是卢敖游未远。他年有约愿追随，共看蓬莱水清浅。后二年，岁在庚申，朝廷复江南，以为邓州通判。金人叛盟，邓城陷死之后，载其柩还乡。升者觉甚轻，然无敢发验者。人以为尸解仙去云。
　　苏庠
　　丹阳苏养直，名庠。居后湖，暮年徙润州太湖马迩山。宋高宗绍兴十四年甲子十一月中，病酒困外，所使村童徐行者持谒扣床，曰：有客称江宣赞，欲求见。视其谒云：惠州罗浮山水帘洞长生道人江观潮。两畔各写诗一句，曰：富贵易逢日月短，此中难遇是长生。苏悦其语，强起延之，客曰：罗浮黄真人黄真人，晋时为惠州太守，弃官入罗浮山水帘洞，以君不欲世问声利，姓名已书仙籍，命我持丹授君。苏时年八十矣，应之曰：庠平生未识真人，又形骸已坏，何以丹为哉。客曰：此非五金八石之比，盖真人真气所化也，服之无嫌。苏视客，衣服侈丽类贵游，而言辞鄙俗无蕴藉，甚恶之，冀速去，曰：虽然，终不愿得也。老病缺於承迎，当令兄曹奉陪。客曰：我专为君来，君不欲丹，当复持以归。但路绝远，愿借一宿，明旦晴即去，不然须少留也。不获已，命馆於松菊墅。时天久晴，五更大雨作。苏忆昨日语，颇悔。亟邀致，具酒。未及饮，苏曰：丹可见否？客喜，便於腰间筐中取授苏，连云：且延一纪。药仅如豆大，黄紫色，亦不作丸剂。客曰：困笃则服之，方可见效。凡身有疾，但敬想丹力所行，至即愈。饵此者当飞升度世，若情欲未毕，故自延一纪寿，寿终亦为仙官矣。酒数行，适既仆牵驴过前，客曰：此驴昔尝为人。叱令笑，驴即笑。又求青箸笠中灵以饲之，祝曰：复为人去。再叱令笑，又笑，坐皆惊异。又谕苏画真人像，苏曰：其状何如？曰：一神仙中人，服黄道衣，击皂丝，着琴鞋，持水晶数珠，挂玉瓢於右带。尝有遇之於罗浮铁桥悬崖云雾问，服佩正如此。遂别去，约五年复来，来时君异於今日矣。苏以丹并刺字置笋中，岁未尽五日，忽大病。至除夕，气绝。家人以顶暖、不忍殓。及明，诸子记前事。发笋视之，药故在。取投口中，即能起，洒然若无疾，饮啖自如。再令拾刺字并丹贴，欲烧末饮之，不复见。后数日，长子如京口，以客言命图黄像。像成，俨然江君也，始悟江即黄君云。苏虽发如霜，自是其半再黑。初，高宗建炎中，丧右目瞳子，至此瞭然。昊兴陶安世闻其名，往访之，得其所遭本末如此。后二十年，作书与邮林向伯共云：吾可中闻异音，罗浮仙人期以数年相见，应尽便尽，余不复较。十二月往茅山，别诸道友。元日，聚族欢饮达旦，披衣曳杖出门，曰：黄真人至矣。其行如驰。婢仆惊奔，仅能挽衣襟，已立化。未卒之前，洪庆善尝以书求其近诗，答云：顷得方士神药，夺命鬼手中，服食以来，识诗结字，无复余习。庆善叔其诗文，实载此语。陶安世作记，甚备焉。
　　冯观国
　　冯观国，郡武人。幼敏悟读书，既冠，意若有所厌，即奔乡里，游方外。遇异人，得导引内丹之法。凡天文地理性命祸福之妙，不学而精。乃晦名氏，自称无叮畦道人。寓宜春二年，挟术自养。所言人吉凶及阴阳变化，尽验。或有诮其醉饮狂怪者，观国不与较，以诗谢云：踏褊红尘四百州，几多风月是良俦。朝来应笑头陀叟，道不相俾风马牛。又述怀诗云：落魄尘怀触处然，深藏妙用散神仙。笔端问作龙蛇走，壶裹长挑日月悬。馒假人伦来混世，只将酒盏度流年，潜修功行归何处，笑指瀛洲返洞天。余诗尚多，皆脱尘离俗，人亦多莫能晓也。有瑞州上高县麻塘李宣卿者，一夕约东门仆黄卷曰：明日要五更早起，看门外有何动静来报。仆唯诺而去。次早凌晨，开门见门外凳上有一醉道人熟睡，唤之不应，遂通报宅堂。宣卿寻令扶起，请入书院少歇，令左右供给盥漱。毕即请相见，问其姓名，来自何方，并不答。但再索酒，急进巨鱿，不计其数。又告饥觅饭，愈食愈不言饱。时宣卿故妻唐氏新葬，作庵已就，而未有住庵者，因领道人看庵。道人即欣然肯住，遂给米炭等送之入庵。越三日往视，则所给米炭略不曾动。元送火种数块，亦如故。问何故，曰：前日吃已饱矣。但夜寒觅纸袅，复与之。又一日入庵，则见所与纸袅已裂为四，以青茆缚於床四脚。又问何故，答曰：寒从下上。后因酒间忽作诗曰：南北东西总是家，自知身命属姻霞。只因贪恋一杯酒，误却碧桃千树花。人虽见其诗不凡，然时弄小术如今之撮药者，又常喜颠酒，未兔以等闲待之。久之，但闻姓冯，故众呼之日冯颠道。宣卿诸子一日入庵拜扫，竟不见道人何在，但见坟茔中霞光遍地，举头望之，只见道人坐于树杪，仰面向天，吐气而下，寻即光灿。或谓其能吸太阳精也。住庵凡十八年，多与宣卿诸子欢笑戏狎，或出言无状，或就席颠倒，矢溺不禁。似此可厌者，诸子颇恶之。一夕，有倡女佐樽，诸子饮方乐，道人突入席问，少醉。所为及乱。席散，诸子戏举倡女所携之婢配之，锁二人置楼上，翼早启视，则无道人矣。惟婢云钥门之后，满楼之热如火，不容近。其身夜半稍冻，闻虚空乐作。近五更，楝问簌簌有声。言讫，诸子就怪所为，举目视梁问，则有字题其栋云：水非沟壑龙方外，木是梧桐凤始柄。莫道男兄无去路，碧霄云外有仙梯。翌早，元仆黄卷在袁州遇道人于市，云：夜来众官人取笑太恶，五更我已过此，就寄声云。后会要相见，可来宜春台下相探。是日午时，满城哄传台下有道人坐化。黄卷往视之，即冯颠道也，遂归报其主。宋高宗绍兴三十二年三月十四日也。先是，道人遍往辞知旧，且寄诗言别。至日端坐，作颂而逝。颂云：平生无叮畦，任真但落魄。烂醉是生涯，天地为棺椁。其时，仪真李观民为袁州太守，乃其舅氏，方认得是其甥，本姓冯，名观国，年十八领荐往赴省，后竟不归。於此方见，遂命塑其身於城东之治平宫。宣卿有子名德谦者，往、视之，抚其背云：道人何不分晓，一别而去。忽回头相顾，至今塑像犹左顾也。其师王蒙道人，其倡方七道人，往来诗词甚多。
　　赵缩手
　　赵缩手者，不知其名，本普州士人也。少年时，父母与钱令买书於成都。及半途，有方外之遇，遂弃家出游。至宋高宗绍兴末，盖百余岁矣。喜来彭汉问，行则缩两手於胸前，以是得名。人延之食，不以多寡，辄尽。饮酒自一杯至百杯，皆不辞。或终日不饮食，亦怡然自乐。尝於醉中言文涤公入蜀中，历历有本末。他日复询之，曰：不知也。黄仲秉家写其真，事之，成都人房伟为赞云：养气近术，谈道近禅，被褐怀玉，其乐也天。欲去即去，欲住即住，缩手袖问，孰测其故。赵见而笑曰：养气安得谓之术，禅与道一也，安有二。我缩手於胸，非袖问也。取笔续曰：似驴无赀，似牛无角，文殊普贤，摸索不着。又自赞曰：红尘白云堆裹，好个道人活计。无事东行西行，有时半醒半醉。相逢大笑一场，不是胡歌虏沸。除非同道方知，同道世间有几。绵竹人袁仲举久病起，遇赵过门，邀入，饮以酒。问曰：吾疾状如此，先生将奈何？赵不答，但歌词一阕，云：我有屋三问，柱用八山周回，四壁海遮阑。万象森罗为斗拱，瓦盖青天。无漏得多年，结就因绿，修成功行满三千。降得火龙伏得虎，陆地神仙。云：此吕洞宾所作也，吾亦有一篇。又歌曰：损屋一间儿，好与支持，休教风雨等闲欺。觅个带，修安稳路，莫遣人知。休更着，便宜下手。知时要知险裹，却防危，透得玄关。归去路，方步云梯。歌罢，满饮数杯，无言而去。仲秉正与偕行，徐问其故，曰：观吾词意可见矣。后旬日，土展死什郁县。风俗每以正月作卫真人生日，道众毕会，赵亦往寓於居人谢氏。先一夕告之曰：住君家不为便，假我此榻，吾将有所之，拂旦，径趋对门小寺。得一室，正榻趺坐，傍人怪其不言，就视，已化矣。会者数千人，争先来观，以香火致敬。越三日火化，其骨钩联如锁子云。
　　寇子隆
　　青城山相去三十里麻姑洞，相传云亦姑修真处也。丈人观道士寇子隆，独往瞻谒。至中途，遇村妇数辈，自山中担萝卜而出。弛檐牵裳，就道上清泉胱足洗菜。见子隆至，问：尊师何往？曰：将谒麻姑。一妇笑曰：姑今日不在山，无用去。遂取萝卜一颗授子隆，曰：可食此。子隆食之，遂行。窃自念曰：彼皆村野愚妇，岂识麻姑为何人，得非戏我邪？忽焉如悟，回首视之，无所见矣。自是神清气全，老无疾病。每为人章醮，自称火部尚书。寿过百岁，宋孝宗隆兴中羽化矣。
　　傅得
　　师讳得一，字宁道，又字齐贤，清江新淦人也。姓傅氏。师之父某尤笃志道术，偕师之母卢氏，俱有隐操。初闻邑之阳有护国刘仙师坛，观多灵异，' 问有仙隐於其山，中心窃慕之，遂卜居於山之下。宋徽宗政和五年乙未九月哉生魄，忽红光远舍，邻里惊而异之。翌日，而师降诞。未及月，而举动岐疑，有若髻龄。年十一失估，恃里人有严县丞，矜其少孤，收育於家。是年，师以生朝往拜刘仙师。回至半山，见茂林修竹中有六道人围棋，饮於盘石之上。师欲就观，徘徊不得其径而入。忽一老者顾而指示之，乃得至石傍。顷之，才老人赠以一桩子，厉声谓曰：酒不得饮。师唯唯，执植子喷之，味苦涩，不可食，遂怀以归。行一里许，乃掷於道傍。其家以师久不回，遣人寻索，经宿乃得之。询其所由，师具以告。其家与邻里之好事者异之，竞随师登山，令指示其所，惟见荆榛荒翳，无复向时之境。回至所弃植子之地，财既夕矣，红光灿然。人谓宝藏发见，争前取之，光亦寻灭，犹闻异香芬馥。师曰：早问道人与我植子尚在此。复取而食，味益苦，还掷之而去。自觉神气清爽，行步如飞，遂能预知休咎。所居去邑十里，师尝一日十往返。语言狂怪，歌笑自若。或满头戴花，或醉卧桥路，人莫能测。市人有恶之者，以毒酒推而溺诸县桥之下，师随流出没二里许。登岸，复入市。笑谓溺之者曰：何相戏之酷耶？人始讶其异。后屡试之，复然。众乃惊服，称为傅仙。时师年十八，忽起江湖之兴，被蓑笠，荷瓢囊，褊走湖广淮浙问。名山福地，靡不游历。或孤柄岩谷，或露宿丛祠，所至放诞，不自检束。如在新淦时，人皆谓之狂生。然言人之灾福辄应，士大夫益多奇之。张魏公浚留守建康，召师与语，即蒙殊遇。丞相史公浩尝有诗赠师云：试问此行何所止，乌有乡中无住里。醉时不觉醒时痴，世人谁识颠道士。异时又赠之诗曰：相识三十年，身颠心不颠，有人还会得，即是地行仙。后所赠益多。初，史越王未当国时，与同省诸公宴集，师偶遇之，众中遽呼公曰：傅道人独许你某年月日作相，公他日幸无相忘。后果如期拜相，师一日造府门，即延之上座，酌以酒。自是往来无间。忽一日大醉，胱而入府，遽以泥足穿丞相履，手作执板状，四顾惧呼。公问其所欲，师云：要鹤氅着。公识其意，诺之。会杨和正适来谒，公遂荐之。和正是夕梦一异人来见，翌日王招之，见其仪状俨如梦中。王与语，大喜，即赠以敕牒衣号副焉。遂礼管辖。祖庆章为师隶湖州武康县常清观。观，王所建也。忽一日，持其度牒诣和正曰：野鹤孤云，狂性复作。不能坐受东缚，请从此辞。和正大笑，乃贻书观中，以师散人，当处之以规矩之外。复月，遗以醇酒。居无何，拂袖而去。王遣蓝舆遗烬之物，追路与之，师一无所受。遂径还清江。时郡守严陵昊公闻师名久，一见大悦，举家待以师礼。师不肯留，乃强延以玉笋山承天宫。贰职非其好也。未几，复请管辖合皂山崇真宫。曾不期月，大师朱公以玉隆万寿宫管辖招之。已而显谟沈公镇豫章，与漕使少卿鲁公、宝文任公移管辖铁柱延真宫。孝宗乾道九年癸巳，晦庵朱文公为扁云庵二大字，及赠一绝句云：到处逢人说傅颠，相看知是几生前。直携北斗倾天汉，去作龙宫第二仙。其后范石湖大参张公枢使诸贤题赠，不可胜纪。淳熙元年甲午，史越王帅闽。一日，师遽呼徒弟叶永寿曰：我欲福州见丞相。次早遂行。於时绘像求赞，王在前，师傍立，竟诺所请，书於三山郡斋。留之数月，因奏荐于德寿殿。是年四月，奉圣旨宣召，师每自洪都至行在，不三日可到。三山距京将二千里。师亦然躬诣内殿，赐斋并银绢物及御书宝扇一握、灵宝大师度牒等，是月十五日，师上谢表。师虽有此奇遇，而略不动心。未几辞归，住延真凡二十载。其臧否人物，言必有中。如龙图韩公总江夏之师，侍郎李公将江西之漕，皆先期以告，其预知多此类。有自钱塘附师书至清江者，亦三日而达。师或一日应数家之供，同时俱至。人谓师得费长房缩地、蓟子训分形之术，未知其果然否耶。师性旷达，不亲世务，虽屡典殊庭，充位而已。夜多不寐，亦有时默坐不出尽月。虽猖狂妄行，而志尚清洁，出入公卿之门，每以为善自爱劝－诱其人。人亦以此敬之。淳熙十五年戊申十一月二十二日，呼其门人，嘱以后事，命笔题颂曰：平生胆气清高，抱道长乐逍逼。天地阴阳反覆，云收雾卷丹霄。颂竟，掷笔而化，享年七十有四。凡度弟子门人，以明年正月壬寅座剑於府东门之外朱砂冈，会葬者千余人。谢观复跋云：初，师之生，人谓不孕而育、其母亦自以为然。尝考之仙传，虽至人降世，托边同凡，亦必假阴阳之气、三元充养，以成兹有质之躯。是故混元未诞，先降日精於玄妙；瞿昙将生，必梦白象於莫耶。固未闻不妊而字者。如其异人，托化於世，母不自觉，容或有之。所以老子八十一年，元君不觉其久。庄公寤生，姜氏疑非己产。故师之处身应物，皆非学门师承，所得谅由是也。尝闻许错有诗云：闻苑花前是醉乡，，滔翻阿母九霞觞。群仙指点嫌轻薄，谪向人问作酒狂。师殆其庶几乎，不然，老仙何以切戒其饮，正虑其狂态复作耳。谢守撷昔与之游甚密谨，略摭其大概。后之君子欲考其详，则有史越王之墓志在云。
　　张宗元
　　张宗元，河北霸州人也。入青城大面山中峰紫相岭结茅，耿介有守。居山五十年，傍无给侍，常与虎豹蛇虺杂居，恬不为害。宋孝宗淳熙十四年八月二十九日，无疾而化。
　　历管真仙体道通鉴续编卷之四竟
　　历世真仙体道通鉴续编卷之五
　　张道清
　　真君姓张氏，讳道清，字得一，蒲骚里中人。母王氏感异梦而孕，宋高宗绍兴六年丙辰五月二十日，毓真君於青牛山舍。时紫气腾空，远近咸以为异焉。幼侍翕媪徙居郢之京山。自为儿时，气宇澄清，不茹荤醴，达性命祸福。或数日不食。或一日入山，半旬不反。半旬不反，往砚之，则见卧於岔中，有两虎踞於侧，里人惊而神之。又一日寝觉，告母日：适往复州里女兄昊家方归，大一姐约以丝履果实来献。翌日果然。由是父母亦信其神异。二十七年上元日，真君默坐前山，见五云缥缈，问有万神森卫，中有帝君坐龙舆，召真君授以秘诀灵文。真君得之，道望始显。后於其地建祠，以记受道之所名曰帝授。己而乡里旱泌，祈祷辄应。人有疾病，符水立愈。由是京汉向慕者众。孝宗乾道元年，舍所居为祠，立玉帝眸容崇奉即光庙，御书长森湾，今万岁观是也。二年，真君幅巾华杖，褊览襄汉名山。至洪山谒主寺僧木阁老，因与之讲究玄寂之道。喜木闱有慧性定力，罄所得乡里酬施金帛回施之。八年，随州旱，祷雨弗应，木阁以真君灵异闻于郡。郡委佐官躬往长森，礼请真君。至郡，惟书天授神章一纸焚之，甘雨随降。官民感作，愿留香火祠奉。真君不诺，重过洪山。木阁告於真君日：道本乎一，教分则三，愿勿弃此山主张佛法。真君曰：一来一去，各有定绿。予昨受玉帝旨，谓兴建香火之地分应斗牛界，连庐霍，逢九当兴。天命不可违也。乃辞别木阖，回住长森。淳熙元年七月，真君至龙虎山瞻礼天师，受上清大洞录以归。四年，有僧祖超自天台国清寺来，请师即往彼说过去事，僧众神之。真君归郢，而蒲骚里人益景慕其灵异，士民捐舍，於青牛山毓灵之地立祠宇一所，以奉香火今崇宁万寿观是也。十年，真君有中都之游。时光宗在储，适齐安郡主病，亟慈懿皇后念曰：若得张先生来，此病可疗。且地远，卒难至。而李府御带随以真君见，留府第，闻于束宫，有命召见。真君呎枣水以进，郡主饮之，遂苏。光宗曰：真哉，神哉。宠赐甚厚，真君不受，乃亲洒真牧二字及镂之牙牌以赐。自此，时一召见，礼貌有加。真君淡泊无为，非问不答。一日召次，问起居之地，对曰：郢州长森湾。光宗又亲洒长森湾以赐。十一年，真君离京城，回旧隐，活民命者众。真君视长森祠宇尚隘，弗称储君宝画之光，命其徒杨宗华等营而新之。既成，白于众曰：昔奉玉帝密旨，建立道场，别有其地，山川之灵。俟命已久，将有行焉。乃自郢入蜀，历参井，泛湖湘，过洞庭而下盆浦。十四年春，过康庐，有仙翁揖于途曰：拙者遁迹九宫，远来参近，愿早访彼山，庶我辈有所倚藉。真君唯之。遂由富川上至通羊，宿杉坑梵剎。是夕，山之阿有乡耆张镇者，夜梦神人黄袍白马，直入其舍。翌午，真君至镇，异之，倾意相向。真君告之曰：九宫灵坛，湮废已久。吾将辟其基，以为国家祈祷之地。遂扪萝登山数十里，得其地於山之巅，广数十亩，即图志载之日平壶台是也。日暮，就宿山中，趺坐松下。夜半，山灵谊声，从者骇然。真君曰：是山之神交相喜尔。继有赤蛇神龙之异。平明，从者告饥，真君默坐方醒，於袖中出斋赚，各与其一。异香，犹热。食之，且饱。遂於壶台之下定向子干，标立道场，而下曰：吾且回长森，秋期再来。乃以符法授其徒杨宗华，令先往开辟，结茅为居，权以安憩。十五年戊申，真君至，七众欢迎入山，四方之民抱病求安者云集，随叩随应。贫者助力，富者输财。继而真君灵既匪一，九宫开辟不日成之。光宗绍熙元年，召命，不赴。上遣使降香烛锦幡银券入山设国醮，徽福于民。宁皇在储，亦有厚责。未几，朝命易庵为钦天观。庆元元年，宁宗临御，慈懿居内宫，每岁遣使入山，厚有锡查。三年，真君返长森。五年，上赐真君为真牧真人。嘉泰四年，宁皇亲洒钦天瑞庆之宫六字，敕修内司，镘梓改观为宫，赐查骈渥。六月，上复加封太平护国真牧真人。开禧二年，敕江西转运司拨赐闲田，又慈明皇后赐钱置庄，供赡羽众。累降特旨，兔役镯租等。是年虏寇京西，长森实据其要。虏既入境，羽众奔逃。真君端坐堂上，虏莫能犯。及举火焚祠，烟焰自熄。乃惊叹曰：此南朝得道仙子也。三年夏初，真君复还长森，而九宫诸徒亦至省侍，成愿请真君回九宫，真君曰：吾之行止，非汝等所知。吾创九宫道场，乃奉天命．为保国宁家，安集道众而设。汝等当以进道为心，勿以吾不归为虑。至七月五日，真君呜鼓升坐，谕众曰：死生一昼夜也，出入一乾坤也。予自历劫以来，应时出世，随念度人，身在尘凡，名书仙谱。今将归矣，洞然八荒，了无挂碍。汝等各守戒行，循规蹈矩，以扶教法，以报君亲。及索纸书颂曰：幻质尘芳，方度六纪。悯一切情，如渴赴水。踏破铁鞋，寻跟索底。一剎那问，众流截止。仰沐宸恩，可谓终始。今日逃形，湛然脱屉。咦，分明记得来时路，乘彼白云归帝乡。颂毕，珍重端坐而蜕。遗表奏上，蒙宁皇御批：太平护国真牧真人张道清，志识清虚，道行高洁。先朝眷遇，极为优厚。况祈梼雨旸，累获感应。今已羽化，朕甚悯之，可於内帑降赐钱，令徒弟往长森湾迎归九宫崇奉仰。九宫主者就禁地内卜吉所安痉，不得灭裂，仍不许所在邀阻。付钦天瑞庆宫，准此。续降圣旨札：下江西转运司委都运赵龙图督促其徙，疾速迎回，严奉徒众承旨前往长森湾护宠迎归，涓吉入塔。忽真君亲附童子谓：吾今神归天府，遗形何以葬为，惜诸方善信远来，无以瞻敬，於是立堂崇奉，真相犹存。嘉定三年，续奉宁皇御书真牧堂三字，镂牌以赐。理宗御极，眷遇有加，绍定四年加封真牧普应真人其事边灵异，君恩宠渥，详载九宫山真君全传。
　　谢守滪
　　先生姓谢名守撷，字怀英，永嘉人也，生於宋高宗绍兴四年甲寅三月二十二日午时。先生少聪慧明敏，年弱冠．’刻志於学。一日有云水道流访其书斋，道流曰：贫道结绿先生。与之揖，就坐。复起入内命茶，道流点首曰：钦哉，古学问神仙也。道流坐，先生默然似有觉悟，自是诸经子史一览无遗。励精儒业，天才该赡。少年补中上庠，后馆于曹忠靖公府。时清虚皇甫真人遭际主上，每延问道德。曹公感真人渡黄河之恩，时延于家。先生仰慕真人道德，遂脱儒冠，参礼真人，隶籍羽瞩。真人之道，首付曹弥探，次於先生为入室弟子焉。先生博学强记，议论宏伟，每优道劣释，问有恶其分别轻重。先生每言：儒家有云，能言距杨墨者，圣人之徒也。吾於道家亦云。．一日，有士人聪明记问志尚释教，问先生曰：三教熟优耶？先生曰：天下无二道，万殊同一初。至理昭然，何疑之有？先生究竟经史，出言有据，悬河之辩，莫能屈之。一日，复有难者曰：尽信书不如无书。先生曰：如是则校之经史尚不可信，足下之言尚可信乎？其人无答，钦服而去。孝宗淳熙十三年，江西漕使牒请知西山玉隆万寿宫。光宗绍熙之初，朝廷赐观复大师，充行在寿宁观管辖高士。先生惟是究览三教诸子百家之书，作太上老君混元皇帝实录一部七卷，奏闻主上，盛行於时。学问渊源，声动朝野。绍熙四年，再任玉隆万寿宫住持。宁宗嘉泰元年，复任焚修管辖宫事，一升经座，拨妙指玄，勾引三教。高人问话，应答如响。问亦於寺院借座说法，禅林尊宿，亦多叹服。先生早游江海，多历名山。尝遇至人，授以《旌阳石函记》一部，金丹之理，愈造妙门。内焉养真，外焉混俗，人莫知之也。光宁两朝，眷遇优渥。平生交友，当代大贤，超群拔俗，人莫能及。逮至晚年，相貌清古，须发皓白，人咸谓活老君出世。闲中静坐，焚香诵书。因观自着混元实录，抚几长吟曰：知我者其惟是书乎，罪我者其惟是书乎。门人请益，先生曰：吾志在修文辅教，明辩正邪。立见已定，一言不易。后世毁誉，任之也。老耄之年，颜容悦泽，耳目聪明。清夜对灯解书，蝇头细字。尝以所隐《石函记》一篇此一篇名《金丹法象论》，后有人作一篇补遗，法度乖谬，恐误学者，书字如粟，刻於银叶之上，藏於岩穴，以俟骨相合仙之士焉。晚年复辞往永嘉郡瑞安县紫华峰创宫，请额於朝，为九星宫。兹盖先生汤沐之邑也。住世引年七十有九，於宁宗嘉定五年壬申二月十九夜，忽梦天人下降，谓先生曰：太上有命，趣召修真仙史记。翌日午时，具香汤沐浴，辞别道众。书颂云：造物逆旅主，天地一莲庐。还汝已生有，还我未生无。颂毕，正衣冠端坐，奄忽而化。后门人私谧修文辅教观复先生。
　　祖元君
　　元君姓祖，讳舒，又名遂道，字防仲。唐广西零陵永州祈阳县人，月孛化身，九月九日生。面黎黑色，大圆眼，露齿，头发髦松，插竹节钗。手足黑而有毫，身长七尺，寿一百三十二岁。幼存节操，生而神灵。厉志修真，父母莫能禁之，遂褊游名山，师事许真君、郑真人、灵光圣母。一日於西京清虚洞神化溪遇太玄夫人降于溪滨，又从而师之。蒙与俱至洞中凡数日，变现男女，历试诸难，终无怠志，乃授以元始大道。俾乘枯木，顺流随止。少焉，木至故处，失夫人所在矣。由是会四振而一之，职位清微元上侍宸。复化身为清微察令昭化元君，又号通化一辉元君，统辖雷霆。变相不一，或红巾搭膊，跌足露腿，威势可畏。或按剑坐石，啸命风霆。或乘龙仗剑，策役万灵。或金冠素服，尊临洞府。性烈令严，虽雷神亦加严励。功成冲举，居金阙昭凝宫，主清微洞照府。又日金阙中灵凝照府，主持教法j惠济生灵。嗣其道者，脉脉相承。琼室洞清郭元君、福和耀真傅元君龙光道。明姚元君、紫英玉惠高元君、元勋皇灵清虚华真人、青城山通慧朱真人、云山保一李真人，至眉山混隐南真人，而清微道法尤阐焉。
　　火师汪真君
　　真君姓汪，名子华，字时美。唐玄宗二年甲寅，生于蔡州汝阳县。年四十，而三举不第，叹曰：年逾不惑，不登仕版，何面目见朋友乎？吾将学黄老之学，而臣於帝乡矣。遂与颜真卿同师白云先生张约，再师赤城先生司马承祯。遇禄山之乱，弃家云游。经南岳祝融峰下，修道九年，不下山。真卿为卢杞所陷，使淮西为李希烈缢死。师再遇紫虚元君亲幸南岳，授以至道。再修二十人年，丹成道备。贞元五年庚午正月七日，奉韶白日升天。
　　黄雷渊
　　真人姓黄名舜申，福建建宁人。幼而聪慧过人，三教九流无所不通。仕广西时，宪使南公见而奇之，悉以神书授焉。真人钩玄探迹，集成大全，登门之士如云。后承诏命入觐，继而得旨还山，隐於紫霞沧洲之上，制授丹山雷渊广福普化真人。其所度弟子，皆立石题名。立石之前者三十人，立石之后者五人而已。前者各得一法，后者尽得其传。如武当洞渊张真人，化行四海，独露孤峰，其道则多行于北。西山真息熊真人，独在诸立石题名之后，道阐四方，则尤多行乎南土。传之安城彭汝励，汝励传之安福曾尘外，尘外传之浚仪赵元阳。如上授受者，皆为一代宗匠，道德冲融，内外光霁焉。
　　雷默庵
　　真人姓雷讳时中，字可权，号默庵。其先本豫章人，后家于湖广之武昌金牛镇。所居溪水回环束西二桥，故又号双桥。老人生於宋嘉定辛巳年十一月初五日辰时，幼习词赋，后通诗经。三领乡荐，精心道学，专务性理。与九江吉甫亲，因己未、庚申之难，揭家依居吉甫。甲子岁殿帅往太平宫酬醮，师从其行。夜宿太平宫之听雨轩，恍惚问见上帝亲谓语曰：卿阳禄无分，阴官有绿，不须留意功名。是夕本宫知宫亦梦采访真君告曰：来日午刻可精严祀事。五百灵官中有一灵官亲降，于坛灶香。次日午朝，殿帅谓师曰：我困甚，师可代烧香。及至坛中，知宫大骇，方知师五百灵官中人也。后知宫白于师，师愈留心道法，绝念功名。复回居金牛镇，置坛祀呈。庚午三月三日玄武诞辰，师具表贺，焚香朗诵度人经。忽有一道人标格异常，自外至，谓曰：贫道有一阶道法，特来授汝。因出袖中书一卷，曰：可置此文於坛中，斋戒七日后方可开看。师受之，置于香案。回首，道人已出，不知所在，方悟其为异人也。入坛拜谢，持诚斋戒七日，焚香拜礼，开看其文，乃混元六天如意道法。看毕，坛中白昼如夜，须臾雷火布满，雷霆辛天君立于案上，曰：吾奉昊天敕命，付卿开阐雷霆之教，普济众生。吾教上帝为主，以吾佐之，以卿行之。前日授卿之文者，乃祖师路真君也。卿名在仙籍，七世为儒，三世行法，并无纤过，当大兴吾教。路祖师当晋时亲遇太上老君，授以此法，而是教专以度人经为主。师每化导世人及开度弟子，皆先令其精心诵经，各获果报。且尝论度人经旨，以开后学。其要在十回度人，非惟十遍可以度人，乃在平日修炼自己，以究返还之妙。切须先度祖宗，终得道备，飞升上清。经旨之明，莫越是矣。及儒释二家，博采旁求，贯彻混融，归于一致。四方闻其道行卓异，及其门者日众。弟子数千人，分束南西蜀二派，首度卢、李二宗师及南康查泰宇。由是卢李之道行于西蜀，泰宇之道行乎束南。混元之教大行于世，所着心法序要、道法直指、原道歌，皆发扬混元道化之妙。以至元乙未四月初五日，沐浴更衣端坐。临午，命卢李二师率诸门人讽度人经一卷毕，即索笔纸书颂曰：一输明月照清穹，万里无云光霁中。自在逍遥无一事，圆融常与太虚同。颂毕，凝然而逝。是年冬，弟子奉葬于郡之颜山。后雷霆累降笔云：上帝已升真人为玄都上相、混元妙道普济真君、雷声演教天尊。
　　莫月鼎
　　月鼎真人姓莫氏，讳洞一，字起炎、浙西书川人，莫合之裔也。生而聪慧，英敏过人。酷慕道法神仙家之说，乃与同郡西茎沈震雷真人同师事铁壁邹真人，得侍宸王真君九天雷晶隐书，由是名着当时。至若会稽混融韩公、钱塘杨和玉蟾川诸公，望重当代，为道法所宗，皆灶香座下，由是道法愈重。真人落魄无家，随所寓而止焉。求其道者甚众，往往遗世绝俗离伦，饮酒辄醉，自乐天真。其接门人，多致叱叱，试其诚息之心而进止之。有不堪者，中道而废。至元丁亥，被召赴阙下，符法阐扬，雷雨在指顾之问。一时名动京师，奔走后先者如云如堵。有不远数千里及门而求道者，有奉束修五十缙，师受之。一日，袖之而去，遇酒肆，陋者乃入。见贫寒者济之，有老病孤弱者必以物与之。及哺而还，缙皆罄矣。门人中有道材法器者，辄循循以进之。其於雷霆之奥，发扬底蕴，开示来学者多矣。使者一符形，每授门人，各有不同，是乃真人自立法以证派源。考其玄微，同归一致。自侍宸王真君演道以来，惟真人与西茔沈真人二派支流衍迤，盛于西江，昌于束昊。扶教泽民，莫有甚焉。以延佑庚寅秋日方正午，趺坐问弟子曰：是何时也？弟子曰：日卓午矣。遂索纸笔作愒曰：七十四年明月，也曾阴晴圆缺。今日大地光明，三界虚空透彻。书毕，端坐而逝，颜面如丹。
　　金蓬头
　　金蓬头，永嘉人也，名志阳，号野庵。素蓬头一髻，世因以为号。生而不群，自幼果耻，大志不羁。甫长，慕道弃世，虑若焚溺，遂师全真道士李月溪。月溪乃真常李真人之徒，真常又长春丘真人之高弟也。一见器之，命游燕赵齐楚，求正乎先德焉，得参事真常李真人。南至袁州，遇守城校尉颠军子，状貌伟素，日不与世接，夜宿神祠。师知其异，乃师事之，亦有所得。历游武夷、龙虎二山。时龙虎主先天观者傅师正，馆师于蓬莱庵。庵据征君圣井、藐姑诸峰之会，师攀陆崖壑，倡鹿豕，藉云雾，视以为常。或夜坐盘石，蛇虎值于前，辄愕而逝去。命其徒李全正、赵真纯筑天瑞庵于峰顶，四方闻其道者，无远迩凡病患者辄叩之，即应以所供果服之，无不愈。参礼者日集。尝天旱，登龙井召龙出，语龙出听。瑜时渐小，跃入神中，乃警以愒，龙腾入水，少顷天大雨。元统癸酉，复隐武夷山，居玉蟾之止止庵。浙束元帅李太平闻而礼之，谓曰：命严则民治，心清则欲寡。李益敬服。或有拓者，谋以药毒之。师预知，命其徒凿池储水。果服，浴而出之，安然。今名吐丹井。至元丙子岁正月一日，其同学桂心渊，世称桂风子，坐解于庐山。师闻之，四月十日令徒书一颂，坐逝。越十三日，面俯若栗，肢体温软犹生，痪於庵侧。所受弟子则劳养素、郭处常、李西来、张天全、殷破纳、方方壶，皆以道闻於世。
　　历世真仙体道通鉴绩编卷之五竟
　　是书甫成，或者曰：此不编年类传，何名《通鉴》？愚曰：通鉴者，是通天下之人可得而照鉴也，何必局於编年乎。且神仙传记，每有不记年代者，不可编年一也。应世见身历千百载，倏前倏后，难究始终，不可编年一也。茫茫四海，目力难周，安能尽搜传记，考校异同，而使一传一事无遗落者，不可编年一也。死一编年，只可提其大要，其事违不载年代者，难以铺张，若是削除，毋乃太略。如是删略事迩，学者何以准绳。深思熟虑，不可编年纪事。是故质诸浅见，究观诸家神仙传记，历代史传，参考成书。他日得暇，又当效儒家《资治通鉴》体，搜诸仙传年代可考者，编年纪事，作历世真仙传道通鉴。然其书但能提纲次序，不能详述事边矣。后有博学高人，别立高见，修撰是书者，亦各从其志也。赵道一再拜焚香谨跋。
　　
