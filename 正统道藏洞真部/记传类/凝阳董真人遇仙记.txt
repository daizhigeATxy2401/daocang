凝阳董真人遇仙记
　　经名：凝阳董真人遇仙记。一卷。原题样昭闯编慕。底本出处：《正统道藏》洞真部记传类。
　　凝阳董真人遇仙记
　　禄昭闻编纂
　　真人家世隆安，本姓木虎，俗称董氏，讳守志，字宽甫，号凝阳子，元系女直人也。父故不仕，母夙丧。娶女奚烈氏，生一男、二女。以祖游宦陕右，遂寓居终南山。大定庚子，府帖夜下，拣阅军徒。后为谋克，迁陇州沃阳镇防。因家焉。真人性资淳朴，气貌恢弘，幼而笃孝，长而异俗。虽隶戎行动作，云为迥绝流辈。志慕玄风，而力不及行。感遇正阳、纯阳、海蟾三神仙，察其累劫修行，迭作问出，明话前因，力加点化，故使抱疾，拂乱其所为有司坐，是为落军籍，真人绿此得专心於教门焉。自是而后，厥疾弗廖，蒙上仙分之刀圭，及缄其膏盲。授以铁马星印，而使之执持。降以符水药力，而俾之济世。留诗以劝诱之，赐酒以慰谕之。或历试其所行，或提策其不逮，或下临於庵所，或相逢於道中。青天白日显然见之，其遇合未有如此之拳拳也。真人自遇真以来，弃俗出家，结庵下志，往来於德顺、秦陇问。每每自悟，随寓行缘，信从者众。请药而药降，疗病而病愈，言雷而雷作，梼雨而雨应。出神入梦，示现化人。凡有起心动念者，善恶必先知之。发於歌颂，见於诗词。出语惊人，无姻火气也。真人於正隆庚辰年十二月二十八日生，大定庚子隶於军籍，明昌乙卯九月一日出戍於德顺州南寨。十一日辰时与众会，食问忽见一神人，身长八尺许，顶分二髻，容貌紫赤，髭髯盛美，青袍草履，仗剑造门而呼曰：为汝隐於军中，故来相接，何为不出。真人惊起，坠於床下，即时昏问，众皆扶翼之。至七日，稍苏，四肢不能屈伸，本寨千户申至总押所遣官医验，以为瘫痪，遂得长假，还归沃阳本寨求治。承安丙辰三月三日未时，复见神人衣白袍於门首，指面大笑，真人就外榻瞻礼，忽然不见，因问家人曰：来者神人，识之否。答曰：不识。真人谓家人：今夜甚要洒扫精洁，庶几神人再降，救我性命。家人如其言已。是月望日，夜半神人复降，光明如昼，异香满室，立於前曰：为汝不省，得此重疾，特来救汝。即於怀中取丹三粒，俾安三魂，药七锭，俾定七魄。语之曰：服此荡散一切邪气，通身如火，慎勿惊怖。言毕，遂失所在。既服丹药，病果痊愈。二十七日午时，神人复降，真人喜而拜谢，神人曰：汝识锺否。真人曰：识，是处宫观皆有之。神人笑曰：汝只识撞的锺，不知声从何来，吾乃汉锺离也，为汝累世修行，有缺功行，故来赐汝铁马，可随身执持，勿得轻弃。今岁运气，人多疾疫，吾又赐汝法水、符药，可以救人。补完功行，汝可每旦焚香请药，吾降药与汝。真人依其言，药果从空降下，但有疾者服之，必效。凡请药之际，屡见神人现於空中，至诚祈请之人，亦有见之也。真人每呎水，必先自饮，然后赐人治病。日多饮水，莫知其数。人竟不能晓，有绿遇之者，真人必以词示之。丁丑年正旦见一异人，身长面黄，髦头胱足，毛连蔽体，麻绳系腰，两手扮肩，仰天而行，丐於市中，口云：只化一钱。与之两钱者，则云：乞儿本来只化一钱，安用两钱。既得钱，即指而叹曰：你却有眼，只为四字，教我等候一日。但所化钱，即以买肉，将肉并余钱包之以纸，宝至河畔，以手拮沙土，遂取所裹肉埋之，复累土如冢，栽柴一枝，挂纸钱於上，取枣、梨献于傍，扮肩而坐，俟观者众至，指云：唤枣、梨，你枣后怎生枣得，梨后怎生梨得。随以两手插土，至於埋·肉，亟力扬之，口云：枣、梨不得，直待想么。如此行化数月，时人号扮肩先生。真人与先生每相会，辄话修真之事，凡百为喻，冀化出家，真人悟其言，遂云：弟子愿随。先生云：汝未可去，待你去得时，我将你去。真人问曰：敢问法姓。先生曰：黄面刘师也。复问何方人也，先生曰：解州茵城人也。又问以修行之事，先生索纸而题曰：斩罢三尸水，望向西流到扬州，惫时好抽头。一言有神，一神有言，神言不信，人不可乎。言不顾形，出言难追。精定则气定，气定则神住。精气神聚而不散，真日用也。又留‘颂云：来也，无修无形质。去也，无修无形质。其中夺取造化机，惫时方可是无为。真人深异其言。先生自此别去，真人每怀之。八月中秋，真人与众习射相角胜负，酒脯过伤，故疾再作。十月问陇州檄取验，以疾笃方落军籍，不复旧隐。即日肩舆，径往白坡庵所，甫及半载，医药无效。季冬生辰，因自责云：予重婴疾苦，是圣贤有谴耶，何时复愈。承安戊午正旦，忽闻空中言曰：既归道矣，敢食酒肉乎，汝之疾，端由乎此。真人闻此语，改过自誓，不敢重犯至上。七日午时有一先生，黄面皂巾长髭，布袍草履，担双而来，问曰：汝所苦何疾。真人告以腰膝为患，不能行履，复问所患得几时，真人曰：已及半载。先生曰：即刻缄刺，今夜子时乃愈，不然则否。遂扶起倚先生膝而坐，遂揣穴施缄，先刺天门，次及百会，二缄在合谷，二缄在涌泉。缄毕，先生欲辞而去，真人请姓字，答曰：刘。止先生宿不可，夜既分闻霹雳一声，真人愕然而起，腰膝舒展，病若拈去。是夜大雪诂旦，真人喜而扫雪，至邻庵，众为惊异，皆知遭遇上真救疗之力也。承安庚申十月望日，於沃阳住庵，忽遇向者神人，真人急膝跪於前，神人曰：为汝不能省悟，吾先赐汝铁马，今又赐汝七星宝印，可作持修。印马者，乃先天之物，七星慧剑也。汝依法修炼，吾复提汝，勿得漏泄，记取记取。真人拜谢问，神人恍然不见。泰和壬戌孟冬十七日寅时，忽闻空中降语云：三河口相会。真人仓惶趋进，行至虚川涧口岸之南，见二神人已坐盘石，即锺吕二仙也。真人拜跪於前，锺仙曰：汝身垢腻太多，何不入水中洗涤。真人曰：唯。仙又指水中一大鱼曰：汝能捉否。真人诉流而上搏之，鱼竟不获。又指一大龟曰：汝能登龟背否。真人勉力而登，亦不能得。二仙抚掌笑曰：汝鱼龟俱不能得，待汝洗诤垢腻，捉得鱼龟，吾复提汝，汝望西南观。及仰视间，二仙恍然不见。於是，出水穿衣，望空拜谢而归。既至庵中，觉遍体蒸热，如此弥旬。每旦沐於三河，顿然不食。自觉有得於心，常默然感於仙真也。癸亥年，真人既入道，俗眷犹存室，奚烈氏亲见真人遇仙异迹，遂割爱，始得礼师出家。乙丑年仲春望日夜，见锺仙降於土室中，神光射人，晃然如昼，长跪於前，仙诲曰：汝毋以药与人，恐侯人性命，损汝功行，吾前与吕仙会於三河，令汝洗垢腻、捉鱼龟，汝悟其旨乎。真人曰：否。仙曰：垢腻者，乃心垢也，鱼龟者，乃性命也。大抵修行，只要除垢、止念，灵台无物，自得性命相守，炼成金丹，脱壳飞升，遨游仙阙，汝切记取。因留行药吟，其辞曰：劝汝行药兮，於心无益。贪救他人兮，不觉自己。纵然医可兮，人皆道好。若是恨杀兮，难还累世。似此行药兮，可不痛哉。子细寻思兮，经纶不识。吾今劝汝兮，行药劳神。若不依从兮，永堕沉沦。莫着声色兮，是非休说。再劝於子兮，不得贪瞋。一旦古贩骨兮，何时得彻。惜气养神兮，固蒂深根。改过归正兮，旧业皆消。清净无为兮，与道合真。受人供养兮，一心办道。若不进道兮，万祸临身。吾今诀破兮，省悟记取。性停命住兮，遨游轻举。若不改正兮，一失永失。依此修行兮，吾来提汝。复取小瓢倾酒赐之，既饮，而冥然不省已，经七日，然后稍醒。见土室中功德婶，盖所须之物俱为灰烬，满室异香不绝。自兹厥后，豁然大悟。大安己巳上元平旦於沃阳，忽闻空中降语云：汝之因绿在於德顺，切记切记。真人亟出瞻礼，了无所见。仲春二十五日至顺德，专诱门人卢自然出家，既见与语，若合符契。庚午年德顺卓庵，仲冬七日，夜色将分，真人纵步前院，仰观乾象，适二仙乘彩云而过。真人惊惶，易衣焚香，见正阳上仙青袍草履，一仙面黄、髯美、皂巾、绛服，正阳手托一仙右肩，立於大杏树下，霞光射目，香风袭人。真人拜跪，正阳仙曰：汝在沃阳时，有扮肩先生化汝，数月不省悟，汝以先生为何人也。真人曰：当时先生云解州苒城黄面刘也。正阳指而笑曰：即此海蟾公也，后於白坡庵有一先生与汝缄法，令汝病可，亦此海蟾公也。为汝前生亦是修真之士，吾与海蟾亦曾提挈，赐汝道号日凝阳子，法名遇真。吾今与海蟾再来，明话前因，复赐旧号，加以和光老人，法名守志。又教汝三共之道，水火颠倒、炼金液还丹之法，既济黄芽枯、水银不飞走之诀，汞铅凝结、神气相守之道。即赋诗曰：全神养气得身安，汞结铅凝合自然。入圣超凡归物外，何愁不做大罗仙。又曰：吾曾赐汝铁马七星宝印，汝犹未省，吾今为汝言之，吾昔以剑法传洞宾，令其执以修行，今传汝铁马星印，与洞宾一同。因赋二颂云，其一曰：七星宝印正当权，复显光明照大千。铁马扶邪能代剑，龟蛇自是两相缠。其二曰：七番提挈大愚顽，鬓发苍浪老却贤。若是蹉跎归地府，人身一失永难还。海蟾仙亦留颂云：前世贫人号海蟾，今来说破旧因绿。不因累劫修行到，谁肯频频提挈贤。又以五言长篇赠之曰：吾今说大道，亘古人行少。要固水银瓢，勿令猥偷了。清净真无为，纤毫尘不扰。黑云一点无，湛然明月皎。闭口牢藏舌，六根尽除扫。北海黑龟儿，南山赤蛇绕。洞中雪飘飘，炉鼎自然造。炼成无价珍，同赴蓬莱岛。此乃修真秘诀，慎勿独善。兼汝有数子，亦是前生法眷。汝曾於弯驽山登真洞集休观建庵，号曰：凝阳，与通玄子陈信道为伴，今谷神子马善能等为汝之门人，同作修持。登真洞，乃张果老仙隐。通玄子，即今之冰阳子陈知和也。今亦付之道号、法名，先令盟誓，而后传法，方可修行，切记切记，慎之戒之。真人拜谢，仰视二仙，复驾彩云而升空矣。於是，真人复想二仙提挈前生之言，忽然大省。辛未年，往德顺遇真庵，道友闻真人腹中，雷呜惊异，请诗二绝，以示道众。崇庆癸酉仲春二十六日，与师叔陈先生归沃阳，天色昏暝，黄尘障空，至流江峡忽遇二仙，正阳、海蟾也。各乘花鹿而立，真人拜跪，正阳曰：吾先付汝修真秘诀，当夜事烦，恐汝不明，今复提汝，劝化一切男女，返真归道，可炼大丹，养冲和自然之气，运用真水、真火，汞、铅凝结，烹炼成丹。若不炼心定意，息气养神，如何得出离输回之苦。莫起风波，休生姻火。若瞋则神弱，怒则气散、气散则人亡，人亡则永为下鬼，何时出期。《阴符经》云：火生於木，祸发必克。奸生於国，时动必溃。知之修炼，谓之圣人。若人发火，火生则姻起，姻起则不见形影，暗中不觉，损坏其身。不可恣纵六贼三尸，只要剿除暖马，屏去万绿，怕汝不信，火克金，金克木，木克土，土克水，水克火，此是五行相克之法。又如金生水，木生火，此是地道顺行。即有生死，只要水生金J火生木，此是天道逆行，岂有生死乎。大抵修炼庾要，养就水中金，此是五行颠倒法。若人见吾一面，三世不堕地狱，已后难见吾面，切记切记。若漏泄天机，流传非人，殃及己身，罪祸必有。如遇信心之人，先盟誓状，当其祖先，次可传法。真人拜谢问，二仙已上升矣，真人复四顾，仰见一仙立於峭壁松石问。适师叔至，真人曰：山问仙人，汝见之乎。师叔曰：不见。真人祝以虔恳再拜，果见仙人皂巾、绛袍，现於松石问，风袖翩翩，迤径而去，众虽瞻拜，竟不得见。师复回德顺，时孟夏中旬也。贞佑甲戌，真人从德顺往沃阳，九月望日起发，十八日到陇州，宿南关。未时分，忽见正阳神仙立於河上，问曰：汝今何往。真人亟拜而答曰：弟子沃阳有土硿所，为人占夺，今故干此。仙曰：土硿直钱耶，汝性命直钱耶，汝只识得土硿，昧了真空，着了假空，汝还不省，堕落顽空。真人告曰：何者为真空。仙曰：真空者，遍塞虚空，不染不着，一灵常在。问：识否，真人曰：不识。遂以气一嘘，真人顿然省悟。须臾，失其所在。行至沃阳，惶恐．不已，所干之事，更不敢言论。至月余，复还德顺，遇真庵道友张」一郎等，问：冬至一阳初生，意旨若何，师以词赠之。贞佑乙亥，德顺王进卿请真人斋毕，送师至庵，天已昏黑，将欲告归，真人留宿不可，真人曰：汝可将吾铁马归楼上安奉，若闻雷声，勿惊怖。进卿一依师言。夜坐昏睡，忽然雷霆震动楼屋，柱础几拔。满家惊呼，进卿不觉，明灯视之，进卿面上髭须为火所烧，家人呼起稍苏。翌日，举家具香花、顶铁马，送还庵中，详陈其事，真人曰：昨日雷作，汝呼不省，知其因乎。汝楼上有一孽龙，隐於楼壁挂刀中，适值天雷收捉，是时非吾铁马。进卿归而视之，果见龙迹销刃，突鞘而去，楼壁上爪痕尚存。真人随机显化，人莫识之也。丙子年，真人自洛水复还德顺？抵寿圣观，行至殿后松间，忽遇二仙真纯阳、海蟾。曰：吾於四海之内，化为贫人，口口劝人不回，皆缘业障深重，铿贪嫉拓，作业越煞，奈何奈何。吾有词云：日常行游四海，每日街前闹处为乞丐，口口相违化不回，暗损精神，只为凡情昧。苦劝君生死大，颇奈顽愚，作业贪心煞。不肯修真，犯天戒，堕落邓都受苦无年代。词毕，令真人阐化劝绿。海蟾曰：吾等观见世问迷徒，种种积业，万中无一觉知。汝但见女男可以劝谕，令入善道，外修阴德，内固精神，若本性不昧於欲界，真心自合於天道，此个幻躯假合四大，何轻何爱。吾亦传汝词云：子细听吾教诲，说与门生，莫把真心昧。若是不除堕口债，走入轮回，今世人身改。鬓发苍，休得怪，莫恋凡胎。假合终须坏，无事清闲炼丹台，自尔纯阳随我蓬莱会。真人受教毕，拜谢问，二仙遂失其所在。於是备云教旨，训及四方，不数年，教风隆盛，无有不归信也。戊寅年，门人卢自然等愿闻印、马源流，故以歌示之。元光壬午仲春十二日夜及二鼓，真人静坐问，所闻空中霹雳之声，愕然而起，得降语云：汝之因绿，已在陇地，此处不可留心，汝宜听取。真人出前院观瞻，了无所见。癸未年，陇州道友请师教化，真人随机显现，慈悲指人，四方奉道者莫不听然，而仰慕者亦众矣。周围建庵数十余所，道风日盛，宗门为之广大矣。正大乙酉，大早久不雨，陇人请师作雨，真人以生灵为心，於是潜静太虚，天雨自至矣。丙戌年贞元节，谓门人曰：我数四教指汝等生死事大，办道修真，汝等於十二时中，无一时在道，受了十方供养，虚度时光，向前还他口债，受苦如何当得。但起意动念，须要合於天心，过去一切好人，皆是福绿广大，自能感动天地、神明。大抵修行，积功累行，炼性成真，休歇无事，万绿不染，真清真诤，神气冲和，性命自然相守，大丹自然凝结，功成行满，圣贤·自然。接引汝等，共我同伴，能得几时。众皆忧惧，礼谢而退。丁亥十月旦日，揭庵名为养浩。二十三日至二十五日，祥云覆庵，霹雳数四，异香满空，人悉见闻，焚香请曰：此何故也。真人曰：祖师邀我赴蓬莱之会，吾将归矣。我昔遇正阳上仙时，赐我印、马，令我修行，今将铁马付卢自然，七星宝印付马善能，二人与我立教，可为师牧，与我当日传法一同，不得轻泄懈息。自然等告曰：素无功行，不敢当克。辞让再四，真人见不受，威形於色，目光射人，众皆惊怖，真人曰：不以我教门为念，辄相违拒。二人悲泣不获，已而祗受。真人呼众门人，即令拜灵阳子、谷神子，后遂索水浴，既讫，索衣，真人曰：不须绵绢厚服，但布素单衣即可。皆曰：冬寒，奈单拾何。真人曰：我来时着甚来。遂服单衣，坐而良久，索笔留三颂，其一曰：陆地一法船，举棹数十年。船棹都撇下，我命不由天。其二曰：我有聚神法，真火炼丹砂。无形亦无心，认得祖阿麻。其三日；通神变化，造物无穷。我命由我，天地难笼。颂毕，嘱门人日；待我归后，宜附陇下而已。言讫，正未刻俨然而化矣。时丁亥十月二十五。登真之后，遭时多故，药葬於低村养浩庵。越十二载戊戌，门人灵阳子、卢自然等叹日月之如流，痛音容之愈远，遂自秦度陇权为移殡，亲造坟庵，彷徨瞻礼，睹冢之北崖．石上有瑞草一株，状若紫芝，枝叶如盖，蓊密蔓衍，蔽覆坟土。命众开穴，有声如雷，挽蚓举棺，启而视之，颜貌如生，周身之衣，芒霜如雪，异香喷鼻。周衣之棺，奇花异草，如刻如画。众皆赞叹不已。翌日扶舆挽衬，葬于陇底龟山之下，时首夏十有三日也。真人资禀不凡，夙性颖悟，真神仙中人也。既获三圣口传而面命，脱驰马试剑之习，而为修真炼行之归。离抗尘走俗之形，而为超凡入圣之举。向也不识之无，今也笔则成书。向也未尝学问，今也言则成文。命意高绝於古今，措词暗合於声韵。虽博学多识，文人才士，有所不逮。盖其造诣极深，修行极至，圣贤不期而自佑，词章不学而自得。宜与夫窥陈编以盗窃者，大有径庭矣。门人灵阳子等亲炙日久，闻见日多，得师流传遗文、诗、词、歌颂总四篇，为上、中、下三卷，目曰：《和光集》，不敢自私，刻梓以传於世。·别集真人出处遇真纪年一帐，曰：《遇仙记》，尚庶几真人升仙证道之源流，垂世立教之本末，开卷而瞭然也。故为之记。
　　凝阳董真人遇仙记竟
　　
