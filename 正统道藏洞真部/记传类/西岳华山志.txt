西岳华山志
　　经名：西岳华山志。金王处一编。一卷。底本出处：《正统道藏》洞真部记传类。
　　西岳华山志序
　　凡古之士，合作神药，必入名山福地，不止小山之中，何则？小山无正神为主，多是木石之精，千岁老物，此辈蕴邪之气，不念为人作福故也。谨按山经云：可以精思合作神药者，华山、泰山、霍山、恒山、嵩山，余系中州，或在诸侯五服之外，其问称名山者以百数，乃不可以遍举，此皆有正神在其山中，或隐地仙之人，又生芝草，若有道者登之，则此山神路之为福，其药必成矣。吾乡金城千里，控压三河，川英岳秀，太华位焉。夫太华者，坐抱三公，抗衡四岳，终南、太白却立而屏息，首阳、王屋不敢以争雄，西观昧谷之稍昏，束顾扶桑之已白，更无峻极，惟戴高穹，盖得太素之元精，禀金天之爽气，作成万物，分主兑方，预之於十大洞天之中，则极真为号，含藏日月，吐纳云姻，生象外之楼台，匪人问之风物。目之於十八水府之数，则车箱有潭，束南江海，地脉潜通，载祀典而为常经，投金龙，进玉简，若夫仙掌云空，苍龙日出，千山捧岳，岚气川流，翠扑客衣，经时不落。已而，斜阳映山，莲峰弄色，如金如碧，匪丹匪青，奇丽万千，不可名状。松生琥珀，夜即有光，地出醴泉，为国之瑞。固宜降五灵玄老，隐函谷真人，或星冠羽衣，乘云而谒帝王者有之，或宝车羽盖，驾龙而觐大罗者有之，招邀真圣，总集仙灵，则此又华山为一都会也。吾友王公子渊，先觉而守道，独立而全和，每语人日：我欲曳杖云林，举觞霞岭，斯志积有年矣。方毕婚娶，弃家入名山，修炼金液，不有太华，其孰留意焉？人曰：可矣。公遂取旧藏《华山记》一通，虑有阙遗，更阅本郡《图经》及刘向《列仙》等传，有载华山事者，悉采拾而附益之，俾各有分位，不失其叔。以山水观之，则峰穴、林谷、岩宠、池井、溪洞、潭泉之境，可得而见；以祠宇观之，则官殿、寺庙、药炉、拜坛诸神降现之处，可得而知，语其所产药品，则狭苓、莒蒲、细辛、紫梧，俱中炎帝之选；录其所出仙人，则清虚裴君、白羊公、黄初平十六真人尽预；玉皇之游宴，而不与下界相关乎。噫！．华山仙踪圣迹於是大备，无不包也。其文仅七十余篇，命工镂板，务广流传，则岂日小补之哉？既成，请余以文冠其首，余或拒且贺日：余才乏卿云，无力挽千钧之笔，然喜见公之志即我之志也，我亦欲入名山，合作神药，未知明指。会公有此，乃成我之志也。欤大凡入名山之中，合作神药，必有所依。《书》日：为巫者，鬼必附之；设象者，神必主之。况修仙药而入名山，岂山之正神而不佑我耶？其药之成可立而待也。但勿谓青天空阔，白龙来运，一旦造玄洲，会群仙，翔紫霄，朝太一，听钧天之乐，享九芝之撰，行亦未昧其他，有诸天之隐语，空洞之灵章，约与公异日道也。时大定癸卯十二月壬申泥阳刘大用器之序。
　　唐玄宗御制序
　　天有四序，星辰辨其位，地有五方，山岳镇其域，阴阳交畅，则物形焉二精气相射，则神明着矣。西岳太华山者，当少阴用事，万物生花，故日华山。踞中土西偏七宫正位，是称西岳。按图以察，削成而四方，信焉；立表以筹，其高五千仞，明焉；石壁杰竖，而雄炼，众山奔走而倾附。其气肃，其势威，其行配金，其辰直酉，前列华阳之谷，后压华阴之郡，左抱桃林之塞，右产蓝田之玉，下有方士真人、金鼎石室，上有明星玉女、仙草琼浆焉。
　　西岳华山志
　　莲峰逸士王处一编
　　华州图经
　　《昭文馆记》云：莲花峰，上有三峰，上接三光，中有石池二十八所，应二十八宿。青松绿竹，丛生高冈，云萃霭，旋於幽阜一怀蕴金玉，蓄藏风雷，为大帝之别宫，乃神仙之窟宅也。《方域志》云：华山，在华州华阴县界。华州，按《禹贡》系雍州分野，自周宣王封母弟友於咸林，是为郑国。至秦武公十一年，以郑为县。后始皇分天下为三十六郡，以郑隶内史。汉以郑隶京兆。西魏为华州。历隋属京兆，至恭帝义宁元年一，称为华州。唐武后垂拱二年，改为太州。、中宗神龙年，复名华州。肃宗上元元年，更名镇国军，至上元二年，复名太州。宝应元年，却名华州。昭宗乾佑四年，为兴德府。光化二年，复名称华州。宋更名为镇潼军，华阴因名华阴县。后或为太华县，或为晋阴县，或为宁泰县，或为仙掌县。
　　莲花峰　仰天池　八卦池　太一池　白莲池　二十八宿池　十丈莲　玉井　
　　莲花峰，一上四十里，卓立五千，上有明星玉女之别馆、金天王之正、二十八宿池、黑龙潭、玉女洗头盆、莒蒲池、仰天池、八卦池、太一池、太上泉。傍有玉井，生千叶白莲花，食之令人羽化。古诗云：太华峰头玉井莲，花开十丈藕如船。玲比雪霜甘比蜜，一片入口沉病痊。我欲求之不惮远，青壁无路难夤绿。安得长梯上摘实，下种七泽根株连。
　　太上山　老君洞　太上泉　莒蒲池　老君烧丹炉
　　老子见周之衰，西迈流沙，至函谷关。关令尹喜，占其黑色，即知真人将过，果得老子。老子亦知其奇，为着书上下篇，言道德之事，后隐华山。《昭文馆记》称：莲花峰，为太上山，四面削成，高五千仞，回峦四合，三峰峥嵘，上广十里，乌兽不居。顶之束南峰有老君洞，次北太上泉，泉之傍有老君万蒲池，其莒蒲叶细如剑脊，其根每寸九节，服之令人强健，延年益寿耳。苍龙岭之束北峰上，有老君炼丹炉。细辛平，岳顶西南隅，方圆三四亩，尽是细辛，服之令人身体生香，闻及百步。古记所称草似帛似布，今人所称西岳布是也。
　　紫相
　　岳顶束北峰上有紫相，叶际碧露，以五月五日油囊接之，食者可作地仙。
　　五粒松
　　岳顶西南峰上有五粒松，平如偃盖，上有青萝长百尺，下生袂苓，具如人形，时生琥珀，夜即有光，如荷花，昼如牛目，服之遐举矣，夜可书字。
　　明星玉女、玉女石马、玉女洗头盆
　　明星玉女祠，在顶之中峰龟背上立。祠堂有玉女石室，一玉女圣像一尊，并玉女石马一疋，其马神灵异常，夜闻嘶瞰之声。顶上隐者，常见之祠前，有石臼五枚，臼中俱有水，号日玉女洗头盆。其水碧绿澄彻，早不竭，雨不溢。《 神雾经》 云：明星玉女持玉浆，饵之令人得神。
　　玉女窗
　　玉女窗，在云台南峰，上有石门，入丈余，直上石窖如窗，望见南峰朋星玉女之别馆也。
　　石龟蹑
　　石龟玉女祠，在石龟上。其石似龟，束西八九步，南北二十余丈，两头壁立，其形如龟。前有石蹑，犹如拆裂，阔可有五寸，其深不可测，以物投中，食顷犹闻其下声，即古之进简於岳府之所也。
　　黑龙潭
　　黑龙潭，在顶之南峰，上有仰天池、黑龙潭。人间叹旱，祈求必雨。宋崇宁二年，准劝神封显润侯。
　　洞玄石室
　　西岳洞玄石室，在顶之西北峰上，四绝。昔清虚真人裴君入此室，精思至道，积二十三年矣，降五灵玄老之所。其石室束西有二门，初入才容身，侧入至室中，周回五六丈。束门上接云霞，西门下临地中，有石道像，高三尺，戴三景扶晨之冠，石衣文如九色杂罗之文，像多古钱，其钱多脚一头，多孔．一．面，有文云大布大篆。
　　筹场　芦花池
　　算场，在顶上。后魏道士寇谦之，洞晓浑天仪，尤善玄像，曾定天元五纪，其算有差，后成公兴真人徉狂而来，假为货客，俟触等筹，其等乃合。谦之悔恨，独居山林，遂随真人去，弃其余算，筹化为菱荻，今名芦花池是也。
　　暮石
　　暮石，在顶上束南隅别一孤峰上。遥望有石方如并榻，真若暮局。汉武帝时，面前忽有人，羽衣星冠，乘云车，驾白鹿，而从天降。武帝惊问为谁，答日：山中卫叔卿也。帝日：若是山中人，乃朕臣也。忽失叔卿所在，帝甚悔恨，即遣使梁伯至山中，推求叔卿不见，但得其子，名度世。帝日：汝父在何处？度世日：臣父少好仙道，委家而去，入华山四十余年矣。帝使梁伯、度世求之於华山绝顶上，望见其父，与数仙博戏於石上，但见紫雾郁郁，又见数童执幢节，立其后。度世等望而百拜，叔卿日：汝等何来？度世曰：帝恨前日仓卒，不得与父语。叔卿日：前为太上所遣，欲诚帝为穷黩事，而帝强梁自贵，而反欲臣我，不足与语，是以去耳。买诚度世曰：汝慎不得为汉臣，亦不复为语帝也。梁伯、度世於是拜辞而反。事见列仙传
　　石仙人　瀑布　石仙洞　昭阳洞
　　正阳洞　西玄洞　水帘洞
　　石仙人者，在岳北面半腹中。《登真隐诀》云：岳洞深三百里，中有瑶台玉室，树则苏茅、芳林，碧泉则石髓、金精，遥望洞方圆可丈余，乌道绝通，人踪罕到，时出异色云黑。洞口上有丹石，问青石，似丹青画出仙人之状，冠被衣服无不周备，高下大小如人形，号日石仙人。上有瀑布，飞流直下三千余丈，其石仙洞又称为水帘洞。其岳有四洞：束日昭阳，西日西玄，南日正阳，北曰水帘。
　　蟹遗穴
　　蟹遗穴，在顶之西北峰。《山海经》云：华山有兽而翼，六足蛇身，出
　　则天下大旱。
　　巨灵掌　仙掌石月
　　巨灵左掌，上有半轮石月，在顶之东北峰上。《遁甲开山图》云：巨灵得玄元之道，与元气一时而生，混沌之师九元祖也。汉武帝观仙掌於县内，特立巨灵神祠焉。
　　华山灵异
　　华山之顶，乃天真降临之地，神仙聚会之乡，降现之事极多，略叔其一二。曾先闻异香，次观瑞霭，或见千乘万骑，或见玉女金童，或丫髻童子数百，或羽服道士瑜千，或见珠幢而金伞，或见绛节而霓旌，或见骑龙骑虎人，或见乘凤乘鸾客，或见金光满地，或见火焰连天，或见紫雾腾空，或见祥云覆顶，或闻金钟呜。其降见不＇一，或在最高峰上，或於仙掌峰头，或集三公山，或聚西玄洞。昔清虚真人裴公隐於顶之西北峰上，曾降五灵玄老中方大罗峰；王母数现，或衣黄裳，戴金冠，乘宝辇，驾五色斑龙九头，上有羽盖，左右金童、玉女、仙官、将吏，莫穷其数，后於现处建其祠堂。唐贞观中，山下建王母观。华山之西，有一山名日罗敷山，大历五年，有天、地、水府三官降现，又感代宗皇帝梦中，后劫修三官院，至咸平中，更为承天观。
　　神林
　　华山之上，山之下，或谷内，或庙道中，但有生死树木，名日神林，禁人采伐，如有犯者，立祸於身。山之西南隅有一林，侵天松桧，乃岳神游宴之处，名黑山林。有樵窃采之者，火烧虎食甚众。
　　御道
　　御道，在仙掌峰之北，乃升岳之路也。汉武帝、唐玄宗曾游此，因名御道。今两傍有石臼子，乃当时栽阐干用，锦绣遮护危险。峰顶须由御道跨苍龙临云台天井，径下有百尺状，自顶至青柯平二十里，青柯平出谷口二十里。
　　张超谷
　　张超谷者，后汉张楷字公超结庐之地。学者如市。又能为五里雾，故称张超雾市。每跨赛驴入市，晚即携壶带酒而归。
　　石羊城仙谷
　　石羊城，在张超谷之西，乃黄初平、黄初起弟兄二人得仙之地，山谷故名仙谷。黄初平者，丹溪人也，年少时，家使牧羊，久而不归。其兄初起寻觅近四十年矣，后闻市中有一道士，言人休咎，其验如神，初起乃问之道士日：太华山中有一牧羊儿，姓黄名初平，是卿之弟耶。初起拜谢，即随道士入此谷中，见弟悲喜，语毕，问弟：羊今何在？初平日：仅在山束耳。兄初起往视之，但石而还。与弟日：弟兄俱往。初平乃叱石日：羊起。於是白石尽变为羊，数万头。兄初起叩头日：弟独得仙，吾可学乎？初平曰：若有志，可得也。初起便弃妻子，拜弟为师，后乃俱成列仙矣。叱石处，四面宽广，有似城垒，今人称为石羊城。
　　文仙谷
　　文仙谷者，乃是吕真君隐居之所也。真君来此，易姓姬，更名洞明，道号抱真子。居华山莲花峰下，文仙谷内，结庵四十年矣，人无识者。绍兴丙子中秋前一日，谓门人刘裕之日：张翁、骊母升玄待吾久矣，因作颂日：上面一个口，下面一个口。世问坚的有，盛水不交漏。嘱付裕之讫，怡然外化。裕之即藏遗骸於石室，后数岁，先生神现泗州塔，自题诗云：姬州墨客，羽化三峰。又数载来谒裕之，题诗云：昔日曾居此，埋名四十春。红尘多少客，谁是识余人。又诗云：余曾十载攻文墨，万卷诗书锁胸臆。浮萍云水寄家绿，住在莲峰人不识。后云回公题。裕之寻所座尸处，惟见空棺，中有二口吕字之事。由是，时人方悟是吕真君也。真君唐太宗朝得道，至今五百年矣。元丰问题琴台诗云：野人本是天台客，石桥南边有住宅。父子从来只两口，子好歌时我好拍。又诗云：四海遨游一野人，两壶霜雪是精神。坎离之物会收得，龙虎丹行运水银。其碑见在文仙谷，今称为羽谷庵。
　　牛心谷山
　　牛心谷者，昔杨震微时，隐逦居此，讲授群书，学者如市，其谷多槐，故称杨震槐市。其山岩问多有五色姿乌，山上有雪，天王圣迹雪中观之，惟显天王披银甲骑骤白马之状。
　　黄神谷
　　黄神谷者。岳之束，乃是真人黄芦子隐居之所也。黄芦子者，楚人也，姓葛名越，但居此山，号日西岳公。其治病有千里而来者众矣，或寄与姓名，病无不愈。若禁虎狼不敢动，飞禽不敢飞去。受卫於赤松子，年过八十，力举千斤，行及奔马。时大旱，召出潭中龙，催促使升天，降大雨。一朝乘黄龙而去矣。
　　藏马谷　藏马宠
　　藏马谷者，在岳束。汉武帝求仙於华山下，造集灵宫存仙殿、望仙门，有神马自华山出，帝令置内栈，马不久留，令人寻之，见在此山谷中石宠下，故名藏马、谷藏马宠。束北涧中石上，马迹尚存焉。
　　毛女峰
　　毛女峰，在岳之西。毛女，字玉姜，秦始皇宫人也。见国祚流亡，遂负琴入华山此峰上隐居，服松相叶，饮泉水，体生绿毛，世人以见之所称毛女洞，至今洞中有鼓琴之声。有道人得见此洞。峰下有白石寺，废已久。
　　云台峰
　　云台峰，岳东北，其山两峰峥嵘，四面玄绝，上冠景云，下通地脉，疑然独秀，有若云台。下有穴，昔有人入此穴，束出方山行，云经黄河底上，闻流水之声。周武帝时，有道士焦道广独居此峰，辟粒餐霞，常有三青乌，报未然之事。周武帝亲诣山庭，临轩问道，因而谷口置云台观。后弟子洪仙等，见师道广乘一物如麟，往而不返矣。
　　试凿穴
　　云台北峰北面，有一试凿穴，可高百尺，其深不测。穴边有一坚石如凿，大小阔狭，状如凿出。乃希夷先生蜕骨之穴。
　　白云峰
　　白云峰，在岳之束北。唐明皇妹金仙公主修行之所，名日白云宫。八仙洞、看岳棚、上竹园、下竹园、枣树、栗子林、花圃、药畦、磴碓见在焉。白蕾买侧有焦真人石洞。
　　白羊峰
　　白羊峰，在岳之西北五里。层崖晃朗，洞室空蒙，每至三元八节及诸斋日，即有神灯，或三或五见於岩壁。昔有人隐此峰，莫知其名姓，常乘白羊，往来尘世。后与弟子介淡俱登仙，以此号为白羊真人。真人有禁山录，及制虎豹狼熊符七十道行於世也。
　　松桧峰朝来峰玉柱峰玉秀峰
　　此四峰上尽是青松桧桥，常有异色云气覆之。其峰耸翠孤峦，人迹希及之也。
　　焦公岩
　　焦公岩，在岳束南，真人姓焦，字孝龙，河束人也。常餐白石，或分与坐客，其味如芋。后遭野火烧其庵，邻峰人往视之，见先生危坐於火中，庵烧尽，先生乃徐徐而起，衣服并无焦灼。后数载，天忽大雪，人觅不见，忽於雪中单袅而外，颜色赫然，如胜夏之状，或老或少，至今人有遇之者。
　　神土岩仙油碛避诏岩
　　神土岩，在云台束南百步，焦道广精思所感，欲构房廊，石上涌出神土，用尽复生，于今尚然。仙油碛，在云台峰壁中，焦道广每设斋醮天降油于此碛。自道广乘麟之后，此油不复见矣。避诏岩，在华山之西南，古之隐逐之士，避诏冥隐於此处也。
　　白鹿宠
　　白鹿宠，在岳之束，升岳路之右，是仙人鲁女生置。白鹿宠有飞泉滴流。鲁女生者，是华山古之得道仙人也，在华山二百年，莫知所之。后忽有人岳庙前逢女生，乘白鹿，从玉女十人，与人别而去。
　　太极总仙洞
　　太极总仙洞，在毛女峰之西壁中，浮有洞乃日太极总仙洞，其下有车箱潭。
　　王刁三洞
　　王刁三洞，在岳之束。仙人王遥，字伯辽，鄱阳人也。有妻无子，颇能治病，病无不愈，亦不祭祀，不用符水针药，或有邪魅作祟者，画地为狱，叩石呼之，皆见狐狸单翘音振蛇之类，皆斩而焚之。王真人以竹筐令弟子钱哥以九节竹杖担之，十余年未尝见开，或逢羽衣，并不显，夜行见有炬火前导。后至此岩洞中，见有友人刁自然，遥开竹筐，取出五舌竹簧三枚，三人共鼓之，及王遥辞而去，刁自然云：卿当早来，不可久在尘寰，再期此洞处。后王、刁、钱哥俱登仙矣。上洞莫能到，中洞有飞石遮于洞门，下洞隐居者皆在其中。
　　碧云洞　碧云溪
　　碧云洞、碧云溪，在岳之束，乃郑云叟、罗隐之、翟士端、郑隐此四高士隐居之所也。郑遨，字云叟，南燕人氏。高节不屈，弃其妻子，闻华山五鬣松凝脂千岁，能延年却老，至此洞隐居。天成中，以拾遗语不起，赐号日逍遥先生。罗隐之，居临江军新淦县玉笋山玉梁观道士。来居华山，或临水，或登山，一觞一咏，高情自适，天福中，赐号日希夷先生。翟士端，字表正，齐人也。博通九经，祥符中，真宗幸汾阴，礼召不起，无疾而逝。七日肢体犹温，及火之，有声如雷，五、色一光炳耀。郑隐l 字明处，兑之奉符人也。左臂上、有黑鹰子，如北斗状，常居王刁三洞口，自冬涉春不出，人异之。祥符中，真宗祀后土，还驻跸驿，下韶行在，赐号贞晦先尖又赐《 归山书方岳中逸士本藏名，常咏琴樽适性情。尽个临流看水色，有时隐几听松声。遍游万壑成嘉遁，偶出千峰饭治平。谈希夷，究玄默。沃予心，号无极。辞城阙，归山林。乐尔志，号何深已薄纷华号存素音好，将昤啸号畅冲襟。
　　壶公石室 
　　壶公石室,在岳之西北孤峰上，有石室可容十余人，有泉。东北入雾市谷，东谷中即后魏道士寇谦之等场，西谷中修羊公石榻穿之所。壶公者，莫知姓名，常悬空壶於座上，日入之后，辄跳入壶中。费长房从之学，令住此石室中，有一方石，广丈余，壶公以茅绳击之，悬於空中，令长房坐外石下，使诸蛇虫竟来唱绳，绳欲断而长房坐卧自若，终无惧也。公至怃之日：子可教矣。赐子为地上主者，今令乘竹杖而归，后至葛陂，投於陂中，竹化龙而去。得役鬼魅之卫。
　　三公山石室
　　三公山，在岳之东南，有三峰疑然各秀，上象三台，副此列岳，故号三公。燕济，字子微，汉明帝时人也。隐此石室，服木黄精，恒散发，亦有练巾，惟月朔节乃着之。时复一琴一咏，常有黄白云覆其上，后辞别交友，乘云而去。
　　长春石室
　　长春石室，在云台山侧。大唐贞观中，有道士杜怀谦居此石室，断谷不食，好吹长笛，令人多买笛，至於隅一吹之，投於岩下，笛尽，更供岩中，累月不动，自号长春先生。今石室疑然，笛声不绝。
　　修羊公石榻
　　石榻，在岳之西北仙谷中，石室有石榻，修羊公常外於其石榻上，尽穿陷。常不食，见汉景帝，问曰：公有何能？公不答，即化石羊，题其背有字云：修羊公谢天子。后置石羊於通灵台，羊又去，不知所之。
　　外仙平
　　外仙平，在张超谷内。有一石室所，张超真人蜕骨之室，为樵牧嬉戏於其问，有飞石自空来塞其穴，今只称外仙平也。
　　种药平
　　种药平，王晖真人常饵苍木黄精，有驱虎豹之术，每种黄精，即驾虎豹为耕耘，常乘虎豹，其鞯辔之属，竹杖策之，威如人乘骡马之状。常韵九字诗百余言，人莫解其意。后乃升天，不复见之。
　　醴泉　玉泉
　　醴泉，在古庵直下，其水微有酒香醇味，为国之瑞，屡招凤饮，傍有玉女神祠。玉泉，在张超谷口，其水色如浆，因此置玉泉院。二泉皆腹浆玉髓，人久服之，可去沉病也。
　　黄龙潭
　　黄龙潭，在神谷口。祈雨感应，神封广润侯。
　　车箱潭
　　车箱潭，在仙谷裹一十里，乃太极总仙洞直下。宋仁宗皇帝明道年，每岁朝廷遣使投金龙玉简。宋徽宗皇帝崇宁二年，奉劫封为丰润侯。按《水府记》云：天下一十八处水府，华山车箱潭乃第七水府也。与东海P南海、温江同即投金龙一简之处也。
　　驾鹤轩
　　驾鹤轩，在中方半路，乃金仙公主成道乘鹤升天之处也。
　　神姑林
　　神姑林，在黄神谷内。次东有独坐姑姑庙，其林合围，松桧数万根，禁人樵采。
　　古梧行
　　古梧行，晋太康九年，太守魏君实来去西岳古庙，道栽杠不知其几千根也。两傍烽堠以千字文为号，禁人牧放樵采。
　　无忧树
　　无忧树者，陈希夷先生庵傍之树也。先生姓陈名搏，字图南，道号扶摇先生，亳州真源人也。唐长兴中，举进士不第，因肆意山水，后之华山云台观古基，辟刑榛而居之。语人祸福，若合符节。后柴世宗召见，留禁中月余，拜谏议大夫，固辞不受，赐号白云先生。至宋太宗诏，方赴召，服华阳巾，草履垂绦，以宾客礼见延英殿，赐坐，问之久，赐号希夷先生。有《指玄篇》、《钓潭集》、《超苦海诗》、《入室还丹诀》、《三峰寓言》行於世。
　　上方白云宫　中方太清官　下方
　　云台宫今即观也　西岳真君殿　华
　　岳观　鹿圈观　拱极观　太平兴
　　国观　王母观　仙宫观　休根院
　　臣灵神祠　兰石院
　　上方、中方、下方，此三宫皆因羽人焦道广兴建。唐玄宗天宝中，命右补阙集贤学士卫包撰《修三方记》。西岳真君庙，崇宁年，改为崇宁万寿观，绍兴年，政报恩广孝观．；阜昌年，改为迎祥观。昔可马温公奏天下建置五岳真君，给赐金牌，永镇洞天福地。华岳观，汉武帝修建，后至祥符中，因四高士而复兴也。鹿圈观，元在竹谷岭西，於大观中，因道士仇润之请额，修建於华山之下也。拱极观，宣和年修建於岳前社。太平兴国观，元在关谷内，绍兴年，因道士焦虚请额，修建於华山之下。王母观，元在大罗峰下，古有庙焉。至唐贞观中，修建华山之下。仙官观，金仙公主所居之官，乘鹤之后，劫修为仙官观。休根院，在相行内，太平兴国年，太宗绍兴休根道者赴阙，赐经一藏及还山诗，赐号岩静大师。有《休根诗》三百章；盛传於世。兰石院，废已久，惟存巨灵神祠，汉武修建焉。
　　拜岳坛
　　拜岳坛，乃汉武帝拜祀之所也。至唐太宗修为镇岳一灵仙寺，后或名胜会院，或名昭庆寺。
　　宣泽亭
　　宣泽亭，宋真宗拜岳坛，在太华驿之侧，太中祥符四年七月二十日，真宗拜岳之所也，仍赐名为宣泽亭，有御制碑龙，首龙座，昔为禁地。
　　素灵官
　　按《太平广记·马周传》：华山有素灵宫，有仙王，乃总天洞府及十洲三岛神狐之所也。
　　极真洞天
　　极真洞天，按《十大洞天记》：第一王屋山小有洞，周迥一万里。杜甫诗云：藤万里仇池穴，潜通小有天。第四华山西玄洞，周回三千里，名极真洞天。其洞．中天地高大，日月、星辰、风云、草木与外无异，惟日月停轮耀赫，朗接太空，乃长春之境也。宫阙楼台，尽是金玉七宝所成，傍生紫林、芳花，玉髓、金律，并洞天之景也。素灵真人钻极真洞天颂日：异果奇花不可名，寻真何用到蓬瀛。碧云天地洞中列，白玉楼台象外生。万壑芝兰盘峭拔，千峰岚霭耸峥嵘。八公曾此分金掖，服尽全家上太清。
　　总仙洞天
　　按《三十六小洞天记》云：第一霍童山洞，周回三千里，名霍林洞天。第二东岳泰山洞，周回三千里，名蓬玄洞天。第三西岳华山洞，周回三百里，名总仙洞天。素灵真人赞日：坠石为仙号七星，五门日月配玄程。云飞雨散天中去，管得林峦生异名。
　　华山之神封金天王懿号册
　　册金天王顺圣帝：华山之神，能兴云致雨，而西方为最贵矣。轩辕黄帝游焉，以会神，虞舜望焉以觐群后，爰因夏氏，以迄隋室朝，更五姓，载历三千，杞典相因，旧章未改。坛场庙宇，何代不修，一梼三祀，无岁而缺，所以报生植，事灵神，未尝有息也。其神祉休明，灾淫慝亦未尝绝也。神之祠在黄神谷口，汉兴光初迁於官道北，建立官殿，庭祀事牲器，视三公之礼焉。唐先元三年。
　　西岳华山志竟
　　
