洞真部记传类 
　　汉武帝外传
　　经名：汉武帝外传。一卷。底本出处：《正统道藏》洞真部记传类。
　　汉武帝外传
　　武帝既闻王母至言，说八方巨海之中有十洲，并是人迹所不到处。又始知东方朔非世俗常人，是以延之曲室，亲问十洲所在、所有之物名故，帝书记之。朔对云：臣学仙者耳，非得道之人。以国家之盛美，将招儒、墨於名教之内，抑绝俗之道於虚诡之迹，臣故韬隐逸而赴王庭，藏养生而侍朱阙矣。亦由尊上好道，且复欲抑绝其威仪也。曾随师主履行，北至朱陵、扶桑、蜃海、冥夜之丘、纯阳之陵、始青之下、月宫之渊，内游七丘，中旋十浙，践赤县而游五岳，行陂泽而息名山。臣自少及今，周流六天，所涉天光，极於是耳。未若凌虚之子，飞真之官，上下九天，洞视百方，北极钩陈而并华盖，南翔太丹而栖大夏，东之通阳之霞，西薄寒穴之野，日月所不逮，星汉所不与，其上无复物，其下无复底。下臣所识，安及於是，愧不足以酬广访矣。
　　武帝巡狩过河间，有紫青气自地属天。望气者以为下当有奇女。天子拜之，帝使求之，见一女子在空馆中，姿貌殊绝，两手皆拳。帝令开其手，数擘之，手莫能，舒。帝於是自披手，即伸。由是得幸，号为拳夫人，进为捷妤，居钩弋官。解素女之术，大有宠。有娠十四月，乃产，是为昭帝。帝日：昔尧十四月而生，今钩弋亦然。乃命其门日：尧母门。后至甘泉，因幸，告帝曰：妾相．运正应为陛下生一男，男年七岁，妾当死，今年必不得归，愿陛下自爱。言终遂卒。既殡不见，香闻十余里。因葬之云陵。帝甚哀悼，又疑其非常人，乃发冢开视，空棺无尸，唯衣履存焉。乃为起通灵台於甘泉。常有青乌集台上往来。至宣帝时乃止。
　　武帝至泰山，修封禅。石间，泰山道士，号稷丘君，识之者云：且百岁而更少。封日，帝将上山，稷丘君乃冠章甫冠，衣黄衣，拥琴来迎，谓帝曰：勿轻上山，必伤足。帝不从，行数里，石促指折，乃止，但祠而返。
　　淮南王好学才艺，集天下道书，招方士，皆策神气，能云雨。百姓传云：王能致仙人，与游处，变化无常，或童子，或老人。王又能隐形飞行，服气不食。帝闻而嘉其事，欲受其道，王不肯传，云无其事。帝怒，将诛淮南王。王知之，出令与旱臣，因去，不知所之。国人皆云神仙，或有见王者。帝恐动人情，乃令斩王家人首以安百姓，名为淮南王。收其方书，亦颇得黄白之事，然非其要法，试之多不验。帝既感淮南之道，乃征四方有术之士，自燕齐而出者数千人矣。
　　齐人李少访，年二百岁，色若童子。作诸方卫，皆有验。帝甚信之，拜为文成将军，以客礼之。於甘泉宫中画太一诸神像祀之。少翁云：先致太一，然后可得升天，升天然后可至蓬莱。岁余未验，帝渐厌倦。少爷又使鬼神方，皆验。唯祀太一，积年无应。帝性急峻，甚惑之，而少翁愈骄矜，帝怒诛之。文成被诛后月余，使者藉质从关束还，逢於漕亭，谓使者日：为吾谢帝，不能忍少日，而败大事乎？帝好自爱，后四十年求我於劳成山，方共事，不相怨也。使者还，具言之。乃令发其棺视之，无所见，唯有竹莆一枚。帝疑其弟子窃其尸而藏之，乃收捕验问，了无踪迹。帝大悔诛。复征诸方士，更於甘泉杞太一。又别设一座，祀文成，帝亲执礼。会束郡送一短人，长五寸，衣冠具足。帝疑其山精。帝令在案上，召方朔。朔至，呼短人曰：巨灵，汝何忽叛来？阿母还未？短人不对，因指谓帝日：王母种桃，三千年一作子，此儿不良，已三过偷之，失王母意，故被谪来此。帝大惊，愈知朔非世上人也。短人谓帝日：王母使臣来告陛下，求道之法，唯有清诤，不宜躁扰。后五年与帝会。言终不见。帝愈恨，又召问方朔。朔曰：陛下自当知，臣不得说。终已无言。帝以其神，’不敢逼也。
　　齐人公孙卿谓所忠日：吾有师说秘书，言鼎事，欲因公奏之。如得引见，以玉羊一为寿。所忠许之，视其书而有疑，谢日：宝鼎事已诀矣，无所复言。公孙卿乃因那人平时奏之。有札书，言黄帝得宝鼎，究侯问於鬼臾区，对曰：帝得宝鼎神华，延年岁。己酉朔旦冬至，得天之纪，终而复始。於是帝迎日推筹，凡二十推，百八十岁，黄帝乃登仙于天。今年得朔旦冬至，与黄帝时协。臣昧死奏。武帝大悦，召卿问。卿对日：臣受此书於申公，已死，尸解去。帝曰：申公何人？卿日：齐人安期先生，同受黄帝言，有此鼎书。申公常告臣言：汉之圣者，在高祖之曾孙焉。宝鼎出而与神通，封禅得上泰山，唯有黄帝、汉主。当上封，封则能登天矣。黄帝且与百鬼战，且学仙，百余岁乃得与神通。黄帝郊雍祠上帝，宿斋三月，鬼区尸解而去，因葬雍。雍，今大鸿冢是其后。黄帝接万灵於明庭，甘泉是也。升仙寒门，谷口是也。黄帝采首山铜，铸鼎於刻山。鼎既成，有龙垂胡髯，下迎帝上龙。草臣及后宫从上龙者七十余人，小臣不得上，乃悉持龙髯，拔，坠帝弓。百姓仰望黄帝上天，乃抱其弓与龙髯而号，故后世号其冢日鼎湖，其弓日乌号。武帝於是叹日：嗟乎，吾诚能及黄帝，视去天下如弃土。帝祠黄帝冢於乔山，顾问公孙卿日：黄帝仙不死，有冢，何也？对日：黄帝仙去，草臣思慕无已，乃葬其衣冠，非真冢也。武帝又叹曰：吾后升天，旱臣亦当思慕，持吾衣冠，葬於束陵乎？
　　鲁女生者，长乐人也。少好道，初服饵胡麻及水，绝谷八十余年，日更少壮，色如桃华。一日能行三百里，走及庆鹿。世传见之三百余年。后采药於嵩高山，忽见一女人坐山涧中。女生知是神人，因叩头再拜，稽首乞长生之要。良久，女人日：我三天太上侍官者也。汝当得仙，故得见我。我将授汝宝文秘要，可以威制五岳，役使众灵。乃出《五岳真形图》 以与之，并告其施用节度。女生道成，一旦与亲知故人别，云入华山中去。后五十年，先相识者逢女生於华山庙前，颜色更少，乘白鹿，从玉女三十人，并令谢其乡里亲故人，甚分明也。其《五岳图》与《王母文》正同？今得见於世问者，岂不由李少君、董仲舒及女生得之？仲舒临去以传乐巴，女生初时以图传蓟子训，训后传封君达，君达后入玄丘山，临去传左元放。
　　封君达，陇西人也。少好道，初服黄连五十余年，乃入乌鼠山。又於山中服炼水银百余年，还乡里，年如三十者。常乘青牛，故号为青牛道士。行闻有病殆死者，识与不识，便以腰问竹管中药与服之。或为下针，应手皆愈。世多得其效验，都不以姓字语人，人通识乘青牛，因以青牛为名。闻鲁女生得真人《 五岳图》 ，连年请求之。女生后见授，并具告节度。君达先在人问二百余年，乃入玄丘山中，不知所在。临去，以《五岳真形》传左元放。元放以传葛孝先也。青牛道士受鲁女生言：家有《五岳真形》，一岳各遣五神来卫护图书。所居山川近止者，川泽
　　神又但遣侍官防身营家，凶逆欲见伤害，皆反受其殃。有相谋议已者，五神杀凶主，皆亦验应於梦想。又辟除五方五瘟、水火之灾，可带履锋刃。此真形冥心，精加奉敬，敬而甚於君父。每事宜有所施行，皆先於静处烧香，启五岳君也。五君恒书道士善事，又司道士之奸秽，言人之不正。不正者祸身，奸秽者祸门。是以宜深忌慎之。道士带此文形，及执持以履山林者，百山地源灵主皆出境拜迎，形见光景，防护遏恶，尊贵岳形，信逮我一身，鬼神犹执卑降之礼，何况凡人而可慢之哉？
　　李少君字云翼，齐国临淄人也。少好道，入泰山采药，修绝谷遁世全身之术。道未成而病困於山林中，遇安期先生经过，见少君。少君叩头求乞活，安期愍其有至心而被病当死，乃以神楼散一匕与服之，即起。少君於是求随安期，奉给奴役。便听师事之。安期将少君束至赤城，南之罗浮，北至太恒，西游玉门，周流五岳，观看江川，如此数十年。安斯一旦语之：我被玄洲召，即日当去。汝未应随我至彼，今当相舍去也。复六百年当迎汝於此。因授神丹炉火飞玄之方，誓约口诀毕，须臾遂乘龙虎，导引数百人，迎安期。安期乘羽车而升天也。少君於是还斋戒，卖於市，商估六国，或时为吏，或作师医治病，或时煦赁。易姓改名，游行处所莫知其有道。逮汉武帝之时，闻帝招募方士，待敬道术，而先贫不办合大药，喟然长叹，语弟子日：老将至矣，死将近矣，而财不足用，躬耕力作，商估求钱，必不致办合药。又吾亦赢拙於斯事也。闻天子好道，请欲见之，求为合丹，可得恣意，无求不得。天子中成者成之，不中教者便舍去。吾在世上已五百余年，而不为一权者，必不免於虫蚁之粮矣。乃以方上武帝，言臣能凝汞成白银，飞丹砂，成黄金，金成服之，白日升天，神仙无穷，身生朱阳之羽，体备圆光之翼，炼则凌天，伏入无问，控飞龙而八遐已遍，驾白鸿而九陕立周，冥海之枣大如瓜，钟山之李大如瓶，臣已食之，逮有先师安期先生授臣口诀，是以保黄物之可成也。於是引见，甚尊敬之，赐遗无数，为立屋第。武帝自谓必能使我度世者。少君尝从武安侯饮酒，坐中有老人，年九十余。少君言与其祖父游射处，老人为小儿时从其祖父识有此人，一座尽惊。少君见武帝有故铜器，少君望而识之，曰：昔齐桓公尝陈此器於梧寝。帝按其刻，果齐桓公器，乃知少君数百岁人也。然视之常如年五十许人，面色甚好，肌肤悦泽，尤有光华。眉目口齿似十五童子。诸侯王贵人闻其能令人不死，老更少壮，绩遗之金钱无限。乃密作神丹，丹成未服。又就帝求五帝六甲左右灵飞之书．凡十二事，帝以元封四年七月以书授少君。到元封六年九月少君称疾上表，云陛下思心玄妙，甄长生，於是招诱道术，无远不至，诚感灵天神斯降。自非宿命所适，熟能谐合？然丹方禁重，宜绝臭腥。仙法养物，仁充蠢动。而陛下不能绝奢侈，远声色，杀伐不止，喜怒不除，万里有不归之魂、市朝有流血之形，神丹大道，未可得成。而臣疾与年偕，今者虚疗，又不获躬亲斋戒，预睹彭祖丹砂之变，於此邈矣。先师安期先生昔所赐金丹之方而有征，若按节度，奉法戒，尔乃可修用之焉。若郁砂虹飞，玄朱九转，剖六一而流精夺日，探霜雪而月光风卷，徘徊丹霞，腾沸龙虎，投铅锡而黄金克成，刀圭入喉而雕气立反，尔乃驾神虹以上升，骋云车以涉远，当验此方之神，将明小臣之不妄矣。乃以小丹方与帝，而称疾困，非大丹方也。其夜武帝梦与少君俱上嵩高山，半道有绣衣使者乘龙持节，从云中下，言太一请少君。武帝觉，即遣使者问少君消息，且告近臣曰：如朕梦，少君将舍朕去矣。明日少君临病困，武帝自往，并使左右人受其方书，未竟而少君。武帝流涕曰：少君不死也，故作此去耳。既敛之，忽失其所在。中表衣带不解，如蝉蜕也。於是为殡其衣物。百余日，行人有见少君在河束蒲圾市者，乘青骡。帝闻之，便发其棺。棺中无所复有，钉亦不脱，唯余履在耳。武帝殊益懊恨，求少君之不勤也。明年相梁台火烧，失诸秘书妙文也。初少君与议郎董仲相亲，见仲宿有困疾，体枯气少，乃与其成药二剂，并其方一篇，用戊己之草，后土脂精，艮兽沉肪，先莠之根，百卉华醴，龙衔之草，亥月上旬，合煎铜鼎，童男童女，沐浴洁清，调其汤火，取使合成，服如鹦子，三枚为程。服尽一剂，身体便轻。服尽三剂，落齿更生。服尽五剂，命不复倾。仲为人刚直，博学五经，然不达道术，常笑世人服药学道，数上书谏武帝，以为人生有命，衰老有常，非道术所能延益。虽见其有异，以为天性，非术所致。得其药，竟不服。又不解从问其方，为藏去之而已。少君去后数月，仲躬病甚，又武帝数道其梦，恨惜之，仲乃忆所得少君药，试取服之，未半，能行，身体轻壮，所苦了愈。药尽，气力如三十时。乃更信世问有不死之道，即以去官，行求道士。问以方意，悉不能晓，然白发皆还黑，形容甚盛。后八十余乃死。临死谓子道生日：我得少君神方，我不信事，怀恨黄泉，汝后可行求术人，问解之者，若长服此药，必度世也。道生感父遗言，遂不肯仕，周旋天下，求解此方。到江夏遇博泽先生，先生曰：此乃非神丹金玉也，可使人得数百年而已耳。乃具为说解其方意，所用物真名。道生合药服之，得寿三百七十岁，入鸡头山中，不知竟得道不？同时卓元成、张子仁、昊士升、蔡子盛、魏仲明、张元达服之，或得三百岁，或得五百岁，皆至死不病，不偃面，不皱理，齿不落，发不白，房室不废。此盖少君凡弊方耳，犹使人如此，死其上方邪？少君当去时，密以六甲左右灵飞术十二事传束郭延，以神丹飞玄之方授少君乡里人蓟子训者。此二人后学道，并得仙。少君又授子训昆仑神州真形也。
　　束郭延字公游，山阳人也。少好道，闻李少君有道，求与相见，叩头乞得执侍巾栉洒扫之役。少君许之。见延小心，良谨可成，临当去，密以五帝六甲左右灵飞之术、逛虚招真十二事授延，告之曰：此亦要道也，审而行之，亦升天矣。口诀毕而遣去。延遂还家，合服灵飞散，能夜书。在寝室中，身生光，昭一左右。行六甲左右术，能占吉凶天下。当死者，识与不识，皆逆知之。又役使鬼神，收摄虎豹，无所不为。在乡里四百岁，不老。汉建安二十一年，一日一有数十人乘虎豹之来迎之。比邻尽见之，乃与亲节别，而辞去，云诣昆仑台。临去，先以神丹方、五帝灵飞秘要传尹先生。
　　尹先生讳轨，字公度，太原人也。以晋元熙元年入南阳太和山中，以诸要事授其弟子河内山世远。延先承少君劫，初以灵飞术传蓟子训，子训亦受传神丹经。
　　蓟辽字子训，齐国临淄人，李少君之邑人也。少仕州郡，举孝廉，除郎中。又从军，拜驸马都尉。晚悟治世俗综理官无益於年命也，乃从少君学治病作医法。渐久，见少君有不死之道，遂以弟子之礼事少君而师焉。少君亦以子训用心专，知可成就，渐渐告之以道家事。因教令胎息、胎食、住年、止白之法。行之二百余年，颜色不老。在乡里与人信让从事，性好清净，常闲居读《易》，时作小小文疏，皆有意义。少君晚又授子训无常子大幻化之术，按事施行，皆效。曾见比舍家抱一儿，从求抱之，失手，儿堕地即死。其家素尊敬之，不敢有悲哀之色而埋之，谓此儿命应不成人。行已积日，转不能复思之。子训因还外，抱儿还家，家人恐是鬼，乞不复用。子训日：但取无苦，故是汝儿也。儿识其母，喜笑欲往，母乃取之，意犹不了。子训既去，夫归共往掘视，所埋死儿定器中有泥儿，长六寸许耳。此儿遂长大。又诸老人发毕白者，子训但与之对坐共语，宿昔之问，则明旦皆发黑矣。亦无所施为，为黑可期一年二百日也。亦复有不使人发黑者，盖神幻之大变者也。京师贵人闻之，莫不虚心欲见子训，而无绿致之。子训比居有年少为太学生，於是诸贵人共呼语之：卿所以勤苦读书者，欲以课试，规富贵耳。但为吾一致蓟子训来，能使卿不劳而达。书生许诺，乃归，亲事子训，朝夕洒扫，立侍左右，如此且二百日。子训语书生日：卿非学道者，何能如此？书生日：忝乡里末流，长幼之道，自当尔。子训曰：何以不道实而作虚饰邪？吾以具知卿意，诸贵人欲得见我，我亦何惜一行之劳而不使卿得荣位乎？便可还语诸人，吾某月某日当往。书生甚喜，到京师具向诸贵人说此意。到期日，子训未行，书生父母忧之，往视子$ ll 。子讥曰：恐我不行邪？不使卿儿失信，当发。以食时去所居。书生父母相谓日：蓟先生虽不如期至，要是往也。定后日书生归，推计之。子训以其日中时到京师，是不能半日，行千余里。既至，书生往见子训。子训问书生曰：谁欲见我者？书生日：欲见先生者甚多，不敢枉屈，但乞知先生所止，自当来也。子训日：不须使来，吾尚千余里来，宁复与诸人计此邪？卿今日使人人尽语之，使各绝宾客，吾日中当往临，时自当择所先诣。书生如其言语贵人，贵人各洒扫。到日中，子训往凡二十三处，便有二十三子训，各在一处。诸贵人各各喜，自谓子训先诣之。定明日相参问，同时各有一子训，其衣服颜色皆如一，而论说随主人谘问，各各答对不同耳。主人并为设酒食之具以饷子训，皆各家家尽礼饮食之。於是远近大惊，诸贵人并欲诣之，子训谓书生日：诸人谓我当有重瞳八采，故欲见我。我亦无所道，我不复往，便尔去矣。适出门，诸贵人冠盖塞道，到门，书生言适去东陌上，乘青骡者是也。於是各各走马逐之，望见骡徐徐而行，各马逐之不及。如此行半日而常相去．一里许，不可及，乃各罢还。子训既少君乡里弟子，微密谨慎，思证道奥，随＇侍明匠，将足甄综众妙矣。
　　王真字叔坚，上党人也。少为郡吏，年七十乃好道。寻见仙经杂言，说郊问人者，周宣王时郊问采薪之人也，采薪而行歌日：巾金巾，入天门，呼长精，嗡玄泉，呜天鼓，养泥丸。时人莫能知，唯柱下史曰：此是活国中人，其语秘矣。其人乃古之渔父也。何以知之？八百岁人，目瞳正方，千岁人，目理纵采。薪者乃千岁之人也。真读此书而不解其旨，遂搜问诸所在道士，经年而遇有解其旨者，语真曰：此近浅之术也，为可住年反白而已耳。乃语诀云：巾金巾者，恒存肺气入泥丸中，徐徐以绕身，身常光泽。嗡玄泉者，漱其口液而服之，使人不老。行之七日，有效。呜天鼓者，朝起常叩齿三十六下，使身神安。又夜怛存赤气，从天门入，周身内外，在脑中变为火，以墦身，身与火同光。如此存之，亦名曰炼形。泥丸，脑也。天门，口也。习闭气而吞之，名日胎息。习漱舌下泉而咽之，名曰．胎食。行之勿休也。真受诀，施行胎息、胎食、炼形之方，甚有验。断谷二百余年，肉色充美，徐行及马，力兼数人。自叹日：我行此术唯可不死，岂及神丹金玉之方邪？乃师事蓟子训，子训授其肘后方也。魏武帝闻之，呼与相见。见似年可三十许，意嫌其虚诈，定校其乡里，皆异口同辞，多有少小见真者，乃信其有道，甚敬重之。部孟节师事真十数年，真以蒸丹、小饵法授孟节，得度世。乡里计真已四百岁。后一旦将三少妾登女几山，语弟子言合丹去，遂不复还。真一日行三百里。孟节能含枣核以不食，至十年又能闭气不息，身不动摇，若死人，可至百日、半岁。亦有家室。此法是真所习郊间人之法也。孟节为人质谨不妄言，魏武帝为立茅舍，使领诸方士。晋惠、怀之际，人故有见孟节在长安市中者。魏武帝时亦善招求诸方术道士，皆虚心待之，但诸得道者，莫肯告之以要言耳。
　　刘京字太玄，南阳人也，汉孝文皇帝侍郎也。后弃世从那鄂张君学道，受饵朱英丸方，合服之，百三十岁，视之如三十许人。后师事蓟子训。子训授京五帝灵飞六甲十二事、神仙十洲真形、诸秘要，京按诀行之，甚效。能役使鬼神，立起风雨，召致行厨，坐在立亡。而知人吉凶期日，又能为人祭天益命，或得十年，到期皆死。其不信者，至期亦死。周流名山五岳，与王真俱行悉遍也。魏武帝时故游行诸弟子家，皇甫隆闻其有道，乃随事之。以云母九子丸及交接之道二方教隆，隆按合行服之，色理日少，发不白，齿不落，年三百余岁，不知能得度世不耳？魏黄初三年，京人衡山中去，遂不复见。京语皇甫隆日：治身之要，当朝朝服玉泉，使人丁壮，有颜色，去三虫而坚齿也。玉泉者，口中液也。朝未起，早漱液，满口乃吞之。琢齿二七过，如此者三，乃止，名日炼精，使人长生也。夫交接之道至难，非上士不能行之。乘奔牛惊马，未足谕其睑坠矣。卿性多淫，得无当用此自戒乎？如京言，虑隆不得度世也。
　　汉武帝外传竟
　　
