
　　洞真部记传类
　　列仙传
　　经名：列仙传。二卷。原题汉光绿大夫刘向撰。底本出处：《正统道藏》洞真部记传类。参校本：《四库全书》本。
　　列仙传卷上
　　汉光禄大夫刘向撰
　　赤松子
　　赤松子者，神农时雨师也。服水玉，以教神农。能入火自烧。往往至昆仑山上，常止西王母石室中，随风雨上下。炎帝少女追之，亦得仙俱去。至高辛时复为雨师。今之雨师本是焉。
　　眇眇赤松，飘飘少女。接手翻飞，玲然双举。
　　纵身长风，俄翼玄圃。妙达巽坎，作范司雨。
　　宁封子
　　宁封子者，黄帝时人也。世传为黄帝陶正。有人过之，为其掌火，能出五色烟。久则以教封子。封子积火自烧，而随烟气上下。视其灰烬，犹有其骨。时人共葬於宁北山中，故谓之宁封子焉。
　　奇矣封子，妙禀自然。铄质洪炉，畅气五烟。
　　遗骨灰烬，寄坟宁山。人睹其迹，恶识其玄。
　　马师皇
　　马师皇者，黄帝时马医也。知马形生死之诊，治之辄愈。后有龙下向之，垂耳张口。皇日：此龙有病，知我能治。乃缄其唇下口中，以甘草扬饮之而愈。后数数有疾龙出其波，告而求治之。一旦，龙负皇而去。
　　师皇典马，底无残驷。精感掌龙，术兼殊类。
　　灵此报德，弥鳞衔辔。振跃天汉，集有遗蔚。
　　赤将子舆
　　赤将子舆者，黄帝时人。不食五谷而瞰百草花。至尧帝时，为木工，能随风雨上下。时时於市中卖缴，亦谓之缴父。云：
　　蒸民粒食，孰享遐祚。子舆拔俗，餐葩饮露。
　　托身风雨，遥然娇步。云中可游，性命可度。
　　黄帝
　　黄帝者，号日轩辕。能劾百神，朝而使之。弱而能言，圣而预知，知物之纪。自以为云师，有龙形。自择亡日，与旱臣辞。至於卒，还葬桥山。山崩，柩空无尸，唯剑乌在焉。仙书云：黄帝采首山之铜，铸鼎於荆山之下。鼎成，有龙垂胡髯下迎帝，乃升天。草臣百僚悉持龙髯，从帝而升攀，帝弓及龙髯，拔而弓坠，草臣不得从，仰#1而悲号，故后世以其处为鼎湖，名其弓为乌号焉。
　　神圣渊玄，邈哉帝皇。堑莅万物，冠名百王。
　　化周六合，数通无方。假葬桥山，超升昊苍。
　　倔佺
　　倔佺者，槐山采药父也。好食松实。形体生毛，长数寸。两目更方。能飞，行逐走马。以松子遗尧，尧不暇服也。松者，简松也。时人受服者，皆至二三百岁焉。
　　倔佺饵松，体逸眸方。足蹑鸾凤，走超腾酿。
　　遗赠尧门，贻此神方。尽性可辞，中智宜将。
　　容成公
　　容成公者，自称黄帝师，见於周穆王。能善补导之事，取精於玄牝。其要谷神不死，守生养气者也。发白更黑，齿落更生，事与老子同。亦云老子师也。
　　亹亹容城#2，专气致柔。得一在昔，含光独游。
　　道贯黄庭，伯阳仰俦。玄牝之门，庶几可求。
　　方回
　　方回者，尧时隐人也。尧聘以为阎士。炼食云母，亦与民人有病者。隐於五柞山中。夏启末，为宦士。为人所劫，闭之室中，从求道。回化而得去，更以方回掩封其户。时人言：得回一丸泥涂门户，终不可开。
　　方回颐生，隐身五柞。咀嚼云英，栖心隙漠。
　　却闭幽室，重关自廓。印改掩封，终焉不落。
　　老子
　　老子姓李，名耳，字伯阳，陈人也。生於殷时，为周柱下史。好养精气，贵接而不施。转为守藏史，积八十余年，《史记》云二百余年。时称为隐君子，谧日聪。仲尼至周，见老子，知其圣人，乃师之。后周德衰，乃乘青牛车去。入大秦，过西关，关令尹喜待而迎之。知真人也，乃强使着书，作《道德经》，上下二卷。
　　老子无为，而无不为。道一生死，迹入灵奇。
　　塞兑内镜，冥神绝涯。德合元气，寿同两仪。
　　关令尹
　　关令尹喜者，周大夫也。善内学，常服精华，隐德修行，时人莫知。老子西游，喜先见其黑，知有真人当过，物色而遮之，果得老子。老子亦知其奇，为着书授之。后与老子俱游流沙化胡#3苣胜实，莫知其所终。尹喜亦自着书九篇，号日《关令子》。
　　尹喜抱关，含德为务。抱漱日华，仰玩玄度。
　　候气真人，介焉独悟。俱济流沙，同归妙趣。
　　涓子
　　涓子者，齐人也。好饵木，接食其精。至三百年，乃见於齐。着《天人经》四十八篇。后钓於荷泽，得鲤鱼，腹中有符。隐於岩山，能致风雨。受伯阳九仙法。淮南山#4安，少得其文，不能解其旨也。其《琴心》三篇有条理焉。
　　涓老饵木，享兹遐纪。九仙既传，三才乃理。
　　赤鲤投符，风云是使。批琴幽岩，高楼遐峙。
　　吕尚
　　吕尚者，冀州人也。生而内智，预见存亡。避纣之乱，隐於辽束四十年。西适周，匿於南山，钓於墦溪，三年不获鱼。比闻皆曰：可已矣。尚曰：非尔所及也。已而果得《兵钤》於鱼腹中。文王梦得圣人，闻尚，遂载而归。至武王伐纣，尝作《阴谋》百余篇。服泽芝地髓，具二百年而告亡。有难而不葬，后子伋葬之，无尸，唯有《玉钤》六篇在棺中云。
　　吕尚隐钓，瑞得赦鳞。通梦西伯，同乘入臣。
　　沈谋籍世，芝体炼身。远代所称，美哉天人。
　　啸父
　　啸父者，冀州人也。少在西周市上补履数十年，人不知也。后奇其不老，好事者造求其术，不能得也。唯梁母得其作火法。临上三亮上，与梁母别，列数十火而升。西邑多奉祀之。
　　啸父驻形，年衰不迈。梁母遇之，历虚启会。
　　丹火翼辉，紫烟成盖。眇企升云，抑绝华泰。
　　师门
　　师门者，啸父弟子也。亦能使火，食桃李葩。为夏孔甲龙师。孔甲不能顺其意，杀而埋之外野。一日一风雨迎之，讫，则山木皆焚。孔甲祠而梼之，还而道死。
　　师门使火，赫炎其势。乃豢儿龙，潜灵隐惠。
　　夏王虐之，神存质毙。风雨既降，肃尔高逝。
　　务光
　　务光者，夏时人也。耳长七寸。好琴，服蒲韭根。殷汤将伐纣，因光而谋。光曰：非吾事也。汤曰：孰可？曰：吾不知也。汤曰：伊尹何如？曰：强力忍诟，吾不知其他。汤既克桀，以天下让於光，曰：智者谋之，武者遂之，仁者居之，古之道也。吾子胡不遂之？请相吾子。光辞曰：废上，非义也；杀人，非仁也；人犯其难，我享其利，非廉也。吾闻非义不受其禄，无道之世不践其位，死於尊我？我不忍久见也。遂负石自沈于寥水，已而自匿。后四百余岁，至武丁时复见。武丁欲以为相，不从。武丁以舆迎而从逼，不以礼，遂投浮梁山。后游尚父山。
　　务光自仁，服食养真。冥游方外，独步常均。
　　武丁虽高，议位不臣。负石自沉，虚无其身。
　　仇生
　　仇生者，不知何所人也。当殷汤时，为木正。三十余年而更壮，皆知其奇人也，咸共师奉之。常食松脂，在尸乡北山上自作石室。至周武王，幸其室而祀之。
　　异哉仇生，靡究其向。治身事君，老而更壮。
　　灼灼容颜，怡怡德量。武王祠之，北山之上。
　　彭祖
　　彭祖者，殷大夫也。姓钱名铿，帝颛顼之孙，陆终氏之中子。历夏至殷末，八百余岁。常食桂芝，善导引行气。历阳有彭祖仙室，前世梼请风雨，莫不辄应。常有两虎在祠左右，祠讫，地即有虎迹云。后升仙而去。
　　遐哉硕仙，时惟彭祖。道与化新，绵绵历古。
　　隐伦玄室，灵着风雨。二虎啸时，莫我猜侮。
　　邛疏
　　邛疏者，周封史也。能行气炼形，煮石髓而服之，谓之石锺乳。至数百年，往来入太室山中，有外石状枕焉。
　　八珍促寿，五石延生。那疏得之，炼髓饵精。
　　人以百年，行迈身轻。寝息中狱，游步仙庭。
　　介子惟
　　介了推者，姓王名光，晋人也。隐而无名。悦赵成子，与游。日一有黄雀在门上，晋公子重耳异之，与出居外十余年，劳苦不辞。及还介山，伯子常晨来呼推曰：可去矣。推辞母入山中，从伯子常游。从文公遣数千人以玉帛礼之，不出。后三十年，见东海边，为王俗卖扇。后数十年，莫知所在。
　　王光沈默，享年遐久。出翼霸君，处契玄友。
　　推禄让勤，何求何取。逐影介山，浪迹海右。．
　　马丹
　　马丹者，晋耿之人也。当文候时，为大夫。至献公时，复为幕府正。献户公灭耿，杀恭太子，丹乃去。至赵宣子时，乘安车入晋都，候诸大夫。灵公欲仕之，逼不以礼。有迅风发屋，丹入回风中而去。北方人尊而祠之。
　　马丹官晋，与时汗隆。事文去献，显没不穷。
　　密纲将设，从礼迅风。杳然独上，绝迹玄宫。
　　平常生
　　谷城乡平常生者，不知何所人也。数死复生，时人以为不然。后大水出，所害非一，而平辄在缺门山头大呼，言：平常生在此。云复水雨五日，必止。止则上山求祠之，但见平衣被革带。后数十年，复为华阴门卒。
　　谷城妙匹，谲达奇逸。出生入死，不悄其质。
　　玄化忘形，贵贱奚恤。暂降尘污，终腾云室。
　　陆通
　　陆通者，云楚狂接舆也。好养生，食弃卢木实乃芜菁子。游诸名山，在蜀峨媚山上，世世见之，历数百年去。
　　接舆乐道，养性潜辉。见讽尼父，论以凤衰。
　　纳气以和，存心以微。高步灵岳，长啸峨媚。
　　葛由
　　葛由者，羌人也。周成王时，好刻木羊卖之。一旦骑羊而入西蜀，蜀中王侯贵人追之，上绥山。绥山在峨媚山西南，高无极也。随之者不复还，皆得仙道。故里谚曰：得绥山一桃，虽不得仙，亦足以豪。山下立祠数十处云：
　　木可为羊，羊亦可灵。灵在葛由，一致无经。
　　爰陆崇绥，舒翼扬声。知卫者仙，得桃者荣。
　　江妃二女
　　江妃二女者，不知何所人也。出游於江汉之湄，逢郑交甫，见而悦之，不知其神人也。谓其仆曰：我欲下请其佩。仆曰：此问之人皆习於辞，不得，恐罹悔焉。交甫不听，遂下，与之言曰：二女劳矣。二女曰：客子有劳，妾何劳之有？交甫曰：橘是柚也，我盛之以笋，令附汉水，将流而下。我遵其傍，采其芝而茹之，以知吾为不逊也。愿请子之佩。二女曰：橘是柚也，我盛之以莒，令附汉水，将流而下。我遵其旁，采其芝而如之。遂手解佩与交甫。交甫悦，受而怀之中当心。趋去数十步，视佩，空怀无佩。顾二女，忽然不见。
　　灵妃艳逸，时见江湄。丽服微步，流盼生姿。
　　交甫遇之，凭情言私。呜佩虚掷，绝影焉追。
　　范蠡
　　范蠡字少伯，徐人也。事周，师太公望。好服柱饮水，为越大夫，佐勾践破昊。后乘轻舟入海，变名姓，适齐，为鸦夷子。更后百余年，见於陶，为陶朱君。财累亿万，号陶朱公。后弃之，兰陵卖药，后人世世识见之。
　　范蠡御桂，心虚志远。受业师望，载潜载惋。
　　龙见越乡，功遂身返。屐脱千金，与道舒卷。
　　琴高
　　琴高者，赵人也。以鼓琴为宋康王舍人。行涓、彭之卫，浮游冀州、涿一作码郡之问。二百余年后，辞入琢水中取龙子，与诸弟子期曰：皆洁斋，待於水傍设祠。果乘赤鲤来，出坐祠中。旦有万人观之。留一月余，复入水去。
　　琴高晏晏，司乐宋宫。离世孤逸，浮沉涿中。
　　出跃俯鳞，入藻清冲。是任水解，其乐无穷。
　　寇先
　　寇先者，宋人也。以钓鱼为业，居睢水旁百余年。得鱼或放，或卖，或自食之。常着冠带。好种荔枝，食其葩实焉。宋景公问其道，不告，即杀之。数十年，踞宋城门，鼓琴数十日，乃去。宋人家家奉杞焉。
　　寇先惜道，术不虚传。景公戮之，尸解神迁。
　　历载五十，抚琴来旋。夷俟宋门，畅意五弦。
　　王子乔
　　王子乔者，周灵王太子晋也。好吹笙，作凤凰呜。游伊、洛之问。道士浮丘公接以上嵩高山。三十余年后，求之於山上，见相良曰：告我家七月七日待我於堠氏山巅。至时，果乘白鹤驻山头，望之不得到。举手谢时人，数日而去。亦立祠於猴氏山下及嵩高首焉。
　　妙哉王子，神游气爽。笙歌伊洛，拟音凤响。
　　浮丘感应，接手俱上。挥策青崖，假翰独往。
　　幼伯子
　　幼伯子者，周苏氏客也。冬常着单衣，盛暑着懦垮。形貌岁异。后数十年更壮，时人莫知。世世来诫佑苏氏，子孙得其福力也。
　　周客戢容，泯迹泥盘。夏服重绩，冬振轻丸。
　　作不背本，义不独安。乃眷周氏，佑其艰难。
　　安期先生
　　安期先生者，琅琊阜乡人也。卖药於束海边，时人皆言千岁翁。秦始皇束游，请见，与语三日三夜。赐金璧，度数千万出於阜乡亭，皆置去。留董曰，以赤玉乌一双为报，曰：后数年求我於蓬莱山。始皇即遣使者徐市、卢生等数百人入海，未至蓬莱山，辄逢风波而还。立祠阜乡亭海边十数处。云：
　　寥寥安期，虚质高清。乘光适性，保气延生。
　　聊悟秦始，遗宝阜亭。将游蓬莱，绝影清泠。
　　桂父
　　桂父者，象林人也。色黑，而时白，时黄，时赤。南海人见而尊事之。常服桂及葵，以龟脑和之，千丸十斤。桂累世见之。今荆州之南尚有桂丸焉。
　　伟哉桂父，挺直遐畿。灵葵内润，丹桂外绥。
　　怡怡柔颜，代代同辉。道播东南，奕世莫违。
　　瑕丘仲
　　瑕丘仲者，宁人也。卖药於宁百余年，人以为寿矣。地动舍坏，仲及里中数十家屋临水皆败。仲死，民人取仲尸弃水中，收其药卖之。仲披裘而从，诣之取药。弃仲者惧，叩头求哀。仲曰：恨汝使人知我耳。吾去矣。后为夫余胡王驿使，复来至宁。北方谓之谪仙人焉。
　　瑕丘通玄，谪脱其迹。人死亦死，泛焉言惜。
　　遨步观化，岂劳胡驿。苟不睹本，谁知其谪。
　　酒客
　　酒客者，梁市上酒家人也。作酒常美而售，日得万钱。有过而逐之，主人酒常醉败，窍贫。梁市中贾人多以女妻而迎之。或去或来。后百余岁来为梁丞，使民益种芋菜，曰：三年当大饥。卒如其言，梁民不死。五年，解印绶去，莫知其终焉。
　　酒客萧粹，寄沽梁肆。何以标异？醇醴殊味。
　　屈身佐时，民用不匮。解绂晨征，莫知所萃。
　　任光
　　任光者，上蔡人也。善饵丹，卖於都市里问。积八十九年，乃知是故时任光也，皆说如数十岁面颜。后长老识之，赵简子。聘与俱归。常在梧．梯山上，三世不知所在。晋人常服其丹也。
　　上蔡任光，能炼神丹。年涉期颐，晔尔朱颜。
　　顷适赵子，纵任所安。升轨相梯，高飞云端。
　　萧史
　　萧史者，秦穆公时人也。善吹箫，能致孔雀、白鹤於庭。穆公有女字弄玉，好之，公遂以女妻焉。日教弄玉作凤鸣。居数年，吹似凤声，凤凰来止其屋。公为作凤台。夫妇止其上，不下数年。一旦，皆随凤凰飞去。故秦人为作凤女祠於雍，宫中时有箫声而已。
　　萧史妙吹，凤雀舞庭。嬴氏好合，乃习凤声。
　　遂攀凤翼，参翕高冥。女祠寄想，遗音载清。
　　祝鸡翁
　　祝鸡饰者，洛人也。居尸乡北山下，养鸡百余年。鸡有千余头，皆立名字。暮栖树上，昼放散之。欲引呼名，即依呼而至。卖鸡及子，得千余万，辄置钱去。之昊，作养鱼池。后升昊山，白鹤孔雀数百，常止其傍。云：
　　人禽虽殊，道固相关。祝翕傍通，牧鸡寄罐。
　　育鳞道洽，栖鸡树端。物之致化，施而不刊。
　　朱仲
　　朱仲者，会稽人也，常於会稽市上贩珠。汉高后时，下书募三寸珠。仲读购书，笑曰：直值汝矣。资三寸珠，诣阙上书。珠好过度，即赐五百金。鲁元公主复私以七百金，从仲求珠。仲献四寸珠，送置於阙，即去。下书会稽征聘，不知所在。景帝时复来献三寸珠数十枚，辄去，不知所之。云：
　　朱仲无欲，聊寄卖商。俯窥骊龙，扪此夜光。
　　发迹会稽，曜奇咸阳。施而不德，历世弥彰。
　　修羊公
　　修羊公者，魏人也。在华阴山上石室中，有悬石榻，外其上，石尽穿陷。略不食，时取黄精食之。后以道干景帝。帝礼之，使止王邸中。数岁，道不可得。有诏问修羊公能何日发，语未讫，床上化为白羊，题其脸曰：修羊公谢天子。后置石羊於灵台上，羊后复去，不知所在。
　　卓矣修羊，韬奇含灵。枕石大华，餐钴黄精。
　　汉礼虽隆，道非所经。应变多质，忽尔隐形。
　　稷丘君
　　稷丘君者，太山下道士也。武帝时以道术受赏赐。发白再黑，齿落更生。后罢去。上东巡太山，稷丘君乃冠章甫，衣黄衣，拥琴来迎拜武帝，指帝：陛下勿上也，上必伤足指。及数里，右足指果折。上讳之，故但祠而还，为稷丘君立祠焉，为稷承奉之。云：
　　穆丘洞彻，修道灵山。炼形濯质，变白还年。
　　汉武行幸，携琴来延。戒以升陆，逆睹未然。
　　崔文子
　　崔文子者，太山人也。文子世好黄老事。居潜山下，后作黄散赤丸，成石父祠。卖药都市，自言三百岁。后有疫气，民死者万计。长吏之文所请救，文拥朱膳，系黄散，以徇人门，饮散者即愈，所活者万计。后去，在蜀卖黄散，故世宝崔文赤丸黄散，实近於神焉。
　　崔子得道，卫兼秘奥。气疠降丧，仁心攸悼。
　　朱婶电麾，神药捷到。一时获全，永世作效。
　　列仙传卷上竟
　　＃１『仰』字据《四库全书》本《列仙传》（下简称《四库》本）补。
　　＃２『城』字疑应作『成』。
　　＃３『胡』字原文作『明』，据《四库》本改。
　　＃４『山』字《四库》本作『王』。
　　汉光禄大夫刘向撰
　　赤须子
　　赤须子，丰人也，丰中传世见之，云秦穆公时主鱼吏也。数道丰界灾害水早，十不失一。臣下归向，迎而师之，从受业，问所长。好食松实、天门冬、石脂，齿落更生，发堕再出。服霞绝，后遂去昊山下，十余年，莫知所之。
　　赤须去丰，爰憩昊山。三药并御，朽貌再鲜。
　　空往师之，而无使延。顾问小智，岂识巨年。
　　东方朔
　　东方朔者，平原厌次人也。久在昊中，为书师数十年。武帝时上书说便宜，拜为郎。至昭帝时，时人或谓圣人，或谓凡人。作深浅显默之行，或忠言，或亏语，莫知其旨。至宣帝初，弃郎以避乱世，置绩官舍，风飘之而去。后见於会稽，卖药五湖。智者疑其岁星精也。
　　东方奇达，混同时俗。一龙一蛇，岂豫荣辱。
　　高韵冲霄，不羁不东。沈迹五湖，腾影旸谷。
　　钩翼夫人
　　钩翼夫人者，齐人也。姓赵。少时好清冷。病卧六年，右手拳屈，饮食少。望气者云：东北有贵人气，推而得之。召到，姿色甚伟。武帝披其手，得一玉钩，而手寻展。遂幸而生昭帝。后武帝害之，殡尸不玲而香一月问。后昭帝即位，更葬之，棺内但有丝履，故名其宫日钩翼。后避讳改为弋庙。闱有神祠阁在焉。
　　婉婉弱媛，庙符授钩。诞育嘉嗣，皇祚惟休。
　　武之不达，背德致仇。委身受戮，尸灭芳流。
　　犊子
　　犊子者，邺人也。少在黑山，采松子、狭苓饵而服之，且数百年，时壮时老，时好时丑，时人乃知其仙人也。常过酣酒阳都家。阳都女者，市中酷酒家女，眉生而连，耳细而长。众以为异，皆言此天人也。会犊子牵一黄犊来过，都女悦之，遂留相奉侍。都女随犊子出取桃李，一宿而返，皆连兜甘美□ 。邑中随伺逐之，出门共牵犊耳而走，人不能追也。且还，复在市中数十年，乃去。见潘山下，冬卖桃李。云：
　　犊子山栖，采松饵苓。妙气充内，变白易形。
　　阳氏奇表，数合理冥。乃控灵犊，倏若电征。
　　骑龙呜
　　骑龙呜者，浑亭人也。年二十，於池中求得龙子，状如守官者十余头。养食，结草庐而守之。龙长大，稍稍而去。后五十余年，水坏其庐而去。一旦骑龙来浑亭下，语云：冯伯昌孙也，此间人不去五百里，必当死。信者皆去，不信者以为妖。至八月果水至，死者万计。
　　骑呜养龙，结庐虚池。专至俟化，乘云縿蛎。
　　纡辔故乡，告以速移。洞镜灾祥，情眷不离。
　　主柱
　　主柱者，不知何所人也。与道士共上岩山，言此有丹砂，可得数万斤。容山长吏知而上山封之。砂流出，飞如火，乃听柱取为。邑令章君明饵砂三年，得神砂飞雪。服之五年，能飞行，遂与柱俱去。云：
　　主柱同窥，道士精彻。玄感通山，丹砂出穴。
　　荧荧流丹，飘飘飞雪。者长悟之，终然同悦。
　　园客
　　园客者，济阴人也。姿貌好而性良，邑人多以女妻之，客终不取。常种五色香草，积数十年，食其实。一旦，有五色蛾止其香树末，客收而荐之以布，生桑蚕焉。至蚕时，有好女夜至，自称客妻，道蚕状。客与俱收蚕，得百二十头茧，皆如瓮大。缫一茧，六十日始尽。讫，则俱去，莫知所在。故济阳人世祠桑蚕，设祠室焉。或云陈留济阳氏。
　　美哉园客，颜哗朝华。仰吸玄精，俯持五葩。
　　馥馥芳卉，采采文蛾。淑女宵降，配德升遐。
　　鹿皮公
　　鹿皮公者，淄川人也。少为府小吏木工，举手能成器械。岑山上有神泉，人不能至也。小吏白府君，请木工斤斧三十人作转轮悬阁，意思横生。数十日梯道四问成，上其巅，作祠舍，留止其旁，绝其二问以自固。食芝草，饮神泉，且七十年。淄水来，三下呼宗族家室，得六十余人，令上山半。水尽漂一郡，没者万计。小吏乃辞遣宗家，令下山。着鹿皮衣，遂去，复上阁。后百余年，下卖药於市。
　　皮公兴思，妙巧缠绵。飞阁悬趣，上抱神泉。
　　肃肃清庙，惜惜二问。可以闲处，可以永年。
　　昌容
　　昌容者，常山道人也。自称殷王子。食蓬萦根，往来上下，见之者二百余年，而颜色如二十许人。能致紫草，卖与染家，得钱以遗孤寡。历世而然，奉祠者万计。
　　殷女忘荣，曾无遗恋。怡我柔颜，改华标情。
　　心与化迁，日与气炼。坐外奇货，惠及孤贱。
　　溪父
　　溪父者，南郡墉人也。居山问，有仙人常止其家。从买瓜，教之炼瓜子，与桂附子芷实共藏而对分，食之二十余年，能飞走，升山入水。后百余年，居绝山顶，呼溪下父老，与道平生时事。云：
　　溪父何欲，欲在幽谷。下临清涧，上翳委募。
　　仙客舍之，导以秘录。形绝埃溘，心在旧俗。
　　山图
　　山图者，陇西人也。少好乘马，马蹋之折脚。山中道人教令服地黄、当归、羌活、独活、苦参散，服之一岁，而不嗜食，病愈身轻。追道人问之，自言五岳使之名山采药。能随吾，使汝不死。山图追随之六十余年。一日一归来，行母服於家问。赛年复去，莫知所之。
　　山图抱患，因毁致全。受气使身，药轻命延。
　　写哀坟梧，天爱犹缠。数周高举，永绝俗绿。
　　谷春
　　谷春者，砾阳人也。成帝时为郎，病死而尸不冷。家发丧行服，犹不敢下钉。三年，更着冠积，坐县门上。邑中人大惊。家人迎之，不肯随归。发棺，有衣无尸。留门上三宿，去之长安，止横门上。人知，追迎之。复去之太白山，立祠於山上，时来至其祠中止宿焉。
　　谷春既死，停尸犹温。棺阖五稔，端委於门。
　　顾视空柩，形逝衣存。留轨太白，纳气玄根。
　　阴生
　　阴生者，长安中渭桥下乞儿也。常止於市中乞，市人厌苦，以粪洒之。旋复在里中，衣不见污如故。长吏知之，械收击，着栓桔，而续在市中乞。又械，欲杀之，乃去。洒者之家室自坏，杀十余人。故长安中谣曰：见乞儿，与美酒，以免破屋之咎。
　　阴生乞儿，人厌其黩。识真者稀，累见囚辱。
　　淮阴忘吝，况我仙属。恶肆殃及，自灾其屋。
　　毛女
　　毛女者，字玉姜。在华阴山中，猎师世世见之。形体生毛，自言秦始皇宫人也。秦坏，流亡入山避难，遇道士谷春，教食松叶，遂不饥寒，身轻如飞。百七十余年，所止岩中有鼓琴声。云：
　　婉变玉姜，与时遁逸。真人授方，餐松秀实。
　　因败获成，延命深吉。得意岩岫，寄欢琴瑟。
　　子英
　　子英者，舒乡人也。善入水捕鱼。得赤鲤，爱其色好，持归着池中，数以米谷食之。一年，长丈余，遂生角，有翅翼。子英怪异，拜谢之。鱼言：我来迎汝，汝上背，与汝俱升天。即大雨。子英上其鱼背，腾升而去。岁岁来归故舍食饮，见妻子。鱼复来迎之，如此七十年。故昊中门户皆作神鱼，遂立子英祠。
　　子英乐水，游捕为职。灵鳞来赴，有伟厥色。
　　养之长之，挺角传翼。遂驾云璃，超步太极。
　　服闾
　　服闾者，不知何所人也。常止莒，往来海边诸祠中。有三仙人於祠中博赌瓜，顾闻，令担黄白瓜数十头。教令暝目，及觉，乃在方丈山，在蓬莱山南。后往来莒，取方丈山上珍宝珠玉卖之，久矣。一旦髡头，着赭衣，貌更老。人问之，言坐取庙中物云。后数年，貌更壮好，鬓发如往日时矣。
　　服问游祠，三仙是使。假寐须臾，忽超千里。
　　纳宝毁形，未足多耻。攀龙附凤，逍遥终始。
　　文宾
　　文宾者，太丘乡人也。卖草履为业。数取妪，数十年辄弃之。后时故妪寿老年九十余，续见宾年更壮他时。妪拜宾涕泣，宾谢曰：不宜。至正月朝，傥能会乡亭西社中邪？妪老，夜从儿孙行十余里，坐社中待之。须臾宾到，大惊：汝好道邪？知汝尔，前不去汝也。教令服菊花、地肤、桑上寄生、松子，取以益气，妪亦更壮，复百余年见。云：
　　文宾养生，纳气玄虚。松菊代御，炼质鲜肤。
　　故妻好道，拜泣踟跚。引过告术，延龄百余。
　　商丘子胥
　　商丘子胥者，高邑人也。好牧豕吹竽。年七十，不娶妇，而不老。邑人多奇之，从受道，问其要。言：但食木莒蒲根，饮水不饥不老。如此传世，见之三百余年。贵戚富室闻之，取而服之，不能终岁，辄止堕慢矣，谓将复有匿卫也。
　　商丘幽栖，报椟妙术。渴饮寒泉，饥茹蒲木。
　　吹竽牧豕，卓荦奇出。道足无求，乐兹永日。
　　子主
　　子主者，楚语而细音，不知何所人也。诣江都王，自言：宁先生顾我，作客三百年，不得作直。以为狂人也。问先生所在，云在龙眉山上。王遣吏将上龙眉山巅，见宁先生，毛身广耳，被发鼓琴。主见之叩头，吏致王命，先生曰：此主，吾比舍九世孙。且念汝家当有暴死女子三人，勿预吾事。语竟，大风发，吏走下山。比归，宫中相杀三人。王遣三牲立祠焉。
　　子主挺年，理有所资。宁主祠秀，扮琴龙眉。
　　以道相符，当与讼微。匡事竭力，问昭我师。
　　陶安公
　　陶安公者，六安铸冶师也。数行火，火一旦散，上行紫色冲天。安公伏冶下求哀。须臾，朱雀止冷上曰：安公安公，冷与天通。七月七日，迎汝以赤龙。至期，赤龙到，大雨，而安公骑之东南上。一城邑数万人众，共送视之，皆与辞央。云：
　　安公纵火，紫炎洞熙。翩翩朱雀，衔信告时，奕奕朱此，蜿然赴期。倾城仰观，回首顾辞。
　　赤斧
　　赤斧者，巴戎人也。为碧鸡祠主簿。能作水顽炼丹，与硝石服之三十年，反如童子，毛发生皆赤。后数十年，上华山，取禹余粮饵，卖之於苍梧、湘江问。累世传见之。手掌中有赤斧焉。
　　赤斧颐真，发秀戎巴。寓迹神祠，顺炼丹砂。发虽朱羹，颜晔丹葩。采药灵山，观化南遐。
　　呼子先
　　呼子先者，汉中关下卜师也。老寿百余岁，临去，呼酒家老妪曰：急装，当与妪共应中陵王。夜有仙人持二茅狗来至，呼子先。子先持一与酒家妪，得而骑之，乃龙也。上华阴山。常於山上大呼言：子先、酒家母在此。云：
　　三灵潜感，应若符契。方驾茅狗。蜿尔龙逝。参登大华，自称应世。事君不端，会之有惠。
　　负局先生
　　负局先生者，不知何许人也。语似燕代间人。常负磨镜局徇昊市中，街磨镜一钱。因磨之，辄问主人得无有疾苦者，辄出紫丸药以与之。得者莫不愈。如此数十年。后大疫病，家至户到与药，活者万计，不取一钱。昊人乃知其真人也。后主昊山绝崖头，悬药下与人。将欲去时，语下人曰：吾还蓬莱山，为汝曹下神水。崖头一旦有水，白色，流从石问来下，服之多愈疾。立祠十余处。
　　负局神端，披褐含秀。术兼和鹊，心托宇宙。引彼莱泉，灌此绝岫。欲返蓬山，以齐天寿。
　　朱璜
　　朱璜者，广陵人也。少病毒瘦，就睢山上道士阮丘。丘怜之，言：卿除腹中三尸，有真人之业，可度教也。璜曰：病愈，当为君作客三十年，不敢自还。丘与璜七物药，日服九丸，百日病下如肝脾者数斗。养之数十日，肥健，心意日更开朗。与老君《黄庭经》，令日读三过，通之，能思其意。丘遂与璜俱入浮阳山玉女祠。且八十年，复见故处，白发尽黑，鬓更长三尺余。过家#1食，止数年，复去。如此至武帝末，故在焉。
　　朱璜寝痕，福祚相迎。真人投药，三尸俱灵。
　　心虚神莹，腾赞幽冥。毛赦发黑，超然长生。
　　黄阮丘
　　黄阮丘者，睢山上道士也。衣裘被发，耳长七寸，口中无齿。日行四百里。於山上种葱莲百余年，人不知也。时下卖药，朱璜发明之，乃知其神#2人也。地动山崩道绝，预戒下人，世共奉祠之。
　　葱蔼岩岭，实栖若人。被裘散发，轻步绝伦。
　　含道养生，妙观通神。发验朱璜，告褊下民。
　　女丸
　　女丸者，陈市上沽酒妇人也。作酒常美，遇仙人过其家饮酒，以《素书》五卷为质。丸开视其书，乃养性交接之卫。丸私写其文要，更设房室，纳诸年少饮美酒，与止宿，行文书之法。如此三十年，颜色更如二十时。仙人数岁复来过，笑谓丸曰：盗道无师#3，有翅不飞。遂弃家追仙人去，莫知所之。云：
　　玄素有要，近取诸身。彭聘得之，五卷以陈。
　　女丸蕴妙，仙客来臻。倾书开引，双飞绝尘。
　　陵阳子明
　　陵阳子明者，铨乡人也。好钓鱼，於旋溪钓得白龙。子明惧，懈钩拜而放之。后得白鱼，腹中有书，教子明服食之法。子明遂上黄山，采五石脂，沸水而服之。三年，龙来迎去，止陵阳山上百余年。山去地千余丈，大呼下人，令上山半。告言溪中子安当来，问子明钓车在否。后二十余年，子安死，人取葬石山下。有黄鹤来栖其冢旁树上，呜呼子安。云：
　　陵阳垂钓，白龙衔钩。终获瑞鱼，灵述是修。
　　五石溉水，腾山乘虹。子安果没，呜鹤何求。
　　邗子
　　邗子者，自言蜀人也。好放犬子，时有犬走入山穴，邢子随入十余宿，行度数百里。上出山头上，有台殿宫府，青松树森然，仙吏侍卫甚严。见故妇主洗鱼，与邢子符一函并药，便使还与成都令乔君。乔君发函，有鱼子也。着池中养之一年，皆为龙形。复送符还山上。犬色更赤，有长翰，常随邢子往来。百余年，遂留止山上。时下来护其宗族。蜀人立祠於穴口，常有鼓吹传呼声。西南数千里共奉祠焉。
　　邢子寻犬，容入仙穴。馆阁峨峨，青松列列。
　　受符传药，往来交结。遂栖灵岑，音响昭彻。
　　木羽
　　木羽者，巨鹿南和平乡人也。母贫贱，主助产。尝探产妇儿，生便开目，视母大笑。其母大怖。夜梦见大冠赤积者守儿，言：此司命君也，当报汝恩，使汝子木羽得仙。母阴信识之。母后生儿，字之为木羽。所探儿生年十五，夜有车马来迎去，遂过母家呼：木羽，木羽，为御来。遂俱去。后二十余年，鹳雀旦衔二尺鱼着母户上。母匿不道而卖其鱼。三十年乃没去。母至百年乃终。
　　司命挺灵，产母震惊。乃要报了，契定未成。
　　道足三五，轻驷宵迎。终然报德，久乃遐龄。
　　玄俗
　　玄俗者，自言河问人也。饵巴豆。卖药都市，七丸一钱，治百病。河间王病瘦，买药服之，下蛇十余头。问药意，俗云：王痕乃六世余殃下堕，即非王所招也。王常放乳鹿，伶＃４母也，仁心感天，故当遭俗耳。王家老舍人自言：父世见俗，俗形无影。王乃呼俗日中看，实无影。王欲以女配之，俗夜亡去。后人见於常山下。
　　质虚影灭，时惟玄俗。布德神丸，乃寄鹿赎。
　　道发河问，亲宠方渥。腾龙不制，超然绝足。
　　赞曰：《易》称太极，是生两仪。两仪生，然后有人民。有人民，然后有生死。生死之义着明矣。盖万物施张，浑尔而就，亦无所不备焉。神矣妙矣，精矣微矣，其事不可得一一论也。圣人仰则观象於天，俯则观法於地。日月运行，四时分治，五星受制於太微，监无道之国，吉凶预见，以戒土者。动静言语，应效相通，有自来矣。天然虽不言，其变化云为，不可谓之无也。《周书》序：桑娇问涓子曰：有死亡而复云有神仙者，事两成邪？涓子曰：言固可两有耳。《孝经援神契》言：不过天地，造灵洞虚，犹立五岳，设三台，阳精主外，阴精主内，精气上下，经纬人物，道治非一。若夫草木，皆春生秋落必矣，而木有松、梧、柜、檀之伦百八十余种，草有芝英、萍实、灵沼、黄精、白符、竹霎、戒火，长生不死者万数。盛冬之时，经霜历雪，蔚而不雕，见斯其类也。何怪於有仙邪？余尝得秦大夫阮仓撰《仙图》，自六代迄今，有七百余人。始皇好游仙之事，庶几有获，故方士雾集，祈祀弥布，殆必因迩托虚，寄空为实，不可信用也。若周公《黄录》记太白下为王公，然岁星变为宁寿公等，所见非一家。圣人所以不开其事者，以其无常。然虽有时着，盖道不可弃，距而闭之，尚贞正也。而《论语》云怪力乱神，其微旨可知矣。
　　列仙传卷下竟
　　＃１原文无『家』字，据《四库》本补。
　　＃２『神』字原文作『年』，据《四库》本改。
　　＃３『师』字原文作『私』，据《四库》本改。
　　＃４『伶』字原文作『麟』，据《四库》本改。
　　
