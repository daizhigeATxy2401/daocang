华阳陶隐居内传
　　经名：华阳陶隐居内传。三卷。唐代贾嵩撰。底本出处：《正统道藏》洞真部记传类。
　　华阳陶隐居传序
　　薜萝孺子贾嵩撰
　　或日：贞白先生在《梁书· 高士传》，今而为传，何谓？《梁书》云：陶君讳弘景，字通明，丹阳秣陵人也。母梦两天人手执香炉云云。齐高作相，引为诸王侍读。虽在朱门，不交外物。永明十年脱朝服挂神虎门，上表辞禄。韶许之。公卿送之征虏亭，供帐甚盛，咸云江束以来未有斯事。於是历名山寻诧仙药。每经涧谷，必坐卧其问。特爱松风，庭院皆植。及梁武即位，书问不绝，月常信数。时人谓为山中宰相。大同二年卒，时年八十五，颜色不变，屈伸如常云云。今具此传於注者，盖明其简略也。此又兼郑障、史隽《陶传》同录於此。曰：《梁书》之传先生，犹《史记》之述老氏也。其叔事颇删略，俾仙圣行业不得昭着而纷纶其问。韩非与老子同传，论之者多矣。而《 梁书》 列先生在沈麟、阮孝绪、范元淡，马之问矣。夫先生识洞古今，事炳山世，神栖寂泊，精骛玄枢，定三品以黜浮伪，分五域以镜区贯，着《隐诀》以析纲目，述《真诰》以旌降授。激扬隐微之外，驰骋清虚之际，乃玄中之董狐，道家之尼父也。况发挥坟典，游泳百家，穷天地星辰之文，究阴阳龟筮之术，至於鲸死彗出，麟国月蚀，铜山崩而钟铎响，蚕洱丝而商弦绝，龙昤云起，虎啸风生，此性理冥蒙，会谓之感，先生商榷其微，非感非应。夫然将叔向、子产、京房、郭璞拟先生以为人博乎？齐永明十年，谢詹事沦自昊兴闻先生弃官隐华阳，乃於道中作《传》。谢詹事作《传》云：先生讳弘景，丹阳人也。幼标异操，听明多识，五经子史皆悉详究。善书，得古今法。在人问便有乘云御龙之志，不肯婚官。以资营未立，且薄游下位，为宜都王侍读。虽处朱门，但独居一室，罕接外物。昼夜寻写、研集奇奥，二十余年，稍就服食。殆通幽洞微，其事多秘，於是业用渐进，乃拂、衣，止於茅山焉。观其神仪明秀，吗睐有光，形细长．' 项，耳问娇睐，显然异众矣。谢《传》讫此。此《传》 并《梁书》弥为脱略。吾不解谢沦既闻先生隐山，甚怀嗟赏！乃圻然道中作《传》，所宜详究功行，而卒然如此也。陶斓乃云：王右军作许先生传者，正如此也。《传》疏略不用，陶栩乃作本起录。至齐末遂已亦事多遗阙。斓先生，犹子也。本起录乃粗似详究，而患文气太卑，叔述繁杂。自云：今此未便为传，且撰行业以备遗失耳。不知何绿至永元元年遂绝也。其后潘泉文复踵其作，泉文，先生门人也。自云：陶斓本起录讫於齐末，从此已后二十余年并未有题记，谨且随年载录，后撰《传》人自更详述。始天监元年，至七年夏四月。于时先生改名氏，潜访遐岳，天监七年夏四月先生改名南游，其事具於《传》中。旁无知觉，於是泉文又绝笔於此。呜呼！□ ．前二《传》既太简，谓《梁书》及谢詹事所作《传》。门人编录复无条贯，俾君子辟世之道，清真养翮之迹，其几乎磨灭欤？乃於《登真隐诀》及《真诰》 、《泰清经》、先生文集揣摩事迩，作三卷焉。
　　华阳陶隐居内传卷上
　　薜萝孺子贾嵩撰
　　先生讳弘景，字通明，丹阳秣陵人也。
　　《本起录》云：宅在白杨巷。
　　其命氏自帝尧。帝尧治冀州，世居平阳。·西汉丞相青翟，束汉司空敦皆赫然有名，论董卓烧锥阳。十三世祖超始渡江，是为丹阳人。七世祖浚仕昊为镇南将军，
　　《本起录》云：即交州刺史璜之弟也。
　　封句容侯。吴灭，入北。永嘉之乱，南迁。
　　《本起录》云：世祖浚第三子也。
　　永嘉中为束海王越司马，领屯兵随王出许昌。因败，仍复过江，为大将军王敦参军。敦乃启分属籍，晚乃起为车骑丞相参军，不就。高祖毗，清拔尚气不肯仕。曾祖兴公为郡功曹。
　　《本起录》云：多才艺，颇营产殖。举。郡功曹，察孝廉，除广晋县。
　　祖隆，长七尺五寸，笑姿表，善药术，以拯救为劳。从宋武帝破姚泓有功，封晋安原丰侯。
　　《本起录》云：颜峻就求宅以益寺，弗与，因辞官。见赞削爵，徒广州，后稍迁新会郡。
　　父贞宝，字国重，为江束名人。由南台侍御史作江夏孝昌相。
　　《本起录》云：亦善骑射，解药衍，博涉子史。美风仪。与萧思话、王钊、刘秉友善。元徽四年冬，衔使虏庭，通邻国之好。作游历记并诗。
　　初，先生母郝夫人
　　《本起录》云：夫人束海人，讳智湛。及终，有异焉。
　　梦青龙自怀而出，挈空束上。
　　《本起录》云：有青龙忽从身出，直束向上升天。《梁书》云：梦两天人手执香炉来至其所，已而有娠。与此颇异。《本起录》是先生犹子栩所作，其究详事理，岂漏於史官乎？
　　逐视之，无尾。明日谓人曰：当生非凡男，然必无后。或对曰：无乃为仙乎？.
　　《本起录》云：既觉，密语周：旋叉当生男儿，应出非几也。
　　以宋孝建三年四月三十日夜半先生诞焉。
　　《本＇起录》云：岁丙申，日甲戌。此年闰五月。明旦便是夏至。
　　诂日，母沐浴，体忘微苦，乃起。先生始生，无惊啼。始坐，殊警惠。五六岁时酷爱学书，虽戏弄罗前，唯执笔砚。八九岁时读书千余卷，颇善属文。读义卜葛稚川《神仙传》，见淮南八公事。
　　《本起录》云：乡亲鞠氏舍得葛洪
　　《神仙传》弟．六一卷。
　　夜抱卷与寝，乃日：攀青云白日，其何云远？县是耽重信悟，官然有方外之志矣。神表孤迈，肤色哲泽。每出，路人辄聚观，咸日：陶郎是玉京中落仙。乃执羽扇以自障蔽，虽冬月不除。年十一，作王昊博士。
　　《本起录》云：昊是司徒长史钊之子。
　　作昊对答书，启如老成人。十五自南州还，
　　《本起录》云：先生年十三，父随史部尚书刘秉之淮南。十五归都，寓憩中外徐冑舍。
　　作寻山志。
　　其《志》云云，具集中。
　　先生既冠而不肯婚，
　　先生澡洁去嗜欲，盖一生全不迩於声色也。
　　且日：吾欲萧条其魂也。长七尺二寸，疏眉长额，右肩有紫志如钱。
　　按《金阙后圣列纪》，青童君云：此皆仙相也。
　　右股有数十黑子，阑干如斗形。不乐荤膻，唯进青锤饭。
　　《清虚真人传》内有方，以南烛为主，盖上仙所服饵也。
　　酷爱松声，居必手植。常嫌读书未满万卷，乃以内书兼之。於是少出州府，辟召皆不起。初父与刘秉友善，秉为丹阳尹，其子俟，少知名，酷好文学。先生复与之游，出则共载，食乃同味。于时宋氏失德，苍梧王遇害，
　　《宋书》云：废帝昱，明帝长子也。既即位，荒乱酷暴，以齐高帝复为射的，既遇害，进镒苍梧王。
　　萧道成立，顺帝仍执政。荆州刺史沈攸之拥兵不从，道成入守朝廷。
　　《宋书》云：顺帝，第三子。齐高既专废立，不从者半，齐高乃入守朝廷。
　　司徒袁集墟石头谋诛道成，刘秉预焉。遂奔石头，以其属随。先生与韩贲、麋淡同管文檄。道成勒兵攻破石头。
　　《宋书》云：司徒袁柴拥石头谋诛道成，不果，旋见覆灭。《本起录》云：先生年二十二，随刘丹阳入石头，就袁柴建事。先生终始久要，不遗旧故，虽危疑息难，不求自退也。
　　先生乃得出，俟为沙门问行，
　　《本起录》云：尔夕城渍，俟与第●仅逃走向京。
　　为人所获，死建康狱。人莫敢视，先生哭其尸，躬自收殡。
　　《本起录》云：先生躬自收．殡痉葬，杳硎旧慕●。
　　先是，俟与江驰、褚炫等俱为顺帝四友，作《宋德颂》连珠七警，当世称绝。至是遂亡其本。先生乃喟然叹日：人无愚智，同尽百年，所贵身名遗芳寄世，惜乎刘生名迩俱丧。
　　《本起录》云：刘俟既石头奔渍，文章皆零落。先生欲为纂集，竟不能得。
　　明年，道成封齐公，假黄铁，天命识所归矣。先生既常结刘氏，内怀忧惕。
　　《本起录》云：先生自石头出，仍欲弃世寻山，而正值宋齐之际，物情未安，既世结刘乐，怛怀忧惕。
　　乃因纪真求见於新亭，大相推爱，俾居帐内。沈攸之平，从还束府，仍为其子侍读。
　　《本起录》云：沈伙之平，从还束府，使为弟五息晔、第六息贵侍读，兼知公闲管记事。时年二十三，除巴陵王侍郎。
　　齐高帝既登极，除太尉豫章王侍郎。
　　《梁书》云：齐高帝作相，引为诸王侍读。误矣。
　　先生知为帝之左右者排逐，再除不授。明年，随安成王出镇石头。世祖初拜振武将军宜都王侍读。齐世，侍读皆总知记室参军。先生於吉凶内外栈启疏牒莫不绝众，凡濡毫落纸，人皆楷模之。
　　《本起录》云：先生於吉凶内外仪体·表笔，爰及栈疏启牒，莫不绝众。数王书佐典书皆来承受，以为准格。
　　数王侍读咸切齿谗忌，先生处之怡怡如也。桂阳王登双霞台，置酒召宗室侯王兼其客，先生从宜都豫焉。桂阳采名颁号，各令为赋，真十题器中。先生探获水仙，大惬意。
　　其《赋》云云，具集中。
　　沈约、任防读之，叹曰：如清秋观海，第见澶漫，宁测其深。其心伏如此。寻除左卫殿中将军，时论称屈。庾道经亟言於武帝，帝曰：先帝昔亲作此官，裴松之从此转员外郎，吾之重也，卿那不知。
　　《本起录》云：时年二十九。青汉官新成，帝锐意游宴，先生拜表献颂，于时称绝。
　　忽一日於石头恍然，若有所适，无所觉知者七日，乃豁然自差，云：睹见甚异事。秘不得知。
　　《本起录》云：年二十九，於石头中忽得病，不知人，不服药，不饮食，经七日乃豁然自差，说多有所睹见。从此容色疲悴，言音亦胱岩阐缓者矣。
　　是岁束阳孙游岳始授先生道家符图，虽云相承真本，而历经摹写，意所未惬。明年游茅山。
　　《本起录》云：戊辰年始往茅山，按先生木披访经法，而拂衣长往，经始於是行也。
　　获前真杨、许兴宁中手书。
　　按《真诰》晋：兴宁三年太元真人茅君、紫阳真人周君、紫微夫人九华安妃及诸真仙并降杨君羲於茅山，及许长史父子皆同传哑，而杨、许感降，皆有文逵炳然。先生於是并获，盖天付其人也。
　　诚心感跃，如亲睹灵＇人，o乃寻三真往来书疏，知所获者犹多亡阙，更搜访远近，於是启假而东，谒楼惠明於大洪山，遇杜京产於太平山，又寻沙门锺义山於晁山，皆卑辞膝请，获真人手迹十余卷。游历二百余日，乃还都。
　　《本起录》云：游历山水二百余日，乃还。
　　未几复往，更求遗述，多有所得。爰及东阳长山、昊兴天目，於潜、临海、遂安诸名山无不探历。身本轻捷，登陆无艰。每遇崩崖断壁，但寨绉跌越。或逢幽岩深涧，便吟啸盥涤，盘桓坐卧，采掘花药，泊猿乌吟栖，尚不能去，往往独宿麋鹿中。常言曰：见朱闱广厦，虽是华乐，而初无欲往之心。望高岩广泽，亦知此难立。正自恒欲往就，不解所以，必是绿使之然。还都，由振武将军除奉朝请。先生为兄时，每言朝市非乐。既然长大，值宋齐相授，见时之未可，遂栖下位，盘桓风火，及是知兵灾纷起，乃振衣束顾，曰：去矣。常言大天之内复有三十六洞天。
　　《茅传》云：大天之内有地中洞天三十六所，又八海中诸神山皆亦有洞官，或方千里、五百里，非三十六之例。
　　江左伏龙山乃其第八，谓之金坛华阳洞。汉有三茅君得道，实居之。吾其长往於此。仲尼云：隐居以求其志，行义以达其道，吾闻其语，未见其人。我今日义达，无复其方，请从求志之业。乃自称华阳隐居。
　　《本起录》云：绖人问书疏，皆以此号代名。
　　亦犹士安之玄晏，稚川之抱朴。是岁永明十年也。
　　《本起录》云：壬申年，时年三十七。
　　行有日矣，约左右令先出都。吾辞省已，乃抱朝服挂神虎门，袭鹿巾，径出束一子。因与王晏别，语及此事。晏云：主上性至存严治，不许人作高奇事，脱致作旨，坐自贻咎，便恐违卿山志，如何？先生默思良久，曰：吾本为身，非为名，若有此虑，亦奚如此为？於是不诣省，直表辞而已。
　　郑障、史隽云：先生永明十年脱朝服挂神虎门，上表辞禄，诏许之。此乃知其始，而不知其末也。表云云，具集中。
　　表既入，诏答。
　　诏云云，具集中。
　　将行，与宜都王别，彼此呜咽，各不能发】言。左右莫能仰规。或谓宜都王云：王相爱重如此，那听其去？王云：今为天下胜事，天子许其不臣，吾何敢然？以裘镜赠别，给在山吏役数人。
　　《本起录》云：先生昔为安成、宜都二王侍读，而通与诸王少长款狎。武陵，鄱阳、桂阳、衡阳皆春遇殊常，每一往，辄言话终日。永泰之世，慎避形进，怛示疏退，由是无声累。宜都幼有识度，且待哑最久，弥尽亲密。先生亦竭诚陪赞。及闻先生当辞世绝俗，屡致涕泗，临行告别云云。或谓宜都：那听其去？王曰：近武陵欲引其领郡五官，我苦论得免。慎之，三日不与武陵相见。今为天下胜事，我岂得以私情割其久仍停省？饯集明旦，裘镜九种赠别，给衣、书、车乘出使，亲侍左右五六人送至湖熟，吏役数人长给在山触事管理，书驿旬朔。武陵、桂阳、鄱阳亦各赠诗并诸致遗人力经纪云云。
　　先生既命舢束川，齐公卿并送於征虏亭，举酒挥袂，皆云江束比来未有此事，乃今日见之。二疏聚金归田园，亦何得称高？先生乃曰：秦皇、汉祖、楚羽、昊策，并势横海外，雄架天维，寸气不续，则为一丘之壤，况乎二三子之徒也？高居云岭，访真幽府，正为此耳。日暮乃别，执御者亦献欢，送者相谓曰：孤鸿已摩天去，吾侪恋稻粱，跳踯网罗中。明年齐大乱，西昌侯萧鸾弒其君，於是乎知先生预见之明也。
　　华阳陶隐居内传卷上竟
　　华阳陶隐居内传卷中
　　薜萝孺子贾嵩撰
　　初，先生以大茅、中茅问有积金岭，其地可修上道，
　　《真诰》云：大茅、中茅相连，长阿中有连石，古时名为积金山。其处宜人住，可索有水处为居室静舍。乃住，快可合丹，以修上道也。
　　乃於岭西立华阳上下馆。
　　《登真隐诀》云：上馆以研虚守真，下馆以炼丹治药。
　　袭紫皮巾被，三易徕条褐。
　　《集卷》云：有人遗红丝被，先生责而还之。乃云：近有人遗晋安三易徕，甚佳。褐者着条为之，左九条，右十条，法二景也。
　　神栖寂泊，精骛玄极。虽萧萧独往，眇眇真贵，而亲旧书驿，远近参同，盖未能抑绝。常题桐叶作诗肤寄宜都王。其末云：愿为双白羽，长拂举前尘。未几，夜梦宜都云已亡，复二年当受生。先生曰；何往？王曰：未知也。因问鬼神中事云云。乃相执悲别。先生更留，云指痛不得久停。明日俾出都参访，已遇害矣。
　　《本起录》云：永明十一年，宜都出为南豫州，镇姑熟。延兴之末，例非天命。先生以十一月十八日忽梦王云云。先生眠觉，悲怛惊怪。明日使人出都参访，云以此月十日致毙矣。
　　明帝即位，深相喜赏，诏劝日至，备安车厚礼迎出居蒋山。先生拒之，乃已。
　　《本起录》云：宋明帝三年二月，劲迎先生出居蒋山。先生固辞，并因江佑陈启，乃停。从此使人往来，月有数四，饷赐重迭，随意所求。先生亦每事抑遣。
　　乃於上馆更建层楼。永元初，乃登楼长静。
　　《本起录》云：四年，筑架层楼，规欲杜绝。永元元年移住，便与物顿隔。外闲简牍亦削去。
　　於是便与物顿隔，晨昏供侍一两人而已。潜光隐耀，盖无为而无不为也。所居堂静，榛芜不生。常患去水稍远，至是飞溜涌出，灵芝秀於下馆，甘露被於昭台，毛龟泳於前塘。白鼠见於药屋，皆致真之巨符，瑞圣之丕迩。是岁命弟子戴坦、秉策、执简，授门人昊郡陆敬游建连石之邑并十贾。
　　世谓之锡，仙谓之赛。九者阳极，君之位也。十者阴终，以之制焉。孔子日：周有大赛，善人是富。故以十赛称焉。
　　为栖静处士。
　　其文日云云，具集中。
　　时束昏不君，江表危动。
　　《齐书》云：．废帝束昏侯讳宝巷，既即位，残忍酷暴，书契未闻，制剔孕妇，格煞百姓，每一月几三十余出，往无定处，束行驱北。明旦应出郊，即驱逐史司，奔驰叫呼盈路，鼓声所闻，便徒铣奔走。犯者皆手刃，工商废业，樵苏路断。或委病弃尸，不得殡葬。万姓嗷嗷，甚乎涂炭之上。
　　征束将军萧衍军次石头，束昏宝台城义师颇怀犹豫。先生上观天象，知时运之变，俯察人心，悯涂炭之苦，乃亟陈图谶，贻书赞奖。　　
　　《本起录》云：先生目永元已来深记向晦，闻义师西下，日夕以觊，及届于新林，便指毫赞奖，遣弟子戴猛之假道传送。行达皂荚桥，不能得造。．至登石头，复使李嗣公仰奏，即获闻答。时十一月朔日也。台烁犹自严固，时人惩崔氏覆匮，多怀犹豫，先生不疑，庶事铃次也。
　　受封揖让之际，范云、沈约并乘策佐命，未知建国之号。先生引王子年《归来歌中》水刃木处，
　　王子年《归来歌》亟论水刃木皆是羡词，兼引王君《回文识》焉。荣牵三诗，并盛称梁字为应运之符。
　　及诸图谶并称梁字，为应运之符。洎将昭告，复令用四月丙寅。
　　《本起录》云：至春末夏初，当就昭告，沈约宣旨，又请克日。先生虽疏数日，而正拥四月八日丙寅也。
　　曜，既而复雨。
　　《本起录》云：乙丑夜凝云洒雨，朝廷深虑致疑。诂朝迟明，登坛焚燎，受终礼毕，銮驾还官，百司陪庆。冥夕之问，雨复滂沛。朝廷怩腕，莫不谓天命矣。
　　梁武帝即位，弥加钦重。使朱嗣之及舍人黄陆责劲至山，因召先生。画二牛，一在野，甚自得，一衣以文绣，有人扣刀执绳以随。帝日：是将学曳尾龟，宁有可致之理？乃与先生书日：今万乘为累，欲束向修弟子礼，其可得乎？因问享国之期日：吾历数奢促如何？先生启云：再环辰。次又云：光武一去四八，今则直上七七，然后乘彼白云。帝在祚四十九年，其预翰来兆，皆此类也。先生眇寻上道，究括纲领，若梯景辔云之速，无加刀圭。潜心注想，唯朱黄为阙。
　　营九转丹丹砂，雄黄最为主领。于时后魏及宇文泰强盛，武都路梗，雄黄不可致也。
　　天监三年，夜梦有人云：丹亦可得作。
　　是夕帝亦梦人云：有志无具，於何轻举？式歌汉武帝。久之方悟。登使舍人黄陆告先生：想刀圭未就，三大丹有阙，宜及真人真心，无难言也。先生初难之：吾宁学少君邪？帝复以梦旨告焉，乃命弟子陆逸冲、潘渊文开积金岭束，以为转炼之所，凿石通涧水束流矣。先生以谓丹品，盖多黄帝九鼎九丹、
　　《登真隐诀》云：此方《泰清中经》而治变驳，非后人能究也。
　　王君虹景、
　　王君即清虚小有真人也。
　　左慈九华、
　　《真诰》日：左慈得炉火九华之益，即是也。方未显於世。
　　五灵七变、神精召魂之属。
　　此例几三十许种，止还年及老远为地仙耳。
　　或方法舛略，难可凭用。或品例卑近，不得高通。
　　前所列诸丹，皆泰清中小法，非上清太极。冲虚控景之卫也。
　　复有二金液，亦营合有碍。
　　《登真隐诀》云．．一者太一金液，抱朴子所注。此乃可就而阙在消石，兼无真人手迹，弥所未安。二者即泰清金液，此乃安期所传，而用卤咸虏盥，此世难多，兼祭法用牢俎，
　　以为惮碍之也。
　　高真上法有四，而四药未显。
　　世虽有其方，疑有假附。
　　琅讦渊重，
　　《登真隐》注具有其经□，是上清法。
　　曲晨精妙，
　　《登真隐诀》具有经方，是太极法。二法非唯下识未敢措心，亦并须虏盐、消石，为难致也矣。
　　唯九转所用药石，皆可寻求。制方之体，辞无浮长，历然可解，乃缄愿毕志。
　　《登真隐诀》云：九转神丹，升虚上经，是太极真人传长里先生，长里先生传西城总真王君，王君传太元真人也。
　　四年春，先生出居岭束，使王法明守上馆，陆逸冲居下馆，潘渊文、许灵真、杨超远从焉。是岁有事于炉燧。明年元日，开鼎无成。
　　《集卷》云：天监五年春正月旦开鼎，唯近上二黄轻华已飞，其余丹青始绿边焕赤也。
　　重九复燧，亟多不偶。
　　《本起录》云：九月九日复营，自起火鼎，多细坼，兼山中雷震，虑精华惊歇，更加补治，不敢烈火也。
　　限竟开鼎，复无成。
　　《本起录》云：年末限意开鼎，下鼎绕。
　　先生平居，凛然如斋戒。自摄心转炼，弥能谨笃。至於燃鼎，用阳燧日中取火，盖其精如此。．性少睡，未尝昼寝。夜坐往往及晓。常於月明读书，及是为积烟所熏。
　　《登真隐诀》云：四年初营，自起火至限竟，用盘谷糠几一千二百斛。药屋入夜复虑精物干触，叉宜闭户，其烟气蓬勃可知矣。
　　火下欲不见字，帝知之，送波律烛。
　　《集卷》云：波律，外国香名，烧此可
　　以明目也。
　　先生以为营非常事，宜声迩旷绝，而此山密迩朝市，岩林浅近，人人皆云有望，是丹家酷忌。　　　　
　　《登真隐诀》云：此事朝野声迩显着，人人皆有望，此最犯戒忌之大也。
　　姑改服易氏，遐遁束迈。当去建晋中，以其山海深旷，民不知道，见所云为，无关视听。吾若委形枕杖，非不可为，是独济小道。
　　委形枕杖，此尸解下法，盖不得旋及故乡，无由更议营合。
　　若脱尔便逝，不可以为教迩。乃以意启梁武，梁武难之。
　　《集卷》有帝答书，知欲徙卜，想谘请幽胜，谋及着龟，但迁徒之日为当使人，为当使鬼，犹蹑踏因地，其不灭也。
　　先生撰意直往，不复疑异。唯是心计，旁无知觉。称静斋五旬，一皆断绝。乃以夜半出山，天大晦冥，人莫能见。负岌以从者二人，改名氏日王整官、称外兵。
　　真人所为，非几识所辨。此名氏官位当有玄旨耳。
　　初欲入刻，或度天台，至浙江，值潮波甚恶，乃上束阳，仍停长山。闻南路有海掠不可行，稍进赤岩，宿瞿溪石室，梦人告云：欲求还丹，三永之问。乃自思惟，知是永嘉、永宁、永康之际。
　　先生初造朱阳，创立基址，在永明、永泰、永元之中。今梦旨当指此耳。若是永嘉、永宁、永康，何营理之不证耶？
　　因是出访，村人咸云：过此室，上百余里，至永康兰中山，最为高绝。诘朝乃往经纪，山良可居，唯田少无议聚糠。
　　《集卷》云：此土居人合把稻，旦旦梼春，以给日用，收糠不可得也。
　　后入楠溪青幛山，爱其稻田，乃居。会荒俭连岁不谐，兼寇掠充斥。
　　《集卷》云：先生因以此行皆不偶，自绿海数郡，从来晏如，二三年来无山不寇，先生亦仪田自作，复值岁饥。
　　乃日：尝闻《五岳图》云：霍山是司命府，必神仙所都。
　　《名山记》云：霍山在罗江县，高三千四百丈，上方八百里，束卿司命茅君所居。
　　乃自海道往焉，过牛岑，出海口，束望扶桑，乃慨然叹日：所谓观海难为水，游圣难为言。平生侠无学而不学，今日一皆休矣。霍山连略当六七百里，隐隐如阵云。岩愕惊拔，特异他处。先生足蹑真境，心注玄关，大有灵应感对，事秘不书。亦人稀田寡，复以无糠为患。
　　《集卷》云：先生深历四面，无议投足。
　　复自海道还永嘉，至太溜，形势殊好。
　　《登真隐诀》云：壬辰年六月便乘海还永嘉木溜屿，乃大有古旧田摭，孤．立海中，都无人居，甚可营合。
　　会上使司徒慧明迎还旧岭。
　　《登真隐诀》云：八月至木溜，见其可居，始上岸起屋。十月司徒慧明至，于时愿得且停木溜，与慧明商榷，往复积日，永不敢许，於是相随而还也。
　　道中书劫相望，仍欲先生至都下。先生至晋陵，辞以疾，乃还华阳。上使营朱阳绾以居，先生三让之，诏不从。
　　《登真隐诀》云：甲午年劲买故许长史宅、宋长沙馆，仍使潘渊文与村官师匠营起朱阳馆。
　　自於馆束建药屋静院，云蹑玄洲之迹。
　　《登真隐诀》云：昔李明於此下合九鼎丹，以外玄洲发掘基址，屡得破瓦器，乃其旧用。
　　自南霍还，鼎事累营，皆不谐。乃非都无彷佛，每开鼎，皆获霜华。门人会谓此为成，先生验丹家说，云：琅讦丹成，其飞华光彩三十七种；曲晨丹成，其飞华百杂乱色，光照流焕，玄黑徘徊；太清金液丹成，其飞华状奔月坠星，云绣九色，其气似紫华之见太阳，其精似青大之映景云；九转丹成，则飞精九色，流光焕明，不尔未成也。累年所得，皆轻华霏霏，或光明廉棱如霜雪，无杂色。十八年所获严锷，光华过於前者，皆似五六出华，剑锋鸩齿，而下滓枯磕浃黑，碎之如星，焚作朱黄烟黑。当犹火势或羸或猛，朱黄不得飞书。时有邓郁之居南岳，
　　《登真隐诀》云：宜都夷陵人，天监四年湘州刺史杨公则携下都启闻进见，权住蒋山，后劲给九转药具，令还山营合。
　　劫给九转丹具，令营合。限竟开鼎，上有钟乳，霜雪，光明照耀，永无杂色。邓不以献奉，自饵之，
　　丹经说云：乙未正月开鼎。云上有钟乳霜雪，下滓作九，紫黑色，多分人服之，而飞华都不与人，亦无献奉，独将往南岩问，一皆藏之也。
　　乃云病。病八日，云是夕衡岳本风雪，忽暂明朗。
　　《登真隐诀》云：邓先生初云颜色如故，后三日安与中停置，积日尸不毁坏。
　　丹诀云：丹成无杂光彩，是毒丹，饵当暂死，须臾起去。
　　丹经云：丹数限未，色诊不全，皆名毒丹。故《太清》云：顿服一两，亦即暂死。昔魏伯阳与弟子合丹成，共一人服，服亦死。余人行走，比还，，已去也。
　　先生有乘云御龙心。自云年十二时，於渠阁法书中见郡惜以黄素写太清诸丹法，乃圻然有志。及年二九，授上道，见上清太极法，遂鄙而不为，奚昆饵毒丹求遁去乎？累年所得，一皆埋藏。而十八年飞华虽无杂色，光彩特异，欲试作黄白，以验成否。
　　丹经云：取铅十斤着铁器中，猛火煎之三沸，投丸转之华一铢於铅中搅之，须央立成黄金也。
　　是夕摄心乞感，忽见有人来，朦胧如烟云中，语云：不须试，试亦不得，今人多贪。忽闻金玉可作便求，竟毁天禁，正此是成，但未都具足。仍复作叹声，云：世中岂复有白日升天人？渐服自可知。言讫，飒然束去。於是乃不试。先生常云：去世之日如茅太元之发咸阳，
　　《太元真人传》云：真人发咸阳时，约亲友乡人其日皆至，有珍骰异乐自空虚而至，既而从千乘万骑，而南人皆瞻睹也。
　　赵广信之翕刻白。
　　葛稚川《神仙传》云：赵广信於刻白山白日升天。
　　欲以晓悟迷方，永题竹史。从来感遇，正恐挺运漕嘿，不得从志。至是乃叹曰：昔闻幽说，云仙障有九，名居其一。使吾不白日登晨者，盖三朝有浮名乎？南真高尊既非轻举，
　　南真，紫虚元君魏夫人也。以夜半解化矣，o
　　小缘萧邈复是变解，
　　小据，许长史子玉斧也，因礼拜乃变逐。
　　玄师旧辙，诚宜仰遵也。普通五年，复涂鼎起火。明年正旦甲子开鼎，光黑照烛，动心焕目，形质似前者，而加以彩虹杂色。始天监四年初有志於此，及是凡七营乃成。先是，吏部尚书谢览梦人告曰：华阳先生得道，未久职位且掌录籍。无几何，有女子侄钱亦居华阳，师事先生，授经及符图。忽一日辞，先生问何之？钱曰：上宾于金阙。先生曰：吾门人先吾去者数矣。钱曰：师当为蓬莱都水监。先生乃过岭送之，因赠诗云云。先生晚岁眸子忽尔正方，
　　《紫阳周君传》云：君常於市中遇黄泰者，见其眸子正方，乃知是仙人，因求乞长生之衍，乃自云是玄洲上卿苏君也。或云眸子方，寿万岁。
　　顾吗皆有奇异光象。文章气调，弥更英逸。所居楼，虽入室弟子不许窥伺也，。在世八十一年，以梁大同二年丙辰三月十二日癸丑解驾违世。其曰请朝作告逝篇，示其门人，
　　其篇云云，具集中。
　　巳时恬然乃去，支体柔弱，颜色不变，异香奇灵缭绕山谷。将敛，乃见空衣。
　　变解之道，初宛然见尸存，存未几，但冠剑及空衣存耳。
　　十四日定虚柩於雷平山。梁武帝谧日贞白先生。先生以犹子松乔为嗣，仍居华阳。先生在世所着书：
　　《学花》一百卷
　　《孝经论语序注》十二卷
　　《三礼序》一卷．《汪尚书毛诗序》一卷
　　《孝子内外集》四卷《玉匮记》三卷
　　《三国志赞述》一卷
　　《抱朴子注》二十卷
　　《世语阙字》二卷《古今州郡记》三卷
　　《续临川康王世说》二卷
　　《撰太公孙昊书略注》二卷
　　《员仪集要》三卷
　　《七曜新旧术数》二卷
　　《风雨水旱饥疫占要》一卷
　　《卜筮略要》一卷《灵奇秘奥》一卷
　　《举百事吉凶历》一卷
　　《算数艺术杂事》一卷
　　右一百六十六卷
　　先生在山所着书：
　　《登真隐诀》二十四卷《真绌婴十卷
　　《本草经注》七卷《肘后百一方》三卷
　　《梦书》一卷《效验施用药方》五卷
　　《集金丹黄白方》一卷
　　《服云母诸石方》一卷
　　《服食草木杂药法》一卷
　　《断谷秘方》一卷
　　《消除三尸要法》一卷
　　《服气导引》一卷
　　《人问却灾患法》一卷
　　右五十七卷
　　齐梁间侯王公卿从先生授业者数百人，一皆拒绝，唯徐勉、江佑、丘迟、范云、江淹、任防、萧子云、沈约、谢沦、谢览、谢举等，在世日早申拥簪之礼，绝迩之后提引不已？沈约尝因疾，遂有挂冠志。疾愈，复留连簪绂。先生封前书以激其志，约启云：上不许陈乞。先生叹日：此公乃尔赛簿。
　　夫乐锺鼎者，以岩谷为槟逐。恋山林者，视绂冕为桂桔。若论臻其微，锺鼎不及岩谷，明矣。胁肩於荣辱之途，翘足於罗网之问，与夫啸傲林泽，咀嚼芝木，可同日而言？即以沈休文之贵盛，先生欺为赛薄，是知道德贵矣。
　　唯奇谢览。览年少自疑寿不永，先生曰：我在此，不使君子如此也。先生作浑天象，高三尺许，天转地静，列宿度数，七曜行道，昏明中星，见伏早晚，以机转之，宛与天会。云修道所须，非史官家事。又因流水作自然漏刻，十二时循环自转，无劳守视。先生冲深粹和，性不严毅，小大见之皆圻然乐悦，而真仪灵黑，自令人畏服。门人承奉祇肃，有如宫廷。入山之后，巾褐未尝离体。每云：人之禀挺，命录实自悬天。桐相之弃舍王宫，文成之褫斥侯服，三茅之违视绝胤，二许之遗室槟形，未必正由识见，兼是为运所引。我从来遇诸机际，并几成而失。永明中五过启禄，得辄差舛。若不尔，岂得今日之事。身中既有仙相，益使人守信弥笃。而思识精深，凡所寻阅，皆人不至。尤好五行、阴阳、风角、黑候、太一、遁甲、星历、算数、山川、地理、方国、物产，及医方、香药、分剂、虫乌、草木，考校名类，莫不毕该。常言、我自不能为仲尼，而能教人作仲尼。犹如管仲不能自霸，能使齐桓霸也。
　　华阳陶隐居内传卷中竟
　　华阳陶隐居内传卷下
　　薜萝孺子贾嵩集　　
　　宋宣和封诰
　　朕膺琅霄之景命，握龙汉之宝符，盖将敷畅灵音，恢隆道化，阐微言於至教，荐休命于列真。蓬莱都水监陶隐居振边荣罗，擢精华阙，神交无累，迩虽相於山中，诚感夙通，赋已仙於海上。顾德名之莫拟，岂妙瘾之敢忘。尚都显号之荣，永介涵生之祉。可特封宗元翎教真人。
　　解真碑铭
　　邵陵王萧纶撰
　　夫夜光结绿，非肪筐之恒珍；逸羽翔鳞，岂园池之近玩？宁期心於远大，盖不知其所以然也。是以颖阳高蹈，洗耳於唐朝；汉阴贞栖，灭迹於周代。盛德流风，有自来矣。应期而曜质者，其在兹乎？先生名弘景，字通明，本冀州平阳人。其先出自帝尧陶唐氏之后，尧治冀州平阳，故因居此。龙马见五色之符，钦明表八采之瑞。光被于天下，允厘於庶职。洪源厦远，系绪绵长。汉兴，舍为高祖右司马。子青翟，位至丞相。后汉末南渡，始居丹阳。七世祖浚，仕昊为镇南将军、刻州刺史。祖隆，宋南中郎、参军事。父贞宝，司徒建安王国侍郎，并立履清约，博涉文史。先生含元精之和气，蓄浚讽之雅资，兼宣七善，总修九德，行仁蹈义，岳峙渊停，墙仞无以睹，清浊不能测，道风与星汉同高，胜气与烟霞共远。六岁便解书，能属文。七岁读《孝经》、《毛诗》、《论语》数万言。曼倩幼习坟典，公干少读诗赋。方之於古，彼有多惭。是以岐疑流声，中黄着颂。有乡人得葛洪《神仙传》，见淮南八公诸仙事，乃叹日：读此书使人有波云之气。於是寝兴讽诵，晨昏不辍。年二十七，为宜都王侍读，总知管记事。膀道求贤，禁林招士，朝难其选，咸日得人。阮璃之书记不足扶衡，孙楚之辞才何以捧毂？齐代好治宫室，方修苑囿青溪旧馆，更就起筑，仍奏表上颂，辞事兼美，迈彼乐职之篇，谕乎景福之制。帝省览久之，益以为善，除奉朝请。恪居官次，夙夜惟夤，春朝秋请，是谓械扑者也。先生本不希荣，常欲辞退，乃与亲友书日：畴昔之意，不愿处人问，年登四十，毕志山薮。今已三十六矣，时不我借，知几其神乎？母#1。为自苦也。明年遂拜表自解，抽簪束都之外，解组北山之阿，同稷丘之栖隐，慕留侯之却粒。便具舟橄，永言束迈。朝迁锡问，时贤饯别。祖以二疏，括兹四隐，超然轻举，异代同符尔。乃杖策遐征，游践名岳。既而到于句容，登於茅岭。以此地神仙之宫府，灵异之栖托，往不知返，遂卜居焉。先生日：夫子云：隐居以求其志，行义以达其道。吾闻其语，未见其人。今我义达，无复其方，请同求志之业，故自称隐居。亦犹稚川之抱朴，士安之玄晏。倚岩栖影，依林遁迹。交柯结宇，刻径为门。悬岸对溜，悲昤灌木。深壑峭岭，组织烟霞。枕石漱流，山禽无挠；采药偶逢，野兽不乱。逍遥闲旷，放浪丘陵。咯然若丧，确乎难拔。属齐末道丧，天命既否，水国洛谷，地震甲辰。先生静思冥数，预识其兆。於是近远书问，悉皆杜绝。昔乃闻之夏甫，今则见之先生。我大梁休运应期，受天明命，三辰开朗，四海宁谧。先生奉表称庆，於是信问复通。自天监已来，尝有劲旨，供给药饵，不乏岁时。渥泽深恩，莫之与比。先生七年暂从南岳，兹山也，辟闻风之地轴，若昆陵之天镇，八柱旁临，九纯问设，树有琅讦，草生车骑，遗世独往，是用忘归。十一年有劲遗左右司徒惠明征先生还茅山，别给癣宇。轩君之降情天老，汉帝之致礼河上，况於兹日，弗能尚也。养志山阿，多历年所。摄生既善，冥祥亦降。猛兽不据，魑魅莫逢。庭无荆棘，远同阙里。阶吐神泉，逼扶疏勒。於是羽人徘徊，仙客上下，鸾凤游集，芝英丰润矣。以大同二年岁次丙辰三月壬寅朔十二日癸丑，告别迁化，春秋八十有一。天子嗟惜，储皇斡悼。有诏称誉，追赠中散大夫，谧日贞白先生，礼也。以其月十四日定于丹阳郡句容县之雷平山，若轩辕之葬衣冠，如子乔之藏剑乌，比於兹日，可得符焉。先生器宇凝深，思仪精赡，含章贞吉，不修廉隅。年将中寿，匪瑜於矩。眉目疏朗，仪貌鲜洁。皇忘劝沮，多行德惠。宝惜光景，爱好坟籍。笃志励节，白首弥至。若乃《淮南鸿宝》之诀，陇西地动之仪，太乙遁甲之书，《九章》历象之术，幼安银钩之敏，允南风角之妙，太仓《素问》之方，中散琴操之法，咸悉搜求，莫不精诣。爰及羿射、荀棻，苏卜、管筮，一见便晓，皆不用心。张华之博物，马均之巧思，对向之知微，葛洪之养性，兼此数贤，一人而已。门人桓法闱等，慕遥风於堠氏，结遗想於乔阳，勒玄碑而相质，腾绛霄之流芳。乃作铭日：
　　留乌表化，弃剑凝神，徘徊紫黑，照曜丹林，厥迹犹在，余风可遵。谁其嗣此渊哉。淑人高行迈种，盛德日新，朗犹悬镜，郁似贞筠，身以弘道，行不违仁。昔游缨绂，颉顽捂绅，厌乎匡救，劳彼问津，亦既解组，乃袭山巾，远寻丘壑，高蹈风尘，情无缅世，隐不隔真。结宇崇岩，贞栖茂草。冰玉留年，精华却老。乃有令闻，康庄寿考，白水过庭，危峰临洞，露缀兰阶，云生桂楝，日斜榈席，花落窗瓮，尚平未返，王孙不旋，海桑交易，陵谷变迁，丰碑有坚，遗芳万年。
　　碑阴记
　　天台华峰白云道士河内
　　司马道隐子微述
　　大哉道元，万灵资孕，其自然也，忽恍不测，其生成也，氤氲可知。若夫禀习经法，精思涌感，调转丹液，形神炼化，归同一致，举异三清，自古所得，罕能尽善。兼而聚之，鉴而辩之，静而居之，勤而行之者，皇惟贞白先生欤？盖特禀灵气，胎息见龙升之梦；卓秀神仪，骨录表鹤仙之状。心若明镜，洞鉴无遗。器犹洪锺，虚受必应。是以天经真传，备集於昭台；奥义微言，咸诀於灵府。纂类篇简，悉成部恢。广金书之凤篆，益琅函之龙章，阐幽前秘，击蒙后学。若诸真之下教，为百代之明师焉。睹先生写貌之象，则道存目击；览先生着述之义，则情见乎辞。纵逾千载，亦可得之一朝矣。至於思神密感之妙，炼形化度之卫，非我不知，理难详递。敬以修身德业，受书道备，按夫科格，固超真阶。命分殊途，显默异轨。应从解景，不事登晨。冥升上清，弗可得而测已。然隐几云化，卢室仍存，代剑未飞，阴丘尚闭。道尊德贵，终古不渝。披文相质，乃今无睹。朝代累革，山世转睽。永怀仙烈，久增诚慨。子微将游衡岳，暂憩茅山、与诸法义聚谋刻石，邵陵撰制美具当年，今以书勒，言全往行。因运拙笔，聊述真猷，纪于碑阴，式昭年世。时大唐开元二十年甲子九月十三日己巳书。
　　墓志铭
　　梁昭明太子撰
　　维大同二年，龙集景辰，克明三月，壬寅朔十二日癸丑巳时，华阳洞陶先生蝉蜕于茅山朱阳馆。先生讳弘景，字通明，春秋八十有一。屈申如恒，颜色不变。有制，赠以中散大夫，谧日贞白先生。遣舍人主书监护丧事。十四日巳时定于雷平之山。若夫真以归空为美，道以无涯为真，不知悦生，大德所以为生，不知恶死，谷神所以不死。妙矣哉，隐显变化。物莫能测。既而岫开析石，天坠玉棺，银书息简，流珠罢，鳌九节丽於天中，千和焚於地下，仙官有得朋之喜，受学振空谷之悲。余昔在粉壤，早逢圯上之术；今篷元良，屡禀浮丘之教。握留符而恻怆，思化杖而酸辛，乃为铭日：无名之道，不死为仙，亦有元放，兼称稚川，逃形解化，自昔固然。琦欤夫子，受录归元，梨传宛吏，书因贾船。虎车照景，蜕拂凌烟。余花灼灿春涧，潺湲郁郁茅岭。悠悠洞天，三仙白鹤，何时复旋。
　　沈约酬华阳先生
　　三清未可觊，一黑且空存。所愿回光景，拯难拔危魂。若蒙九丹赠，岂惧六龙奔。
　　早欲寻名山，须待婚嫁毕。二事虽云已，此外复非一。忽闻龙图至，仍睹龙光溢副。朝首八元，开壤赋千室。冠缨曾弗露，风雨未尝栉。呜玉响洞门，金蝉映朝日。暂无小人报，从叨令尹秩。岂忘平生怀，靡监不遑恤。
　　侧闻上士说，尺木乃腾霄。云骈不展地，仙居多丽樵。外待三芝秀，坐对百神朝。衔书必青乌，嘉客信龙镳。非止灵桃实，方见大桩凋。餐玉驻年龄，吞霞反容质。眇识青丘树，回见扶桑日。烂煜蜃云舒，嵚岂山海出。
　　后湖苏庠赞陶先生像
　　药珠妙言，字照编简。云霾三馆，其人则远。世衰道丧，完节者鲜。临终之叹，作世和扁。
　　华阳陶隐居内传卷下竟
　　#1『母】 疑应为『 毋」。
　　
