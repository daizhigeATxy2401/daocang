纯阳帝君神化妙通纪
　　经名：纯阳帝君神化妙通纪。七卷。兀苗时善编。底本出处：《正统道藏》洞真鄱记传类。
　　纯阳帝君神化妙通纪序
　　吾道或以神通诱掖尘俗，或以药物救济善良。委顺曲成，随机方便，大慈大化，会万振咸归一源。至愿至仁，备众德不居一德。悟不空之未始，了元生之有玄。论其微，言辞难尽。悟其的拟议，即遥不可智识以度思，当在精诚而默会。仆不揣井观管量於诸经，集唐宋史传，摭收实迹，削去浮华，绩成一百二十化，析为六卷。每章就，和诗词，象章直说，目之神化妙通纪。使同心志士开卷朗然，得观天象，默会道微，明通元极，重玄了彻。纯阳至妙圆通，元上道真，得先天春。不肖诚意集成，高明公心，静鉴自然，不迷异径，直造天衢矣。金陵中和老凯子苗善时敬序引。
　　制词
　　皇帝若曰：大道开名，可致元为之化。至真在宥，迄成不宰之功。朕以祖宗获成基构．’若稽昭代，雅慕玄风。自束华垂教之余，至重阳开化之始，真真不昧，代代相承。有感遂通，元远弗届。虽前代累承褒赠，在朕心犹嫌追崇。特乃命儒臣进加徽号，惟束华以称帝· 君，增紫府少阳之字。其正阳纯阳海蟾宜锡真君名，丹阳以下七真俱号真人，载在方册，传之万世噫。汉世之张道陵，唐朝之叶法善，俱锡天师之号，永为道纪之荣。当代不．闻，异辞后来，立为定制。朕之所慕，或庶几焉。．
　　东华教主，可赠东华紫府少阳帝君。
　　正阳锺离真人，可赠正阳开悟传道真君。
　　纯阳吕真人，可赠纯阳演正警化真君。
　　海蟾刘真人，可赠海蟾明悟弘道真君。
　　重阳王真人，可赠重阳全真开化真君。
　　宜令掌教光先体道诚明真人张志敬执行，准此。
　　至元六年正月日
　　上天眷命皇帝圣旨
　　昔闻太上教阐全真，法天地之常，经因阴阳之大顺。始束华之变现，讫于开化之垂绿。由汉及唐，必旷代而至人出，以金继宋际，熙朝而玄统。彰恢其众妙之门，镇以元名之朴。或得意忘象，涵泳於灵枢。或胶星御龙，飞游於紫极。不可闻，不可见，惟与造物者为徒，修然往鲦。然来亦曰：随时而示应。今载传於后裔，琦吋赞於元功。盍殊级之循加，俾宗风之永绍。除始祖束华帝君别议旌崇，余仰主者一例施行。
　　正阳开悟传道锺离真君，可加赠
　　正阳开悟传道垂教帝君。
　　纯阳演正警化吕真君，可加赠
　　纯玉演正警化孚佑帝君。
　　海蟾明悟弘道刘真君，可加赠
　　海蟾明悟弘道纯佑帝君。
　　重阳全真开化王真君，可加赠
　　重阳全真开化辅极帝君。
　　右付玄门演道大宗师掌教凝和持正明素真人苗道一收执，准此。
　　至大三年二月日
　　纯阳帝君神化妙通纪卷之一
　　玄门苗善时校正编次诗象
　　瑞应明本第一化
　　谨按道统，录帝君，姓吕名岩，字洞宾，唐河中府永乐县人氏。曾祖延之终浙东节度使，祖渭性赋纯良，文词精妙，乐善好道，多有阴德。累迁礼部侍郎，终潭州刺史，赠陕州大都督。渭生四子，温恭俭让。温治春秋，藻翰精富，一时迁户部员外郎，终衡州刺史。恭尚气节，喜纵横，终殿中侍御史。俭多才，进御史裹行。让有德，善政，迁太子右庶子，终海州刺史。真人乃让季子。唐德宗贞元十四年四月十四日巳时，众见有一白鹤自天飞下，竟入房帐中不见。母氏正寝，亦梦惊觉。即时真人降生，异香满室，经日不散。童稚时敦重少语，不好戏。长大，身长六尺有余。道骨仙风，凤目入鬓，眉秀鼻耸，面色黄白，左眉角右眼下各一痣如豆大，两足下龟纹隐起。性禀纯厚仁孝聪敏，三教经书圆贯精熟，常诵《周易》、《道德》、《阴符经》。喜顶华阳巾，衣黄白栏衫大绦，或逍遥服冠带。后不肯姻娶，常慕清虚恬淡，不好华饰富荣，自幼年已有仙道志矣。
　　象章日：夫大道，人人本具，物物全彰。奈人自有生以来，物欲交攻，利名迷昧。况自己无福缘，祖宗元善德，所以弃道远矣。故仙师云：达道登真，爻仗祖宗阴德厚实，自己夙生灵慧刚志果次，可以省力成证。岂虚言哉，本纪帝君天性纯厚，仁孝聪敏，三教经书，一览圆贯，岂非夙生灵慧果乎。祖陕州都督，乐善好道，政多阴德，生四子皆显达。乃父让纯厚仁善，政有佳声，百姓敬慕。故上知名，迁太子官属。以此诚实，遂感真仙谪降，岂非善积余庆乎。帝君自冠以来，不肯婚娶，宝贵精神，岂非身体发肤不敢毁伤乎。笃志修真，心澄性朗，养浩乐天，名扬后世，岂非全德要道以显父母乎。况继嗣玄元道统，名袭紫府仙宗，为天人圣师，神化无方，隐显莫测，岂可以常贤圣共语哉。或疑各本载帝君生所及居处不一，详推乃父仕宦迁移，又作者欲在本乡人物为美，是以差误不一。今考河中府永乐镇九峰山故宅，基址俨然，今建纯阳万寿官是矣。永乐县至宋熙宁问，改作镇。愚校正的实，亦不敢固执，庶几同志无疑矣。
　　黄粱梦觉第二化
　　唐宪宗元和五年，时年二十一岁。赴长安应举，寄．居旅绾。一日有一羽士，状貌奇古，美髯环目，鹤氅长裙，丰采不凡。直诣馆中揖坐，话问诱化帝君入道。帝君曰：待某受一官爵，光显祖上门风，然后随师未晚。羽士笑．求一斋，帝君命仆造饭。觉身倦欲睡，羽士於袖中取一枕与帝君日：此如意枕，若枕此，从尔平日所好即应。就枕外方睡，忽一使者至，召状元吕某受诰。始自州县官，次擢朝署，由是台谏翰苑秘阁及诸清要，无不备历，或黜或升。前后两娶富贵家女，子孙振振，簪笋盈门。如此几四十年，最后独相十年，权势熏炙。忽被重罪籍没家产，分散妻学，流于岭表，孑然穷弱憔悴。立马风雪中，方此嗟叹，恍然梦觉。羽士在旁笑日：黄粱犹未熟，一梦到华胥。帝君惊日：君知我梦耶。羽士日：子适来一梦，万态荣悴多端，五十年问一俄顷耳。得不足喜，丧不足忧。且有大觉而后知此大梦，人问世百年亦一大梦耳。帝君豁然悟日：纵簪缨极品，金玉满堂，以此推之，亦造物戏弄，何足恋哉。遂作礼再拜曰：先生非凡也，愿加点化愚蒙。羽士日：汝既顿彻幻化，空花利名栓桔，回心向道．易矣。帝君曰：某然少省，如易中云游魂为变死生之说，尽性至命之理，望师慈悯指示修进之方。羽士默然良久，日：万理融通，则心朗彻。七情宁息，则性圆明。此心澄息自然，本性玉虚，又何游魂为变。性一太空，寂明寥廓，了无生灭，何死生之虑哉。乃知我本无生，何名为死。帝君茫然良久，大洞明了，再拜谢日：夙生庆幸得遇仙真，适闻慈音妙义，恍然不知有我。羽士日：吾所语汝，乃性尽之妙一边事也。以至慧命末后大事，待汝果脱洒时再付未晚。帝君谢日：师孰耳。羽士日：吾锺离其姓，权名也，云房其字也。吾居终南七星山鹤岭子，异日寻吾来。言毕，飘然而往。帝君日：怅然亦自乐。次日，回本乡。
　　象章日：南华老仙，因蝴蝶梦顿然大觉。纯阳帝君，因黄粱梦了彻本元。故《南华经》云：且有大觉，然后知此，其大梦也。纯阳帝君顿然彻悟，万幻皆空，一真洞晓，旨哉，美哉。
　　慈济阴德第三化
　　帝君回乡中时，遇饥荒，罄拾资产粮米，救济饥贫，得活者几三二万人。乡中耆老亲属亦喜，亦劝存留资产为子孙计。帝·君叹日．、夫人之失也，自心。昏迷本性，以致贪恋幻物，怪恪钱财而生慎怒、憎爱、沉沦、苦趣。某非敢抑诸亲，因少有省，不足恋也。如是作一诗以示乡宿亲属云：绣碎葫芦踏碎琴，飘然拂袖出儒林。太初实相纯如玉，元始真如莹若金。丹焰冲天神莫测，剑锋入地鬼难寻。自从一觉黄粱后，始信从前枉用心。后别乡里，悼然往终南山寻师，皆莫能留。
　　象章日：帝君别亲时遇饥荒，尽拾资产粮米，救济饥贫，得活者三二万人。乡中耆老亲属喜敬，亦劝存留资产为子孙计。真人叹日：夫人之失也，自心。昏迷本性，以致贵恋幻物，怪恪钱财，生啧怒、烦恼、沉沦、苦趣。某非敢抑乡尊，因彻悟梦幻，我身尚假，财物何足恋也。遂作此诗，辞别入道，奇哉。愚详此诗，因州．留注为同志受用。绣碎葫芦踏碎琴，粉碎幻化形骸，冰消音声色相。飘然拂澜袖出儒林，拂开名利纲，超出是非丛。太初实相纯如玉，清净法身，圆明坚固。元始真如莹若金。1旦古1旦今，真常不坏。丹焰冲天人莫讪，灵光洞烛，神化秃方。剑峰入地鬼难寻。智慧深藏，妖魔怎见。自从一觉黄粱梦，梦觉俱空，真灵不昧。始信从前枉用心。十载文章画饼，三场事业空花。可怜人我之徒，将此诗除四句改一觉为一见，黄粱为黄龙，似此问答不一，以帝君飞剑斩黄龙，蠢哉。．如帝君诗云：粟中藏世界，芥子纳须弥，铛内煮山川，即六祖劫火烧海底，此皆喻真空慧命之妙，如般若梵，语言智慧，岂可假土地，口鼓葛藤枝谎乎。以此诳惑愚俗，是何心哉。亦如炽盛佛降九曜，且夫九曜星辰，自天以来，经缠度数，毫分元差。且木星紫熙在人命中，主人富贵聪明，仁慈纯善，何罪而佛降之。若果降了，则至今星辰不缠度，亦元造化矣。谬妄之甚，佛心高明，则笑其诳妄也。诬上天星辰，毁中国仙圣，此辈历历恶报，都没结果，奈何迷昧，不复伤哉。故真人神化记云：吾之慧剑斩三尸六贼，责瞋爱欲烦恼障，岂肯取人头。况超禅师与吾何仇，故朱文公云：君子仁慈犹克己，神仙安肯取人头。信哉。吾教《西化经》所载三十余段事实，故宋仁宗赞云：束训尼父，西化金仙。又韩真人度慧禅师入道为冯尊师真人，紫阳真人度道光禅师入道为紫肾真人。又吕祖师度有德僧十余人，皆实事。传吾教并不彰耀夸矜，因此人我之徒，巧撰遮掩，其先生亦有参和尚者呵呵。
　　纯阳帝君神化妙通纪卷之一竟
　　纯阳帝君神化妙通纪卷之二
　　玄门苗善时校正编次诗象
　　历试五魔第四化
　　帝君将别乡，忽见家人皆病死。帝君心元悼怛，但备葬具。忽病死者皆起元恙，此一试也。一夜忽劫盗数十，各持刀杖，勒逼财物，少顷，家中财宝卷尽而去。帝君并不动声色，任其所取，此二试也。次别乡里，三两程迷路，抵暮，遥见灯明，遂往。见草房两问，一老者携取鱼网出，帝君向前揖投宿，老者日：我孑然一身，乘夜取鱼。推托再三，遂开门，言秀才自歇，我去取鱼。令帝君闭门，霎时忽一女子，年二十许，叫门。帝君将谓老者亲属，开门，此女携一袱入门，作礼云：秀才，妾夜晚迷路，投一宿。帝君答：此非我家，我亦在此与渔聂借歇，我亦不敢留娘子宿。女子云：彼此客中一宿即去，何必阻妾，夜深黑暗，妾亦去不得。百端妖媚调戏，又云：妾家田产财物无数，妾见携金宝若干，妾愿与秀才为妻，有何不可，亦不辜负秀才。帝君默坐，并不动心，任女子百端。至晓，忽开眼，在一大树下坐，默自笑而起行，此三试也。次至一渡，春潦水溢，得一小舟来。遂求渡，上小舟将至中流，黑风大浪，雷电大雨，俱至。浪涛翻滚，小舟翻侧飘荡。帝君暝目冥坐，任生任死，心若泰山。将近岸，小舟覆沉，幸得上岸。人问何故，帝君笑而不答，此四试也。次夜至一旅舍，约三更，忽见奇形怪状，元数鬼神，有欲打者，有欲杀者。帝君巍坐，一切不问。须臾，有数夜叉押一囚，血肉淋淋，号叫仗剑来前日：汝宿世杀我，今日见汝，可速还我命。帝君曰：杀命宜也，又何说焉。引颈就杀，忽闻空中叱喝，神鬼即散不见。有一人抚掌笑曰：吾云房也，吾尝叹仙才难得，人之尘心难灭。吾之求人向道，甚於人欲求我也。故五试汝，子皆不动心，然可以教子。但功行未完，今且授汝炼黄白秘方，可以济物利人，待汝功行满，吾来度子。帝君日：得烧炼口诀。复问如此则炼成，将久有变异乎。蕾买房日：三千年后还本质。帝君愀然日：如此则必误三千年后人也，某不愿为也。云房日：子心如此，三千八百功行成，悉在此矣。
　　象章日：夫人之厚貌深情，此心最难测度。故《南华经》云：十事试之以得人。《周易》系辞以四等言辞而见人之情伪，况学道修仙入大圣人乎，岂轻易矣。故《圣经》云：多易叉多难。圣人犹难之，况我辈乎。今观我辈，逆境则怒，顺境则喜。尘心俗气，旧识熟境，举止常在。禀赋血气之性，未解习俗之性，未改分毫，而大言阔说夸诞，张皇扬眉竖目。举拂拈槌，舒拳坚指，敲喝叫唤，热乱狂放，百端情态。而云本然天性，一彻顿超。正所谓抱脏叫屈，掩耳偷铃，徒自欺昧，深可怜哉。正阳帝君以恶魔顺境历试不一，纯阳帝君心一玉虚，凝然不可动摇。再以黄白之卫，云立功行，亦不愿为宜乎。正阳帝君乐然抚掌，而接引矣。我辈轻心慢意，小德小智，而为自了彻。闻此历试不动，胡不寒心。
　　神变传经第五化
　　正阳师真日：吾所居终南鹤岭洞天，子能从我游乎。纯阳帝君曰：愿侍鸾仪师。自携真人手偕行，才数步而恍然，云飘风一送，经历山川，顷刻至鹤岭。洞前有二虎，师叱之去。俄门开，有天丁侍卫，见琪树珍葩，祥云瑞霭中，朱户金钉，玉台宝殿，瑶阶金阁。二仙童迎师入琼堂正坐，帝君侍坐，和气如春，景物非凡。少顷仙童十数，持元和琼浆仙果贡献。饮毕，闲坐问，帝君避席问曰：此何洞天。师曰：此吾师东华帝君旧馆，少阳洞天。帝君再拜，问日：修仙有几种，何功得至此。师日：修真有一十五品仙人，略言一二。如明悟世问，生灭不常，幻妄俱空，尘心顿息，本性圆明，此名清灵鬼仙。法天地升降之理，效阴阳消息之微。假身心为鼎炉，以精黑为药物。五蕴皆空，七情泯息，久久色身轻健，法象飘然，此名灵明地仙。情欲皆泯，爱识顿消，此心明了，一性虚无。以太极为炉，天地为鼎。炼元精，息元气，凝元神。三元混妙，一真体玄。恍惚象先，超然未始。鬼神莫测，变化元方。此名神仙。神黑妙融，变化莫测。混然元状，性命玉虚。体一太空，真空不空，大象元象。逍遥元极，游泳先天。顿超虚元自然，玉清真境。此名天仙。帝君问日：此总谓大道乎。师日：大道元形元名，元问无应。其大元外，其小元内。充塞宇宙，运化古今。不变不迁，元生元死。不化而化，不神而神。希夷微妙，清虚自然。不可致诂，子其勉之。忽有二仙人，金冠霞氅，玉佩云裳，捧玉诏金书，召九天金阙选仙使锺离某，赴蓬莱上官瑶池仙会。师迎诏，真人遂献一诗：得道来来相见难，又闻束去上仙坛。杖头春色一壶酒，顶上云钻五岳冠。饮海龟儿人不识，烧山符子鬼难看。先生去后身须老，乞与贫儿换骨丹。此诗恐师去急不回也，师笑於袖中出《灵宝升玄消灾护命经》一卷付真人，再嘱日：此经乃师束华帝君授受，中言真空重玄之妙。剖劈有元色声妄幻。子当熟味，吾不久回，珍重珍重。
　　象章日：谷神不昧，日灵。元黑融中，日宝。彻入玄关登上境，日升玄。心息混融，保合太和，日护命。经中自众生沉滞，声色迷惑。有元至若，知空不空，知色不色。名为照了，始达妙音。识元空法，洞观元碍。入众妙门，自然解悟。离诸疑网，不着空见。已上言辞简当，性理双融。尽三教性理，真空大藏关要，悉备於此经。奈此辈日诵为常，更不参玩真味，徒为多端见解，诚可伤哉。师真始指鬼仙、地仙、神仙法度，后授此经，岂不有意外之妙乎。学仙志士，诚心咀玩可矣。
　　明玄体道第六化
　　正阳真师赴会，旬月余回至洞天。帝君喜迎再拜，师日：子在於此岑寂数日，得元欲归乎。帝君日：某尘绿既断，俗黑已消，既心志道，更奚有家山之思乎。师点首安慰，帝君问日：魂魄冥冥，至理幽深，何以全真。师日：慧灯冥冥，泰定神灵。神既混合，岂不契真。金形玉质，本出精神。法象飞升，就付口诀云云。
　　帝君再拜谢时，洞中金光明耀，清黑雍和。帝君九拜长跪曰：某尝玩诸仙丹经，卦象异名，多有疑心。望师慈悯愚蒙，一一细详开发。师日：心本元边，疑从何有。且天地未肇，父母未生。道之一字，亦是强名，何卦象异名之有。子既有疑，不妨拈出。帝君日：丹书言修金丹，何谓金丹。师日：金，坚之喻。丹，圆之喻。即尔本性圆明坚固是也。问日：性命一乎，二乎。师日：不可谓之一，亦不可谓之二。一点灵明，元昧性也。一点元气，常调命也。性元命，则元依倚，亦不能安。止命无性，则不冲融，亦不能固密。二物混融，一真玉莹。性也命也，俱强名尔。问曰：何谓水火。答曰：元神，火也。元黑，水也。神黑混融混融，则水火既济也。问曰：何谓真阴真阳。答曰；身中一点元精，真阴也。一点元黑，真阳也。精黑密融，则阴阳混合，而为纯一之体也。问日：何谓坎离。答曰：即前阴阳水火之象也，阴中阳，坎也。阳中阴，离也。取坎中一阳复离中一阴，则成纯阳乾体也。问日：何谓一阳生。答日：身中元黑，元黑生发时也，静极一动，便是一阳生也，所以道时至，神知至，此时也，渊清息念，含光内烛，自然三宫升降。《道德经》云：绵绵若存，用之不勤，以致纯全，皆自然而然。泥於子午四正本生时，皆妄为也。所以不知．常，妄作凶也。．问日：何谓火候。答日：慧，火。黑，候也。心息相依，绵绵温固，文火候也。情生念动，刚志力反，武火候也。问日：何谓药物。答日；元黑，！元精也。问日：何谓炉鼎。答日：身为玉炉，心为金鼎也。问日：何谓玄关。答日：至玄至妙之枢机也。又谓玄之又玄，最上重关也。元神凝中，强名神谷。元黑息中，强名玄牝。假喻身中玄窍，虚元之谷也。元元定所，不有不空。《道德经》云，谷神不死，是谓玄牝，即此妙也。问日：何谓青龙白虎。答日：性属木，故喻青龙。情属金，故喻白虎。金能克木，故情多损性。诚能摄情归性，则金木元问而为一，自然龙虎伏矣。问日：何谓龟蛇。答日：即前水火阴阳之象也。问曰：何谓铅汞。答日：心与黑也。心犹汞之难死，诚能息黑养心，则心死而性圆明。虚心养浩，则黑息而命元漏矣。铅能制汞，故圣人假此二物为喻，教人易为修真。至於八卦五行，皆假喻以归元。四象三才，悉强名而达道。汝能死心息黑，息黑凝神，黑神一混，心性一源，身外有身，体一玉虚刀这许多评论，都是太空云翳，镜水尘风。汝其顿彻力行，自然而然。真人拜谢。
　　象章日：师祖此篇问答，历代圣师心心密印，秘授仁德志士，戒勿轻示常人。愚风生庆幸得遇，心传时默敬味，焚香九礼，假空感谢。言言金书，玉字渎珠，乃修真最妙的的上义。心明性养之玄微，慧命真空之妙用，尽在是矣。愚味此，尝默叹世传灵宝毕法，锺吕传道集，谬妄之甚，乃要名尚奇之士为之。或云施肩吾作，亦未知是否又有於伪书中取用，作集作记，证事证理，而为传道根源j 真乃井蛙耳。认贼作兄，捐石为土，以盲指盲，无康耻之甚矣。愚亦不敢多言，自有别宝者在焉。
　　密印剑法第七化
　　正阳师真宴坐间而谓纯阳帝君日：修真体道，全凭慧力坚持。入妙造玄，先要志刚决烈。所以极终极始，天地莫迁。大用大机，鬼神莫测。故圣人拥宝剑倒斡游玑，仗刚锋直摧魔怪，故有剑法之喻也。此剑也，采元极至精，合先天元黑，假乾坤之炉鞘，运白元始之钳锤。慧火缎成，灵泉磨利。以太极为环，刚中为柄，美利为刃，清净为匣。虚白灿烂，纯粹坚刚。运造化之机，秉仁威之令。举之元今古，按之无先后。六天神鬼归降，三界妖魔乞命。破烦恼障，绝贪爱绿。斩七情，诛六贼，断慎怒；剿妄邪。事物来前，迎刃而解。藏之身，可以元生死，体象先。· 妈之政，可以镇国家，清天下。光辉善利，圆混刚中。奸邪一见寒心，外道才闻破胆。子当精进，圆成横向，太虚凛凛。帝君受此剑法，至敬礼谢，韬光晦边，密降华峰，强名日：先天遁神剑○ 
　　教门善时得此剑篇，咀玩不胜真乐，遂作慧剑吟：紫极洞中传剑诀，不属阴阳不用铁。先天元熙暖镕冲，铸成便会诛妖孽。得暖炼，经琢磨，利胜镇娜及大阿。握在手中龙虎伏，收归匣内黑神和。斩三尸，诛五贼，剿灭七情并六欲。责嗅爱鬼悉消亡，昏散魔军皆灭没。亦能生，亦能杀，生杀威权流电星。事物来前迎刃解，忧疑瞥起逐锋平。吾吕祖仙得此剑，开辟乾坤成一片。死生绝断体金坚，隐显元方时变现。救死汉，活骷髅，神仙安肯取人头。野孤巧撰瞒愚鄙，丹凤何尝怪黑惊。伏天魔，降外道，万法千门一劈扫。威镇太平没价珍，德清宇宙元穷宝。此宝剑，常随身，藏诸用显诸仁绝。如美玉，元瑕莹，莹似水晶绝点尘。此宝剑，元中有，太上亲授束华手。诸祖列仙密密传，得之慧妙光星斗。掣金电，按玉龙，出入纵横现六通。雪刃光辉元极内，霜错明灿太虚中。平天下，齐家国，等闲一举世清肃。忠良贤圣尽归依，奸佞逆邪皆剪戮。诸佛祖，众仙真，若元此剑道难成。剖除人欲全天理，扫荡风云升太清。
　　纯阳帝君神化妙通纪卷之二竟
　　纯阳帝君神化妙通纪卷之三
　　玄门苗善时校正编次诗象
　　肥遁华峰第八化
　　正阳师真授帝君口诀，及破诸疑难说慧剑法毕，乃曰：十洲羽客至玉京，吾朝元有期。汝恐难久居此，可往华峰羽谷修养，待时亦当随机利物，行满功成，复相际会。遂於洞口题日：春气塞空花露滴，朝阳拍海岳云归。再嘱曰：吾去后，好住人问，功德圆时，亦当如吾升玉虚矣。帝君再拜日：弟子之志，则异於先生。必须度尽天下众生，方上升未晚。师曰：小子勉之，真心慈悯，奈众绿轻业重，此去所度合有五百弟子，袭吾道统者三五人而已。比及邂逅相见，珍爱宝重。言讫，与施太玉、郑思远二仙，乘云饼金幢、玉节，羽仪仙乐，冉冉而去。帝君不胜依恋，遂往华峰羽谷肥逛，林泉实熙，自牧四十余年，圆成道果。故雍先生作碑文云：晦迩华阴之羽谷四十余年。又《道藏·青童帝君丹诀》载，唐有进士吕洞宾，得锺离诱以道妙，授金丹炼形之道。后居终南华峰修炼功成，形神俱妙，神化莫测。又李奇言祥符问为郎官，时关中尝见吕洞宾有神剑法，年百余岁，貌如婴儿，行步如飞。似此后或隐或显，优游湖湘鄂岳庐山，方自莫知，鬼神莫测。又《修真指玄图》载，历江州，登武昌黄鹤楼，以五月二十日午时，化三级红楼而上升。遗诗日：
　　灵芝无种亦无根，解饮能餐自返魂。
　　但得姻霞供岁月，任他乌兔走乾坤。
　　婴儿只恋阳中母，姥女须朝顶上尊。
　　一德不回千古内，更无墓冢示儿孙。
　　众章日：圣仙神化，居止无常，踪迹不定，故隐显莫测莫知。其乡或有祠堂道院官观，山川有显述处，欲作碑记多不得人。况得有名而无实者，以己肤浅闻见一僻，又不前后详照真伪。况有假托帝君，自为以实其事者，如《望江亭》，记帝君常隐名，惟恐人识。岂有自言色服，相貌变现不测之理，以讹传讹，似此可推，愚亦不揣不，肖於书史经集，校照事实，次序纪集。庶几体道志士，一览元疑矣。后化三级红楼上升，亦一神化云耳。惜乎不记年代，幸有诗存。
　　袭明印第九化
　　纯阳帝君，高尚其志，不事王侯。绰然方外，顿超物表。所以天下莫敢臣，侯王不能友。自别师后，密隐华峰羽谷四十年余。自唐末问，时人方知之。故指示李奇，奇寿百五十岁终焉。度诸仙百余人，隐显更名不一。五代时，又隐华山，号元家宫，至衣麻布袍，人呼为麻衣道者。以易理参同点化陈希夷先生，与燕国相刘玄英即海蟾帝君也，皆师事之。海蟾帝君始遇正阳帝君，示累卵之危，顿悟入道，后隐华山修证。后纯阳帝君作《心易》授希夷先生，即今传於世《麻衣心易》是也。又作《仙统秘诀》三篇，授海蟾刘君，今玄门达道，师德心心相印，而密授受，今存《金莲宝录》中。宋初别华山，赠警希夷先生诗云：青霄一路少人行，休叹兴亡事不成。金榜虽云元姓字，玉京却幸有仙名。云归大海龙千岁，雪满长空鹤一声。后感或作多谢清朝明圣主，屡颁丹诏起先生。后太祖太宗果三诏召之。后再至华峰，希夷先生巳上升，遂留诗云：天网恢恢可是疏，为君箴到华山区。寒星没后留残月，春雪来时问太虚。三洞真人归紫府，千年老鹤化苍梧。自从违却先生后，南北束西少丈夫。
　　象章日：真人授希夷先生易妙及心易，希夷后授神放，放授穆修，修授周濂汉，周授二程，程授温公司马光。海蟾帝君受易，发明仙道，复南授张紫阳。张作《周易参同契》。授石泰之，后三传至诸葛玉蟾，又二传至清庵李元素先生。北授重阳帝君王某，王乃以易妙河图洛书，分梨十化丹阳七真。后开金莲万朵，玉树千株，代不乏人。皆祖袭纯阳帝君之余废也。五代时李守正叛据河中府，周太祖御驾亲征，同赵太祖周世宗率兵攻城。麻衣真人与赵韩王遥观日：李侍中安得久乎。韩日：何故。日：其城外有三天子气。未几，城陷。又文僖公钱若水，其神采清粹。希夷谓其可学仙，见之未详，请真人次之，日：无仙骨，但可作贵公卿耳。二事果然，就记之云。
　　神应帝王第十化
　　宋艺祖神武皇帝建隆二年春，帝於御苑龙亭宴坐，偶见一羽衣仙人自束南而来。帝忽见惊迎揖邀坐，问仙真自何而来。答曰：自蓬莱山来。问姓名，帝君以手空中画二○，曰：陛下乃朱陵，上帝还记忆否。上默默，帝君曰：当以火德旺天下，将定无劳圣虑。当戒杀戮，以无为清静治化，乃安留。．语移时，帝惟点头应诺，后语秘不传。帝命侍从取酒果，帝君辞。帝急解玉带赭袍赐之，帝君笑，飘然乘空而去。帝悟日：乃吕公也。命绘像于太清楼供养，左街道录陈景元传其像于世。后滕子京所见，与此绝类云。
　　诗象：五代兴亡五十年，天生英武定山川。真人敬谏行清静，圣主诚膺允自然。玉带赭袍天子贵，青巾鹤氅道人玄。飘然合笑归何处，回首云胜天外天。
　　石肆求茶第十一化
　　后周末，汴京有石氏，设荼肆。一女尚奢，龄令行茶。帝君诡为丐者，日往据上坐求茶。衣服蓝缕，血肉垢污，殆不可近。女殊元厌恶意，益取上茗待之。父母怒笞女，女益待帝君。仅月余，帝君谓女曰：汝能啜我所饮茗之余乎。女以垢甚，不可下咽，覆之地，忽闻异香，亟舐之，神黑爽然。帝君曰：我吕先生，非丐者，惜尔不尽食吾余。然尔愿欲富乎，贵乎，寿乎。女日：我小家子，不识何谓贵，得富且寿足矣。帝君去，不复来。女后适一管营指挥使，已而为昊王之孙乳母，所乳孙适宣仁圣烈高皇后叔父，遵约受阳沐邑，百三十五岁而终。
　　诗象：卢全七碗勿言佳，纱帽笼头岂足夸。我祖龙涎方吐露，忽焉遍地喷金花。石家女子忙养半，富贵安康老健加。若使赵州知此味，等闲平地步姻霞。
　　度老松精第十二化
　　岳州巴陵县白鹤山下两池潜巨蟒，池上一老树枝干悉槁，蔓草翳焉。帝君过之，有人自树杪降而拜日：我，松之精也，幸见先生，愿求济度。帝君日：汝，妖魅也，奚可语汝道，平日亦有阴德否。日：池中两蟒屡害人11 石白龙，弟子每化为人立水，次劝人远避，救活数百人。蟒出，化为剑，锢之沉于泉。帝君诗日：独自行来独自□ 坐，世上人人不识我。惟有南山老树精，分明知道神仙过。今巴陵庵前一老干枯死，旁一枝独生，乃神丹之力，世号稚松。又一巨石如墨状，乃帝君化石墨为者存焉。
　　诗众：真仙时行与时坐，密密潜神谁见我。已知木老救人多，特特从容池上过。一粒大丹应手挥，两条巨蟒随风破。吕仙亭下迹常存，历久不磨灵德大。
　　再度郭仙第十三化
　　郭上鳌，乃老树精后身。一日帝君诡为丐者，垢面鹑衣，疮痍淋沥。日往来啜茶，不偿一金。求茶者掩鼻皆去，自是经月不售。郭元愠色，益取佳茗待之。．帝君日：子可教也，吾吕公耳，子前生乃老树精，还记之否。郭恍然若梦觉也，日：幸见先生，可教弟子学道。帝君日：子欲学道，不惧生死，宜受一剑。郭唯唯，帝君引剑向其首，郭大呼，帝君俄不见。郭怏怏，自是遍游云水。一日忽遇帝君，遂得道。后磁州赵长官奉之，日与赵长官言：吾来日午时去也，求一小棺，首开一穴，以竹竿通中。赵日：诺。来日午时，郭果坐逝。赵如其言，痉之河岸上，以竹竿贯其穴，重迭累石护之。至秋大雨，河水溢，赵掘之，但见破絮元尸。
　　诗象：树灵前已积阴功，得报人身隐市中。一剑尘绿今世了，数年法雨宿生通。俗情泯息心无极，天性圆明体太空。何叉化棺再陈丑，故留踪迹振家风。
　　谒锺弱翁第十四化
　　平冻节度使锺传，号弱翁。帝君幅巾白袍谒之，从牧童牵黄犊立庭下。弱翁异其气象深广，进退闲雅，指牧童日：道人能诗，可赋此乎。帝君日：不烦我语，是儿自能之。牧童大书日：草铺横野六七里，笛弄晚风三四声。归来饱饭黄昏后，不脱蓑衣卧月明。既别，人皆见其担二大瓮，长歌出郭。或报弱翁，曰：瓮乃二口，此吕公也。亟追之，不复见矣。今世有贮其笔迹者，真有翔鸾翕凤之态，信非凡人能也。
　　诗象：师父牧童已显名，长歌两口振希声。弱翁追索空惆怅，只为绿轻性不明。
　　警提丁谓第十五化
　　丁晋公，名谓，伴鄱阳。帝君往谒日：吾唐吕渭之孙也。君状貌，大肖李德裕，他日出处，皆如之。谓闻触其讳，不喜，亦不敬待。晋公果大谬而窜海外，信似赞皇矣。
　　诗象：晋公才智极玲珑，可惜心偏性执蒙。不悟警提李德裕，至今羞见寇莱公。
　　谶张参政第十六化
　　张公洎早年家居，帝君谒之，索纸笔作八分，书诗一章，微示他日将佐鼎席之意。卒章日：功成将在破瓜之年。后张果参大政，后六十四岁卒。俗以破瓜为八八，盖其谶也。
　　诗象：仙诗谶警破瓜年，直指韶光不久坚。可叹张公全不悟，倏焉八八入黄泉。
　　度曹国舅第十七化
　　曹国舅，本传丞相曹彬之子，曾皇后之弟。美貌钳发，秀丽敏捷。本性安恬，天资纯善。不喜富贵，酷慕清虚。年十二三岁，三教经书一览精通。自幼出入禁中，上及后妃皆爱敬之。上每与语，惟言清静自然，元为治政。上甚喜，尝锡衣黄袍红绦，惟稽首谢而已。一日辞上及后，上问何往，日：道人家信意十方，随心四海。上与后阻当数次，赐鞍马人从，皆不受。上赐一金牌，刻云：国舅到处，如朕亲行。遂三五日忽不知所往，惟持芣篱化钱度日。忽到黄河渡，捎工索渡钱，日：我道人家，役钱。捎工毁骂，逐下船，遂於衣中取出金牌与捎工，准渡钱。舟中人见上字，皆呼万岁，捎工惊惧。有一蓝缕道人坐船中喝叫：汝既出家，如何倚势惊欺人。曹恭身稽首曰：弟子弟子安敢倚势。能弃於水中否，曹随声将金牌掷向深流，众皆惊拜。道人呼曹上岸，同我去来。曹诺，遂随道人上岸。同行数里，在一大树下歇，道人问曹日：汝曾识洞宾否。曹日：弟子浊夫，何识仙人。道人叹曰：吾是也，特来度汝。曹再拜，后同往，授以道妙口诀，修证仙果。亦有《仙文集》传留于世云。
　　诗象：物表英才性朴纯，天然气象妙精神。眼空四海全元欲，心贯三才绝点尘。帝赐金符微一笑，师传玉诀乐长春。源绿慈父征唐德，积一皇后二仙真。
　　度曹仙姑第十八化
　　按《曹仙姑传》，纯阳帝君游河南一古寺中，深夜有一圆寂僧，影影来前作礼。帝君诂之，僧日：某甲元，系本寺长老，应对机锋敏捷。帝君日：可惜，汝为阴灵尔。僧叹日：何故。帝君日：吾纯阳随机应变，人皆见之，汝何能也。僧疑贰问，帝君日：汝不信，今夜某人家设斋，吾汝皆往赴斋，若何。僧诺，同至斋所，斋主迎接坐，少时供斋一分。帝君曰：吾二人也，再将一分来。主家再进一分，帝君斋了，起谢，僧唯吸黑而已。主家问先生，教某下两分斋，那一人何在。帝君诡日：此人不知如何，却又不来。遂出，僧却悟省，遂再拜，求点化。帝君日：若得性命双融，形神俱妙，必假父母元黑，修炼而成，汝须往人间一番。＇僧曰：恐复迷昧了。帝君日：吾自来提汝。遂指往托化，僧随念直入京都城，胳合曹皇后孕，生女子。帝君遥见，恐后难脱富贵，遂布黑丑其形。三日皇后恐上见羞，托他故送后亲母养育。后长成丑貌，簪带为女道流。后帝君往警提，仙姑即顿悟，熏礼请问道妙，帝君授玄关秘妙，修证双圆。自此后，举笔成章，今语录诗词见行于世。
　　诗象：明心见性成圆学，举一元元都不着。百年万化已空亡，一点灵明何处托。性命圆通体太空，形神一混超天阁。仙姑若不遇真师，安证真空游碧落。
　　度何仙姑第十九化
　　何仙姑，零陵市道女也。始十三岁，随女伴入山采药茶，俄失伴独行，迷归路。见束峰下一人修髯钳目，冠高冠衣，绿铢衣，即纯阳帝君也。仙姑仆仆亟拜之，帝君出一桃日：汝年幼好果物，食此尽，他日当飞升，不然止居地中矣。仙姑仅能食其半，髯者指以归路，仙姑归，自谓止一日，不知已逾月矣。自是不饥无病，洞知人事休咎。后尸解去。帝君尝谓仙姑日：吾曾游华阴市中卖药，以灵丹一粒置他药万粒中，有求药者，於瓢中信手探取，与之观其绿分也。
　　纯阳帝君神化妙通纪卷之三竟
　　纯阳帝君神化妙通纪卷之四
　　玄门苗善时校正编次诗象
　　游金峨寺第二十五化
　　帝君抵四明金峨寺顾方丈萧然，顷有一童子出，乃问：此何寥寥。童子曰：莫道寥寥，虚空也不着。师佳其答，题诗壁曰：金峨有门出不钥，见个仙童赤双脚。问伊方丈何寥寥，报道虚空也不着。闻此语，笑欣欣，主翕岂是寻常人。我来谒见不得见，渴心耿耿生埃尘。归去也，波浩渺，路入蓬莱山杳杳，相思同上石楼兄，雪晴海上千峰晓。
　　象日：洞门开阖无关钥，出有入元奚动脚，动静两忘了不拘，色身三昧全元着。元啧元怒不欢欣，中孚元妄与同人。性天清肃无纤翳，灵地虚闲绝点尘。元涯苦海滔滔渺，有限光阴冥冥杳。石楼击碎雪初晴，玲淡寂寞能几晓。
　　二十六化　二十七化　二十八化　二十九化　三十化　三十一化　三十二化　三十三化已上原缺
　　道印康节第三＋四化
　　康节先生邵雍，字尧夫。一日宴坐，忽闻异香满室，觉心地恍然。遂下数，得一兑卦，为口，重兑，两口也，日：吕公至也。忙整案，设一纯阳真人位牌，敬待良久，仆报一道人在门首欲谒。雍忙出作礼，迎请上庭。真人中坐，将位案倒日：尔何知吾来。雍以前因实告，真人日：子既知吾来，必知吾往，只今吾往何处。雍茫然元答，再拜，进酒果，雍重礼求点化。真人日：适来便是吾一念动，子便知之，吾寂然，子茫然罔措。雍豁然有悟，再拜，真人止之日：子有何见便谢。雍曰．．一念未起，鬼神莫知，不由乎我，更由乎谁。真人日：此性理也，真空慧命则未在。雍再拜，三黑跪日：望师点化愚顽。真人日：孟子以直养浩然，云难言也，非难言，不得其人也。子平日德厚，多有阴惊，吾故来提子。适有悟性宗一边事，吾安忍不传子。然子性虽明了，奈累未消。再拜恳告再三，遂授口诀。拜谢，再进酒洪饮，抵暮，飘然而往。家庭异香，半月不散。自此后，尧夫少出屏事，养浩乐天，后工夫绵密，有诗云：冬至子之半，天心元改移。一阳方动处，万物未生时。玄酒味方淡，大音声正希。此言如不信，更请问庖牺。
　　神警陈公第三十五化
　　陈公执中建甲第，束都大会，亲朋合乐。陈尝奉道，和混有德。有蓝缕道士即洞宾也，陈公问日… 子何技能。日：我有仙乐一部，欲奏以侑燕席。腰问出一轴画，挂于柱上，绘仙女十二人，各执乐器。道士呼使如人，累累列于前，两女执幢磨以导，诸女奏药。皆玉肌花貌，丽态娇音。冠七宝冠，衣六铢衣，金坷玉佩，转动珊然。鼻上各有一粒黄玉如黍大，而体甚轻虚，终不类生人。乐音清彻云霄，曲调特异。三阕竟，陈日：此何名女子。道士曰：此六甲六丁玉女，人学道成，则身中三魂七魄五脏六腑诸神皆而为此，公亦愿学否。陈以为幻惑，颇不快。道士顾诸女可去矣，遂皆复上画轴。道士取轴张口吞之，索纸笔大书之日：曾经天上三千劫，又在人问五百年。腰下剑锋横紫电，炉中丹焰起苍姻。才骑白鹿过沧海，复跨青牛入洞天。小技等闲聊戏尔，元人知我是神仙。末题云：谷客书。即出，俄不见。陈谓谷客吕洞宾也，悔恨欲抉目，未几谢世。
　　探徐神翁第三十六化
　　海陵徐神翁得道，知人休咎，宾客满门。吕惠卿往谒之，适有道人踞上坐不起，颇以语侵惠卿。惠卿怫然不平，日：子何人斯。道人曰：吾与若同族之冑。道人布香炉灰於地，画灰作一词日：鼎裹坎离，壶中天地，满怀风月，一吸虚空。尘寰裹，何人识我，开口问。洪蒙云中，三弄笛。岳阳楼外，天远霞红。笑骑黄鹤，暂过海陵东。拂袖呵呵归去，銮和玉佩，风响乔松。君若要知吾踪迹，试与问仙翁。拍手大笑而去，不知所之。惠卿问徐，徐日：即洞宾也。惠卿方悟同族之说，追恨莫及。
　　再提惠卿第三十七化
　　元丰中，惠卿守单州天庆观。七月七日有异人过焉，书二诗于纸。一曰：四海孤游一野人，两壶霜雪足精神。坎离二物今收得，龙虎丹成运水银。一日：野人本是天台客，石桥南畔有旧宅。父子生来有两口，多好歌兮不好拍。惠卿婿余中解之，日：后篇第一句客者，宾也。第二句石桥者，洞也。第三句两口者，吕也。第四句歌者，昤也。吟此诗者，其洞宾也。
　　救滕中病第三十八化
　　元丰中，束京有道人称谷客，与布衣滕中同饮。将起，以药一丸遗滕。滕有癖，誓愿斋道求治，得遇真人赐药，服之即愈，别又二年，於扬州开明桥束隔水相遇，客坐水次招，滕取路跨桥柱而往。至则元所睹，始悟其洞宾也。怏怏佯狂，未几卒。
　　度陈宣德第三十九化
　　宣德即陈某，尝遇帝君，授以巨履神丹。可疾走，可不老。作二词，一日：葆炼中分，相火行持，外借方鞋，清虚爽彻御。原缺十六字。灵宝为胎，十方元极。至真来，恍惚芝饼羽盖。二曰．．一日清欢，何往十年。旧事重拈，细风斜日到江南，春满平湖潋艳。黄简手，题龙篆，绿舆前控鸾胶王。清真录，署仙衔，列职灵台书监。后宣德尸解而逝。
　　神光绘像第四十化
　　帝君游山阳神光观，丐笔自绘己像於三清殿北塘。眉目修整，状貌古怪，不类世传。上有北斗七大星君，相被发，秉珪立傍。作一符径丈余，书日：元佑二年作，如知吾下笔处，可与语道。人以疾刮符服之。往往良效。
　　灵石求斋第四十一化
　　杭州西湖南岸灵石寺，一日有四道人来乞斋。僧已停，午斋已过，拒而不接。一道人题六言诗一道：南坞数回泉石，西峰几迭姻云。登携孰以为倡，颜偶李甲萧耘。或解之日：首句寓吕字，次句寓洞字，三句寓宾字，四句是三人姓名，必吕公与三人偕也。其字倒书于橡问，削之不灭。
　　景德度僧第四十二化
　　束京景德寺峨崛院，有一蜀僧来住持，号峨媚道者。戒律甚严，至二十年不去方丈。一日有异人，青巾白袍。道者厚待之，昂然来与语，至半夜而去，期以明年今日后相见。侍童皆见之。明年次日午，道者索沐坐逝。至暮异人来，叹息不已，俄失所。次日但於堂侧壁问绝高处，望所书字，笔势飞动，如舞凤翔鸾。乃诗一章曰：落日斜西风，玲今夜故人。来不来教人，立尽梧桐影，小书云同省作，盖寓洞宾二字臧画也。
　　游大庾岭第四十三化
　　横浦大庾岭，有一富家子，慕道建庵，接云水士多年。一日众建黄录大醮方罢，忽有一蓝缕道人至求斋，众不知恤，或以凌辱。道人题一词于壁曰：暂游横浦，白鹤飞来谁同语。岭畔人家，曾见寒梅几度花。春来春去，人在落花流水处。花满前蹊，藏尽神仙人不知。末书云元心昌老来。字作三样笔势，题毕，竟入云堂，良久不出。边之已不见，徐视其字，深透壁后矣。始知昌字元心，乃吕公也，众共叹惋。．
　　度忠献公第四十四化
　　韩忠献公琦，晚年喜延方士。帝君鹑衣垢面求谒，韩意轻之，曰：汝何能。解曰：能墨。试令为之，即掘地坎没焉。韩不悦，帝君揉和坎中泥为墨，曰：成矣。遂去，公徐取墨视之，乃良金。上有吕字，破之，字彻肌理。韩追恨元已。后再遇得点化，精修三年。后尸解，充紫府真人。
　　访蒋晖作第四十五化
　　全州道士蒋晖，志行高卓。洞宾谒之，适蒋他出。帝君题诗于壁曰：醉舞高歌海上山，天瓢承露浴金丹。夜探鹤透秋空壁，万里西风一剑寒。后书：元上官主访蒋晖作。遂去，字彻壁。晖归大惊曰：宫字元上，此吕舫也。追之不复得矣。
　　赐药黄觉第四十六化
　　黄觉能诗，名宦未遂。一日送客束都门外，至则客已去，追不及。旅次，见一羽士，因携祖席酒般，呼羽士共享之。毕，羽士举杯摭水书吕字，且曰：明年江南见君。翩然而去。觉始悟其洞宾也。明年果调官江南，复见洞宾。与大钱七，其次十，又其次小钱三，日：数不可益也，吾以药数寸遗子，岁旦以酒磨服之，可一岁元患。觉如其言，至七十三岁药亦垂竭。作诗日：床头历日无，多子屈指今。年七十三，遂终。
　　度李太医第四十七化
　　束京李德成能医，崇道心慈，多救贫苦，有阴德。盛寒时遇一贫窘道士，衣单衣，元寒色。邀李入酒肆，自据主席，李怪之。店者日：交钱取酒。道士指店中三酒瓶日：中各有一升酒钱。店者始不信，试视之，果然，乃以三升酒与之。道士酌后饮，李止取一瓶，二瓶自竭。语李日：此小术耳，吾乃吕洞宾也。李惊喜，道士书一绝曰：九重天子寰中贵，五等诸侯问外尊。争似布衣元事客，不将性命属乾坤。李不悟，柢以药一粒遗李日：服此当享高寿。即别去。李服药发不白，齿不落，百七岁而卒。
　　尼寺留题第四十八化
　　束京安远门内有一尼寺，祖师在彼，欲度某人，绿浅不来。向束门之束壁作一诗，题其上，墨透三寸余，笔力道劲。诗日：青龙驻此少徘徊，夜静云闲尚未来。知是有绿人换骨，暂留真迹到天台。徊字止书其半，意在为洞宾也。
　　赐药马氏第四十九化
　　束京一岁民大病疟，帝君普化，皆拒之。有老姥马氏斋茶，子孙皆病。一日有道人来，老姥善待之，以子孙病为请。道人曰：竖旦待我。姥早起待道人，以绛纱裹药．’病发者执之自愈。一圆可愈百人，遇百人即不验矣。姥从之，子孙皆愈，遍疗及百人满，果不验。姥拆囊，已不见药，但有吕洞宾三字而已。
　　救孝子母第五十化
　　桐庐有通守沈志真，有母病发背，百方不酸。祈祷备至，孝忱所感，帝君夜往救之，曰：公至孝感天，命予来救拔，若迟一日，不复可疗。乃授以灵宝膏方，括篓五枚，取好乳香五块如枣大，二味各细研，以白砂蜜一斤，同煎成膏。每服三钱，温酒化下，大治发背诸恶疮肿漏。其母服之，立痊。通守绘洞宾像，朝夕敬事焉。
　　纯阳帝君神化妙通纪卷之四竟
　　纯阳帝君神化妙通纪卷之五
　　玄门苗善时校正编次诗象
　　斋大云僧第五十一化
　　帝君诡为回处士，游大云寺。随云堂会食月余，谓寺僧日：僧撰甚精，但少缅耳。遂去，旬日拥少许缅至，自庖设，数百僧皆饱足。僧智明请处士啜荼，举丁晋公诗日：花随僧筋破，云逐客瓯圆。处士日：句虽佳，未尽茶之理。乃书诗日：玉药一枪称绝品，僧家造法用工夫。兔毫碗浅香云白，蟋眼汤翻雪浪浮。断送睡魔离几席，增添清气爽肌肤。幽丛自乐幽岩畔，未肯移根入上都。僧献诗云：求真已得真，独有吕君身。＇．筐裹惟诗句，炉中皆药银。性灵淳似古，神黑暖如春。异日云桥路，如何得少亲。处士和日：三千里外无家客，七百年来云水么手身。行满蓬莱为别馆，道成瓦石化黄银。待宾磕裹常存酒，炼药炉中别有春。积德求师何患少，由来天地不私亲。复以丹一粒遗僧日：服此，可不死。遂别去，后僧亦仙去。
　　诱侯用晦第五十二化
　　帝君游江州庐山简寂观，临砌淬剑。道士侯用晦问之曰：先生何所用。日：地上一切不平事，尽皆去之。侯心异之，以酒果共饮，谓日：先生道貌清高，必非风尘中人。帝君日：且剧饮，元相穷诂。既醉，以筋点酒，书剑诗一首于壁上日：欲整锋错敢惮劳，凌晨开匣玉龙嗥。手中气岸冰三尺，石上精神蛇一条。奸血默随流水去，凶膏全逐旧痕销。削平浮世不平事，与尔相随上九霄。初若无字，既而墨迩集然，透出壁后。侯大惊，再因问剑法，日：有道剑，有法剑，道剑则元形，法剑则有卫。治之者，此俗眼所共见，第能除妖去祟耳。问日：今以道剑戮奸□ 人于稠众中，得不验俗乎。日：道剑则忠剑，惟斩自己邪妄耳。法剑，卫也，则不然。以神为母，以黑为子，神存则黑存，神去则黑散。但珍其神，而宝其黑，以此戮不正，鬼神之类也。侯日：真仙之言也，愿问姓氏。日：吾，吕岩也。言讫，因掷于空中，随之而去，良久不见。侯乃恨恨而已。
　　游戏虹桥第五十三化
　　苏州垂虹桥，一日有蓝缕道人至，擭酒于桥亭上，悠然独酌，啸咏终日，神气飘然。众计其所饮，自旦及哺，已非人量所及，亦元酒容。或询其姓氏，道人取佛前香炉灰烬，题一词于柱上：飞梁压水，虹影沉清。晓橘裹，鱼村半姻草。筹今来古往，物换人非。天地裹，惟有江山不老。雨巾风帽，四海谁知道，一剑横空几番到。玉龙嘶未断，月玲波寒归去也。紫极洞天谁锁，指云屏姻障是吾庐。任满地苍苔，年年不归。毕书：吾，洞宾也。众惊趁之，俄不见。
　　访孽炼师第五十四化
　　江州太平观薛道士有高志，帝君过之，赠诗日：落魄薛道士，年高无白须。云中闲外石，雪裹玲寻碑。夸我饮大酒，嫌人说小诗。不知甚么汉，一任辈流嗤。末小书云：回道人同三客谒薛炼师作。始知洞宾，并，寓其字。
　　诱南道士第五十五化
　　宿州符离县天庆观有育道士，少谈庄老，有奇趣。一日晨兴有卖药道士至，即洞宾也。仪状雄伟，往来弥月。帝君欲度之不契，临别题二绝句于扉上。作大篆，体势飞动，一曰：秋景萧条叶乱飞，庭松影裹坐移时。云遮鹤驾何方去，仙洞朝元失我期。二日：肘传丹篆千年卫，口诵黄庭内景经。鹤观古坛松影裹，悄元人迹户长肩。既去，人争剖之，以治病，良已。字入木寸余，墨迹不臧。
　　度侯行首第五十六化
　　兖州妓侯其姓者，家为邸舍客，帝君诡服求授绾，蚤出暮归，归大醉，逾月不偿一金。侯召啜茶，洞宾曰：吾见锺离先生，谓汝可与语道。侯不省，以酒饮之，帝君索饮不已，滋不悦。帝君伸臂示之，金钗隐然，解其一，令市酒。侯利其金，日：饮罢寝此乎。曰：可也。即登榻鼻够够，至夜分，侯迫榻，帝君以手拒之，叱侯亟去。迟明失帝君所之，视其背，则手所拒处吕字，彻肌肉。侯感悟日：此吕公也，得非宿世一念之差，遂至于此，公来度我乎。即断发布裘，寻洞宾。复遇授道，遂隐去，不知所终。
　　诱尚书第五十七化
　　尚书郎贾师雄藏古铁镜，尝欲淬磨，帝君称回客谒焉，初但言道，贾不悟。次日乞试其技，笋中取药少许，置镜上，辞去曰：候更取来。药迹已不见，但见所寓太平寺扉上题诗日：手内青蛇凌白日，洞中仙果艳长春。须知物外姻霞客，不是尘中磨镜人。
　　诱旷若谷第五十八化
　　青城山丈人观道士旷若谷，风骨清峻，戒行严洁。常以天心符水三光正黑，治疾良验。而得人钱帛，即以散施贫乏。帝君诡为宾法师上谒，留月余，所作符篆往往吹起皆为龙蛇，雾云飞去。治鬼召将必现其形，通人言语，足踏成雷，目激成电，呵黑成云，喷咳成雨。又善画不用笔墨，但含墨水喷纸帛上，自然成山川花木宫室禽兽人物之象，略加拂拭而已。卖画得钱，即市酒与若谷痛饮。若谷饮素无量，每为宾所困。一日若谷问曰：先生操行异常人，必自神仙中来，还可语吾道否。曰：子左足北斗七星缺其一，奚能成道耶，更一生可也。若谷惊日：宾公始圣人也，盖我左足下有黑子，作北斗七星状，而缺其一，未尝为人所知故也。复问寿几何，帝君倒书九十四字于壁，作两圆相围之，即别去。始悟两圆相乃吕字，而姓也。后若谷九十四岁卒，果符倒书之谶也。
　　诗象：先生元熙炼玄玄，感应随机法自然。若谷傲然轻问道，更生一世亦无绿。
　　度翟笔师第五十九化
　　绿江笔师翟某，喜接方士。帝君往谒之，翟馆于家，礼遇殊至。自是往来弥年，一日挈翟游江涤，嗜笔管为两片泛于波上，帝君履其一，引笔师效之。翟怖不敢前，帝君笑而济及岸，俄不见，翟始知其异人也。旬浃复来，自挈饮食食翟，皆臭腐矣。翟闭鼻谢弗食，帝君太息日：若不能恶食，吾以肉酱两瓶遗君。遂去不见，开视酱瓶，皆麸金也。两瓶者，非两大瓮之类也。
　　诗象：往来提警一年余，又是翟公德不孤。不上管舟嫌臭食，可怜元分赴仙都。
　　度黄莺妓第六十化
　　广陵妓黄莺有姿色，豪客填门，好济贫布施，日有吕秀才，即洞宾也托宿，黄以其蓝缕垢污拒之。秀才题二诗于屏，一日：模母西施共此身，可怜老少隔疏亲。他年鹤发鹦皮媪，今日玉颜花貌人。二日：花开花落两悲欢，花与人还共一般。花在枝头防客折，落来地上请谁看。题毕，俄不见，黄悟欲抉目。
　　诗象：幻化形骸假合身，责财好色丧真亲。行藏语默奚为主，谁悟中中的主人。又日：终朝卖笑与追欢，幸积阴功有几般。德感真仙来救拔，可怜福薄不相看。
　　游戏岳阳第六十一化
　　帝君游岳阳，诡名卖药。一粒千金，三日不售。乃登岳阳楼，自饵其药。忽空而立，众方骇悟，欲慕其药，帝君笑日：道在目前，蓬莱畦步。抚机不发，当面蹉过。乃吟诗日：朝游北海暮苍梧，袖裹青蛇胆气庞。三日岳阳人不识，朗吟飞过洞庭湖。
　　诗象：仙游翱若凤柄梧，隐显全忘精与赢。灵药度人人不识，德风吹此满江湖。
　　救赵监院第六十二化
　　监文思院赵应道，病疗几危，委顿泣别亲旧：吾死矣，夫合阖#2有之物皆舍得，独鹤发老亲与托，奈何。语未竟，俄有一道人□ 扣门，语赵日：病不难愈也。取纸二幅，各箔其中为二方窍，径可二尺许，以授赵日：俟夜一幅，灰之调乳香汤，涂之病上，留一幅以待后人。言讫，别去。赵贴药，自夕迨晓即愈。大惊喜，觅道人不复见矣。始悟两方窍，乃吕字也。
　　诗众：赵公敬母德充天，孝感慈尊两口仙。病愈求真真已遁，不明救后乃心传。
　　诱崔进士第六十三化
　　崔中举进士，道过巴陵，寓旅邸，歌《沁园春》乐章。帝君适意蒲溪，隐市井问，质其所歌，崔曰：束都新声也。日：吾和此词，不解书，吾唱之，子为吾书也。崔为书，其词曰：七返九还丹，在人先须炼己待时。正一阳初动，中宵漏永。温温铅鼎，光透帘帏。造化争驰，虎龙交媾，进火工夫牛斗危。曲江上见月华莹净，有个乌飞，当时饮刀圭。又谁信无中养就兄，辨水源清浊，木金问隔。不因师指，此事难知。道要玄微，天机探远，下手速修犹太迟。蓬莱路，仗三千功满，独步云归。崔问姓氏，曰：吾生江口，长山口，今为守谷客。翌日访太守言之，太守日：此吕洞宾也。亟令召之，叩其户，应声渐远。再呼不应，推户而入，闻无人矣。壁有诗日：腹内婴儿养已成，且居尘市暂娱情。无端措大刚摇舌，却入白云深处行。崔与太守叹恨元已，乃和词日：自己阳生正是中，虚静极，动时默，地雷微震。冲开玉户，天心朗彻。放下帘帏，真火冲融。灵泉复奏，不昧谷神何险危。自然妙若三川，龙跃九万鹏飞。中中二土成圭，意眷恋浓，如母护儿。这恍惚，真容不空不色，窈冥妙象。无识无知，命住丹圆，全真体道奋志精修，休自迟收功了，把三才全理一贯全归。
　　诗象：双圆性命大丹成，师悯仁贤喻道情。太守既明亲拜谒，祖师安肯绰然行。
　　成都施丹第六十四化
　　成都药市，日有道人垢面鹑衣，手持丹一粒，大呼于市：我是吕洞宾也，有能拜我者，以丹饵之。众皆以为狂，相聚戏笑，或加凌侮。道人不顾，如是往还市道上数回。迨夜，意无人拜之者，道人往坐五显灵观庙前火池上。儿童争以瓦砾掷之，道人笑白：世人欲见吾甚切，既见吾而又不识吾，亦命也。·夫乃自饵其丹，俄五色云周身，有顷不见，众共悔恨。
　　诗象．．一粒金丹度有绿，明明直示反生姻。世人薄福绿轻甚，观面真仙不悟玄。
　　诱陈澹然第六十五化
　　陈澹然，富而儒者也。性慕道，延云水士多年，竟元所遇。帝君诡为佣者，为治圃岁余，所作工役力倍常人。陈爱之，然止以佣者待之而已。一日陈与一道友讲《阴符经》，至天发杀机，龙蛇起陆，人发杀机，天地反覆，未晓杀机之旨。佣者从旁抗声日：生生者不生，死死者不死，已生而杀生，未死而学死，则长生矣。陈大惊曰：汝非佣者耶，谁教汝为此言。既而请之，则复谬悠，其辞不可解。道友曰：田野村夫，定於何处窃得此语耳，非实通晓也。居元何，忽辞陈曰：吾将远行，明年五月五日复来也。既去寂然，陈有乡人客于巴陵，遇之日：为寄语陈公，我洞宾也。始可授道，徐察之，则不然，吾不复来矣。言讫，走入吕仙亭前竹林中不见。明年端午日午时，陈暴卒。
　　诗象：慕道参师即有年，真仙临降了元绿？明言生杀元生妙，何故澹然空澹然。
　　诱太守奕第六十六化
　　武昌太守伴，一日对弈。有一道人不通姓名，直前日：吾能也。守试与弈，才下仅八子，即曰；太守负。守日：汝子未盈局，安知吾负，道人日：吾子以分途据要津也，是以知之。已而果然，如是数局，守皆负。道人俄拂袖不见，守令人遍城寻之。闻在郡治前吹笛，才至郡治前，则闻笛声在束门，至东门则闻在西门，至西门则闻在南门，至南门则闻在北门，至北门则闻在黄鹤楼前。道人走往石亭中不见，但见亭中有诗日：黄鹤楼前吹笛时，白苹红梦映江湄。衷情欲说元人会，惟有清风明月知。末小书一吕字。
　　诗象：棋言胜负露机时，皎月当空照水湄。空自随声四门乱，局中一着不能知。
　　度七子第六十七化
　　刀镊工陈七子，夫妇坐茶肆梳剃。一日有道人，担一白金，求剃须发。才剃即生，既生随剃。如是自旦迨暮，夫‘妇手几脱腕。知其为异人也，问日：幸教某道可乎。道火曰：吾翌旦至。陈早起待之，不至，累月寂然。陈弃业，浪边云水求之，数十年竟元所遇。意稍懈，思归去家，才五里许，忽见道人自山中出，日：吾吕公也，子精忱如此，何患不成道乎。乃授以丹诀，并与诗曰；携手三清玉帝乡，宿生绿契不寻常。与君一转金刀手，削去满头无限霜。自此七子精修，成证后与师偕往。
　　诗象：十载灰心返故乡，真仙怜悯．语真常。三冬冻地生红焰，六月炎天降雪霜。
　　武昌货墨第六十八化
　　帝君游武昌城，诡为货墨客。墨二质仅寸余，而价钱三千，连日不售，众皆笑侮，有鼓刀王某日：墨小而价高，得元有意耶。自以钱三千求一笋，且与客饮醉归。昏睡午夜，俄有叩门者，乃客以钱还，辞去。比视墨，紫金一质，上有吕字。遍寻客，以不复见。
　　诗象．．一墨三千意甚深，数朝元一是知音。鼓刀王丈虽高见，只得金兮不得心。
　　秽梳高价第六十九化
　　帝君游武昌天心桥，斋敝秽木梳。索价千钱，连月不售。俄有老媪行乞，年八十余，龙锺偃楼，秃发如霜。帝君谓日：世人徇目前袭，常见吾高价货敝秽物，岂元意。而千万人中，咸元起卓之见，尚可与进道耶。乃以梳与媪理发，随梳随长，翼黑委地，形容变少。众始神，争以钱求梳。帝君笑曰：见之不识，识之不见。乃投梳桥下，化为苍龙飞去。帝君与媪不见。
　　诗象：秽梳诱俗价千钱，连月元人达此绿。万发梳通人始爱，化龙倏尔上云天。
　　醉冲节仪第七十化
　　帝君游巴陵市，太守陈甫出，犯节前驱执。太守置诸狱，令书款目，迨哺元一辞，吏趣之，洞宾日：须我醉醒。吏云：汝不能忧罪，尚以酒为解耶。言未竟，俄失之。但遗幅纸日：暂别蓬莱海上游，偶逢太守问踪由。身居北斗魁呈下，剑挂南箕月角头。道我醉时真是醉，不知愁是怎生愁。相逢何事不相认，却驾白云归去休。太守曰：此吕公也。夙兴焚香谢过。一日方锁水盆中见焉，亟召画史图之，与滕子京绝类也。
　　诗象：和光混世乐天游，不自由时也自由。火息灵官冲妙缴，水潜慧海彻源头。壶中自有全真乐，心上都元半点愁。太守遇真如感悟，好当勇退死心休。
　　度施肩吾第七十一化
　　施肩吾，字希圣，唐亦有肩吾柳真子，如此两铁拐三马自然。谧浦人。少业习佛，博经史，攻词章。而学道隐居豫章西山，遇帝君教以五行颠倒之法，三田反覆之义。或以《 锺吕传道集会真记》 皆施所编也。道成之日作诗曰：重重道黑结成神，玉阙金堂逐日新。若记西山学道者，连余即是十三人。
　　诗象：传道集奇怪乱神，西山记革德惟新。二书果是先生谈，诳误合浮多少人。
　　度刘跛仙第七十二化
　　长沙刘跛仙，遇帝君於君山，得灵龟息黑之法。功成归隐岳麓，号潇湘子。常侍帝君，往来黄洞，并数游城下。有诗日：南山七十二，独爱洞中墟。　　　　　　　　　　　　　　　　　　　　　　　　　　　　　　．后有郑愚者，遇跛仙于清泰门外，相与仙去。
　　诗象：跛仙刘子行功深，诚感仙师点化心。息熙灵龟绵密密，形神圆混振希音。
　　度陈进士第七十三化
　　陈非，闽中进士。自罗浮来游南岳，俄遇帝君，陪连旬日。陈熏礼问道，帝君日：喜怒哀乐未发之谓中，汝以何为中。陈默然书一○ ，帝君日：此性理也。何谓天命，陈再拜，帝君默授之。遂得道，后谒宜春李观，言洞宾度老树仙本末。今隐南岳永康军。
　　诗象：冰释科名罢论书，顿忘者也与之乎。虚中至道明天命，一点灵真体太虚。
　　诱太公第七十四化
　　倪某新开酒楼，有一道人至索饮。自旦及暮饮佳酝，已及石余。众怪，相聚以观。倪索酒金，道人瞪目不语，颓然醉倒。倪坐守之，曙鼓动道人，忽起援笔，题诗于壁日．□ 鲸吸鳖吞数百杯，玉山谁起复谁颓，醒时两袖天风玲，一朵红云海上来。末书云：王山道人阳纯作。以土一块掷倪面，走出门，仰望东北，一朵红云飘然而来。抚掌大笑，俄不见。刮视其壁，墨彻数分。视土块，乃良金也。自是酒楼大售，始知阳纯乃纯阳也。
　　诗象：欲度倪公弄酒杯，直言谁起复谁颓。黄金掷面犹迷昧，安得回光见本来。
　　诱杨柳金第七十五化
　　徽宗时有道人，自称昌虚中。往来诸琳宫，动履怪异，饮酒元量。啖生鱼肉，至数十斤，引玲水数十斛。大雨雪平地六七尺余，自埋於雪中，旬日不出，雪霁复起。行于深潭水面，如履平地。及善草书，作枯藤游丝势，一举笔数千字络绎不断。人争携楮以请，然往往不与。时有妓阳柳金，束都．绝色也。道人往来其家警提，杨终不悟。又屡输金帛，然不与杨交接。杨一夕乘醉进之，道人日：吾先生，坎离配合身中，夫妇内交，圣胎已结，婴兄相生，岂复恋外色，内交之乐过於外之乐远甚。杨涛不悟，疑讶其语。时宰相张天觉、馆宾萧某与杨久狎，杨以告萧，而萧以告张。遽往即之，道人大呼疾走，径趁柄云庵云堂不出。良久排阖．寻之，则已不见，惟壁上有诗曰．．一吸鸾笙裂太清，绿衣童子步虚声。玉楼唤省千年梦，碧桃枝上金鹦呜。张日：昌字虚中，此吕公也。后庵遭火无孑遗，诗巍然独存，亦一异也。
　　诗众：不侵寒暑体轻清，数警娇娥离色声。身内阴阳提不悟，空教丹鹤九皋呜。
　　庐山放生第七十六化
　　崇宁问，有客航海，横风飘至一岛，有洞天见。金楼门牌上玉字曰：天仙院。一老人在门首，客作礼问曰：此何福地。老人日：此洞天也，此处隔凡绝世，人惟吕洞宾时来此游戏。其人问姓氏，日：吾即唐裴休也。客曰：有缺文到庐山。寻问前事彼处，人俱说近有一．道人，见酒肆家剖活鱼作绘，道人不忍，遂化其人放生。主家不从，日：吾令此鱼活耳。绘者不信，道人．以药一粒，捺入鱼腹中，随手跳跃。众人大惊，遂放之江，其鱼围圉洋洋，悠然而去。道人随不见，惟以沙滩上书回客二字。海客记前日在海洞时，与放鱼日同，本人遂舍家入道。
　　诗众：海客飘舟至洞天，铃然夙世有仙缘。回闻鱼死复开悟，何若洞天便拜仙。
　　警提刑第七十七化
　　帝君游江夏，诡为吕元圭，往来居民杨氏家，为人言祸福事，其验如神。就警提人悟道。一日忽辞去，日；恶人至矣，吾将避之。是日提刑点狱喻某行部至鄂首，觅吕公已不见，得其平日所与往还者岑文秀。诂其所得，岑曰：元有。喻励以声色，将罪之，岑答如故。喻命搜其家，得所遗岑长歌一首《 论丹诀事》，瑜省之日：此吕先生也，元圭者，析先生二字耳。恶人者，谓喻迫之云。
　　诗象：来往杨家劝诱人，就中欲警喻提刑。偶知喻老心多诈，拂袖归欤往玉京。
　　度姚道真第七十八化
　　合州姚道真，少为长年三老，操舟三峡。帝君使负药岌，往来荆襄凡周岁。俄洞宾游洞庭，坐水面招道真，道真股栗莫前，帝君以杖挟之，曰：分未应仙耶。既时举药十二丸大如粟，曰：岁星周则饵一丸，服毕不死，自此过龙则复，慎勿适清河。由是不食或寝旬日乃寤。炎天拥重裘，盛冬裸冰上。后至通川，有地名龙复镇、遂居之。忠不宁四年，郡人何适病狂，力致道真。适所居有水名清河，道真忘帝君言，不觉三涉之。适往迎致，仪仗颇侈。太守史某见之，以为妖械，道真与适下狱，道真日：吾忘真人言，宜抵此尚何悔焉。面覆于地，七日尸解。
　　诗象：侍师复复整三周，磨炼尘几尚未休。一死顿忘前一步，仙师叉引赴瀛洲。
　　题诗天庆第七十九化
　　帝君游秦州天庆观，时道流悉赴邻郡醮席，独一小童在。帝君求笔欲书，童辞以观新修，师戒勿污壁。乃曰：但烦贮火殿炉，欲礼三清。既往，见殿后池水清沘，以瓜皮画壁曰：石池清水是吾心，浸彼桃花倒影沉。一到邦山空阙内，清闲尘累七弦琴。末题云：回后养书。壁绝高，非手所能。及众叹异，始悟回为吕，而后养者先生反对也。
　　诗象：寂朗虚空即道心，元情日月自升沉。清堂谁是知音者，空鼓元弦一操琴。
　　度张珍奴第八十化
　　昊兴妓张珍奴，性淡素。虽落风尘，每夕沐浴更衣，灶香告天，求脱去甚切。宣和中有一士人访之，珍奴见其风神秀异，殊敬待之。置酒，尽欢而去。明日又至，如是往来几月余，终不及乱。张讶而问之日：荷君眷顾甚久，独不少留一宿，罄枕席之娱，岂下妾猥陋，不足奉君子耶。士人日：不然，人之相得，但贵心相知耳，何必是哉。他日酒半，问珍奴日：汝平日更何所为。日：失身於此，又将何为，但每夕告，祈愿了此债耳。士人日：然则何不学道。日：迫於口体，何暇及此，且何从得师乎。士人日：吾为汝师可乎。曰：果尔则幸矣。即起整衣，灶香拜之。既去，浃旬不至。张方独处，偶自书曰：逢师许多时，不说些儿个，及至如今，闷损我。援笔未置问，士人忽来，见所书，笑曰：何为者。张匿之，士人曰：示我何妨。乃示之，士人续其后，日：别元巧妙，与你方儿一个，子后午前定息坐，夹脊双关，昆仑过怠时，省气力，思量我。张珍奴大喜，再拜敬谢。自是神气豁然，若有开悟。亦密有所传，张不以告人，然未知其谁何也。累月告别，张设宴饯之，临歧出文字一封，日：我去后开阅之。及开封，乃《步蟾宫》 乐章一首，日：坎离坤兑分子午，须认取自家宗祖，地雷震动山头雨，要洗濯黄芽出土。捉得金精牢闭锢，辩甲庚要降龙虎。待他人问汝甚人传，但说道先生姓吕。张遂斋戒，谢宾朋，绘像事之，修其诀，逾年尸解而去。
　　词象和曰：阳复乾，纯阴垢午象帝先。是吾元祖一气，氤氲降甘雨。恍然大浮，黎土元极极。中诚密锢，玉龙蟠幽囚金虎。主人轻鼓没弦琴，全不属官商律吕。
　　纯阳帝君神化妙通纪卷之五竟
　　#1原文空缺。
　　#2「阖」字，原文不清，疑是。
　　纯阳帝君神化妙通纪卷之六
　　玄门苗善时校正编次诗象
　　度刘高尚第八十一化
　　刘高尚，天资纯厚，性赋温良。不喜贵荣，顿抛富产。捐情割爱，泯识超凡。不事王侯，高尚其志。弃儒从道，遁迹林泉。逍遥方外，先遇一仙人，谓日：辟内锭铰，碎瓮复完，喻修真亦如此。后遇帝君，语契遂问曰：道心惟微，可得见乎。答日：非耳目所及，惟精神默会。问允执厥中何谓中，答：七情未发处，六欲不生时，是甚么。又问云：何体式。帝君默然，端视於空中画一字。高尚拜云：万理归元，一性太虚，弟子已元疑矣。帝君日：慧命真空，子知之乎。高尚再拜请教，帝君密授口诀而往。后於渤海县安定镇筑室居园二十余年，修证圆成，道化大行。徽宗三诏，方至阙庭，惟以清静自然，元为辅化之旨奏之。上问修炼金丹之妙，答曰：陛下万机，此方外事不劳圣问。上默然喜敬，敕赐微妙处士号。后游罗浮山建立道场，又於秀州隐真道院显化，皆有碑记。作《还元篇》于世，常教门人曰：神凝黑聚，黑息丹成。心元妄念，意不外驰。死心榻地，不必外求。三处神化。
　　诗象：碎瓮锭铰喻漏，可修微中顿悟。七情元由元疑，性了慧命未周，得师密授快乐，天游中原园隐。游戏罗浮秀州，堂内副墨同俦。百千亿妙道化，皇州三诏谏帝。清净嘉猷功成，行满一剑瀛洲。
　　宫中剿祟第八十二化
　　政和中，宫禁有祟白昼现形，盗金宝奸妃嫔，独有上所居元患。自林灵素王文卿诸侍宸等治之，息而复作。上精斋虔梼，奏词九天。昼寝，见东门外有一道士，碧莲冠紫鹤氅，手执水晶如意。前揖上日：臣奉上帝敕来治祟。良久一金甲丈夫捉祟，劈而啖之且尽。上问丈夫何人，道士日：乃陛下所封崇宁真君关羽也。上勉劳之再四，复问张飞何在，羽曰：飞乃臣累劫弟兄，今已为陛下生于相州岳家，他日辅佐中兴，飞将有功焉。上问师何姓名，日：姓阳，四月十四日生。陛下性尚奇怪，多心不正，致使邪犯宫庭。当正心清静，治化天下，免将来奸盗侵乱。帝不省，遂隐去，意其为洞宾也。自是宫禁帖然。遂韶天下有洞宾香火处，皆正妙道神化之号。仍塑像于景灵宫，岁时奉祠焉。
　　诗象：天子天元熙，纯诚贵执中。诚中不欺昧，上下悉和通。奸佞潜踪进，阴邪绝影综。忠良全正化，妖怪没神通。清静阴阳泰，和平人物丰。兵戈咸偃息，天下乐仁风。
　　游戏罗浮第八十三化
　　帝君游罗浮朱明观，至小院中，值道士他出，独一小童在院。童揖帝君，先生少坐此，遂窃道士酒以献。帝君满饮，使童子尽其余，童子不饮。童所患左目内障，帝君以所余酒哦其目，忽开明，若素元患者。乃取笔画一山水于壁，山下作池三口。谓饮吾酒，则得仙矣。不饮，命也然亦高寿，言讫，飞入石壁隐去。及道士归，见所画山透壁内外，大惊曰：山下三口，乃昆字，非吕先生乎。后童果百五岁而终。
　　诗象：信步恍然游海岳，翻身忽尔到罗浮。豁开道眼除昏暗，山水隐名归太虚。
　　长沙警僧第八十四化
　　帝君游长沙，托为回道人。持小瓦罐乞钱，得钱无算，而钱常不满，人皆神之。一日坐市道上，言能以钱满吾罐者，当授以道。人争以钱投罐，不满。有僧推车钱，戏日：汝能容之否。道人日：唯。乃令推车入罐，优优然有声，俄不见。僧日：神仙耶，幻卫耶。道人口占诗日：非神亦非仙，非卫亦非幻。天地有终穷，桑田几迁变。身固非汝身，则亦何足恋。曷不从吾游，骑鲸腾汗漫。僧益惊疑，欲死之。道人曰：若惜此钱耶，吾今偿若。取片纸投罐，祝曰：速推车出。良久不出，道人日：非我自取不可。因跳入罐，寂然。僧击碎罐，上有片纸，题一诗日：寻真要识真，见真浑未悟。一笑再相逢，驱车束平路，僧怅然归，次束平，忽见道人曰：吾俟若，欠钱之念已偿，求道如此不可也。，僧方悔谢已，遂不及矣。
　　诗众：万法总非真，一身皆是幻。功名似水泡，世事犹云变。金玉岂常存，簪缨非久恋q 几僧尚爱财，苦海增弥漫。幻物迷且责，真宗昧不悟。不知明性天，只会用心路。
　　警娄道明第八十五化
　　梓潼娄道明，家富而善素女术。常蓄少女，选十分美丽丰肥元瘢痕者，常不喊十人之数。然好周急济贫，多有阴惊。神清体健，面若桃花。或经月不食，年九十七，止如五十许。人尤好夸诞大言，对客会饮，或言素女送果，或言彭祖容成辈遗书，自以为真神仙也。一日帝君诡为乞人登门，娄不识之，叱使去。帝君以两足於瓯石上，遽成两方窍，深可三寸。娄始异之，延置座右，曰：子非乞人也。出侍女歌《游仙歌》 ，命之酒，帝君口占《 望江南》 词醉之日：瑶池上，瑞雾蔼群仙，素练金童锵凤版，青衣女子啸鸾笙。身在大罗天，沉醉处，缥缈玉京山，唱彻步虚清燕罢，不知今夕是何年，海水又桑田。侍女进蜀栈请书，自纸尾倒书，彻纸首足不遗空隙。娄大惊，喜请问道要，曰：吾以口口相传矣。娄请益，复日：吾以口口相传矣。俄登门外大梧树杪不见。后数日，娄忽不快，吐膏液如银者，数斗而卒。口口相传之说，与夫石上两方窍，皆吕字之寓也。
　　词象：娄公秉熙壮实，赋性慈仁。惜乎心衍不正，如言送酒送果遗书，皆着邪魔境。然多有阴德，故祖师警救之。哀哉道明不明，清高士志，道体真仙，养浩虚中吹玉笛，凝神真乐吸琼笙。清净莹心，大离欲海，放倒我人山。玄素探阴魔畜道，娄公邪卫执为玄，休效损丹田。
　　青城鹤会第八十六化
　　绍兴末，帝君赴青城山鹤会，憩一卖饼家。人亦不识，醉吐馊缅盆中。主人不动心，但闻吐盆异香满室，人颇异之。洞宾浓墨，大书诗一章于门之大木上日：但患去针心，真铜水换金。鬓边元白发，驶马去难寻。后题：吕洞宾来四字。笔势道劲，光彩殊常，观者云集。或取刀削之，已深透木背，墨迹转鲜。时士人关云祥者见之，即会其像，乃一清瘦道人也。是后其家油饼大会。
　　诗众：青城鹤会度金针，吐出肝肠遍地金。肉眼几夫何不悟，曰云飘杳莫能寻。
　　度曹三香第八十七化
　　安丰县娼曹三香，染恶疾。为邸舍往来客，帝君诡为寒士托宿。仆以其蓝缕拒之，三香曰；吾既立此门尸，垢诤何择焉。遂延入，殊礼待之。居元何，曹疾作，神昤良苦。帝君以筋缄其股，曰：回心回心。时门外一皂角树久槁死，帝君投以药，翌日树即再生，枝叶蕃茂。曹始悟真为神仙，而两回心者吕也。即毁眼去粉黛，弃家远游，仍为吕真人祠奉祀焉。绍兴末，曹忽还乡，颜状秀异，人元识者。奈自言本末，复去不知所终。
　　诗众：人人皆可证为仙，才肯回心便有绿。为感三香善阴德，淤泥一举上青天。
　　宝轮现像第八十八化
　　绍兴中，县官胡真喜道术。建大斋于京城宝录宫，方士大集，用技能者。帝君诡姓氏寓焉，自赞其能异众。取药少许置诸掌，吹数过，俄红晕四溢成宝轮，相现洞宾两字。众大愕觅之不见矣。
　　诗象：天道能然匪技能，才云法衍眼昏．普。宝轮中显天真性，默得圆明证上乘。
　　药救傅道人第八十九化
　　江陵傅道人性纯善，平日敬事洞宾像甚切。乾道中正旦，独坐铺中，俄一客方巾布袍入，共语良久，起曰：吾有百钱，能随我酒肆中饮一杯乎。傅从之，自是旬日，一来或留饮，或与之饮。时目昏多泪，客教服生熟地黄，切焙，取川椒去枝，目及闭口者，微炒三物，等分。末之炼蜜为丸，空心米汤，服五十丸。傅如法服之，夜能视物。后忽见一真像，与客貌类，所遇洞宾像一石。
　　诗象：共饮时来已见心，豁开道性便圆明。傅公想你福绿浅，且救昏蒙肉眼睛
　　长溪觅斋第九十化
　　福州长溪县，老媪开饭肆，常斋僧道过往者。乾道中，有道人来化斋，老媪喜迎。待问姓名，不答。食毕，以火柴头书壁，作吕洞宾来四字；光艳奇伟。自此，饭店中人食众。太守闻之，骑马往观，则字已销没，元复余边。太守自叹而回，信神笔也。
　　诗众：闲戏长溪化一斋，饭婆善待问元来。壁书直指人明道，太守不知空自凯。
　　警赵兵马第九十一化
　　潭州兵马都监赵不问，淳熙九年，四月十四日作鹤会。一道人不知所从来，摄衣斋所，不与人揖，径入堂房内不见。但於几上得一幅纸，书绝句云：由这回相见不无绿，满院风光小洞天。一剑当空又飞去，洞庭惊起老龙眠。末书云：谷客书。
　　诗众：各职慈仁结道缘，仙真感得降人天。摄衣不揖真消息，悟得身眠神不眠。　
　　邵州索饮第九十二化
　　邵州城外有老媪开酒肆，每早晨供吕真人酒三杯，至诚切切。一日有吕道人索饮，偶元酒，媪以所余浊酒一升与之。道人问价，媪曰：每升钱二十。道人以指点酒，书二十字于门外一紫石，及铜钱二文，忽然隐去。徐视之，则字边与钱，下透石底几尺余。自是观者如堵，酒肆大售。老媪年九十坐化，后人因其居建康仙堂云。
　　诗象：清晨酌酒供真仙，酒礼虽轻意不轻。二十二文俄透石，化人心善乐长生。
　　救刘氏病第九十三化
　　越州贫民刘氏，一病跛艰于行，几二十年。每日灶香，梼天乞已此疾，虔诚备至。一日有道人，手梅铁瓢谒刘日：子疾易愈，可随我行。刘随之二里许，指地下日：此下深三尺余，有五色石。试掘之，果得石，大如弹丸，五色殊常。道人日：子可持归，暴露九日，细末以木瓜皮煎汤，服尽。即愈，可来城东驻云庵束廊第三间左壁再相会云。刘如其言，服尽果然轻便，若素元疾者。即往庵中左右壁，寻之元人，但有洞宾像擭铁瓢。
　　诗象：身贫病楚正心坚，诚祷高穹二十年。假像寓言慈悯救，脱然病愈步轻便。
　　觉章太守第九十四化
　　潭州益阳县楚兴寺束有来真堂，乾道中帝君曾游，题诗壁问，有布袍拂出，秋九月有章调敬爱不已。淳熙中，章绸守岳阳，命工整治洞宾塑像。夜洞宾称谢，且请日：子藏《五金丹三成法》书有年，可传扬后世，俾众见之大道，不为一人私也。既觉遂绣梓于郡斋，广其传焉。其三成法书自序日：岔幼习儒教，长好玄门。志慕清虚，心游云水。寻师访友，往来不惮於驱驰。切问近思，终始不生於懈息。阴阳升降，取法於二仪。性命根基，归元於一黑。元形元相，来时只一妇一夫。有姓有名，去后存三男三女。九重台畔，金童采得黄芽。十二楼前，玉女收成白雪。水中起火，当分八卦之才。阴内炼阳，自别九州之黑。三花和会，化火光直上昏衢。千日功成，胶鸾鹤元游海岛。天机深远，不敢轻言。道要玄微，难於直述。今以平日见功之法，尊师已验之符，集成口诀一十八道，密示后学。凡金丹小成七诀：天童不老一，聚火煮海二，匹配阴阳三，聚火还元四，散火炼形五，龙虎金丹六，周天火候七。金丹中成六诀：河车肘后一，肘后飞金精二，玉液还丹三，玉液炼形四，金液还丹五，金液炼形六。金丹大成五诀：集神朝元一，炼黑成形二，体同太虚三，出有入无四，形神超脱五。其书合三千言，每诀四句，每句四字。以明白之言，发杳冥元精先天至神。以此推之，与传道集灵宝毕法相去远矣。
　　诗象：顿渐三成非易难，高明虚己返心观。灵泉化质丹台莹，慧火炼形欲海乾。息念凝神全法像，炼精化黑驻童颜。形神俱妙超生灭，游泳先天不等闲。
　　纯阳帝君神化妙通纪卷之六竟
　　纯阳帝君神化妙通纪卷之七
　　玄门苗善时校正编次诗象
　　度开先僧第九十五化
　　庐山开先寺僧法珍，坐禅二十年，颇有戒行。一日入定坐，见一道人来谒，问日：师谓道惟坐可了乎。珍日：然。道人曰：佛戒贪慎痴娌杀，为甚方其坐时，自谓元此心矣。及其．遇境遇物不能自克。则此四种心纷飞莫御，道岂专在坐。因与珍历僧堂，见一僧方睡酣，谓珍曰：吾偕子少坐于此，试观此僧。良久，见睡僧顶门出一小赤蛇，长五寸余。绿床左足至地，过涕唾食之，复循溺器饮而去。乃出轩外，渡小沟，绕花台，若驻骯状。复渡，道人以一桶水倾漫小沟，以溢而退。道人当其来径，以小刃插地迎之，蛇见畏缩，寻侧径至床右足，循僧顶门而入。僧睡惊觉，问讯道人及珍，日：吾适一梦，与二子言之。初梦从左门出，二逢斋供甚精，食之，又逢美酒饮之。因渡门外小江，逢美女数十，恣观之。复渡一小江，水骤涨不能往。遂回逢一贼，欲见杀，走从捷径，至右门而入，遂觉。道人与珍大笑而去，谓彼足为门，以涕唾溺为供酝，以沟为江，以花木为美女，以刃为贼人，其梦寐幻妄如此。珍曰：蛇者，何。道人曰：此僧性毒多瞋，熏染变色，已成蛇相。他日瞑目，即生于蛇中矣，可不惧哉。吾吕公也，见子精忱可以学道，故来教子。僧遂礼敬求点化，后随之而往，而莫知所终。
　　诗象：珍僧德行异常人，我祖垂慈救出尘。道种昏蒙因爱欲，佛心迷昧为食屿。四端泯绝明元主，一性圆纯见本真。警策睡僧方了悟，同师天外乐长春。
　　游沈家园第九十六化
　　湖州沈惟心，慈善多阴德，其家园最胜。庆元中，有一客青布袍巾，径入游骯，形状颇异。守园者急白主人，寻伺已不复见，但於后亭壁上见一诗章曰：万里来游蜀道长，杖华闲骯百花庄。谁家鹦犬千家市，中有神仙一岛藏。乳燕呜鸠春自在，落花飞絮水微茫。主人了却明宁事，向此重开绿野堂。末云：向道人作。或谓向者，回字之转，必洞宾也。
　　诗象：诚信壶中日月长，水山景物隐仙庄。比如世上险中显，好向云根深处藏。厚实和同方士乐，虚华机点俗夫茫。沈园秀丽皆几景，何若京山白玉堂。
　　度杨太明第九十七化
　　南康杨太明，事亲孝，亲丧已庐墓三年，然后归。方庐时，七月七日，帝君来谒日：子八月有厄，服吾药则元腰问出一小壶，取药投太明，吞，已而背极上布袍，曰：能与我乎。太明唯唯，帝君纳诸壶中，太明滋惑，帝君笑日：吾何是哉，姑试子耳。复探诸壶还之。俄取杯水投之药，以手挠之，顷之药聚如弹丸，光彩夺目，谓太明曰：愿饵之乎。太明答曰：稍迟。帝君即自饵之，徐日：拟议即非也，子居此良苦，亦思所以给朝夕否，吾有以遗子。乃取土一块，嘘之成紫金。太明谓以利话我，却不受。帝君蹴金成石。太明曰：诸公皆有诗遗我，道人能之乎。帝君应声援秃笔，拂地三四，濡杯水大书其壁曰：杨君真确士，孝行洞穹壤。皇天怜其难，七夕遗追往。边巡药顽石，遗子另绩享。子既不我受，吾亦不知强。风埃难少留，愿子志勿爽。会当首鼠纪，青云看反掌。末书回客赠，即辞去。其字初若暗昧不可识，已而色渥如赭，入壁数分。至子年正月，真人来与之偕往焉。
　　诗象：明通道一源，迷昧中霄壤。天地惟降升，乌兔自来往，清虚世鲜明，富贵人争享。仙祖苦提撕，太明诚勉强。心空性眼明，息熙神清爽。不悟若隔山，了明如视掌。
　　度乔二郎第九十八化
　　京师乔公二郎，家富豪好礼，英勇码谦，和顺同人，仁慈利物。施棺木埋葬孤贫，设粥饮接济饿俘。常斋道敬真仙，是以得感祖师会遇。自相见以来，求钱物以济人，或索酒饮至大醉，乔欣然取与，并元怪吝。时以狂放语言逆触，如此往来一年有余，乔公并不动心。故祖师力救入道修真，临辞赠一长篇云：与君相见皇都裹，陶陶动便经年醉。醉中往往爱藏真，亦不为名并为利。劝君休恋浮华荣，直须奔走姻霞程。姻霞欲去如何去，先须肘后飞金晶。金晶飞到上宫裹，上宫下宫通光明。当时玉露涓涓生，奔到元海如雷声。从此夫妻相际会，欢娱踊跃情元外。水火都来两半问，卦复翻成地天泰。一浮一沉阳炼阴，阴尽方知此理深。到底根元是何物，分明只是水中金。乔公乔公急下手，莫逐乌飞兼兔走。如何修炼作真人，尘世浮生终不久。人道长生那得来，自古至今有有有。
　　象和：超出乾坤奚表裹，醺醺默默常如醉。和光混世了神功，弘道度人多美利。宠辱‘不惊谁显荣，逍遥游戏恣鹏程。万绿洒落清冰室，一点圆明莹水晶。静鼓瑶琴清浩熙，闲携玉尘震希声。枢机圆活风云会，拨转玄关元极外。清肃玄风万籁澄，冲融元黑阳和泰。坎内真阳离内阴，坎离既济密幽深。霎时妙合中官混，纯一乾阳体健金。击碎虚空不用手，没脚童儿善飞走。金童罔象拨玄珠，慧命寿同天地久。有人或问此天机，向道真元中妙有。
　　正君心非第九十九化
　　徽宗政和二年驾幸宝录宫，设供斋毕，上问道众：能有异术否，能化汞为银否。众元答，最下有一道人越次而出：化汞为银，犹有所因不足论，贫道专以．土为之。上骇异，即命为之。遂以泥和，作银锭入炉，用火缎之，须臾霞光四出，遂成真银。道人曰：尚欠光泽，容贫道归邸取药。既去，久不至。上令近侍催促宣召，已不知所向。上命开炉，取出得花银一锭，上有绝句
　　诗一首，若模铸成。其诗日：世上纷纷炼汞银，大都宜假不宜真。太平宰相张天觉，四海闲人吕洞宾。上及官道众骇愕，懊恨不识真仙。次日，上命再设斋醮谢。
　　诗众：吁嗟嗜利问烧银，邪见昏心丧本真。深警太平无宰相，蒙尘宜住作朝宾。
　　度黄先生一百化
　　帝君游梧桐山，见黄一中弃儒入道，笃志皈真，建庵接待四方云游道友，数年未尝少息。一日帝君求挂搭，黄见非常，每日敬待之。帝君亦逆意试其心，黄愈加诚谨，始得受密印。黄自此大洞彻明，临别告求法语，于是赠一长篇：吾有玄中极玄语，周游八极元处吐。云轿飘从到定阳，一见君子在玄浦。知君本是孤云客，拟话希夷生恍惚。元为大道本根源，要君亲见求真物。其中有一分三五，本自元名号丹母。寒泉历历黑绵绵，上透昆仑还紫府。浮沉升降入中宫，四象五行齐见土。驱青龙，擒白虎，起祥云，下甘露。铅凝真汞结丹砂，一派火轮真为主。既修真，须坚确，能转乾坤泛海岳。运行天地莫能知，变化鬼神应不觉。千朝炼就紫金身，乃致全真归返朴。黄秀才，黄秀才，既修真，须早早，人问万事何时了，贪名贪利爱金多，为他财色身衰老。我今劝子心悲切，君自思兮生猛裂。莫教大限到身来，又是随流入生灭。末书云：昌虚中留此片言，用表其意，他日相逢，必与汝诀。莫退初心，善养善养。后三年，黄偕隐去。
　　诗和象：假象强名留妙语，慈云法雨如龙吐。道风鼓舞肃灵台，宝镒圆明辉药浦。昌字虚中字谷客，无方神化恍兮惚。教人养性了真心，直指虚空忘幻物。精神魂魄意为五，五者为子中为母。虚中五熙朝一灵，一灵密混潜玄府。性天朗朗即浮黎，灵地肃清真净土。云从龙，风从虎，诚感合兮全体露。竖指舒拳是识神，扬眉瞬目非真主。造玄门，志诚确，我祖九年潜华岳。心元妄伪乃全真，性不偏邪惟正觉。一念虚寂复本然，机心泯没全纯朴。乐象先，须趁早，事休休，心了了。紫金阙内礼三清，白玉堂中侍九老。超万法，离一切，慧剑光寒心次烈。神凝空碧乐元生，性体玉虚常不灭。
　　度王祖师一百一化
　　《 重阳帝君本传》 ，王其姓，初名中孚，字允卿，咸阳大魏村人。母怀二十四月余，生而聪敏。及长，仪观魁伟，广颗巨目，髯须长美。志操清高，不拘小节，文武皆备。天春初，试武略，中举，易名世雄，字得威。好布施，利物济人，多有阴德。尝叹曰：孔子四十不惑，孟子四十不动心，吾年已过，犹碌碌世问，不亦愚乎。一日师饮于甘河镇酒肆中，忽有二人形质面貌一般，各披毡衫而坐笑视。师惊异之，二仙遂去，师亦随其后。至止处，便作礼恳告求点化，二人徐言：此子可教。遂以性点省，师顿然开悟。二仙再嘱云：此心明性着之妙，末后大事，待汝尘累冰释，业绿镕化，吾以汝师分付，师即海蟾，更名嘉，字智明。自此狂纵，人以为害风目之师，受之亦自以为名。详二仙，即两口吕仙也。
　　秘授重阳第一百二化
　　重阳帝君自廿河镇得点化之后，徉狂自乐，不以万事干心，遂断绿释累，去俗离尘一年有余。忽有二仙，青巾布袍，各悬二袋，倒插一扇。师瞥见，认是前披毡衫先生，便拜呼师父，相邀入酒馆中。酒阑，请问姓名，俱不答。后辞去，指海蟾刘仙舫，此汝师也。重阳敬礼，遂传密印真空慧命之旨，及授秘诀五篇，嘱日：汝熟了焚之，吾乃正阳师父之弟子纯阳子是也。遂拄杖与海蟾，乘风而登云汉矣。
　　警锺仲山第一百三化
　　长沙锺仲山，嘉定己巳自金陵罢官归。舟次巴陵南津哺时，俄睹一舟过焉。舟中一黄袄翕，风貌奇应，凝然伫立，熟视仲山良久。仲山窥其篷中元他物，惟船头有黑瓶罐十枚，篷前两青衣童子，参差立。仲山意其必径渡，既而仅行二丈许即回棹，而黄袄访已复端坐篷后矣。二舟相帮行约一二里，再熟视仲山良久，俄失船所在。仲山始谓为巨商，不与之语，至是恍然惊讶，知其为异人也。翌日往吕仙亭礼拜真像，果俨然衣黄衣，亦有两童衣青衣侍侧，其貌皆与昨日所见者肖也。仲山自恨凡目不识神仙，感叹元已。周星作水调歌头词，有更南津港再遇吕爷船之句。次年下世，仲山之孙景瞻尝出其祖所绘黄袄筑真示人，诚以清峻绝俗云。
　　游寒山寺第一百四化
　　帝君游寒山寺，在苏州问门外五里就歇。一夜风大作，本寺塔铃叮当聒耳，次日不止。早本寺长老待荼，问姓，日：姓吕。坐问，因言一夜风吹铎铃聒恼人，长老戏日：尔是吕先生，何不禁其铃休响。帝君笑，遂吹黑禁之，随果木响。僧惊讶仰观，遂隐去。长老方省真吕先生也。后僧取下旧铃换上新铃，至今亦不响。
　　仪真绘像第一百五化
　　真州天庆观先知观，常奉纯阳真君。一日发心核塑供养，胎骨木植，及泥作下，匠者失期不至。二忽一秀才投宿，知观正怒，秀才问其事，劝曰：小生善塑，休动心，来日小生结绿塑了。知观喜待，至夜已醉安歇。至来日，方丈请早斋，觅之已去。知观正嗟叹，两三道众来言，昨夜廊下祠堂内，谁塑一吕真人像。知观惊观之，果然其像，清奇神彩，收一足端坐。众皆喜庆，谢斋谢之。凡有析梼，元不感应。后三遭回禄，其像独存。见碑记事实于观。
　　度关真人第一百六化
　　四明关真人，本贫家女，自幼有出尘志。年十六，父母将许嫁，关不悦，走入深山不归。饥甚，拾橡栗而食。忽有一老翕，须眉垂地，眼碧有光，指关腹一画日：吾已与汝斩赤龙矣，自是可入道。关拜问道，翁密授玄旨，关谢日：然则般粮之累不息，道奚可代。老访日：此易耳。袖中出一橡子，大如弹丸，光彩绚烂，日：食此，即不饥。关食之，移时方尽，俄不见。既归，即不喜姻火，食惟啖果饮水，元复天癸，动履若神，父母不复强之嫁。淳佑中召至阙庭，谢后爱之，度为道士，锡号真人。当奉敕代太后降香至天师龙虎山坛所，一羽流见之，谓人日：肌肤纤间丽，眉目如刻画，宛然天女，神黑澹然，清雅非凡。关作《 女仙传》 七卷，自言遇老翁即洞宾真仙云。
　　丹度莫敌第一百七化
　　杨州老兵官莫敌，自解名籍。家居奉道多化人，积善消愆，常斋道友济贫苦。一日有道人遇之，问日：汝所学，何道耶。莫日：吾平生忏悔，杀人罪耳，安敢望道耶。吾束发从军，大小百战，杀千百人，今年七十三矣。老来颇以为恨，时见冤魂。道人日：死生一揆，罪福本空。心以为罪，则罪状自见。心以为无罪，则恶相皆无。冤家形影，皆自心生，非实有也。古人为太善大恶，极处一念，回机其力甚大。乃引莫临水次，果见百余人，血身淋漓来莫左右，莫惊泣哀求。道人一喝，其冤魂皆散去。遂以丹三粒与之，曰：服三粒则成天仙，二粒则成地仙，一粒则为地下主者。莫置丹掌上，一粒升空，一粒坠地，一粒则服之。道人日：分止此耳。莫拜问姓名，乃以指画空，作吕字，遽别去。莫自是绝姻火食，知人休咎。年百三岁，端坐而逝焉。
　　度张和尚第一百八化
　　衡山僧智玄，张其姓也。一日游衡山紫盖峰修真院，遇帝君共语，机锋敏绝契合。帝君日：华严经释迦佛与多宝佛入塔融会，紫金榻上不分左右，说何事。僧元答，遂作礼问，答日：此佛祖正法，眼藏真相，空实教外，心传之妙。二佛融会，性命双融也。不分左右，体一太虚也。汝执一边，以见性，为能了，何其偏乎。僧再拜，求点化。遂授密旨，僧日：不遇真师，几乎误此生。帝君点化首遂赠诗云：得道纯阳亡百秋，五湖四海任风流。此身已出三千界，】 日须游数十州。醉倒清风明月夜，踏翻红寥白苹洲。禅门袖子休相笑，我在华严最上头。僧谢，出门乘云而去。
　　纯阳帝君神化妙通纪卷之七竟
　　
