太华希夷志
　　经名：太华希夷志。元账辖编撰。二卷。底本出处：《正统道藏》洞真部记传类。
　　太华希夷志序
　　愚除晋宁河中府之幕职，密迩华山，稔闻希夷先生遗事，公务之暇，采古书所录，或谚语之谈，其高风峻节，信乎前宋一代之异人也，故作《太华希夷志》，以纪之。先生明易，深造玄妙之理，视人之祸福、物之休咎，其应有如曹龟。当五代之时，有拨乱济世之志，所学得皇王帝伯之道，闻宋太祖登极，知天下已定，遂入华山为道士，征召不至。及太宗即位，三宣至阙下，待以宾礼，，赐坐与语，所论事之凶吉，靡不征验，欲拜官，坚辞弗受。不久，放还山迹。虽方外之士，胳合中庸之道，其脱落尘世，泥滓轩冕，傲睨公侯，视万乘若僚友，恬退高隐，不尚势利，足抑奔竞之流，可追配巢由严陵之节，其崇名教，厚风俗，以助万一云。回顾吮瘫舐痔，奴颜婢膝，昏暮扣人之门户，骄人於白日者，犹酱瓶之酝鹦，奚足论哉．辖远居保郡，官除蒲川，为家贫不免二千里来之任。初，两任教官，连仕县职，馆阁名公巨儒，累举词翰之选，当路龃龉，不果用。仆耻於奔竞，故碌碌居州县之职，以代耕未能展平生读书之志，恒郁郁不遂。因阅古传记，感希夷先生之高节，编次成一书，俾新学之士激励其志，内有差讹，鄙俗传者之误，志其固陋，就撰以补缀之，以写高远之趣，庶几有取焉。延佑甲寅秋七月己未日，讷斋张辖序。
　　太华希夷志卷上
　　登仕郎河中府知事讷斋张辖纂集补撰
　　先生名搏，字图南，亳州贞源人。幼岁戏渴水，一作涡水一青衣媪抱置怀中，乳之曰：令汝更无嗜欲，聪悟过人。青衣媪者疑辰星之精及长，习举业。后唐长兴中，试进士，不第。隐居武当山九室岩，辟谷炼气，二十余年。或传夜静焚香读《易》，有五老人至，应眉皓发，容貌古怪，常来听诵，居日久，搏问之，老人对曰：吾侪即兹山日月池龙也，此问玄武据临之地，华山是先生栖隐之所也。异日，希夷默坐，五龙忽诣，令先生闭目，凌空驭风，终宵至华山，置坐於盘石之上，开目视之，不见五老人去向。或云睡法即龙教也。龙善睡，故云。多闭门不出，独坐至百余日不起。周世宗召至阙下，令於禁中肩户以试之，月余，始开，熟寝如故，始异之。因问以黄白之术，搏曰：陛下为天下君，当以苍生为念，岂宜留意於此乎？世宗不悦，放还山，赐号白云先生，令长史岁时存问。先生负经济才，初五代问自晋汉之际，每闻一朝革命，辄颦蹙数日，人有问者，瞪目不答。先生揽镜自照曰：非仙而即帝，其自任如此。宋太祖与赵普游长安，希夷逢之，笑而堕驴曰：真人亦在世矣。辄握太祖之手曰：可市饮乎？太祖曰：可。与赵学究同往。希夷睥睨普曰：也得，也得。相随入酒肆，普坐席左，搏怒，一手引之曰：紫微帝垣一小星，辄据上次，可乎？斥之，使居席右。已知帝王有征矣。后先生引恶少数百，入汴州中，路闻太祖登极，惊喜大笑，问其故，又大笑曰：自此定矣。诗曰：够够四十年来睡，不觉束方日已明。先生即入华山，隐居为道士，宋太祖累征不至。及太祖崩，太宗即位，至道元年四月十日，帝坐垂拱殿，时和岁稔，化理均平，闻先生之名久矣。厌纷华之世，喜清争之教，差殿束头供奉官陈宗颜为使，资昭书并御诗往华州华阴县华山云台观，宣陈图南先生至。四月十四日抵华阴县，县宰着作郎丁寿明迎接入县，时薄暮，止宿焉。来晓同天使四月望日，至云台观，与道士锺希晦相见，引导见先生，报曰：皇帝宣师父先生。盥手焚香，拜橙毕，听韶曰：朕自即位以来，克服八方，威临万国，遐迩悉归於皇化，华夷亦致於隆平。知卿抱道山中，洗心物外，养太素浩然之气，应上界少微之星，节配巢由，道遵黄老，怀经纶之长策，不谒王侯；蕴将相之奇才，未朝天子，卿不屈於万乘，身奚隐於三峰，乘风犹来，举朝称贺。御诗曰：华岳多闻说，知卿是姓陈。云问三岛客，物外一高人。丹鼎为活计，青山作近邻。朕思亲欲往，社稷去无因。先生听罢韶书并诗，对天使曰：贫道栖真物外，修炼山问，无意求．名，有心慕道，不愿仕也。待天使礼毕，未肯来朝，即答回表并诗云：伏念山野生居昊地，长自汉南，成童以习业儒林，壮岁而褊游洞府，性同猥乌，心若土灰，不晓仁义之浅深，安识行藏之去就。败荷作服，脱摔为冠，体有青毛，足无草履，有意慕羲轩之道，无心诵管乐之篇，《南华》、《道德》频看，黄阁玉堂绝念，数行紫诏，徒烦彩凤衔来，一片闲心，已被白云留住。苟临轩陛，贻笑圣明。诗曰：九重特降紫泥宣，才拙探居乐静绿。山色满庭供画障，松声万壑即琴弦。无心享禄登台鼎，有意求仙到洞天。轩冕浮荣绝念虑，三峰只乞睡千年。使见先生坚意不肯应召，得回表并诗，於四月二十四日至京师，进呈於紫宸殿。太宗读表与诗毕，知先生不来，甚弗悦，念念不已。即当年六月三日，帝坐垂拱殿，召殿束头供奉官张素真，资诏书再往宣先生。至六月八日到华山云台观，见山童拥筠篇而立，天使问曰：师父在否？山童日；师父於庵中熟睡正浓。使臣曰：何以得觉？山童曰：击头边金钟便觉。击之即悟，先生知天使至，忙起整道服，问使臣曰：何故复来？答曰：皇帝为陈宗颜宣先生弗至，甚为失望，特遗吾再来召。先生焚香礼毕，听读韶曰：朕伏惟先生白云隐士，碧洞高人，悟大道之玄门，达希夷之奥理。朕叹韶光甚速，迅景难留，忽暑往以寒催，渐颜衰而鬓改，虽达治世之略，未谙炼性之机，废寝忘餐，思贤若渴，暂离洞府，跨鸾鹤以飞来，仁立官闱，列簪缨以敬待。先生读罢韶书，答使臣曰：贫道山野之人，鹿豕同群，登高望远，临流漱齿，松君桂父，吾之友也，云峰霞岭，吾所游也，熟羡浮荣之富贵哉？请天使暂停轩辔，止歇山庵，作回表并诗，以谢殊渥。表云：伏念愚拙，深潜涧壑，误蒙天恩，臣无诸葛之奇才，君迈汉皇之厚德。臣山麋之性，野鹤之姿，冠簪独羡乎逍遥，轩冕离禁乎羁束，高外苍龙之岭，蝶梦悠扬；闲看玉井之莲，诗魂浩汤，餐姻霞於洞口，采薇蕨於林问，杖屦徜徉，身心懒散，炼炉中之丹药，远拟登仙，避世上之虚名，屡防嫁祸。赖遭逢乎尧舜，可疏放其巢由，幸尽余生，遐瞻圣代。诗二绝云：坐逢圣代即尧年，草泽愚人也被宣。自笑形骸元懒散，才疏安敢望朝天。调和四气凭烧药，修炼千方只要安。黄阁高官无意恋，闲居佳境胜为官。使臣得回表并诗，力不能强起。至六月十六日至京师，进呈文德殿下，太宗读罢表并诗，宣先生不至，龙颜大不乐。即当年六月二十九日，帝坐垂拱殿，宣内都知石宝问曰：百官中有谁言辨者。宝奏曰：有内藏库副使葛守中能言。太宗宣至，令守中为使，再宣希夷先生，宝韶书并御诗往云台观。七月七日到观，不见先生，有知观道人杨子遵言：先生恐皇帝再来，宣上玉泉观，遁逃坐静去了。使臣俾子遵前导，历□#1碗石径，至观所。报先生接诏，迎使焚香礼毕，听读韶曰：朕上承天命，下抚民心，兵消而四海咸宁，化行而八方无讪，位临有众，含哺鼓腹，以同歌道体无为，凿井耕田，以安业知大贤之生世。海晏河清，望君子以救时，风行草偃，身未离於岩壑，名满寰区，志恒想於蓬瀛，心游寥廓。朕素知轩后博施之德，实歉广成修养之方，地僻虽深，王泽所及，伊尹就征而适亳，孟轲随聘以至梁，命有相从，礼无多让。御诗曰：三度宣卿不赴朝，关河千里莫辞劳。凿山选玉终须得，点铁成金未见烧。紫袍绰绰宜披体，金印囊紫可挂腰。朕赖先生相辅佐，何忧万姓辍歌谣。先生读罢诏并诗，意懒赴征骋，言复辞谢。天使守中曰：宣命三次，先生不可固辞，岂不闻《鲁论》云：君命召，不俟驾行矣。诏旨岂宜抗拒？又《邹书》云：率土之滨，莫非王臣。不可辞也。仆虽不才，为先生赋诗一首，诗曰：华岳三峰客，幽居不记年。姻霞为活计，云水作家绿。种药茅亭畔，栽松涧壑边。暂离仙洞去，可应帝王宣。先生读罢其喜，随答诗曰：鹤氅翩翩即散仙，蒲输争忍利名牵。留连华岳伤心别，回顾云台望眼穿。涉世风波真险恶，忘机鸥乌自悠然。三峰才欲和衣倒，又被天书下日边。先生赋诗毕，与使者同行，留别山中麻衣道友诗一绝：华岳峰前两路分，数问茅屋一溪云。师言耳赎持知久，人是人非闻未闻。麻衣道者答诗曰：独坐茅庵迥出尘，亦无主钵日随身。逢人不话人问事，便是人问无事人。先生得诗，默喻其旨，相别讫，与天使不久至京师，於建隆观安歇。夜寝偶闻禁钟响，昤叹世诗二绝：千门万户锁重关，星斗排空静悄然。尘世是非方欲歇，六街禁鼓漏初传。银河斜转夜将阑，枕上人心算未闲。堪叹市鏖名利者，多应牵役梦魂问。先生睡至五更，闻晓钟响，复昤诗曰：玉漏将残月色沉，一声清响透寒音。能催野客思乡切，暗送离人起恨深。窗下惊开名利眼，枕前唤觉是非心。皇王帝溜皆经此，历代兴亡直至今。先生赋诗毕，盥漱巾栉，时已昧爽，令使臣先入内奏言：先生宣来见帝。帝急命宣至阙下，见於延英殿。先生服羽衣，戴华阳巾，草履垂绦，以宾礼见，赐坐。上赋诗问曰：知卿得道数余年，镇日常吞几粒丹。可讶鬓边无白发，还疑脸上有红颜。终宵寝向何方观，清晓斋登甚处坛。肯为眇躬传妙诀，寡人拟欲似卿闲。先生答诗曰：臣今得道几经年，每日常吞二气丹。仙酿饮时添漆鬓，蟠桃食后注童颜。夜深只宿云台观，晓起斋登法录坛。陛下问臣修养法，华山深处可清闲。太宗览先生所答诗，大悦。时上方欲征河束，先生谏止之，会军已兴，命先生寝於御园，兵还，果无功。睡百余日方起，帝惊异，加号恩礼特厚。太宗从容谓希夷曰：先兄太祖，功高德厚，宣先生弗至。寡从功卑德薄，烦先生降临丹陛。搏曰：先帝不须贫道来，陛下不免臣一遭耳。太宗又问曰：昔在尧舜之为天下，今可致否？对曰：尧舜土阶三尺，茅茨不剪，其迹似不可及。然能以清静为治，即今之尧舜也。上善之。太宗多延入宫中与语，谓宰相宋琪曰：陈搏独善其身，不干势利，真方外之士。遣中使送至中书，琪等问曰：先生得玄默修养之道，可以授人乎？曰：搏遁迹山野，无用於世，修炼之事不知，无所传授。然设使白日飞升，何益於治。圣上龙颜秀异，有天人之表，洞达古今治乱之旨，真有道仁圣之君，正是君臣合德，以治天下，勤行修炼，无以加此。琪等表上其言，上览甚喜。先生以鹤书赴陇，野服来廷，太宗喜其拔俗之标，待以不臣之礼，处之直馆，幽延西清，靡劳襄野之游，自契崆峒之问，八素九真之要诀，四觉七绿之妙门，故其造膝沃心之旨，莫得而闻也。太宗命先生相真宗，即寿王也。太宗八子，真宗第三，使左右引导至束官，王未起而回。帝问之，先生曰：王门厮养皆将相，王可知矣。所见乃张相耆、杨相崇勋、郭大尉承佑也。先生被召至阙下，闻有士大夫诣其所，止愿闻善言以自规。搏曰：得便宜事不可再去。优游之所勿久恋，得志之地勿再往。闻者以为至言。康节诗曰：珍重至人留好语，得便宜是落便宜。太宗暇日，与先生同登束角楼，闲观市肆，见楼下富人，日高才起洗漱，问左右：是谁之家？或奏曰：此束京豪富民耳。即吟诗曰：人人未起朕先起，朝来万事钻心里。可羡东京豪富民，睡至日高．犹未起。先生答诗曰：昨夜三更梦裹惊，一声钟响万人行。多应又是朝金阙，臣自无官睡到明。太宗见先生所答诗，大喜？来日早朝，上欲以为谏议大夫，先生坚辞不受。乃作《退官歌》并诗一绝。歌曰：道能，清，道能静，清静之中求正定。不贪不爱任浮生，不学愚迷多惶恪。时人笑臣不求官，官是人问一大病。官卑又被人管辖，官高亦有人趋佞。或经秦，或经郑，东来西去似绳蚓。直至百年不曾歇，算来争似臣清静。月为灯，水为镜，长柄葫芦作气命。出入虽无从者扶，左有金龟右鹤引。朝日醉，长不醒，每每又被天书请。时人见臣笔呵呵，臣自心中别有景。又诗曰：元气充餐草结衣，等闲无事下山稀。不侵织女耕夫利，犹自傍人说是非。太宗见先生坚意不肯就官禄，问先生有济世安民良策，留之可也。希夷曰：臣总角慕道，壮岁游山，处心澹泊，默悟玄风，济世良策，未暇知也。臣颇好睡，幸放还山可也。随赋《辞职叹世诗》一首云：南辰北斗夜频移，日出扶桑又落西。人世轻飘真野马，名场争扰似酝鹦。松篁郁郁冬犹秀，桃李纷纷春渐迷。识破邓邓尘世梦，白云深处可幽栖。太宗曰：寡人召卿来，方期阴阳燮理。朝纲整治，安国家，济人民。不意先生只说山中之乐，惟睡为念，信有说乎。先生曰：然。进《睡歌》一首云：臣爱睡，臣爱睡，不外毡，不盖被。片石枕头，蓑衣覆地，南北任眠，束西随睡。轰雷掣电泰山摧，万丈海水空裹坠。骊龙叫感鬼神惊，臣当怠时正鼾睡。闲想张良，闷思范蠡，说甚曹操，休言刘备。两三个君子，只争些小闲气。争似臣，向清风岭头，白云堆裹，展放眉头，解开肚皮，打一觉睡。更管甚红轮西坠。后又口号云：问君世上何事好，无过晓起睡当早。庵前乱草结成衣，饥餐松梧常令饱。因骯山石脚绊倒，不能起得睡到晓。时人尽道臣慈痴，臣自愍痴无烦恼。先生初在周显德中，人访其居，窥其户闻然，惟兽迹乌声而已。有樵於山麓者，见其遗骸尘翳，迫而视之，乃先生也，扪其心独暖，良久，气还而起曰：睡适酣矣，奚为扰我。州将罗彦威以闻。太宗知先生坚辞不仕，欲求还山。帝命百工，聚集货物於玉门前，歌呼喧闹以夸万民之富庶，约先生登骯，谓先生曰：京师丰盛若是，安忍弃寡人还山，不同治世乎？先生曰：乌兽栖於林麓，鱼鳖游于江湖，各有所乐耳。太宗指示人姻辏集处，问先生曰：见否？曰：见。帝曰：见甚？先生曰：见富者贪生，贫者竞命。太宗默然。须臾，下玉门还殿。请朝，先生入内，坚辞还山，帝恳求济世安民之术，先生不兔索纸笔书四字：远近轻重。帝不谕其意。先生解之曰：远者，远招贤士；近者，近去佞臣；轻者，轻赋万民；重者，重赏三军。帝听罢大悦。上知其不可留，即赐宴便殿，诏宰臣两禁赴宴赋诗，以宠其行。又诏华州刺史王祚时就存问，以凛其阙。由是，海内无贤不肖闻其风而慕之，其愿操几杖以师事之者不可胜数。将出京师，先生赋《辞朝诗》云：十年踪迹踏红尘，为忆青山入梦频。紫陌纵荣争及睡，朱门虽贵不如贫。愁闻剑戟扶危主，闷听笙歌聒醉人。携取旧书归旧隐，野花啼乌一般春。太宗为先生坚要还山，不能苦留，上赐龟鹤鞍马等物，余重物坚辞不受，惟荼药而已。令使臣以安车送先生至华山云台观，赐号希夷。诏曰：赐诏陈搏，一代高人，累朝通客，慕我隆平之化，来修观谒之仪，不有嘉名，何彰贞范。宜赐号希夷先生。先生临别，留诗一绝云：华山高处是吾宫，出即凌空跨晓风。台殿不将金锁闭，来时自有白云封。太平兴国初，太宗差天使持诗再召，先生辞谢不起。先生密陈天命，实在章圣，御诗曰：曾向前朝出白云，后来消息杳无闻。如今若肯随征诏，总把三峰乞与君。先生竟辞不至。帝令使臣赐二女与先生，以备执巾栉。先生却之，回诗曰：雪为肌体玉为腮，深谢君王送到来。处士不生巫峡梦，虚劳云雨下阳台。一说唐僖宗封为清虚处士，仍赐宫女三人以备洒扫，故赋诗云。太宗《赐希夷先生韶》：劲华山道士陈搏混迹寰中，栖心物外，养太素浩然之气，应少微处士之星。既不屈於王侯，但守志於林壑，乐我中和之化，庆予下武之期，而能远涉川途，暂来城阙，浃旬延遇，弘溢居多。白云莫驻於帝乡，好爵难摩於达士，昔唐尧之至圣，有巢由为外臣，朕虽寡薄，庶遵前事。或恐山中所阙，已令华州刺史王祚每事供须。乍返故山，履兹春序，缅怀高尚，当适所宜。故兹抚问，想宜知悉。春寒，汝比好否？遣书指不多及。《赐荼绢诏》曰：劝：朕居九五之尊，虽数年用兵，而一心利物。乃者，鸾旌南狩，江表来庭，款诚屡罄於军前，方物咸陈於阙下，既能效顺，遂命班师。以汝早弃尘寰，高居物外，自得逍遥之趣，不惊宠辱之心，镇彼嚣浮，有足嘉尚，俾均赐责，用奖隐沦，今赐汝云云。河潼气爽，莲岳地灵，摄道知方，谅多休祉，临轩翘瞩，寤思在怀，想宜知悉。夏热，汝比好否？遣书指不多及。赐汝细白绢三十匹，蜡面茶一十斤，研膏茶二十斤，鸦山荼二十斤，诏至可领也。先生尝立於庭问，见金人持剑呼曰：子道成矣，当有归成之地。盖秋为万物之所敛而归者也，吾其隐於西方乎？是时年已七十余，遂抵华山，得古云台观故基，辟刑榛而居之，以契归成之语。着《三峰寓言》五十首。时境内有虎食人，先生至其处，叱虎令去，自是虎不为害。雍熙中，先生因吟望仙掌，坐对瀑流，指隙地曰：此北极之旧地也，吾尝夜见神人，衣黑衣顶冠，掌中有朱书字，示吾，其文曰：此极开同紫微帝君之殿。先生因曰：开同者，因天地而生，故为北辰也。乃命弟子构之。侯璨、张观将举进士，以问先生。曰：侯张二生，今年登科不如来年。是年春省黜其名，明年中第，皆如其言。
　　太华希夷志卷上竟
　　#1『口』，底本不清，似『碌』。
　　太华希夷志卷下
　　登仕郎河中府知事讷斋张辖纂集补撰
　　初，张忠定公乖崖咏谒华山陈图南，欲同隐华山。希夷曰：他人即不可，如公者，吾当分一半相奉。然公有官职，未可议此，如失火家待公救，岂可不赴也？公别搏，搏以宣毫十枝、白云台墨一剂、蜀栈一角为赠，公谓搏曰：会得先生意驱咏入闹处去。曰：珍重、珍重。搏送公回，谓弟了曰：斯人无情於物，达则为公卿，不达为帅。乃赠诗一绝云；征昊入蜀是寻常，歌舞筵中救火忙。乞得金陵闲养老，也须忧恤鬓边苍。公始不谕其意，后更镇西蜀，驰驿过华阴，不暇与希夷相见。寄诗与先生曰：性愚不肯林泉住，刚欲清流拟置君。今日星驰剑南去，回头惭愧华山云。后公西蜀回，有诗云：世人大抵重官荣，见我东归夹道迎。应被华山高士笑，天真丧尽得浮名。公晚年有疮发於鬓，治久不差，遂自请金陵养老，以鬓疮卒。果如其言。钱文禧公若水，少谒希夷，求相邀入山斋地，炉畔见老僧拥坏瞑目，附火钱揖之，僧微开目而已。良久，希夷问曰：如何？僧摆头曰：无此等骨。后见希夷，曰…吾始见子神貌清粹，谓子可学神仙，而此僧言子无仙骨，但可作贵公卿耳。钱曰：其僧何人耶？希夷曰：麻衣道者。《闻见录》一说若水为举子时，见希夷於华山。希夷曰：明日当再来。若水如期往，见有一老僧与希夷拥地炉坐，僧熟视若水，久之不语，以火箸画灰，作做不得三字。徐曰：急流中涌退人也。若水辞去，希夷不复留。后若水登科，为枢密副使，年才四十致仕。希夷初谓若水有仙风道骨，意未决命。僧观之，做不得，故不复留。然急流中涌退去，神仙不远矣。僧麻衣道者也。华阳隐士李琪自言：唐开元中，郎官人罕有见者。关中逸人吕洞宾有剑术，虽数百里，顷刻辄至，世以为神仙。数至希夷斋馆，与之唱酬如交友。时人异之。此皆旧史之丈也。陈尧佐知华州，一日谒希夷先生，坐定与语。少顷，有一道士风姿英爽，目如点漆，真神仙中人也。径入坐次，希夷急避尊位，略话数语，皆方外之事。须臾，豹囊中取枣一枚与尧佐，却而不受，希夷起接啖之。不久辞去，送於观外。复会坐，尧佐曰：此何人？希夷曰：即洞宾也。尧佐悔愕不已。清源王世则等同诣先生，世则为仆隶，拜於阶下，先生笑而降阶曰：侮人者，自侮也。揖世则坐诸生之右，曰：将来君冠诸公。明年，世则果第一人及第。一日，先生自言：尝遇高士孙君仿、康皮处士，二人语余曰：武当山九室岩可以隐居。因往栖焉。许谏议仲宣罢成都牧，过其庐，先生曰：非久再当补外。寻迁给事中，尹河南。瑜年入觐，又遣人致书币以问休咎。谓门人贾德升曰：为我答书给事，此去更不出矣。未几果卒。郭沆者，少居华阴，尝宿观下，中夜先生呼令趣归，沆惮其远，不欲去。先生与之俱往，行一二里，有人号呼，以报母卒。沆始悟先生遗药，急去可救。既至，果卒，饵其药遂愈。斋中有大瓢挂壁上，有道士贾休复欲之，未敢言。希夷谓之曰：子来非有他意，盖欲吾瓢耳。命侍者取而与之。神放，字明逸，隐居终南豹林谷，闻先生之风，往见之。先生一日令洒扫庭除：有佳客至。明逸果至，作樵夫拜庭下，希夷挽之而上曰：君岂樵夫者，后当有显官，声名闻天下。明逸曰：放以道义来，官禄非所问也。希夷笑曰：人之贵贱，莫不有命。君骨相当耳。虽晦山林，恐不能安，异日自知之。后真宗朝召为司谏，帝担其手登龙图阁，论天下事，辞归山，拜谏议大夫，后改工部侍郎。又谓明逸曰：君不娶，可得中寿。明逸从之。至六十岁卒。先是希夷为明逸卜上世葬地於豹林谷下，不定穴既葬，希夷见之言：地固佳，安穴稍后，世世当出名将。明逸不娶无子，自其侄衡至今，为将帅有声。后希夷解化，明逸立碑叔希夷之学曰：皇王帝伯之道，云希夷先生有高识，尝诚某曰：子他日遭逢明主，不假取迹，动天阙名驰寰海。名者，古今之美器，造物者探忌之，天地问无完名，子名将起，必有物败，可戒之。放晚节侈饰过度，营产满丰、镐问，门人戚属亦估势强并，岁入益厚，遂丧清节。时王嗣宗守京兆，醉慢骂，条奏於朝，会赦方止。祥符八年一旦，山斋起服，聚诸生列饮，取平生文药悉焚之，酒数行而逝，亦奇男子。希夷先生好读《易》，以数学授穆修伯长，修授李之才挺之，挺之授康节邵尧夫，尧夫以象授神放，放授芦江许坚，坚授艺夸昌，一枝传於南方也。世但以为神仙卫善人伦风鉴而已，非知希夷先生也。先生忽谓弟子贾德升曰：今日有佳客至，当速见报。少顷，一人衣短褐青巾，扣门，贾未及报，其人忽尔而去。先生遽出追之一里余，遇老人衣鹿皮，因问曰：前去远否？老人曰：此神仙李八百也，动则八百里。又悟鹿衣者乃太清得道白鹿先生也，李即不及，而鹿衣者亦失所在。希夷先生曰：吾不久留此世矣。端拱初，语门人曰：吾来岁中元后，当游峨眉，使昼夜然烛於石室中。弟子等恭受文翰，虔奉约束，皆呜咽流涕。先生曰：无乱示情，以怛我化也。先生临卒，草奏疏，人莫见其言，遣弟子贾德升持所赐龟鹤并青综马，诣阙以进。上独览久之，以所献物复赐德升，仍加紫服，号曰悟真先生。希夷端拱初命德升曰：汝可於张超谷凿石为室。二年七月初室成，先生乃欣然策马，径造其谷，至盘石晓碗处，舍马而徒，攀藤引萝，暮抵其室，大笑数四，谓弟子曰：才岩太华，气清景秀，吾之所归乎。即书数百言为表，其略曰：大数有终，圣朝难恋，已於今月二十二日化形於莲华峰下，张超谷中。至期以烛，及夕命灭之，令弟子各休息。既曙，则以左手支颐而终，寿一百一十八岁。经七日，肢体犹温。有五色云蔽塞洞口，累日不散。后有中使至峨眉，有客入谒，衣冠甚伟，自称东明专相，多说华山事，后方悟华山陈先生，遽令召之，不知所往。自号扶摇子，其先生门弟子，并高人胜士同至者，咸录於后，以激励后学云。晦庵先生《通炉纲目》曰：周世宗召华山隐士陈搏诣阙，问以飞升黄白之术。对曰：陛下为天子，当以治天下为务，安用此乎？乃遣还山，诏州县长吏常存问之。胡氏曰：陈搏所蕴，非世宗所知也，飞升黄白之问，不亦陋乎。搏以治天下对，已发其端，世宗不能访以治道也。先生披刑榛筑室於上方。太平兴国中，太宗累赐诏资御诗，召搏赴阙，乃救有司增积隐庐，复给内府金钱经始，坛殿规模方备，今观是也。先生着《指玄篇》八十章，《入室还丹诗》五十首，又作《钓潭集》万余字，皆腼缕道妙，包括至真，其言简而理深，使观者有所自得。先生启沃上意，幽赞远图，太宗欲以为谏议大夫，先生恳辞，命遂不下。委化之年，盖百一十八岁。自谓先机逆数，知来识往，精微探妙，殆不可测。至诸奇说吆曜之事，则未尝为也。故先生之道，浩然莫得，而揭厉之者，无贤愚贵贱，莫不闻其风而悦之。先生没后，有弟子曾孙武尊师，因文正范公指教，得《入室还丹诗》於京师凝真院，得《三峰寓言》於太华李宁处士，得《指玄篇》於赤城张无梦，得《钓潭集》於张中庸进士，共三百篇余，乃纂先生传集并《养生要旨》及《李真人服饵法》。御赐诗曰：只向身边有大还，胎神月殿在秋天。三灵密象谁分别，尸质清虚本自然。又御赐篆明堂及飞白清静二字。真宗祀汾阴，驻跸华阴，再幸云台，阅先生遗像，伫立凝思久之，命除其观田租，召对道士武子华等赐紫服。张方平往来秦蜀，恭谒神御，既而瞻礼希夷，推神仙者之云：盖神本无方，道无不在。神也者妙万物而为言者也，惟神也，故不疾而速，不行而至，漠然与合，谓至人。由是后可以出死生而穷变化，至于一气返复之元本四象自然之体用指玄理精婉已成章彼九室下方，岂徒与麋鹿为群，木石为伍而已哉。先生紫胞绿络眉目伟异方瞳粹音九流百氏之学咸彻视洞观，先生之道，窈乎其深而不可穷，恍乎其变而不可测，固将乘云气，骑日月，以游乎四海之外，岂与吆奇怪尚诡谲以欺世取誉者同？年而语哉？神放以处士召见，拜谏官，真宗待以殊礼，名动海内，后请归终南山，恃恩骄倨甚。王嗣宗知长安，放至，通判以下群拜谒，放小倪垂手接之而已，嗣宗内不平，放召其侄出拜，嗣宗坐受之。放怒，嗣宗曰：曩者通判以下拜君，君扶之，此白丁耳，嗣宗状元及第，名位不轻，胡为不得坐受其拜。放曰：君以手搏得状元，何足道也。嗣宗怒，遂上疏，言放才识无以瑜人，专饰诈巧，盗虚名，陛下尊礼擢为显官，恐天下窃笑，益长浇伪之风。且陛下召魏野，野闭门避匿，而放阴结权贵，以自荐达。因扶值言放阴事数条。上虽两不问，待放之意寝衰。种放别业在终南山，后生徒学者甚众，性颇嗜酒，躬耕种林以自酿。所居有林泉之胜，殊为幽绝，真宗闻之，遣中使擭画工图之，开图召辅臣观焉，上叹赏之。其后甘棠魏野居有幽致，帝以遣人图之，故野有诗曰：穆修伯长汶阳人，后居蔡州师图南。修少豪爽，性褊少合，多游京洛问。人尝书其诗句于禁中壁问，真宗见之，深加叹赏，问侍臣曰：此为谁诗？或以穆修对。上曰：有文如是，公卿何不荐？丁晋公在侧曰：此人行不及言。由是上不复问。盖伯长与晋公有布衣旧，晋公顷赴夔漕，伯长犹未仕，相遇汉上，晋公意欲伯长先致其礼，伯长竟不一揖而去。晋公憾之，由是短於上前。后晋公贬朱崖，途道州，伯长诗曰：却讶有虞刑政失，四凶何事不移量。可见其不相善也。伯长祥符二年梁固榜登进士及第，调海州理橡，以作通判，遂为削籍，隶池州。其集中《秋浦会遇》诗自叔其详。后遇赦，署颖州文学参军，故当时呼之日穆参军。老益贫，家有唐本《韩》《柳》集，乃下丐於亲厚者，得金募工镂板，印数百帐，携入京师相国寺设肆斋之。伯长坐其傍，有儒生数辈至其肆，辄取阅。伯长夺取，怒视谓曰：先辈能读一篇，不失一字，当以一部为赠。自是经年不售。学者方从事声律，未知为古文，伯长首为之倡，其后尹源子渐。沬师鲁兄弟始从之学古文。又传其春秋学李之才，字挺之，青州人，惆傥不群，师事伯长，性严急，稍不如意，或至呵叱。挺之左右承顺，如事父兄，略无倦意。登科任孟州司户，挺之坦率，不事仪矩，时太守范忠献公以此颇不悦，挺之自若也。后忠献建节移镇延安，郡僚多送至境外，挺之但别於近郊，众或让之，挺之曰：异时送太守至如是，且情贵称礼，范公实不我知，而出疆远送非情，岂敢不情事范公。未几，忠献谪守安陆，过洛，三城故吏无一人往者，独挺之往省之，忠献始称叹，遂受知焉。邵尧夫子某云：挺之尝为共城令，属卫州。时先君康节居祖母丧，筑室苏门山百源之上，布衣疏食，三年，躬爨以养先祖。挺之闻先君好学苦志，自造其庐，问，先君曰：为科举进取之学耳。挺之曰：科举之外有义理之学，子知之乎？先君曰：未也，愿受教。挺之曰：义理之外有物理之学，子知之乎？先君曰：未也，愿受教。挺之曰：物理之外有性命之学，子知之乎？先君曰：未也，愿受教。於是先君传其学。挺之后终殿中丞签书泽州判官厅公事，泽人刘义叟晚出其门，受历法，以为名士。易学则惟先君得之也。康节少时自雄其才，慷慨有大志，既学力慕高远，谓先王之事为可必致。及其学益老德益邵，玩心高明，观於天地之运化，阴阳之消长，以达乎万物之变，然后颓然其顺，浩然其归，在洛三十年始至蓬草环堵，不蔽风雨，躬爨以养其父母。居之裕如，讲学於家，未尝强以语人，而就问者日众，乡里化之，远近尊之，士人之道洛者，有不之公府而必之先生之庐。先生德气粹然，与人言必依於仁义忠信，乐道人之善，而未尝及其恶，故贤者悦其德，不贤者服其化，所以厚风俗，成人材者，先生之功多矣。先生之学得之於李挺之，挺之得之於穆伯长，推其源流，远有端绪，而先生淳一不杂，汪洋浩大，其所自得者多矣。受命不起，以诗答乡人：平生不作皱眉事，天下应无切齿人。断送落花安用雨，装添旧物岂须春。幸逢尧舜为真主，且放巢由作外臣。六十病夫宜揣分，监司无用苦开陈。张师正年五十齿已疏摇，后十余年臣黉大载利若刀截尝得药方，叔曰：元亨在天圣中，登岳顶，至明星绾故基下，得断碑，髻鬃有古文，乃治口齿乌髭药方歌一首：猜牙皂角及生姜，西国升麻蜀地黄。木律旱莲槐角子，细辛荷蒂剪荷叶心子也要相当。青盐等分同烧毁，研细将来使最良。揩齿牢牙髭鬓黑，谁知世上有仙方。此希夷先生之方也。处士魏野，字仲先，陕州人也。、居于东郊架草堂，有水竹之胜，好弹琴作诗，清苦多闻於时，前后郡守皆所礼遇。上祀汾阴，过其庐，遥望魏野松下教鹤舞，真宗曰：寡人须到此中，使报之，将近，魏野搀琴引鹤脸垣而去，驾至山庵不遇，随书於门曰：朕与寇准同来。后使人召之，辞疾不至。野以诗赞寇公曰：从前辅相皆频出，独在中书十五秋。泰岳汾阴俱礼毕，这回好伴赤松游。公览之，喜形於色，以酒茗药物为答。《素编》云：先公遗札有公自写此诗数本，旦得诗感悟，以疾屡辞，改柄遂拜太尉、玉清昭应使。《王文正遗事》：魏野谓寇准曰：自古功名盖世，少有全者。因与诗曰：好去上天辞富贵，却来平地作神仙。公及贬，始悔不用野之言。《温公集言》：野之子名闲，亦不仕，皇佑中赐清逸处士号。出归田录
　　太华希夷志卷下竟
　　
