疑仙传
　　经名：疑仙传。三卷。题隐夫玉简撰。底本出处：《正统道藏》洞真邵记传类。
　　疑仙传卷上
　　隐夫玉简撰
　　夫神仙之事，自古有之。其闲混迹，固不可容易而测也。仆偶於朋友中录得此事，辄非润色，不敢便以神仙为名。今以诸传构成三巷，目之为《疑仙传》尔。
　　明皇时李元者，常游华山下，唯采诸药食之。性‘复好酒，山下人多以酒饮之。忽一日骑一白鹿，举手谓山下人曰：我今去游天台。有老父三人遮道，欲留之，乃问之曰：君方与山下之人相亲，又何遽别？元曰老父辈殊不知，相亲必离也。我今不敢背时而固离耳。老父曰：君方食华山之药，又游天台，何所食也？元曰：我在华山即食华山之药，在天台即食天台之药也。老、父知不可留，遂命之藉草，酌以浓酿，以叔slJ。元临歧而留药三丸与老父三人，谓曰：当速食之。乃上白鹿而去。一寻不知所之。后二老父即食其药，一老父不食之，经数月果死。其二老父后皆一百五十岁方卒。故人皆疑李元是仙矣。
　　蒲洲卖药群者，於蒲州手担一药囊卖药，不显其姓名，人皆呼为卖药访。人买药不得，则其疾必不愈。蒲州富人王谕者，性恬静，好善，复长於医卫。见此访卖药有异常流，因具脍炙命之，欲问焉。卖药翁既至谕家，不揖谕而反揖一苍头。谕以为山野性，不怪讶之。因酌一杯酒，自起献之，卖药翕大笑而接饮之。讫，乃谓谕曰： 君欲问我夫？便问，勿待多礼也。谕因问舫曰：沦不显姓名，何人也？翁曰：天覆地载之人也。既察天地之气为人，即姓人也，名人也，又何妄为姓名也？谕曰：搀一囊药而治众病，何药也？卖药舫曰：人之病一也，何众病也？人假气托体而生，气和即体和，和即无病。气不和即体不和，体不和即有病。病本唯一也，世人强名之，是不达也。我药一也，盖达人之病由一也，故但以一治之。谕曰：有买药不得者，何也？访曰：人之生实难，死实易。常救之即生，待病而救已难矣。复又病久方救，焉得生也。我每人买药不与之者，盖救之不及也。夫我之药者，人问之药也，生发於人间；而欲饵之长生久视，即不可不察也。知生死以治人之病，即亦有功矣。亦我自幼好饵药，固颇识药之性。药之性识，即可使，不识即必反害人。谕知其异，因复问曰：适者翁不揖我而揖苍头，何也？舫曰：苍头是我辈之人也。我见我辈，固不觉揖也。谕曰：今便以此苍头奉君为一弟子，可乎？翁曰：若能舍之与我，我亦与君一卷书。谕因授此书，令苍头随卖药。翁去，苍头
　　圻然而去，寻皆不知所在。谕读此书，大达医卫。后有一道人诣之，坚求此书一观，谕既与观之，道人与此书忽然俱灭。
　　张郁者，燕人也，客於京洛，多与京洛豪贵子弟游，狂歌醉舞近十载。忽因独步沿洛川，郁既睹是时也，风景恬和，花卉芬馥，幽乌翔集於乔木，佳鱼踊跃於长波。因高吟曰：浮生如梦能几何，浮生复更忧患多。无人与我长生卫，洛川春日且狂歌。吟才罢，忽举目见一翠喔临水，弦管清亮。郁惊叹曰：是何人之游春也？言未绝，有一女郎自喔中而出，缓步水滨，独昤独叹。郁性放荡，不可羁束，不觉径至女郎前问之曰：是何神仙之女，下阳台邪？来蓬瀛邪？独吟而又独叹邪？女郎骇然变色，良久乃敛容而言曰：儿自独昤独叹，何少年疏狂不拘之甚也，安得容易来问？郁曰：我天地间不羁之流也。少耽诗酒，适披丽质咏叹，固愿闻一言耳。女郎微笑，指翠喔而言曰：可同诣此也。郁因同至翠喔内。女郎乃命张绮席，复举弦管，与郁谈笑，共酌芳樽。及日之夕也，女郎曰：人世信短促邪。春未足，秋又来。才红颜，遽白发。设或知人世之不可居而好道之者，实可与言也。郁低头不对。女郎乃歌曰：彩云入帝乡，白鹤又徊翔。久留深不可，蓬岛路遐长。又歌曰：空爱长生卫，不是长生人。今日洛川别，可惜洞中春。俄与郁别，乘洛波而去。郁大惊，亦疑是水仙矣。
　　负琴生者，游长安数年，日在酒肆乞酒饮之。常负一琴，人不问即不语。人亦以为狂。或临水，或月下，即援琴抚弄，必赓切感人。李太白闻焉，就酒肆担手同出洞野，临水竹藉草，命之对饮。因请抚琴。生乃作一调弄，太白不觉怆然。生及谓太白曰：人问丝竹之音尽乐於人心，唯琴之音而伤人心。我本谓尔不伤心，不知尔亦伤心邪。足知尔放旷拔俗是身也，非心之放旷拔俗也。太白本疑是异人，复闻此语，乃拜而问之曰：丈者奚落魄之甚也？心落魄也，身落魄也？生曰：我心不落魄，身亦不落魄。但世人以此为落魄，故我有落魄之边。太白曰：丈者知世人恶此落魄，何不知而改之？生曰：我恶之即当改之，世人恶之我奚改邪？太白又曰：丈者负此琴，柢欲自抚之以为乐也？欲人乐之也？生曰：我此琴，古琴也，负之者，我自好古之音也，又孰欲人之乐也。我琴中之音雅而纯，直而哀，知音之者闻之即为乐，不知音者闻之但伤耳。亦犹君之为文也，轻浮若蝶舞花飘，艳冷如处子佳人，王孙公子以为丽词，达士即不以为文也。太白曰：我之文即轻浮艳冶不足观，我之风骨气盘岂不肯仙才邪？生曰：君骨凡肉异，非真仙也，止一贵人尔。复况体秽气卑，亦贵不久。但爱惜其身，无以虚名为累。言罢与太白同醉而回。明日太白复欲引之於酒肆共饮，不复见。后数日太白於长安南大树下见之，方圻喜，欲就问之，忽然而灭。
　　葛用者，常牵一黄犬游歧陇问。人或以酒饮之，即饮而不食。好与僧徒道流谈，每至夜即宿於郊野。道士王奉敬仰焉。忽谓奉曰：可共乘此犬一游也。奉曰：此犬可乘也？用曰：此犬能行也。因共乘之，此犬忽然跃身有如飞翕，顷刻之间出中华之外约余万里。至一山，峰峦奇秀，风景澄静，有殊人问也。俄共下犬，携手入一洞中，见奇树交阴，名花烂然，峻阁高台，多临绿水。俄又入一朱户，有三女子出迎之，韶玉丽质，实世希有，皆宛若旧识。既延之登一楼，俯翠栏，寨朱帘，设碧玉林，命以琼浆共酌，仍三女子杂坐。须臾之问，弹筝吹箫，尽去形边。及将日暮，皆已半醉。用乃谓奉曰：此三女子者，皆神仙之家也，偶会於此山。我知之，故与尔一诣。今既共惧饮，当复归。此若久留，不可不虑妨他女伴自游戏也。遂与奉俱出洞，其三女子亦送之於洞门。用顾谓女子日；明年今日再相见。既与女子别，复共乘犬回。至歧陇问，已三载矣。用又谓奉曰：我一东游耳，君当住此。言讫而不见。尔后不复至矣。
　　西川彭知微者，卓郑之流也，家累千金。唯生一女，自幼好道。尝白知微求读道书，仍欲奉道之教。知微不听。至年十六，忽有一童儿乘一白鹤飞入知微家，谓其女曰：我是道家人，闻尔好道，故来教尔。女惊喜见之，且又闻欲教焉。，乃密藏此童儿及白鹤。后数日一侍婢知其事，问女曰：何妖也，争可密藏？设或父知其事，得不以为私乎？女曰：但勿泄，我当速问道后遣之。因至深夜斋戒捧香，以礼童儿。童儿谓曰：尔好道之心不退，必当得道。女谓童覃曰：夫人学道必先读道书、授法录，我且处闺闱问，父不容，如何也？童儿曰：尔能以心好道，自然与好道之边不殊也。至於自古白日升清天者，又岂关读道书、授法录也？夫神仙之道本必在自然之神性，亦在自然之骨气，故昔西王母言汉武非仙骨而神慢也。女又问曰：处人之世，衣人之衣，食人之食，欲归神仙之道，不亦难也？童儿曰：不然。但能以心慕神仙之道，其心一，则已感动神仙也。既感动而必录之，录之者神仙录其名氏焉。知此则必潜有命，故有饵木却粒而得之者。苟修仙之倡深入空山，远离人寰，草为衣裳，日夜勤苦於焚修，而其心乍进而乍退不一焉，又虽饵术却粒，亦何望哉？女复礼而言曰：然如是当以何教我？童儿曰：尔之神性已达神仙也，尔之骨气又非凡俗也，尔今心若誓死而一，必不久升仙。童儿言讫，乃起辞曰：神仙之道尽在此言也，恭敬修之，我今却去。乃乘鹤飞去。其女谓侍婢曰：我达道也，当得道耳。寻绝滋味，去鲜华，常默然而坐，忽一日失之，不知所在。
　　刘简者，齐人也，家富而好道。每闻天下名山有神仙之迩，必自策杖以一游。至於山中之药，无不服饵。开元初游八公山观其异迩，忽逢一人自称虚无子，谓简曰：我亦好道之流也，偶此相遇，当与君游此，后别游一名山。简得其倡，深喜，乃曰：我好游神仙之山，不期逢君，边如是邪？虚无子乃谓简曰：自此东不远一名山，甚有神仙之边，去游乎？简因曰：愿随之一游。寻与简东行数日，但见山川，杳绝人述。及．至一．大山，息之於山下，虚无子谓简曰：已出尘世万余里也。今与君俱入此山，君至此山必知与人间之山有殊也，乃同前行，遽见一大桥，甚高峻，及登险之，见两边栏槛并饰以珠翠。俄至一宅，四面皆山峰如画，门上有牌，题之曰：虚无子宅。简夸然谓虚无子曰：何题吾子之名也？虚无子笑曰：但且入此宅。及同入其门，见楼阁台榭非世问所有。遽又引简临一流水阁内共坐。须臾有青衣童子数！人侍立，樽俎问唯珠果香酿而已。虚无子指水次一草谓简曰：只此草，食之已与人间诸山之药不同矣。简乃切求之。虚无子令侍童拨一小艇过其水，就水次取此草子以赐简。简因藏於怀中，起谓虚无子曰：吾子必此住，我当回。虚无子起别，谓简曰：君休游名山访神仙之边，但以此草子种之，．而以其苗食之，当得长生，不必须待作神仙也。虚无子仍曰：君其访来路以归，庶不迷俟。简乃依其言访旧路，得还其乡。乃以此草子临水种之，自采其苗服饵。后百余岁，发不白。一日忽与家人及乡党别而去，不知所之。
　　疑仙传卷上竟
　　疑仙传卷中
　　隐夫玉简撰
　　东方玄者，荆州人也，结一茅庐於南山下居之。与其妻范氏俱好道。忽因一道流过於山中，玄与妻俱请至茅庐中。玄乃削竹为脯，汲水为酒，以礼待道流。道流甚惊之。范氏又叱一竹杖为一大飞禽，乘之而飞，俄顷问复至，擭一暮局来，谓道流曰：我欲与玄对暮。道流大怪，因问曰：何处去取此暮局邪？范氏曰：我往南海边女伴家取此暮局来。道流曰：女伴何人也？范氏曰：此女伴亦有小卫，往往来与我戏。吾师能暂伺之，即当至矣。道流因又问玄曰：此皆何卫也？君与妻何得此事？玄曰：我昔偶娶得此范氏为妻，传我以其卫，即终不知此范氏始自何传之也。道流方与玄语，空中有丝竹之声，须夷见一女子容质佳丽，自空而下，笑谓范氏曰：何又招他俗流也。范氏曰：此道流过於山前，我偶命之，不似东方玄也。其女子曰：何未对甚也？玄乃曰：女伴但自去游戏，我且与此道流谈论。其女子即便於面前以手画地，变为一大池，周回皆长松翠竹限，其岸即芰荷芬郁，中有一画婀，其女子即自登之。范氏遽以一只屐投於池中，又变为一画蚵，各自游泳，仍自鼓棹而歌。其歌声清切，甚伤感人。道流乃泣下而叹曰：我学道来十五余年，游山访药，未尝敢息，终不遇人。岂知此女郎皆有此神仙之事邪？女子与范氏见之，俱出画蚵而登岸，似有不悦之色。相顾良久，其女子乃叱其池，其池与松竹芰荷及画蚵皆应声不见。便仍与范氏俱各乘一竹升空而去。玄笑谓道流曰：吾师且归，勿久住此。道流乃谢而去之。及来年，道流又过此，因访焉。山下人皆曰：东方玄已移家入远山也。
　　李阳者，蜀人也，学道十余年，志不退。尝於江边见一大龟白色如玉，异之，收养焉。后三载，此龟忽乘虚而去。七日复来，阳乃祝之曰：神仙之道玄之又玄，固不可钻仰也。余一自闻＝一清之景，览十洲之事，知尘世不可以依倚，已十余年，苦心於虔梼也，其如无髻髭之迩以坚我心。忽一日江边见尔龟，其色洁白如玉，本异之收养，何今日忽升空去，又复来？尔是仙家之龟也，当每去而复来。若不然，其永去勿复住。其龟遽又升空而去，经七日又复至。阳深疑是神仙变化，因引之徐行於江边游赏。忽有一老叟遽问阳曰：此龟我所失也，君何得？阳曰：我昔年於此水滨收得养之。老叟曰：此龟能乘虚空而游，又能入水底而不濡湿。人若乘之，可以游万里之外，入四海之内也。君既收养已久，我今与君．君当试乘之，但自访神仙，乘此即可周游八极矣。阳拜谢之，其老叟忽然不见。阳乃以一足试踏龟背，龟乃渐渐变身，大如一牛。阳因乘之。龟负阳走入江中，阳见水皆自分流，略不濡湿。乘之数日，或入水，或乘空，约行万里。阳惧，乃祝龟曰：尔当负我归。须臾之问，举目已见却复旧隐也。阳既知此龟有异，因乘虚西迈。又数日，至一山上，有琼林瑶树，仍见一玉池，闻山顶上有人歌声。阳不测其事，又祝龟而回。后又思仙境，因乘此龟东迈，倏忽问，至一大川，四望无际，中有山，山上有楼阁入云。阳又惧，不敢入水，而祝龟回。蜀人颇怪阳去而复来，有访之以问者，阳曰；我多在山中取药耳。人又问其龟者，阳曰：此龟长生之物也，我昔日在江边见之，收得以养，虽色奇，而别无它异。其问者又因至夜窃此龟去。阳乃远游，不知所之。
　　长安乐人郑文家生一女，生而能言，及年七岁，容貌端庄，而善於方响，其亲族皆呼为方响女。贵妃知之，因欲取焉。父母问之，方响女曰：我岂是官人邪？杨妃自与我同辈也，那得如此。其夜忽失之。父母哀悯，无以求寻。后三年复至家，父母惊问其由，谓父母曰：我暂到上清宫中，人言我父母悲号不止而忆念我，我故再来耳。父母因曰：尔若是仙家之人，何来我家为我女也？女曰：我上清方响妓女也，因窃观下界而罚我，必不久住此人间，父母当勿忆念。父母曰：尔仙家何乐？我人问亦有富贵之乐尔，奚不且住人问，以慰我心？女曰：人问忧恼多而又奚乐邪？我在上清，无俗事以累我也，无俗心以恼我也，侍立之外，即每乘云御气驾鸾凤嬉游天外，时酌琼浆，亦有时诣蓬岛，上天台，揖嫦娥於月官，戏织女於银河。人问何乐也？若以富贵为乐，殊不知富与贵但多事也。况才见生，俄见死邪？父母乃曰：当且住以慰我心，无优劣人问天上之事，且以生尔之父母为念。女谓父母曰：我若且住，必不得还上清之宫阙也。父母悲言之次，忽不见其女，不知所之。
　　管革者，赵人也，少好道，不事耕凿，多游赵魏之问。性不好谦恭而复辩患。忽因游，偶遇张果先生。先生招之日；来，管革。革谓张果曰：尔谁邪？张果曰：我张果先生也。革乃曰：张果何呼我也？果因谓曰：尔非不知人问之礼，人问帝王尚敬我也，尔奚不敬我也？革曰：我且非人问帝王，又焉能敬尔也？果因命之同游怛山，革从之。果乃令革闭目，革曰：闭目即可去游，不闭目即不可去游也？果曰：奈尔凡体邪。革曰：尔凡体尚可去，我又岂不能去？果掷所策之杖变一青牛，令革乘之。革既乘之，与果同入恒山。果因引革登绝顶，坐而问之曰：人问之嚣杂，尘中之苦恼，春秋之荣谢，少老之逼促，尔尽察之也，何久游赵魏，不远游四极？赵魏戎马之郊也，非道人宜游。若夫涤虑荡烦，欲先洁其形，赵魏之地不可。革对曰：尔何为出於赵魏之问也？唯道人也，不可随土地而化，我游赵魏之问，与游玉清、蓬瀛不殊矣。若其以他帝王而为尊，以我匹夫而为残，呼我之名氏，谈帝王之敬待，即朝在玉清、蓬瀛，夕届赵魏，亦俗之情生矣。我又奚远游？尔当远游以蝉蜕俗事，苟不远游，必死人问，必不能同我也。果笑而不对。革又曰：尔命我游恒山者，止欲一示我策杖为青牛邪？尔岂不知何物不可变化？物之变化不可奇，自人而化仙者，尚世世有之。遽起，不辞果而下绝顶，因便结草於山中居之。后不知其终，人或有见之於嵇山。
　　草衣儿者，自称鲁人也，美容仪，年可十四五，冬夏常披一草衣，故人号为草衣儿。於泗水边垂钓数年，人未尝见其得鱼，尤异之。或问曰：鱼可充食乎？对曰：我不食鱼，但钓之也。又或问其姓氏，即对曰：我自幼不识父，亦犹方朔也，故亦不能作一姓氏也。泗水边皆潜察其举止，草衣儿知之，逃往汉江滨，又垂钓江滨。人初以为渔者，及又不见获鱼，虽炎燠凛冽，但一草衣，数年不易，亦甚疑之。又有问之者，曰：尔何姓名也？为钓在江滨已数年，寒暄但一草衣，又不见得鱼，何也？草衣儿曰：我是草衣儿。曰：人呼我为草衣儿。来垂钓也，钓不必在鱼也。况我自得之，又焉知我不得也。，我既号为草衣兄，又安能更须姓名也。江滨人亦潜察之，草衣儿知之，又逃往渭水垂钓。水滨人见其容貌美，又唯披一草衣，深以为隐者。后见其不获鱼，乃疑之。又有问之者，曰：君何隐也？来渭水何也？欲继吕望之名邪？草衣儿对曰：我性好钓鱼，自幼便以垂钓为乐。尝亦钓於数水，皆不可钓，故来此水。人亦见我披草衣，呼我为草衣儿。吕望者，是他见纣不可谏，欲佐西伯，来此而待，非钓鱼也。方今明主有天下，无西伯可待，又何继吕望之名也？问者曰：尔不待西伯，待何人也？草衣儿曰：我待一片石耳。其人笑而不复问。后数日，有一片白石可长丈余，随渭水流至。草衣儿见之，听喜踊跃，谓水边人曰：我本不钓鱼，待钓此石也。数年间一身无所容，今日可容此身也。乃上此石，乘流而去，不知所之。
　　朱子真者，长安南山下有别墅焉。家甚富，松桧成阴，花竹杂植，小桥架流水，高阁齐岫云。子真常戴一葛巾，衣轻谷，手携一青竹杖，自遨自游，以绣衣女子数人随之。遇兴而便酌香酽独醉，人罕得见其面。长安有少年赵颖者，不羁之人也，既闻之，遂造谒焉。及叩其门，有一女仆出命之。子真见颖，问曰：君何人也，何远来此相访？颖曰：我爱歌喜酒之人也，每恨天地不容花卉长春，常恐平生有幽景不得一游，此外即虽贵列鼎锺，不关我心也。子真喜，乃延之於一小台共酌金昙。仍谓之曰：君子游狎之徒也，多游赏耳，今欲不用弦管，出一小妓共观之。乃令二侍女取一对木刻翕凤，饰之珠翠，宛若其生。仍有一女子金冠罗衣，便举声而歌，其凤即舞，故流风回雪之态未及。须央金冠女子歌罢，凤亦止舞。子真乃自歌，曰：人间几日变桑田，谁识神仙洞裹天。短促共知有殊异，且须惧醉在生前。颖闻之，不觉长叹。子真乃令侍女於玉壶中取一丸丹以赐颖，曰：服此且更游人问二百年。颖拜谢之一仍辞而回。及銮舆将幸蜀山下，忽失其子真家。颖服此药，果得二百余岁矣。
　　丁皇者，多游洛阳，自称嵩山隐人。发白如丝，而貌若桃华色。或问之曰：君应百岁也，何时隐嵩山？皇曰：我本秦始皇时儒士也，李斯劝始皇坑儒焚书以愚黔首，我即逃入嵩山，遇一老叟，谓我曰：可令尔长生。因授我一丸药，我吞之，至於今虽发白而容颜不变，故不记多少岁也。亦尝识汉武时束方朔也。方朔是仙家一小儿，性颠狂，仙家恶之，令出於人世。我曾拜王母，王母有是言，我故访方朔以问，方朔亦笑而不讳。我亦识刘晨、阮肇之辈。此皆俗人耳，偶然恨入他桃源洞，终亦有俗心，故不得仙也。尔后好仙者多白日升天，皆不复回。我亦本非神仙，故多不遇之人。或又问曰：君既得灵丹，何不为仙也？皇曰：我虽得长生之道，而且不得乘虚御气之道，固不能升仙也。皇每岁至春和，即必至洛阳城。如此数十年，人皆识焉。禄山将起兵，皇谓人曰：我又须逃胡，与儒异也。言讫而去，不复至。人皆疑是地仙耳。
　　疑仙传卷中竟
　　疑仙传卷下
　　隐夫玉简撰
　　姜澄者，不知何乡人也，常策一杖，杖头唯有一卷书。客长安近一年，每与轻薄之流游处，自称得道人。叶静先生知之，访而责曰：君何自称得道人？既不洁其身，涤其神，而又尘杂其游处焉，何哉？澄曰；我身无秽，又奚洁也？我神无挠，又奚涤也？不得道称之即非，得道，称之又何非也？叶静曰：何谓身无秽？何谓神无挠？何谓得道邪？澄曰：夫刻玉温润，自然也，虽与众石同处，故不秽。又何异我身也？济水澄清，本异也，虽与浊河共流，亦不挠。又何异我神也？大道也，固无欺诈。我既得道，言之即达大道也。叶静又曰：何谓达大道？澄曰：可道之道非常道也，常道即大道也。我若以贵者为贵，以富者为富，以贱者为贱，以贫者为贫，即非道也。我知天地间人自区别，殊不识道之本也。道之本而生一气，一气而生天地人及万物，今三才备，万物睹，其由道也。我达之，是以狎富贵不以为尊，处尘杂不以为卑，但兀然混同而在人问，此岂不谓达也？叶静笑曰：我以为君久在人问，不复能论道矣。君其出尘寰，尘寰不出，堕君之边。澄曰：我出尘寰，非待君之言，我已出之三百年也。叶静曰：君既出尘寰，何在尘寰也？澄曰：我暂来尘寰，非不出也。叶静揖而退，澄牵其衣而谓曰：君与今天子友也，而友为人主，君不教人主之道，而反以仙家之事诱之，必欲使不治人而好仙也，君之非。故不得以我之为非也。叶静复笑曰：休饰狂词。澄曰：君休信狂边，我当休饰狂词焉。言罢，俱笑而分手。后数日不知所在，人有见之乘鹤度关而去者。
　　沈敬，浙右人也，自幼学道。后游锺山，遇一老姥，谓之曰：尔骨秀神清，心复正，后十年当得道，但修炼之。仍与一块白石，教之曰：但以山泉煮此石，不停火，待软如药剂，即食之。若未软，不得停火。言讫而不见老姥。敬奇之，因於山中结茅而居，汲泉以煮此石，不停火十载，此石不软。敬乃不煮。忽一夜此老姥复来，谓敬曰：始教尔以山泉煮此石，今何不煮之？敬曰：我自奉教，十载煮此石，而不可食。老姥曰：此石非常石，不可得也。君既得之，何不虔诚息虑以煮，即不待十载而可食。若信之与疑交生於心，虽煮之十载，亦不可食也。敬曰：此石何石也？如非人问之石，自然有异，可食。既有异，又何必煮之，然后可食也？老姥曰：此石是琼树之实也，不知谁得，遗於此山，被人问深毒之风吹之，故坚硬。若以山泉虔诚煮之，即复软，软而食，即得道矣。敬乃拜谢之，遽又不见其老姥。敬遂斋戒，汲山泉以煮之，至明日，其石忽软，仍香馥满山。敬沐浴而尽食之，顿＇变童颜，髭发如漆，仍心清体轻。山中人皆怪焉。后数日不见所之。
　　萧寅，昊人也，仪貌环伟，常游天下之名山。自幼食松梧，仍饵生木，不交世人，性复孤孑。忽因游终南山，山中有一少女来问之曰：我亦学道之人也，今欲少问道中之事，君其为我一剖析焉。寅曰：奚问邪？少女曰：我闻之自古修道之辈，皆言去声色，而独彭祖述阴阳交接之事，何是何非邪？寅曰：我平生未尝接一女子言论，何逢女子此问也？少女曰：昔彭祖得道之人，犹容采女之问，今君何不容我一问邪？寅乃曰：昔黄帝令采女以问彭祖阴阳交会之道，彭祖之对亦不非也，盖知黄帝未能去声色，故因而对之，亦实非彭祖有九妻也。自古学道者，未有不云上士别床，中士别被，服药百裹，不如独外也。如此则岂独彭祖之一言可信也？夫神圣尚待至一而感，况神仙之道，未舍世欲而欲求也？少女曰：古之有全家升青天者，有与妻俱之仙者，又岂无世欲也？寅曰：此即是神仙之家降於世，而复归神仙也，非是百世修之而升天之仙也。少女曰：知其然也。我一女子，可修习而得道乎？寅曰：可。尔之身察阴之气而生，托阴之气而活，如自守阴之道而不犯阳，自然得其道也。少女谢而去之。寅遽出终南山，以入蜀山。山中人见其仪貌有异，多来问之。寅又恶之，而出以远游，终不知所在。
　　韩业者，常游天下，性好流水，每止於流水边。秦淮内有一鱼，约长三尺，其鳞五采，每浮於波上，见人即复没。业既来，水边人有谓之曰：此水中有一异鱼，君识之邪？业笑而谓曰：非鱼也。娇臾之间，此鱼浮出於波上，五色灿烂。其人复问曰：此既非鱼，何物也？业曰：此即是琴高之所乘白龙也。琴高以此龙来命友也。人又谓曰：琴高何人也？业曰：琴高者，神仙也。昔曾暂出於人世，或乘此龙於水中。琴高恐世人见龙惧，故变此龙为鱼，由是世人以为琴高控鱼也。我今见此识之。人又曰：知琴高命友者，何也？业曰：琴高好流水，又游於水，今既出此龙於波上，足知命友也。业乃入水於波中，抱得此鱼，便於岸上结草以覆之。至其夜，人复来观之，业与鱼俱不见焉。
　　吹笙女者，常游汉水边，容貌美丽，年约十七八，着碧衣，手常捧一笙。或凌晨、薄暮，即自吹之，声调感人。但维一小艇於汉水，人或就之，即遽入小艇而去。在汉水边数年，或去之经岁而返，或月余而复来。水边人呼为吹笙女。天宝初，王懿者，放荡之子也。自长安闻，专往访焉。及至水边，数日不睹，乃怅恨而叹曰：我於长安中闻有神仙之女吹笙於此水，故远来，欲一毡玉容，少听凤笙，不期水· 边寂寂，杳无人边，何今日不出蓬岛而暂来此邪？方欲尽兴而回，俄见此女独乘小艇吹笙自远而至。俄又出小艇游於水边，懿乃渐前进而言曰：神仙女数年此游，何待也？吹笙女回顾懿，微笑而言曰：待君也。懿因谓之曰：我常多忧患，不喜人问，欲游物外，又不知尔数年待我也。吹笙女曰：人问何足恋，少年乐未极，已老矣，老又有终，争如他仙家僻在蓬莱，处金银官阙之内，驾鹤乘鸾以自嬉游，息芝田，会瑶池，而又本不老，亦无终，何忧患之能关虑也？懿因戏之曰：尔能容我为一拥笙之奴乎7 吹笙女笑曰：君犹未省为老奴已多年也。吹笙女即命懿同入小艇去之。后经数日，吹笙女与懿复同来此水边游。水边人有见之者、懿谓人曰：寄语长安中少年，我今被吹笙女携挈而远游，不复游长安也。言讫，与吹笙女复共入小艇，吹笙而去。自后不复来，故不知所之也。
　　景仲者，郑人也，幼好道，但游诸山，以采药服之，未尝宁处。后过陕州，欲西访药焉。陕州有一老父问之曰：君何游也？仲曰：我平生好服饵神仙之药，常游名山以采药，今亦欲西访药也。老父曰：君不知神仙之药在十洲也一，非人问之山内有之· 也，奚访之？仲曰：老父自不知古昔有饵木、饵黄精而得道者。木与黄精，岂自十洲采得也？夫人间诸山之内，神仙之药无跟，但人自不识，复又不能一其志而服之。且十洲之地，争如中华也。中华在天地之中，有天地中正之气，故万物华而人不蛮夷。中华之人得道，世世有之，且不闻蛮夷世世有得道之人也。足以知十泛之事，是汉武之时人妄说也，又何信哉？我誓於中华诸山内采药饵之耳。遂西行访药，后二十年复束过陕州，仲已鬓发斑白，未获灵药。又有一老父问之，仲曰：我前西行过此，一老父问我采药之事，今复有老父欲问我邪？老父曰：前老父问尔之药，今老父欲问尔鬓发斑白，又何怪？仲曰：我自幼好道，为天地问人四十九年矣。访山寻药，力倦心疲，未能出人问，故鬓发斑白。老父又奚问邪？乃不顾而束行，入秦山，饵袂苓十余年，不出。一夜忽鬓发俱黑，又体轻殊常，因出山西行，不觉一日至陕州，乃复访二老父，寻皆偶之。一一老父俱笑曰：访药老人已复少也。仲方欲言，遽不见二老父。仲亦远游，不知所之也。
　　何宁者，西蜀富人之子也。少好道，弃家远访天台山，学道十余年，复来。家人问曰：学得道邪？何复来邪？宁曰：我自入天台山，方悟道，故不学而得之。家人曰：道可悟邪？宁曰：道不可学，我今知之。道止在悟、我今亦知之矣。道本在人之性也，人之性有道，即终得道。人之性无道，即终不得道。我性有道，固得之也。既复在家，唯食鲜果、饮酒焉。其后每至木叶落，塞鸦来，风悲日惨，即叹曰：人问须有此时以伤凄人也。乃策杖而去。．及其春至景和，红花绿叶，堆林积丛，即又复来。后因邻人有死者，闻哭之哀，以问家人。家人白之。宁遽起，於杖头取一药囊，出一丸丹，急使家人令纳在死者亡中。邻人死者得药，寻复苏。宁乃辞家人曰：我今复游天台，不来矣。尔各当自爱。又出囊中药，普与家人，谓之曰：且可百岁。既去，人有郊野见之，乘一虎去者。果不复还。得药者后皆及百岁焉。
　　姚基者，魏人也，性奢逸不拘。少好道，因游洞庭J 逢一道人，谓之曰：尔奢逸不自检束，又好神仙之道，何也？基拜而言曰：我好奢逸者身，好道者心。我终求奢逸之事以乐我身，亦求神仙之道以副我心。道人曰：我今俱授之与尔，尔当俱勿授人。基再拜之。道人因袖中取一小玉匣，内有书一、卷，以授基。曰：读此尽得之也。基因跪受以读，见九转神丹之法，复有烧金之术。基问道人曰：神丹服之得道，信有之。变铜铁为金，有之邪？道人曰：铜铁皆可为金者，亦犹人之贤与不肖皆可为仙，况铜铁纯一之物也。君但炼药服饵以烧金焉。基因复魏以居，炼药烧金，数年问家大富，仍却老而少。每至花时月夜，即以旨酒佳般命宾倡，狂歌醉舞。或选幽景以出游，即乘骏驷，以女妓弦管后随，尽兴而方返。至於家人，亦被轻暖，厌百味矣。后忽因出游，复遇昔洞庭之道人。基遽拜而问之曰：吾师何久不来邪？道人曰：尔之奢逸未息，固不来。适过此，偶饥君之面。基曰：我奢逸，不见吾师来，固未息。道人曰：今当息之。基笑而与道人俱至家，广陈锦绣，出珍宝，命酒，有丝竹，尽其惧醉。明日道人与基皆不知所在，家人无以求寻焉。
　　疑仙传卷下竟
　　
