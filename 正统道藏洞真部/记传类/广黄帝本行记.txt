广黄帝本行记
　　经名：广黄帝本行记。一卷。唐代王权撰。底本出处：《正统道藏》洞真部记传类
　　广黄帝本行记
　　修行道德
　　黄帝以天下既理，物用具备，乃寻真访隐，问道求仙，冀获长生久视，所谓先理代而登仙者也。时有育封子为陶正，有神人过，为其掌火，能出入五色烟。久则以教封子。封子积火自烧，随烟气上下。一日一飞去，往流沙食飞鱼暂死，二百年更生。黄帝师其道，从封子游於兰沙，使风后负书，常伯荷剑。日一往洹流，夕归蒲晋，行万里而一息。洹流如沙尘，足践则陷，其深难测。大风吹沙如雾，雾中多神龙鱼鳌，皆能飞翔。有石蓝青色，坚而甚轻，从风靡靡，覆於流沙之上。一茎百叶，千年一花。故育封游海诗曰：青蓝灼烁千载舒，百龄暂死食飞鱼。有务光子，身长八尺七寸，神仙者也。务光，自黄帝至夏时，常游民问，饵药养性，好鼓琴自娱。有赤将子舆者，不食五谷，啖百草花而长年。至尧时为木正，能随风雨上下，已二千岁矣。有容成公，善补导之术，守生养气，谷神不死。能使白发复黑，齿落复生。帝慕其道，乃造五城十二楼以候神人，即访道游华山、首山，束之泰山。时致怪物而与神会通，接神人於蓬莱，回乃接万灵於明庭京兆伸山寒门甘泉谷口在长安北甘泉云阳。黄帝於是祭天圆丘，将求至道，即师事九元子。以地皇元年正月上寅日斋於首山在河东蒲圾。复周游以访其道。将见大院于具茨之山，方明为御，昌寓縿乘，张若、诸序前导，谓音习，序舒氏切，或作朋昆。合滑稽后。从至襄城之野，七圣皆迷。遇牧马童子，问途焉：若知具茨之山乎？曰：然。《庄子》以大魄喻大道，具茨喻人身，言道在人身，不在远求也。具茨山在荣阳密县。若知大院之所存乎？曰：然。黄帝曰：异哉，小童。非独知具茨之山，又知大院之所存乎？牧马童子，喻体道之人。请问为天下。小童曰：夫为天下者，亦若是而已矣，又奚事焉？牧马者，恣其水草，量力乘之。治天下者，耕而食，织而衣，处以无为，亦何事耳？余少而自游於六合之内，余适有瞥病，有长者教余曰：尔乘日之车而游於襄城之野。今余病少痊。余又且复游於六合之外。夫为天下者，亦若此而已，又奚事焉？六合外者，异於世也。六合内者，同於世也。瞥病，风疾也。长者，体道之人也。日车者，日新也。童子言：未悟道之时，与物不莘，洁身明污，以遭风疾，心绪荒狂。及遇体道之人，闻乎至理，乘日新之道，与时推移，和光同尘，波流颓靡，外无物累，内尽虚忘，如此真心，瞥病寻愈。帝王理天下，何异於斯，我无为而人自化。帝曰：夫为天下诚非吾子之事，虽然，请问为天下。小童辞。黄帝又问。小童曰：夫为天下者，亦奚以异乎牧马哉？亦去其害马而已。牧马者，不伤其性也。理天下者，无为而无不为。帝再拜稽首，称天师而退。帝曾省天皇真一之经，而不解三一真气之要，是以周流四方，求其释解。乃至圆丘之上，其国有不死之树，食其实与叶，人皆不死。丹峦之泉，饮之长生。有巨蛇害人，帝以雄黄逐之，留一时而返。《外国记》云留九年。帝令三子习服之，皆寿三百岁。束到青丘，见紫府先生，登於风山，受《三皇内文》天文大字，抱朴云三卷。以劾召万神，役使草灵。南到五芝玄涧，登玄陇，荫建木，观百灵所登降，采若乾之芝一云辈，饮丹峦之水。西见中黄子，受九茄之方。北到鸿堤，上具茨，见大院君密县有大陈神、黄盖童子，受《神仙芝图》十二卷。登稽山，陆王屋，开石函，发玉岌，得《金鼎九丹》之经，复受九转之诀於玄女。南至江，登熊湘，熊山在邵陵，湘山在长沙益阳县#1。往天台，受金液神丹之方。闻广成子有道在空同山在梁国虞城东三十里，见之，曰：闻吾子达於至道，敢问至道之精。吾欲取天地之精以佐五谷，以养人民，吾又欲官阴阳以遂草生，为之奈何？广成子曰：汝欲问者，物之质也。汝欲官者，物之残也。自汝理天下，云气不待簇而雨，草木不待黄而落，日月之光益以荒矣。汝佞人之心，剪剪者奚足以语至道哉。黄帝退，捐天下，筑特室，席白茅，闲居三月，复往邀之。广成子南首而外，黄帝顺下风膝行而进，再拜稽首而问曰：闻吾子达於至道，敢问治身奈何，可以长久？广成子蹶然而起曰：善哉问乎。来，吾语汝：至道之精，窈窈冥冥。至道之极，昏昏默默。必静必清，无劳汝形，无摇汝精，乃可长生。目无所见，耳无所闻，心无所知，神将守形，乃可长生。慎汝内，闭汝外，多知为败。我为汝遂於大明之上矣，至彼至阳之原也。我为汝入於杳冥之门矣，至彼至阴之原也。天地有官，阴阳有藏，慎守汝身，物将自壮。我守其一，以处其和，故我修身千二百岁矣，吾形未尝衰也。黄帝再拜稽首，曰：广成子之谓天矣。广成子又曰：彼其物无穷而人皆以为终，彼其物无测而人皆以为极。得吾道者，上为皇而下为王；失吾道者，上见光而下为土。今夫百昌，皆生於土而返、於土，故将与汝入无穷之门，以游无极之野。吾与日月参光，与天地为常，当我缙乎？远我昏乎？人其尽死而我独存乎？黄帝得道之要，复周游四海，车辙马迹，丹井遗墟往往而有。蜀之天社山有丹井，昌利山、青城山、缙云山皆有辙迹，永嘉山有丹泉，青城山、罗浮山有古坛。越玄阙，见中黄丈人，登云台，入青城天国之都，见育先生，受龙娇之经，筑坛于山上，封育先生为五岳丈人，使岳神一月再朝，岳神洒六时之泉以代晷漏。帝问先生真一之道。先生曰：吾得道始仙耳，非是三皇天真之官，实不解此真一之文。近皇人为扶桑君所使，领峨媚山仙官，今犹未去，可往问之。帝乃到峨媚之山，清斋三月，得与皇人相见。皇人者，不知何世人也，身长九尺，玄毛被体，皆长尺余，发才长数寸。其居乃在山北绝岩之下，中以苍玉为屋，黄金为林，然千和之香，侍者皆众仙玉女，座宾三人，皆称太清仙王。方见皇人，饮以丹华之英，漱以玉井之浆。黄帝匍匐既至，再拜稽首而立，请问长生之道。皇人曰：子既官四海，复欲不死，不亦贪乎？帝曰：万兆无主则相凌暴，今为制法，足以传后。私心好道，远涉四海，幸遇道君，愿垂哀告。窃见真人食精之经，徒省其文，而弗综其意，看其辞而不释其事，乞得教诲。皇人大惊，良久乃答曰：汝安得闻见？此乃金录之首篇，上天之灵符，太上之宝文矣。白日升天，飞步虚空，身生水火，变化无常，此天仙之真，唯有龙胎金液九转之丹。守形绝粒，辟除万邪，役使鬼神，长生久视，乃血脉流宣，肠化为筋，百灾不能伤，延期至亿千，则唯有真一食五牙之文。此二事但使南斗君领录，参於太帝挞钥，自非· 仙人四千年一出之约，皆不得背科而妄泄也。又西王母秘此书於五城之内，其外卫备，有仙楼十二，藏以紫玉之匮，刻以黄金之札，封以丹芝光华，印以太上中章，其无仙籍者，不得闻知也。子未可听天音於地耳矣，便可去也。帝答曰：昔已受神丹於玄女，唯未受五牙食真之经。幸今运会，得见道君，既不以授生道，是臣相命不得度世耳。因叩头流血，唯乞愍济。太清三仙王复愍助之曰：此子先世有功德及乌兽，故芳气之流光于帝位，何为隐其真牙之经乎？可教而成之也。皇人命帝坐而告之曰：汝向所道之经，盖上天之气归於一身，一身分明，了可长存耳。夫人，有生之最灵也，不能自守其神而却众恶。若知之者，不求佑於天，止於其身，则足矣。且一身犹一国也：胸腹之位，犹宫室也，四肢之列，犹郊境也，骨节之分，犹百官也，神犹君也，血犹臣也，气犹民也。故知理身则知理国，爱其民所以安其国，吝其气所以全其身。民散则国亡，气竭则身死。亡者不可存，死者不可生。所以至人消未起之患，理未病之疾，坚守之於无事之前，不追之於既逝之后。民难养而易散，气难保而易失。审威德所以固其理，割嗜欲所以成其真，然后真一存焉，三一守焉。泥丸、绛宫、丹田，三一之宅也。子勤守之，万毒不伤。漱华池，食五牙，便为真仙矣。吾受此经於九天真王，今以相付，存之於口，名日朱乌之丹，取之於身，名日真一。勤乎秘哉，大有旨。曰：五谷为剖命之凿，五牙为长生之根也。帝受道毕，束过庐山，署九天使者，秩次青城丈人，比御史主总仙官之籍，为五岳之监司也。帝又封湾山君为九天司命，主生死之录。复以四岳皆有佐命之山，而南岳孤峙无辅，乃章祠三天太上道君，命霍山为南岳储君，潸山为南岳之副以贰其政，以辅佐之。乃写九州山川百物之形，又作五岳之图，用傅於世。帝炼石於缙云之山，有缙云之瑞，立缙云之堂，丹丘存焉。帝藏兵法胜负之图、六甲阴阳之书於苗山。今在越州，亦名玉卜山。禹集草臣言功之所，故日会稽山。帝又合符瑞於釜山，奉事太一元君，受易形变化，藏於空同之岩。帝考推步之术於太山，稽力牧着体诊之诀於岐伯、雷公，讲气候於风后，穷律度於容成，救残伤，缀金冶之事，毕该秘要，穷究道真，傅阴符，则内合天机，外合人事。理天下，南洎交陆，北至幽陵，西极流沙，束界蟠桃。蟠桃在度索山，出《山侮经》。帝曰：吾闻在宥天下，不闻理於天下。我劳天下久矣，息驾玄圃，以反余真也。玄圃在昆仑上，有黄帝宫。修封禅礼毕，乃采首山之铜，铸鼎象物。鼎成，以象太一於雍州。号州湖城县，旧名鼎州。冯斓怀德县荆山，今曰皇天原是也。其鼎知吉知凶，知存知亡，能轻能重，能息能行，不灼而沸，不汲而盈，自生五味，真神鼎也。遂炼九鼎之丹，服之以丹法，傅於玄子，重盟而付之。丹经藏於九疑之束委羽之山，承以文玉，覆以盘石，金简玉字刻其文。夏禹得其书，合丹成道，藏於会稽之山。张道陵得其书，合丹升天，藏於云台之山也。帝又以《灵宝五符真文》金简书之一通藏於锺山，一通藏宛委之山。帝所铸剑、镜、鼎器，皆以天文古字题铭其上，或有秘谶之词焉。时熏风至，神人集，成厌代之志，留冠佩剑乌於鼎湖极峻处昆台之上，立馆於其下。有马师皇者，善医马，通神明。忽有龙下于庭，张口闭目。师皇视之，此龙有病，乃引缄以缄龙口中，以牛乳煎甘草灌之，龙病即愈。师皇乘龙而去。黄帝闻之，自择以戊午日升天。果有黄龙垂胡髯迎帝。帝乘龙登天，与无为子及臣僚升天者七十二人。其小臣不得去者，攀断龙髯，及堕帝弓，小臣抱弓而号，因日乌号弓。万姓仰天而呼，因名其地为皇天原，亦名鼎湖今湖城县。其后有臣左彻削木为黄帝像，率诸侯而朝奉之。臣僚追慕，取几杖立庙而祭之，取衣冠置墓而守之，於是有乔山之冢。在上郡周阳县有桥山。又肤施县有黄帝祠，坊州桥山有黄帝冢。黄帝曾游处，皆有祠焉。五百年后，乔山墓崩，空室唯剑与赤乌在。一日一亦失去。《荆山经》、《龙首记》具载。黄帝居代总二百一十年，在位一百年。升天为太一君，又为轩辕之星。备黄龙之体，在南官之中。大礼祭天神，轩辕□也。后代享之，列为五帝，居中配天。盖黄帝土德，中央之位，兼总四方也。东方青帝太昊，南方赤帝神农，西方白帝少昊，北方黑帝颛顼，为五方人帝。以镇星为子，上配五老，下配五帝。黄帝之子昌意居弱水，昌意之弟少昊，帝妃女节所生也。帝之女溺於束海，化为乌，名日精卫，常衔西山木石以埋束海焉。少昊名挚，宇青阳，即帝位，号金天氏，黄帝之子也。颛顼高阳氏，黄帝之孙也。有圣德，在位七十八年，年九十八岁。母蜀山氏，都商丘濮阳。禺强，黄帝之胤，颛顼之子，与颛顼俱得道。颛顼为玄冥，禺强为北方水神。颛顼以来，以兴之地为号。帝誉高辛氏，黄帝之孙。娇极所生也。帝生而神灵，自言其名，都偃师今在河南。在位七十年，年一百五岁。帝尧陶唐氏，黄帝玄孙，姓伊祁，名放勋。兴於定陶，以唐侯为帝。济阴有定陶，定州有唐县。都於平阳。在晋州在位九十八年，年一百八十八岁。帝舜有虞氏，姓姚名重华，黄帝八代孙梁国有虞城，今蔡州，都蒲圾。年百岁，得道登遐於九疑之山。夏禹号夏后氏，黄帝玄孙，姓姒名文命。舜已八代，禹居舜后，而禹为玄孙，何也？按《遁甲开山图》曰：禹得道仙人。古有大禹，女娲十九代孙，年三百六十岁，入九疑山。后三千六百岁，尧理天下，洪水既甚，人民垫溺。大禹念之，化生於石纽山泉中。女狄暮汲水，得石子如珠，爱而吞之，有娠，十四月而生子。长大能知泉源，乃赐号为禹。代父鲧理水三年。功成，舜以其功为司徒。后禅帝位。以此推之，黄帝玄孙也。殷汤，黄帝十七代孙。黄帝子少昊，少昊生娇极，娇极生高辛，十四世后天乙为殷王也。黄帝子孙各得姓於事，帝吹律定姓者十二在中卷。少昊有子姓曼，颛顼姓姬。以黄帝居姬水，帝誉子遂后稷姓姬也。尧姓伊祁，舜姓姚，禹姓姒，汤姓子。又张邓轩路，黄寇宋郦，白薛虔资，伊祁申屠，黄公托跋，昌意之子封北土，以黄帝土德，北俗以土为托，以君为跋，乃以托跋为姓。黄帝有子，各封一国，具中卷，总三十三氏，出黄帝之后。子孙相承，凡一千二百五十年。自黄帝己酉岁至今大唐广明二年辛丑岁，计三千四百七十二年矣。
　　广黄帝本行记竟
　　＃１『湘山』原作『相山』，据前文改。
　　
