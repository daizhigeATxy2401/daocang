
　　儒门崇理折衷堪舆完孝录
　　经名：儒门崇理折衷堪与完孝录。撰人不详。八卷。底本出处：《万历续道藏》封字号。
　　完孝录凡例
　　一堪舆论峦头者，《雪心赋》、《葬经》等书，言之备矣。论星气者，《催官篇》、《玉尺经》等书，言之备矣。更复何赘？是编中所载，皆因古人所未言者而言之。或古人言而未详者，而详言之。一切陈言不载、但其中如广□熊氏、饶安李氏、括苍季氏、泰和周氏、临川吴氏之类，言皆切理，尚未广传于世，故并录之。
　　一论形气，诸前贤格言，皆可备参考。至七政造命年月，世所罕传。故编中论形气者略，而论七政者详。论形气者止存今文，论七政者并存古文。
　　一天符紫白，阐五运六气之机，发洛书河图之秘。其理与七政相表裹者，此亦世所罕传，故并存之。
　　一仁人孝子之心，原无所为而为。而编中辄言吉凶祸福，后来之应验者，不亦惑世乎？然以纯孝之士，不怛有於世，故举其验，以故动之，不必一一如所云。
　　一地理本静也，古人制作，每於静中求动，故多用变。夫变者，权也。权非圣人不能用，时师而误用之。其不败，乃事几希。是编惟道其常而已。至用变而涉奇怪幽玄，皆所不载。
　　完孝录目录#1
　　卷一
　　一章论阴阳正宗
　　二章论气运通塞
　　三章论气色贵贱
　　四章论气色真假
　　五章论五气生克
　　六章论天地气机
　　七章论龙穴砂水　　　　　　八章论龙
　　九章论穴　　　　　　　　　十章论砂
　　十一章论水　　　　　　　　十二章论峡位
　　十三章论形势　　　　　　　十四章论定穴
　　十五章论证穴　　　　　　　十六章论星气
　　十七章论极晕
　　十八章论四神星宿
　　十九章论左右朝对
　　二十章论体筑　　　　　　　廿一章论花假
　　廿二章论约束　　　　　　　廿三章论交度
　　廿四章论五行生克　　　　　廿五章论三合
　　廿六章论应听
　　廿七章论用神冲合
　　廿八章论变体作穴
　　廿九章论寻龙总要
　　三十章论宅墓总要
　　卷二
　　三十一章论选期正式
　　三十二章论天时
　　三十三章论造命　　　　三十四章论格局
　　三十五章论身命　　　　三十六章论审气
　　三十七章论推星　　　　三十八章论二五
　　三十九章论山向二五
　　四十章论七政　　　　　四十一章论过官
　　四十二章论定时　　　　四十三章论天文
　　四十四章论天运　　　　四十五章论经星
　　四十六章论纬星　　　　四十七章论星土
　　四十八章论帝星
　　四十九章论五星辨疑
　　五十章论中针　　　　　五十一章论二曜
　　五十二章论天机　　　　五十三章论火星
　　五十四章论土星　　　　五十五章论金星
　　五十六章论水星　　　　五十七章论紫气
　　五十八章论月孛　　　　五十九章论罗喉
　　六十章论计都
　　卷三
　　选择条例引　　　　　　龙穴阴阳五行例
　　年月日时阴阳例　　　　年月日时五行例
　　四时阴阳五行例　　　　三元例
　　五行生死例　　　　　　五行生克例
　　经星例　　　　　　　　纬星例
　　命宫例　　　　　　　　身宫例
　　令星例　　　　　　　　用星例
　　恩星仇难例　　　　　　年起月例
　　日起时例　　　　　　　大运例
　　大运岁数例　　　　　　小运例
　　初限例　　　　　　　　大限例
　　小限例　　　　　　　　三方例
　　四正例　　　　　　　　夹宫例
　　符头例　　　　　　　　昼夜星辰例
　　地盘名号例　　　　　　天盘宫分例
　　日月交会例　　　　　　昼夜长短例
　　对冲例　　　　　　　　观星节要
　　卷四
　　七政引　　　　　　　　七政发用
　　阴阳五行图　　　　　　人元一定图
　　五行生死图　　　　　　五行生克图
　　太阳出入图　　　　　　太阴晨昏图
　　星辰分野图　　　　　　经星过宫图
　　星辰定位图　　　　　　周天星度图
　　星辰坦局图　　　　　　度法
　　时上天运躔度定局　　　时上太阳躔度定局
　　时上太阴躔度定局　　　时上木星躔度定局
　　时上火星躔度定局　　　时上土星躔度定局
　　时上金水躔度定局　　　时上紫气躔度定局
　　时上月孛躔度定局　　　时上罗计躔度定局
　　时上帝星躔度定局　　　宫度喜忌定局
　　图解　　　　　　　　　十二宫次序
　　十二宫强弱　　　　　　十二宫身命
　　十二宫度　　　　　　　十二宫星辰踱度
　　六甲年诸星定局
　　卷五
　　天符正经引　　　　　　五运图
　　六气图　　　　　　　　司天在泉图
　　气化不齐图　　　　　　主气图
　　客气图　　　　　　　　生扶克泄图
　　五运　　　　　　　　　六气
　　司天在泉　　　　　　　主气客气
　　天符　　　　　　　　　岁会天符
　　同天符　　　　　　　　同岁会天符
　　太乙天符　　　　　　　长生天符
　　天符六十字　　　　　　超神接气
　　天符或问　　　　　　　　天符衍义
　　东方龙　　　　　　　　　南方龙
　　四隅龙　　　　　　　　　西方龙
　　北方龙　　　　　　　　　化象局
　　类象局　　　　　　　　　六格局
　　卷六
　　《九宫紫白》引
　　九宫紫白消息总论
　　九宫紫白方位图说
　　九宫星煞加临所忌
　　三元年白起例图说
　　三元年方白法定局
　　三元月白起例图说
　　三元月方白法定局
　　三元日白起例图说
　　三元时白起例图说
　　太岁一星起例断略
　　卷七
　　五星命略引　　　　　　　宫分所属
　　度数所属　　　　　　　　度数所在
　　太阳行度　　　　　　　　太阴行度
　　晨昏度论　　　　　　　　星曜行度
　　安命度法　　　　　　　　十二宫
　　定限度法　　　　　　　　年分诀
　　行度诀　　　　　　　　　命卫官
　　命鲁公　　　　　　　　　命赵宫
　　命晋宫　　　　　　　　　命秦命
　　周命宫　　　　　　　　　楚命宫
　　郑命宫　　　　　　　　　宋命宫
　　燕命宫　　　　　　　　　吴命
　　齐宫　　　　　　　　　　看法
　　卷八
　　安葬简仪小引　　　　　　治棺
　　治葬　　　　　　　　　　择日开茔域
　　祠后土　　　　　　　　　仪节
　　穿圹　　　　　　　　　　作灰隔
　　和灰沙　　　　　　　　　椁内亦实灰沙
　　刻志石　　　　　　　　　乃窆
　　加灰隔内外盖　　　　　　实以灰
　　祝文　　　　　　　　　　藏明器等
　　下志石　　　　　　　　　题主
　　题主式　　　　　　　　　祝文
　　祝奉神主升车　　　　　　成墙
　　附录　　　　　　　　　　文公父圹记
　　＃１此目录与底本有出入，据正文补。
　　儒门崇理折衷堪舆完孝录卷之一
　　第一章论阴阳正宗
　　盖自有天有地，分阴分阳，至理流通於两间，元气运行於万古。昏昏默默，妙阖辟於无穷，混混沌沌，神变通於莫测；或敷而为二气之推迁，或布而为五行之生克，一消一长，总妙玄工。为盈为虚，无非造化。天地之神固不可知，推迁之数则有可考。为日月，为星辰，其灿然於上者，有一定之度。为山川，为土石，其凝然於下者，有一定之形。推其度，可以知年月日时之吉凶；察其形，可以庾龙穴砂水之祸福。道参三极，理无二途，惟三才合一之士，可以凝天命佑神工。彼拘挛执一之徒，安得肩鸿巨当重任，高其谈阔其步，依然远类乎杨曾，拟其象画其图，居然自安於廖赖。若问天文地理，那有实见真知。大者勿论，乃拘拘於小节之疵，全体罔闻，顾屑屑於一偏之见。已昧乎？山川向背之分，且以方向言祸福，既疏於圣正授时之令，更以杂说论日时。况伪书之纷纷，济诞说之喋喋，天无二日，古今定理。今之论太阳者，则曰历数，曰乌兔，曰都篡之类，有七位太阳之参差，民无二王，圣贤格言。今之论帝星者，则曰尊帝，曰天皇，曰口斗之类，有十三帝星之间杂。变乱阴阳者，则有为争阴、为争阳、为分阴、为分阳、为真阴、为真阳、为先天、为后天，讵知太极之阴阳无二理。易置五行者，则有为阴府、为洪范、为八卦、为双山、为玄空、为纳音、为浑天、为星宿。谁知生成之五行无两端，似此之类难以悉举，信此之辈举世皆然，是以疑信交驰，令人一二世而无葬地可否难辨，致人数十年而无葬期。始信伪术不足凭，惟有吾心为真，主吾心果善，人自杰而地自灵，念虑少亏，地不庇而神不佑。不然，胡龙头政严灾兆十日，胡牛眠山上，位至三公，配兴衰成败之机，莫非天定。故贪谋诈求之计，枉自心劳，或侵掘己祖，犹如剜肉以充饥。或偷葬人茔，无异盗铃而掩耳。奉劝世人，无如守正培心地，乃为得地之本。循天理，诚为地理之根，忠不信明师，毋惑幻术。相地以五星峦头为先，而卦例天星奚足，惑择期以七政要旨为重，而百家杂说何足凭守，此阴阳正理，可参造化玄机。相地以五星四句，是一部大旨。
　　第二章论气运通塞
　　龙穴砂水地之形也。盛衰消长地之气也。形本吉而气未至，则无先作福之理，如尼丘生孔，嵩岳生申，前古岂非此山水耶！以气运未至，虽造化不能先启其机。形甚吉而气已泄，亦无再作福之理，如诸冯生舜，岐周生文，后世岂变易此山水耶。以气运之既尽，虽造化不能复启其机。盖天地之气，流行不滞，古之洛阳，今非昔此。今之京师，视古独盛，均此山川而作，福有迟早久近之不同者，以气运之至与未至，尽与未尽耳，何尝拘拘於龙穴砂水问耶。然盛衰之机必有先兆，是故河洛呈祥，发卦畴之预兆，麒麟郊见，启王法之先机，黄河清而知圣王之御极，五星聚而兆贤士之并生，此皆关乎天下国家之盛。故天地精萃之气，显而为祯祥，有如此也。若气数将亡，则妖孽垃生，而凶气集矣。是气也，固大无不包，亦小无不贯。虽市尘之间，墓宅之所，亦有盛衰之可言者。凡入其乡，登其宅墓，见其禽兽繁育，草木畅茂，风气和暖，山谷腾辉，水深土厚，景色清奇。至於晨昏半子之时，乃见祥光呈现，淑气交腾，又有若远远微闻锺鼓之声，老者持杖，壮者轩昂，童子班班俊秀，人人和乐，雍雍揖逊，凡此皆盛气也。发福必大若入其乡，登其宅墓，见其草木焦枯，禽兽离散，风声凄惨，气色消索，山川崩破，寒谷幽暗。及晨昏半子之时，又见光明不着，滞气交腾，而寂寂然如入於无人之境，家无颁白，少壮罢弱，内有风声，庭多忤逆。凡此皆衰气也，为祸必速。又有等人，家出麻白凄惨之气者，必主丧服。有黑烂沉滞之气者，必主疾疫。有赤燥炎蒸之气者，必主火灾官非之类或生菁苔，或生白毫，或牝鸡呜，亦皆凶气致之也。又有等＃１墓冢无故自陷，风拔其树，雷击其处，其家亦主退败。墓土焦枯炎燥发露，此火气盛也，必主虫蚁。墓上独生青蒿，或生白草、白叶树，皆水气盛也，必主水泉。凡山大水小而无龙穴者，必生白蚁。凡山小水大而无龙穴者，必主水泉。或来龙虽真而穴於无气之所，其祸亦然。四旁皆生草木而冢上独无者，其中白蚁满棺冢。上独生青苔而四旁皆无者，其中水泉盈穴。穴有砂石者，水泉不免。穴乘杀气者，白蚁亦生。葬虚窝者，水必浸。葬顽硬者，蚁必至。此亦理之必然者，皆衰气也。此盛衰之气，已见其大概，苟细察之，愈推愈妙。今人见灵芝等瑞，谁不重之，然非无别也。如或灵芝之始出头者，有如宝盖之微露其顶；或如蜜蜂之吹饴，微微然似有其声，实无其声，此初盛气也。露其头者，复露其盘。露其顶者，复露其檐；似有其声者，实有其声；或红，或黄，或赤，或五色间杂而成章，此正盛之气也。至若如灵芝之有盘者露其干，如宝盖之有檐者露其柄，或郁郁然盈人之目，或哄哄然盈人之耳，此极盛之气也。过此，则盛极而一哀矣。如灵芝之有干而长，如宝盖有柄而高，如蚊鼓之自近而远，如微雷之自低而升，如祥姻之结五彩者外浓而内淡，此将衰之气也。如灵芝之有干而斜飘不着於地，如宝之柄高而飞拂无所依，如蚊鼓之去远，如微雷之过高，如五彩之一片一片而聚散无常，此正衰之气也。至若如灵芝宝盖之朽而坏变，而无声之高，而亢远，而极色之浓者，倏而为淡，飘飘然如残星之将散，拂拂然如败叶之经风，此极衰之气也。在智士之善惟耳。
　　第三章论气色贵贱
　　卜氏曰：相地一似相人。此善喻相地之法也。余观风鉴之流，每每以形体观人之贵贱。以气色辨人之穷通，二者兼尽，然后相法，无遁情也。何今之相地者，徒知相形体而不知观气色，卒不能如相人之验矣。范氏曰：祖龙高顶名楼殿，常有云气现。杨氏曰：望气寻龙易。是古人相地，且来尝不庾之於气也。今人胡置，而勿论耶。然气之现於微芒者，认之尤难。惟平旦之时，清气未散；泊暮之际，正气方收；及时两方霁之喉，初秋中元之旦。斯时也，微露者皆可见，恍惚者皆可观。至於更探半子之时，认之尤当。凡青红者，皆阳气也。白黑者，皆阴气也。黄而润泽者，阴阳冲和之气也。观气之高低休态，可以卜所结龙穴之长短；观气之广狭规模，可以卜所收砂水之多少；观气之端然而直上，定知正穴必在干龙；观气之飘然而斜行，定知正穴必是枝落。干气自然雄伟高大，枝气自然卑小清弱。山雄健者气旺盛，山柔弱者气微细。故曰：龙行十里气高一丈。富穴气如迭垒，色艳而浊。贵穴气如张盖，色清而奇。初吐一线，上结华盖，葱葱郁郁，如云如烟，如旗冕垂琉黄中，五色具备。似龙蟠者，名曰旺气帝王之地。盖帝王阴阳合德，五气储精，又土为君政；其色本黄，龙为君象，其形本肖，所以备具五色，又黄多而象龙也。红光明烁，森森林林，如虹如月，如凤舞者，名曰淑气后妃之地。盖后妃与君敌体相去不远，又火能助土，凤为君瑞，所以红多而象凤也。或内白外黄，前青后紫，青如牛首，赤如虎尾者，猛将之气侯伯之地。初若云烟，终类鼎沸，中青外红，如流星烛地，如蛟腾凤翥者，福喜之气宰相之地。赤白一线，直冲贯日者，忠干之气谏臣之地。赤红一线，如虹而微带彩色者，文奇之气状元之地。纯白纯黄，民牧之地。红黄紫白相问而青润者，翰苑之俊。红黄黑白相问而厚重者，附＃２马之英。初吐一线，终结宝盖，五色俱备，轻清上浮，有纹不杂，如踏节，如宝塔，如摇旌，如幢幡耀日烛星者，为异气神仙之地。此气多现於飞雁龙、铁拐龙。五色具备，正直无倚，如大臣之立朝者，为正气道学之地。此地多现於中正龙、逸士龙。大抵青红而明亮者，文臣也。白黑而径直者，武职也。青红白黑又带一丝黄润者，文武全才也。其气类禽者出文，其气类兽者出武；其气盛大而烛天者，必产出将入相之士；其气低小而光明者亦出文官而兼武备。欲知官禄之崇卑，视气之高低广狡而可见。欲知官禄之久暂，察气之大小厚薄而可知。欲知官禄之在何方，荫何命人，则分野可考，方位可断。如坐命坐穴皆在子而吉气正躔玄楞之次者，官禄多在宋，利亥卯未人。坐命坐穴皆在丑而吉气正躔星纪之次者，官禄多在郑，利申子辰人。坐命穴皆在寅而吉气正躔析木之次者，官禄多在楚，利巳酒丑人。坐命穴皆在卯而吉气正躔大火之次者，官禄多在周，利寅午戌人。坐命穴皆在辰而吉气正躔寿星之次者，官禄多在秦，利亥卯未人。坐命穴皆在巳而吉气正躔鹑尾之次者，官绿多在晋，利申子辰人。坐命穴皆在午而吉气正躔鹑火之次者，官禄多在赵，利巳百丑人。坐命穴皆在未而吉气正躔鹑首之次者，官禄多在鲁，利寅午戌人。坐命穴皆在申而吉气正躔实沈之次者，官禄多在卫，利亥卯未人。坐命穴皆在酉而吉气正躔大梁之次者，官禄多在齐，利申子辰人。坐命穴皆在戌而吉气正躔降娄之次者，官绿多在昊，利巳酉丑人。坐命穴皆在亥而吉气正躔娵訾之次者，官禄多在燕，利寅午戌人。官位之升迁无定方，则吉气之旋转亦无定在。如坐命坐山在子而官贵之气现於申者，官禄多在晋。若有时转入於辰，则官禄又在郑。或再转而入於午，则官禄又迁於周。凡自低而高，自微而着，必升迁之气也。若渐低渐微，必降谪之气也。变而为无者，必退斥之气也。又有飘扬而入於坐山者，必致仕还乡之气也。凡此之类，未可尽述，非聪明特达之士，不能探其玄微。
　　第四章论气色真假
　　地之气色有真有伪，伪者似真，真者似伪。作福之地，其气特奇，停停然如宝盖，郁郁然似灵芝，望之则有影可见，即之则无形可拘，或红或黄或紫或赤或白而滋润，或黑而有光，或五色相间，或万象交腾，又或如空中之锦绣，或如五彩之文章，凡此皆造化吉气锺之於地，故精光特露有如是也。若夫或白或蓝，横栏散漫，其象甚着，其中甚浇，此必是日气与水气相交而成者。又有日出曙气，日落霞气，月出入辉光气，雨后云气，老山湿气，川泽岚气，珠藏泽媚，玉韫山辉，古窖浮光，古墓有耀，延平之敛芒射斗牛，瓜园之刀光含夜月，草木之枯老则有光，器物之年探则有火。人血之在野日久则暮夜生明，禽兽之血亦积久而有焰，妖蛇之吐气似云，妖雉之吐气似锦，妖龟之吐气似霞，蜃之吐气每每结成楼台之状，与夫神火、鬼火、土地灯、社司灯之类，难以枚举，皆伪气之似真者也。大抵真气上大下小，伪气上小下大，真气外淡内浓，伪气外浓内淡，真气外暗内明，伪气外明内暗，真气有气而有光，伪气有光而无气，真气出山之巅，伪气横山之腰，真气多结於阳明之地，伪气多结於幽谷之中，真气多现於众山钻聚之乡，伪气多现於孤阴独阳之处，辨之不精，未必不指鹃雀而为凤，野乌而为鸾，岖蜓而为龙也。气之伪者，勿论已而。气之真者；又有龙气、穴气、砂气、水气之不同。祖龙之气，定是光芒烛天；穴中之气，必然精光独露一分；砂之为气，所以辅龙穴之用也。故欲看砂上之气者，当以龙穴之气为主，未可以砂上之气旺，而遂以为吉穴在砂也。如东方龙穴，砂上见白气、红气；南方龙穴，砂上见黑气、黄气之类，皆克泄之气也。见之必凶。惟龙穴本气极旺者，方可免咎。若东方龙穴，砂上见黑润之气，南方龙穴，砂上见青润之气之类，见之甚吉，虽龙穴本极衰弱，亦不作祸。凡克泄之气落陷宫为祸必浅，生扶之气落陷宫作福亦轻。如火在北，土在东之类，即陷宫也。水之气其象与砂气同。
　　第五章论五气生克
　　春气青兮夏气红，清秋白润黑居冬，黄气分居四季流行，总是不同。如青气独盛於芳春，虽见白气而无害。赤光腾耀於夏日，纵遇黑气而不防。白旺不畏赤临黑盛，何愁黄。至夏季之土，见木不生灾。旺气之黄，逢青而不克。细观气之盛者，既不畏克，则知气之衰者，自不能生。三春之土难以助金，九夏之白何能生水。冬火不救季土，秋木不顾炎君。四季水衰青黄，何赖东方青气轻飘，本嫌白露。若见丝丝红紫，定知赐宴琼林。西方嫩白飞扬，不宜炎至。或者微微黑现，必然汗马成功。赤微畏黑见黄婆，则功成可待。水少忌土见青黄，则事业可成。黄虽惧木白解救土独青，能为筋骨之疾。单红必兴牢狱之灾，重黄瘟疫，孤白死亡，孛在北方无问色，灾生不测。不须疑此，皆青、红、黄、白不润，黑带湿滞无光。若是中和，何妨灾至。青气散乱而不正，多生巫祝。红光尖射而怪异，定出讼师。白气乱出而乱飘，世传刚恶。黑光斜没而斜现，代有穿箭。黄现昏暗无光，定产盲聋暗哑。青乱必多变，黑乱必多淫，红乱则文笔不开花，白乱则干戈必生耀。更有黄气乱，则生疾。红黄现总日祯祥，岂知乱红现於西方，必招血疾；乱黄产於北地，定主贤虚。青黑生似非淑气，岂知青润生於南地，则光辉益着；嫩黑呈於东土，则生意可人。盖凶中也会藏吉，吉处也会藏凶，皆自然之机，亦一定之理。太旺则凶暴强悍，太弱则孤苦伶仃。旺极者斩后必速，弱极者终亦绝嗣，久暂虽殊，同归一致。
　　第六章论天地气机此以前论气，以后论形。
　　风水之术，先识气机气机不识风水何为。气通於天机达於地，通天达地迥别，时师略举一二，诲我支裔。气有进成，机亦有进成，进者吉，成者又吉。气有退败，机亦有退败，退者凶，败者又凶。履其龙，登其穴，抱其砂水，审其气机，为进为成则贵地，决其尊荣，富地失其兴旺。纵贫贱之地，亦安好也。为退为败则贫龙，断其枯竭，贱龙断其疾患。纵富贵之地，亦零落也。春属於木，木之气青，木之机升。夏属於火，火之气赤，火之机炎。秋属於金，金之气白，金之机融。冬属於水，水之气黑，水之机沉。四季属土，土之气黄，土之机凝。悠悠扬扬，捆氲满眼，荡样飞丝，淅沥震响，此木气也。乌娇其声，人含其吠，青衣童子提壶挈榼，此木机也。举凡所见所遇，带有动荡之情，欢虞之状，崛起之体态者，皆属於木，皆为春之所宜矣。绿霭红光，飞英集目，闪闪烁烁，激烈怒号，此火气也。犬吠鸡呜，妻呼子叫，牧竖樵夫歌吟吠跳，此火机也。举凡见所遇，带有汹涌之情，咆哮之状，轰烈之体态者，皆属於火，皆为夏之所宜矣。清清白白，风色飘摇，听若有声，视之无形，此金气也。行歌坐吠，声应声呼，驱牛赶马，缓语徐行，此金机也。举凡所见所闻，带有思叹之情，倦怠之状，醉饱之体态者，皆属於金，皆为秋之所宜矣。宁宁静静，无尘无上，不动不摇，亦不寂寥，此水气也。扶肩而行，对膝而坐，携手而语，乌飞不呜，此水机也。举凡所见所遇，带有忧伤之情，抱闷之状，妆敛之体态者，皆属於水，皆为冬之所宜矣。尘埃满眼，黄沙霏微，万籁无声，风气温凉，此土气也。整衣束屡，正立清谈，肩负担荷，乌宿兽归，此土机也。举凡所见所遇，带有端肃之情，负戴之状，沉潜之体态者，皆属於土，皆四季之所宜矣。春得火气机为进，木气机为成，水气机为退，金气机为败，举其一可以知其余。四季之土，亦附四时，而论气断人丁、官爵，机断祖业、财帛。气杂者，一门数姓；气进者，子孙成名；气成者，添丁进爵，气退者，官休子病；气败者，官祸子死。机袄者，阳宅主淫奔，阴坟亦主淫奔；机进者，产益财来；机成者，库充仓满；机退者，家耗凛虚；机败者，卖田借债。审气机之时属寅，即应寅亥之生命。审气机之时在巳，即应巳申之生命。余可类推而知，断其吉，推生命。禄寅之月，断其凶，推生命刑刃之期，万无一失者也。有春月登山，见跨马者，一坟石砌，断其有膈足之疾；一坟荒草，断其全富贵之家。有夏月入闻，闻燕语者，问疾病，断其秋必死亡；问功名，断其秋必荣捷。有秋月登山，见携酒者，一有碑之坟，断其富而无积；一无碑之坟，断其吝而有财。有冬月登山，闻鸦声者，一男坟，断其子陛御史；一女坟，断其家寒子孝。有日午登坟，见日影者，断西方兴旺；断东方零落。有日午登堂，见卖菜者，断男女无绿，中年失偶。此皆以气机论也。
　　第七章论龙穴砂水
　　谈龙者，必日来龙，龙不见其来，则将何作主。论穴者，必日穴情，穴不审其情，则以何为证。龙之枝干虽殊，其来也皆有飞见潜跃，如一不全，则龙不真。穴之形体虽异，其落也皆有情势气脉，如一不聚，则穴不正。有真龙，有正穴，则砂之吉者，吉也；凶者，亦将为我制。譬之朝廷有道，则奸雄化为纯良。水之来者来也，去者亦将为我用。譬之心腹无虞，则疥癣何嫌。一二无个非龙，其来不终，葬者乘之孤独贫穷。无穴非穴，其中必拙，葬者当之，轻贫重绝，生克皆砂，皆宜就我，子父财官，皆宜柔抱，抱我皆吉，皆我皆祸，来去皆水，皆宜舒徐，艮丙巽辛，皆宜溶注，金、水、土、佳，木、火为崇，裹赶非砂，蟹虾非水，一以定龙，一以证穴，龙有正变，穴有乘除，金变如木，火溶其傍，势如一线，贵不可当。见土成穴，穴欲其藏，土变如金，木列其问，势如剖瓜，富不可言。遇火伏侧，穴除其巅，砂嫌离乡，亦爱离乡，嫌在尖削，为漂为荡，爱在圆秀，远宦富商#3。水莫爱去，亦莫怕去，去者回顾，四处招财，来者箭跳，一事不谐。○穴音纬交覆深屋也。
　　第八章论龙
　　待哺之雏，伏栖何呜；起微之犬，党巷何声；发将之巅，龙之起祖曰发将，过峡曰过将。结穴曰住将。巉然何圆；结咽之关，混然何平。二气何仪，五兆何行，奇幻倏忽，易步分程，联镳附辔，并足争衡，降高就卑，仆从纷纷。如群羊之踯躅，如惊乌之翻翎，如蚓沿壤陌，如蛛丝画檐，如帛之纹，如水之痕。其翩翩片叶必趋於一阵，其垒垒群队必随於一奔。若起若伏，若断若连，势不累形，形不累茔。崇雅之岗，其住欲巧；稠众之岗，其住欲专；隐隐微微，其降既弱，其住欲端，蜿蜿蜓蜓，其势既横；其住必旋。叶茂枝繁，定须腰结，叶疏枝朗，尽处可抒。故曰：众山回头，结在原头；众山飞走，结在水口；上下相抄，结在中腰，此可为寻龙之要领，亦可为点穴之大端。是以龙之行也，有手有足；龙之住也，有头有面；龙子端严也，不顾四面；龙之四面也，皆顾龙神。龙之行度宜相生相合，龙之峡位宜相克相刑，龙之起祖必顾子孙，龙之到头必肖宗祖，祖宗重厚有好子孙，子孙秀异由好宗祖。故曰：祖强宗强立已善艮，子孙其昌。宗虽分振祖德未艾，子孙昌大。发迹虽凉承世延长，声闻远扬。祖没宗茂一代之富，祖荣宗灿。富贵奕叶子孙迎迎，宗祖绳绳。宗派降势祖本山玲，一代小康。宗派降势祖本山顾，光大之葬。亡祖失宗望人门户，皆祖弃宗。南北西束平地之龙，无异高山。盖高山之五星坚体，平地之五星外体，分枝结咽，开帐出脉，顺逆迎送，无一不同。但北龙山胜於水，故多就气，南龙水胜於山，故多就水。
　　第九章论穴
　　近日颛门人家辄曰：窝、钳、乳、突。窝、钳一也，窝则圆，而钳则直。乳、突一也，突则耸，而乳则垂。金水之龙爱成窝钳，土木之龙爱成乳突。窝以心泡为证，窝无心泡为侧为空，空侧之窝孤寡贫穷。钳以贯耳为证，钳无贯耳为荡为散，荡散之钳人离家散。乳以随水为证，乳无随水为枯为竭，枯竭之乳非贫即绝。突以须翼为证，突无须翼为孤为孑，孤孑之突艰难四裂。地在高山突中爱窝，地在平洋窝中爱突，穿空穿薄穴情便恶，夹坚夹顿穴情镕暖。借官不借鬼借鬼者绝，借虎不借龙，借龙者灭，借案莫借托，借托者家荡如雪，借山莫借水，借水者财荡如裂。
　　第十章论砂
　　主山降势众山必辅，相卫相随为羽为翼。山必欲特，特则不群，出类拔萃稠众难伦；山不欲独，独则必孤，流落羁旅宗党无徒，山不欲多，多则无凭，乱臣贼子朋伍纵横；山必欲众，众中有尊，罗列左右扈从元勋，山必欲交，交则必斗，山必欲锁，锁则不漏，国漏之辨相须相击之侯；山不欲垂，垂则失利，山必欲降，降则势止，垂降之辨杀气得气之谓。所喜者完其四面，所忌者胜於一偏。不集不应五气散於八风，或逼或沉三光囚於五造。惟三方稠密以舒以容，一水平澄以防以卫。贵贱固系於后龙，吉凶尽应於前对。蚁蚁绳绳以属其的低结盘窝，蜂蜂旅旅以罗其傍高藏壶荡，进前势以若斗，退却立以惟恭，集左右以为辅，峻门户以藏风。如展屏如死城，而无驰逐离去之意；如悬锺如覆釜，而有朝宗顾主之情。何取如纛如旗，又何必如笋如枪。后迹前耸左回右拱，此众山拘龙之荡。后瘦前乱左反右直，此众山脱源之穷。皆后分枝面前分溪，左如梳脑右如篦眉，此众山脱水而脚不齐。皆后如伞栏面前如版板，左去如出军右去如群奔，此众山逐水而脚分岐。虽然欲知砂法之美恶，先看本主之盛衰，如本主木星过盛宜见火见金，本主木星甚衰宜见木见水，扶其衰亦当制其过。举其一可以例其余。
　　第十一章论水
　　山随水行，水界山住；水随山转，山防水去。人知山之不可颇不可偏，孰知水之不可淫不可蛊。无剑佩之腋流，无偏锵之面去，无隔胸之建领，无分臂之墙瓦，无蛙背之披淋，无鶢胸之两下。横琴卧质，精神有类於环襟；新月长虹，气象不同於反弩。六相西朝而右不虚，六替束行而左不空。来如展席之平且分地浊，去如铺帘之锁又辨天清。有识有交，无冲无射。入首寻龙，荡必分於内外；随形拟穴，应当复其污降。盖山寻住脚，连延则未绝他情；水爱环城，反背则不锺内气。固取潴而后泄，尤爱去而复留。乾流欲镇於长流，堂前不脱。小畜相逢於大畜，腕内宜湾。虽有江湖池沼之澄，凝不若金鱼荫腮之亲切。横平宽整，欲江涧之无声；抖直浏奔，忌田濠之短折。平不平，而横不横，分途八字；倾不倾，而直不直，锁节丁文。摇旌反弩者，祸临；崩唇夹胁者，灾至。溍笕长槽，不数年财箱如洗；偏枪干割，一二世宗祀伶仃。或如带，或如练，须应於天文；或是之，或是玄，各司乎宫分。馼杂交宫，纵清流而蹈浊耀。真纯入路，凝绿鉴以照苍渊。主衰则宜生宜扶，主旺则宜克宜泄。扶其弱，抑其盛，总归中和。龙既真，穴既正，水自合法。○抖音收衰他。瓴音灵。
　　第十二章论峡位
　　星峰固宜剥换，亦须不失原神，如金星更迭之后，必复见土见金，方为本原。主露方论过峡，过峡与束气边相似，而实不同。束气者，恐其发泄大尽，欲暂安憩焉耳。峡则如蝉之蜕，如龙之化最为机轴；如金龙过峡，则思金为土之精。水之母生於巳，墓於丑，养於辰，旺於酉，寡於箕，孤於鬼，冲於叩，绝於寅，禄於申酉，而贵於寅午。自墓绝而过生旺，自孤寡而过禄贵，即善地矣。而所过之体，尤分正变累络，如珠金之正休也。以正休过，则凡诸星护卫，皆以合正为妙液流，如线金之变体也。以变体过，则凡诸宿遮拦，亦以用变为奇峡之未过。以生为体，峡之既过。以克为用，譬如养子者，骨格既成，欲其脱婴儿之态，任大人之事，则必劳其筋骨，苦其心志，和以切磋而琢磨，方成人矣。是故火虽克金，而金以火过为融，水虽克火，而火以水过为制；木虽克土，而土以木过为疏；金虽克木，而木以金过为用；土虽克水，而水以土过为凝。观峡左右知青与曰，观峡闪昂知乳与突，观峡曲直知高与钳，观鹏之形即知穴态，观峡之势即知穴证；观峡之星即知穴色，观峡平沉知穴浅深；观峡长短知穴唇毡。峡既过矣，则观其作何星辰以为少祖。如金过而金则龙露，须障之以水，则以子护母，母不抛头露面，而体势以尊。金过而水则龙泄；须培之以土，而后元气不凋。金过而土则龙壅，须制之以木、而后英华渐露。金过而木则龙病，须辅之以金，而后气力不亏。金过而火则龙伤，须制之以水，泄之以土，而后精灵不损。既起祖星，须宜剥换，剥换一二，便须束气。束气而再束，便宜起顶。起顶之星，尤宜分晓过峡，是金而金作顶，始见原神之真骨也。木土二星，子母亦堪互用。惟水与火则匪佳城，金逢木火财杀同乡。惟叠叠皆金，并无剥换，则又宜见木火。譬之独创门户，非财不安，非官不显也。
　　第十三章论形势
　　来山为势。结欨成形，势如根本，形如蕊英。英华则实固，根远黝干荣。势必欲行，行则远，远而腾踪。形不欲行、行则荡，荡而不锺。势不欲止，止则来无所从。形必欲止，鸡则蓄而有容。形不欲露，露则气散於飘风。势必欲露，露则气聚於高峰。势不欲污，污则气寂而不锺。形必欲污，污则气聚而有融。盖形者势之积，势者形之崇；形者势之结，势者形之从。彼有左右之势，以从中而卫穴；面前之势，以朝穴而应龙。外势欲圆，内势欲才，宗龙之形，如花之的。骑龙之形，如宇之堂的；承贴萼之正堂，居门仞之防。位龙之形，如人卧之肩井，如鱼奋之显鬣，皆随其趋向，而横应偏傍。承龙之穴，如心目之顾带，如日月之精光，皆引其来历，而宽接麻藏，如世族之居兮、门仞之高峻，莫窥其堂；如大度之设兮，实主之交际，以尽其温恭；如荒园败圃兮，藩离已坏者，来往之蒙冲；如巨翁权勋兮，必森翼卫，而环左右；如藏宝积粟兮，必厚蓄而峻厂。君故曰：蟠根固蒂者，枝必茂於乔木；夹辅碟流者，形必就於真龙。
　　第十四章论定穴
　　横脉定穴。横脉，龙过处而起，起又伏在中央，梭肚有泡处扞之，要前有朝案，后有落托，左右有肩帽，方真为斗斧，孔脉多腰受宜后顶龙脊。书云：横担横落，无龙须下有龙是也。切不可出，出则脱气。
　　直脉定穴。直脉，龙直来不左不右，扦穴多宜脱出，必须两手重重拱揖斓截，去水方可下之。若眠体少缓，则闪杀可扦。书云：直送直奔，有气要安，无气是也。切不可正斗，斗则撞杀。
　　断脉定穴。断脉，龙行两头大中央小，如折藕之丝，又如银锭之中，则从细小中认定，应乐以腰受气横骑扦之，无应乐而穴模糊，切不可抒漏脉定穴。漏脉者，大山之下，胎息之旁，轻漏一线入於平也。或也起敦阜，此真气傍漏穴，宜就顶扦之，向宜就局。
　　偷脉定穴。偷脉，是平地中、草蛇灰线连带龟脊，起於平中，详其尽处，枯脊扦之，要前有明堂，后有送水方真。
　　飞脉定穴。飞脉，龙行如蛛丝马迹、飞燕游丝，势多斜旋，择其众山围透中，取其端正者而扦之。
　　平脉定穴。平脉，平地之龙，如四围田高远，将来中间低田，低田又起一路高田，则低者为水，高者为脉，外高者为龙虎。看水合处，认掌心扦之。
　　坠脉定穴。坠脉，龙行高大落下一丝，如悬丝之虫，如挂网之蛛，穴当就泡珠小茔扦之，勿大作，大则损龙。
　　长脉定穴。长脉，龙铺平出，洋悠悠远去，或出或没，或大或小，只从气尽水交堂聚处，认中扦之。
　　短脉定穴。短脉，正龙不住，只於行龙，上落一二节，或聚讲处落一脉，结穴宜扦中正，不可偏倚。然亦易发易败之地。
　　正脉定穴。正脉，龙行中出，逶迤软活，星辰端秀，只看朝对正中盖穴扦之，玄武嘴长压杀扦之，玄武头缩屏杀扦之。
　　第十五章论证穴
　　五星证穴。金体图扦其虚而动，木体直扦其芽而泡，水体曲扦其正而静，火体烈扦其焰之尽，土体方扦其饥而薄。
　　九星证穴。贪狼出穴是乳头，巨门出穴窝中求；武曲结穴钗钳觅，禄廉梳齿锲鐴头；文曲求穴平裹作，高处亦是掌中落；破军作穴如戈矛，西边左右手背收；辅星正穴燕巢仰，若在高山挂灯样；弼星出穴在低平，纵有圆头亦凹象。
　　三势证穴。立体山耸气上浮，眠是山伏气下坠，坐是山和气中藏，此乃天地人三势。
　　朝山证穴。案对之说取其应也，如主客相迎，如夫妇相亲，情意相投而无间，形势相驻而不踆，奇峰特发直中取的，耦峦联秀拗裹平分，高则齐眉低则应心。故曰：惟有朝山识幸心。
　　明堂证穴。结穴处必有小明堂，收小界水合入其内，看堂正则居中而取偏左，穴居左偏右，穴居右堂之辅，穴如盘盛杯，如捆藉足，断无一偏之堂。
　　水势证穴。结穴处水到此必湾，环澄聚俨若不流。书云：水不乱湾，水聚左穴偏左，水聚右穴偏右。又曰：左水明偏左，右水明偏右，朝水宜高，顺水宜低。盖水者龙之血脉，山行则水随，水合则山住，故穴以水为的。
　　乐山证穴。龙行有委曲，结穴多不对。顶必穴星后生一山，为乐托不拘他山本山，只要立穴处坐后对之，为应直来多坐，本祖横坐必是他山，乐星不对穴亦不真。
　　官鬼证穴。横来须有鬼，直落定逢官。结穴处后拖者为鬼，亦可以为托；前拖者为官，亦可以为案。若有此二山立穴处，后要坐鬼，前要对官，如不坐不对，非真穴也。
　　龙虎证穴。龙逆水，穴依龙；虎逆水，穴依虎；左单提倚龙，右单提倚虎。龙虎高穴高，龙虎低穴低，龙虎中停穴中。穴低龙虎高，则忌压冢；穴高龙虎低，则忌露胎。故察龙虎亦可以得穴情。
　　十道证穴。十道取乎四，应前后相对，左右相称。谓坐不宜偏，案不宜斜，夹耳不宜进前退后。故立穴处，先看穿睁十字，后枕圆前对尖，左右对睁曰：天心十道口衔枚。
　　分合证穴。上面有分其来明，下面有合其住真，此小明堂内合水，即虾须金鱼界合也。有合无分来不明，有分无合住不真，是假穴也。
　　曜气证穴。龙虎肘外盛气发而为曜，亦可以证穴。左有曜则穴居左，右有曜则穴居右，左右双曜穴居其中。长而清者为贵，短而掬者最强，龙尽方有初中罕遇。
　　方隅证穴。众形既各可证方隅，又可总证，如穴结于中心穿出处，则以两水交止证之。如穴结于平缓水横处，则以龙脉特气证之。如穴结于脉并水兢处，则以朝山有意证之。主背脉侧之结穴处，以左右停匀证之。龙虎偏护之结穴处，以堂气聚大证之。平凸之难向结穴处，射以砂宽水抱证之。大抵证穴，多端总认情势。如果有情，则虽独证不嫌偏；倘或无情，则虽合证不言备，在智者之自悟耳。
　　第十六章论星气
　　陶公曰：上法少备真龙难辨，真穴难明。有旺气依峦头而行者，得其星则得其气，其辨之也易。有星辰布后而气，则铺前星峦。偏左而气则铺右。若此等，则得其星必失其气，得其气必遗其星。故曰：认气难。大抵龙从气锺，星辅气住。善认者，得其气不遗其星；不善认者，得其星而脱其气；亦必然理也。但於蚌腰鹤膝处，考其过则来真；於肥圆平聚处，认其靥则结明；触类而推，万无一失。
　　第十七章论极晕
　　地理关健极晕为至，行行有极，星星有晕，不极不晕，富贵难问。土为金极，水木火晕，极为元气，晕为用神，极不送亦不迎，闪闪浑如顾复情。晕不勖亦不俯，依依恰似相面互。金龙过峡，土星微露端倪，而子父财官，森森互列。过峡起祖，土星远相照映，而水金土木，簇簇亲随。束气以土藏金，父元护卫生龙。以金带土，财鬼遮随官出现、财伏藏子端拱，是为正晕。正晕者爵禄悠长，而为牧为相；官俯伏财崛起子纵横，是为变晕。变晕者威权猛烈，而为台为将。行龙不带极，丹桂无根，纵有一乙二甲，不产状元之子。堂气不聚极，黄金无种，纵有文武辅弼，难登公相之堂。极见晕而端凝龙章凤诰，晕见极而低缩紫阁丹扉。登穴场而极居落托，或为屏蟑之尊。挹明堂而晕列官，禽必作排衙之状。极在砂中锋错不露，而晕皆隐隐流行。极藏水曲源派有综，而晕即洋洋布置。龙穴之极晕不全，惧贻灾於卿党。砂水之极晕不备，恐播恶於苍生。极有欠缺不为孝子忠臣，晕有疏违难说经邦济世。极有极之，方方宜出现极，夺於财者贪极，夺於子者弱极，夺於官者争不，若以我压之，尤为耀祖。晕有晕之位，位有异宜。官晕之位宜疏，财晕之位宜伏，子晕之位宜端，一有不得其宜，即为祸端。明堂内四晕俱全，少年及第。水口中四晕，乃备晚岁登科。大富者，财晕常端而得位。盖富非骤至，如珠聚、如帛累，而后千仓万箱。大贵者，官晕必疏而居方。盖贵不倏来，必琢磨，必勤苦，而后姓扬名显。故曰：我克为财，克我为官。时师不识，吾徒慎焉。
　　第十八章论四神星宿
　　地有百形理原一致，寻宗问祖见影知形。峡位与公位相当，后鬼与前官相应，来气与余气相因，分襟与合襟相称，后有落托前有唇毡，来有挠掉住有头面，龙须媚虎虎必驯龙。最忌者龙巉似虎，最爱者虎软如龙。虎软如龙者，无刑并而盈财帛。龙巉似虎者，损丁壮而耗财箱。朱玄子父青白财官，傍无凹借富实双全。鬼不爱鬼官却宜官，落不宜落曜须见曜。以鬼为鬼名为盗气，家道伶仃子孙不庶。以官作官不惧尖峦，生人轩豁甲第魁元。鬼不爱鬼亦不爱子，父兄财星方为得所。官宜於官亦宜财父，木火二星最为天助。落而落者其势卑弱，虽有若无人家消索。曜而曜者其形俊俏，若是贵龙为官清要。为祸之鬼十有五六，凡有官曜尽皆为福。大富大贵裹赶分明，只爱财官有气有情。贵龙无官赶者不贵，无财裹者亦不贵。富龙无财赶者不富，无官裹者亦不富。盖富贵相连财官相卫，财不见官其财不炽。官不见财其官不庇，时师开口门开户闭。门开无屏长房凌替。户闭不伏幼子乖戾。堂唤明堂不宜遮闭。平正有情更为吉利。周匝开锁宽狭无计，宽旷气泄狭端情聚。水口葫芦时师笑跳，不察星峦空夸华表。若遇子孙陶朱寂寥，笔印端严去水主贵。仓库逆生水去财聚，砂无鹤爪文名士少。鹤爪不掬反成龌龊，砂无牛角终成寥落。牛角不开反出好回，砂无蝉翼穴情不的。蝉翼壅肿生人懵懂，顶爱中穿穿爱之玄。不之不玄反成死鳝，枝遭干克何夸正落。受克到穴终有一绝，纵有水城定多冲割。时师不识贪爱锁识，克龙锁水反成牢狱。若无赦文女童缧拽，此系秘传善悟自得。
　　第十九章论左右朝对
　　门内有君子自致佳宾，门外少佳宾谅非贤主。瓦门庭有寇为祸百端，锁钥不严飞灾四至。捷报之案与流徒何殊，哭儿之山与神童不异。舞袖之状似离乡，牢狱之形如仓库。朔南百步无耸案，六十年一扫如空西东。举首见高峰，千百年愁烦不了。故曰：午子堂开老无聊赖，酉卯户闭少不轩昂。登科及第定有三合，火星积玉堆金，须是八方水局。马上贵人未必非探头之贼，幕中伴读或又是宣诏之山。文笔摇而老作书生，玉琴瘦而四方游荡。祖宗前耸，迎之吉而背之凶；且生陋劣尸虎回来。文为祸而武为福，更看勋庸。龙穴俱全水火土星，皆美利元辰见出。子财官位定为灾龙抱虎，虎抱龙皆从水判。右射左左射右尽自堂分，山特来而俯伏贵压千官。水远至而凝澄财增万顷，众山混沌独一位之对穴者，端然万派支流。惟半鉴之当堂者，沉注断定家门富贵，却难亲戚荣华。水穷山尽须宜陪表之峰
　　召，乱坟多惟爱跪眠之状。
　　第二十章论体盘
　　直龙看化生之脑，横龙寻落托之形，既有脑气落托，自有上分下合，分合之间天造地设。孙不肖祖者曰素，素者不产文章客。子不养毋者曰漏，漏者难培富贵根。兄弟不论弱与强，只要无冲无克。主宾不论远与近，只要相合相生。仆从不论多与寡，要无反主之星。门户不论阔与狭，要有捍门之宿。山不论前后左右，要合星辰，而头不见飞，脚不见窜。水不论来去澄流，要合方位，而来不见冲，去不见割。束气要圆争，两傍不要泄。泄者行龙无力，过峡要融暖，两傍不要散。散者到穴无情，宁可借停骖之主以为客，不可认憩驾之客以为主。宁可挽元神之水以为富，不可招黄泉之水以为贵。祖宗虽好，隔五世六世则无功。仆从虽多，去五代六代则即散。龙窜虎飞只要水城环抱，堂宽案远只宜龙势高强。地可催官须用情於禄，贵穴能造福必迎气於龙。神官杀同乡差毫厘而或殃或庆，球檐咫尺侯一拈而为福为灾。星峰秩秩纵一节两节之小疵犹为吉地，鬼劫重重虽一山一水之可取不为佳城。水爱曲不爱直，直去者固凶，直来者亦防冲射，朝爱来不爱去，去长者不吉，去短者亦是支离。水秀山明可靠可吞者有力，山啸水哭不闻不见者无妨。龙不开屏列帐何夸粉黛姻花，穴无后鬼前官空有楼台鼓角。文章盖世不科第只因笔印模糊，子孙富贵不繁多绿是唇毡浅薄。水去处石曜一卷千钧之力，箭来时巽水一勺万镒之情。正龙之福迟而久，故将门出将，相门出相；傍龙之福骤而短，故一发如雷，一败如灰。
　　第二十一章论花假
　　龙穴易识真假难知，真者多拙假者多奇。真者如真女垂帘肃驾无傍窥杂砚之人，假者如淫女暴面露头多横观交驰之势。真者如法驾虽楼台鼓角而拱手埋头，假者如浪子虽姻花粉黛而束驰西逐。峦头大而歪窜是假山也，砂脚多而反抱是假砂也。穴场孤旷而耳无贯峰，脑无屏枕阳无唇褥；阴无须翼是假穴也。水城屈曲而方位不合，冲射暗来近视悠扬，远观遮朴是假水也。真龙中穿，假龙亦中穿，真龙遮护，假龙亦遮护。中出无根多是干龙之逐客，遮护无裹半为带劫之零星。大假者久而大殃，小假者久而小昌。勾勾搭搭十无一二真综，闪闪藏藏万有百千假态。俗眼指称灰线傍有子父则真，时师爱道迹丝侧见官财则假。
　　第二十二章论约束
　　地无约束龙神碌碌，约束端然富贵双全。约束之山气象尊严，后不为鬼前不为官，左不为龙右不为虎。帝都王都之约束在一百二百里之外，宦家世族之约束在一十二十里之间。父为约束根基厚而世代簪缨，子为约束骤兴旺而威名远播，财为约束盈仓箱而纳粟奏名，官为约束登科甲而出将入相，兄为约束势颉颃而联芳齐美。金星约束定是献天如釜如锺而火星灭迩，木星约束定是冲天不戟不矛而金星低避，水星约束定是涨天不摆不摇而土星低回，火星约束定是焰天不飞不窜而水星潜伏，土星约束定是齐天不尖不瘦而水星低遁。约束遇官虽诗礼而难逃讼狱；约束#4见父敦孝友而迁徙防危，约束见子多英俊而老成凋谢，约速见财尚丰殖而妻宫寡阨，约束见兄分门户而争雄竞势。惟一山端然傍无并峙，众星低避者则家道尊严而干祥万福矣。龙从左来则约束在右如炼於左，龙从右来则约束在左如炼於右，龙从后来则约束在前如卫於后。龙到处宜有约束在龙虎数层之外者为奇，龙去处宜有约束在水口门户之内者为妙。约束出於生旺之乡长春百岁，约束出於墓绝之所七十来稀。居水口之内郊为陪表现玄武之臂便是干城专宰，大势大形不照一山一水时师不究法眼先寻。
　　第二十三章论交度
　　断福如符要知交度，秘云风水无交度，富不陶朱贵不三公寿不彭祖，夫妇不齐眉孤寡号门户。故龙不交度其名曰妬，龙之妬者无百年之福，穴不交度其名曰痼，穴之痼者无十年之祚，砂不交度名曰龌龊，龌龊之砂子孙不禄，水不交度名日支离，支离之水门户流移。○自过峡而起少祖是为龙度，如金龙不见水来护则为子妬，安望儿孙有三五。水龙不见金来顾则为父妬，定无白发盈门户。金龙不见木来扶则为财妬，营营食用常难措。木龙不见金来助则为官妬，文章不上青云路。金龙不见金来护则为兄妬，劳劳独自撑门户。○起鬼落而至唇毡是为穴度，坐金不见木则为财痼，何夸四处有仓库。坐金不见金则为兄疯，莫羡龙神多夹辅。坐金不见火则为官疯，何论色色文星助。坐金不见土则为父疯，定主堂前少姑舅。坐金不见水则为子疯，时有孤儿与寡妇。○自随龙及门户是为水度，金穴水城水是为子，支离定知祖业难丰足。金穴木城水是为财，支离终日运筹持斗斛木穴。金城水是为官，支离白头尤把文章读。金穴金城水是为兄，支离打虎阋墙常仆仆。○自左青以至右白是为水度，金龙水叠叠则为子，龌龊生者频频育者迟。水龙金扬扬则为父，龌龊异父异母不相宜。金龙木汨汨则为财，龌龊散得多多聚得稀。木龙金条条则为官，龌龊声名位分常卑微。金龙金焰焰则为兄，龌龊手足文齐福不齐。○盖龙穴之度，以表而见者为力砂。水之度，以表而见者为忌。此诀在心悟，非可以一咸传也。
　　第二十四章论五行生克
　　地理之宗统於五行，五行之柄权於生克。生固可爱，亦有不爱之生。克固可憎，亦有不憎之克。生之目有五：一曰飞伏，二曰感应，三曰顺逆，四曰雌雄，五曰眠坐立，生是也。献天金生水为飞生，少阴金生，水为伏生飞生忌其促，伏生忌其强，促强之生家多忤逆。金穴水案为感生，金穴土案为应生，感生宜於近，应生宜於特，不近不特富贵不获。金峦剥水为顺生，金峦剥土为逆生，顺生爱其秀，逆生爱其簇，不秀不簇英才不育。左金右水为雄生，右金左水为雌生，雄生宜於俯，雌生宜於仰，不俯者骨肉相残，不仰者家道乖张。正体生者曰坐侧，脑生者曰眠平，面生者曰立坐，而生者宜正眠，而生者宜附平，面生者宜平，不正不附不平者初亡老哭。五行之相克其目亦有五：一曰强弱，二曰有无，三曰爱怕，四曰明暗，五曰人己是也。献天之金，居庚申辛酉之方而克木星，是强克也。少阴之金，出丙丁巳午之方而克木星，是弱克也。强克强弱克弱者杀，强克弱弱克强者降。火星直射金穴而鬼托禽曜皆水星证映而无土星制水则有克如无矣。正体金龙并无火星侵扰木星簇簇，孤金莫能钳制则虽无克而有矣。有克如无者爵位高强，无克而有者数被中伤。如金星入手廉真高，妬者为明克，磊磊火星夹递金龙到穴者为暗克。明克者显祸，暗克者阴伤。隐隐金龙带有火星压主者日己克，外山特耸火星并敌者日人克。人克者争竞乡邦，己克者骨肉参商。凶星恶曜如妬主廉真则喜见水星，此为爱克，吉星得地如金居兑位则惧见火星，此为怕克。爱克而克为福不小，怕克而克为祸不了。
　　第二十五章论三合
　　龙不合穴则龙不真，穴不合水则穴不正。如木龙起在亥，穴在卯，水流未，则万福矣。盖水来处宜生宜旺，水去处宜墓宜绝。故曰：门户不许子孙居是也。水无三合其福不昌，火无三合其贵不彰，龙无三合其气不增，穴无三合其情不集，砂无三合其势不端，富贵之地以此为的。术数家有假三合之说，以谈祸福者则谬矣。龙之起得其方是为天合，穴之结乘其生是为人合，水乘其旺是为地合，此龙之三合也。如鬼坐於玄是为后合，官炼於明是为前合，曜展於侧是为傍合，此穴之三合也。一不劫龙是为来合，二不悖穴是为止合，三不顺水是为去合，此砂之三合也。来从生养是为源合，注於官旺是为注合，去从墓绝是为流合，此水之三合也。龙虎两溶是为耳合，八字均注是为肘合，虾须并派是为液合，亦水之三合也。如正案在午而起秀峰是为天地合，寅上有峰相应是为日月合，戌上有峰相照是为风云合，此火之三合也。一合者不窜不绝，再合者不贫不贱，全合者大富大贵。然亦可遇不可求也。大凡地有全合则峡有角顾，峡有角顾则龙有祖宗，龙有祖宗则穴无孤露，或如泊岸之舟桡棹俱住，或如登殿之主文武齐护。若夫三败三忌之说则即与此相反耳，可类推也。火助文章之客，故单举火以见其余也。
　　第二十六章论应验自此章至三十章，皆广丰熊氏之论。
　　别人看形我看星，别人看格我看情，星峰本是龙之表，情脉却是龙之精。金星宜何鬼落托，土木二物情交错。青白朝迎无水火，不融不化成顽朴。金木水土穴之星，窝钳乳突穴之形，凸凹高沉穴之地。细将证佐论分明，前看明堂与朝案，后看落托与鬼撑，傍看龙虎与盼水，过此却论砂水情。我见屏风笔架砂，贴身白虎形如画。只因峡位右边单，幼房到底无声价。我见玉带眠弓水，湾回达抱青龙嘴。只峡左边无吉星，长房遇此无祥瑞。我见席帽横琴案，端严竦树真看羡。子孙何故不科名，保因鬼落星辰乱。我见明堂万马容，排衙唱诺人传颂。谁知唇褥不悠扬，富无藏积官无俸。我见水口似葫芦，之玄屈曲相回顾。如何家道不兴隆，只因龙穴无仓库。我见案上文笔插，又有宜诏与天马。若还龙穴无设施，何劳十载寒窗下。我见锦被盖牙床，团山迭迭儿孙样。只因龙穴落幽寒，伶仃子媳难兴旺。砂水如何为祸灾，只因龙穴元神败。浑如弱主与庸君，奸臣悍将威权大。砂水如何福力强，只因龙穴元神旺。浑如圣主坐朝堂，四方皆是干城将。我闻龙与穴相迎，我闻水与砂相称，吉水常能消恶砂，好砂亦能调水病。阴砂右方插过左，左方水去难为祸。只恐砂去水亦去，家筵顷刻多崩破。
　　第二十七章论用神冲合
　　龙穴须知有用神，用神冲动事非轻。叮咛可知不可说，只恐时师认未真。金龙金穴用何神，生在巳兮墓在丑。或用二方作向山，或用二方为入手。不忌黄泉与刑墓，穴要穴与龙相就。亡命爱是水火宫，葬期须在丑时喉。巳丑宫中有酉藏，须用卯冲魂始受。子孙如有亥未人，合起冲星真不谬。金马原居亥酉藏，金禄轮来申酉□ 。冲动禄时官即至，冲动马处病难防。马在病宫宜生合，禄居官位要轩昂。富贵根源爱在胎，维持却喜长生地。设施必须居旺方，应验便宜墓绝位。劝君冲生莫冲胎，冲胎却恐根原坏。惟从生处一冲之，维持圆活天机快。劝君冲墓莫冲旺，冲旺却愁设施妄。惟从墓处一冲之，自然应验无遮障。金贵却在寅午中，贵人可合不可冲。合起贵人冲动禄，何愁富贵不相从。请问贵人如何合，金贵寅午用戌合。寅午二方有吉曜，戌命生人为甚妙。亡命若更是卯酉，富贵重重相辐辏。水火以墓绝为贵，金以□□为贵，水以土之衰旺为贵，土以未之墓绝为贵也。
　　第二十八章论变体作穴
　　贵穴十九是变体，时师俗眼何曾识。第一穿变火灼金，金液而流惟一线，到头遇土便安坟，乳如悬胆真金现。第二穿变木赶土，土星磊磊变金子，窝傍带火便寻综，必有当头屏与几。第三穿变金琢木，木变凤形鸡涿栗，水星一见便堪扦，突微如苞为真木。第四穿变土壅水，水势奔腾如蛇蜕，金峰隐隐面前迎，一穴安然如孔坠。第五穿变水灭火#5。火星#6扑灭如菱角，寻见条条木节开，水星挂映穴场辰。克而变者喜见父，见父安坟贵富。生而变者喜见财，见财富贵自天来。精微妙诀说不尽，克生生克两安排。生变喜见财官，克爱喜见父子，故曰两安。
　　第二十九章论寻龙总要
　　莫道寻龙难，难於平地望高山。莫道寻龙易，易在高山望平地。一看龙是如何起，真龙起处便有鬼。二看龙是如何博，真龙博处便有托。三看龙是如何伏，真龙伏处便有簇。四看龙是如何行，真龙行处便有情。五看情势向何方，所向之方多闪藏。闪藏何处讨分明，后有送者前有迎，送迎却在两边看，护龙莫作真龙断，真龙一闪一出头，此闲却要认根苗，细认金木水火土，认定星辰作少祖，少祖远祖若相生，便知此处势层层，得时子父财宫逐，便知种有千年福。行时龙生与气束，便知藏有真堂局。看了少祖却看赶，财官赶处真为罕。父母赶要来得缓，子孙赶要到得满。若然不缓与不满，兴隆有数难绵远。若求大富与大贵，杨公只爱财官赶。若还只是我赶我，纵有骤福亦无祸。看了龙时看鬼落，鬼落看也星辰博。鬼落生龙与生穴，暗中为福真堪贺。若是龙穴生鬼落，反生盗气反为祸。我克克我皆不宜，不若比和相负荷。平洋鬼落要可枕，高山鬼落要可靠。不论左右与中问，看他情向何边抱。看了鬼落却看穴，高沉凸凹宜分别。穴看气从何处入，葬乘生气须当记。气从耳入为第一，第二顶入第三腰。化生脑下认球檐，穴情要似生芽芭。上有一靥中有迹，下有唇毡莫消瘦。鰕须蝉翼两边挨，鸡心鱼泡高相照。土木行龙乳突多，金水行龙铃与窝。看了穴时却看裹，裹处要与龙神合。若还裹我两边财，子孙腰下黄金带。若还裹我两边官，堆金积玉福千般。父母裹时子孙罕，子孙裹时父母残。不如只是我裹我，安居乐业无艰难。看了裹时却看朝，我生生我皆相投。更有财官来并列，门庭富贵无休歇。看了朝案看门户，门户不许子孙居。第一父母第二财，第三亦爱官星来。吉人形象由人取，只宜头向内安排。朱玄青白都看了，砂水明堂自然好。水来水去捴不拘，只从方位讨分晓。来爱长兮不爱急，去如眷恋情不走。若求大富与大贵，巽水源源流到口。地在高山易为术，地在平地多鹘突。高山跌下平洋来，时时要见毛与骨。却问如何认是毛，不生禾稼生草茅。却问如何认是骨，土石一埋常竦出。有毛有骨便有护，护处便有星神助。无风水处有风水，有风水处无风水。无风水处有风水，十有八九容窀穸。有风水处无风水，寻尽世闲万无一。此是寻龙一掌金，眼明心巧方能述。
　　第三十章论宅墓总要
　　人家富贵岂容易，必有阳基与阴地。阳似舟兮阴似棹，论阳先要定方位。胎养周正富贵根，生浴开张富贵至。冠带平坦富贵清，官旺轩昂富贵义。衰病遮拦富贵安，死处疏纳富贵易。墓处藏聚富贵久，吉神须用应方位。中间又要看联络，联络之文多禁忌。胎养长生须间隔，若无间隔不清白。沐浴冠带嫌凹突，有凹有突生鹘鶟。临官帝旺宜抄插，不抄不插无科甲。衰旺中问莫高下，一高一下常惊讶。死病二方宜拥护，不拥不护生嫉妬。阴地阳地一般论，坟屋星辰宜既济。阴地生阳与克阳，子孙富贵多轩昂。阴地生阴与克阴，子孙富贵多沉吟。若见阴阳同一气，子#7孙富贵无兴替。阳地富贵要根源，又要维持与设施。到处又要有应验，五吉俱全天地赐。中问方位又相殊，生养墓旺四处是。纵有根源无设施，声名不到凤凰池。虎砂兜插即官罢；不许腰缠万贯归。有了设施无根源，何须苦向仕途钻。龙头拱出席帽样，奏名纳粟可求官。有了根源有设施，登科夺得锦衣归。如何不系黄金带，须知墓下无维持。维持设施俱各有，根源得位科多首。如何位不到三公，应验须知无辐辏。亥上有吉荫子人，离宫有吉午人受。登山从此细推详，胸中星斗神仙授。
　　儒门崇理折衷堪舆完孝录卷之一竟
　　＃１据本卷前文『等』字后疑脱『人』字。
　　＃２『附』字疑『驸』字之误。
　　＃３『商』字原误为『商』。
　　＃４『束』原误为『水』，据文义改。
　　＃５原『变水』二字后脱『灭火』两字，据前文补。
　　＃６原『火』字后脱『星』字，据前文补。
　　＃７『子』字原误为『了』字，据文义改。
　　儒门崇理折衷堪舆完孝录卷之二
　　第三十一章论选期正式
　　谭堪舆者，不过曰：相形势、选吉期，两端而已。但术家，流一登山，舍形势而勿论，独以封例天星理气等说惑人。前卷既已悉，略而不重，直以形气之正为宗矣。至选期诞说惑人，尤甚有所谓诸家者，有所谓雷霆者，有所谓奇门者，纷纷诞妄不一而足。此皆起于吕才作《通书》变乱阴阳，颠倒五行，所以术人，遂乘讹踵弊，亥豕错陈，相沿而不息也。正德嘉靖问，天下怪说又甚，至今伪书污牛冲楝，小人固因之以误人，君子亦信之以自恨，福未必得而害且随之，完孝之谓何间有偶然之合亦积德之家阴玫之非诞术之力也。彼杨公曰：识淂五行倒颠，方是大罗仙。此惟杨公然耳，非杨公而以拘泥之见入之，则相生者而反相克，相克者而反相生，比和者而反不和，大乖乎造化之正理矣。人胡敢轻用之。乃知百家杂说，悉皆幻妄；奇门至理，谁悟真机。惟七政者，自容成受命以来，尧之钦若昊天，敬授人时，舜之在璇玑玉衡，以齐七政，历代帝王所以治历明时者，胥不能外也。此微而着，隐而显，乃天地造化之正理也。人何悖之而事怪异耶！殊不知五运六气，即阴阳五行之代迁者也。五星七曜，即阴阳五行之着明者也。代迁者，常流行於天地之中，而有祸有福。着明者，常照临於乾坤之内，而有吉有凶。是故选择者，只须以气运审龙神，而酌量其生克制化之道；又以星曜定坐向，而推详其迟留伏逆之机。期二者，乃选择之切要，而有星历之可据者。然气运之行也，朝夕不同用；星曜之布也，晨昏不同度，必以七政台历考之，又知推步之法，方得造命真诀，不致恨事。他如温历、万年历、一掌经之类，皆不足凭也。毫厘之差，千里之谬，可不慎哉。若山家神杀，止避其三杀、太岁乘旺而已，不旺不忌，余杀亦不忌，详见於左。
　　第三十二章论天时
　　《易》曰：至哉坤元，万物资生，乃顺承天观，此则知地中生气，乘天而时行也。是故为春为夏，天时鼓万物之出机也，地气则随之以出，而敷其生长之功，为秋为冬，天时鼓万物之入机，地气则随之以入，而敛其收藏之。《易》曰：地道无成，而代有终。此之谓也，彼龙穴砂水，生气之行於地者也。年月日时，生气之运于天者也。得乎地而不得乎天，即春夏而欲其收藏，秋冬而欲其生长，必不得之数也。俯察於地者，可不仰观於天，以全其阴阳，并运之正理哉；但格局不可以预设，变化不可以先置，须临时详山川气运之盛衰，以行其补助克泄之法可也。是岂通书中死局所能拘耶。或问孟子曰：天时不如地利，地利不如人和。则天时之不足尚也明矣。况古者，天子七月而葬，诸侯五月而葬，大夫三月而葬，士踰月而葬。若拘时日，此制不行，所以术人有得地即葬，不论时日之说，吁不然也。孟子因当时诸侯皆不得人和，故较其轻重以晓之，非谓天时地利可尽废也。否则王者治历明时，凿池筑池，何为者也。古者，天子七月而葬，待诸侯至；诸侯五月而葬，待同盟至；大夫三月而葬，待同朝至；士踰月而葬，待六亲至；此虽王者定制，若葬之吉凶，何尝不择。但拘通书选择，则此吉而彼又凶亡者，利而生者又不利，踰数十年无葬期矣。以七政选择，止避三杀、太岁乘旺，所以年年月月可葬，天时王制两不相悖矣。彼术人谓：得地即葬，不拘时日者，此固中心无主，抑亦急於求利之心使之欤？智者不可不察。
　　第三十三章论造命
　　凡造命之法，皆以日干为主，月为提纲，年为基本，时为结果，排下八字，看其合何格局，然后用之。倘不命局，又宜更择他局，比星家不同。盖星家所谭之，命由乎天，无可变之理。选择所造之，命由乎人，可择其善者而从之。吾慨世之造命者，或重坐向，或重亡命，或重察主，或坚造重作主，皆非也。盖人之生也，以落地为命元，命元纯粹，必然一世荣昌。人之死也，以入地为命元，命元旺相，自然宗祀长远，此理之不可诬者。若坐向定於开辟之初，生命定於降生之始，亡命则既已有，死日在前矣。此不过避其对冲而已。以此数者，为重命曷以造是以善造命者，须择上格八字，审气推星，二者兼尽，方成全局。盖气之盛衰，祸福之基也。此为极重星辰之显，晦祸福之柄也，亦不可轻。故必木取木为主，火取火为主，土取土为主，金取金为主，水取水为主，四柱务合中和，吉星宜坐实得时，凶星宜落陷逢空，然后可用。否得龙气，有过不及之患，而星辰又不合度，虽合富贵极之格，何益哉。
　　第三十四章论格局
　　选择造命之法，须先定格局，而格局则有日月对照格，有日月合照格，有三方拱照格，四正拱照格，有支干夹照格，有贴身夹照格，有帝星夹宫格，有帝星到山格，三吉同照格，格虽多端，必以太阳、太阴为主，乃上格也。日月对照格，多在望日；日月合照格，多在朔日；日月三方拱照格，多在初十、二十日；日月四正拱照格，亦在望日；支干夹照格，多在初五六、廿五六；贴身夹照格，多在初二三、廿八九。若本日合淂一格，则山山皆可作用，惟用时不同耳。如卯时上四刻合格，可作子山；午向则下四刻，可作癸山；丁向辰时上四刻，即可作丑山；未向辰时下一四刻，即可作艮山；坤向随时顺行，廿四山山山仿此。止有三杀乘旺之山，并太岁所占之山，皆不可犯。若帝星合太阳诸式，又止有邜时可用，余时皆不合。朔日要防日食，望日要防月食，若未食之先，复明之后，亦不深忌。外有二德拱照，官福拱照，田财拱照，文书文魁拱照，科名科甲拱照，诸格皆贵，但不若太阳为主者之尤愈也。虽然此不过匠者之规矩，射者之毂率而已矣。至若运规矩以方圆，执壳率以中鹄者，则存乎其人耳。详观图式于后。
　　第三十五章论身命
　　选择之法，以造命为重；而造命之诀，以立身立命为重。盖太阳犹父，人受气於父，而命生焉。故立命，当查太阳所躔之度为命度。太阴犹母，人成形於母，而身生焉。故立身，当查太阴所躔之宫为身宫。今星家以生时加太阳数至卯上安命者，固非也。以本日太阴到处，即指其为身者，亦非也。盖太阳本是左旋，每一时行一宫足。故冬至前后，太阳出在辰时，则辰上起太阳，顺数至所用之时，即是命宫。夏至前后，太阳出在寅时，则从寅上起太阳，顺数至所用之时，即是命宫。余时，太阳出在卯时，当从卯时上起太阳，顺数至所用之时，即是命宫。此安命之定式也。太阴亦左旋，一时行一宫弱。故当查太阴何时到何度，即就本度上顺数，本时起数到所用之时，即是身宫。余仿此，此安身之定式也。但太阴有晨昏之度，而晨昏之中，又有渐次不同。如秋分起至次年春秋止，晨度皆在卯。其实止有十六、十七、十八在卯，十九、二十在辰，廿一、廿二、廿三又在巳，廿四、廿五，又在午，廿六七八又在未，廿九、三十又在申。白露起至次年清明止，昏度皆在酉。其实止有初一、初二、初三在酉，初四五即在戌，初六七八又在亥，初九十又在子，十一、十二、十三又在丑，十四、十五又在寅。自谷雨起至秋分止，昏度皆在戌，又当自戌上顺数起。自清明起至白露止，昏度皆在寅，又当自寅上数起。太阳一日一周，今人逢卯安命，太阳宁有时时在卯之理乎？太阴亦一日一周，特不及日十二度而已。今人即以本日太阴到处安身，太阴宁有时时皆在一宫之理乎？此理甚明，但智者不加察耳。此所以推星者多不验，而造命者胥失真也欤！
　　第三十六章论审气
　　凡选择家审气之法，定要看大势龙从何来，到头脉从何止。如大势龙从南来，到头翻身，结喉坐西。此则当补到头之脉，以为大势财局。若补大势之龙，则到头受克，其祸甚速。余仿此。又或大势龙从东来，到头结喉坐北，此则当补到头之脉，以为大势之生气。若补大势之龙，必泄到头之气，其冷退之患，必不旋踵。若泄之太过，必主伤人。余放此。又有大势龙从北来，到头结喉坐束，此则但当补大势龙，以为到头之生气。若补到头之脉，必泄大势之气，暂时虽不见裯，而衰败之患胎于此矣。余仿此。今术人止以到头一节，气胎为主者，不过欺人于一时而已，其如后患何。凡观大势，皆以本龙出脉为主，而中间之曲折不拘也。凡观到头，必以穴后一节为主，而此后亦不拘也。虽然五气迭居，本无定在，使其得中和之龙居之欤则作福必大。虽坐山之克泄，无妨。或者以过不及之龙居之欤，则其作祸亦大，纵使坐山生旺何益。所以古人有实乘虚坐之论，亦以龙神为主，而坐山之阴阳五行不尽拘也。止要取得吉星到坐，或到向到三方，或到四正，或到拱夹之宫，皆吉。至于凶星，止避其乘旺而已。凶星衰弱，亦不忌，裁酌存乎其人耳。
　　第三十七章论推星
　　凡推星之法，必以七政台历为主，皆在山何方隅上用之，如太阳、太阴、帝星、恩星，皆至吉之神也。令星、用星、福星、行吉之神也。岁德、天德、月德、月合与夫贵人孙马、田财宫福、文昌文魁、科名科甲等星，皆助吉之神也。或到山，或到向，或在三合，或在四正，或在得时有用之宫，或在左右夹拱之宫，皆吉兆也。至若仇星、难星、三杀、太杀、太岁等神，皆当避之，使其乘旺得地，为祸亦大，衰陷空亡不忌。盖吉则趋之，凶则避之，此选择之要法也。况天垂象见吉凶，正在七政止。考之推星之法，诅可缺欤。
　　第三十八章论二五
　　尝闻太极生阴阳，阴阳生五行，五行变化而万物之生成备焉。此造化之定理，百一万古而不易者也。其在天也，则见於日月星辰，而五行顺布。其在於地也，则见於山川动植，而五气流行。其在人也，则健顺成德，而五性五伦出焉。混辟之初天也，乃泄於河图、洛书，以发圣人之神智。盖使之阐明阴阳五行之体而示斯民，以趋吉避凶之途也。观图以五十居中，书以五居中，即太极之象也。图、书皆奇数二十，偶数二十，即阴阳之数也。图以一六居北属水，二七居南属火，三八居东属木，四九居西属金，五十居中属土，而寄旺於四隅。以洛书易位之后观之，其生胸之数，亦与河图相为经纬。故上自三皇，下及百王，凡治历明时，悉本于此。今之，历家因之，始足以推步天文；医家因之，始足以推究气喉；星家因之，始足以推人之寿夭穷通。况乎地理又所以承天时行，而为斯民福荫之基也。又可悖造化之正理，而从怪诞之说乎？惜乎吕才作《洪范》五行已非正理，而争阴序阳之说，尤为悖理之甚。不知二五本原固，如是乎奈一人作俑于前，后世术家踵而蹈之，以网一时之利，遂贻天下之害。斯民固罹其害，而不知术人置获其利，而弗顾，不亦深可痛哉。惟我太祖高皇帝，龙飞淮甸，辟乾坤于再造，觉颛蒙于述途犹，虑通书数十种胥为民害，於是洪武九年，益禁伪造，尽毁伪书，复令监官订正选择历书颁行天下，垂法后世，皆所以明阴阳之正传，开示趋吉避凶之玄鉴也。故述其略云。
　　第三十九章论山向二五
　　观河图奇偶之数，则知阴阳五行之原，其一生一成，各得自然之妙，皆天地化育之精华，发泄之以示人者也。如天一生水，地六成之居北方亥子之位。故自亥宫奎一度起，至子宫危七度止，皆属阴水。自子宫中危六度起，至丑中斗二十二度止，皆属阳水。地二生火，天七成之居南方巳午之位。故自巳宫翰九度起，至午中张九度止，皆属阴火。自午中张八度起，至未中井二十七度止，皆属阳火。天三生木，地八成之居东方寅卯之位。故自寅宫斗三度起，至卯中心三度止，皆属阳木。自卯中心二度起，至辰中角十一度止，皆属阴木。地四生金，天九成之居西方申酉之位。故自申宫井八度起，至酉中毕一度止，皆属阳金。自酉中毕初度起，至戌中娄四度止，皆属阴金。天五生土，地十成之虽居中宫，而其气寄旺於四隅。故自辰未十八度，并戌末十八度，皆属阳土。自丑末十八度，并未末十八度，皆属阴土。周天三百六十五度零四分度之一，五行各得七十二度有奇，此皆自然之数，一定而不可易者也。十二天于皆界於地支之两间，虽居其位，而不变其所属。如乾在戌亥之问，右边七度半在戌，即以阳土论；左边七度半在亥，即以阴水论。壬界於亥子之间，右边七度半在亥，即以阴水论；左边七度半在子，即以阳水论，余仿此。他如前辈之言，八卦初不过明天气之流行耳，亦未尝以八卦而变易地支之阴阳五行也。盖古之罗经，只有十二地支，准河图一定之数也。后世添八十二天干，只是赓成二十四位，以应一年二十四气也。即以天干，而变易地支之阴阳五行，固非也。八卦只是验天气之运行而已。即以八卦，只变易地支之阴阳五行，亦非也。末世不悟此机，而设为天星卦例之谬者。固感世之大蠹，而学者亦不加察，而信从之，且牵合互会圣为邦说以乱真者。彼盖不知，阴阳五行之理，乃天地造化自然之妙机，非人智力所能损益者也。
　　第四十章论七政
　　日月同躔谓之朔，对躔谓之望，月光平分谓之弦，月光既尽谓之晦。五星遇日则伏，三合则留，近日则疾，远日则迟，迟甚而留，留久而退，退久而顺行。太阳怕罗喉，太阴怕计都，木怕金旺，火怕水旺，土怕木旺，金怕火旺，水怕土旺。太阳喜昼，太阴喜夜，旺木喜金，旺火喜水＃１，旺土喜木，旺金喜火，旺水喜土。水弱爱金，金弱爱土，土弱爱火，火弱爱木，木弱爱水。水衰不生木，木衰不生火，火衰不生土，土衰不生金，金衰不生水。春土不克水，夏金不克木，季水不克火，秋木不克土，冬火不克金。此皆七政之要法也，学者不可不知。
　　第四十一章论过宫
　　经星之列於天者，有二十八宿，共三百六十五度零四分度之一，虽有升沉，实无转移。天运左旋，一日一周而又过一度，日月五星气孛皆顺。天左旋，惟计、罗二星，乃是右转。此儒者之言，万世不易，虽革象新书，亦言之详矣。但历家因其不便推算，遂云：天左旋，日月五星皆右转，凡二十宫行度次序，皆自左数至右，取其推步之捷，乃作历之法也。今欲选择吉期，宜从前说，方始时刻不差。凡者七政行度，定须自右顺行转左，惟罗、计以逆行，推之如女二在子，女一过丑，斗四在丑，斗三过寅；尾二在寅，尾一过卯；氏二在卯，氏一过辰；输十在辰，斡九过巳；张十五在巳，张十四过午；柳四在午，柳三过未；井九在未，井八过申；毕七在申，毕六过酉；胃四在酉，胃三过戌，娄二在戌，娄一过亥；危十三在亥，危十二过子。危五是壬子之界，女九是子癸之界，牛一是癸丑之界，斗十一是丑艮之界，箕六是艮寅之界，尾十一是寅甲之界，心一是甲卯之界，氏九是卯一之界，亢二是乙辰之界，翰十七是辰巽之界，干二是巽巳之界，斡六是巳丙之界，张七是丙午之界，柳十二是午丁之界，鬼初是丁未之界，井斗是未坤之界，井一是坤申之界，毕十四是申庚之界，昂十是庚酉之界，胃十一是酉辛之界，娄八是辛戌之界，奎九是戌乾之界，壁三是乾亥之界，室五是亥壬之界。数虽逆等，实是顺行，虚七虚六之问子之中也，星六星五之间午之中也，子午之中过宫之机轴也。其各宫度数次序，本宜改正向左顺行，但恐初学骇愕，姑仍其旧亦不妨，特推步宜详细耳。
　　第四十二章论定时
　　地理分四十四山，历书亦分二十四时，时与山每每相应。凡定时之法，必须逐时逐刻考验，方可查得星辰缠度之次，否则定是俟事。盖地支十二时，一定之局也。而天干十二时，即界于地支之两问。如亥正三刻起，至子初二刻止，此属壬时，子初三刻起，至正二刻止，方是子时；子正三刻起，至丑初二刻止，此属癸时；丑初三刻起，至正二刻止，方是丑时；丑正三刻起，至寅初二刻止，此属艮时；寅初三刻起，至正二刻止，方是寅时；寅正三刻起，至卯初二刻止，此属甲时；卯初三刻起，至正二刻止，方是卯时；卯正三刻起，至辰初二刻止，此属乙时；辰初三刻起，至正二刻止，方是辰时；辰正三刻起，至巳初二刻止，此属巽时；巳初三刻起，至正二刻止，方是巳时；巳正三刻起，至午初二刻止，此属丙时；午初三刻起，至正二刻止，方是午时；午正三刻起，至未初二刻止，此属丁时；未初三刻起，至正二刻止，方是未时；未正三刻起，至申初二刻止，此属坤时；申初三刻起，至正二刻止，方是申时；申正三刻起，至酉初二刻止，此属庚时；酉初三刻起，至正二刻止，方是酉时；酉正三刻起，至戌初二刻止，此属辛时；戌初三刻起，至正二刻止，方是戌时；戌正三刻起，至亥初二刻止，此属乾时；亥初三刻起，至正二刻止，方是亥时。一日十二时，共分百刻，每一时八刻有奇，所以有初刻，有初初刻，皆零数也。加起天干十二时，则每一时止有四刻强。如正月，太阳卯初三刻在子，则乙时必然到癸，辰时即到丑，巳时到艮，以次而推，莫不皆然。每日皆从太阳到处数，卯时起，一时到一山。惟冬至前后，又从太阳到处数，辰时起；夏至前后，又从太阳到处数，寅时起。七政气孛，皆随时左旋，惟计、罗二星，乃是逆时右转。此是查时刻以考星躔之要法，学者必不可忽。
　　第四十三章论天文
　　朱子曰：天道与日月五星皆是左旋，天道一日一周天，而常过一度；日亦一日一周天，起度端终度端。故比天道，常不及一度；月行不及十三度十九分#2度之七今人却云：月行速，日行迟。此错说也。但历家以右旋为说，取其易见日月之度耳。观朱子此言，则知七政皆左旋，所以择时日者，不可不知。今之星家，亦失之远矣。
　　临川昊氏曰：古来历家，非不知七政亦左行，但顺行不可等，只得将其逆退，与天度相值处算之，因四后遂谓日月五星逆行也。今当以太虚中作一空盘，以天与七政陈其迟速，天行最速，一日过了太虚空盘一度。镇星之行比天稍迟，於太虚空盘虽过了些子积二十八个月，则不及天三十度。岁星之行比镇星尤迟，积十二个月，与天争差三十度。荧惑之行比岁星更迟，积六十日，与天争差三十度。太阳之行比荧惑又迟，在太虚盘中一日行一周匝，无余无欠，比天行一日不及一度，积一月，则不及天三十度。太白之行稍迟於太阳，但有疾时迟疾相准，则与太阳同。辰星之行又迟於太白，亦有疾时迟疾相准，则与太白同。太阴之行最迟，一日或不及天十二度，或十三度，或十四度，其行迟，故退度最多。今人不晓，以为逆行，则谓太阴之最速也。今次其行之迟速，天一、土二、木三、火四、日五、金六、水七、月八。天、土、木、火，其行之速过於日。金、水、月，其行之迟不及日。此其大率也。即此二说而观之，则知天与七政皆左旋无疑矣。欲喜选择之妙用者，不可不察诸。
　　泰和周氏曰：天以纯阳之体而左旋，一日一夜行一周而又过一度，以其行过处，一日作一度周天之体，所谓三百六十五度四分度之一者，原於此也。镇星之行次之，积二十八月，比天为少三十度。岁星又次之，积十二月，已少三十度。荧惑又次之，积两月，亦少三十度。太阳又次之，一日行天一周，比天为少一一度，积至三百六十五日四分日之一。则天所过之度，又恰周得本数。而日所迟之度，亦恰尽得本数。遂与天会於初缠，而成一年。太白又次#3於太阳，辰星又次於太白，但有时而疾迟疾相准，亦能与太阳同。惟太阴最迟，一日比天不及十三度十九分度之七，积二十九日九百四十分日之四百九十九，遂与日会而成一月，十二会得日三百五十四九百四十分日之三百四十八是一岁。月行之数也是。天与日月五星，皆绕地左旋。古惟云：天左旋者，盖七政之进数为顺天而左，退数为逆天而右。历家以进数之多难等，退数径捷易推，故步其退数，而谓之右行。蔡氏以为西域九丸历是顺莫，则彼当知皆左旋矣。
　　○子月，日在斗，昏壁旦轸，与月会於星纪。○丑月，日在女，昏娄旦氏，与月会於玄枵。○寅月，日在室，昏参旦尾，与月会於娵訾。○卯月，日在奎，昏弧旦建，与月会於降娄。○辰月，日在胃，昏星旦斗，与月会於大梁。○巳月，日在毕，昏翼旦女，与月会於日沈。○午月，日在井，昏亢旦危，与月会於鹑首。○未月，日在柳，昏火旦奎，与月会於鹑火。○申月，日在翼，昏建日一毕，与月会於鹑尾。○酉月，日在于角，昏旦觜，与月会於寿星。○戌月，日在房，昏虚旦柳，与月会於大火。○亥月，日在尾，昏旦星，月会於析木，已上皆择日之在用不可缺也。
　　第四十四章论天运
　　天之元气无形，日见观斗纲，所指之辰可知矣。斗有七星，一曰魁，五曰衡，七曰杓，此三星谓之斗纲。假如建寅之月，昏则杓指寅，夜则衡指寅，平旦魁指寅，他月仿此。凡斗指寅卯之月，宜作东方龙。斗指巳午之月，宜作南方龙。斗指申酉之月，宜作西方龙。斗指亥子之月，宜作北方龙。斗指辰戌丑未之月，宜作四隅龙。盖斗柄之所指，即天之元气所在也。因其气之所在，而善以乘之作福甚速。如春种稻，秋种夹，未有不生者也。
　　第四十五章论经星
　　玄枵之次，其辰在子。此是齐之分野，属青州。今山东登州、莱州、青州、济南、东昌是也。
　　星纪之次，其辰在丑。此是昊越分野，属杨州。今南京十四府、浙江十一府、江西三十府、广束十府及广西梧州、福建各府是也。
　　析木之次，其辰在寅。此是燕之分野，属幽州。今北直隶河问、保定、永平、隆庆、宣府、保安、辽东是也。
　　大火之次，其辰在卯。此是宋之分野，属尉州。今南直隶丰、沛之地是也。
　　寿星之次，其辰在辰。此是郑之分野，属兖州。今河南开封、汝宁之地是也。
　　鹑尾之次，其辰在巳。此是楚之分野，属荆州。今河南南阳、陕西汉中、湖广武昌等十府，四川夔州半入，广西桂林、南宁之地是也。
　　鹑火之次，其辰在午。此是周之分野，属营州。今河南一府，柳属贵州之铜仁，星张属河南之南阳。
　　鹑首之次，其辰在未。此是秦之分野，属雍州。今河南洛阳、陕西都司西平、巩昌、延、绥、宁夏、云南、鹤等军民府是也。
　　实沈之次，其辰在申。此是晋魏之分野，属梁州。今山西太原、大同、平阳、泽溅，四川顺庆、於藩、迭溪，云南十五府，贵州八府是也。
　　大梁之次，其辰在酉。此是赵之分野，属冀州。今北直隶真定、顺德、广平是也。
　　降娄之次，其辰在戌。此是鲁之分野，属徐州。今山东兖州是也。
　　娵訾之次，其辰在亥。此是卫之分野，属弁州。今北直隶大名，河南彰德、怀庆、卫辉是也。○凡造葬欲断何人科第，官居何地，皆不可不知。
　　角、斗、奎、井四宿属木，其气相於冬，旺於春，火躔其度则为恩，金躔其度则为仇，水躔其度则为用，土躔其度则为难，夏、秋休囚，祸福皆轻。
　　亢、牛、娄、鬼四宿属金，其气相於夏季，旺於秋，水躔其度则为恩，火躔其度则为仇，土躔其度则为用，木躔其度则为难，冬、春休囚，祸福皆轻。
　　氏、女、胃、柳四宿属土，其气相於夏，旺於夏季，金躔其度则为恩，木躔其度则为仇，火躔其度则为用，水躔其度则为难，秋、冬休囚，祸福皆浅。
　　房、虚、星、昂四宿属太阳，利於昼，而不利於夜。心、危、毕、张四宿属太阴，利於夜，而不利於昼。
　　尾、室、赀、翼四宿属火，其气相於春，旺於夏，土躔其度则为恩，水躔其度则为仇，木躔其度则为用，金躔其度则为难，秋、冬休囚，祸福亦浅。
　　箕、壁、参、斡四宿属水，其气相於秋，旺於冬，木躔其度则为恩，土躔其度则为仇，金躔其度则为用，火躔其度则为难，夏、秋休囚，祸福亦不重。
　　已上恩用旺相者吉，休囚者凶，仇难旺相者凶，休囚者吉。
　　第四十六章论纬星
　　日太阳之精，人君之象也。其体径一度半，自东而西，一日一周天，比天行欠一度，所行之路谓之黄道，与赤道相交，半出黄道外，半入黄道内。冬至之日，黄道出赤道外二十四度，去北极最远，日出辰时入申，故时寒，昼短而夜长。夏至之日，黄道入赤道之内二十四度，去北极最近，日出寅日入戌，故时暑，昼长而夜短，春分，秋分，黄道与赤道相交当两极之中，日出卯日入酉，故时和而昼夜均焉。
　　月大阴之精，后妃之象也。体亦径一度半，自东而西，一日一周，比天行不及十三度百分度之三十七，二十七日退一周天，所行之路谓之白道，与黄道相交，半入黄道内，半出黄道外，出入不过六度，如黄道出入赤道二十四度也。阳精犹火，阴精犹水，火则有光，水则会影。故月光生於日之所照，魄生於日之所不照。当日则光明，就日则光尽，与日月同度谓之朔。分天体为四分初八廿三，月行近日一分谓之近一，远日三分谓之遐三，分受日光之度。故半明半暗，魄如弓张，上弦昏见。故光在西，下弦旦见。故光在东，衡分天中谓之望。十五日之昏，日入月出，东西相望，光满而魄死也。光尽体复谓之晦。三十日，月行近日，光体皆不见也。凡日月顺度，而又交照山向之时，坚造安葬皆吉。月行於白道，与黄道正交之处，在朔则日食，在望则月食。日食者，月体掩日光也。月食者，月入暗虚不受日光也。凡日食、月食之时，不可竖造安葬。
　　五纬是五行之精，木曰岁星，春为令星，宜作东方龙；火曰荧惑，夏为令星，宜作南方龙；土曰镇星，四季为令星，宜作四隅龙；金曰太白，秋为令星，宜作西方龙；水曰辰星，冬为令星，宜作北方龙。凡日月之交食，星辰之变异，以所临分野占之，或吉或凶，各有当之者矣。故选择者不可不知。
　　第四十七章论星土
　　卜氏曰：某州某郡分野可断，此亦非妄语也。盖天有分星，地有分野，上感下应一定，而不可移者也。如秀砂秀水出在卯，必主卯生人贵。或卯乙年成就功名，皆可预卜矣。又或穴前秀砂秀水在酉，即可占其居官多在赵分。或秀砂秀水现在戌，即可占其居官多在鲁地。余可例推，无不响应。然此特论其砂水已也。又要审其龙穴果是贵格，而气运又当方盛之时者，百发百中，否则不验。
　　第四十八章论帝星
　　朱子曰：帝者天之主宰，择日当首重之。然通书所谭：帝星皆无可考。愚于《易》与《礼》经得之，月令于三春，则曰其帝太皞，其神勾芒，此苍精之君，木官之臣，所谓青帝也。于孟仲夏，则曰其帝炎帝，其神祝融，此赤精之君，火官之臣，所谓赤帝也。于季夏月，则曰其帝黄帝，其神后土，此黄精之君，土官之臣，所谓黄帝也。于三秋，财曰其帝少嗥，其神薄收，此白精之君，金官之臣，所谓白帝也。于三冬，则曰其帝颛顼，其神玄冥，此黑精之君，水官之臣，所谓黑帝也。又稽《易》击辞曰：帝出乎震，齐乎巽，相见乎离，致役乎坤，说言乎兑，战乎乾，劳乎坎，成言乎艮。合而观之曰：天之主宰，总一帝也。一分而为四矣，四分而为八矣，不但已也是。故惊垫三候到甲，春分三候到卯，清明三候到乙，所谓帝出乎震此也。谷雨三候到辰，立夏三候到巽，小满三候到巳，所谓齐乎巽此也。芒种三候到丙，夏至三候到午，小暑三候到丁，所谓相见乎离此也。大暑三候到未，立秋三候到坤，处暑三候到申，所谓致役乎坤此也。白露三候到庚，秋分三候到酉，寒露三候到辛，所谓说言乎兑此也。霜降三候到戌，立冬三候到乾，小雪三候到亥，所谓战乎乾此也。大雪三候到壬，冬至三候到子，小寒三候到癸，所谓劳乎坎此也。大寒三候到丑，立春三候到艮，雨水三候到寅，所谓成言乎艮此也。由七十二候，而三百六十五日四分日之一，可类推已。故帝所到之期，乃吉期也；帝所临之方，乃吉方也。杨公曰：春作东方吉，夏作南方吉，季夏作西南方吉，秋作西方吉，冬作北方吉，亦此意也。今人不信经典之言，而信无稽之论，惑亦甚矣。
　　第四十九章论五星辨疑
　　或曰：东方木，南方火，西方金，北方水，四隅土，此一定之位也。今五星又以子丑为土，以寅亥为木，卯戌为火，辰酉为金，巳亥为水，午为太阳，未为太阴，此无乃在天之五星，与在地之五行不同欤。曰五星、五行其理一也。盖子丑是土之本宫，非直指子丑为土也。寅亥是木之本宫，非直指寅亥为木也。卯戌是火之本宫，非直指卯戌为火也。辰酉是金之本宫，非直指辰酉为金也。巳申是水之本宫，非直指巳申为水也。午为太阳之宫，未可直指午为太阳也。未为太阴之宫，未可直指未为太阴也。如金生於丽水，未可直指丽水为金也。玉出於昆岗，未可直指昆岗为玉也。或曰：七政所居之宫，亦有义乎？曰：悬象於天，莫大乎日月。故日居午，月居未，成形於地，莫大乎土。故土居子丑，运行於天地间，莫大乎四时。故木居寅亥，即春令也。火居卯戌，即夏令也。金居辰酉，即秋令也。水居巳申，即冬令也。一星盘之间，而乾坤大造化存焉。然则舜之齐，七政岂无谓欤。可见，七政选择所最重者。或又曰：二十八宿，内有星日焉。虚日鼠，房日兔，昴日鸡。然则在天果有四日乎？曰：否。此皆太阳流行之位，如古者天子巡狩四方，每方必有明堂相似，即指明堂为天子可乎？不独此也，二十八宿分度尽皆七政流行之次，即如今之抚按官，每府县必有行台是也。善悟者，其自得之。
　　第五十章论中针
　　古人植八尺之臬，以定东西南北，则偏方之日影定是与中土不同，玄针则动，而有常者也。又不可以此例论，其子午定向，易地皆然。即如古人论中字曰：在堂以堂之中为中，在室又以室之中为中。地虽不同，莫不各一其中也。今人议偏方之针与中土不同者悮矣。但以恋夫益子之说考之，则子午正针略兼壬丙，此是确论。
　　第五十一章论二曜
　　历验太阴、太阳，山家至吉之神也。故造命选择，皆当以此为重。所以已上俱说，皆自太阴、太阳言之。若五星四余，定要逐时查考，难以预定。因立二曜流行定局于后，以便初学虽无流年台历，亦可趋吉避凶。
　　太阳，陈希夷曰：日者，阴中之阳君象也。其德至刚，其体至健，其行天所以分昼夜，别寒暑，一日一周天，而比天为不及一度，一岁之积恰与天会。故日有三道者，黄道也。北至东井去极近，南至牵牛去极远，东至角西至娄去极中，是中道、南道、北道为三道也。盖南极至於牵牛，则为冬至，昼四十刻，夜六十刻。极北至於东井，则为夏至，昼六十刻，夜四十刻。南北极中，东至於角，西至於娄，则为春分、秋分，昼夜各五十刻。凡天行之分，正月雨水中气后，太阳躔亥娵訾之次，其应甲丙庚壬。二月春分中气后，太阳躔戌降娄之次，其应艮巽坤乾。三月，谷雨中气后，太阳躔酉大梁之次，其应癸乙丁辛。四月小满中气后，太阳躔申实沈之次，其应甲丙庚壬。五月夏至中气后，太阳躔未鹑首之次，其应乾坤艮巽。六月大暑中气后，太阳躔午鹑火之次，其应癸乙丁辛。七月处暑中气后，太阳躔巳、鹑尾之次，其应甲丙庚壬。八月秋分中气后，太阳躔辰寿星之次，其应乾坤艮巽。九月霜降中气后，太阳躔卯大火之次，其应癸乙丁辛。十月小雪中气后，太阳躔寅析木之次，其应丙庚甲壬。十一月冬至中气后，太阳躔丑星纪之次，其应艮巽坤乾。十二月大寒中气后，太阳躔子玄楞之次，其应乙丁辛癸。其所躔之分，乃光所照之方，大可杆立三方四正，用之亦可叨光。是名山家帝驾所在之处，谓之岁空，凡天星地杀皆可制伏。遇房虚昂星四躔者，为太阳升殿，用之尤吉＃４。若值日蚀天变者，太不堪用，切忌之。
　　太阴，陈希夷曰：月者，阳中之阴，后妃之象也。其德至柔，其体至顺，其行天所以佐理太阳，验之夜影以为消息。月本无光，丽日而明，以不明之体言之，则纯阴而象坤。晦朔之时也，越三日，不及三十七度强；而生明，始资日之明而有光，因谓之朔，谓阳之初生也。昏见於庚，越八日，不及日九十八度强；而资日之半明，因谓之上弦，谓阳之将半也。昏见於丁，越十五日，不及日一百八十二度半强；与日对望，资日之全明而大圆，因谓之望，谓三阳备见也。昏见於甲，又三日，不及日一百九十五度强；而生魄，与日之望偏，而阴魄始生，因谓之魄，言阴复生也。晨见於辛，又五日，不及日八十一度强；而半晦，半资日之明，因谓之＇下弦，言阴生至半也。晨见於丙，又六日，去日之四百九十分，则不及尽三百六十五度四分度之一，而与日交会，月之明全不能相资，复晦而不明，因谓之晦，尽没於乙。其行天之度，一日之行得三百五十二度八百二十八分六厘，在日而不及十二度十九分度之一；在天而不及十三度十九分度之七。积二十九日九百四十分日之四百九十九，而与日会合於辰次之所，是为一月十二会。得三百五十四日九百四十九分日之三百四十八分，而与天会，是为一岁也。故月有九行。九行者，黑道二出黄道北，赤道二出黄道南，白道二出黄道西，青道二出黄道束，并黄道，共九行也。故立春、春分，从青道分度在甲；立秋、秋分，从白道分度在庚；立冬、冬至，从黑道分度在壬；立夏、夏至，从赤道分度在丙；共日月合度之辰，三合照临之方，为天德月德之星。故三月建辰，日月会於酉，出於庚，入垣於壬，故天月德在壬。六月建未，日月会於午，出丙入垣於甲，故二德在甲。九月建戌，日月会於卯，出甲入垣於丙，故二德在丙。十二月建丑，日月会子，出壬入垣於庚，故二德在庚。盖子午为日月之始终，卯酉为日月之出没，故其分度多而有太阳、太阴也。其他月分所临之宫乃太阴升殿入庙之时，大可杆立，凡天曜地杀尽可制伏。若值月蚀天变者，大凶。
　　太阳永定图
　　冬至本日箕四小寒本日斗十大寒本日牛三立春本日虚一雨水本日危七惊垫本日室七春分本日璧三清明本日奎九谷雨本日娄七立夏本日胃九小满本日昴八芒种本日毕十一夏至本日井初小暑本日井十四大暑本日井廿九立秋本日柳十处暑本日张五白露本日翼三秋分本日翼十八寒露本日斡十三霜降本日角九立冬本日氏三小雪本日房二大雪本日尾二
　　假如冬至，本日太阳在箕四，次日即在箕五，又次日即在箕六，以次数去节节皆然。
　　太阴永定图
　　正月初一二子二月初一二亥三月初一二戌四月初一二酉五月初一二申六月初一二未七月初一二低八月初一二巳九月初一二辰十月初一一卯十一月初一二寅十二月初一二丑
　　假如正月初一、二太阴在子，初三、四、五即入亥，初六、七即入戌，以次数去月月皆然。○已上皆日月运行之度，验於当时而不易者也。日月之宫既定，则命宫、身宫可知，而五,星四余可推矣。此选择之要务也，学者其首重之。
　　第五十二章论天机此章至六十章皆饶安李氏论。
　　木德东方号岁星，厥色亦维青，行有留伏顺与逆，常度见诸历。留时名日长丧曜，臧福兴灾兆，入逆又名灾愁星，主祸却非轻。伏时乃号天栏杆，祸福总无干。此星顺轨无他曜，致福定须骤。当其顺轨遇刑星，臧半福力轻。其行六日历一度，此一非常路。或时三日一度游，或时五日周。大抵一年移一宫，此是总行综。十二年中一小周，密度要详求。几时历遍大周天，八十有二年。○若是东方龙，得之大可杆立，不问天惧地杀，俱可降伏。遇角斗奎并为入庙，箕壁参斡为得势。值顺轨者吉，伏逆者凶。
　　第五十三章论火星
　　南方荧惑火之精，列象甚分明，行有疾迟并顺迸，伏留宜详识，迟留伏逆总兴灾，顺轨主福来。入留改号日天虹，招火最为凶。逆号天攻破家星，瘟疫遭天刑。入伏名号黑天曜，作恶极残暴。入垣旺乐总祥，权耀焕文章，其行大度细推论，莫作等闲星。一十八时周一度，乃建顺游路。五十日内一宫移，此际任施为。降福须知在此时，坐向总相宜。更遇入拖旺乐宫，催春怏如风，此星专主文章贵，怍元登及第。更主神童入庙廊，宰相近君王。若遇迟留井伏逆，二日一度历。两月挽方过一官，此际极兴凶。疾行七日过五度，四十五日一宫就。迟退行时三四月，拾好一宫越。二年历一小周太，妙诀不轻传。七十九载大周天，密度细精研。○南方龙，得之大可杆立，三合四正亦吉。遇尾室觜翼为入庙，斗角奎井为得势，凡天曜地杀俱可降服。若值顺轨吉，伏逆凶。
　　第五十四章论土星
　　坤德中央号镇星，戊己土之精，经中又曰地罗喉，吉凶细推求。行有伏逆迟与顺，逐一细详论。伏时名号曰瘟星，惧犯祸非轻。晋时又名曰暗曜，亦主兴灾兆。逆时名唤破家星，逢之横祸生。入垣旺乐顺相逢，富贵永兴隆。若遇月孛同到宫，凶吉半相从。其行三岁一宫移，大周小周随。五十九年是周期，厚重故行迟。○西隅龙，得之大可扦立，凡天曜地杀悉可制伏。氏女胃柳为入庙，尾室赀张翼为得势，值顺轨者吉？伏逆者凶。
　　第五十五章论金星
　　西方太白是金星，又号曰长庚，行有迟留顺与逆，占喉分晨友。伏见循时行顺轨，造福真无比。失度经天非所宜，兵革祸相随。与火同宫为受制，斯时何足贵。与土同宫正得宜，福扭胜常时。当其迟逆并迟行，无凶福亦轻。只畏孛及罗计同，臧力莫相逢。日月水星同到位，一举登科第。其行日半周一度，一月一宫就。一年行历日周天，与度每相联。大遍周年是几时，记取八月期。此星大抵不为灾，逢之福泽来。盖照三方为大利，尤喜大阳聚。入垣升殿喜称怀。官贵到三台。若值木星同到垣，敌国富堪言。○西方龙，得之大可杆立，凡天曜地杀尽可制伏。遇亢牛娄鬼为入庙，氏女胃柳为得势，值顺轨者吉，伏逆者凶。
　　第五十六章论水星
　　北方水德曰辰星，悬象列天庭，行有疾迟伏逆时，常顺无逆期。此星大抵主为祥，遇日福无量。若值退迟力稍臧，孛火同相反。其行常近太阳旁，为相辅君王。一日常行一度半，一月一官算。迟行六十九日移，疾行二十期。最疾十七过一宫，每月不相同。大抵一年周小遍，密度宜查看。六十五载大周天，妙诀不尽言。○北方龙，得之大可扦立，不问天曜地杀悉可制伏。遇箕壁参翰为入庙，亢牛娄鬼为得势，值顺轨者吉，伏逆者凶。
　　第五十七章论紫气
　　木星之余为紫气，为福此为最。祯祥瑞庆喜相逢，所作尽亨通。此星大抵多招福，性善无凶毒。入垣旺乐更非常，密度可推详。其行常顺易寻求；无迟逆伏留。大抵一月行一度，年周十二度。三年共行过一宫，此足定游综。历遍浑天一大周，二十八春秋。○宜东南方龙。
　　第五十八章论月孛
　　月孛多是水余精，名号大阴神，又名彗帚大将军，臧福助凶深。五星顺轨恰相逢，亦有助福功。若是逢逆星甚恶。逢孛凶大作。月孛入垣与乐庙，祸福观他曜。他曜凶兮愈助凶，吉则吉相从。其行无有迟留逆，一月三度历。九个月中过一宫，行度有常踪。十二月中行几度，恰好四十九。几时行遍小周天，密度好推研。六十二年周天遍，天度宜详等。○宜东北方龙。
　　第五十九章论罗
　　罗本是水之余，天首名不殊，不逢忌曜最有权，凶吉细推研。全无伏逆与迟留，常道逆行游。此星大抵性凶恶，为福力全簿。朔遇太阳同度时，日蚀不须疑。望遇太阴同在度，月蚀为凶咎。当其薄蚀最为崇，万事不堪逢。惟有入庙逢火星，助福力非轻。一十九日行一度，一月度半就。十八月中移一宫，诸历总相同。十九年时一小周，步步逆行游。大周九十有三年，天机莫乱传。○宜火土龙。
　　第六十章论计都
　　土余名号计都星，蚀神豹尾称。此星性与罗喉似，凶多吉少遇逆行。常度也无形，伏迟不用评。日月同度即相蚀，为恶最为凶。入垣庙乐看同星，凶吉却相仍。火土同官轨顺时，为福不须疑。若当火土伏逆际，横祸从天至。其行常与火罗对，都无留顺退。十九日中行一度，度半一月过。一年半始移一宫，小周十九通。九十三年一大周，循环有何休。○宜土金龙。
　　儒门崇理折表堪舆完孝录卷之二竟
　　＃１『火』字原误为『大』字，据文义改。
　　＃２原『十九』后脱一『分』字，据文义改。
　　＃３『又』字后脱『次』字，据文义改。
　　＃４『吉』字原误为『告』字，据文义改。
　　儒门崇理折衷堪舆完孝录卷之三
　　○选择条例引
　　此选择一书，固皆古今不易之理，而有补於龙穴砂水之用者也。但阴阳之定体，五行之常性，与夫各位神杀，皆不可不先知者。因预例条例於自，以便初学。凡安葬，不必拘大葬日、小葬日。凡竖造日，亦不必拘定大竖造日、小竖造日。只要龙神合中和之气，坐向得吉曜，相扶立命，又得地逢时足矣。然坐向星辰之吉凶，定要以七政为主，慎不可为邪说所惑。
　　○龙穴阴阳五行例
　　自寅宫斗三度起，至卯中心三度止，皆属阳木。自卯宫心四度起，至辰中角十一度止，皆属阴木。自巳宫轴九度起，至午中张九度止，皆属阴火。自午宫张八度起，至未中井二十七度止，皆属阳火。自申宫井八度起，至酉中毕一度止，皆属阳金。自酉宫毕二度起，至戌中娄四度止，皆属阴金。自亥宫奎一度起，至子中危七度止，皆属阴水。自子宫危六度起，至丑中斗二十二度止，皆属阳水。辰末十八度同戌末十八度，皆属阳土。丑末十八度同未末十八度，皆属阴土。
　　○年月日时阴阳例
　　甲、丙、戊、庚、壬，天干之阳；乙、辛、己、丁、癸，天干之阴也。子、寅、辰、午、申、戍，地支之阳也；丑、卯、巳、未、酉、亥，地支之阴也。
　　年月日时五行例
　　甲、乙、寅、卯属木，丙、丁、巳、午属火，戊、己、辰、戌、丑、未属土，庚、辛、申、酉属金，壬、癸、亥、子属水。
　　○四时阴阳五行例
　　立春后三十六日属阳木，次三十六日属阴木，又次十八日属阳土。立夏后三十六日属阴火，次三十六日属阳火，又次十八日属阴土。立秋后三十六日属阳金，次三十六日属阴金，又次十八日属阳土。立冬后三十六日属阴水，次三十六日属阳水，又次十八日属阴土。
　　○三元例
　　十干是天元，十二支是地元。子中藏癸、水，丑中藏癸、巳、辛，寅中藏甲、丙、戊，卯中藏乙、木，辰中藏乙、癸、戊，巳中藏丙、戊、庚，午中藏丁、己，未中藏乙、己、丁，申中藏庚、壬、戊，酉中藏辛、金，戌中藏辛、丁、戊，亥中藏壬、甲，此皆人元也。
　　○五行生死例
　　甲木生在亥，死在午；乙木生在午，死在亥；丙戊生寅死酉；丁己生酉死寅；庚金生巳死子；辛金生子死巳；壬水生申死卯；癸水生卯死申。凡沐浴、冠带等例，皆自长生上起。如长生、沐浴、冠带、临官、帝旺、衰病、死、墓、绝、胎养是也。
　　○五行生克例
　　木生火，火生土，土生金，金生水，水生木，此是五行相生。木克土，土克水，水克火，火克金，金克木，此是五行相克。
　　○经星例
　　危十二过子，女一过丑，斗三过寅，尾二过卯，氏一过辰，翰九过巳，张十四过午，柳四过未，井八过申，毕六过酉，胃三过戌，奎一过亥。星、虚、房、昴是太阳之位，张、危、心、毕是太阴之位，角、斗、奎、井是木星之位，尾、室、觜、翌是火星之位，氏、女、胃、柳是土星之位，亢、牛、娄、鬼是金星之位，箕、壁、参、松是水星之位。
　　○纬星例
　　子丑土之位，寅亥木之位，卯戌火之位，辰酉金之位，巳申水之位，午太阳位，未太阴位。余皆奴星计附，子黑附寅，孛附申，罗附戌。
　　○命宫例
　　太阳所到之宫即是命宫，太阳所
　　居之度即是命度。假如万历癸未年正月十四日卯时，太阳在子宫虚一度，即以土为宫主星，以太阳为度主星。辰时，太阳到丑宫井干三度，即以土为宫主星，木为度主星，他做此。
　　○身宫例
　　太阴行到之官即是身宫，太阴所居之度即是身度。假如万历癸未年正月十四日卯时三刻，太阴到午官柳五度，即以太阴为宫主星，以土为度主星。辰时，太阴到未宫并十度，即以太阴为宫主星，木为度主星，他仿此。
　　○令星例
　　春木，夏火，秋金，冬水；四季月、土是也。
　　○用星例
　　木见火，火见土，土见金，金见水，水见木是也。
　　○恩生仇难例
　　生我者为恩，克我者为难，我克者为仇，我坐者为主。
　　○年起月例
　　甲己之年丙作首，乙庚之岁戊为头；丙辛之岁从庚上，丁壬壬位顺行流；更有〈戊癸从何起，甲寅之上细追求。假如甲已之年正月起丙寅，二月即是丁卯，三月即是戊辰，以次顺行，余放此。
　　○日起时例
　　甲己还加甲，乙庚丙作初；丙辛从戊起，丁壬庚子居；戊一癸何方发，壬子是真途。假如甲己日，子时起甲子，丑时即是乙丑，寅时即是丙寅，以次顺行，余仿此。
　　○大运例
　　甲、丙、戊、庚、壬，阳年也。乙、辛、己、丁、癸，阴年也。凡坚造起运，阳年顺行，阴年逆行，与命家起男子运同。凡安葬起运，阳年逆行，阴年顺行，与命家起女子运同。皆从月令上起等。假如甲子年二月建丁卯，顺运即起戊辰，己巳、庚午依次而行；逆运即起丙寅，乙丑、甲子、癸亥亦依次而行，皆论支不论干，他仿此。
　　○大运岁数例
　　每月节气在前，中气在后，如立春是节气，雨水即是中气，日月皆然。凡大运止看节气，不看中气。阳年看在前节气，阴年看在后节气。每有三日，即作一岁起算。假如阳年立春三日前用事，即是一岁运。六日前用事，即是二岁运。九日前用事，即是三岁运。十二日前，即是四岁还。十五日前用事，即是五岁运。余仿此。阴年立春三日后用事，即是一岁运。六日后用事，即是二岁运。九日后用事，即是三岁运。十二日后，是四岁运。十五日后，是五岁运。余亦仿此。又或零一日者，即除去不又等。零二日者，即加作三日算。零一日半者，准半岁入算。
　　○小运例
　　凡起小运，皆以岁君天干为主星。命家亦云：岁用天干，运用地支，亦此意也。假如甲乙年木是小运，丙丁年火是小运，戊己年土是小运，庚辛年金是小运，壬癸年水是小运，即命家岁运是也。外有月令起运，皆与大运同。日神起运，皆与小运同。
　　初限例
　　此与星家起童限相似，一命二财三疾厄，四妻五福顺行流，六岁却从官禄起，逆旋数到命宫休。假如立命坐子，则一岁在本宫限主属金＃１二岁行财帛宫，宫分在巳，限主属水。四岁行妻妾宫，官分在午，限主属太阳。五岁行福德宫，宫分在寅，限主属木。六岁行官禄宫，宫分在卯，限主属火。七岁又行转福德宫。八岁行到相貌宫，宫分在丑，限主属土。九岁又到命宫。九岁后起大限，他宫安命，皆以此例推之。
　　大限例
　　凡起大限，皆除初限九年外，然后自命宫度主上算起。凡一宫三十度，三度管一年，行过度数即除以未行者，起算皆自右顺行向左，此自命宫起限处言之。余皆十年行一宫。假如立命在子宫危十一度即是十岁起限。若在危九度，即是九岁起限。若在危六度，即是八岁起限。若在危三度，即是七岁起限。余仿此。或立命在子宫女二度则本宫皆除尽无余行初限九年外大限即入丑。
　　小限例
　　凡起小限，皆自本年太岁上算起，不物阳年、阴年，俱是自左逆行向右，一年行一宫。月限自流年上数，正月起；日限自月上数，初一日起；时限自日上数，子时起。假如太岁在未，未上即是一岁，午是二岁，巳是三岁。逐宫右行，十三岁又在未上，周而复始，一年行一宫。月在年上起，一月行一宫；日在月上起，一日行一宫；时在日上起，一时行一宫。
　　○三方例
　　申子、辰亥、卯未、巳酉、丑寅、午戌、艮丙辛、乾甲丁、巽庚癸、坤乙壬，此皆三方也。
　　○四正例
　　子午、卯酉、寅申、巳亥、辰戌、丑未、乾坤、艮巽、甲庚、丙壬、乙辛、丁癸，此皆四正也。
　　○夹宫例
　　壬癸夹子，子丑夹癸，癸艮夹丑，丑寅夹艮，艮甲夹寅，寅卯夹甲，甲乙夹卯，卯辰夹乙，乙巽夹辰，辰丙夹巽，巽午夹丙，丙丁夹午，午未夹丁，丁坤夹未，未庚夹坤，坤庚夹申，申酉夹庚，庚辛夹酉，酉戌夹辛，辛乾夹戌，戌亥夹乾，乾子夹壬。又亥丑夹子，子寅夹丑，丑卯夹寅，寅辰夹卯，卯已夹辰，辰午夹已，巳未夹午，午申夹未，未酉夹申，申戌夹酉，酉亥夹戌，戌子夹亥。又壬艮夹癸，癸甲夹艮，艮乙夹甲，甲巽夹乙，乙丙夹巽，巽丁夹丙，丙坤夹丁，丁庚夹坤，坤辛夹庚，庚乾夹辛，辛壬夹乾。
　　○符头例
　　一节分三喉，一喉五日，以甲己作符头，下临子午，卯酉为上喉；临寅申，巳亥为中喉；临辰戌，丑未为下喉。凡上喉符头所到日时，即是交节之期。如本日立春。本日即遇上喉符头，则本日作立春气喉看。或立春先日遇上喉符头，则先日作立春气喉看。或立春后日遇上喉符头，则直待符头到日，方作春气喉看，此是超神接气法也。
　　○画夜星辰例
　　自卯至酉为昼，当以命度为主，宜见日木土。自酉至卯为夜，当以身度为主，宜见月火金。盖日木至皆属阳，宜於昼，而不宜於夜。月火金皆属阴，宜於夜，而不宜於昼。水星虽属阳，而其性无常，或利於昼，或利於夜。
　　○地盘名号例
　　子名玄杨，又曰宝瓶；亥名娵訾，又曰双鱼；戌名降娄，又曰白羊；酉名大梁，又曰金牛；申名实沈，又曰阴阳；未名鹑首，又曰巨蟹；午名鹑火，又曰狮子；巳名鹑尾，又曰双女；辰名寿星，又曰天秤；卯名大火，又曰天竭；寅名析木，又曰人马；丑名星纪，又曰磨竭。
　　○天盘宫分例
　　地盘十二宫，虽有阔狭长短之不同；大约天干十二位，即界於地支之两间，左右各分得七度半，共成十五度。如癸界於子丑之间，则左分丑宫七度半，右分子宫七度半，共成一十五度。壬界於亥子之间，则左分子宫七度半，右分亥宫七度半，亦共成一十五度。子宫左右各分去七度半，本宫亦止得一十五度。余皆仿此。今人皆以癸统於子，壬统於子，壬统於亥，又或以三七分之。似此之例，未免失之偏枯，央不可凭。惟今之司府定时日规，皆以天干界於地支之两间，此一定之法也。天盘分度，当以此为式。
　　○日月交会例
　　正月会於亥，二月会於戌，三月会於酉，四月会於申，五月会於未，六月会於午，七月会於再，八月会於辰，九月会於卯，十月会於寅，十一月会於丑，十二月会於子。即官历上望日时刻推之，则交会之时刻可知，此定朔之法也。
　　○画夜长短例
　　夏至昼极长，有六十刻；夜极短，止有四十刻。自夏至符头日后，即有加臧乘除之渐，大约以九日为率，昼渐臧一刻，夜渐加一刻。加臧到冬至符头之日，昼极短，止有四十刻方，寅午戌年占午方，巳酉丑年占酉方。
　　○对冲例
　　即天干受克地支，相冲是也。如甲子人忌庚午，庚午生人忌丙子，乙丑人忌辛未，辛未生人忌丁丑，丙寅人忌壬申，壬申生人忌戊寅之类。然相冲之内，又有轻重不同。如子生人见午，则内冲外，其祸必浅。若午生人见子，则外冲内，其祸必深。支冲而干不受克，干受克而支不冲者，皆不在此例。
　　观星节要凡三十四条
　　一观星之法，先辨太阳、太阴，自太阳初出之时，数到所用之时，则命之宫度可知；自太阴初出之时，数到所用之时，则身之宫度可知；皆以度主为要，宫主次之。盖宫主犹府尉也，度主犹县令也，令近民视尉尤切。宫主必要逢生得令，不要受克制，不为太阳所伏，及三方＃２四正无星相克，更看度主。又坐高强，又坐禄马长生岁驾。又逢旺得时，方可为妙。
　　一立命立身既定，更看是昼是夜。昼则宜看命度主、命宫主，遇日木土计气为用神者，皆吉。见月火金孛罗者，皆凶。夜则宜．看身度主、身宫主，遇月火金孛罗为用神者，皆吉。见日木土计气者，皆凶。
　　一造命须先看福德宫为紧，如人之生命亦以福德为最。盖有福则有妻子，立名利，致富贵。福德既亏前数者，未见其可得也。福德者，乃造命之主。若得福居禄，禄居福，身主命，主入福。又有日月照福德，权贵荫映之星入福德，金水夹主居福德者，皆生有福之人，出入性必端厚，量必宽洪，而有福有寿。若见土计坐福德者，作后亦可玫福。或福德宫犯刑囚耗星，切不可作。若悮作之，必招凶祸，且出人必多刻薄凶狠，奸谋诡谲、好斗好杀、不忠不孝之流。如福德宫无好星辰，又看三合对照有何星守照。如三合对照守照俱无星，亦未可便言其吉凶，更看财帛宫如何。
　　一财帛宫，亦人生受用大端也。或遇福德守财帛，日月照财帛、田宅、互垣，身命二主临财财帛。又逢生旺得令、得时，作后必生有禄之人。如人既是有财，则可以养妻子、致奴仆，既有财亦有名。若财主失经刑囚照财，作后必主财谷虚耗，出愚蠢无用之人。如财帛宫不好，又未可便言其吉凶，又当看田宅宫何如。
　　一田宅之位，亦人生受用之源。如田宅主星不起，或有福德守田宅，日月照田宅，身命坐田宅，作后必生有财名望之人。既有田宅，则妻子皆自田宅而出。若福德、田宅、财帛三宫，既无吉星，必不可作，又宜另选吉期，方能为福。
　　一看作后行限如何，如人一生命好身吉。若行限不好，却不作发福论之。盖命好不如限好，如身命好，行限又好，方是吉期。盖命为魂，身为魄，限为血气，三者须要相扶。譬如人之一身血气，稍滞则不流通。故为寒热相攻，疮毒并行，风邪客气得以侵之。若血气和畅，其身既壮，安得有病。
　　一行限须要向明不背，方吉。何谓向明，夜见火金月当限，日见日木土当限，皆谓向明，发福可期。如日不曾见，日木土星又皆独见，金月火星照限行限，又经行的杀劫杀羊刃三杀空亡之上，作后必不发福。
　　一凡大小限，以作日后，交神杀禄贵；以冬至日后，交命宫行度。九岁以前在小限，至十岁上本生度起行。
　　一造命须要看得令为紧，如春木、夏火、秋金、冬水，土则寄旺四季为令。令者，如臣禀君令，宣真教化，生民休戚系焉。以令主之，不背则赫然号令，从所瞻仰。立春木为令主，发生则万木萃於春，生人亦清丽焕彩。然木既主令，金不可克木，乃掌时月之星，金当藏刃，土则培木，只怕金土参差，是为逆乱伐上祸由。期发主为凶厄，夏月火肠当空，水纵泛溢，岂敢侵月令之火，金废则沮於烁石流金之势何所用焉，亦当废弃。故夏金多行南方。若金火日用事，必生酒色之徒。大抵当废之星，用事日值之后，出人必志大谋疏，虚空无实，愚而好自用，平生快然，易於退失。只怕金水相合，与火争势，为反逆之曜，以此日用事，必主凶败。秋金用事，大火西流，本自弃置，万木黄落。当废之时，惟金司令，逆金为祸。若木火相合，即不受令，又有陆梁，安得不凶。冬水阴冱，必藉火为顺流温助之宿。土为堤防之星，皆无伤用事之诗，却水木无相生之理，相合冰冻。若水星夜见，以之用事，必生孤寒之人。大抵令星春时，必借土为栽培之宿。冬月火土自为相生相养，亦与水而濡沐。虽星废不当时，却毕竟相为表裹，皆士巳只有火金月不可相见，必不能相顺，见之一祸发。令星从阳则吉，为赞助协翊之星；逆则凶，为跋扈飞扬之宿。所以顺者，或引阳，或从阳，远在十度，不为克夺。所谓逆者，侵阳用事，令星最要得日君行事，居有气之位，与命主不相背反，方为令自己出，稍为克夺，则是听令於人。令星司夺，当之必死；令星司福，用之必祥。五星犯殿伤宿，即克夺之星也。学者务宜详察用，不可息忽。
　　一太岁最为紧要。大凡立命，须要吉星临驾，与太岁相关摄，则富贵可必。若岁君不收录，则亦无用。又忌杀星破驾，凡作用皆以身命与德德为重，有禄无福，福将安享；有命无身，命将安系。
　　一凡杀星不要逢时，要失时，春木逢金，冬水逢之之类。杀星失时，主星有气。凡火为杀不宜於昼，土为杀不宜於夜，木为杀防春，金为杀防秋，水为杀防冬，火为杀防夏，此皆得时失时之妙论。
　　一金星若在太阳之宫，名曰映进；若命主在太肠之前为特进，又名曰金星映日。又曰金星当权皆主权贵；太阳之前，只喜身度。主命度主及金星在前者，皆作贵论。若太阳之前，或是刑囚暗耗，名曰误进，并皆不吉。命主及金星在太肠之后者，名曰后进，其福臧半。
　　一诸星并行，有先有后。大凡杀星，则欲其前行，主星则欲其后至。且如水火二星同行，水能克火，则以水为杀星。如水星在前行，则不能克火。如火在前水在后，其杀逼身最为大害，不可不审。诸星皆然。《经》云：杀前主后，当膺藩辅之权；杀后主前，必有徒流之患。
　　一诸星退行，有退而有力者，有退而无力者。且如退而有力，火金二星同行，金在前火在后而退行，此杀星不敢进前，以克其金，是退而有情。如或金星退遇火顺行，是退而逢其杀也。五曜皆然。亦有退而升殿，退而入垣，退而逢生，皆为吉。论或退而坐杀，退而逢杀，或退恶弱之宫，并作凶推。
　　一迟、留、伏、逆，五星中紧要，学者不可不明。迟则忌度，留则不行，伏则不见，逆则退行。有用之星，顺行为福，迟、留、伏、逆，进退减力。《经》曰：顺则优游，逆则退缩，留则拘系抑郁，伏则韬晦无光。如命午太阳，忌木炁同躔，木前日后，退之为祸，日前木后，退之为福。留者用星，留於实地，为福久远。杀星留於实地，为祸不休。若留於虚地，祸福皆无。伏者用星，伏则无力，忌星伏则无灾。逆者退行也，有退为福，有退为祸，以理推之。《诗》曰：五星遇日须当伏，三合逢阳必定留；若是对宫为逆度，不逢阳处是为迟。
　　一罗计截断半天星，有吉有凶。或截断诸星在左，而限行右，名曰反背。行限不遇诸星，故也又有升沉之不同。或日间而诸曜当天，截在辰巳午未申位而有星，行限从酉戌亥子丑寅位而无星者，为不得体。又有夜间断截在戌亥子丑寅位而有星，行跟从辰巳午未申位而无星者，皆为升沉之不同，并不合格。
　　一罗计截断半天星，斗有跳出一星在外者，当专论在外一星祸福。如跳出一星为福主、禄主、命主、身主，或官魁、权贵星，夜火、夜月、昼木、昼土，皆为得格，作后必出富贵名利之人。如跳出一星为刑囚暗耗，或奴仆主羊刃、劫杀、的杀，主昼火、昼金、夜土，漏出在外者，皆不合格，出人必主贫贱劳碌之事，度世无成，不为吉论。
　　一截断不要太阳跳出，如太阳隔在外，名曰孤君。孤遁君而无辅，极为不好。盖太阳乃君王之象，必欲星辅佐而行，或左右皆为吉论。若太阳孤立，虽亲辅之人，亦多远之，出人必主劳苦。
　　一诸星聚会，有吉会，有凶会。吉会者，为命主身度主官魁福禄，或化权贵荫印，皆为吉会。会虽是火罗计孛，亦无害。如不为前项等星，而为的劫羊刃等主。或化刑囚暗耗，皆为凶会，学者不可不察。
　　一身命主坐奴仆，有凶有吉。如贵人之命，多有身命主入奴仆而贵者，亦有入奴仆而贱者。如奴仆宫主，原是贵人、禄马、长生、帝旺、爵驾、殿勋、权禄之地，皆出富贵利达之人。如奴仆宫主，原是劫的、羊刃、死绝、暴败之卿，而身命限主居其上者，必出劳役无成之人，学者最宜详察。
　　一造命须是四正为紧，或日月照四正，或金木照四正，福德照四正，或用星居四正之地，并主富贵。亦有火罗计孛守四强及化得好者，亦为合格。如有刑囚暗耗等星，居於四正宫中，而逢相克之曜，皆主破败。
　　一看诸星皆如看命之法，亦看三合，亦看正照，方断吉凶。大抵论三合四余，轻五星重对照。四余重，五星轻，四余乃横冲直突之曜也。
　　一十干坐命，如六甲年，不要立命在金宿度上，名曰鬼克，皆主不安。只喜坐生星坐水宿，名曰父母之上。坐土宿，名曰财帛之上。坐火宿，名曰脱局之上。当以意会消息，得时得令为妙，余仿此。
　　一身命坐禄、坐贵、坐长生、坐库、坐驾、坐殿、坐夹贵窠、坐禄马枢、坐生旺卿，皆主富贵。不然，亦主衣食盈饶。《天玄赋》云：禄马贵人持世立身，须主清高咸池。凶杀临身，出处必然微贱是也。
　　一身命坐劫的、芒刃、暴败、空亡、死绝、三杀、飞廉杀者，皆主出人心险、行怪、不亡＃３、不义、凶暴、劳苦。
　　一夹身命要日月夹、福德夹、官魁夹、印贵夹、三合拱之者，皆吉。或命度主身度主起在别处而夹拱之者，并主吉。
　　一劫的、芒刃之宫，或凶星夹照，其凶败不可胜言。然无官符不成杀刃，无岁破不成劫的，无病符不成疾厄，此乃五行真生杀。
　　一官禄不要星克，其宫名曰官鬼。且如官禄在寅地，却不要金星入内，亦不要三合四正宫值之，皆主出人健讼，不然遭官事，亦无食禄之分。
　　一官禄、福德二宫，最要吉星临之。如日月居官禄、福德，或福禄居官福，水、日、金、月各居官禄，行限遇之，皆主发福。如官、福二宫无星，或吊起吉曜居其上者，亦吉。又看对照三合之宫，以断休咎。
　　一造命只可求其主星、命度、命主、身度、身主，看强弱祸福，不必诸星一一高强，一一得地。故《经》云：一星得地，终生贵显吉人。又云：使一星背而莫究其非，纵群曜吉，而莫能为福。譬如，五七员官在任，不必员员皆职，而其中有一员得力则群从州县莫不刮目。观星当以理推，其次看限主行限，须要限主高强得地，受生吉星交会，方为好限发达。不然，皆为不福。
　　一论五星，无毋推究太阳、太阴躔度次舍，断祸福吉凶、贫贱富贵，十有九中，盖命宫以太阳为主，身宫以太阴为主，主本既端，何所根蒂。故日当推太阳，夜当推太阴。如日间太阳逢恶曜，夜问太阴逢凶曜，定主出入贫贱天折。日间吉宿逢阳，夜间言星钓月，必主出入富贵显达。然犹当论其在度中，与不在度中也。
　　一星辰俱善柔，而不能作大事，又要一凶星以助其权。大凡吉星多，凶星少，则以吉论。凶星多吉星少，则以凶论。如贵人之命，非权杀不能治世。
　　一造病皆要日月明洁，方为吉论。盖天地以日月为主，若日月明今，方始贵显。《经》云：贵人日月要分明，日月不明非贵人。
　　一元守之星固好，又恐流年之星为患。如限主又恶又弱，流年凶星又重，亦能为灾，不可不察。若限主健，只是流年为祸，必候凶星出后方好。故《经》云：元守虽然无咎，流年又怕为灾；元守虽醇，尤胜膏梁之有味，流年为患，譬犹横潦之无根是也。故欲善选择者，必要元守星昔吉，限主不陷衰弱者，然后用之。
　　儒门崇理折表堪舆完孝录卷之三竟
　　＃１此处原缺字，疑为『金』，据文义加。
　　＃２『三方』原误为『三万』，据前目三方例改。
　　＃３『不亡』疑为『不仁』之误。
　　儒门崇理折衷堪舆完孝录卷之四
　　○七政引
　　七政者，即太阳、太阴、木、火、土、金、水是也。凡山家坐向吉凶，皆本於此。其法但要先查天运之流行，然后能知气化之盛衰消长；次要仰观天文，然后分星可明；又次要俯察地理，然后分野可辩。由是吉可趋，而凶可避，真选择之要机也。因详发于左。
　　○七政发用
　　太阳是火之精，至吉之神也；降福不降祸，惟日食之时甚凶。○太阴是水之精，次於太阳者也；亦降福不降祸，惟月食时凶。○木曰岁星，冬、春祸福甚紧，夏、秋祸福迟。
　　火曰荧惑，春、夏祸福甚紧，秋、冬祸福迟。
　　土曰镇星，四季祸福甚紧，春、秋祸福迟。
　　金曰太白，季月、秋月祸福甚紧，夏、冬祸福迟。
　　水曰辰星，秋、冬祸福甚紧，春、夏祸福迟。
　　气是木之余，祸福次於岁星。
　　孛是水之余，祸福次於辰星。
　　罗是火之余，祸福次於荧惑。
　　计是土之余，祸福次於镇星。
　　星、虚、房、昴，太阳之行宫。张、危、心、毕，太阴之行宫。角、斗、奎、井，木之行宫。尾、室、觜、翼，火之行宫。氏、女、胃、柳，土之行宫。亢、牛、娄、鬼，金之行宫。箕、壁、参、斡，水之行宫。此皆七政流行之度，遇生扶者吉，遇克泄者凶。
　　阴阳五行之图
　　此阴阳五行之定体，本於河图之数也，皆以地支为主。其天干十二位，皆居其位，而不专其气，定须自右向左算去。
　　人元一定之图
　　天干谓之天元，地支谓之地元，此是支中之所藏者谓之人元，皆造命选择者之不可缺。故详具于图诗曰：子宫癸水在其中，丑癸辛金己土同；寅宫甲木兼丙戊，卯宫乙木独丰隆，辰宫乙戊三分癸，己宫庚金丙戊丛；午宫丁火井己土，未宫乙己丁共宗；申宫壬水庚金戊，酉宫辛金庚亦从；惟有戌宫丁辛戊，亥宫壬甲是真宗。
　　五行生死之图
　　长生、沐浴、冠带、临官、帝旺、衰病、死、墓、绝、胎养，以次数去，阳顺阴逆，阳死阴必生，阴死阳必生。胎养生是进气，冠带、临官是旺气，沐浴是败气，衰病是退气，墓是藏气，死绝是尽气。凡进气死不死、退气生不生。亦有死地不死、绝处逢生者，此皆造命者不可不知。
　　五行生克之图
　　此即《河图》，天一生水，地六成之；地二生火，天七成之；天三生木，地八成之；地四生金，天九成之；天五生土，地十成之。其一生一克，皆五行自然之性也。选择者苟能知其生克之性，而行其制化之道焉，必无太过不及之患矣。岂不足以趋吉而避凶耶。
　　太阳出入图
　　今星家皆谓：太阳出在卯，入在酉。此不过大约之数也。欲善选择者，定须以此图考之，方是时刻无差。
　　太阴晨昏图
　　台历载：太阴朔后昏度，望后晨度，此亦大约之数也。欲善选择之法者，定须以此图考之庶几时刻不差。
　　星辰分野之图
　　此是在地之分野，应在天之分星者也。选择者不可不知，观气运者亦不可不察。
　　经星过宫之图
　　此是二十八宿之定局，七政运行之次也。下应一十二州分野者，不可不察。
　　星辰定位之图
　　每宫经星皆三十度有奇，共三百六十五度有奇，零四分度之一＃１，各宫奇零之余数也。查七政者，依此十二曜，分属十二宫，皆原位也。起贵人禄马者准此。如癸禄在子，即查土星落处是禄元，余放此。四余皆从主气看。
　　氏三入卯尾三寅，斗四度兮丑中寻；
　　女至二度方过去，危十三度亥中轮；
　　周天星度之图
　　奎二入戌胃四酉，毕七度兮移过申；
　　井九过未柳四午，张十五巳轸十辰。
　　星辰垣局之图
　　凡纬星在木气之宫、坐本气之度者，谓之居垣。在生气之宫、坐生气之度者，谓之入局。在本气之宫、坐生气之度者，谓之居垣入局。在生气之宫、坐本气之度者，谓之入局居垣。此等星辰祸福甚紧，发用与令星同。
　　○度法
　　周天三百六十五度零四分度之一，凡言四分度之一，即二十五分也。盖一度该百分，一分该百秒，古今历法皆准此推之。
　　时上天运躔度定局
　　每一刻顺行三度零七十六分。
　　每一时行一宫有奇，记三十度零五十一分三十三秒强。凡一日，该行三百六十五度零四分度之一，而又进一度。视日行过一度，视月行多十三度，一年进尽周天之数，方与日会而成一岁之终。或谓天运一岁一周，是自其进尽之度言之耳。
　　去＃２○时上太阳躔度定局
　　每一刻顺行三度零七十五分。
　　每一时顺行一宫，记三十度零四十三分七十五秒强。一日顺行三百六十五度零四分度之一，视天行不及一度，视月行多十二度，一年不及一周天。冬至行盈度，夏至行缩度，盈缩虽不同，大率历家以一日退一度入算。
　　○时上太阴躔度定局
　　每一刻顺行三度零五十分。
　　每一时顺行一宫弱，记二十九度零四十三分七十五秒弱。一日顺行三百五十三度零四分度之一，视日行不及十二度，视天行不及十三度。凡二十九日，即退尽周天之数，而成一月之朔。弦前退疾，弦后退迟，大约一日退行十三度零三十七分。
　　○时上木星躔度定局
　　每一时顺行一宫强，记三十度有奇，视天行不及七十秒强。一日顺行周天三百六十五度四分度之一，而又过一度弱，视天行不及分分零三十三秒。十二日不及天行一度，一百二十日不及天行十度，三百六十日不及天行一宫，十二年退尽一周天。
　　○时上火星躔度定局
　　每一时顺行一宫强，记三十度有奇，视天行不及四分零七十秒弱。一日顺天周天三百六十五度，而又过一度弱，视天行不及五十分，二日不及天行一度，六十日不及天行一宫，二年退尽一周天。
　　○时上土星躔度定局气星同
　　每一时顺行一宫强，记三十度有奇，视天行不及二十九秒零十分秒之五。一日顺行周天三百六十五度零四分度之一，而又过一度弱，视天行不及三分五十三秒弱。二十八日零五时一刻六分，不及天行一度。二百八十日零四时，不及天行十度二十分。个月零二十五日，不及天行一宫。二十八年退尽一周天。
　　○时上金水躔度定局
　　每一时顺行一宫有零；计三十度强，视天行不及八分零三十三秒。一日顺行周天三百六十五度零四分度之一弱，不及天行一度强。一月不及天行一宫，一年退尽一周天。
　　○时上紫气踱度定局
　　此星躔度之局，宜用土星之类推之，亦是二十八年退尽一周天。
　　○时上月孛躔度定局
　　每一时顺行二十九度零九十九分强，视天不及一分弱。一日顺行周天三百六十五度零四分度之一，又过八十八分。视天行不及十二分弱，九日不及天行一度，九十日不一及天行十度，九个月一宫，九年退尽一周天。
　　时上罗计躔度定局
　　每一时逆行一宫零九分五十秒弱，视天行少五十秒强。一日逆行三百六十五度零四分度之一，而又过九十四分强。视天行少六分弱，十八日少一度，一百八十日少十度，十八个月少一宫，十八年进尽一周天。历家以退数推之，故云：罗计左旋，七曜气孛皆右转。凡选择年月日时，定要顺推七曜气孛，逆推罗计二星，否则必致侯事，不可不谨。
　　时上帝星躔度定局
　　每一时行十二分度之一，一日顺行一度，一月顺行一宫，一年一周天。历起惊垫上喉符头，其时在甲，顺行向卯，一节过一山，到山极吉。或到向，或到三方，或到四正，皆要助我扶我则吉，克我泄我必凶。杨氏曰：春作东方吉，夏则南方吉，秋作西方吉，冬作北方吉，四季作四隅吉，亦此意耶。春曰青帝，夏曰赤帝，秋曰白帝，冬曰黑帝，随时异名，其理一也。
　　○宫度喜忌定局
　　子丑二官，并氏女胃柳四宿，皆土之位也。凡居於其上者，以木气为难，以水孛为仇，以火罗为恩，以金为甩、在四季月为令星。
　　寅亥二宫，并角斗奎井四宿，皆木之位也。凡居於其上者，以金为难，以土计为仇，以水孛为恩，以火罗为用，在春月为令星。
　　卯戌二宫，并尾室觜翼四宿，皆火之位也。凡居於其上者，以水孛为难，以金为仇，以木气为恩，以土计为用，在夏月为令星。
　　辰酉二宫，并亢牛娄鬼四宿，皆金之位也。凡居於其上者，以火罗为难，以木气为仇，以土计为恩，以水孛为用，在秋月为令星。
　　巳申二宫，并箕壁参斡四宿，皆水之位也。凡居於其上者，以土计为难，以火罗为仇，以金为恩，以木气为用，在冬月为令星。
　　午一宫，并星虚房勖四宿，皆太阳之位也。凡居於其上者，忌火罗木同度，喜金水二星，宜於昼而不宜於夜，遇日食凶。
　　未一宫，并张危心毕四宿，皆太阴之位也。凡居於其上者，忌土计同度，亦宜金水二星，宜於夜而不宜於昼，望前力重，望后力轻，月食凶。
　　已上宫度，恩用当令者吉，仇难当令者甚凶。不独各宫为然，凡大限小限，亦以此例推。
　　○图解
　　经星二十有八分布於一十二宫，皆七政流行之次也。纬星有七政四余，流行於各年之中，变曜之所从出也，因立二图於后，以便查考。凡太阳所到宫度是命，太阴所到宫度是身，身命既定，然后各宫主星可推。如命在子，土为主，＃３财帛即在亥；木为主，兄弟在戌；火为主，田宅在酉＃４；金为主，男女在申；水为主，奴仆在未；月为主，妻宫在午；日为主，疾厄在巳；水为主，迁移在辰；金为主，官禄在卯；火为主，福德在寅；木为主，相貌在丑；土为主，逐年天星地曜皆从此出。学者苟能按图查考，则吉凶可知，而选择之法可得矣。各宫度主说现下文。
　　十二宫次序
　　如用夜间时，当从身宫数起。
　　一命宫，二财帛，三兄弟，四田宅，五男女，六奴仆，七妻妾，八疾厄，九迁移，十官禄，十一福德，十二相貌。
　　○十二宫强弱
　　命宫、妻宫、田财、官福、男女，此是强宫。迁移、疾厄、奴仆、兄弟，此是弱宫。若得时者，不在此例。
　　十二宫身命
　　自卯至酉为日，固宜自命宫数起。故曰：一命宫，二财帛，三兄弟，以次逆行十二官。自酉至卯为夜，又不可以此例论，宜曰：一身宫，二财帛，三兄弟，亦以次逆行十二宫。虽七强之例，亦当夜用身宫，日用命宫，方是的确。至若身命所居，又有宫主，有度主尤，选择者不可不知也。因条注如左。
　　○子宫度
　　在天属玄枵之次，在地财分野属齐。凡身命居之者，以土为宫主，喜忌见前。○身命坐危宿者，以太阴为度主，喜金水忌土计，不宜无光之夜，而宜有光之时。坐虚宿者，以太阳为度主，忌火罗木星，喜金水相涵，不宜於夜，而宜於昼。、坐女宿者，以土为度主，喜忌与宫主同。
　　丑宫度
　　在天属星纪之次，在地则分野属昊。凡身命居之者，以土为宫主；喜忌见前。○身命坐女宿者，以土为度主，喜忌与宫主同。坐牛宿者，以金为度主，以火罗为难，以木气为仇，以土计为恩，以水孛为用。坐斗宿者，以木为度主，以金为难，以土计为仇，以水孛为恩，以火罗为用。
　　寅宫度
　　在天属析木之次，在地分野属燕。身命居之者，以木为宫主，喜忌见前。○身命坐牛宿者，以木为度主，喜忌与宫主同。坐箕宿者，以水为度主，以土计为难，以火罗为仇，以金为恩，以木气为用。坐尾宿者，以火为度主，以水孛为难，以金为仇，以木气为恩，以土计为用。
　　○卯宫度
　　在天属大火之次，在地则分野属宋。身命居之者，以火为宫主，喜忌见前。○身命坐尾宿者，喜忌与宫主同。坐心宿者，以太阴为度主，喜金水忌土计，不宜於无光之夜，而宜於有光之时。坐房宿者，以太阳为度主，忌火罗木星，喜金水相涵，不宜夜而宜昼。坐氏宿者，以土为度主，以木气为难，以水孛为仇，以火罗为恩，以金为用。
　　○辰宫度
　　在天属寿星之次，在地则分野属郑。身命居之者，以金为宫主，喜忌见前。身命坐氏宿者，以土为度主，喜忌见前。＃５坐亢宿者，以金为度主，以火罗为难，陕木气为仇，以土计为恩，以水孛为用。坐角宿者，以木为度主，以金为难，以土为仇，以水孛为恩，以火罗为用。坐轸宿者，以水为度主，以土计为难，以火罗为仇，以金为恩，以木气为用。
　　○巳宫度
　　在天属鹑尾之次，在地则分野属楚。身命居之者，以水为宫主，喜忌见前。○身命坐翼宿者，以火为度主，以水孛为难，以金为仇，以木气为恩，以土计为用。坐张宿者，以太阴为度主，喜金水忌土计，不宜无光之夜，而宜有光之时。
　　○午宫度
　　在天属鹑火之次，在地则分野属周。身命居之者，以太阳为宫主，忌火罗木星，喜金水相涵，不宜於夜，而宜於昼。○身命坐张宿者，以太阴为度主，喜忌见上节。生星宿者，以太阳为度主，喜忌与宫主同。坐柳宿者，以土为度主，以木气为难，以水孛为仇，以火罗为恩，以金为用。
　　○未宫度
　　在天属鹑首之次，在地则分野属秦。身命居之者，以太阴为度主，喜忌见前。○身命坐柳宿者，以土为度主，以木气为难，以水孛为仇，以火罗为恩，以金为用。坐鬼宿者，以金为度主，以火罗为难，以木气为仇，以土计为恩，以水孛为用。坐井宿者，以木为度主，以金为难，以土计为仇，以水孛为恩，以火罗为用。
　　○申宫度
　　在天属实沈之次，在地则分野属晋。身命居之者，以水为宫主，喜忌见前。○身命坐井宿者，以木为度主，宜忌见前。坐参宿者，以水为度主，以土计为难，以火罗为仇，以金为恩，以木气为用。坐赀宿者，以火为度主，以水孛为难，以金为仇，以木气为恩，以土计为用。坐毕宿者，以太阴为度主，喜忌见前。
　　○酉宫度
　　在天属大梁之次，在地则分野属赵。身命居之者，以金为宫主，喜忌见前。○身命坐毕宿者，喜忌同前。坐勖宿者，以太阳为度主，忌火罗木星，喜金水相涵，不宜於夜，而宜於昼。坐胃宿者，以土为度主，以木气为难，以水孛为仇，以火罗为恩，以金为用。
　　○戌宫度
　　在天属降娄之次，在地则分野属鲁。身命居之者，以火为命主，喜忌见前○身命坐胃宿者，以土为主，喜忌见前。坐娄宿者＃６，以金为度主，以火罗为难，以木气为仇，以土计为恩，以水孛为用。坐奎宿者，以木为度主，以金为难，以土计为仇，以水孛为恩，以火罗为用。
　　○亥宫度
　　在天属陬訾之次，在地则分野属卫。身命居之者，以木为宫主，喜忌见前○。身命坐奎宿者，以木为度主，喜忌见前。坐壁宿者，以水为度主，以土计为难，以火罗为仇，以金为恩，以木为用。坐室宿者，以火为度主，以水孛为难，以金为仇，以木气为恩，以土计为用。坐危宿者，以太阴为度主，喜金水忌土计，不宜於无光之夜，而宜於有光之时。
　　今时谈星命之人，有专重宫主者，专重度主者，皆非定论？盖必知乎宫主，生扶度主，或度主生扶宫主，此皆上下交而其气同也，其应多吉。若宫主克泄度主，或度主克泄宫主，此是上下不交而其气不通也，其应多凶。此虽成法也，又有不可以此例论者，如旺则宜克宜泄，衰则宜生宜扶，此尤圣人裁成辅相之道也。外财帛等宫，亦有度主，俱自身命度上起算。如身命在午宫，张十度财帛即在巳宫。轸五度兄弟即在辰宫，亢六度田宅即在卯宫，心四度男女即在寅宫，箕九度奴仆即在丑宫，牛四度妻妾即在子宫，危八度疾厄即在亥宫，壁六度迁移即在戌宫，娄十一度官禄即在酉宫，毕二度福德即在申宫，井四度相貌即在未宫，柳初度余仿此，凡十二宫中，又有吉处藏凶者，亦有凶中藏吉者。如日月金水紫气皆吉神也，或者化而为仇难，为刑囚，为羊刃，七杀之类者，未必不凶。火罗计孛皆凶杀也，或者化而为恩用，为禄贵，为文昌福星之类者，又未尝不吉。或卯辰巳午未申六时用事者，当从命主度上起，财帛、兄弟、田宅、男女、奴仆方是。今人算宫不算度者，固非也。或酉戌亥子丑寅六时用事者，又当从身主度上起，财帛、兄弟、田宅等星方是。今人又从命度上等起者，尤非也。此皆世俗未决之疑也，学者详之，余见图局。
　　儒门崇理折衷堪舆完孝录卷之四竟
　　＃１零四分度之一：原文脱『一』字。
　　＃２去：『去』字疑为衍字。
　　＃３土为主：原『主』误为『土』，据前文改。
　　＃４田宅在酉：原『田』字误为『日』字。
　　＃５喜忌见前：『见』字原误为『现』字，据前文改，后文『现』字亦改。
　　＃６坐娄宿者：原脱一『者』字。
　　儒门崇理折衷堪舆完孝录卷之五
　　天符正经引
　　此书始於容成，见於素书，赤松子发之於青囊经，黄石公注之於青囊传。至宋陈传氏，又支分节解各极其趣，阐五连六气之机，发生扶克泄之秘，其理甚备，其法甚精。盖由古人与造化为徒，故其作用之妙，有如是也。但要气运方隆，而值山水之真正者，用之百发百中，因叔正如左。
　　五运之图
　　此即河图定位数也，其运行於天，每一年而一变者，其土居中，以定四方。故曰：君政余皆各司一方，以行君令，故曰臣政。
　　诗曰：甲己化土乙庚金，丙辛化水起甘霖；火出南方寻戊癸，丁壬化木尽成林。
　　六气之图
　　此后天流行数也，其气降於地，每六十日而一变，大寒已后厥阴生气，春分已后少阴舒气，小满已后少阳长气，大暑已后太阴中气，秋分已后阳明收气，小雪已后太阳藏气。一节三候，一候五日，又分七十二气。
　　诗曰：六气分明各六旬，大寒风水起缘因；君相依然先湿土，寒水从来让燥金。
　　司天在泉之图
　　此是阴阳互运，每一年而一变者也。子午与卯酉反对，丑未与辰戌反对，寅申与巳亥反□对。司天在泉，更相为用，正阴阳互藏其宅，而五气顺布者也。凡补泄之机，皆当即此推之。诗曰：子午君火燥金泉，丑未湿土寒水联，寅申相火风木位，其余反对尽皆然。
　　气化不齐之图
　　此是气化不齐，每一年而一变者也。有太过，有不及，有平气。如天符岁，会同天符同岁，会长生天符、大乙天符，此皆平气之年。其余皆太过不及，而所以制化以取其平者，尤存乎其人。
　　诗曰：太乙天符最吉祥，长生位上福无疆；岁会天符皆吉曜，同符同会共推详。
　　主气之图
　　此是五行一定之位，亘万古而不易者也。遇平气则吉，遇太过不及皆凶。凡损其太过益其不及，而制化以取其平者，又存乎其人。若洪范五行之类，皆颠倒正理，祸福无验，苟能察此而有得焉，则其应如响矣。
　　诗曰：南火炎炎北水居，曲直东方太白西；巽木乾金坤艮土，黄婆四墓不须题。
　　客气之图
　　此是五气流行，随年月而变者也。得平气为主者，固不可使客气生，亦不可使客气泄。惟主气太过者，宜客气以泄之。主气不及者，宜客气以生之。初之气，即主气也。客气固有为福者，亦有为祸者，未可执一论。
　　诗曰：水怕土兮，木怕金，金星畏火火愁霖；更有黄婆嫌曲直，制化须当细用心。
　　生扶克泄之图
　　造化之妙，中和尽之矣。生扶是补其不及，克泄是制其太过。即如狂者进趋圣人抑之，狷者有所不为圣人进之。世人只知用生扶，而不知用克泄，岂知太过不及，悉能为灾。因立此图，以便检阅。
　　诗曰：五气原来用不同，中和端的夺神工；太过必须寻克泄，太弱生扶始有功。
　　五运
　　甲己化土，乙庚化金，丙辛化水，丁壬化木，戊癸化火，土居中以令四方。故曰：君政余皆各专一方以奉令，故曰臣政。希夷陈氏曰：五运者，乃十干行天之运，每一年而一变者也。阳年五运化气太过，阴年五运化气不及。无过不及者，正气也，必能为福。过与不及者，邪气也，悉能为灾。故六甲之年，岁土大过，阴气盛行，其邪干水，六乙之年，岁金不及，炎气盛行，其邪干金。六丙之年，岁水太过，寒气盛行，其邪干火。六丁之年，岁木不及，燥气盛行，其邪干木。六戊之年，岁火太过，炎暑盛行，其邪干金。六己之年，岁土不及，风气盛行，其邪干土。六庚之年，岁金太过，燥气盛行，其邪干木。六辛年，岁水不及，湿气盛行，其邪干水。六壬年，岁木太过，风气盛行，其邪干土。六癸年，岁火不及，寒气盛行，其邪干火。惟甲辰、申戌、己丑、己未，土之正气也。壬寅、壬申、丁卯、丁巳、丁亥，木之正气也。戊子、戊午、戊寅、戊申、癸卯、癸巳、癸酉、癸亥，坎之正气也。庚子、庚午、庚申、乙卯、乙酉，金之正气也。丙子、丙辰、丙申、丙戌、辛丑、辛卯、辛未、辛亥，水之正气也。
　　愚按：寅属虎，辰属龙，物之变化不测，莫龙虎若也。故化气取龙虎月为主。是故甲己之年正月建丙寅，丙火必能生土，数至辰月又见戊，故曰：甲己化土。乙庚之年正月建戊寅，戊土必能生金，数至辰月又见庚，故曰：乙庚化金。丙辛之年正月建庚寅，庚金必能生水，数至辰月又见壬，故日：丙辛化水。丁壬之年正月建壬寅，壬水必能生木，数至辰月又见甲，故曰：丁壬化木。戊癸之年正月建甲寅，甲木必能生火，数至辰月又见丙，故曰：戊癸化火。土为君政，独在五连之先。土生金，金生水，水生木，木生火，顺生一周，而火复生土，此皆臣政也。故以次而后。
　　六气
　　大寒初至惊垫末，厥阴风木，司令生气也。春分初至夏至末，少阴君火，司令舒气也。小满初至小暑末，少阳相火，司令长气也。大暑初至白露末，太阴湿土，司令中气也。秋分初至立冬末，阳明燥金，司令收气也。小雪初至小寒末，太阳寒水，司令藏气也。
　　希夷陈氏曰：六气者，乃十二支行地之气，每六十日而一变者也。每一气有四节，每一节有三候，每一候有五日。大寒、立春、雨水、惊垫、皆风木气临之时，此四十五日，其气正到束方。春分、清明、谷雨、立夏，皆君火气临之时；小满、芒种、夏至、小暑，皆相火气临之时；此九十日，其气正到南方。大暑、立秋、处暑、白露，皆湿土气临之时，此四十五日，其气正到四隅之方。秋分、寒露、霜降、立冬，皆燥金气临之时，此四十五日，其气正到西方。小雪、大雪、冬至、小寒，皆寒水气临之时，此四十五日，其气到北方。金、水、土、木皆以形化者也。故金分则轻，水分则浅，土分则弱，木分则小；火以气化者也，则愈分愈盛。故金、木、水、土各一，而火独有二也。
　　愚按：欲知六气之运行者，又当知乎超接之法。否则气未到，而或失之於先气已过，而或失之於后者有之。然六气又不过，随时以定其衰旺而已。其实，还以运气合一者，方为至吉。
　　司天在泉
　　子午之年，君火司天，燥金在泉。丑未之年，湿土司天，寒水在泉。寅甲之年，相火司天，风木在泉。卯酉之年，燥金司天，君火在泉。辰戌之年，寒水司天，湿土在泉。巳亥之年，风木司天，相火在泉。
　　希夷陈氏曰：按京房以太阳化寒水，阳明化燥金，少阳化相火，太阴化湿土，厥阴化风木。故子午之岁，少阴司天，阳明在泉。丑未之岁，太阴司天，太阳在泉。寅申之岁，少阳司天，厥阴在泉。卯酉之岁，阳明司天，少阴在泉。辰戌之岁，太阳司天，太阴在泉。已亥之岁，厥阴司天，少阳在泉。
　　愚按：子午君火司天，火能生土。故丑未继之以湿土，君火秆弱难以独任。故寅申继之以相火，土旺生金。故卯酉继之以燥金，金旺生水。故辰戌继之以寒水，水旺生木。故巳亥继之以风木。此是司天者，顺生一周，而木又生火。子午燥金在泉，金旺生水。故丑未继之以寒水，水旺生木。故寅申继之以风木，水旺生火。故卯酉继之以君火，火能生土。故辰戌继之以湿土，君火穉弱，又继之以相火。此是在泉者，顺生一周，而土又生金石。此者，其殆五行生生不穷之道欤。又子午与卯酉反对，丑未与辰戌反对，寅申与巳亥反对，岂非五行互藏其宅之道欤。
　　主气客气
　　初之气水遇土，金水火皆客。初之气火遇土，金水木皆客。初之气二遇金，水木火皆客。初之气金遇水，木火土皆客。初之气水遇木，火土金皆客。
　　希夷陈氏曰：凡东方行来之龙，皆风木之气，主之南方行来之龙，皆君火相火之气主之。凡系四隅行来之龙，皆湿土之气主之。凡西方行来之龙，皆燥金之气主之。北方行来之龙，皆寒水之气主之。自主气之外，皆客气也。
　　愚按：东方木，南方火，西方金，北方水，四隅之土，此皆主气，亘万古而不易者也。客气则逐年逐月而变，屡迁而不拘者也。如每年司天在泉之不同，春夏秋冬之迭运是也。客气之可以作福者皆吉，为祸者皆凶。如主旺则克我者吉，生我者凶；主弱则生我者吉，克我者凶。盖主气静，客气动。《易》曰：吉凶悔吝生乎动者也。
　　天符
　　戊寅、戊申、戊子、戊午、丙辰、丙戌、丁巳、丁亥、己丑、己未、乙卯、乙酉，此是化气与司天者合，故曰天符。
　　岁会天符
　　甲辰、甲戌、己丑、己未、乙酉、庚申、丙子、辛亥、壬寅、丁卯、戊午、癸巳，此是化气与年辰相合，故曰岁会天符。
　　同天符
　　甲辰、甲戌、庚子、庚午、壬寅、壬申，此是阳年化气与在泉者合，故曰同天符。
　　同岁会天符
　　辛丑、辛未、癸巳、癸亥、癸卯、癸酉，此是阴年化气与在泉者合，故曰同岁会天符。
　　太乙天符
　　己未、己丑、乙酉、戊午，此是天符，又是岁会，故曰太乙天符。
　　长生天符
　　戊寅、癸酉、丙申、辛卯，此是化气临长生之位，故曰长生天符。甲寅虽临长生之位，而土气受克不用。己酉虽临长生之位，而枭神同生不用。戊寅虽遇枭神，又合天符，可用。
　　天符六十字
　　丁卯、庚午、辛未、壬申、癸酉、甲戌、丙子、戊寅、乙酉、丙戌、丁亥、戊子、己丑、辛卯、癸巳、丙申、庚子、辛丑、壬寅、癸卯、甲辰、戊申、辛亥、乙卯、丙辰、丁巳、戊午、己未、庚申、癸亥。
　　愚按：天符六十字，皆以五运配以六气而得之，则如大衍之数。五十皆以河图中宫天五，乘地十而得之。今即此六十字，而各衍之以成本气之局者，亦小成之卦也。即此六十字，而尽衍之以成杂气之局者，即大成之卦也。又引而伸之，触类而长之，则变化不穷矣。不犹大衍之卦，有四千九百六十卦之盛欤。
　　超神接气
　　一节分三候，一候五日，如甲子、甲午、己卯、己酉，即初候符头也；甲寅、甲申、己巳、己亥，即中候符头也；甲辰、甲戌、己丑、己未，即下候符头也。或交节在后，初候符头在前，即超其神而用符；或交节在前，初候符头在后，必接其气而不用节；此超神接气之法也。
　　愚按：气在节前为神，神在节后为气，神气本一事而异名也。如立春三日前，遇初候符头，即作立春节气用事，此之谓超神。若立春后三日，遇初候符头，又必待符头到日，方作立春节气用事，此之谓接气。或前后一二日，或前后四五六日，皆仿此。若本日初候符头到者，即用本日为始时，上超接亦然，五时为一候三候该一十五时。
　　天符或问
　　或问天符之法，皆以平气为主，凡太过不及，悉能为灾。此真选择家之正宗，虽万世而不易者也。但观其作用之法，亦不能无疑。如阴年不及理宜补之，故六乙之年皆不及之金也，惟乙卯、乙酉有司天之金以补之，乙酉又有岁会以补之。六丁之年皆不及之木也，惟丁亥、丁巳有司天之木以补之，丁卯有岁会以补之。六己之年皆不及之土也，惟己丑、己未有司天之土以补之，又有岁会以补之。六辛之年皆不及之水也，惟辛丑、辛未有在泉之水以补之，辛亥有岁会以补之。六癸之年皆不及之火也，惟癸卯、癸巳、癸酉、癸亥俱有在泉之火以补之。至若六甲之年皆太过之土也，而甲辰、甲戌何以又有岁会之土以补之。#1六丙之年皆太过之水也，而丙辰、丙戌何以有司天之水以补之，丙申何以有长生之水以补之。#2六戊之年皆太过之火也，而戊子、戊寅、戊午、戊申何以有司天之火以补之，戊午又有太乙之火以补之。六庚之年皆太过之金也，而庚子、庚午何以有同天符之金以补之。六壬之年皆太过之木也，而壬寅、壬申何以有在泉之木以补之，壬寅又有岁会以补之。凡此皆不能无疑者，答曰：过不至於盛极，则不能反之以就於中。如寒必极也，而后暖生焉。暑必极也，而后凉生焉。《易》曰：日中则反，月盈则食。邵子亦以花之盛开为衰，以含芳吐药之时为极盛，皆此意也。惟五阴之年，有如才力不及之人，必辅之翼之，而后可以有成耳。试思之，必有所以自得者。
　　右经一章
　　此章皆古语，希夷陈先生之所注述者也。
　　天符衍义
　　符者合也，经者常也，盖言其与天之气运相合，乃至正之常道也。故曰：天符正经，子尝仰稽黄帝，命大桡，占斗柄，以作甲子，命容成，综六术，以定气运；此天符之始也。故鬼臾芦得之，则有神历之作；岐伯得之，则有内经之传。尧之钦若昊天敬授人时，舜之在玑衡齐七政。禹、汤、文、武之治历明时，皆此道也。惜乎秦火之后，而其法不存。惟希夷陈先生之继作也，独以心得之妙，上契帝王不传之绪，五运六气有定议，司天在泉有定论，凡主客胜负之机，无不洞明其秘。但先王虽发其旨，而又为后世术人所乱，所以数百年至今，卒不见有能知其梗者。但知本气所临之时，即谓其足以安坟、定宅，而年月日时之合与不合弗惜也。此祸福之所以无凭欤。愚乃沉潜反复，始悟其说，其中有天符，有岁会天符，有同天符，有同岁会天符，又有太乙天符，又有长生天符，言虽约而该博，意虽简而甚详。但术者既不能知，君子又不暇及，此卒使古人之心学不明于天下后世也久矣。愚因尽衍其义，以为世告焉。此法固不避凶神，亦不必吉曜。惟年月日时俱要与天符相合，旺则宜克宜泄，衰则宜生宜扶，定须合中和之局者，然后用之，大则可以建邦立国，小则可以安坟、定宅，虽不合七政星盘，亦可获吉选择之法。此其至正至要者，因衍成定局于后。若再合星盘吉局者，作福尤大。此篇专论龙，与坐向不相干。
　　东方龙
　　正气天符此系风未所临之方，与造葬同
　　宜壬寅、壬申、丁卯、丁巳、丁亥。年月日时皆同。
　　杂气天符
　　年日皆宜壬寅、壬申、丁卯、丁已、丁亥、丙辰、丙戌、丙子、丙申、辛丑、辛卯、辛未、辛亥，又甲辰、甲戌、己丑、己未。
　　月时皆宜壬寅、甲辰、辛亥、辛卯、辛丑、丙申、丁卯、辛未、壬申、甲戌、丙子，又辛丑、己丑时。已上皆风木之得其平者。
　　外壬子、壬辰、壬午、壬戌、丙寅、丙午、甲子、甲寅、甲午、甲申皆化气太过，丁丑、丁未、丁酉、辛巳、辛酉、辛卯、己卯、己巳、己酉、己亥、皆化气不及。
　　南方龙
　　此系君相二火所临之方，与造葬茔
　　正气天符
　　宜戊子、戊午、戊寅、戊申、癸卯、癸酉、癸巳、癸亥。年月日时皆全。
　　杂气天符
　　年日皆宜戊子、戊午、戊寅、戊申、癸卯、癸酉、癸巳、癸亥、壬寅、壬申、丁卯、丁巳、丁亥、又庚子、庚午、庚申、己卯、乙酉。
　　月时皆宜乙卯、丁巳、戊午、庚甲、癸亥、壬寅、癸卯、戊申、戊寅、乙酉、丁亥、戊子，又庚子时。已上君火相火之得其平者。
　　外戊辰、戊戌、壬子、壬辰、壬午、庚寅、庚辰、庚戌皆化气太过，癸丑、癸未、丁未、丁酉、丁丑、乙巳、乙未、乙亥皆化气不及。
　　四隅龙
　　此系湿土所临之方，造葬仝。
　　正气天符
　　宜甲辰、甲戌、己丑、己未。年月日时皆仝。
　　杂气天符
　　年日皆宜甲辰、甲戌、己丑、己未、戊寅、戊午、戊子、戊申、癸卯、癸酉、癸巳、癸亥，又丙子、丙申、丙辰、丙戌、辛丑、辛未、辛卯、辛亥。
　　月时皆宜辛未、癸酉、甲戌、丙子、丙辰、戊午、己未、癸亥、辛卯、癸巳、丙申、辛丑，又戊子时。已上皆湿土之得其平者。
　　外甲子、甲寅、甲午、甲申、戊辰、戊戌、丙寅、丙午皆化气太过，己卯、己巳、己酉、己亥、癸未、癸丑、辛巳、辛酉皆化气不及。
　　西方龙
　　此系燥金所临之方，造葬仝。
　　正气天符
　　宜庚子、庚午、庚申、乙卯、乙酉。年月日时皆仝。
　　杂气天符
　　年日皆宜庚申、庚午、庚子、乙卯、乙酉、甲辰、甲戌、己丑、己未，又壬寅、壬申、丁卯、丁亥、丁巳。
　　月时皆宜乙酉、丁亥、己丑、丁卯、庚午、壬申、甲戌、壬寅、甲辰，又庚子时。
　　外庚辰、庚戌、庚寅、甲子、甲寅、甲午、甲申、壬辰、壬午、壬戌、壬子皆化气太过，乙丑、乙巳、乙未、乙亥、乙卯、己巳、己亥、丁丑、丁未、丁酉皆化气不及。
　　北方龙
　　此系寒水所临之方，造葬仝。
　　正气天符
　　宜丙子、丙辰、丙申、丙戌、辛丑、辛卯、辛未、辛亥。年月日时皆仝。
　　杂气天符
　　年日皆宜丙子、丙辰、丙申、丙戌、辛卯、辛未、辛亥、辛丑、庚子、庚午、庚申、乙卯、乙酉，又戊子、戊寅、戊午、戊申、癸卯、癸巳、癸酉、癸亥。
　　月时皆宜辛卯、癸巳、丙申、庚子、辛丑、戊寅、乙酉、丙戌、戊子、乙卯、丙辰、戊午、庚申、癸亥，又宜戊子、丙子时。已上皆寒水之得其平者。
　　外丙寅、丙午、戊辰、戊戌、庚寅、庚辰、庚戌皆化气太过，辛巳、辛酉、癸丑、癸未、乙巳、乙未、乙亥、乙丑皆化气不及。
　　已上四柱，皆用本气，并无间杂者，名正气天符。四柱或用本气，或用生气，或用财气，三者间杂而用者，名杂气天符。名虽不同，作福一也。若选择得年月日时皆合者至吉，虽不合七政星盘，亦能作福。止忌三杀乘旺不可坐，太岁乘旺不可向而已。其他凶神恶杀俱不忌。若又查得七政星盘皆合局者，尤万选得一之期也，至吉，至吉。其圈外又有太过者，则宜损其过，以就於中。有不及者，则宜引其不及，以至於中。由是则制化得中，与平气无异，果然查得七政星盘合格者，固成全局。然不可以七政拘也。又有龙气旺者，柱中虽用克泄无妨。龙气衰弱者，必用生扶方吉。此上二段，皆变化在人。惟正气天符，并杂气天符，虽初学皆可用。然天符正局，或者一时虽遇其言。此外又有化象局，有类象局，有六格局皆吉。亦与天符正局相似，止要取得太阳到坐向，或帝星到坐向，又不坐三杀，不向太岁者，皆可用之期也。因具作法图局于左三者，不必皆合得一局，皆可用。
　　一化象局、此局定须取得天干双化而地支三合者，方可用。
　　一类#3象局，此局定须取得各从其类，如木取木类，火取火类，地支又三合成局，他仿此。
　　一六格局，此局定须取得各合正格，如官杀身弱者，宜用；印身旺者，宜财；印轻者，喜官；印重者，喜财；财多喜官杀，财弱怕劫；食神只喜一位，三位即作伤看。伤官身旺喜财杀，身弱喜印绶，但财印又不可俱彰。子平常谓：伤官财印俱彰，将何发福？
　　风木龙，二火龙，湿土龙，燥金龙，寒水龙。皆直推横看。
　　化甲己年月日时，乙庚年月日时，丙辛年月日时，丁壬年月日时，戊癸年月日时。地支又临土局，地支又临金局，地支又临水局，地支或临木局，地支或临火局，或临水局，或临土局，或临金局，或临水局，或临木局。
　　财气局主旺则吉，主弱必凶。乙庚年月日时，丙辛年月日时，丁壬年月日时，戊癸年月日时，甲己年月日时，地支又临金局，地支又临水局，地支又临木局，地支又临火局，地支又临土局，或临土局，或临金局，或临水局，或临木局，或临火局。
　　克气局主旺无妨，主弱极凶。
　　象丙辛年月日时，丁壬年月日时，戊癸年月日时，甲己年月日时，乙庚年月日时，地支又临水局，地支又临木局，地支又临火局，地支又临土局，地支又临金局，或临木局，或临火局，或临土局，或临金局，或临水局。
　　生气局主旺平平，主弱极吉。
　　丁壬年月日时，戊癸年月日时，甲己年月日时，乙庚年月日时，丙辛年月日时。地支又临木局，地支又临火局，地支又临土局，地支又临金局，地支又临水局，或临水局，或临木局，或临火局，或临土局，或临金局。
　　本气局中和极吉，过不及凶。
　　局戊癸年月日时，甲己年月日时，乙庚年月日时，丙辛年月日时，丁壬年月日时。地支又临火局，地支又临土局，地支又临金局，地支又临水局，地支又临木局，或临金局，或临水局，或临木局，或临火局，或临土局。
　　泄气局主弱极凶，主旺无妨。
　　东方龙，南方龙，四隅龙，西方龙，北方龙。横推直看看
　　类#4甲乙日干，丙丁日干，戊己日干，庚辛日干，壬癸日干。
　　地支亥卯未全，地支寅午戌全，地支会辰戌，地支已酉丑全，地支申子辰全，或寅卯辰全，或巳午未全，丑未全，或申酉戌全，或亥子丑全。
　　本气局主弱极吉，主旺不宜。
　　丙丁日千，戊己日干，庚辛日干，壬癸日干，甲乙日干。
　　地支寅午戌全，地支壬戌丑地支巳酉全，地支申子辰全，地支亥卯未全。
　　或巳午未全，未全，或申酉戌全，或亥子丑全，或寅卯辰全。
　　泄气局主旺亦吉，主弱极凶。
　　象戊己日干，庚辛日干，壬癸日干，甲乙日干，丙丁日干。
　　地支会辰戌，地支巳酉丑全，地支申子辰全，地支亥卯未全，地支巳酋丑全，丑未全，或申酉戌全，或亥子丑全，或寅卯辰全，或申酉戌全。
　　财气局主旺则吉，主弱则凶。
　　庚辛日干，壬癸日干，甲乙日干，丙丁日干，戊己日干。
　　地支已酉丑全，地支申子辰全，地支亥卯未全，地支寅午戍全，地支会辰戌或申酉戌全，或亥子丑全，或寅卯辰全，或巳午未全，丑未全。
　　局克气局主弱极凶，主旺无妨。
　　局壬癸日干，甲乙日干，丙丁日干，戊己日干，庚辛日干。
　　地支申子辰全地支亥卯未全，地支寅午戌全，地支全辰戌，地支巳酉丑全，或亥子丑全，或寅卯辰全，或已午未全，丑未全，或申酉戌全。
　　生气局主弱极吉，主旺不宜。
　　阳木甲日阳火丙日阳土戊日阳金庚日阳水壬日。
　　甲丙戊庚壬，比肩。主弱吉，财多吉，主旺退财。
　　乙丁己辛癸，劫财。财多主弱吉，身旺财轻凶。
　　丙戊庚壬甲，食神。身旺宜财，身弱宜印，及此皆凶。
　　丁己辛癸乙，伤官。身旺宜财，身弱宜印，反此凶。
　　戊庚壬甲丙，伦财。宜官杀，主旺吉，主弱凶。
　　己辛癸乙丁，正财。同前。
　　庚壬甲丙戊，偏官。即主旺宜财，主弱七　杀宜印，俱宜主旺。
　　辛癸乙丁己，正官。同前。
　　壬甲丙戊庚，扁印。主旺不宜，主弱亦吉。
　　癸乙丁己辛，正印。即枭神，同前。
　　阴木乙日阴火丁日阴土己日阴金辛日阴水癸日。
　　甲丙戊庚壬，劫财。财多主弱吉，身旺财轻凶。
　　乙丁己辛癸，比肩。同前。
　　丙戊庚壬甲，伤官。身旺宜财，身弱宜印，反此凶。
　　丁己辛癸乙，食神。同前。
　　戊庚壬甲丙，正财，宜见官杀，主旺吉，宜弱凶。
　　己辛癸乙丁，偏财。同前。
　　庚壬甲丙戊，正官。弱宜印，旺宜财，宜旺宜用。
　　辛癸乙丁己，偏官。即七杀，同前。
　　壬甲丙戊庚，正印。主弱吉，主旺不宜。
　　癸乙丁己辛，偏印。即枭神，同前。
　　已上三局，皆天符之余法也，俱在龙　上用之。若坐向吉凶，悉现前。
　　儒门崇理折表堪舆完孝录卷之五竟
　　＃１『戌』字原误为『成』字，据文义改。
　　＃２『何』字原误为『河』字，据文义改。
　　＃３＃４『类』原作『颤』，疑误，据上下文义改。
　　儒门崇理折衷堪舆完孝录卷之六
　　《九宫紫白》引
　　钱塘许氏，胶痒颖士也，尝於酣经孕史之暇，广玄览钩秘机阴阳造化之理，盈虚消息之蕴，直窥真窍，而着《九宫紫白》之论，尤发先贤所未吐者，诚与天符经相表裹者也。因辑其略，以俟世之知味者共尝之。
　　九宫紫白消息总论
　　紫白配於九宫，乃方位初分之本色也。九宫错於八卦，尤后天入用之玄机也。以四十有五，总八节之纲；以一十有五，布一气之运；坎北离南，震东兑西，立四正之位。而中气长短之咎，定春艮秋坤，夏巽冬乾，分四维之垣。而节气寒暑之候，明加乘为七十有二游行，变化进退於三百六十消息，阴阳参则用其全，两则用其半。柰何配以贪狼、巨门、武曲之别星，而九宫之本星不重榫，以生气天医福德之翻卦，而八方之本卦反轻。於是纷纷不论其主客飞伏，不论其生旺休囚，不论其克泄化合，而以紫白为吉，吾不解也。且如一白属水，而火山以水为杀；六白属金，而木山以金为杀；八白属土，而水山以土为杀，九紫属火，而金山以火为杀。其间，又有轻重强弱不同，杀轻为官，杀重为鬼，身强为用，身弱为灾。即朝元贡福，而根浮力浅，未必为恩。维漏元泄气，而子救母扶，终无大祸。安见紫白之为全吉，而余星之为全凶乎。彼所谓通天窍白天镜图运，玄机图运，天福经运，尤惑世诬民之甚者也。巧立名色，惊人耳目。言吉则曰天禄、天福、天德、天财之类#1，直令人希觊莫已。言凶则曰天哭、天怨、天灾、天祸之类#2，又令人恐怖不安。问之以五行、生克、阴阳、消息，全无谓谓。岂洛书之理不足凭，而紫白之形别有说乎。有物即有形，九宫之色所由分也。有形即有性，九色之理所由定也。有方位即有加临，昼夜之所以循环不已也。有加临即有顺逆，冬夏之所以反覆相因也。有天地即有参立，三元之所以各领其候也。有运气即有通复，六甲之所以互归其元也。故陈希夷按图阐之，冬至起甲子於坎，而顺行九宫，见阳气之方长。夏至起甲子於离，而逆飞九色知阴气之初生。阴阳之消息可凭，五行之生克有准。舍具所已言，矜其所未授。譬之画人物者，难眩人以所明，画鬼魅者，易动人以未见。吾试以洛书一图，请解其九宫八卦之理，以发其生克消息之机，有不立见其诐谣邪遁者否也。噫！我国家以制义取士，士未暇留心此道，故此属得以纷纷乱之耳。倘肯静观其四正五方之形，以会其金木水火之性，动察其流行飞伏之端，以酌其进退乘除之用，天地之升降，鬼神之屈伸，且不能逃於此图之外也。配此属。因次其大略於左。
　　一白位坎，其行属水。阳水。
　　生於申，败於酉，旺於玄子，墓於辰，绝於巽巳。逢金为印，逢土为杀，逢木为泄，逢火为财，逢水为比。冬为令星，春则休，夏则囚，秋则相，四季则受制。
　　凡金水年月日时，为有气，生旺吉，墓绝凶。
　　二黑位坤，其行属土。阴土。
　　生於申，败於酉，旺於戊巳，墓於辰，绝於巽巳。逢火为印，逢木为杀，逢金为泄，逢水为财，逢土为比。四季为令星，秋则休，冬则囚，夏则相，春则受制。
　　凡火土年月日时， 为有气，生旺吉，墓绝凶。
　　三碧位震，其行属木。阳木。
　　生於亥，败於子，旺於寅卯，墓於未，绝於坤申。逢水为印，逢金为杀，逢火为泄，逢土为财，逢木为比。春为令星，夏则休、四季则囚，冬则相，秋则受制。
　　凡水木年月日时，为有气，生旺吉，墓绝凶。
　　四绿位巽，其行属木。阴木。一说逆生于午。
　　生于亥，败于子，旺于寅卯，墓于未，绝于坤申。逢水为印，逢金为杀，逢火为泄，逢土为财，逢木为比。春为令星，夏则休，四季则囚，冬则相，秋则受制。
　　凡水木年月日时，为有气，生旺吉，墓绝凶。
　　五黄位中，其行属土。冲土
　　生于申，败于酉，旺于戊巳，墓于辰，绝于巽巳。逢火为印，逢木为杀，逢金为泄，逢水为财，逢土为比。四季为令星，秋则休，冬则囚，夏则相，春则受制。
　　凡火土年月日时，为有气，生旺吉，墓绝凶。
　　六白位乾，其行属金。阳金。
　　生于巳，败于午，旺于申酉，墓于丑，绝于寅艮。逢土为印，逢火为杀，逢水为泄，逢木为财，逢金为比。秋为令星，冬则休，春则囚，四季则相，夏则受制。
　　凡土金年月日时，为有气，生旺吉，墓绝凶。
　　七赤位兑，其行属金。阴金。一说逆生于子。
　　生于巳，败于午，旺于申酉，墓于丑，绝于寅艮，逢土为印，逢火为杀，逢水为泄，逢木为财，逢金为比。秋为令星，冬则休，春则囚，四季则相，夏则受制。
　　凡土金年月日时，为有气，生旺吉，墓绝凶。
　　八白位艮，其行属土。阳土。一说寄生于寅。
　　生于申，败于酉、旺于戊巳，墓于辰，绝于巽巳。逢火为印，逢木为杀，逢金为泄，逢水为财，逢土为比。四季为令星，秋则休，冬则囚，夏财柑，春则受制。
　　凡火土年月日时，为有气，生旺吉，墓绝凶。
　　九紫位离，其行属火。
　　生于寅，败于卯，旺于巳午，墓于戌，绝于乾亥。逢木为印，逢水为杀，逢土为泄，逢金为财，逢火为比。夏为令星，四季则休，秋则囚，春则柑，冬则受制。
　　凡木火年月日时，为有气？生旺吉，墓绝凶。
　　按：五行有阴阳顺，逆之例，盖以干支相配而言也。若九宫星煞，木金土有二，而水火则一也。混沌开辟，惟有水火对待而已。故先天水火列日月之门，后天水火立冬夏之极。水火既无有二，而木金土分而为二，无是理也。且阳之权重，阴之权轻，以阴从阳，有以妇从夫之义，则生旺墓绝不当分顺逆明矣。又如戊土寄生于寅，巳土寄生于酉，固也。然五行正理，惟土在火金之交，夏秋之际，然后四时递生万物化醇也。断当以生于坤申为是。
　　九宫紫白方位图说
　　愚按：古人取紫白为吉者，非无谓也。以六白位乾，天门枢纽也。於时为开，一白位坎，阳气初生也。于时为休，八白位长，成始成终也。于时为生，九紫位离，向明出治也。於时为景，若三碧当日月之冲，七赤居肃杀之地，有惊伤之象。四绿物茁，而已壮二黑，传阴以送阳，有死杜之义。五黄居中，其位为君，其行为土，权总四方，威倾八面，当之者摧，抗之者灭。故诸家最凶之星，无如五黄。五黄犹太岁也可顺不可犯，此九星之定位也。
　　又按：中宫星，古历名为太岁，一星其定位，则五黄主之。若每年游行飞泊，或水、或木、或火、或金，递相为君。司一岁之权，行四时之令，不独一五黄也。成功者退，将来者进，天之道也。故每年中宫星所关祸福最紧，假如山向方隅与此星相遇，相生相合则祸浅，相克相战则祸深。今人惟知避太岁，不知此星为真太岁。如山向方隅吊到此星，而年月日时又与之冲克，为害甚大。
　　九宫星煞加临所忌
　　○暗建杀，为臣夺君位。○受克杀，为客弱主强。
　　○各相对冲，为穿心杀。○金与金同位，为交剑杀。
　　○金土木同位，为斗牛杀。○五行入墓，为六捷杀
　　凡开山、立向、修方，虽得紫白，须有气则福重，无气则福轻。又当论其入墓等杀，所谓白中有杀少人知，是也。
　　以上星煞所忌，特见其例耳。如欲尽其变，先当以十二支配八卦。如子在坎，丑寅在艮，卯在震辰，巳在巽，午在离，未申在坤，酉在兑戌，亥在乾。○如一白飞卯，六白飞亥，八白飞巳，九紫飞离，为刑宫。○如一白飞午，六白飞申，八白飞巳，九紫飞丑，为害宫。○其九宫星煞，莫不有三刑六害也。○又当论其年月日时，四空亡之地，以消息其盈虐。如甲子旬十年戌亥地为空。凡用神、凶神到其方，皆落陷无力。○如甲子年正月至八月戌亥地为空，九月至十二月申酉地为空。○如甲子旬戌亥为空，然阳日空阳，阴日空阴。凡年月亦如此论。○如一重二重空亡臧其力之半，如三重四重空则全然无力矣。大抵年上空亡关十年气连最重，月上空亡次之，日时上空亡又次之。仅待其出旬，即可用矣。
　　即刑害空亡，又当论其生扶制化。如刑宫为贵人官，则刑化为权。害宫为禄马宫，则害化为用。○如空亡宫逢生扶，则实逢化合则变。生，以水生木，木生火，火生土，土生金，金生水，水复生木之类#3。扶，以水扶水，木扶木，火扶火，土扶土，金扶金之类#4。○制，以水制火，火制金，金制木，木制土，土制水，水复制火之数。○化，有以天干化，地支化者，甲与己化土，乙与庚化金，丙与辛化水，丁与壬化木，戊与癸化火，此天干化也。○亥卯未化木，寅午戌化火，巳酉丑化金，申子辰化水，此地支三合化也。○天干化以河图生成之数，正所谓一六二七二八四九五十，此自然之配合也。○地支化以本垣一局，一局之气乃生旺墓，自然吊合也。言不尽意，是在能者消详之。
　　三元年白起例图说
　　上元甲子年，中宫起一白。弘治十七年甲子，为上元。
　　中元甲子年，中宫起四绿。嘉靖四十三年甲子，为中元。
　　下元甲子年，中宫起七赤○
　　三元之法，移宫换气之法也。此自天地开辟以来，循环不已之妙理也。易之道一而二，二而三，三五错综以成变化，安有不从一起者乎。一白位坎，玄冥之宫，於数为太乙，於复为天根。故上元甲子起於是，三周而复归於是，妙矣哉。有能窥是机缄者，邵子所谓亲见伏羲来者，是也。以下月日时皆本此。
　　三元年方白法定局
　　甲子、乙丑、丙寅、丁卯、戊辰、己巳。
　　洪武七十年甲子，为中元。　庚午、辛未、壬申、癸酉、甲戌、乙亥。
　　丙子、丁丑、戊寅、己卯、庚辰、辛巳。
　　正统九年甲子，为下元。　　壬午、癸未、甲申、乙酉、丙戌、丁亥。
　　戊子、己丑、庚寅、辛卯、壬辰、癸巳。
　　弘治十七年甲子，为上元。 　甲午、乙未、丙申、丁酉、戊戌、己亥。
　　庚子、辛丑、壬寅、癸卯、甲辰、乙巳。
　　嘉靖四十三年甲子，为中元。　丙午、丁未、戊申、己酉、庚戌、辛亥。
　　上　中　下　　　　　　壬子、癸丑、甲寅、乙卯、丙辰、丁巳。
　　元　元　元　　　　　　戊午、己未、庚申、辛酉、壬戌、癸亥。
　　绿　赤中乾兑艮离坎坤震巽
　　黑　黄　 乾兑艮离坎坤震巽中
　　碧　 　 兑艮离坎坤震巽中乾
　　绿　赤　 艮离坎坤震巽中乾兑
　　黄　 　黑离坎坤震巽中乾兑艮
　　紫　碧坎坤震巽中乾兑艮离
　　赤　 　绿坤震巽中乾兑艮离坎
　　黑　黄震巽中乾兑艮离坎坤
　　紫　碧　白巽中乾兑艮离坎坤震
　　愚按：治历明时，帝王首务。故凡颂来岁之历，先作一文表，并所成历焚告於帝。若曰下民罔知趋避，故定其岁时蚤暮，日月吉凶，颁行天下。傥有星曜推等不精，愿当其辜，下此小民永为无咎。今之选择家，不奉时王之政，而动以秘授愚人。人何不思福量孰与？朝廷推步孰与？专官观天候气之法孰与？钦天监此属，未尝有一行之名理，耶律之该博，而自专自用，误人不浅。历书首载一年白图，逐月下又详载一月白图。日时之图，浩烦难载，故不备书，以待能者推类。奈何，国朝之宪章不奉，而往往以不经邪说杂於间，可怪殊甚。予故条列其论，以便崇正利用一览云。
　　三元月白起例图说
　　上元，子午卯酉年，正月中宫起八白，
　　二月七赤。
　　中元，辰戌丑未年，正月中宫起五黄，
　　二月四绿。
　　下元，寅申巳亥年，正月中宫起二黑，
　　二月一白。
　　并逆布顺飞
　　此以月分三元，何也？盖子年之下是丑，丑年之下是寅，此上中下之次也。至卯年复为上元，何也？盖洛书止九宫，每年有十二月，积三年计三十六个月，合四九之数，游行四遍，而复归元位。故子年正月起八白，而卯年正月亦然也。自卯而辰，而巳至午年复然，此古立法之意，余可类推。
　　三元月方白法定局
　　子午卯酉年 十正 十二 一 十三 二　四　五　六　七　八　九
　　辰戌丑未年　七　八　九 十正 十二 一 十三 二　四　五　六
　　寅申巳亥年　四　五　六　七　八　九 十正 十二 一 十三 二
　　一 　兑良　离　坎坤震　巽中乾
　　二黑　艮离　坎　坤震巽　中乾兑
　　三碧　离坎　坤　震巽中　乾兑艮
　　四绿　坎坤　震　巽中乾　兑艮离
　　五黄　坤震　巽　中乾兑　艮离坎
　　六 　震巽　中　乾兑艮　离坎坤
　　七赤　巽中　乾　兑艮离　坎坤震
　　八 　中乾　兑　艮离坎　坤震巽
　　九 　乾允　艮　离坎坤　震巽中
　　月令提纲也，年家总一年之休咎。其方有定而不易，其权虽尊而不专。若月家神煞，飞泊吊替，临山到向，祸福最紧，尤当明其轻重取舍之法如五行本气，木山宜春月，火山宜夏月，金山宜秋月，水山宜冬月，土山宜四季月。
　　如五行进气，木山宜冬月，火山宜春月，土山宜夏月，水山宜秋月，金山宜四季月。
　　如五行财气，金月宜春月，水山宜夏月，火山宜秋月，土山宜冬月，木山宜四季月。
　　如五行退气，水山忌春月，木山忌夏月，土山忌秋月，金山忌冬月，火山忌四季月。
　　如五行鬼气，土山忌春片，金山忌夏月，木山忌秋月，火山忌冬月，水山忌四季月。
　　又当配以紫白喜忌，如木山喜一白为生，春月、四季月少力；喜八白为财，秋月、春月少力；忌六白为鬼，冬月、夏月无妨；忌九 为泄；四季月、冬月无妨。○如水山喜六白为生，冬月、夏月少力；喜九紫为财，四季月、冬月少力；己心八白为鬼，秋月、春月无妨。○如金山喜八白为生，秋月、春月少力；忌一白为泄，春月、四季月无妨，忌九紫为鬼，四季月、冬月无妨。○如土山喜九紫为生，四季月、冬月少力；喜一白为财一春月、四季月少力；忌六油为泄，冬月、夏月无妨。○如火山喜六白为财、冬月、夏月少力；忌一白为鬼，春月、四季月无妨；忌八白为泄，秋月、春月无妨。大抵用神受制受泄为少力，凶神受制受泄为无威。又当配以月，建支干纳百，以稽其所变。如甲子年一白属丙子，纳音仍以水论。○六白属乙亥，纳音变火，当以火论。○八白属丙寅，纳音亦变火，当以火论。○九紫属庚午，纳音变土，当以土论。凡每年太岁所统十二月，各有专位，一以配八方。今人以一白属水，六白属金，八白属土，九紫属火，以断吉凶休咎？无惑乎？其不验也。
　　愚按：造化在天地问，其北水南火，东木西金，万世不易之常位，是五行之定体也。乃其入用之妙，逐年之分，方司月固变，逐月之游行吊替尤变。《易》曰：变则通，通则久，不变乌足以言造化哉。然此又至平常之理，无一毫穿凿，无一息问断，是在明理者推类，以定取舍耳。
　　三元日白起例图说
　　冬至后阳遁，十二气，共一百八十日，分为三元。
　　上元冬至、小寒、大寒、立春。甲子起付白，乙丑二黑。
　　中元，雨水、惊垫、春分、清明。甲子起七赤，乙丑八白。
　　下元谷雨、立夏、小满、芒种。甲子起四绿，乙丑五黄。
　　并顺布求直日星，即八中宫，顺飞八方。
　　夏至后阴遁，十二气，共一百八十日，分为三元。
　　上元，夏至、小暑、大暑、立秋。甲子起九紫、乙丑八白。
　　中元，处暑、白露、秋分、寒露。甲子起三碧，乙丑二黑。
　　下元，霜降、立冬、小雪、大雪。甲子起六白，乙丑五黄。
　　并逆布求直日星，即八中宫，顺飞八方。冬至后阳遁，日白方定局。
　　甲子、乙丑、丙寅、丁卯、戊辰、己巳。
　　冬至　雨水　谷雨　　　　　　庚午、辛未、壬申、癸酉、甲戌、乙亥。
　　丙子、丁丑、戊寅、己卯、庚辰、辛巳。
　　小寒　惊蟼　立夏　　　　　　壬午、癸未、甲申、乙酉、丙戌、丁亥。
　　戊子、己丑、庚寅、辛卯、壬辰、癸巳。
　　甲午、乙未、丙申、丁酉、戊戌、己亥。
　　大寒　春分　小满　　　　　庚子、辛丑、壬寅、癸卯、甲辰、乙巳。
　　丙午、丁未、戊申、己酉、庚戌、辛亥。
　　立春　清明　芒种　　　　　壬子、癸丑、甲寅、乙卯、丙辰、丁巳。
　　戊午、己未、庚申、辛酉、壬戌、癸亥。
　　赤　绿中巽震坤坎离艮兑乾
　　黑　 　黄乾中巽震坤坎离艮兑
　　碧　紫　 兑乾中巽震坤坎离艮
　　绿　 　赤艮兑乾中巽震坤坎离
　　黄　黑　 离艮兑乾中巽震坤坎
　　碧　 坎离艮兑乾中巽震坤
　　赤　绿　 坤坎离艮兑乾中巽震
　　黄　黑震坤坎离艮兑乾中巽
　　　碧巽震坤吹离艮兑乾中
　　此局顺求直日星，下局逆求直日星。皆入中宫，顺飞八方也。
　　夏至后阴遁，日曰方定局。
　　甲子、乙丑、丙寅、丁卯、戊辰、己巳。
　　夏　处　霜　　　　　　
　　庚午、辛未、壬申、癸酉、甲戌、乙亥。
　　至　暑 降　　　　　　　　　
　　丙子、丁丑、戊寅、己卯、庚辰、辛巳。
　　壬午、癸未、甲申、乙酉、丙戌、丁亥。
　　小　白　立　　　　　
　　戊子、己丑、庚寅、辛卯、壬辰、癸巳。
　　暑　露　冬　　　　　　　　　　　　
　　甲午、乙未、丙申、丁酉、戊戌、己亥。
　　大　秋　小                庚子、辛丑、壬寅、癸卯、甲辰、乙巳。
　　暑　分　雪　　　　　　　　　　　　　　
　　丙午、丁未、戊申、己酉、庚戌、辛亥。
　　霜　寒　大                壬子、癸丑、甲寅、乙卯、丙辰、丁巳。
　　降　露　雪                戊午、己未、庚申、辛酉、壬戌、癸亥。
　　碧　 中巽震坤坎离艮兑乾
　　黑　黄乾中巽震坤坎离艮兑
　　赤　 　绿兑乾中巽震坤坎离艮
　　　碧艮兑乾中巽震坤坎离
　　黄　 　黑离艮兑乾中巽震坤坎
　　绿　赤　 坎离艮兑乾中巽震坤
　　碧　 　 坤坎离艮兑乾中巽震
　　黑　黄　 震坤坎离艮兑乾中巽
　　绿　赤巽震坤坎离艮兑乾中
　　按：陈希夷《王钥匙三元择日之诀》云：
　　阳生冬至前后时，顺行甲子一宫移。
　　雨水便从七宫起，谷雨还归巽上推。
　　阴生夏至九宫移，处暑前后三莫疑。
　　霜降六宫起甲子，逆顺分明十二支。
　　盖诸家日白之法，错乱舛谬，惟此《三元择日之诀》，阴阳顺逆节节相续，殊不失古人移宫接气之义。
　　大抵至重者日主也，要与山命有用相关。
　　如春月戊己废而无用，寅月巳日三刑，卯月辰日六害，太岁背冲，名曰大败。丑日未月总是破乡。至於食伏灭没之日，尤非所宜也，得紫白亦不吉。
　　三元时白起例图说
　　冬至后阳遁，五日换一局分二元。旧本以辰戌丑未为中元，今改正。
　　上元，甲己逢子午卯酉日汰甲子时起一白。
　　中元，甲己逢寅申巳亥日，甲子时起七赤。
　　下元，甲己逢辰戌丑未日，甲子时起四绿。
　　并顺布求直时之星，即入中宫，顺飞八方。
　　夏至后阴遁，五日换一局分三元。旧本以辰戌丑未为中元，今改正。
　　上元，甲己逢子午卯酉日，甲子时起九紫。
　　中元，甲己逢寅申巳亥日，甲子时起三碧。
　　下元，甲己逢辰戌丑未日，甲子时起六白。
　　并逆布求直时之星，即入中宫，顺飞八方。
　　冬至后阳遁，时白方定局。并求甲子时起，非五子轮也。旧本差谬。
　　一 　　　　中巽震坤坎离艮兑乾
　　二黑　　　　乾中巽震坤坎离艮兑
　　三碧　　　　兑乾中巽震坤坎离艮
　　四绿　　　　艮兑乾中巽震坤坎离
　　五黄　　　　离艮兑乾中巽震坤坎
　　六 　　　 坎离艮兑乾中巽震坤
　　七赤　　　　坤坎离艮兑乾中巽震
　　八 　　　 震坤坎离艮兑乾中巽
　　九 　　　 巽震坤坎离艮兑乾中
　　按：通书定时白，以辰戌丑未为中元，寅申巳亥为下元，甚为讹舛。古　人立三元之法，以九宫飞泊，必历三甲子，而始复元位。如第一甲子起於一坎，则第二甲子自然起於七兑，第三甲子又自然起於四巽，节节相承，一定之法也。后局逆遁，第一甲子起於离，亦此法也。以辰戌丑走为中局，於此法不合。
　　夏至后阴遁，时白方定局。并求甲子时起，非五子筑轮也，旧本差谬。
　　九 中巽震坤坎离艮兑乾
　　八 乾中巽震坤坎离艮兑
　　七赤兑乾中巽震坤坎离艮
　　六 艮兑乾中巽震坤坎离
　　五黄离艮兑乾中巽震坤坎
　　六 坎离艮兑乾中巽震坤
　　七赤坤坎离艮兑乾中巽震
　　八白震坤坎离艮兑乾中巽
　　九 巽震坤坎离艮兑乾中
　　又按：以辰戌丑未为中局者，盖因以月白之法算时白，故相沿而成谬也。古人以积岁累日，天运循环，浩烦难算，故立此捷法以推之。彼算月白，以子年为上元，即以丑年为中元。盖子年十二月尾，正好接丑年正月头。如子年十二月，六白居中官；故丑年正月，五黄进而代之。也是十二宫配九宫算法也。若时白必须遍六十甲子之数，常以五日换一元。如甲子日起，甲子时必须交己巳日，然后甲子周遍，是子日为上元，断当以巳日为中元，是六十时配九宫算法也。且阴阳二遁，又有顺逆不同，较之於月白之法相去甚远，於理甚悖，今为改正。
　　即如以算月之法算时，先一日起甲子，则次日当为丙子，不当为甲子。先一日起一白顺布，则次日当为四绿，不当为七赤。先一日起九紫逆布，则次日当为六白，不当为三碧。然后，与十二官算法相合。不然，安得以子日为上元，丑日为中元也。
　　太岁一星起例断略
　　太岁一星祸难防，诸杀凶危不可当。但把三元自推数、犯之家下有重丧。太岁一星谁不知，逐年之内有凶期。每月连行方至妙，更无定准及常仪。且如上元甲子年，一白来宫飞九天。子上六宫重得白，再来离上不堪言。其法以三元值年星入中宫，顺寻太岁本宫，所得何星，即移入中宫，以求值年星所在。值年星每岁中宫星也，故名太岁一星。
　　假如上元甲子年，一白入中宫，顺数至本年太岁在坎位，得六白，又将六白入中宫，顺寻一白到离，离中有午字，随逐月飞查午字落何宫，又吊一白同午字到处，乃是真太岁一星。今之术家，以太岁对冲名之，此岁破之乡，非一星也。
　　岁建子年坎，○丑寅年艮，○卯年震，○辰巳年巽，○午年离，○未申年坤，○酉年兑，○戌亥年乾。
　　吊宫逐月审凶期，常忌太岁又相随。
　　只如一白居离上，二月推来艮犯之。
　　假如上元甲子年，二月建丁卯，移卯字入中宫，顺寻午字到艮。○子午卯酉年，正月中宫起八白，二月中宫起七赤，顺飞八白乾九紫兑一白，又到艮，与月家午字又同到山，最凶。
　　水火太岁害如何，定主重丧起祸戈。
　　假如上元甲子年，一白为太岁一星，三月中宫得六白，顺飞一白到离，是水入火乡，主重丧。
　　水金淫乱中房祸，杀妻损长害尤多。
　　又如上元甲子年，一白为太岁，正月中宫得八白，顺飞一白到兑，是水入金宫，主淫乱。坎为中男，故主中房祸。
　　太岁临方不自由，水土瘟疸的主忧。
　　又如上元甲子年，二月中宫得七赤，顺飞一白到艮，是水土太岁也，主瘟。
　　水火失财并自缢，水火相逢蛇犬愁。
　　又如上元甲子年，七月中宫得二黑，顺飞一白到巽，是水入木乡。○四月中宫得五黄，顺飞一白到坎，是水入水乡。
　　以上所犯，若无刑带合，不为大灾。
　　火木刑伤事可哀，火金虽产主伤胎。
　　火土疾病当夭死，更嫌水火损婴孩。
　　木水风声伤杀遭，木金囚死不离牢。
　　木土折伤并发背，木火为害迅如刀。
　　金金短折多凶暴，木木瘿瘤并发颠。
　　土土瞎盲兼哑疾，五行发病义相连。
　　请君更用吊宫变，凶吉悠然在眼前。
　　以上太岁一星，总断其大略，言五行感应之机。如此可见，九星之生克制化，不离五行八方之消息，乘除总归一理，年月为提纲，虽重，日时关，作用非轻。再参以运气之循环，并配以奇门之变化，则无因之起例皆属可删，驾空之邪说不辨自破。孟子曰：经正则民无邪慝。彼河洛之书，非熄邪之经乎哉。余不敏，聊按经论次如右，以待后之作者。
　　儒门崇理折表堪与完孝录卷之六竟
　　儒门崇理折衷堪舆完孝录卷之七
　　五星命略引
　　堪舆造命，即五星推命也。五星推命，只重星曜吉凶，以定祸福，堪舆造命，亦究星曜吉凶，以次趋避。特星家兼重财宫，造命不重财官。星家遇卯安身命，造命以所用之时安身命，此其小异耳。然星家之理，亦不可不知，因辑其略。
　　宫分所属
　　宾瓶齐青位， 磨竭越扬州。
　　人马燕幽地， 天竭宋豫求。
　　天秤郑兖分， 双女楚刻丘。
　　三河周狮子， 巨蟹秦雍留。
　　益魏阴阳位， 赵翼是金牛。
　　白羊鲁徐郡， 双鱼卫豳收。
　　度数所属
　　木蛟十二， 金龙九度。
　　土貉十六， 日兔五属。
　　六宿 月狐，十八 火虎。
　　水豹九兮，廿四 木办。
　　金牛亦六，十数 土蝠。
　　九度 日鼠， 月燕十五。
　　火堵十七， 水瑜九兮。
　　十七 木狼，娄金狗十二。
　　土雉十五，昴日鸡十止。
　　十六 月乌， 火猴借半。
　　水猿数九， 水秆三十。
　　二度 金牛，十二柳土獐。
　　日马六度， 月鹿十六。
　　火蛇十九， 水蚓十七。
　　度数所在
　　初总在 ， 二 存。
　　三 在 位， 四 宫真。
　　二 同在 , 十三度 宫行。
　　兮都在 , 二 宫亲。
　　四 同躔 ， 七 井在 。
　　九 俱在 ， 四 位迎。
　　十五兮 ， 十还归在於 。
　　太阳行度
　　立春 一起，雨水 七求。
　　惊垫 六度，春分 三游。
　　清明 九下，谷雨 六留。
　　立 胃八边，小满 八收。
　　芒种 十一，夏至 九头。
　　小暑 十三，大暑 廿九。
　　立秋柳十度，处暑 五有。
　　白露 二立，秋分 十七。
　　寒露 十三，霜降 十及。
　　立冬 二行，小雪 二至。
　　大雪 六临，冬至 四逼。
　　小寒 十连，大寒牛二直。
　　太阴行度
　　欲识太阴行度时， 月之节起於危。
　　每日常行十三度，三日两宫次第移。
　　奎 胃 从毕， 井 柳张居 。
　　月翼宿以为初，龙角 任游历。
　　月房宿作元辰，建 箕子细寻觅。
　　月牵牛切要知，周天之度无差武。
　　晨昏度论
　　昏度者，酉宫也，凡初一至十五六日生，皆从酉上起，每一时挨一度，酉、戌、亥三时顺数，申、未、午、巳、辰、卯、寅、丑、子九时逆数。晨度者，卯宫也；凡十五六至三十日生，皆从卯宫起，每一时挨一度，卯、辰、巳、午、未、申、酉、戌、亥九时顺数，寅、丑、子三时逆数。
　　初一至初四，月行最疾，一昼夜行十四度有余。
　　初五至初八，月行平，一昼夜行十三度有余。
　　初九至十九，月行迟，一昼夜行十二度有余。
　　二十至廿三，月行小疾，一昼夜行十三度有余。
　　廿四至三十，月行大疾，一昼夜行十四度有余。
　　星曜行度
　　太阳一日行一度，一月行一宫，一年行一周天。
　　太阴一日行十三度，两日半行一宫，一月行一周天。
　　岁星顺，或五日行一度，一年一宫，十二年一周天。
　　荧惑顺，或日半行一度，两月一宫，二年行一周天。
　　镇星顺，或十日行一度，二十八月行一宫，二十八年一周天。
　　太白顺，或一日行一度，一月一宫，一年一周天。
　　辰星顺，或一日行一度，一月一宫，一年一周天。
　　紫气二十九日行一度，二十九月一宫，二十九年一周天。
　　月孛九日行一度，九个月一宫，九年一周天。
　　罗十八日行一度，十八月一宫，十八年一周天。
　　计都十八日行一度，十八月一宫，十八年一周天。
　　已上日、月、木、火、土、金、水、炁、孛九星，顺行度，逆行宫也。惟罗、计二星，顺行宫，逆行度也。
　　凡木、火、土、金、水，才有迟留伏逆，晨夕次见之论，於中太阴躔度，有朔后行昏度，望后行晨度，宜仔细推详。
　　安命度法
　　月为身星。又月躔某度，即身之度主也。
　　以生时加太阳宫，顺数遇卯，即是命宫也。
　　如太阳在子宫，酉时生人、以酉时加在子宫，顺数到午遇卯，即是命宫也。盖日出在卯，故以卯为命宫。
　　以太阳之度，对着命宫之度，即是命度也。
　　如太阳躔子宫，虚六度对着午宫，星五度即为命度。如曰躔女三度，对着午宫，柳四度是也。余同此例。
　　十二宫命宫、财帛、兄弟、田宅、男女、奴仆、妻妾、疾厄、迁移、官禄、福德、相貌。
　　凡定十二宫者，逆数轮转，如命宫在寅，财帛在巳，兄弟在子，田宅在亥，男女在戌，奴仆在酉，妻妾在申，疾厄在未，余同此。
　　定限度法
　　以命度在某宫第几行，则知某岁行限也。
　　如命躔星五度，在星盘中午宫第五行上，则是十五岁行限。如命躔三四五度下，则是十一岁行限。如命踱张十一#1、十二、十三度，则是二十岁行限矣。大抵行限，早以十一岁起行限，迟即二十岁止，以星盘度数，数上起限更便，以量天尺尤难。
　　年分诀
　　十五 十，     十一详。
　　十五最高位， 止有八年粮。
　　七兮共六六，     五年强。
　　并 ，四年之半定毫芒。
　　行度诀
　　行度随浅深， 一年三度立。
　　一年两度通， 三载共一十。
　　一年四度强，三年之上同加一。
　　三度移，三年臧一为端的。
　　并 ，一年七度三臧一。
　　各五年，一年六度行不失。
　　但能依此论行年，分明岁岁知凶吉。
　　已上限度年分之法，但照前例。惟命宫十五年者，乃古之法，则不可拘执此例。如十一岁起限者，命官止官十年，或零三度，以三年余行一度也。如二十岁起限者，命官又管十九年，约有二十六七度，以一年半行一度也。其余仿此推之。
　　命宫缠度浅深，行限过宫度数，名曰量天尺也。
　　右十上命官，与量天尺，皆安命之定式也。命宫以太阳所到之官度，加卯时，数至本生时，为命官。量天尺以太阳所到之宫度，加本生时，数至卯，为命宫。数虽不同，其究一也。各宫检阅烦难，量天尺指数便捷，宜止用量天尺足矣。第量天尺限定格眼数之，不能一一加初度，故其中常差一二度者有之，必合以各宫数之方，分秒不差。星家所生之时，即堪舆家所用之时也，不可泥。
　　看法
　　星　星者，谓日、月、木、火、土、金、水、炁、孛、罗、计，兼文魁、名甲、官印、经纬、驿马、三元、四元、催官、禄神、喜神、爵、十于、化曜等星。
　　煞　煞者，谓禄勋、岁驾、天乙、玉堂、斗杓、卦气、唐符、国印，并阳刃、剑锋、天雄、地雌，飞廉、的杀、亡神、四耗、四符等煞。
　　宫　宫主者，谓子丑宫(土)，寅亥官(木)，卯戌宫(火)，辰酉宫(金),巳申宫(水)，午宫(日)，未宫(月)。
　　度　度主者，谓角斗奎井度(水)，亢牛娄鬼度(金)，氏女胃柳度(土)，房虚昴星度(日)，心危毕张度《月),尾室觜翼度(火)，箕壁参轴度(水》。
　　强　强宫者，谓命宫、官禄、田宅、妻妾、男女、福德、财帛，又云财帛次弱，与其命官相违故耳。
　　弱　弱宫者，谓兄弟、奴仆、疾厄、相貌、迁移。又云迁移近强，与其命相向故也！
　　体　体者，静也。又曰原守星盘，排下七政、四余；原掌身命、官福、田财、妻嗣及文魁、经讳、三元、四元等星。
　　用　用者、动也。又日流行周天度主大小二限，主流年十一曜太岁输宫煞。
　　生　生者，相生也。谓木生火，火生土，土生金，金生水，水生木。如身命、官福、田财、妻嗣等星，须是他来生我者吉。
　　克　克者，相克也。谓木克土，土克水，水克火，火克金，金克木。如身命、田财、妻嗣、官福等，主切忌他来克我者也。
　　制　制者，乃相克也。谓金克木得火制，火克金得，水制，水克火得土制，土克水得木制，木克土得金制，云云。
　　化　化者，乃相生也。谓金克木得水化，水克火得木化，木克土得火化，火克金得土化，土克水得金化之类。
　　对　对者，对照也。如子午对照，丑未对照，寅申对兴卯酉对照，辰戌对照，已亥对照，对照吉则吉，对照凶则凶。
　　合　合者，合拱也。申子辰合拱，寅午戌合拱，巳酉丑合拱，亥卯未合拱，合拱吉则吉，合拱凶则凶。
　　向　向者，诸星向朝也。如日月向朝，如官福向朝，如田财向朝，如文魁向朝，如经纬向朝，如三满用向朝，如一主专权向朝。
　　背　背者，众曜背躔也。如计罗截诸星於东南，而命限历於西北。如计罗截众曜於西北，而命限在於东南。又日月背躔，诸星沉沦是
　　也。
　　前　前后者，有二论。如子宫为中，以丑宫为前，以亥宫为后，乃宫之前后也。如角度为中，以亢度为前，斡度为后，乃度之前后也。论行限者，以宫之前后决吉凶。谈星格者，以度之前后定祸福。又有同宫前后之分，又有同度前后之论。
　　后　《经》云：日月同宫，月要占於日前。如月躔井，日躔毕是也。又曰：金水会垣水，忌退於金后。如水躔井，金躔毕是也。又有相克前后之分。如土在井，水在毕，为祸轻。如土在毕，水在井，则祸重。大抵生我之星宜在后，克我之星宜在前。余仿此推。
　　迎　迎者，星在前也。且如命限在寅，而卯上有星，谓之隔宫迎。如命限在箕，而尾度上有星，谓之隔度迎。隔宫者轻，隔度者重。
　　送　送者，星在后也。如命限在寅，丑上有星，谓曰隔宫送。如命限在箕，而尾度上有星，谓之隔度送。隔宫者远，隔度者近。
　　明　明者，昼生日、木、土、水、炁、计、孛，夜生月、火、金、罗，谓之向明。为身命、田财#2、官福、经纬、驿马、三元、禄等星为奇。
　　晦　晦者，夜生日、木、土、水、黑、计、孛，昼生月、火、金、罗，谓之背曜。或掌身命、田财、官福，有文魁、名甲等星俱失次也。
　　升　升者，日在东方，宜寅、卯、辰、巳、午、未时生人。月在西方，宜申、酉、戌、亥、子、丑生人。
　　沉　沉者，日在西方而夜生，月在东方而昼生，兼为官福、身命、田财、妻嗣等用者，谓日失格。
　　顺　顺者，五星自北而西，自南而东，顺度相生，而无诸星驳杂为美。如木、火、土、金、水、次第相生则吉。
　　逆　逆者，五星自北而东，自南而西，逆度相克，又有众曜混杂为忌。如水、火、金、木、土，相逢克战则凶。
　　衰　衰者，春土夏金，秋木冬火，四季水。又衰病、死绝、胎养、宫为衰，已上等星宫位，忌掌用神坐衰地尤甚。
　　旺　旺者，春木夏火，秋金冬水，四季土。又长生、冠带、帝旺为旺，已上等星宫位，宜掌用神临旺地尤切。
　　掩　掩者，罗计掩蔽也。或昼掩诸星於西北，或夜蔽众曜於东南也。
　　蚀　蚀者，日月同罗计也。以朔日昼生，望月夜诞，遇罗计则蚀，忌坐命安身於日月度也。
　　冲　冲者，对宫冲克也。如火在子，水在午。又如木在丑，金在未，对照冲克，乃为不吉。余可类推。
　　制　制者，用星受制也。如木为用星，.被金所制。又土为用神，被木所制。用星者，即身命、官福、田财、妻嗣等，主是也。受他星克制不吉。
　　朝　朝者，相向也。如众曜拱南，南方会坐命。如群星朝北，北方坐命。又如计罗截诸星於东，命坐於东。截诸星於西，命坐於西。皆谓之朝也。
　　拱　拱者，三合也。如日月拱身命，拱官福，拱田财，拱妻子。又如福禄。拱身命，拱官禄，拱田财，拱妻子。又如田财拱身命，拱官福，拱妻子。
　　夹　夹者，两傍也。如日月夹身命，夹官福，田财，夹妻子。又如福禄夹身命，夹官福，夹田财，夹妻子。又如田财夹身命，夹官福，夹妻子。
　　辅　辅者，辅弼也。如身命主辅弼日月之前后。又官福星辅弼日月之。左右。又田财、妻嗣等主得日月漏提挈者，皆为合格。
　　分　分者，罗计截诸星两路也。或分截文武两班，或分截文东、武西，或分出日月并明，或分出官福清健。
　　会　会者，诸星聚一宫一度也。如十一曜会聚身命。如十一曜会聚官福，或会聚田财，且诸星顺度相生，无克战为妙。
　　引　引者，在前也。引宜度远，如日月引从，官福引从，田财引从，妻嗣引从。或文魁引从，名甲引从，官印引从，得地者佳。
　　从　从者，在后也。从宜度近，如金水引从，宜水前金后。木火引从，宜火前木后。土金引从，宜金前土后。盖后能生前，而前不能生后故耳。
　　截　截者，罗计拦截也。或截诸星於东南，又在昼生。或截众曜於西北，又是夜生。又如罗计中分，截出文东、武西。
　　漏　漏者，截出吉星也。或昼生漏，出日、木、土、水、黑、计於阳宫阳度。或夜生漏，出月、火、罗、金於阴宫阴度。
　　守　守者，身命住宫也。所住之宫，与诸星相会，以定贵贱。
　　岐　岐者，两岐隔界也。如尾二在卯，尾三过寅，乃隔宫同度岐界也。又如子上虚九，与危初度，是同宫隔度岐界也。但凡身命，官福等星，坐度宜深，不宜缠两岐隔界之度也。
　　已上八门起例看法，乃星家纲领，学者模范，宜细玩焉，得於心矣。
　　儒门崇理折衷堪与完孝录卷之七竟
　　＃１『十一』原作『十二』，据上下文义改。
　　＃２『田财』原作『田则』，据上下文义改。
　　儒门崇理折衷堪舆完孝录卷之八
　　安葬简仪小引
　　尝闻君子不以天下俭其亲，葬亲岂可不从厚。然阴地仅一线，乃造化妙机也。今之世宦大家，往往肆其美丽，以耀生者之观。
　　甚至於凿损造化之真气，於都惜哉。今考先贤造葬格言数条於后，俾仁人孝子，或可适从，云。
　　治棺
　　朱子曰：油杉为上，相木次之，土杉又次之，其制方直头大足小，仅取容身，勿令高大。及为虚檐高足，内外皆为灰漆，底布炭屑一二寸，加七星板其上，其於林米油灰沥青，一名松脂，一名松香，亦曰松糖，又名云香。钉镮则恐未然。其于以下非朱子意。
　　胡氏泳曰：彭止堂作训蒙云：灌以松脂，宜於北方；江南用之，适为蚁房。而钉镮，亦能引水，其木易为腐朽耳。彭必有考更详之。
　　刘氏璋曰：凡送死之道，惟棺与柠为亲身之物，孝子所宜尽心者。临丧之日，择木为棺，恐仓卒未得其木，灰漆亦未能坚完，或值暑月，尸难久留。古者，国君即位而为椑椁，预岁一漆之。今人亦有生时自为寿器者，此乃犹行其道，非豫凶事也。其木油杉及相为上，毋使高大以图观美。惟棺周於身，棹周於棺足矣。棺内外皆用布裹，漆务坚实。
　　按：棺中七星板，用板一□，其长广棺中可容者，凿为七孔。
　　治葬
　　朱子曰：三月而葬，前期择地之可葬者。
　　程子曰：卜其宅兆，卜其地之美恶也。非阴阳家所谓祸福者也。地之美者，则神灵安，其子孙盛。若培壅其根，而枝叶茂理，固然也。地之恶者，则反是然则曷。谓地之美者，土色之光润，草木之茂盛，乃其验也。父祖子孙同气，彼安则此安，彼危则此危，亦其理也。而拘忌者，惑以择地之方位，决日之吉凶，不亦泥乎。甚者不以奉先为计，而专以利后为虑，尤非孝子安厝之用心也。惟五患者不得不谨，须使他日不为道路，不为城郭，不为沟池，不为贵势所夺，不为耕黎所及也。一本云：所谓五患者，沟渠道路避村落远井窖。
　　丘文庄公曰：风水之说，其希觊大富贵之说。虽不可信，若夫乘生气，以安祖考之遗体，盖有合於伊川本根枝叶之论。先儒往往取之文公先生，与蔡季通预卜藏穴，门人裹糗行绋，六日始至，盖亦慎择也。昔朱子论择地，谓必先论其主势之强弱，风气之聚散，水土之浅探，穴道之偏正，力量之全否，然后可以较其地之美恶。后之择葬地者，诚本朱子是说，而参以伊川光润茂盛之验，及五患之防庶得矣。
　　择日开茔域
　　家礼主人帅执事者，於所得地掘穴，四隅外其壤。掘中南其壤，各立一标，当南门立两标。四隅外其壤，出其土壤於外也。掘中南其壤，出其土壤於南也。
　　祠后土
　　家礼曰：祀以后土，恐其僭窃也。择远亲，或宾客一人，吉服冠素，告后土氏。
　　祝帅执事者，设位於中标之左，南向设盏，注酒列脯酝於其前。又设盥盆、浴巾二於其束西，其束告者所盥，其西执事者所盥也。
　　仪节
　　就位，告者立北向执事者，二人在其后。鞠躬，拜兴，拜兴，平身。告者与执事者，皆起。盥洗，告者与执事者，俱洗。诣香案前，告者至案前。跪告者乃跪。上香，斟酒，执事者，一人执酒注西向跪，一人执盏东向跪。告者取注斟酒于盏毕，反注取盏。酹酒，倾酒于地。献酒，复酌酒署神位前。俯伏兴少退之读祝，执祝板跪于告者之左，而读之。焚祝文，和楮钱同焚之。鞠躬，拜兴，拜兴，平身，礼毕。祝文维○○几年岁次干支，几月干支朔，越几日干支，某官某姓敢昭告于本山土地之神。今为父则云某官姓名，母则百某封某氏。营建宅兆于本山，某士名某山某向神，其保佑俾无后艰。谨以清酌、脯醢，祇荡於神尚飨。
　　按：古礼无所谓后土氏者，惟唐开元礼有之。温公书仪本开元礼，家礼本书仪丧礼，开茔域及窆与墓祭，俱杞后土。然后土之称，对皇天也。惟国家得称士庶之家有似乎僭。考之《文公大全集》有杞土地祭文。今拟改后土氏，为土地之神。
　　彻出，乃穿圹。彻去祭仪台案等物也。
　　穿圹
　　司马温公曰：今人葬有二法，有穿地直下为圹，而悬柩以定者。有凿隧道旁穿土室，捡柩於其中者。按：古者，惟天子得为隧道，其他直下为圹，而悬棺以定。今当以此为法。其穿地宜狭而深，狭则不崩损，探则盗难近也。
　　按：深葬防盗，固先正之确论。但地理家又有浅探得乘风水自成之说。谓龙脉有浮沉，水土有厚薄。如朱子谓：漳泉问，棺只入地一半，上面用土培封，稍探则有水。若此者，又难一律保葬。且宋以前，圹中多藏金宝，故致盗寇劫冢之患。国朝制礼不许用金宝殉葬，自无盗寇之虞。盖不用金宝，极有礼。吴下人虽化者，衣装必预剪坏，亦防盗之意。然欲厚於亲，在择吉地以安之，岂必金宝为厚哉。不惟不能厚其亲，反致劫冢之祸，愚亦甚矣。
　　作灰隔
　　穿圹既毕，先布炭末於圹底，筑实厚二三寸，然后布石灰、细沙、黄土，拌匀者於其上，灰三分，二者各一，可也。筑实厚二三尺，别用薄板为灰隔，如棹之状，中取容棺墙，高於棺四寸许，置於灰上，乃以四旁旋下四物，亦以薄板隔之，炭末居外，三物居内。如底之厚，筑之既实，则旋抽其板，近上复下炭灰等而筑之，及墙之平而止。炭御木根，辟水蚁，石灰得沙而实，得土而黏，岁久结而为全石，蝼蚁盗贼皆不得进也。
　　程子曰：古人之葬，欲比化者，无使土亲肤。今奇玩之物，尚保藏固密，以防损污，瓦亲之遗骨当何如哉。世俗浅识，惟欲不见而已。又有采速化之说者，是岂知必诚必信之义，且非欲求其不化也。未化密闭保藏，当如是耳。
　　和灰沙
　　椁外实灰沙，沿圹炭屑。
　　朱子答廖子晦曰：所问葬法，后来讲究木椁沥青，似亦无益。但於穴底先铺炭屑，筑之厚二寸许，下与先所铺者相接，筑之既平，然后安椁於其四傍。谓沿椁也。又下三物如前。
　　按：椁本不必用，即欲用之，亦惟木椁，或砖椁为佳，切不可用石椁。盖石能生水，只观天将雨，而础润即可见矣。且石椁重甚，年数深远，设若倾颓，安知其不压於骨骸之上，尤为可畏。故不用之为愈也。
　　椁内亦实灰沙
　　椁底及棺四傍谓椁内、椁外。上面，皆以沙灰实之，俟满加盖，复布沙灰，而加炭屑於其上，亦厚寸许，然后以土筑之，盈坎而止。盖沙灰以隔蝼蚁，愈厚愈佳。
　　或问：棺外可用灰杂沙土否？朱子曰：只纯用炭末置之椁外，椁内实以和沙石灰。或曰：可纯用灰否？曰：纯灰恐不实，须杂以筛过细沙。久之，灰沙相杂入其坚。如石椁外，四围上下，一切实以炭末，约厚七八寸许，既辟湿气免水患，又截树根不入，树根遇炭皆生转去，以此见炭灰之妙。盖炭是死物无情，故树根不入也。抱朴子曰：炭入地千年不变。
　　礼圹中用生体之属，久之必溃烂，却引蝼蚁，非所以为亡者虑久远也。古人圹中置物甚多，以某观之，礼文之意大备，则防患之意反不足。要之只当防虑久远，毋使土亲肤而已。其他礼文，皆可略也。
　　顷尝见藉溪先王说：尝见用灰葬者，后因迁葬，则见灰已化为石矣。炭屑则以隔木根之自外至者，亦里人改葬所亲见。故须令常任沙灰之外，四面周围皆无缝罅，然后可以为固。○已上三条，皆朱子语。
　　石灰三分，黄土、细沙各一分，筛半匀以淡酒洒造喷壶洒之。筑之。
　　按：今俗用糯米粉煮粥，以拌入三合土内，却亦能使三物胶固，用之可也。
　　刻志石
　　用石二片，其一为盖，刻云：某官某人之墓。无官则书其字曰：某君某甫。其一为底，刻曰：某官讳某字，某某州某县人，考讳某毋某氏封，某某年月日生，叔历官迁次，某年月日终，葬于某乡某里某山向，娶某氏某人之女，子男某官，女适某官某人，孙男几人某官某，孙女几某某。妇人，夫在则盖书某官姓名，封某氏之墓，无封，则云夫之姓名，夫亡则云某君某甫妻某氏，其底叔生年日月，死年月日；因夫子致封号无则否。葬之日，以二石字面相向，而铁索束之，埋之圹前，近地面三四尺间。盖虑其时陵谷变迁，或悮为人所动，而此石先见，则人有知其姓名者，庶能为掩之也。
　　按：闽俗安此石於圹内棺首者殊非宜，浙俗安圹前是，终不若安圹前近地面三四尺间为当矣。
　　乃窆窆下棺也
　　先用木杠於灰隔之上，乃用索四条，穿柩底环不结，而下之至杠上，则抽索去之，别折细布，或生绢兜柩底，而下之，更不抽出，但截其余弃之。若柩无环，即用索兜柩底，两头放下至杠上，乃去索，用布如前法。大抵下棺之时，须审用力，不可悮有倾坠摇动，主人兄弟宜报哭，亲临视之，已下再整柩衣铭旌，令平正。
　　或问：若柩无环，恐索难出，当如此法。柩既有环，何不就索径下，却至杠上，又去索换布绢何也？曰：想亦恐索难出也。今人两头齐用活套索放下者，亦甚稳当，从俗用之，亦可。圹内四角，各用砖以架柩。盖亦可以抽去下柩索耳。
　　加灰隔内外盖
　　先度灰隔大小，制薄板一片，旁距四墙，取令吻合。至是加於柩上，更以油灰弥之，乃加外盖。
　　按：此原本用沥青，溶灌於其上，约厚三寸许，然后始加外盖。今去沥青，用石板，亦不可外盖之上。今俗有用磁碗盛糯米粥和石灰，以铺数层，亦牢固，用之可也。
　　实以灰
　　三合灰拌匀居上，炭屑又居上，各倍於底及椁外、椁内、四旁、上面，之厚以酒洒而蹑实之，恐震动柩中，故不敢筑，但多用之，以俟其实尔。
　　乃实土而筑之
　　下土每尺许，即轻手筑之，勿令震动柩中，杞后土神於墓左。
　　祝文
　　维某年月朔日，具位同前，敢昭告於本山土地之神。今为某官某人封谥，穷兹幽宅，神其保佑，俾无后艰。敬以清酌脯醢，祇荡於神尚飨。
　　复位。告者再拜，彻出。
　　按：刘氏璋曰：为父毋形体在此，故礼其神以安之。
　　藏明器等
　　实土及半，乃藏明器、下帐、苞、筲、罂於便房。
　　按：明器乃刻木为车马、仆从、侍女，各执奉养之物。如巾帕、茵褥等物，象平生而小，准令五品、六品三十事，七品、八品二十事，非升朝官十五事，庶人十事。
　　帐谓林帐、茵席、椅卓之类，亦象平生而小
　　苞竹掩一，以盛遣奠余脯
　　按：仪礼注：苞草也；古称苞苴是也。曲礼注：苞者，包裹鱼肉之属。苴者，以此藉器而贮物也。
　　筲竹器五，以盛五谷
　　司马温公曰：今但以小瓮贮五谷各五升，可也。
　　刘氏璋曰：既夕礼膂三容，与簋同盛黍、稷、麦，其实皆绘注云：皆湛之以汤，神之所享不用食，道所以为敬。
　　按：仪礼注：筲，藉通饮器容，与簋同。《论语》注：筲，竹器，容斗二升。
　　罂磁器三以盛酒酰醢
　　按：此数物，俗又谓之仓库。今亦不用，闽中用二磁瓶，一盛五谷，曰仓：一盛铜钱，或纸钱，曰库；吾乡皆不用。
　　张说曰：墓中不置瓮、瓶，以其近於水也。不置羽毛，以其近於尸也。不置黄金，以其久而为怪也。不置丹朱、雄黄、矾石，以其近烈而燥，使土枯而不滋也。古人纳明器於墓，此物久而致虫必矣。如必欲用之，则莫若於圹旁别为坎，以瘦之也。
　　司马温公曰：自明器以下，俟实土及半，乃於其旁，穿便房以贮之，以板塞其门。
　　刘氏曰：或问明器之义，曰檀弓注云：谓以礼送死者，以死者之礼待之。是无爱亲之心为不仁，不可行也。以生者之礼待之，是无烛理之明为不智，亦不可行也。故备物而不可用也。其谓之明器者，盖以神明之道待之也。
　　或问：穿便房，恐虚圹中引水不便，欲贮埋墓志处如何？曰：此虽古人不忍死其亲之意，然实非有用之物。且脯肉腐败生虫聚蚁，尤为非便，不可用也。惟埋明器矣。
　　按：穿便房以埋明器，以闽俗之木刻金鸡、玉犬、栢人、土地等物，不无有泄地脉，且引水生虫盆一益化者、不若皆不用为是。若孝子必欲遵礼用之，亦不必事雕刻，而但用纸糊裱楮为之，乃於窆完工毕之际，谢土告墓之时，对坟烧化，如焚楮钱之义，庶亦就便焉。谨以告仁孝君子幸察焉。
　　下志石
　　墓在平地，则於墓道南先布砖一重，置石其上，又以砖四围之，而覆其上者。墓在山侧峻处，则於圹南数尺间，掘地深四五尺，依法埋之。
　　复实以上而坚筑之
　　下土亦以尺许为准，但须密杵坚筑。
　　按：俗有用砖卷郑者，郑必高大空虚，久则倾陷，甚非，所宜只多用三合土，而坚筑之，可也。
　　题主
　　执事者设卓子於灵座前左向，右置砚笔墨，更置盥盆悦巾。
　　仪节主人向卓子前立。盥洗祝及题主者俱洗。出主祝开箱出木主，卧置卓子上，题主盥手毕，向右立。题主陷中字须先令他人书完，只留粉面上，神主之主字勿加点，只作王字。今题主者加一点于上，即成主字，谓之题主。祝奉主置灵座置毕。收魂帛乃藏魄帛於箱中，置主后。祝焚香斟酒跪主人以下皆跪。读祝祝读毕不焚。兴复位鞠躬、拜兴、拜兴、拜兴、拜兴、平身谢题主者主人再拜，题主者苔拜。
　　按：神主陷中字，何以先令他人预书，而点主者至是但於其粉面书主字之一点而已。曰：点主者，多是有位之尊者，及年高之老者，临时书字，恐有不便。故尔，此亦从权处耳。诸儒家礼未尝言此。
　　题主式
　　陷中父则曰：明故某官某公，讳某字某行几神主母则曰：明故某封某氏，讳某行几神主。粉面父则曰：显考某官封谧府君神主。母则曰：显妣某封某氏神主。其下左旁皆书曰：孝子某奉祀。无官则以主所称为号，如父。曰：显考处士府君神主。
　　祝文
　　维年岁次月朔日辰，孤子某敢昭告於某官封谧府君，形归窀穸，神返室堂，神主既成，伏惟尊灵，含旧从新，是凭是依。母则改孤子为哀子。窀穸，《左传》襄十三年，楚共王疫病望驯诸大夫曰：获保首领以击地藏是春秋窀穸之事。注窀，张伦切，厚也。穸，音夕夜也。盖厚夜，犹长夜，谓葬埋也。
　　祝奉神主升车魂帛箱在其后
　　今俗主人自抱神主於怀，乘轿而返，盖欲使神魄相依也。亦有理。
　　执事者彻灵座遂行主人以下，男左女右，○重服在前，轻服在后，出墓尊长乘车马去墓百步之许卑幼亦乘车马，水则乘船，但留子弟一人监视实上，以至成墓。
　　或问：定后乃题主、孝子奉主而归，委其封土成墓之事於他人，何也？苔曰：事死如事生，今遗魄用葬於土，而神魂则附於主矣。故孝子亟於奉主以安神魂，至封土成墓，委之期亲子弟，或门人耳。昔孔子值葬时，封委之门人时，大雨防墓崩，子贡后归以告孔子，孔子汶然泪下，责其门人曰：古者不修墓。夫所谓不修墓者，乃当时筑造牢固坚实，不俟於修耳。岂有崩而不修哉。今人三日后复山之说，正因此也。
　　成墙
　　坟高四尺
　　檀弓孔子既合葬於防，曰：吾闻之，古者墓而不坟。今丘也，东西南北之人也，不可以弗识也。於是，封之崇四尺。○今按孔子防墓之封其崇四尺，故取以为法。
　　立小石碑。於其前，亦高四尺，趺高尺许。
　　司马温公曰：按今式坟碑、石兽，大小多寡，虽各有品数，然葬者当为无穷之规。后世见此等物，安知其中不多藏金玉耶。是皆无益於亡者，而又有害。故令式又有贵得同贱，贱不得同贵之义。然则，不若不用之为愈也。
　　按温公说：别立小碑，白石径阔尺以上，其后居三之二，圭首而刻，其面如志之盖，乃略述其世系、名字、行实，而刻於其左，转及后右而周焉。妇人则俟夫葬乃立，面如夫亡志盖之刻一石。
　　国朝稽古定制，茔地一品九十步，每品臧十步；七品以下不得过三十步，庶民止於九步。坟一品高一丈八尺，每品臧二尺，七品以下不得过六尺。其石碑一品螭首，二品麒麟，三品天禄，辟邪皆用龟趺；四品至七品，皆圆首方趺。其石人、石兽长短阔狭，以次臧降。其石人、石兽、望柱，皆有次第着在令甲可考也。贵得同贱，贱虽富不得同贵。虑远者，於所当得，纵不能尽去，少加臧杀可也。
　　司马温公曰：古人有大勋德，勒名锺鼎藏之宗庙，其葬则有丰碑以下棺耳。秦、汉以来，始命文士褒赞功德，刻之於石，亦谓之碑。降及南朝后，亦铭志埋之墓中。使其人果大贤耶。则名闻昭显，来世称颂，流播终古，不可掩蔽，岂待碑铭。始为人知其人不贤耶，虽以巧言丽辞，强加采饰，功侔吕望，德比仲尼，徒取议诮，其谁肯信。碑虽立於墓道，人犹得见知，乃藏於圹中，自非开发莫之睹也。隋文帝子，方四岁，薨时，僚请立碑。帝曰：欲求名，一卷史书足矣，何用碑？为徒与人作镇石耳。此实语也。今既不能免依其志文但可直叔乡里、世家、官籍，始终而已。季札墓前有石，世称孔子所篆云。呜呼，有昊延陵季子之墓，岂在多言，然后人知其贤也。今但刻姓名於墓前，人自知之耳。
　　附录　文公父圹记
　　先府君讳松，字乔年，姓朱氏，徽州姿源人。曾祖讳振，祖讳询，妣皆汪。先考讳森，妣程氏，三世皆不仕。考、妣以府君故，赠承仕郎、孺人。府君生於绍圣四年闰二月戊申，性至孝，有高志大节，落笔语辄惊人。政和八年，以同上舍出身，授迪功郎、建州政和县尉。承仕公卒，贪不能归，因葬其邑，而游宦往来闽中，始从龟山杨氏门人为《大学》《中庸》之学。调南剑州尤溪县尉，监泉州石井镇税，循左从政郎。绍兴四年，召试除秘书省正字丁内艰服除，召对改宣教郎，迁着作佐郎、尚书度□贠外郎兼史馆校勘。历司勋吏部两曹，皆领史职如故，以史劳转奏议郎，以年劳转承议郎。丞相赵忠简公、张忠献公皆称知府君，未及用而去。秦桧以是忌之，而府君又方率同列极论和戎不便。桧益怒，也府君知饶州，未赴，请问差主管台州崇道观，以十三年三月辛亥卒於建州城南之寓舍，年四十有七。所为文有《韦斋集》十二卷。娶同郡祝氏处士确之女，封孺人，后二十七年卒。男熹，尝为左迪功郎，差充枢密院编修。女嫁右迪功郎、长汀县主簿刘子翔。孙男塾、野、在，女巽、兑皆幼。初府君将没，欲葬崇安之五夫。卒之，明年遂窆其里灵梵院侧。时熹幼，未更事，卜地不许，既惧体魄之不获其安，乃以乾道六年八月五日，迁於里之白水鹅子峰下。熹攀慕号，损痛贯心骨，重惟先君既不得信其志以没，而熹又无所肖，似不能有以显扬万分，敢次叔姓系官，阅志业梗，刻而掩诸幽，且将请作文者，以表其隧，昊天罔极，呜呼痛哉。
　　儒门崇理折衷堪舆完孝录卷之八竟
　　
