长生诠经
　　经名：长生诠经。不着撰人。辑诸家养生片段而成。一卷。底本出处：《续道藏》槐字号。
　　长生诠经
　　清净经
　　夫人神好清而心扰之，人心好静而欲牵之；常能遗其欲而心自静，澄其心而神自清。内观其心，心无其心；外观其形，形无其形；远观其物，物无其物。三者既悟，唯见於空。观空亦空，空无所空。所空既无，无无亦无。无无亦无，湛然常寂。
　　阴符经
　　心生於物，死於物，机在目。
　　生者死之根，死者生之根。恩生於害，害生於恩。
　　洞古经
　　有动之动出於不动，有为之为出於无为。无为则神归，神归则万物云寂，不动则气泯，则万物无生。
　　忘於目则光溢无极，泯於耳则心识常渊，两机俱忘，众妙之门。
　　养其无象，象故常存；守其无体，体故全真。全真相济，可以长生。天得其真故长，地得其真故久，人得其真故寿。
　　大通经
　　静为之性，心在其中矣；动为之心，性在其中矣。心生性灭，心灭性现，如空无象，湛然圆满。大道无相，故内不摄於有；真性无为，故外不生其心．o如如自然，广无边际。对境忘境二不沉於六贼之魔；居尘出尘，不落於万绿之化。
　　定观经
　　唯灭动心，不灭照心；但凝空心，不凝住心。有事无事，常若无心；处静处喧，其志唯一。制而不着，放而不动，处喧无恶，涉事无恼者，此是真定。
　　不以涉事无恼，故求多事；不以处喧无恶，强来就喧。以无事为真宅，有为为应边，若水镜之为鉴，则随物而现形。
　　胎息经
　　胎从伏气中结，气从有胎中息。气入身来为之生，神去离形为之死。
　　知神气可以长生，固守虚无以养神气。神行即气行，神住即气住，若欲长生，神气相注。
　　胎息铭
　　三十六咽，一咽为先。吐唯细细，纳唯绵绵。坐外亦尔，行立坦然。戒於喧杂，忌以腥膻。假名胎息，实曰内丹。非止治病，次定延年，久久行之，名列上仙。
　　太上日用经
　　日用饮食，禁口端坐，莫起一念，万虑俱忘，存神定意，眼不视物，耳不听声，一心内守，调息绵绵，渐渐呼出，莫教问断，似有若无，自然心火下降，肾水上升，口裹津生，灵真附体，得至长生。十二时中常要清净。神是气之子，气是神之母，如鹦抱卵，存神养气，能无离乎？
　　心印经
　　上药三品，神与气精。恍恍惚惚，杳杳冥冥，存无守有，顷刻而成。回风混合，百日功灵，默朝上帝，一纪飞升。
　　水火真经
　　欲从心起，息从心定。心息相依，息调心静。
　　文始经
　　心感物不生，心生精功交，心不生物生识，物尚非真，何况於识，识尚非真，何况於情。
　　目视雕琢者，明愈伤；耳闻文响者，聪愈伤；心思玄妙者心愈伤。
　　以神存气，以气存形，所以延形；合形於神，合气於气，所以隐形。
　　吸气以养其和，孰能饥之？存神以滋其暖，孰能寒之？
　　洞灵经
　　导筋骨则形全，剪情欲则神全，靖言语则福全。保些二全，是谓圣贤。
　　玉枢经
　　道者以诚而入，以默而守，以柔而用，用诚似愚，用默似讷，用柔似拙。
　　入道者知止，守道者知谨，用道者知微；能知微则慧光生，能知谨则圣知全，能知上则泰安定。
　　冲虚经
　　务外游不如务内观，外游者求备於物，内观者取足於身。
　　至游者不知所适，至观者不知所视。
　　神遇为梦，形接为事，昼想夜梦，神形所交，故神凝者想梦自消。
　　南华经
　　山木，自寇也；膏火，自煎也。桂可食，故伐之；挟可用，故割之。人皆知有用之用，而莫知无用之用也。
　　至道之精，窈窈冥冥；至道之极，昏昏默默。无劳女形，无摇女精，乃可长生。目无所见，’耳无所闻，心无所知，女神将守形，形乃长生。
　　三茅真经
　　谷虚应声，心虚应神，神虚应气，气虚应精，虚极则明，明极则莹，超乎精神，而无死生。精从内守，气自外生，以气取精，可以长生。
　　卫生经
　　精气神为内三宝，耳目口为外三宝。当使内三宝不逐物而流，外三宝不诱中而扰。
　　洞神真经
　　宠辱不惊，肝木自宁；动静以敬，心火自定。饮食有节，脾土不泄；调息寡言，肺金自全。恬静无欲，肾水自足。
　　元道真经
　　草木根生，去土则死；鱼鳖沉生，去水则死；人以形生，去气则死。是故圣人知气之所在，以为身宝。
　　汉天师语
　　虚无大道，清净希夷。不染曰清，不动曰净，不视日希，不听日夷，勤此四者，可免输回。
　　纯阳真人
　　一日清闲一日倦，六神和合自安然。丹田有宝休寻道，对境无心莫问禅。养气忘言守，降心为不为。动静知宗祖，无事更寻谁？真常须应物，应物要不迷。不迷性自住，性住气自回。气回丹自结，壶中配坎离。阴阳生返复，普化一声雷。白云朝顶上，甘露洒须弥。自饮长生酒，逍遥谁得知？坐听无弦曲，明通造化机。都来二十句，端的上天梯。
　　虚静天师
　　不怕念起，惟恐觉迟。念起是病，不续是药。
　　有定主无常应，心欲死机欲活。
　　大道不远在身中，万物皆空性不空。性若不空和气住，气归元海寿无穷。
　　欲得身中神不出，莫向灵台留一物。物在心中神不清，耗散真精损筋骨。
　　元神一出便收来，神返身中气自回。如此朝朝并暮暮，自然赤子产真胎。
　　李真人
　　一吸便提，气气归脐。一提便咽，水火相见。
　　三茅真君
　　灵台湛湛似冰壶，只许元神在里居。若向此中留一物，岂能证道合清虚？
　　寒山子
　　冬则朝勿饥，夏则夜勿饱。早起不在鹦呜前，晚起不过日出后。心内澄则真人守其位，气内定则邪秽去其身。
　　玉虚子
　　物物元无物，心非形亦非。二般观晓悟，悟者不知谁。
　　无无藏妙有，有有现真空。湛然俱不立，常寂性融融。
　　中黄真人
　　天门常开，地户须闭；息息绵绵，勿令暂废。吸至於根，呼至於蒂。子
　　谓之神，母谓之气。如鹦抱卵，似鱼在水。结就圣胎，自然蝉蜕。
　　马丹阳
　　道性虽无修无证，尘心要日损日消；消到忘心忘性，方契无修无证。
　　炼气作生涯，怡神为日用。常教龙虎调，不使马猿美。性定则情忘，形虚则气运，心死则神活，阳盛则阴衰。修心要作长生客，炼性当为活死人。
　　玄关秘论
　　心牵於事，火动於中，心火既动，真精必摇，故当死心以养气，息机以死必。
　　无心干事，则无事於心，故心静生慧，心动生昏。
　　郝太古
　　境杀心则凡，心杀境财仙。
　　静处炼气，闹处炼神。
　　王栖云
　　心随境转，境逐心生。若要心定、世人爱的我不爱，世人做的我不做，红尘万绿勾引不动，自然心清意静，阴阳不能陶铸。
　　遣欲澄心亦是心，将心擒欲欲应深，争如不起群迷念，方现无中百炼金。
　　白玉蟾
　　大道以无心为体，忘言为用，柔弱为本，清挣为基。
　　薄滋味以养气，去瞋怒以养性，处卑下以养德，守清净以养道。
　　真火本无候，大药不计斤。盖神既火，气即药，以火炼药而成丹，即以神驭气而成道也。使神驭气，使气归神，不过回光返照，收拾念头之一法耳。
　　夫金丹者，采二八两之药，结三百日之胎。心上工夫，不在吞津咽气，先天造化，要须聚气凝神。皆要行持，须凭口诀，至简至易，非繁非难。无中养就婴儿，阴内炼成阳气。使金公生擒活虎，令诧女独驾赤龙。乾夫坤妇而媒假黄婆，离女坎男而结成赤子。一炉火焰炼虚空，化作微尘；万顷冰壶照世界，大如黍米。神归四大，即龟蛇交合之时；气入四肢，是乌兔郁罗之处。玉葫芦迸出黄金之液，金苗苔开成白玉之花。正当风玲月明时，谁会山青水绿意。
　　快活快活真快活，虚空粉碎秋毫输回生死几千遭，这回大死今方旧时窠旧泼生涯，於今净尽都掉元来爹爹只是爷，懵懵懂懂自瓜近来仿佛辨西束，七七依前四十如龙养珠心不忘，如鹅抱卵气不又似寒蝉吸晓风，又似老蚌含秋一个闲人天地问，大笑一声天地阔。
　　我有明珠光烁烁，照破三千大千夕弯， 观音菩萨正定心，释迦如来大圆紧或如春色媚山河，或似秋光爽岩卜亦名九转大还丹，又谓长生不死妒墙璧瓦砾相浑融，水乌树林共寥缺层石女驾土牛，跛脚木人骑纸三业三毒云去来，六根六尘月绰此珠价大实难酬，不许巧锥妄穿若要秘密大总持，寂灭之中闭摸几多纳子听垫雷，我个道人藏尺茫茫尽向珠外求，不识先天那一那一、着，何须重注脚？杜宇声随晓雨啼，海棠夜听东风落。
　　乌兔乾坤鼎，龟蛇复垢坛。世问无事客，心内大还丹。白虎水中吼，青龙火裹蟠。汞铅泥蕊艳，金木雪花寒。离坎非心贤，束西不肺肝。三旬穷七返，九转出泥丸。
　　司马真人
　　夫欲修真，先除邪行，外事都绝，无以於心。然后内观王觉，觉一念起即须除灭，随起随灭，务令安静。虽非的有贪着，浮浮乱想亦尽灭除。昼夜勤行，须臾不替。唯灭动心，不灭照心，但冥虚心，不冥有心，不依一法，而心常性，此法玄妙，利益甚深。
　　常默元气不伤，少思慧烛内光，不怒百神和畅，不恼心地清凉，不求无谄无骄，不执可圆可方，不贪便是富贵，不苟何惧君王。味绝灵泉自降，气定真息自长。触则形毙神游，想则梦离尸僵。气漏形归后土，念漏神趋死乡。心苑方得神活，魄臧然后魂强。转物难穷妙理，应化不离真常。至精潜於恍惚，大象锟於渺茫。造化不知规准，鬼神莫侧行藏。不饮不食不深，是谓真人坐忘。
　　孙真人
　　天地之问人为贵，头象天兮定象地。父母遗体能宝之，洪范九畴寿为最。卫生切要知三戒，大怒大欲并大醉。三者若还有一马，须防损失真元气。
　　欲求长生须戒性，火不出兮心自足。木还去火不成灰，人能戒性还延命。贪欲无穷忘却精，用心不已失元神。劳形散尽中和气，更仗何因保此身？
　　怒甚偏伤气，思多太损神，神疲心易役，气弱病相萦。勿使悲欢极，常令酒食均。再三防夜醉，第一戒最慎。亥寝呜云鼓，寅晨漱玉津。妖邪难犯己，精气自全真。若要无诸病，常常节五辛。安神宣悦乐，惜气保和纯。寿夭体论命，修持本在人。君能尊此理，平地可朝真。
　　又逸曹仙姑
　　神是性兮黑是命，神不外驰气自定。本来二物互相亲，失却将何为本柄？
　　重阳师祖
　　弃了惺惺学得痴，到无为处无不为。眼前世事只如此，耳畔风雷迥不知。两脚任从行处去，一灵常与气相随。有时四大熏熏醉，借问青天我是谁？
　　理性如调琴，紧则有断，慢则不应，□ 慢得中则琴和矣。又如铸剑，钢则折，锡多则卷，钢锡得中，则剑成矣。
　　欲界、色界、无色界，此三界也。心忘念虑即超欲界，心忘绿境即超色界，心不着空即超无色界。离此三界，神居仙圣之乡，性在清虚之境矣。
　　李靖庵
　　心归虚寂，身入无为，动静两忘，内外合一，到这里精自然化气，气自然化神，神自然还虚。
　　无心真人
　　心田清静，性地和平。端念正身，不离当处。神归气复，性定精凝。魄魄混融，阴阳交媾。丹田有宝，对境无心。一气归根，万神朝祖。沉沉默默，捧捧存存。兀兀腾腾，绵绵相续，方是修行底活计，辨道底家风。
　　石杳林
　　万物生皆死，元神死复生。以神居气内，丹道自然成。
　　心天无点翳，性地绝尘飞。夜静月明处，一声春乌啼。
　　施肩吾
　　气本延年药，心为使气神。能知行气主，便可作真人。
　　张紫阳
　　含眼光，凝耳韵，调鼻息，缄舌气，是谓和合四象。眼不视而魂在肝，耳不听而精在肾，舌不味而神在心，鼻不香而魂在肺，四肢不动而意在脾，是谓五气朝元，精化为气，气化为神，神化为虚，是谓三花聚顶。
　　虚无生白雪，寂静发黄芽。玉炉火温湿，鼎上飞紫霞。
　　华地莲花开，神水金波诤。夜深月正明，天地一轮镜。
　　龙从束海来，虎向西山起。两兽战一场，化作天地髓。
　　大道元来一也无，若能守一我神居。此心茔若潭心月，不滞丝毫真自如。
　　水火从来一处居，看时觉有觅时无。细心调燮文兼武，片饷教君结玉酥。
　　心者神之舍，目者神之牖。目之所至，心亦至焉。故内炼之法，以目视鼻，以鼻对脐，降心火入於气海，功夫只在片饷而已。
　　海上道人
　　但向起时作，还於作处收。交龙莫放睡，雷雨直须休。要会无穷火，常观未尽油。夜深人散后，唯有一灯留。
　　朱紫阳
　　静极而嘘，如春沼鱼；动极而吸，如百虫垫。春鱼得气而动，其动极微；寒虫含气而垫，其垫无朕。调息者须似之，绵绵密密，幽幽微微，呼则百骸万窍气随以出，吸则百骸万窍气随以入，调之不废，真气从生。药物之老嫩浮沉，火候之文武进退，皆於真气中求之，呜呼尽矣！ 
　　谭景升
　　悲则两相，辛则两涕，愤则结瘦，恕则结疽。心之所欲，气之所属，无所不育。邪句为此，正必为彼。是以大人节悲辛，诚愤怒。得撷气之门，所以收其根，知元神之囊，所以韬其光。若蚌内守，若石内藏，所以为珠玉之房。
　　忘形以养气，忘气以养神，忘神以养虚，只此忘之一字，便是无物景界。
　　六祖云：本来无一物，何处惹尘埃，其谓是欤！ 
　　魏伯阳
　　耳乃精窍，目乃神窍，口乃气窍。若耳述於声，便精从声耗而不固；目荡於色，便神从色散而不凝；口多言语，便气从言走而不聚；安得打成一片，以为丹寒！．修行之人若不於此三宝关键收拾，向裹无有是处。
　　今人精从下流，黑从上散，水火相背，不得凝结，皆是此心使然。心苟爱念不生，此精必不下流；心苟忿念不生，此黑必不上炎。一念不生，万虑澄彻，则水火自然交媾矣！
　　陈虚白
　　混沌生前混沌圆，个中消息不容传。擘开窍内窍中窍，踏破天中天外天。斗柄逆旋方有象，台光返照始成仙。一朝捞得浑心月，观破胡僧面壁禅。
　　夫神与气精，三品上药。炼精成气，炼气化神，炼神合道，此七返九还之妙药也。然产药有川源，采药有时节，制药有法度，入药有造化，炼药有火功。西南有乡，土名黄庭，恍惚有物，杳冥有精。分明一味水中金，但向华池仔细寻。此产药之川源也。垂帘塞兑，窒欲调息，离形去智，几於坐忘。劝君终日默如愚，炼成一颗如意珠。此采药之时节也。天地之先，无根灵草，一意制度，产成至宝。大道不离方寸地，功夫细密要行持。此制药之法度也。心冲无心，念中无念，注意规中，一黑还祖。息息绵绵无问断，行行坐坐转分明。此入药之造化也。清诤药材，密意为先，十二时中，黑炼火煎。金鼎常教汤用暖，玉炉不使火少寒。此炼药之火功也。
　　采时为之药，药中有火焉。炼时为之火，火中有药焉。能知药而收火，则定裹自丹成。古诗云：药物阳内阴，火候阴内阳。会得阴阳理，火药一处详。此其义也。必以神驭气，以气定息，呼吸出入，任其自然，专炁致柔，含光默默，行住坐外，绵绵若存，如妇人之怀孕如小龙之养珠，渐采渐炼，渐疑渐结，工夫纯粹，打成一斤，动静之问，更宜消息。念不可起，起则火炎；意不可散，散则火玲。但使操舍得中，神炁相抱，斯谓之火种相续，丹鼎相温。炼之一刻，一刻之周天也；炼之一日，一日之周天也。无子午卯酉之法，无晦朔弦望之期，圣人传药不传火之旨尽於此矣！
　　邱长春
　　青天莫起浮云障，云起青天遮万象。万象森罗镇百邪，光明不显邪魔旺。我初开廓天地清，万户千门歌太平。有时一片炁云起，九窍百骸俱不宁。是以长教慧风烈，三界十方飘荡彻。云散虚空体自真，自然现出家家月。月下方堪把笛吹，一声响亮振华夷，惊起束方玉童子，倒骑白鹿如星驰，纵横自在无拘束，心不贪荣身不辱，闲唱壶中白雪歌，静调世外阳春曲。我家此曲皆自然，管无孔兮琴无弦，得来惊觉浮生梦，昼夜清音满洞天。
　　炁无升降，息定谓之真铅；念无生灭，神凝谓之真汞。息有一毫之不定，形非我有，散而归阴，非真铅也；念有一毫之不澄，神不纯阳，散入鬼趣，非真汞也。
　　翠玄真人
　　炼气徒施力，存神枉用功。岂知丹诀妙，镇日骯真空。
　　玉液滋神室，金胎结气枢。只寻身内药，不用检丹书。
　　火枣元无核，交梨岂有查。终朝行火候，神水灌金花。
　　神气归根处，身心复命时。这般真孔窍，料得少人知。
　　万籁风初起，千山月正圆。急须行正令，便可运周天。
　　云散海棠月，春深杨柳风。阿谁知此意，举目问虚空。
　　紫霞山人
　　丹即荃蹄道即鱼，忘荃得道证空虚。莫坚守抱无为一，扑碎虚空一也无。妙有灵光常赫赫，含容法界自如如。随绿应感常清诤，九载金刚不坏躯。
　　抱－子
　　耳不听则坎水内澄，目不视则离火内营，口不言则兑金不呜；三者既闭，则真人游戏於其中。
　　陈泥丸
　　修仙有三等，炼丹有三成。上品丹法，以身为铅，以心为汞，以定为水，以慧为火，在片饷之问可以凝结成胎。中品丹法，以气为铅，以神为汞，以午为火，以子为水，在百日之问可以混合成象。下品丹法，以精为铅，以血为汞，以肾为水，以心为火，在一年之问可以融结成功。
　　李道纯
　　真铅真汞大丹头，采取当干罔象求。有作有为终有累，无求无执便无忧。常清常净心珠现，忘物忘机命宝周。动静两途无窒得，不离常处是瀛洲。
　　三元大药意心身，着意心身便系尘。调息要调真息息，炼神须要不神神。顿忘物我三花聚，猛弃机缘五气臻。八达四通无坚碍，随时随处阐全真。
　　性天大察长根尘，理路多通增业识，聪明智惠不如愚，雄辩高谭争似嘿。绝虑忘机无是非，隐耀含华远声色，一念融通万虑澄，三心则透诸缘息。谛观三教圣人书，息之字最情直，能於息上做工夫，为佛为仙不劳力。息缘返照禅之机，息心明理儒之极，息气疑神道之玄，三息相须无不克。
　　天来子
　　欲捞北海波心月，先缚南山岭上云。若也有人知此意，便堪飞乌见元君。
　　半输月照西江上，一个乌飞北海头。月落乌飞寻不见，广寒宫内倒骑牛。
　　玄牝之门镇日开，中问一窍混灵台。无贾无锁无人守，日月东西自往来。
　　采药要明天上月，修行须识水中金。月无庚气金无水，纵有真铅枉用心。
　　无梦子
　　身为车兮心为轼，车动轼随无计息。交梨火枣是谁无，自是不除荆与。
　　身为客兮心为主，主人平和客安处。若还主客不安宁，精神管是辞君。
　　龙眉子
　　俱津无光太极先，风轮激动产真铅。都因静极还生动，便自无涯作有。
　　一气本从虚里兆，两仪须从定中旋。生生化化无穷尽，幻作壶中一洞。
　　紫虚了真子
　　乾坤弃钥鼓有数，离坎刀圭采有时。铅龙升兮汞虎降，龟蛇上下两相。天上日头地下转，海底蝉娟天上飞。乾坤日月本不运，皆因斗柄转其。人心若与天心合，颠倒阴阳只片时。虎龙战罢三田静，拾取玄珠种在泥。黄婆媒合入中宫，婴儿 女相追 。年中用日日用刻，刻裹工夫妙更奇。暗合斗牛共欢会，天机深远少人知。
　　莹蟾子
　　抱元守一通玄窍，惟精惟一明圣教。太玄真一复命关，是知一乃真常道。休言得一万事毕，得一持一保勿失。一彻万融天理明，万法归一非奇特。始者一无生万有，无有相资可长久。诚能万有归一无，方会两面观北斗。至此得一复忘一，可与造化同出设。设若执一不能忘，大似痴猫守窟。三五混一一返虚，返虚之后虚亦无。无既无湛然寂，西天胡子没髭。今人以无唤作茫，然荡顽空涉畏途；今人以一唤作一，偏枯苦执空费力。不无之无若能会，便於守一知无一。一无两字尽掀翻，无一先生大事毕。
　　日用总玄玄，时人识未全。常推心上好，放却口头禅。法法非空法，传传是妄传。不曾修福始，焉得有祸先。不益便无损，不变岂能迁？草看慎和喜，何愁述与澶？不作善因果，那得恶姻绿？打开人我纲，跳出是非圈。休思今世后，放下未生前。既无尘俗累，何忧业火煎？有无俱不立，虚实任相连。来去浑忘却，生死何预焉？饥来一碗饭，渴则半瓯泉。兴来自消遣，困去且打眠。达者明此义，休寻天外天。见前赤洒洒，末后亮娟娟。
　　导引法
　　闭目冥心坐，握固静思神。叩齿三十六，两手抱昆仑。左右呜天鼓，二十四度闻。微摆撼天柱，赤龙搅水津。嗽津三十六，神水满口匀。一口分三咽，龙行虎自奔。闭气搓手热，背摩后精门。尽此一口气，想火烧脐轮。左右输鲈转，两脚放舒伸。叉手双虚托，低头扳足频。以候逆水上，再嗽再吞津。如此三度毕，神水九次吞。咽下汨汨响，百脉自调匀。河车搬运讫，发火遍烧身。邪魔不敢近，梦寐不能昏，寒暑不能入，灾病不能述。子午午前作，造化合乾坤。循环次第转，八卦是良因。
　　杜道坚
　　至道不远兮，但在目前。窃天地之机兮，修成胎仙。妙莫妙兮，凝吾之神；安以待之兮，若存而绵绵。黄帝求玄珠兮，象罔乃得。此理可心会兮，非言所传。虚极静笃兮，恍惚变化；捆缢蟠媾兮，如烟云之回旋。龙吟虎啸兮，铅汞交结；依时采取兮，进火烹煎。剑挂南宫，闭固神室，炼成五色石兮，补自己之青天。结胎片饷兮，运火一年。如灵鹦之抱卵兮，万虑俱捐。转天根月窟之关键兮，往来上下。融融液液兮，真气周匝乎三回。勤而行之，勿计得丧。累土成层台兮，积涓流而成川。机绿难偶兮，时不待人；下手速兮，慎毋待霜雪之满巅。
　　许真人
　　未开关，空打坐，无有麦子推甚磨。枉劳神，空错过，生死轮回躲不过。开得关，透得锁，三车搬运真水火，涌泉直至泥丸宫，纵横自在都由我。关未开，锁未动，休胡扭捏莫胡弄，自己性命固不得，却去人问说铅汞。人人本有三关路J 夹春双关透顶门，修行正路此为根，华池神水频吞咽。紫府元君逆上搬，常使气冲关节透，自然精满谷神存。只愿谷神长不死，世问都是寿长人。
　　薛真人
　　修养工夫颠倒颠，行持造化坎离先。池中玉液频频咽，肘后金精转转还。玄中妙，妙中玄，得此神丹益寿年。谷关紧锁真消息，便是人间不老仙。
　　逍遥子
　　父母未生前，与母共相连。十月胎在腹，能动不能言。昼夜毋呼吸，往来通我玄。无情生有情，虚灵彻洞天。剪断脐带子，一点落根源。性命归真土，此处觅真铅。时时防意马，刻刻锁心猿。迷失当来路，轮回苦万千。若遇明师指，说破妙中玄。都来二十旬，端的上青天。
　　丹田完固气归根，气聚神凝道台真。久视定须从此始，莫教虚度好光#1阴。
　　却老扶裹别有方，不须身外觅阴阳。王#2关谨守尝渊默，气固神完寿自康。
　　摄生要旨
　　眼者神之牖，鼻者气之户，尾问者精之路。人多视则神耗，多息则气虚，多嗜欲则精竭。务须闭目以养神，调息以养气，坚闭下元以养精。精充则气裕，气裕则神完，是谓道家三宝。觉与阳合，寐与阴并，觉多则魂强，寐久则魄壮。魂强者生之人，魄壮者死之徒也。故善养生者必餐元和，臧滋味，使神清气爽，昼夜常醒，是乃长生之道。
　　去暴怒以养性，少思虑以养神，省言语以养气，绝嗜欲以养精。
　　玄关杂记
　　昔有行道人，陌上见三叟，年各百岁余，相与锄禾莠。往拜再三问，何以得此寿？上叟前致词，室内姬赢丑；二叟前致词，夜饭臧数口；下叟前致词，暮外不覆首。旨哉三叟言，所以寿久。
　　口中言少，心头事少，肚中食少，夜问睡少；依此四少，神仙可了。
　　内养真诠
　　老子曰：绵绵若存。谓之存，则常在矣；谓之若，则非存矣。故道家宗旨，以空洞无涯为元窍，以知而不守为法则，以一念不起为工夫。检尽丹经，总不出此。
　　气欲柔不欲强，欲顺不欲逆，欲定不欲乱，欲聚不欲散。故道家最忌瞋心，瞋心一发则气强而不柔，逆而霁顺，乱而不定，散而不聚矣。修道者须如光风密月，景星庆云，无一毫乖戾之气而后可行功用力。
　　修真秘录
　　人心久任之，则浩荡而忘返，顿栖之又超跃而无垠。任之则荣乎我性，栖之则劳乎我神，致神者奚方而静。盖心本至宁，感物而动，既习动而播迁，亦习静而恬晏。故善习静者，将躁而制之以宁，将邪而闲之以正，将求而抑之以恬，将浊而澄之以清。优哉游哉！不欲不营。行於是，止於是，造次於是，逍遥於是，久之则物冥於外神鉴於内，不思静而自静矣。
　　修真之士先要降心，若不降心，焉能见性？既不见性，何以立命？性命不备，安得成真？故降得一分欲心，便存得一分道心。
　　心为五阳之主，肾为五阴之主，五阴升而为水，五阳降而为火。而脐在人身之中，名曰中宫，命府包藏精髓，贯通气脉，善养者自离进坎填离，心息相依，使二气相交，水火既济，自然一气纯阳，身轻体健。
　　婴儿之在母胎也，母呼亦呼，母吸亦吸，口鼻皆闭，而唯以脐通焉。及其生也，剪去脐带，则一点真元之气聚於脐下。故脐者，生之根，气之蒂也。人能虚心凝神，回光内照於真人呼吸处，体其上下，顺其自然而存之，心与息相依，神与气相守，念念相续，打成一片，自然神气归根性命合。
　　人在气中，如鱼在水中。水以养鱼而鱼不知，气以养人而人不觉。养气者须自调息始。调息之法，先静坐澄心，宛若禅寂，以月视鼻，以鼻对脐，调匀呼吸，勿令喘急，吸时气自下而上，呼时气自上而下，一上一下，若存若亡，毋令间断，亦毋令矜持，但随其出入，少加调停尔。
　　人身元神常在於目，五藏精华亦聚於目。故《阴符经》曰：机在目。
　　《道德经》曰：不见可欲，使心不乱。是以内养之法，常要两目垂帘，回光自照，降心火於丹田，使神藏於渊，不致外驰，自然神气相抱，长生可期。
　　冬至小参文
　　身中一宝，隐在丹田。轻如密雾，担似飞烟。上至泥丸，下及涌泉。，乍聚乍散，或方或圆。表裹莹彻，左右回旋。遇阴入地，逢阳升天。金翁采汞，诧女擒铅。依时运用，就内烹煎，冬至之后，夏至之前，金鼎汤沸，玉炉火燃，龙昤束岳，虎嘛西川，黄婆无为，丁公默然，身中夫妇，云雨交欢。天一生水，在乎清源。离己坎戊，以土为先。土中有火，妙在心传。如龙养珠，波涵玉渊，如鹦抱卵，缓气绵绵。磁石吸铁，自然通连，花蒂含实，核中气全。不守之守，如一物存。始由乎坎，终至乎乾。卯酉沐浴，进退抽添。有文有武，可陶可甄。圣胎既就，一铁三关。却使河车，运水登山一主尸六贼，胆碎心寒。银盂盛雪，一色同观；玉壶涵水，即成大还。一声雷电，人在顶门，青霄万里，蟾光一轮。
　　冬至词
　　因看斗柄运周天，顿悟神仙妙诀。一点真阳生坎位，点却离官之缺。造化无声、水中起火，妙在虚危穴。今年冬至，梅花衣旧凝雪。
　　先圣此日闭关，不通来往，都为群生设。物物含生意，正在子初亥末。自古乾坤，这些离坎，日日无休歇。如今识破，金乌飞入蟾关。
　　玄牝歌
　　华池神水天地根，炼之饵之命长生。自古神仙无则说，皆因玄牝入真门。借问如何是玄牝，婴儿未生先两肾。两肾中间一点明，逆则丹成顺成人。一阳起处便下手，黑中取白无中有。一时身内长黄芽，九载三年徒自守。世人若识真玄牝，不在心兮不在肾。穷取生身负受气初，莫怪天机轻泄尽。
　　修真口诀
　　修真之要，只在性命两字，离了性命便是旁门。世人不知何者为养性，洞宾以炼心晓之，不知何者为立命，张许以伏气喻之。心无所住，方是真如，此养性也；气入身来，沉归元海，此立命也。
　　道家以精气神三宝为丹头。然炼精之要在乎身，身不动则无欲而精全；炼气之要在乎心，心不动则无念而气全；炼神之要在乎意，意不动则身心合而返虚故神全。是故精气神为三元药物，身心意为三元至要。
　　长生诠经竟
　　#1光：原作『元』，据文义改。
　　#2王：疑为『玉』之误。
　　
