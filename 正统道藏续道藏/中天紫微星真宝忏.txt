中天紫微星真宝忏
　　经名：中天紫微星真宝忏。一卷。底本出处：《万历续道藏》。
　　中天紫微星真宝忏
　　伏以乾坤大德，广覆载於群生；日月光明，普照临於万汇。凡伸恳祷，仰冀鉴观。臣谨运真香，虔诚奏启，供养虚皇大道三境至尊，中天星主北极紫微大帝，斗父龙汉祖劫周御国王天尊，斗母摩利支天大圣，高上玉皇尊帝星君，北极玄卿大帝，日宫太阳帝君，月府太阴星君，五方五德星君，四炁四曜星君，天罡大圣星君，三台华盖星君，二十八宿星君，十二宫辰星君，当生本命星君，上清福禄寿三老星君，流年运限照临星君，三垣内外星君，周天列曜河汉星君，三界十方，千真万圣。恭望洪慈，鉴今忏悔。臣闻：太极生两仪而垂象，默运化钧；高穹布列宿以昭明，分辉大地。周天三百六十五四分之余度，微数万一千五百二十之隐名。见迟流，伏逆於星躔，循经纬，周旋於分野。恭惟星主紫微大帝，玉陛森严，瑶天高邈，权舆造化，掌握枢机。端居总理於三天，统治运行於九道。七政四炁，施正令於春夏秋冬；五斗众星，镇方维於乾坤离坎。本命元辰朗曜，福禄寿老光明。罡星环指於太空，宿曜照临於大地。不言善应，有感必通。天无私亲，常亲辅於有德；人所禀命，盖命属於上穹。臣等皈依，恭修宝忏，望皇灵而稽首，仰斗极以倾心。以今奉为某自从无始，乃至有生。纵一念以冥行，六根缠结；恣三业而罔觉，十恶积增。若不忏陈，曷叨恩宥。是以列款上陈，皈命朝礼，仰望紫微，至圣璇玑，列真介景，福以均沾，降慈光而普照。荡除三业，清净六根，俾五福以茂隆，冀千祥而骈集。臣等瞻天望圣，激切屏营之至，志心朝礼。
　　人各恭敬　　志心朝礼，
　　高上玉皇尊星大帝，
　　紫微中宫星主北极大帝，
　　紫微上宫南极天皇上帝，
　　斗父龙汉祖劫周御国王天尊，
　　斗母紫光金尊圣德巨光天后，
　　日宫炎光太阳帝君，
　　月府素曜太阴皇君，
　　东方木德岁星星君，
　　南方火德荧星君，
　　西方金德木白星君，
　　北方水德伺晨星君，
　　中央土德镇星星君，
　　交杴神首罗喉星君，
　　交中神尾计都星君，
　　天乙华阳紫炁星君，
　　太乙华阴月孛星君。
　　北斗天枢阳明贪狼星君，北斗天璇阴精巨门星君，北斗天机真人禄存星君，北斗天权玄冥文曲星君，北斗天衡丹元廉贞星君，北斗闿阳北极武曲星君，北斗瑶光天关破军星君，北斗洞明左辅星君，北斗隐光右弼星君。
　　南斗天府司命星君，南斗天相司录星君，南斗天梁延寿星君，南斗天同益算星君，南斗天枢度厄星君，南斗天机上生星君。
　　东斗苍灵延生星君，东斗陵光护命星君，东斗开天大卫集福星君，东斗大明和阳保和星君，东斗尾极总监星君。
　　西斗白标星君，西斗高元星君，西斗皇灵星君，西斗巨威星君。
　　中斗赫灵度世星君，中斗斡化上圣星君，中斗冲和至德星君，天罡节度紫庭星君。
　　上台虚精开德星君，中台禄淳司空星君，下台曲生司禄星君。
　　角宿天门星君，亢宿天庭星君，氐宿天府星君，房宿天驷星君，心宿天王星君，尾宿天鸡星君，箕宿天津星君，斗宿天庙星君，牛宿天机星君，女宿天女星君，虚宿天卿星君，危宿天钱星君，室宿天廪星君，壁宿天市星君，奎宿天将星君，娄宿天狱星君，胃宿天仓星君，昴宿天目星君，毕宿天耳星君，觜宿天屏星君，参宿天水星君，井宿天井星君，鬼宿天匮星君，柳宿天厨星君，星宿天库星君，张宿天秤星君，翼宿天都星君，轸宿天阶星君。
　　天秤官辰星君，天竭宫辰星君，人马宫辰星君，磨蜴宫辰星君，宝瓶宫辰星君，双鱼宫辰星君，白羊宫辰星君，金牛宫辰星君，阴阳宫辰星君，巨蟹宫辰星君，狮子宫辰星君，双女官辰星君。
　　当生本命元辰星君，福星天德星君，禄星天佑星君，寿星老人星君，流年运限照临星君，紫微垣内列曜星君，太微垣内列曜星君，天市垣内列曜星君，六十甲子江淮河汉星君。
　　礼足　各长跪　皈命忏悔
　　臣法众等，志心皈身，皈神皈命，玄穹上圣，列宿星君，本命元辰，照临真宰。恭望大慈，洞垂巨泽，普降洪恩。臣闻：煌煌列圣，朝拱北极之尊；灿灿七星，默运中天之化。有求必应，无祷不从。以今忏悔某自从无始，以至有生。或身口意之相违，广营三业。或贪嗔痴之未所，放纵六情。杀盗邪淫，绮#1言妄语。或裸露三光之下。或触突众圣之前。损害众生，抛掷五谷，十恶障重，三毒业深，任性所为，不知惭愧。或见闻而自作或想念以教他。种种罪根，一一忏悔。伏愿星真，洞鉴斗极，垂慈元纲，流汗漫之恩法雨沛，汪洋之泽，矜怜愚昧，原宥愆尤。斡运限以和平，顺星辰於躔度，承斯忏力，仰荷玄功，嘉与群生，咸归正道。志一心稽首，礼谢无上至真三宝。
　　伏闻：彼苍者，天运一元而彰众曜；至玄者，道锡五福以惠群生。臣等向来拜礼宝忏已在云周。伏愿诸天洞鉴，广施普博之恩；列曜高临，大赐慈悲之泽。千愆万过，咸乞荡除。三业六根，悉蒙原赦。福资万有，恩被十方，稽首皈依，无极大道。志心称念，消愆灭罪天尊。
　　中天紫微星真宝忏竟
　　#1此字原缺，疑为『绮』。
　　
