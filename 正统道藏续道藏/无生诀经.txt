无生诀经
　　经名：与生诀经。不着撰人。一卷。底本出处：《续道藏》槐字号。
　　无生诀经
　　释迦牟尼佛
　　法本法无法，无法法亦法。今付无法时，法法何会法。
　　摩诃迦叶尊者
　　法法本来法二、无法无非法。何於一法中，有法有不法。
　　商那和修尊者
　　非法亦非心，无心亦无法。说是心法时，是法非心法。
　　优波球尊者
　　心自本来心，本心非有法。有法有本心，非心非本法。
　　鹤勒那尊者
　　认得心性时，可说不思议。了了无可得，得时不说知。
　　菩提达磨大师
　　在胎为身，在世为人，在眼曰见，在耳日闻，在鼻办香，在口谭论，在手执捉，在足运奔，遍现俱该法界，收摄在一微尘。识者知是佛性，不识唤作精魂。
　　亦不睹恶而生嫌，亦不观善而勤措，亦不舍智而近愚，亦不抛迷而就悟，达大道兮过量，通佛心兮出度，不与凡圣同缠，超然名之日袒。
　　迷时人逐法，解时法逐人。解则识摄色，迷则色摄识。但有心分别，计较自心现。量者悉皆是梦，若识取心本寂灭，无一动念处，是名正觉。
　　僧璨大师
　　华种虽因地，从地种华生。若无人下种，华地尽无生。
　　至道无难，唯嫌拣择。但莫爱憎，洞然明白。圆同太虚，无欠无余。良由取舍，所以不如，莫逐有绿，莫逐空忍，一种平怀，泯然自尽。止动归动，止更弥动，惟滞两边，宁知一种。一种不通，两处失功。遣有没有，从空背空。归根得旨，随照失宗。须臾返照，胜却前空。前空转变，皆由妄见。不用求真，唯须息见。二由一有，一亦莫守。一心不生，万法无咎，无咎无法，不生不心。能由境灭，境逐能沉。境由能境，能由境能。欲知两段，元是一空。一空同两，齐含万象。智者无为，愚人自缚。法无异法，妄自爱着。将心用心，岂非大错。迷生寂乱，悟无好恶。一切二边，良用斟酌。梦幻空花，何劳把着。得失是非，一时放却。眼若不睡，诸梦自除。心若不异，万法一如。止动无动，动止无止。两既不成，一何有尔？一即一切，一切即一，但能如是，何虑不毕。一切无心自性戒，一切无碍自性慧。不增不退自金刚，身去身来本三昧。
　　不见一法存无见，大似浮云遮日面。不知一法守空知，还如太虚生闪电。此之知见瞥然兴，错认曾何解方便。汝当一念自知非，自己灵光常显见。
　　弘忍大师
　　有情来下种，因地果还生。无情既无种，无性亦无生。鲈能大师菩提本无树，明镜亦非台。本来无一物，何处惹尘埃！
　　心迷法华转，心悟转法华。诵经久不明，与义作仇家。无念念即正，有念念成邪。有无俱不计，长御白牛车。
　　定是慧体，慧是定用。即慧之时定在慧，即定之时慧在定。犹如灯光有灯即光，无灯即暗。灯是光之体，光是灯之用。名虽有二，体本不殊。
　　欲求见佛，但识众生。只为众生迷佛，非是佛迷众生。自性若悟，众生是佛；自性若迷，佛是众生。自性平等，众生是佛；自性俭邪，佛是众生。
　　我心自有佛，自佛是真佛。自若无心佛，何处求真佛？故经云：心生种种法生，心灭种种法灭。凡夫即佛，烦恼即菩提。前念迷即凡夫，后念悟即佛。前念着境即烦恼，后念离境即菩提。
　　法融禅师
　　境绿无好丑，好丑起於心。心若不强名，妄情何处起？妄情既不起，真心任偏知。
　　慧忠禅师
　　念想由来幻，真性无终始。若得此中意，长波当自止。
　　人法双净，善恶两忘。直心真意，菩提道场。
　　神秀禅师
　　一切佛法，自心本有；将心外求，舍父逃走。
　　南岳思大师
　　道源不远，性海非遥，但向己求，莫从他觅。觅即不得，得亦不真。
　　天皇悟公
　　任性逍遥，随绿放旷，但尽凡心，别无圣解。
　　本净禅师
　　佛因心悟，心以佛彰。若悟无心，佛亦不有。道本无心，无心名道；若了无心，无心即道。见闻知觉无障碍，声香味触常三昧。如乌空中只么飞，无取无舍无憎爱。若会应处本无心，始得名为观自在。见道方修道，不见复何修？道性如虚空，虚空何所有？遍观修道者，拨火觅浮枢。但看美傀儡，钱断一齐休。
　　推真真无相，穷妄妄无形。返观推穷心，知心亦假名。
　　善既从心生，恶岂离心有。善恶是外绿，於心实不有。舍恶逆何处？
　　取善令谁守？伤嗟二贝人，攀绿两头走。若悟本无心，始悔从前咎。
　　南阳忠国禅师
　　青梦夤绿，直上寒松之顶；白云担泞，出殁太虚之中。万法本闲，而人自闹。
　　众生迷时结性成心，犹寒则水凝为冰；众生悟时释心成性，犹暖则冰换为水。
　　法法法，元无法；空空空，亦不空。静喧语默本来同，梦里何劳说梦？有用用中无用，无功功里施功，还如果熟自然红，莫问如何修种。
　　盘山积公
　　心月孤圆，光含万象。光非照境，境亦非存。光境俱忘，复是何物？
　　大珠海公
　　若不随声色动念，不逐相貌，心解自然，能无事去。
　　《般若经》云：九类众生，一身具足，随造随成，是故无明。为卵生，烦恼包裹；为胎生，爱水浸润；为湿生，钦起烦恼；为化生，悟即是佛。迷号众生，菩萨以念念心，心为众生。若了念念，心体俱空，名度众生也。智者於自本际上度於未形，未形既空，即知实无众生得灭度者。
　　善鲈大士
　　有物先天地，无形本寂寥。能为万象主，不逐四时凋。
　　空手把锄头，步行骑水牛。人从桥上过，桥流水不流。
　　夜夜抱佛眠，朝朝还共起。起坐镇相随，语默同居止。纤毫不相离，如形影相似。欲识佛去处，祇这语声是。
　　鉴贞挥师眼光随色尽，耳识逐声消。还源无别旨，昨日与今朝。夹山密公心本是佛因，念起而漂沉。岸实不移因，舟行而骛骤。
　　玄沙备公
　　镜照诸像，不乱光辉；乌飞空中，不杂空色。
　　傅大士
　　水中盐味，色裹胶青，毕竟是有，不见其形。妄计因成执，迷绳谓是蛇；疑心生暗鬼，病眼见空花。一境虽无异，三人乃见差；了兹名不实，长御白牛车。
　　法云白公
　　离朱有意，白浪徒尔滔天；象罔无心，明珠忽然在掌。
　　永明寿公
　　如随色之摩尼，众相现而本体不动；似应声之山谷，群响发而起处无合。
　　孤猿叫落中岩月，野客吟残半夜灯。此境此时谁会得，白云深处坐禅僧。
　　真心自体，非言所诠。湛如无际之虚空，莹若圆明之诤镜。毁赞不及，义理难通。不可以有无处所穷其幽迩，不可以识智言诠谭其妙体，唯有入者只在心知。如捣万种而为香，热一尘而已具足众气；似入大海而澡浴，掬微滴而已用百川。
　　见性之时性本离，念非有念而可除。观物之际物本无，形非有物而可遣。
　　满眼见色，满耳闻声，不随不坏，方了色声正性。若堕声色之门，即堕凡夫；若坏色声之相，即入小乘。是以如来正眼，普照无遗，岂同凡夫相盲，二乘眇目，则逢绿不碍，触境无生。
　　庞蕴居士
　　但愿空诸所有，慎勿实诸所无。
　　水明寿公
　　真源湛寂，觉海澄清。绝名相之端，无能所之迩。最初不觉，忽起动心，因明起照，随照立尘，如镜现像，顿起根身，从此遗真失性，执相徇名，积滞着之情尘，结相续之识浪。锁真觉於梦夜，沉迷三界之中；瞽智眼於昏衢，匍匐九居之内。向不迁境上虚，受轮回於无脱法中，自生系缚如春蚕作茧，似秋蛾赴灯，以二见妄想之丝，缠苦聚之业质；用无明贪爱之翼，扑生死之火轮。复有邪根外种，小智权机，不了生死之病源，罔知人我之见本，唯欲厌喧斥动，破相析尘，虽云味静冥空，不知埋真拒觉，如不辨眼中之赤青，但灭灯上之重光，罔穷识内之幻一身，空避日中之虚影。斯则劳形役思，一丧力捐功，不异足水助冰，投薪益火。岂知重光在青，虚影随身，除病眼而重光自消，息幻质而虚影当灭。若能回光就己，反境观心，佛眼明而业影空，法身现而尘边绝。以自觉之智分，剖辟缠内之心珠，：用一念之慧铸蓊昔尘中之见纲。此诚穷心之旨，达识之诠。
　　慈云葱禅师
　　片月浸寒潭，微云映碧空。若於达道人，好个真消息。一黄山轮公投赤水以寻珠，入荆山而觅玉。一从门入者不是家珍，认影迷头岂非大错？
　　天衣怀公
　　雁过长空，影沉寒水。雁无遗综之意，水无留影之心。
　　圭峰禅师
　　用则波腾海沸，全真体以运行；体则鉴明水静，举随绿而会寂。心无自相，托境方生，境水空由心故现。
　　智真禅师
　　心本绝尘何用洗，身中无病岂求欲知是佛非身处，明鉴高悬未照时。
　　李长公
　　十世古今，终始不离於当念边剎境，自他不隔於毫端。智凡不碍，状多镜以纳众形；彼此无妨，若千灯而共一室。
　　天台观公
　　高超名相，妙体全彰；迥出古今，直机独客。握骊珠而鉴物，物物流辉；掷宝剑以挥空，空空绝迹。
　　云门侃公
　　尘劳未破，触境千差，心鉴圆明，丝毫不立。灵光皎皎，独露真常。今古两忘，圣凡双绝。到这里始能卷舒自在，应用无亏，出没往还，人间天上。
　　大静禅师
　　夜间闲坐，心念纷飞。却将纷飞。却将纷飞之心，以究纷飞之处，究之无处，则纷飞之念何存，返究究心，则能究之心安在？
　　能照之智本空，所缘之境亦寂。寂而非寂者，盖无能寂之人也；照而无照者，盖无所照之境也。境智俱寂，心虑安然。此乃还源之要道也。
　　见物便见心，无物心不现。十分通塞中，真心无不边。若心知识解，却成颠倒见。睹境能无心，始见菩提固。
　　永嘉禅师
　　心与空相应，则讥毁赞誉何忧何喜？身与空相应，则刀割香涂何苦何乐？报与空相应，则施与劫夺何得何失？
　　心不是有，心不是无，心不非有，心不非无。是有是无即堕是，非有非无非堕非。
　　绝学无为闲道人，不除妄想不求真。无明实性即佛性，幻化空身即法身？法身觉了无一物，本原自性天真佛。五阴浮云空去来，三毒永泡虚出没。
　　寂寂生无记，惺惺生乱想。寂寂虽能治乱想，而还生无记；惺惺虽能治无记，而还生乱想。故曰：惺惺寂寂是，无记寂寂非，寂寂惺惺是，乱想惺惺非。
　　凡人多於事碍理，境碍心，常欲逃境以安心，遗事以存理，不知乃是心碍境，理碍事，但令心空境自空，理寂事自寂，勿倒用心也。
　　此法即心，心外无法；此心即法，法外无心。心自无心，亦无无心者，若将心无心，心却反成有。
　　为有贪慎痴，故立戒定慧。本无烦恼，焉用菩提。故祖师云：佛说一切法，为除一切心。我无一切心，何用一切法！
　　窦持禅师
　　悟心容易息心难，息得心源到处闲。斗转星移天欲晓，白云依旧覆青山。
　　陵郁山主
　　我有明珠一颗，久被尘劳关锁。今朝尘尽光生，照破山河万探。
　　佛日才公
　　城市喧繁，山林寂静。虽然如此动静，一· 如生死不二。四时轮转，物理自然。夏不去而秋自来，风不冻而人自爽。
　　广慧禅师
　　佛为无心悟，心因有佛迷。佛心清净处，云外野猿啼。
　　圆悟禅师
　　乌飞空境，乌过而空中还留影否？鱼游浮境，鱼逝而浮内尚遗迹否？圣心应物，亦复如是。
　　善胜禅师
　　扬声止响，不知声是响根；美影逃形，不知形为影本；以法问法，不知法本无法；以心传心，不知心本无心。
　　龙济禅师
　　风动心摇树，云生性起尘。若明今日事，昧部本来人。
　　翠竹黄花非外境，白云明月露全身。头头尽是吾家物，信手拈来不是尘。
　　无着禅师
　　一叶扁舟泛渺茫，呈挠舞棹别宫商。云山水月都抛部，赢得庄周一梦长。
　　云驶月运，舟行岸移。不知妄想之云，自非真月；何动攀绿之舟，常泛觉岸靡移。
　　云岩禅师
　　一翳在目，千华乱空；一妄在心，恒沙生灭。翳阴华尽，妄灭真存。病差药除，冰融水在。
　　飕谷投响，则毁誉共销；月池浸色，则物我俱谢。
　　在欲浑无欲，居尘不染尘。百花丛内过，一袭不黏身。
　　景岑挥师
　　碍处非墙壁，通处役虚空。若人如是解，心色本来同。
　　晦堂禅师
　　愚人除境不除心，智者除心不除境。不知境本如如，触目遇绿常镇定。
　　南台和尚
　　南台静坐一炉香，终日凝然万虑忘。不是息心除妄想，都缘无事可思量。
　　宗－禅师
　　美玉藏顽石，莲华出淤泥。须知烦恼处，悟即是菩提。
　　曰空祇为破有，日有亦以除空。亦复以有息有，以空消空，乃至言语道断，心思路绝，尚不名空，何曾号有？
　　仲宣禅师
　　凡圣本来不二，迷悟岂有殊途？非涅盘之可欣？非生死之可厌？但能一言了悟，不起坐而印证无生；一念回光，不举步而遍周沙界。感而遂通，犹蟾光之映水；静而吾应，若空谷之随声。论佛性则空，论佛心则实。有此实心斯佛性，不为顽空；有此空性斯佛心，不为着象。
　　绍悟挥师
　　一重山尽一重山，坐断孤峰子细看。云卷雾收山岳静，楚天空阔一输寒。
　　智间挥师
　　秋月之辉，离喧始见；寒泉之响，入定乃闻。故动念失觉，息念冥真。
　　种福果於耳根，开觉花於心地。
　　有为虽伪，奔之则佛道难成；无为虽真，执之则慧性不朗。
　　孤峰长老
　　日用无非道，心安即是禅。幽栖云壑底，梦寐雪蓬边。
　　惟宽挥师
　　真修者不得勤，不得忘；勤即近执着，忘即落无明。
　　万偃起而复破，水性常存；千灯明而复灭，火性原在。忘情之心不住於相，如汤消冰，冰汤俱尽，无可分别；触境之心未能不动，如谷应声，即应即止，无复有余。
　　宗－挥师
　　秋潭月影，静夜钟声，随叩击以无亏，触波澜而不散。
　　开先照禅师
　　诸人心心不停，念念无住，若能不停处停，念处无念，自合无生之理。
　　以一散万，月坠万川即万影；收万归一，水归一壶惟一月。展则弥轮法界，收来毫发无端。
　　玉泉远禅师
　　一印印空，万象收归古鉴中；一印印水，秋蟾影落千江裹；一印印泥，细观文彩未生时。
　　保宁禅师
　　三界唯心，万法唯识。槛外云生，檐前雨滴。涧水湛如蓝，山花开似锦。此时若不究根源，直待当来问弥勒。
　　佛鉴禅师
　　至道无难，唯嫌采择。桃花红，李花白，谁能融融只一色；紫燕语，黄莺呜，谁道关关只一声。明镜当台，岂分静躁？孤云出岫，宁系去留。因妄说真，真无自相；从真起妄，妄体本虚。妄既归空，真亦不立。
　　智达禅师
　　境立心便有，心无境不生。境虚心寂寂，心照境冷玲。
　　於冰镜中．见自己像，於灯月中见自己影，於山谷中见自己声。
　　白圭兆禅师
　　空中飞乌，不知空是家乡；水底游鱼，忘却水为性命。诸人请各立地，定着精神，一念回光，豁然自照，何异空中红日！独运无私，盘内明珠，不拨自转。
　　琳公
　　其宗也离心意识，其旨也超去来今。离心意诚，故品万类不见差殊；超去来今，故尽十方更无渗漏。当头不犯，彻底无依。悟向朕兆未生之前，用在功勋不犯之处。
　　照觉白师
　　添一丝毫，如眼中着屑；臧一丝毫，似肉上剜疮。
　　依法不依人，依义不依语，依智不依识，依了经义不依不了经义。
　　寒便向火，热即摇扇，饥时吃饭，困来打眠；所以道：赵州庭前柏，香岩岭后松，栽来无别用，祇为引清风。
　　云峰浚师
　　瘦竹长松滴翠香，流风疏月度微冻。不知谁住原西寺，每日钟声送夕阳。
　　风柯月渚，并可传心；姻岛云林，咸提妙旨。
　　宝志和尚
　　妄身临镜照影，影与妄身不殊。但欲去影留身，不知身亦本虚。身本与影不异，不得一有一无。若欲存一舍一，永与真理相疏。爱若爱圣憎凡，生死海裹沉浮。烦恼因心故有，无心烦恼何居？不劳分别取相，自然得道须臾。
　　龙牙和尚
　　在梦那知梦是虚，觉来方觉梦中无。迷时恰是梦中事，悟后还同睡起夫。寻牛须访边，学道访无心。迩在牛还在，无心道易寻。文益禅师一朵茧莒莲，两株青瘦柏，长何僧家庭，何劳问高格？
　　同安禅师
　　枯木岩前差路多，行人到此尽蹉跎。鹭鸶立雪非同色，明月芦花不似他。了了了时无所了，玄玄玄处亦须河。殷勤为唱玄中曲，空裹蟾光撮得么。
　　云顶山僧
　　闲坐冥然圣莫知，纵言无物比方伊。石人把板云中拍，水女含笙水底吹。若道不闻渠未晓，欲寻其响你还疑。教君唱和仍须和，休问宫商竹与丝。
　　丹霞和尚
　　识得衣中宝，无明醉自醒。百骸虽溃散，一物镇长灵，知境浑非体，神珠不定形。悟则三身佛，迷疑万卷经。在心心可测，历耳耳难听。罔象先天地，玄泉出杳冥。本刚非锻炼，元诤莫澄停。盘泊轮朝日，玲珑映晓星。瑞光流不灭，真气触还生。鉴照崆峒寂，罗笼法界明。解语非关舌，能言不是声。绝边弭汗漫，无际等空平。见月非观指，还家莫问程。识心心则佛，何佛更堪成。
　　通智禅师
　　真我本有，迷之而无；妄我本无，执之而有。若要了心，无心可了；无了之心，是名真心。真妄交彻，即凡心而见佛心；事理双修，依本智而求佛智。
　　崇化赞师
　　印空印泥印水，平地寒涛竞起。假饶去就十分，终是灵龟曳尾。
　　僧澹交题像
　　图形期自见，自见却伤神。已是梦中梦，更逢身外身。水花凝幻质，墨彩聚空尘。堪叹余兼尔，俱为未了人。
　　逐庵珠师
　　韦玉露垂青草，金风动白苹。一声寒雁过，唤起未醒人。
　　如日发焰带微尘而共红，非实红也；如水澄清含轻云而俱绿，非实绿也。
　　山谷公
　　袖僧命脉，古佛心宗。如诤月输，出则万波分影；如吹毛剑，用则千里无人。
　　欲火而以戒沃之，慎火而以定沃之，无明火而以慧沃之。灵泉混混，消除烦躁之衷；智水涓涓，灌溉清冻之府。千江有水，一输宝月映寒潭；万井无姻，遍地金风吹玲面。
　　山堂浮师
　　埋胝一指头，一毛拔九牛。华岳连天碧，黄河彻底流。截着指，急回眸，青箸笠前无限事，绿蓑衣底一时休。
　　觉海挥师
　　碧落诤无云，秋空明有月。长江莹如练，清风来不歇。林下道人幽，相看情共悦。虽然犹是建化门中事。作么生是道人分上事，闲来石上观流水，欲洗禅衣未有尘。
　　临济禅师
　　一念心疑，被地来得；一念心爱，被水来溺；一念心慎，被火来焚；一念心喜，被风来飘。若能如是辨得，不被境转，便处处用境。
　　才涉唇吻，便落意思；直饶透脱，犹在沉沦。终日吃饭，未曾咬着一粒米，终日穿衣，未曾挂着一丝头，才能变大地为黄金，搅长河为酥酪。
　　法为禅师
　　法身无相，不可以声音求；妙道无言，不可以文字会。纵使超佛越祖，犹落阶梯；直饶说妙谭玄，终挂层齿。须是功勋不犯，影边不留，枯木寒岩更无津润，幻人木马情识皆空，方能垂手入郦，转身异类，却不道无漏国中留不住，却来烟坞外寒沙。
　　从论禅师
　　如明珠在掌，胡来胡现，汉来汉现，把一枝草为丈六金身，为一枝草用。
　　智明挥师题像
　　两洗澹红桃萼嫩，风摇浅碧柳丝轻。白云影里怪石露，绿水光中古木清。噫！你是何人？
　　牧正禅师
　　华开珑上，柳绽堤边。黄乌调叔夜之琴，芳草入谢公之句。何必见色明心，闻声悟道，非惟水上觅呕，已是眼中着屑。迷时须假三乘教，悟后方知一字无。
　　堕宠和尚
　　镜凹照人瘦，镜凸照人肥。不如打破镜，还我旧面皮。
　　断际禅师
　　念非忘尘而不息，尘非息念而不忘。忘尘而息息无能息，息念而忘忘无所忘。
　　大妄非愚，出真不智。生之妄名真，迷真曰妄。岂有妄随愚变真，逐智回真妄不差，智愚自异耳！故观师云：迷真妄念生，悟真妄即止。理　　明则言语道断，何言之能议？旨会则心行处灭，何观之能思？故天台云：口欲言而辞丧，心欲思而虑忘。
　　法法虚融，心心寂灭。本自非有，谁强言无？何喧扰之可喧？何寂静之可寂？若知物我冥一，彼此无非道场，何必徇喧杂於人问，散寂寞於空谷？是以释动求静者，僧柳爱扭也，离怨求亲者，厌槛欣笼也。
　　若以知知寂，此非无绿知，如手执如意，非无如意手。若以自知知，亦非无绿知，如手自作拳，非是不拳手。亦不知寂寂，亦不自知知，不可为无知，自性了然。故不同於木石，手不执如意，亦不自作拳，不可为无手，以手安然，故不同於兔角。
　　前际无烦恼可除，中际无自性可守，后际无佛可成，是谓三际断绝，是谓三业清冻。
　　我一举心，已属过去；我心未举，方明未来。非未来心即过去心，现在之心复在何处？学者知一念才起，了不可得，是过去物，过去不有未来亦空，是未来佛，即今念念不住，是现在佛，念念相应即念念成佛，此是最初方便之门。
　　慧日禅师
　　一趋耀翻四大海，一拳拳倒须弥山。佛祖位中留不住，又吹鱼笛泊罗湾。
　　不用求心，唯须息见。三祖太师虽然回避金钩，殊不知已吞红钱。慧日且不然，不用求真并息见，倒骑牛兮入佛殿，牧笛一声天地宽，稽首昙真个黄面。
　　布袋和尚
　　我有一布袋，虚空无挂碍。展开遍十方，人时观自在。
　　一钵千家饭，孤身万里游。青目睹人少，问路白云头。
　　白杨顺师
　　好事堆堆迭迭来，不须造作与安排。落林黄叶水推去，横谷白云风卷回。寒雁一声情念断，霜钟才动我山摧。白杨更有过人处，尽夜寒炉拨死灰。
　　僧润
　　了妄归真万累空，河沙凡圣本来同。迷来尽是蛾投焰，悟去方如鹤去笼。片月影分千涧水，孤松声任四时风o ．直须密契心心也，始悟生平睡梦中。
　　黄龙和尚
　　古人一切方便，与诸人开个入路。既得个入路，又须寻个出路。登山须到顶，入海须到底。登山不到顶，不知宇宙之宽；入海不到底，不知　　沧海之深。既知宽广，又知浅深，一趋趋翻四大海，一掴掴倒须弥山，撒手到家人不识，鹊躁鸦呜柏树问。
　　安丕师
　　孤峰迥秀，不挂姻萝。片月行空，白云自在。见性不留佛，悟道不存师。
　　对眼根之尘，如见梦时物，如观幻化像；对耳根之尘，如闻空中风，如听禽乌语；对意根之尘，如汤释冰雪，如冶销金铁。
　　自在禅师
　　即心即佛是，无病求病句，非心非佛是，药病对治句。
　　除乱而不灭照，守静而不着空，行之有常，自得真见。
　　不着色则着空，何以能非色非空？不住有则住无，安足道不有不无？无念禅师念本非有，念不必无，知是义者，是名无念。如人迷，故谓束为西，方实不转，无明迷。故谓心为念，心实不动。
　　无牵缠者即为解脱，除烦恼者便获清冻。见五蕴皆空为深般若，得一心寂灭是大涅盘。
　　大茅和尚
　　欲识诸佛性，向众生心行中识取；欲识不凋性，向万物变迁时识取。
　　起心欲息知，心起知更烦。若知知本空，知即众妙门。
　　从悦禅师
　　耳目一何清，端居幽谷里。秋风入古松，秋月生寒水。袖僧於此更求真，两个瑚孙垂四尾。自性无所，无所曰寂。人唯逐於前尘，念念相续，故不能当念而寂，回光返照，本地风光，瞥尔现前，一可忘六可消矣。
　　性空庵主
　　心法双忘犹隔妄，色尘不二尚余尘。百乌不来春又过，不知谁是住庵人。
　　真俗双泯，二谛恒存。空有两忘，一味常显。良以真空未尝不有，即有以辨於空幻，有未始不空，即空以明於有。不空之空，空而非断；不有之有，有而不常。四执既亡，百非斯遣。
　　水庵－禅师
　　藏身无迩更无藏，脱体无依便厮当。古镜不劳还自照，澹姻和雾湿秋光。
　　证空便为实，执我乃成虚。对病应施药，无病药还除。
　　长庆和尚
　　入道之门，须用止观二法。夫理障碍，正知见，事障续诸生死。非大观之法，安除理障；非大止之法，安能险事障。
　　因心悟道，道本非心，因目成明，明原非目。绝妄想而离执着，原其所无见德性而证如来。本其所有。以其所无；之理，解脱一切诸缠缚；以其所有之明，照破一切诸昏暗，则是大明一慧日矣。
　　圆觉禅师
　　遣迷求悟，不知迷是悟之钳锤；爱圣憎凡，不知凡是圣之炉精。祇如圣凡双泯，迷悟两忘，又作么道半夜彩霞笼玉象，天明峰顶五云遮。
　　黄药禅师
　　日升之时明遍天下，虚空未曾明；日没之时暗遍天下，虚空未曾暗。明暗之境，自相凌夺，虚空之性，廓然自如。佛及众生心亦如是。若观佛，作清诤光明相；观众生，作垢浊暗昧相。历河沙劫，终不得菩提。
　　凡人皆逐境生心，若欲无境，当忘其心。心忘则境空，境空则妄灭，见善来相迎，亦无喜心，见恶相种种亦无布念，但自忘心同於法界，方得自在。
　　心无不存之谓照，欲无不泯之谓忘。忘与照一而二，二而一。当忘之时其心湛然，未尝不照；当照之时纤尘不立，未尝不忘。此真忘真照也。
　　张拙秀才
　　光明寂照遍河沙，凡圣含灵共我家。一念不生全体现，六根才动被云遮。断除烦恼重增病，趋向真如总是邪。随顺众绿无坚得，涅盘生死是空华。
　　南华禺师
　　求生本自无生，畏灭何会暂灭。眼见不如耳见，口说争似鼻说。
　　水中捉月，镜里寻头，刻舟求剑，骑牛觅牛。空华阳焰，梦幻浮呕，一笔勾下，要休便休。已歌社酒村田乐，不风流处自风流。
　　佛与众生，原无分别。悟者心能转物，物物归心，即是诸佛。迷者皆心向物，妄随物转，即是众生。
　　无垢子
　　三世诸佛，尽在自己身中，因气习所昧，境物所转，便自迷了。若於心无心，便是过去佛；寂然不动，便是未来佛；随机应物，便是现在佛；清诤无染，便是离垢佛；出入无得，便是神通佛；到处优游，便是自在佛；一心不昧，便是光明佛；道念坚固，便是不坏佛；变化多方，唯一真尔。
　　法常禅师
　　佛从无为来，灭向无为去。法身等虚空，常住无心处。有念归无念，有住归无住。来为众生来，去为众生去。清诤真如海，湛然体常住。智者善思惟，更勿生疑虑。
　　佛体本无为，迷情妄分别。法身等虚空，未曾有生灭。有绿佛出世，无绿佛入灭。处处化众生，犹如水中月。非常亦非断，非生亦非灭。生亦未曾生，灭亦未曾灭。了见无深处，自然无法说。
　　报恩逸公
　　演若达多认影迷头，岂不担头觅头。正迷之时，头且不失；及乎悟去，亦不为得。何以故？人迷谓之失，人悟谓之得。得失在乎人，何关於动静。
　　清凉国师
　　至道本乎其心，心法本乎无住。无住心体性相寂然，非有非空，不生不灭，求之而不得，弃之而不离。迷现量则惑苦纷然，悟真性则空明廊彻。虽即心即佛，唯证者方知。然有证有知，则慧日沉没於有地；若无照无悟，则昏云掩蔽於空门。惟一念不生，则前后际断，照体独立，物我皆如。无迷悟更依真妄相待。若求真去妄，犹奔影劳形。若体妄即真，似处阴息影。若无心妄照，则妄虑都捐。若任运寂知，则众行爰起。是以悟寂无寂，真知无知。以知寂不二之一心，契空有双融之妙理，无住无着，莫摄莫收，是非两忘，能所双绝，斯绝亦寂，则般若现前。心心作佛，无一心而非佛心；处处成道，无一尘而非佛国。故真妄物我，举一全收，心佛众生，浑然齐致。是知：迷则人随於法，法法万差而人不同；悟则法随於人，人人一智而融万境。言穷虑绝，何果何因？体本寂寥，孰同孰异？唯忘怀虚朗，消息冲融，其犹透水月华，虚而可见；无心鉴像，照而常空矣。
　　法真禅师
　　柳色含姻，春光回秀；一峰孤峻，万卉争妍。白云澹泞已无心，满目青山元不动。渔翁垂钓，一溪寒色未曾消；野渡无人，万古碧潭清似镜。
　　影由形□，响逐声来，除烦恼而趣涅盘如去形。
　　希明禅师
　　林叶纷纷落，乾坤报早秋。分别西祖意，何用更驰求？若人深明此旨，洞达其源，乃知动静施为，行住坐卧，头头合道，念念朝宗。祖不云乎？迷生寂乱，悟无好恶，得失是非，一时放却。如是则谁是谁非，谁迷谁悟，自是诸人独生异见，观大观小，执有执无。灵根独耀，不肯承当；心月孤圆，自生违背，何异家中舍父，衣内忘珠？致使菩提路上荆棘成林，解脱空中迷云蔽日。
　　兜率禅师
　　龙安山下，道路纵横；兜率宫中，楼阁重迭。虽非天上，不是人问，到者安心，全忘诸念。善行者不移双足，善入者不动双扉，自能吠傲姻梦，谁管坐消岁月。虽然如是，且道还有向上事也。无艮久日：莫教推落岩前石，打破下方盖日云。
　　道英禅师
　　据道而论，语也不得，默也不得。直饶语默两忘，亦没交涉。何故？古佛光明，先德风彩，一一从无欲无依中发现。或时孤峻峭拔竟不可拔，或时含融混合了无所睹，终不桩定一处，亦不系系两头，无是无不是，无非无不非，得亦无所得，失亦无所失，不曾隔越纤毫，不曾移易丝发，明明古路，不属玄微，睹面擎来，瞥然便过，不居正位，岂落邪途？不趋大小，那蹈小径？回首不逢，触目无对，一念普观，廓然空寂。此之宗要，千圣不传。直下了知，当处超越。是知赤洒洒处想么即易，明历历处想么还难。若是本分手脚，放去无收不来底。一一放光现瑞，一一削迩绝综。机上了不停，语中无可露，彻底搅不浑，通身扑不碎，毕竟是个甚么？得恁么灵？得恁么奇特？诸仁者休要识渠面孔，不用安渠名字，亦莫觅渠在所。何故？渠无在所，渠无名字，渠无面孔。才是一念追求便隔十生五生，不如放教自由，要发便发，要住便住，即天然非天然，即如如非如如，即湛寂非湛寂，即败坏非败坏，无生恋无死畏，无佛求无魔布，不与菩提会，不与烦恼俱，不受一法，不嫌一法，无在无不在，非离非不离，若能如是，见得释迦自释迦，达摩自达摩。
　　台闷徽师
　　八万四千波罗密门，门门长开；三千大千微尘诸佛，佛佛说法。不说有，不说无，不说非有非无，不说亦有亦无，何也？离四句绝百非。相逢举目少人知。昨日霜风漏消息，梅花依旧缀寒枝。
　　慧林受师
　　不是境亦非心，唤作佛时也陆沉。个中本自无阶级，切忌无阶级处寻。总不寻，过犹深，打破云门饭袋子，方知赤土是黄金。
　　无生诀经 竟
　　大明万历三十五年，岁次丁未上元吉日，正一嗣教凝诚志道阐玄弘教大真人掌天下道教事张国祥奉旨校梓。
　　
