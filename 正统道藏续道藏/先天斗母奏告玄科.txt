先天斗母奏告玄科
　　经名：先天斗母奏告玄科。撰人不详，约出於宋元之际。系神霄派礼拜先天斗母之科仪。一卷。底本出处：《万历续道藏》。
　　先天斗母奏告玄科
　　举，步虚，师剔九凤罡，飞诀于水盂，焚九凤符。
　　臣闻鲸波入圣，能除五浊之尘，凤篆超凡，可降九清之炁，离火初焚，坤舆已肃，以今焚香告召九凤破秽大将军、五方五帝五龙君、天德月德君、生炁旺炁方大力威神、洞罡太玄吏兵华池文浴夫人、沧水绣衣使者、荡凶院解秽局一行官将吏兵，并请各各持符仗剑，降布真炁入吾水中，阞今荡秽，务俾千邪屏迹，万怪灭踪，动天地，感鬼神，藉此蠲洁之力，鼓雷霆，润风雨，建兹清静之场，注想一专，威灵多变，经章秘咒，谨用宣扬。
　　众诵净天地咒，梵净坛符，师密咒化坛。
　　谨敕坛存八卦，内藏璇玑，二十八宿，分布四维，先塞鬼路，次留人门，上开天门，下闭地户，凶恶灭迹，道炁升布，一如元降律令。焚信香符切以玉炉灵风聚烟，式表钦崇之敬，宝字飞云结篆，能通奏告之诚，心地工夫，性渊造化，以今谨奉真符，投入香火炉中，明道德无为，合阴阳不测，存者神，过者化，才瞻一缕之飞，赫厥声擢厥灵，已沐万神之集，天风散影，星火遥闻，谨按真诠，用杨秘咒。
　　师三礼上香，众诵香咒。
　　玉华散彩，九炁凝烟。香云密罗，
　　径冲九天。侍香金童，传言玉女。
　　为臣通奏，上闻帝前。所祈所愿，
　　咸赐如言。
　　法师三礼，长跪启师，焚符。
　　伏以维壮，有斗当严，奏告之诚，主善为师，全赖提撕之力，无师不度，惟道是从，门下奏受。
　　具职嗣孤弟子某，谨焚信香，虔诚上奏道经师宝、元始万神、无上至真、三境元尊、昊天金阙玉皇上帝、主法梵炁天皇天父天帝法主、梵炁天皇天母、天帝斗父、龙汉天君、紫微中天北极大帝、勾陈星宫天皇大帝，承天效法后土皇地祇、神霄真王长生大帝、东极青华大帝、九天应元雷声普化天尊、九天雷祖大帝、斗母紫光天后、摩利天大圣圆明道母天尊、上清紫微碧玉宫太一大天帝、六天洞渊大帝、六波天主帝君、九天可韩司丈人真君、九天采访使真君、诸天天帝、主法高真、十极十华真宰、琼章宝藏经箓神仙、上清十一大曜星君、南斗六司延寿星君、北斗九皇解厄星君、东西中三斗星君、普天星象万象群真、天罡大圣奎光星君，道光主照某当生本命星君、斗中神仙诸灵官众、三元三品三官大帝、北极天蓬天猷翊圣真君、北极佑圣真君玄天大帝、祖师泰玄上相正一真君、太极左宫仙翁、真净明道师真君、华盖祖师三仙真君、上清三茅司命真君、祖师火师汪真君、宣封灵惠王真君、祖师虚靖张真君、祖师西番教化真人、祖师阿迦利真人、祖师铁牛圣者、祖师一行禅师、祖师翰林学士普光真人、祖师紫清明道白真人、宗师懒牛先生、宗师降魔女仙师、宗师元受宣教清远大法师、宗师应光大法师、惠光大法师、西蜀上官真人、太极超雷上相万真人、果州威惠锺真人、冲靖至德照应都录刘真人、蕊珠铁山石真人、神霄散吏月鼎莫真人、经籍度师三真人、清微灵宝道德正一承流袭庆历代度人仙众，伏想鸾车鹤驾，翩翩款驻於坛场，凤饼龙团，翼翼荐陈於几席，师驭光临，净茶进献。
　　举散花，师三礼，上香，再跪。
　　具职嗣派玄玄孙臣某顿首再拜上告：伏愿飘裾涛斗柄，远从中天弭节而来，瀹茗表凡诚，庸尽弟子事师之敬，暂安师席，默赞教科。伏念臣某质并樗材，派宗梵府，升铅降汞，罔知修炼之方，遡紫凌清，莫究奏陈之旨，赖师造之密加汲引，故教科之可罄宣扬，既奉来词，敢稽敷露，臣谨奏，为入意向来情悃，恭对披宣，臣誓坚利济，事属好生，详此心诚，不容拒抑，谨为拜贡斗母心章，上闻大梵天宫，具笺斗府牒札，合属依法奏告，情悃已露，谅达高明，伏愿浩浩垂慈，循循善诱，相求相应，就有道而正焉，所祷所祈，遂至诚而感也，专祈师旨，下谕师垣，承符命以宣扬，俾忱词而昭格，拱希恩贶，敢昧谢言，暂驻坛场，主盟奏告，俟法事之云周，秉愚诚而奉送，臣顿首再拜谨言。
　　举：开明旨要天尊。
　　三礼，金光咒，师变神，步呈，召将。
　　天地广大，故爱物而不遗，日月高明，宜容光而必照，云关虽远，天耳遥闻，以今雷霆都司，焚香关召三界符使、四直功曹、直坛土地只应等神，闻今关召火速到坛，有事指挥。疾，密咒存至杳杳冥冥，天地同生，散则成炁，聚则成形，闻呼则至，遇召即临，有违吾命，如逆上清，急急如律令！
　　适伸召请，想已到坛，仰烦为吾赍香，上召九天运令阳神欻火律令邓天君、九天掌令阴雷都督猛吏辛天君、九天行令罡神飞捷报应使者张神君、玉音大梵雷王，鸣令宣化亿万雷神、本坛官将一切吏兵，闻今关召，疾速到坛，伏请严肃威仪，整齐队仗，承此洁坛符命，翊卫坛场，即化现於威光，普扫除於氛秽，祗迎斗真而降鉴，俾令词悃以潜通，昭示吉凶，显扬道化，各慎尔仪，毋旷厥职，大彰报应，准令奉行。
　　化结坛符，众唪咒：
　　玉坛巍巍，高耸太微。金甲铁骑，
　　百亿万围。扫除妖氛，剿灭邪非。
　　肃清云路，下降天墀。急急如律令！
　　告二梵符
　　伏愿心驰象外之天，敬迓九天而降驾，引睇斗中之圣，项凭使者以驱车，以今颁告真符，上请斗中玉梵尊天喽啰王、妙梵尊天伽喽王、大梵天宫直符林使者、擎羊杨使者、陀罗耿使者、斗中通事舍人、斗中延生保命扶衰度厄消灾散祸益算七元神将、九天飞捷报应使者张神君、斗下解冤结颛使者地司太岁殷元师、斗中解二十四厄灵官、七元真灯掌课命神吏、八门警策报应大神、斗府玄曹列职官众、法箓中仙灵官吏、本坛将佐神兵、本属城隍庙社之神、家居香火司命土地等神、三界符者、四值功曹、临坛效职祗应等神，仰望随符显化，准敕通灵，下降法坛，通传诚悃。
　　举：随机赴感天尊。　师密念：
　　唵哩咚 咤哩吽 唵啷□啮□
　　适颁元降真符，上请玉梵尊天喽啰王、妙梵尊天伽喽王、大梵天宫直符林使者、斗中擎羊杨使者、陀罗耿使者、斗中通事舍人、九天飞捷报应使者张神君、斗府玄曹列职官众，既沐威神而下降，愿听凡悃以告陈，以今奉为祈禳，某皈投坛下，奏告斗真，仰冀洪慈，曲垂妙济，愿为扫荡云衢，变现真境，通传情悃，上达斗宫，乞赐恩光，俯垂降鉴，宝鼎香焚，高接徘徊之云盖，银缸花结，交辉灿烂之星垣，化暗昧而作光明，蠲氛秽而为清净，臣谨告行燃灯真符，法像星罡，显明休咎，伏愿蓊郁百千重之梵炁，飞来五色之祥云，荧煌三五点之祥光，移下一天之星斗，道炁随咒而下降，真光合符以周流，庶俾行持，立彰昭报，暂停仙佩，特赐鉴观，臣谨虔恭告行如法。
　　告星坦符。众念咒：
　　七元下降，准臣告闻，灯光明暗，知吉知凶，威神之力，万愿从心，与道合真，
　　举：阐扬妙化天尊。存想在秘旨内。
　　法众念变灯咒：
　　上帝有敕，点发斗灯。七星来降，
　　照护群生。左辅右弼，显现威灵。
　　天蓬元帅，统领天兵。天雷使者，
　　六甲六丁。玄武大圣，三台尊星。
　　摄病除祸，回死作生。天降威力，
　　诛斩妖精。收魂附体，七魄安宁。
　　斗灯一照，身宅光明。急急如律令！
　　举：灯光普照天尊
　　伏愿灯光星彩，交辉珠璧之光，擎羊陀罗，特进瑶阶之步，通事舍人，前驱梵府之车，臣谨告行元降通灵秘篆，速诣斗口，一诚实贯於元皇，上闻帝前，正炁流通於原命，默副皈依之恳，来医急难之灾，云路肃清，仙仗交驰於空际，天衢平垣，霓裳下降於人间，臣敢不恭焚宝篆，注想瑶坛，愿赐恩光，曲垂降驾。
　　师三礼上香。
　　具位臣某再拜，三露心香，至恭虔诚上奏九天雷祖大帝、大梵先天乾元巨光斗母紫光金尊圣德天后、圆明道母天尊、太罗天上太虚宫中中天星主、照万法祖师北极紫微太皇大帝、勾陈星宫天皇大帝、玉斗左宫高上玉皇尊星大帝、大灵八景元君、玉斗右宫北极元卿大帝，七元上道元君、紫极天英贪狼太星君、紫极天任巨门元星君、紫极天柱禄存贞星君、紫极天心文昌纽星君、紫极天禽廉贞纲星君、紫极天辅武曲纪星君、紫极天冲破军关星君、紫极天内洞明外辅星君、紫极天蓬隐元右弼星君、九皇夫人妃嫔母女仙眷天罡大圣、万真节度星君、上清十一大曜星君、上清主照某当生本命星君、大小二运二限禄马二库星君、胎生八位神将、旁临正照一切星宰、斗中千真万圣列曜群真，恭望道慈，俯垂降鉴，臣闻祖炁妙分，毓生民而立极，坤元孕质，万圣母以天，属统御於光踱，赖包涵於万汇，几兹折恳，全仗感孚，以今某投旬禳度事，臣职惟演教，志在济人，既领来词，理宜敷奏，伏念臣凡愚浊质，体未洞真，省躬每缺於熏修，至理未窥於窍妙，全资道力，汲引愚蒙，恭惟九天雷祖、大梵先天乾元巨光斗母、紫光金尊圣德天后、圆明道母天尊，浩劫法身，金莲瑞相，化形三界，总持二帝之垣，子育群生，宰制七元之位，光耀前游於日月，威芒下制於雷霆，凡禀阴阳，均沾化育，今为某身婴疾患，心慕真宗，祈降福以消灾，特建坛而阐事，仰承鋾铸，获遂揄扬，兹领词忱，理难抑拒，誓勤利济，恪为奏禳，伏愿仙女侍香，径达无为清虚之境，真灵下盼，暂离天宫梵府而来，臣诚惶诚恐，稽首顿首再拜，恭迎圣驾之至，谨言。
　　法众念金光咒，焚紫光云篆，师存想秘旨内。
　　两手握斗诀，迎左斗诀，礼梵音：
　　哪嗼啰咀哪，哆啰□□，嚤哩吱哩咜□，咛嘤啼唯嘤哪咚唯陀，嘙啰吔哩，嘙咜哩，嘙啰啊目祈萨嘙徒瑟誓，盘陀盘陀娑诃。
　　迎右诀
　　唵哩吽，唵哩吽哩吽，唵唵哩，唵哩，唵哩，吽吽娑诃。
　　迎左诀
　　唵吽咤怛呮陀，阿啰迦嚤，摩啰迦摩，苏屠摩，吱嘙啰摩，摩诃婆罗摩，摩利□摩，唵怛吔哪□摩，囔谟粹都帝急急奉
　　元始上帝毗卢遮那大圣主敕。
　　迎右诀
　　唵吽吽咤哩哩，咤哩哩，□吔哩娑诃，　　迎左诀
　　唵吽咤哩，喃□哩，□□哩律令娑诃，
　　迎右诀
　　唵哪□□□嚧噜娑婆诃，两手交合念八佛母咒
　　你辣吗都摩，巴打曷刺都摩，
　　吗嘎□叭辣都摩，□叭辣都摩，
　　哒□哒□□都摩，呜哒□都摩，
　　呜叭□哪都摩，哒□哒□都摩，
　　唵吗哩嗟□娑诃
　　顺　左手斗印一炁七遍
　　诃娑□嗟哩吗唵。
　　逆　右手斗印一炁七遍。
　　师存想完　却：礼　迎请礼诰如法
　　嗣教玄玄孙臣某志心皈命礼：
　　天上修罗交战日，人间劫火洞然时，四头应化显神通，八臂垂雄施道力，常游日月二天前，独立刀兵三界内，威光赫奕，妙相圆融，接能众生超离诸苦，太虚有尽，本愿无穷，大悲大愿大圣大慈九天雷祖大帝，日宫太阳帝君，月府太阴皇君，圣惠先天斗母紫光金尊，圣德巨光天后，摩利天大圣圆明道母天尊。
　　臣某等志心皈命礼：
　　西天竺国、大智光中，真空妙相法王师、无上玄元天母主，金光烁处，日月潜辉，宝杵旋时，鬼神失色，显灵踪於尘世，卫圣驾於闱浮，众生有难，若称名大士，寻声来救苦，大悲大愿大圣大慈圣德巨光天后、救一切难摩利天大圣圆明道母天尊。
　　礼诰完。
　　臣恭望大慈大悲，超生死不相干之地，至灵至圣，了鬼神窥不破之机，伏愿神通加护我，千灾万祸悉消除，臣干冒威严，下情无任不胜，瞻天望圣激切，祈恳俯俟恩命之至，再拜谨言，适伸拜请，谅沐光临，伏以斗极分辉，地神拥座，珠联璧合，照齐州九点之烟，目击道存，进阳羡先春之草，恭祈顿首，奉献香茶。
　　散花
　　嗣教玄玄孙臣某再拜，上启虚无妙道十极高真、梵炁龙汉天君、紫光金尊圣德天后、摩利天大帝、斗府星垣列曜群真、本命元辰照临真宰、玉梵尊天喽啰王、妙梵尊天伽喽王、大梵天宫直符林使者、祖师宗师经籍度三师列位真人、雷神天将一切威灵，灯筵降鉴与会众真，恭望天慈洞垂昭鉴。臣闻一炁肇开，万灵布列，天高地厚，合阴阳掏铸之功。日照月临，分昼夜运行之妙，仰惟斗极实宰天功，同七政而共五行，枢机造化，统万灵而威三界，纲纪乾坤，拜首玉阶，酒行初献。
　　散花
　　嗣教玄玄孙臣某，上启虚无妙道十极高真、梵炁龙汉天君、紫光金尊圣德天后、摩利天大圣圆明道母天尊、斗府星垣列曜群真，本命元辰临照真宰、玉梵尊天喽啰王、妙梵尊天#1喽王、大梵天宫直符林使者、祖师宗师经籍度三师真人、雷神天将一切威灵、灯筵降鉴与会群真，恭望天慈洞垂照鉴。臣闻道演玄微，本一炁先天之妙，星辉紫极，见七元北斗之宫，昭昭神室之灵明，洞洞泉极之渊邃，银缸焕彩，玉篆腾烟，荐蕴藻酌演污，惟欲精於诚意，冠祥云披日月，愿常见於尊仪，爰奉芳樽，酒行亚献。
　　散花
　　嗣教玄玄孙臣某，重诚上启虚无妙道十极高真、斗父龙汉天君、斗母摩利天大帝圆明道母天尊，北斗九皇大道君、周天星宿本命元辰、玉妙二梵天王、斗中通事含人、大梵天宫林使者、祖师师真、雷神官将、灯筵启格与会群真，恭望道慈俯垂昭鉴。臣闻大道无形，妙集虚而应物，凡民有欲，辄敷衽以陈情，遥瞻黄道之辉，密运洪钓之化，伏愿至真垂悯，上帝弘恩，何灾不灭，何福不臻，终始永依於道荫，所向者成，所为者合，行藏均赖於灵休，爰竭一诚，酒陈三献。
　　散花
　　具位嗣教玄玄孙臣某，重诚上启九天雷祖、大梵先天乾元巨光斗母、紫光金尊圣德天后、圆明道母天尊、仗此真香，普同供养。臣闻至灵至圣，了鬼神窥不破之机，大圣大慈，超生死不相干之路，威灵赫奕，妙相圆融，昔在周御国中，发弘誓愿，澡盥温玉池内，化现金莲，是生九子，统领群伦，飞居中极之尊，用作众生之生，解冤释对，如九日照耀于冰山，度厄扶衰，使七元运转於浚极，独立刀兵劫界，常游日月天前，接引众生，超离诸苦。又闻紫微尊星，众星环拱，元是枢机之首，实为喉舌之司，既在照临，敢忘钦奉，伏念某妙分一炁，获在人伦，予貌肖形，举藉鋾镕之造，时易日屡，乖违香火之勤，动有百愆，居无片善，庸展鳝朝之礼，仰干鸿庇之私，辄陈自忏之辞，满望维新之祉，香焚宝木，灯灿瑶花，致三肃以祈恩，叩北辰而拜首，俯陈丹悃，仰企清光，恭愿宸衷轸念，圣旨宣传，除罪簿，灭恶根，诞告於日宫月府，落死名，上生籍，照冲於斗极仙曹，固福根而永灭祸根，实命脉而长延寿脉，禄无冲破，马不空亡，如合璧，如连珠，辉映於身躬，限位曰鋾魂曰铸魄，□#2坚於火宅樊笼，四时运而喜气常臻，七政□#3而阴阳不忒，木敷荣而金削厄，火息焰而水流恩，土厚栽培，气兴善瑞，天首绝刑冲之害，神首回凶怒之威，福寿康宁，无复毛头生怪状，化育长养，常蒙本命降真灵，臣素乏材疏，叨行科法，祈受箓传符之日，当分环破券之时，誓勤济物以利人，爰许飞章而上奏，凡民有欲，天意必从，所有元降心章，谨当宣读。
　　宣章。
　　俯伏。
　　按如章奏，已具告陈，大道无私，必垂省览，但臣未明休咎，所当布占投符，愿恩命之速颁，副凡民之皈向，吉凶晦吝，福祸忧疑，指定四方，分明报应。
　　起身步呈召将，
　　起五色祥云符，
　　遣章符。
　　伏以九重金阙，居巍巍大梵之天，一意丹诚，罄翼翼小心之信，谨遵教典，进拜符章，已奏对於玉阶，当贡焚於云驿，以今上请玉梵尊天喽啰王、妙梵尊天伽喽王、九天罡神飞捷报应使者张使者、斗中擎羊陀罗二使者、斗中通事舍人、三界功曹符使、词居香火司命土地等神、本坛官将祇应等神，闻今上请，速现威灵，坛有牒文，合行宣读。
　　宣责章牒
　　开天符
　　适伸符牒，已对敷宣，谅沐雷威，必垂昭鉴，然则罡风灏炁，非凡体以能通，斗府雷司，有威神而可达，速请乘云驾雾，跨景凌空，火铃一掷，而光照入#4荒，雷光一飞，而升腾三界，径诣丹天之阙，直趋紫极之垣，启典奏之仙乡，通金尊之御座，凡诚得达，敕旨焕颁，元降符章，速操上进，当职钦承帝命，掌握印符，专雷霆号令之权，司斗府奏禳之事，令下疾如星火，法布迅若风烟，三界不许稽延，一时明彰报应。
　　发遣完。
　　向来奏告功德，上祈星真，转斗移星，同赖善功，一切信礼，伏愿天清地宁，万法咸祈於调理，世安国泰，群生总赖於周旋，矧在微躯，伏蒙大造非横出於莫测，见晛日消，福庆无不其宜，如川方至，或倾危殆，全仗扶持，向来奏告功德，上翼斗真证无上道，一切信礼。
　　先天斗母奏告玄科竟
　　#1据前后文此脱字当为『伽』。
　　#2#3 此字不明，暂以□代之。
　　#4 『入』，当为『八』之误。
　　
