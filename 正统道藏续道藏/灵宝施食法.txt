灵宝施食法
　　经名：灵宝施食法。撰人不详，约出於宋元。言施食亡块仪法。一卷。底本出处：《续道藏》。
　　灵宝施食法
　　此法能日日行之，惟好。恐未能长齐，但不食五辛及厌物醉酒，皆可。若只遇斋日行之，亦在人也。每当早饭之时，先存净饭子，以小盒盛贮，至夜静望空，默念净三业咒。同前朝真忏。内持咒时，必须身心如一，尘累顿志，幻境皆空，金光洞焕。次念土地咒，存土地正神拱立听令。
　　此间土地，神之最灵，升天入地，出幽入冥，为吾关奏，不得留停，有功之日，名书上清。
　　次念救苦经一徧。先诵此经者，所以政其诚，敬望其感孚也。当诵经之时，须一念不生，万缘俱寂，日光上烛，泥丸圆光，充满慈尊，众真森罗于内。次祝云：
　　具位臣某，稽首皈依，志心上告虚无自然元始天尊、玉宸道君灵宝天尊、太上老君道德天尊、青华慈父太乙救苦天尊、十方应号救苦天尊、十方救苦真人、十方救苦童子、上清玄一三真君、三天大法师正一真看，太极左宫仙公真君、九州都仙太史真君、金阙昭凝妙道保仙元君、一元无上救苦萨君真人、九天度魂诸司真宰、十方得道一切神仙、法箓宗师仙灵、雷霆岳酆帅将、神虎追摄官属、三元五道大神。恭望洪慈，俯垂洞鉴，以今某处奉道某人，辍餐施食，普济幽灵，愿降祥光，照开冥道，摄引魂爽，疾速来临。仰凭三宝，慈尊慧力，散洒甘露，变化法食，周徧十方法界，鬼神咸资解脱。
　　次念普照鬼神咒曰：
　　喃喎胃孚定吉利。一炁七遍。急速至摄。
　　存黑炁一团，广大无边，从左肩后来，内有万点星光，即一吸吹，布于前，如有神将部领。次祝曰：
　　谨召十方无极世界一切魔灵道，人伦道，地狱道，饿鬼道，畜生道，诸类男女孤魂，劫亡苦爽，我等宿生，负命负财，负恩负义，冤债囚徒，古往今来，他方此界，战场阵殁，客死枉亡，一切沉魂滞魄，鬼神精灵等众，悉承道力，来赴灵场，受食和冤，乘功超化。
　　次念甘露开咽喉咒曰：
　　唵里元希平咤希摄华耶。　一炁九遍。
　　存慈尊应感浮空，散洒甘露，自己舌拄上腭，唇齿相合，目光上视顶门。俟其满口甘润，渐渐咽液，热恼清凉，无复饥渴，幽灵皆济矣。
　　次念化食咒曰：
　　唵部卢里严聿多摄。　一炁七遍。
　　以神咒力，变化法食，广大无边，却持五厨咒一遍。须从容缓念。
　　一炁和太和得一道皆泰和乃无一和玄理通玄际不以意思意亦不求无思意而无有思是法如是持莫将心缘心还莫住绝缘心在莫存心真则守真元修理志离志积修不符离志而不修志已业无已知诸食炁结炁非诸久定结炁归诸本炁随取当随泄。
　　次念解冤咒：
　　化闷唵利吽，解释五鬼债。一炁七遍。
　　自己身心澄彻，不起怨憎，众魂省悟，恩怨两忘，自然解脱。次说散云：
　　诸仙子等，饥虚饱满，热恼清凉，执对消除，冤仇和释。更能皈依道，免堕地狱。皈依经，免堕饿鬼。皈依师，免堕畜生道。能持受九真妙戒，当消九幽大罪。能结四大誓愿，当道果。今以逐一宣传，各心听受。三皈依者，皈依大罗玉京妙道，皈依华堂内景玉经，皈依人天得道宗师。九真戒曰：一者敬让，孝养父母。二者克勤，忠於君主。三者不杀，慈救众生。四者不淫，正身处物。五者不道，推义损己。六者不嗔，凶怒凌人。七者不诈，谄贼害善。八者不骄，傲忽至真。九者不二，奉戒专一。四大誓愿者，愿誓了明本性，不堕迷津；誓愿启大慈悲，离诸情欲；誓愿广修福德，普济众生；誓愿皈奉真宗，赞扬道化。如上皈戒，检束身心，愿力扶持，终劫不昧。尽未来际一切众生，同此熏修，各谐超度。
　　次散食咒曰：
　　我设清浄供，普施幽魂众。一粒遍十方，河沙鬼神共。
　　次稽首瞻送，回向。
　　神光上朝，透出顶门，闭炁猛着，呵呵左手，剔出午文。冲前黑炁中，万点温光，升入无形，了无挂无碍，切戒疑滞。咒曰：
　　愿以此功德，回向大慈尊。嘉被我宗亲，师资并眷属。普及诸众生，皆成无上道。
　　前咒有口字边字，只念一边。正字如有字音者，如常音念，不叉疑惑。
　　灵宝施食法竟
　　
