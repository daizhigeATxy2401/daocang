太上元始天尊说宝月光皇后圣母天尊孔雀明王经
　　经名：太上元始天专说宝月光皇后圣母天专孔准明王经。撰人不详，明张国祥校梓。三卷。底本出处：《万历续道藏》。
　　太上元始天尊说宝月光皇后圣母天尊孔雀明王经启白
　　奏乐　称职　整圣　开经
　　各捧香启请如法　　知磬举
　　开函演奥天尊　　众和一声：
　　大慈悲开函演奥天尊
　　开念：
　　元从浩劫演仙章，始末原由未见详。
　　文化久行扶世运，昌时广庆助元皇。
　　大教留传无替悉，洞玄敷演有维纲。
　　仙凡混合通神感，经卷昭明永发扬。
　　众和一声：
　　大慈悲开函演奥天尊。
　　奏乐毕，大众念：
　　稽首梵音教主，皈命孔雀慈尊。遍河汉之群真，满周天之列宿。本命星官，流年真宰。行病布瘟之众，作威降福之神。护界护坛善神，侍香侍经官众。持帝锺之初叩，音彻十方。闻宝号以才宣，声通九地。受今启请，已沐云临，愿降经筵，证盟功德。今辰奉为，入意。重念，某。有灾有患，皈投解谢之门。延福延生，敬启备禳之会。愿九结十缠之冤咎，涣若冰消。冀七伤八难之灾述，释如风荡。善功圆满，立降祯祥。
　　大众虔诚，举扬圣号。
　　开念：
　　皈命孔雀大慈尊，皈命天王诸圣真。
　　消灾延寿降吉祥，人间天上演灵文。
　　知磬举
　　折开龙宫藏　捧出玉琅函。
　　孔雀尊经，　同伸相应。
　　知磬举
　　消灾延寿天尊。众和一声：
　　大慈悲消灾延寿天尊
　　开念：
　　大哉元始演仙童，浩劫传来孔雀王。
　　指善修真功不浅，广开方便显灵坛。
　　知磬举
　　大慈悲消灾延寿天尊。
　　开念。
　　凡诸诵经，先当持念争身口神咒，至开经玄蕴咒。
　　稽首长跪，或坐坛端心，念诵礼请。
　　众念：
　　仰启三清境，无上三境尊。
　　仰启大罗天，无上玄穹主。
　　仰启三清界，侍宸诸真众。
　　妙道难思议，造入资玄门。
　　妙经抉玄蕴，导引尘迷趣。
　　臣今争三业，口诵及心持。
　　唯愿大慈悲，开受臣所请。
　　慈光烛卑贱，聪听聆音声。
　　愿臣讽诵时，响彻十方界。
　　成就一切愿，如经所称述。
　　从此渐进修，成道事诸圣。
　　志心皈命礼请
　　礼请轮请。
　　玉清圣境，清微天官。郁罗萧台之中，森罗净泓之上。现有为之梵相，具无极之神通。敷演真玄，破无有色空之碍。拯提趣类，绝智愚高下之分。妙用难窥，灵机罔测。大悲大愿，大圣大慈。无量度人，元始天尊。
　　众和一声：
　　愿降经坛，证盟功德。
　　志心皈命礼请
　　上清真境，禹余天官。紫微琼台之中，玄都玉京之上。接元始虚皇之统系。超西那玉国之根苗。入黍米珠，尽抱真玄之精粹。在香林苑，屡谈秘要之筌蹄。妙德难思，神通莫议。大悲大愿，大圣大慈。无量度人，灵宝天尊。
　　众和一声：
　　愿降经坛，证盟功德。
　　志心皈命礼请
　　太清仙境。太赤天宫。巍巍金阙之高， 渺渺重霄之上。降生於无量数劫，说法於万二千天。五千秘言，融三才之妙道户八十余度，接六趣之众生。圣德祟高，玄功广博。大悲大愿，大圣大慈。无· 量度人，降生天尊。
　　众和一声：
　　愿降经坛，证盟功德。
　　志心皈命礼请
　　妙有真境，弥罗上宫。曩示现国王之身，即根本帝尊之质。始相湛寂，实至玄至妙以难言。嗣位继传，妙无等无伦而相踵。圣父之慈悲父，至尊之最上尊。、称赞难穷，皈依莫尽。大悲大愿，大圣大慈。光严妙乐，国王圣父天尊。
　　众和一声：
　　愿降经坛，证盟功德。
　　志心皈命礼请
　　妙有真境，弥罗内宫。慈颜烜春日之和，懿范凛秋霜之肃。纯全梵其，先天地以素存。化现妙身，历后妃而示应。具一气胚胎之妙，寓帝身生化之珠。万化祖根，众生慈母。大悲大愿，大圣大慈。宝月光皇后，圣母元君。
　　众和一声：
　　愿降经坛，证盟功德。
　　志心皈命礼请
　　弥罗内境，圆相开明。瑞气垣先天之祖母，慈光示释教之宗师。驾孔雀之灵现，乘鸾凤之显应。演真经皈告於天王，谈道昔从於上帝。誓愿救度，慈济无边。众生有难若称名，普护无穷而拯拔。救护群品，皈依莫尽。大悲大愿，大圣大慈。释天教主，孔雀明王大天尊，圣母元君。
　　众和一声。
　　志心皈命礼请
　　紫金金阙，白玉玉京。住妙有之境中，处玄真之天上。功圆道备，放妙相卓冠於诸天。心广体胖，故慈光遍烛於三界。位尊上极，无上道妙，而玄之又玄。真圣宗师，天人依仗。大悲大愿，大圣大慈。穹苍圣主，玉皇夭尊。
　　众和一声。
　　志心皈命礼请
　　光严国内，妙乐土中。圣母凝神，梦於虚无。道君授玉质於恍惚，慈爱和逊。弗贪万乘之尊荣。忍辱仁柔，不惮亿劫之修累。功高无比，德重难瑜。大悲大愿，大圣大慈。现无量功德之身，玉皇天尊。
　　众和一声。
　　志心皈命礼请
　　尊居帝位，高处天宫。遍游於一切，白玉京中。普现於十方，黄金阙内。定而能应，去来自在以无拘。合而可分，变化圆通而莫测。演净解脱之道，济沉迷幽苦之徒。自然而然，非识可识。大悲大愿，大圣大慈。现清诤自然之身，玉皇天尊。
　　众和一声。
　　志心皈命礼请
　　昔为王嗣，苦建玄功。三千余劫之修行，有如一日。亿万生灵之拯度，广及十方。虽法身由胎藏之胚腪，谅圣体由道源之变化。不坏不灭，杳亡杳存。大悲大愿，大圣大慈。现神明坚固，不坏真空。无上法身，玉皇天尊。
　　众和一声。
　　志心皈命礼请
　　清微天上，大玄玉都。知时至而举· 六神通，分法身而遍十方界。如无边境，上天下地悉昭融。出大妙音，六道四生皆解脱。表以放光之瑞相，明兹本行之胜因。荡荡难名，巍巍无上。大悲大愿，大圣大慈。分軂应化，玉皇天尊。
　　众和一声。
　　志心皈命礼请
　　北极真空，尊居无上。本行皆难行之苦行，是身即清净之道身。弃国出家，施财宝而舍血肉。济幽及显，宣正化而扬神功。教菩萨而悟大乘，证金仙而入妙道。为慈悲父，诚大丈夫。大悲大愿，大圣大慈。玉帝应身，清净自然觉王如来。
　　众和一声。
　　志心皈命礼请。
　　与诸眷属，驭八景舆。虽后会於法筵，实首陈於愒赞。花成宝盖，悉归美於帝光。乐奏洞章，欲溥沾於圣泽。门五品而先一品，居九天之第八天。启白元尊，称扬上帝。大悲大愿，大圣大慈。经筵启问，高虚请明王主帝君。
　　众和一声。
　　志心皈命礼请
　　玉光境内，宝盖会中。感上帝开利益之门。为众生兴方便之意。周流沙界，受真经而五品以诵持。亲奉玉音，敕三界十方而覆护。以孝养恭敬而为本，则自在逍遥而无疑。画画歌辞，巍巍功德。大悲大愿，大圣大慈。经筵启问，昊天上帝。
　　众和一声。
　　志心皈命礼请
　　宝盖会中，玉光境内。从下方而来觐，知至理之本同。飞八赓香而旋绕道前，雨众妙花而遍覆会上。护诸国土，冀妙法之福含灵。具六神通，卫真经而遵敕命。终篇献颂，亿劫长存。大悲大愿，大圣大慈。四众八部，大乘菩萨，梵天一切金仙。
　　众和一声。
　　志心皈命礼请
　　青华圣境，东极上宫。十方化号度众生，百亿瑞光瞻妙相。即随机而赴感，由誓愿之弘深。九色莲花，作慈航之彼岸。一枝杨柳，开甘露之法门。无量度人，大慈仁者。大悲大愿，大圣大慈。太一寻声，救苦天尊。
　　众和一声。
　　志心皈命礼请
　　家世相韩，股肱佐汉。身不劳於汗马，名已在於丹书。掉三寸舌为帝者师，受一编书作人中杰。进黄石公履，由志合以道同。从赤松子游，遂功成而身退。玉经缇证，实节疏茔。大悲大愿，大圣大慈。校经主宰，天枢上相，法主道君天尊。
　　众和一声。
　　志心皈命礼请
　　北方净域，玄武奥枢。始从金阙以化身，终辅玉皇而断恶。修真学道，功成於四十二年。拯济世人，泽被於千万亿劫。有求皆应，无愿不从。威德克比於乾坤，道力弘深於海岳。功过必察，赏罚无逃。大悲大愿，大圣大慈。北极真武，佑圣真君。玉虚师相，玄天上帝，终劫济苦天尊。
　　众和一声。
　　志心皈命礼请
　　本来南土，上诉蜀都。先获黄帝九鼎之丹书，后从老君两度於玉局。千轴得修行之要，一时成吐纳之功。法箓全能，受盟威品。而结璘诀，正邪两辨。夺福庭治，而化咸泉。无愧大丹，兼齐七政。大悲大愿，大圣大慈。三天上相，玄都丈人。扶教度人，大法天师。六合无穷，高明大帝，降魔护道天尊。
　　众和一声。
　　志心皈命礼请
　　昔降生於周末，应祷尼灵。今主宰於皇朝，维持圣治。德参太极，道集大成。为百世之儒师，作生民之教主。毋固毋必，毋我毋人。删诗定书，击易执礼。在在应春秋之化，方方持孝义之经。大悲大愿，大圣大慈。先圣至圣大成文宣王，兴儒盛世天尊。
　　众和一声。
　　志心皈命礼请
　　不骄帝境，玉真庆宫。现九十八化之行藏，显亿万千种之神异。飞鸾开化於在在，如意救劫以生生。至孝至仁，功存乎儒道释教。不骄不乐，职乎尽乎天地水官。功德难量，威灵莫测。大悲大愿，大圣大慈。九天开化，主宰七曲。灵应大帝，谈经演教。消劫行化，更生永命天尊。
　　众和一，声。
　　志心皈命礼请
　　清微天上，宝盖会中。常面睹於慈光，亦亲聆於妙法。以本行之经教，万代流传。俾后世之民生，一忱受诵。惟圣圣相承之师匠，使源源不绝於人天。大悲大愿，大圣大慈。传经演教，历代祖师，神仙圣众。
　　众和一声。
　　志心皈命礼请
　　宝盖会中，玉光境内。奉上帝之敕命，作三界之慈航。斡运四时，主张造化。覆护受持，是此经者。满足所欲，如是愿心。十方帝君，神仙兵马。十极神王，二曜九星。三官四圣，五方星斗。四天门王，周天星众，二十八宿。降魔金刚力士，飞天神王。四海九江，五岳四渎。山林川泽，井泉沟渠。十二河源，龙王龙女。罗叉魔耶，诸大天王。孔雀能仁，一切主者。法录吏兵，城隍社令。树木神众，土地灵官。护戒护坛，护经护道。．经筵有感，一切真仙。惟愿天垂宝盖，地拥金莲。临幸道场，主盟功德。
　　臣等朝真求哀忏悔。
　　众念乐师韵。
　　臣等自从无始劫，无明烦恼覆真心。
　　常行杀盗与邪淫，两舌妄言并锜语。
　　诽谤大乘真正教，斗乱亲朋离间人。
　　贪嗔痴暗纵三心，喜怒爱恶增七慢。
　　历劫罪根难记忆，多生业垢莫能量。
　　皈依上圣大慈悲，发露真心求忏悔。
　　劫千生诸罪垢，愿从忏悔悉消除。
　　将此身心奉上圣，惟愿罪根悉原宥。
　　忏悔已往，臣等志心，同伸启愿。
　　愿眼常睹玉毫相，愿耳常闻说法声。
　　愿鼻常嗅众妙香，愿舌常赞无上道。
　　愿身不染邪淫法，愿意常存正信心。
　　发愿上报四重恩，发愿下济三途苦。
　　广运慈悲怜一切，广行方便度众主。
　　仰惟玉帝大慈悲，加护愿心悉成就。
　　发愿已后，臣等志心皈命礼。
　　众夸。
　　太上弥罗无上天，妙有玄真境。渺渺紫金阙，太微玉清宫。无极无上圣，廓落发光明。寂寂浩无宗，玄范总十方。湛寂真常道，恢漠大神通。玉皇大天尊，玄穹高上帝。
　　平坐谈经如法。
　　知磬举
　　孔雀明王天尊。
　　众和一声：
　　大慈悲孔雀明王天尊。
　　开说：
　　孔雀明王一部经，能令护国救凡民。
　　谈演灵文消厄难，广开方便度众生。
　　众和一声：
　　大慈悲孔雀明王天尊。
　　众□。
　　
