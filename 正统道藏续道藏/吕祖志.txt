吕祖志
　　经名：吕祖志。六卷。编撰人不详。底本出处：《万历续道藏》，参校本：《道藏辑要》本。
　　吕祖志目录
　　图像三
　　事迹志
　　真人本传附云房十试真人
　　真人十问云房
　　真人自记
　　真人度卢生枕中记
　　神通变化二十二条
　　更名显化一十六条
　　晋谒儒门八条
　　经游寺观十条
　　市廛混迹八条
　　庵堂赴会七条
　　丹药济人七条
　　因绿会遇四条
　　艺文志
　　五言古风一篇
　　七言古风二篇
　　五言绝句四首
　　五言律诗一十八首　
　　七言绝句四十二首
　　七言律诗六十首
　　七言律诗六十一首
　　杂着十条
　　歌九篇
　　渔父词一十八首
　　梦江南词一十一首
　　沁园春四首
　　杂曲九首
　　图像三#1
　　#1 ：『图像三』三字原缺，据目录补
　　吕祖志卷一
　　事绩志
　　真人本传吕嵓，字洞宾，一名嵓客，一云初绍先，唐河中府永乐县人。一云蒲坂，一云河东。曾祖延之终浙东节度使，祖渭终礼部侍郎，父让海州刺史。贞元十四年四月十四日巳时生。母就褥时，异香满室，天乐浮空，一白鹤自天飞下，竟入帐中不见。生而金形木质，道骨仙风，鹤顶龟背，虎体龙腮，翠眉层棱，凤眼朝鬓，颈修额露，额阔身圆，鼻梁耸直，面色黄白，左眉角一黑子，左眼下一黑子，筋头般大，如功曹使者状，两足下纹隐起如龟。少聪敏，日记万言，矢口成文。既长，身五尺二寸，喜顶华阳巾，衣黄白栏衫，系大皂条，状类张子房。二十不娶。始在褪褓，马祖见之曰：此儿骨相不凡，自是风尘表物，他时遇庐则居，见锺则扣，留心记取。后游於庐山，始遇火龙真人，传天遁剑法。自是混俗，货墨於人问，号纯阳子。咸通中举进士第，一云开成时年六十四岁。一云年五十始知道，六＋四卦已尽乃始於乾，此纯阳之应。后游长安酒肆，见一羽士青巾白袍，长髯秀目，手搀紫饰，腰挂大瓢。书三绝白於壁，一曰：坐卧常拥酒一壶，不教双眼识皇都。乾坤许大无名姓，疏散人中一丈夫。二曰：得道真仙不易逢，几时归去愿相从。自言住处连沧海，别是蓬莱第一峰。三曰：莫厌追欢笑语频，寻思离乱可伤神。问来屈指从头数，得到清平有几人。洞宾讶其壮貌奇古，诗意飘逸，因揖问姓氏，羽士曰：吾锺离其姓，权其名，云房其字。洞宾再拜延坐，异人曰：可吟一绝，予欲观之。洞宾笔不停缀，书二十八字，曰：生在儒家遇太平，悬缨重滞布衣轻。谁能世上争名利，臣事玉皇归上清。异人见诗，喜曰：予所居在终南鹤岭，可从予此行否。洞宾因随云房同憩肆中。云房自起执炊，洞宾忽欲昏睡，枕案遑假，梦以举子赴京，状元及第。始自州县小官擢朝署，由是台谏给舍，翰苑秘阁郎曹从蠹诸清要，无不备历，升而复黜，黜而后升。前后两娶富贵家女，婚嫁蚤毕，孙甥振振，簪质满门。如此几四十年，最后独相十年，权势黑炙。忽被重罪，籍没家资，分散妻学，流於岭表，一身孑然，穷苦憔悴。立马风雪中，方此浩叹。恍然梦觉，云房在傍，炊尚未熟，笑曰：黄梁犹未熟，一梦到华胥。洞宾惊曰：君知我梦耶。云房曰：子适来之梦，升沉万态，荣悴多端，五十年问一顷耳。得不足喜，丧何足忧，且有大觉，而后知此人问世事真大梦也。洞宾感悟慨叹，知宦途不足恋矣。再拜曰：先生非凡人也，愿求度世卫。云房诡曰：子骨节未完，志行未足。若欲度世，须更数世可也。翩然别去，洞宾怏怏自失，弃官归隐。云房自是十试洞宾皆过。见后。一日忽一人抚掌大笑而下，即云房也。谓洞宾曰：尘心难灭，仙才难值。吾之求人，甚於人之求吾也。吾十度试子皆过了，得道必矣。但功行尚有未完，吾今授子黄白秘方，可以济世利物，使三千功满，八百行圆，吾来度子。洞宾曰：所作庚辛有变异乎。曰：三千年后还本质耳。洞宾愀然曰：误三千年后，人不愿为也。云房笑曰：子推心如此，三千八百悉在是矣。因与洞宾叔其得道来历，曾遇苦竹真君，谓吾曰：汝此去游人问，若遇人有两口者，即汝弟子。吾后遍游山海，竟未见人有两口者。今详君姓，实符苦竹之记矣。又曰：君能从我游乎。洞宾因随之至鹤岭，见一小洞，星月交辉，四顾寂寥。云房执洞宾手偕行，才数步恍如骑快马历山川，俄顷已至洞南门下锁埃。云房以碧绦系洞宾带，俱从门隙中入，豁然开朗。登一高峰，至一大洞门束，前有二虎踞守，云房叱之，虎伏不动，乃引洞宾入。金楼玉台，珍禽琪树，光景照曜，气候如春。相与坐盘陀石，饮元和酒三杯，谈道未竟。俄有一青衣，双髻金钤，朱裳翠袂，云履玉佩，异香氤氲。手持玺纸金书曰：群仙已集蓬莱上宫，要先生赴天池会，论五元真人神游记事。云房将去，洞宾送以诗曰：得道来来相见难，又闻东去幸仙坛。杖头春色一壶酒，顶上云钻五岳冠。饮海龟儿人不识，烧山符子鬼难看。先生去后身须老，乞与贫儒换骨丹。盖虑云房之不返也。云房曰：汝但驻此，吾去不久，遂望东南乘紫云冉冉而去。洞宾遂将云房所付素书数卷，披阅诵玩，独处洞中。旬日，云房回曰：子在是岑寂，得无欲归否。洞宾曰：既办心学道，岂有家山思乎。云房曰：善哉善哉，汝等不知分合阴阳之妙。守阴则只是魄，存阳则只是魂，若能聚其阳魂以合阴魄，使阴阳相会，魂魄同真，是谓真人。洞宾曰：魂魄冥冥，至理甚深，何以全形。师曰：慧发冥冥，泰定神灵，神既混合，岂不契真。金形玉质，本出精诚。大药既成，身乃飞轻。洞宾自是凡十问修真之说见后，蕾买房悉传以上真玄诀，尽豁尘浊。俄有叩户者，乃清溪郑思远与太华施真人由束南而来，缓步凌虚，体凝金碧，相揖共坐，曰：契阔来久，适尹思逸炼丹所，遂造仙扉。施真人曰：此一侍者，何也。师曰：本朝吕海州让之子，少习儒墨，失意上国。邂逅长安酒肆，从吾奉道，通阴阳制炼形神入妙之微。洞宾乃拜二倦，郑尹曰：形清神在，目秀精藏，子欲脱尘网，可示一诗。授洞宾金管霞栈，灵胶犀砚，洞宾立献诗曰：万劫千生到此生，此生身始觉飞轻。抛家别国云山外，炼魄全魂日月精。比见至人论九鼎，欲穷大药访三清。如今获遇真仙面，紫府仙扉得姓名。三倦相视，叹其才清句丽。时春禽咄嘤，师谓洞宾曰：可於洞口题。曰：春气塞空花露滴，朝阳拍海岳云归。又谓洞宾曰：吾朝元有期，十洲羽客至玉京奏此功行，以升仙阶，汝恐不久居此洞。后十年洞庭湖相见，取笔於洞中石壁草书一十六字曰：昼日高明，夜月圆清。阴阳魂神，混合上升。掷笔告洞宾曰：世间游行，当施利济之道，行满功成，复相际会。时云房又以灵宝毕法授洞宾。始云房於终南石壁问得《 灵宝经》 三部，上部元始金诰，中部日元皇玉录，下部曰太上真元义，凡数千卷。云房撮其要为毕法，分十二科及六义。盖明阴中有阳，阳中有阴，天地升降之道。气中生水，水中生气，心肾交合之机。以八卦运十二时，而其要在艮。以三田互相反复，而其要在泥丸。至下手工夫，姑借咽气嗽液为喻。而真机口诀，实在口传心授，不在文字问也。蕾买房又以灵丹数粒示洞宾曰：此非世问五金八石，乃世问异宝合成，虽有质而无形，如云、如火、如光、如影，可见而不可执。服之与人魂识合为一体，轻虚微妙，非如有形之丹也。复赠诗一章曰：知君幸有英灵骨，所以教君心恍惚。含元殿上水晶官，分明指出神仙窟。大丈夫遇真诀，须要执持心猛烈。五行匹配自刀圭，执取龟蛇颠倒诀。三尸神须打撒，进退天机明六贼。知之三要万神归，来驾火龙离九阙。九九道至成真日，三界四府朝元节。气翱翔兮神恒吓，蓬莱便是吾家宅。群仙会饮天乐喧，双童引入升玄客。道心不退故传君，立誓约言亲洒血。逢人兮莫乱说，遇友兮不须诀。莫怪频发此言辞，轻慢必有阴司折。执手相别意如何，今日为君重作歌。说尽千般玄妙理，未必君心信也么。子后分明说与汝，保惜吾言上大罗。锺吕授受将毕，忽有二仙销衣霞彩，手捧金简宝符云：上帝诏锺离权为九天金阙选仙使。谓洞宾曰：吾即升天，汝好住世问，修功立德，他时亦当如我。洞宾再拜曰：岔之志异於先生，必须度尽天下众生，方上升未晚也。於是翔鸾彩凤，金幢玉节，仙吹嘹晓，锺离先生与捧诏二仙乘云冉冉而去。洞宾既得云房之道，又得火龙真人传天遁剑法，一断烦恼，二断色欲，三断贪瞋。尝有诗曰：昔年曾遇火龙君，一剑相传伴此身。天地山河从结沬，星辰日月任停轮。须知本性绵多劫，空向人问历万春。昨夜锺离传一语，六天宫殿欲成尘。洞宾初游江淮，试灵剑遂斩长蛟之害。隐显变化不一，迨今四百余年。其对云房发大誓愿，至今浮沉浊世，行化度人。洞宾今虽在世，然已出离世问矣。洞宾曰：世人兢欲见吾，既见吾而不能行吾言，虽日夕与吾同处，何益哉。人若能忠于国，孝友于家，信于交友，仁于待下，不慢自心，不欺暗室。以方便济物，以阴隐格，天人爱之，鬼神敬之。即此一念，已与吾同，虽不见吾，犹见吾也。盖人之性，念于善，则属阳，明其性，入于轻清，此天堂之路。念于恶，则属阴，浊其性，入于粗重，此地狱之阶。天堂地狱非果有主之者，特由人心自化成耳。宋艺祖建隆初，洞宾自后苑出，对上称朱陵上帝，以火德王‘天下，留语移时，语秘不传。上解赭袍玉带赐之，俄不见。上命绘像于太清楼，道录陈景元传其像於世。政和中宫禁有祟，白昼现形，盗金宝，奸妃嫔，独上所居无患。自林灵素、王文卿诸侍宸等治之，息而复作。上精斋虔祷，奏词凡六。一日昼寝，见束华门外有一道士，碧莲冠，紫鹤氅，手持水晶如意，前揖上曰：臣奉上帝命，来治此祟。良久一金甲丈大捉劈而啖之且尽，上问丈夫何人，道士曰；此乃陛下所封崇盒真君关羽也。上勉劳再四，复问张飞何在。羽曰：飞乃臣累劫兄弟，今已为陛下生于相州岳家，他日辅佐中兴，飞将有功焉。上问：卿姓名。曰：臣姓阳，四月十四日生。梦觉录之，召侍宸言之，意其为洞＇宾也。自是官禁帖然，遂诏天下有洞宾香火处，皆正妙通真人之号，盖自此始。其词日；朕嘉与民偕之大道，凡厥仙隐，具载册书，而又默应祷祈，宜示恩宠。吕真人匿景藏文，远迩游方，逮建福庭，适有寓舍。叹兹符契，锡以号名。神明俨然，尚垂昭鉴，可封妙通真人。塑像於景灵官，岁时奉祀焉。
　　云房十试洞宾
　　第一试，洞宾自外远归，忽见家人皆病死。洞宾心无悼怛，但备葬具，既而死者皆起无恙。　　　　
　　第二试，洞宾斋货于市，义定其直，市者翻然止酬其直之半洞宾无所争，并直之半。皆不取，委货而去。
　　第三试，洞宾元日出门，忽丐者倚门求施，洞宾与以钱物，而丐者索不已，且出恶言慢骂，抽刃相向。洞宾再三礼谢，披襟受刃，丐者笑而去。
　　第四试，洞宾牧羊山中，遇一虎追逐渐逼。洞宾推羊下峻阪，而独以身当之，虎即释去。
　　第五试，洞宾独居山中草舍读书，一日危坐，忽见一女，年可十七八，容华绝世，光艳照人，糙饰觎丽，自言归盒母家，至此迷路，日云暮矣，足弱倦行，借此少憩。言讫，颦眉娇吃，弱不自胜。既而窈窕万态，调戏百端，迨夜逼同寝，而洞宾竟不为动。如是三日，始辞去。
　　第六试，洞宾一日出郊暨归，则家资已为劫盗席卷，殆无以供朝夕。洞宾无愠色，躬耕自给，忽於锄下见金数十饼，速拚之，一无所取。
　　第七试，洞宾见有货铜器者，市之以归，则皆金也，即访卖主还之。
　　第八试，有风狂道士坊陌上市药，
　　自言服者立死，旬日不售。洞宾谓此必有意，因买药归，道士曰：子速备后事可也，吾将行矣。既而服之无恙。
　　第九试，洞宾因春潦泛溢，众方病涉，独棹一小舟至中流，风涛掀舞，而洞宾端坐不动，任生任死，竟亦无虞。
　　第十试洞宾独坐一室，忽见奇形怪状鬼神无数，有见击者，有欲杀者，洞宾一切不问。复有夜叉数十械一死囚，血肉淋沥，哭泣号叫，言汝宿世杀我，今急偿我命。洞宾曰：杀命偿命宜也，其又奚辞。遽索刀绳欲自尽，忽闻空中叱声，鬼神皆不复见，乃是云房抚掌大笑而下。
　　洞宾十问云房
　　第一问天地，曰：乾三索，而天交于地，乃生三阳。坤三索，而地交于天，乃生三阴。阳中藏阴，乃曰：真阴。真阴到天，因阳而生。阴中藏阳，乃曰：真阳。真阳到地，因阴而发。交合得道，自然长久。
　　第二问日月，曰：月受日魂，以阳变阴。阴极阳纯，月华莹净。修炼到此，积气成神。
　　第三问四时五行，曰．．一心自有五行，一日自有四时。大抵阴阳相推而已，阳不得阴不成，到底无阴而不死。阴不得阳不生，到底阴尽而皆阳。
　　第四问水火龙虎，曰：身中有君火、臣火、民火。真火出於水中，恍恍惚惚，其中有物，视之不可见，取之不可得。真水生於火中，杳杳冥冥，其中有精，见之不可留。留之不可住，肾水也。水中有气，名曰真火，心火也。火中生液，名曰真水。以水生木，肾气足而肝气生，以绝肾之余阴，而气过肝时，即为纯阳。藏真一之水，恍惚名真龙，以火克金，心液盛而肺液生，以绝心之余阳，而液到肺时即为纯阴。藏正阳之气，杳冥名真虎。气中取水，水 中取气，得黍大，归於黄庭，此大丹也。
　　第五问铅汞，曰：铅性沉重而喜坠二此肾水以润下而易漏。汞性轻飞而喜升，此心火以炎上而易散。以铅制汞，以沉重而镇轻飞，内丹结矣。
　　第六问抽添，曰：冬至后，阳升于地，地抽其阴，太阴抽而为厥阴，少阳添而为阳明，厥阴抽而为少阴，阳明添而为太阳。夏至后，阴降于天，天抽其阳，太阳抽而为阳明，少阴添而为厥阴，阳明抽而为少阳，厥阴添而为太阴。又如日月，月受日魂，日受月魄。前十五日，月抽其魄，而日添其魂，精华已满，光照下土，不然无初生而变上弦，上弦而变月望也。月还阴魄，日收阳精。后十五日日抽其魂，而月添其魄，光照已谢，阴魄已定，不然无月望而变下弦，下弦而变晦朔也。日月往复而变九六，此抽添之象也。
　　第七问河车，曰：人身阳少阴多，无非是水。故有取於河车之谊，河车起於北方正水中，而非若旁门搬运力也。
　　第八问内观坐忘之妙，曰：龙虎交媾，阴阳配匹，九皇真人引一朱衣童子下降，九皇真母引一皂衣女子上升，相见黄屋之前。有一黄衣老妪接引，如夫妇之合，尽时欢洽。女复下降，男复上升，如夫妇之离。既毕产一物，大如弹丸，色同朱橘，抛入黄屋，以金气盛留。
　　第九问如此修行，有魔难否。因子知十魔九难乎。衣食逼迫一难也，恩爱牵缠二难也，利名萦绊三难也，灾患横生四难也，盲师约束五难也，议论差别六难也，志意懈息七难也，岁月蹉跎八难也，时世乱离九难也。一六贼魔，二富贵魔，三六情魔，四恩爱魔，五患难魔，六神佛为害是圣贤魔，七刀兵魔，八女乐魔，九女色魔，十货利魔。
　　第十问有何证验，曰：始也，淫邪尽绝，外行兼修，采药之际，金晶充满，阴魄销融。次心经涌溢，口出甘液。次阴阳击搏，腹呜如雷。次魂魄未定，梦寐惊恐。次或生微疾，不疗自愈。次丹田夜暖，形容尽清。次若处暗室，而神光自现。次若抱婴儿，而上归金阙。次雷呜一声关节通，而惊汗四溢。次玉液烹炼成凝酥，而雪花散坠，或化血成乳而渐畏腥膻，或尘骨将轻而渐变金玉。次行如奔马。次对景无心。次吹气疗疾。次内观明朗。次双晴如漆。次钳发再生。次真气足而常自饱。次食不多，而酒无量。次神体光泽，精气秀媚。次口生异味，鼻有异香。次目视万里。次瘢痕销灭。你涕泪涎汗皆绝。次三尸九虫．悉除。次内志清高，上合太虚，凡情皆歇，心境俱空。次魂魄不游，梦寐自绝，神采晶爽，不分昼夜。次阳精成体，灵府坚固，寒暑不犯，生死不干。次嘘呵可乾外汞。次神光常生坐卧。次静中时闻天乐，金石丝竹之清，非世所常闻。次内观或游，华胥楼台殿阁之丽，非世所常见。次见凡人腥秽。次见内神出现。次见外神来朝，功圆行满，膺录受图，紫霞满目，金光罩体，或见火龙飞，或见玄鹤舞，彩云缭绕，瑞气缤纷，天花乱坠，神女下降，出凡入圣，逍遥自然。此乃大丈夫功成名遂之日也。
　　真人自记
　　吾京川人，唐末三举进士不第，因游江湖问，遇锺离子受延命之卫。寻又遇苦竹真君，传日月交并之法。久之适终南山再见锺离子，得金液大丹之功。年五十，道始成。身长五尺二二寸，面黄白，鼻耸直，左眉有黑子。服白栏衫，系皂绦，变化不可测，或为进士，或为兵，世多称吾能飞剑戮人者。吾闻之，笑曰：慈悲者，佛也。仙犹佛尔，安有取人命乎。吾固有剑，· 盖异於彼，一断贪瞋，二断爱欲，三断烦恼，此其三剑也。吾道成以来所度者，何仙姑、郭上宠二人。性通利，吾授之以归根法。吾尝谓世人，奉吾真何若行吾行，既行吾行又行吾法，不必见吾，自成大道。不然日与吾游，何益哉。此记见江州望江亭。
　　真人度卢生枕中记
　　开成七年道士有吕翁者，得神仙术。行那鄂道中，息邸舍，摄娟弛囊而坐。俄见旅中少年乃卢生也，名英。衣短褐，乘青驹，将适於田，亦止旅中，与翕共席而坐，言笑殊畅。久之卢生顾其衣装弊亵，乃长叹息曰：大丈夫生世不谐，困如是也。翁曰：观子形体无苦无痣，谈谐方适，而叹其困者，何也。生曰：吾苟此生耳，何适之谓。翁曰：此不谓适而何谓适。苔曰：士之生世，当建功树名，出将入相，列鼎而食，选声而听。使族益昌，而家益肥，然后可以言适乎。吾尝志於学，富於游艺，自惟当年青紫可拾。今已过壮，犹勤亩亩，非困而何。言讫· 而目昏思寐，时主人方蒸黍，翁乃探囊中枕以授之，曰：子枕吾枕，当令子荣之如志。其枕青瓮，而窍其两端。生倪首就之，见其窍渐大明朗，乃举身而入，遂至其家。数月娶清河崔氏女，女容甚丽，产质愈厚。生大悦，由是衣装服驭，日益鲜盛。明年举进士登第，释褐秘校，应制转渭，南尉，俄迁监察御史。转起居舍，人知制谐三载，出兴同州迁陕郊，生性好上功，自陕西凿河八十里以济不通，邦人利之，刻石纪德。移节汴州，领河南采访使，征为京兆尹。是岁神武皇帝方事戒狄，恢弘土宇，会吐蕃悉采逻及烛龙莽布支，攻陷瓜沙。而节度使王君毚新被杀，河湟震动。帝思将帅之才，遂除御史中丞河西道节度，大破戎虏，斩首七千级，开地九百里，筑大城以遮要害，边人立石於居延山以颂之。归朝册勋，恩礼极盛。转吏部侍，郎迁户部尚书兼御史大夫，时望清童，群情翕习。大为时宰所忌，以飞语中之，贬为端州刺史。三年征为常侍，未几同中书门下平章事。与萧中令蒿，裴侍中光庭，同执大政十余年。嘉谟密命，一日三接，献替启沃，号为贤相。同列害之，复诬与边将交结，所图不轨，下制狱，府吏引徒至其门，而急收之。生惶骇不测，谓妻子曰：吾家山束有良田五顷，足以御寒馁，何苦求禄，而今及此。思衣短褐，乘青驹行郡鄂道中，不可得也。引刀自刎，其妻救之获兔。其罗者皆死，独生省定为中官保之，减罪死，投罐州。数年帝知冤，复追为中书令，封燕国公，恩旨殊异。生五子，日俭，曰傅，日位，曰惆，日倚，皆有才器。俭进士登第，为考功员外。樽为侍御史，位为太常丞。惆为万年尉。倚最贤，年二十八，为左一表。其姻媾皆天下望族，有孙十余人。两窜荒徽，再登台铉，出入中外。徊翔台阁五十余年。崇盛赫奕，性颇奢荡。好伏乐，后亭声色，皆第一绮丽。前后赐良田甲第，隹人名马，不可胜数。后年渐衰迈，屡乞骸骨不许，病中人候问相踵於道，名医上药无不至焉。将殁上疏曰：臣本山束诸生，以田园为娱，偶逢圣运，得列宫叔。过蒙殊奖，特被鸿私。出拥节旌，入升台辅。周旋中外，绵历岁时。有忝天恩，无裨圣化。负乘贻寇，履薄增忧。日惧一日，不知老至，今年逾八十，位极三公。锺漏并歇，筋骸俱耄。弥留沉顿，待时益尽。顾无试效，上苔休明。空负深恩，永辞圣代，无任感恋之至，谨奉表陈谢。诏曰：卿以俊德，作朕元辅。出拥蕃翰，入赞雍熙。升平二纪，实卿所赖。比樱疾疹，日谓痊平。
　　岂斯沉疯，良用悯恻，今令骠骑大将军高力士就第候省，其勉加缄石，为予自爱。犹冀无妄，期於自廖。是夕觉。卢生欠身而寤，见其身方偃於邸怃舍，吕翁坐其傍，主人蒸黍未熟，触类如故。生蹶然而兴曰：岂期梦寐也。翁谓生曰：人生之适亦如是矣。生怃然良久，谢曰：宠辱之道，穷通之运，得丧之理，死生之情，尽知之矣。此先生所以窒吾欲也，敢不受教。稽首再拜而去。
　　吕祖志卷之一竟
　　吕祖志卷二
　　事绩志
　　神通变化二十二条
　　武昌市桃
　　洞宾游武昌，诡为道人。生恶疮，露腹溃烂，外於黄鹄山下口，称摩我肚，摩我肚。人见臭秽，率不敢近。初不知摩我度你，为隐语也。次日又诡为贸易人，山下卖大桃。人来买者，即扣其故。见人皆云：买与儿与女吃，并无说买与父与母吃者。真人大叹世情偷薄，将桃尽抛弃之，悬於山崖烂成迹。今黄鹊山下，建有仙迹亭云。
　　武昌卖墨
　　洞宾游武昌，诡为货墨客。墨一质仅寸余，而价钱三千，连日不售，众咸笑侮。有鼓刀王某曰：墨小而价高，得无有意耶。自以钱三千，求一笋。且与客剧饮，醉归昏睡，午夜俄有叩户者，乃客以钱还之，辞去。比晓，视墨乃紫磨金一质，上有吕字。遍寻客，已不复见。
　　武昌斋梳
　　洞宾游武昌天心桥，诡姓名，斋敝木梳。．索价千钱，连月不售。俄有老媪行乞，年八十余，龙锺枢楼，秃发如雪。洞宾谓曰：世人循目前袭常见，吾穹价货敝秽物，岂无意。而千万人咸无超卓之见，尚可与语道耶。乃以梳为媪理发，随梳随长，鬓黑委地，形容变少。众始神之，争以求梳。洞宾笑曰：见之不识，识之不见。乃投梳桥下，化为苍龙飞去，洞宾与媪不见。
　　罗浮画山
　　洞宾游罗浮朱明观，至小庵中值道士他出。独一小童在，童揖曰：先生坐此乎。遂窃道士酒以献，洞宾满饮，使小童尽其余。童不屑，童素患左目内障，洞宾以所余酒嘤其目，忽然开明，若素无患者。乃取笔画一山于壁，山下作池三口，谓童曰：汝饮吾酒，则得仙矣。不饮命也，然亦当享万寿。言讫，飞入石壁隐去。及道士归，见所画山，彻壁内外，大惊曰：山下三口乃岔字，非吕先生乎。后童果百五岁而终。
　　庐山淬剑
　　洞宾游江州庐山真寂观，临砌淬剑。道士侯用晦问之曰：先生剑何所用。曰：地上一切不平事以此去之。侯心异之，以酒果召饮，谓曰：先生道貌清高，必非风尘中人。洞宾曰：且剧饮，无相穷诘。既醉，以筋头书剑诗一首于壁曰：欲整锋错敢惮劳，凌晨开匣玉龙嗥。手中气盘冰三尺，石王精神蛇一条。奸血默随流水尽，凶豪今逐渍痕消。削平浮世不平事，与尔相将上九霄。题毕，初见若无字，而墨边灿然。透出壁后，侯大惊再拜，因问剑诗，曰：有道剑，有法剑。道剑则出入元形，法剑则以卫治之者，此俗眼所共见，但能除妖去祟耳。侯曰：今以道剑杀戮奸人于稠众中，得不骇俗乎。曰：人以神为母，气为子。神存则气聚，神去则气散。但戮其神，则去其气，而人将自没。或假於人，皆此类也。侯叹曰：此真仙之言也，愿闻姓氏。曰：吾吕岔也。言讫，因掷剑于空中，随之而去。
　　广陵散钱
　　洞宾常游广陵市，以十千钱散之坊陌。暨翼日晚视之，十千拾者无遗。止遗其三，一落泥中，一落草中，一落井中砖石缝，去井口三寸许。最后有两人汲水，见而争取之。复叹世人财利之心如此也。
　　里土为香
　　宋朝张天觉为相，日有朦缕一道人及门求施。公不知礼敬，戏问道人有何仙术。答以能里土为香，公请试为之。须臾香烟罢，道人不见，但留诗於案上云：里土为香事有因，世问宜假不宜真。皇朝宰相张天觉，天下云游吕洞宾。
　　水化成酒
　　马善，东都人。熙宁初，举进士不第学道。一日与一侯道人行汴水，见一羽士，青巾布袍，体秀骨异，目如明水，面无尘土。马召啜茶，且饮食之。侯性素慎咤之，羽士曰：吾有不死法。侯请之，羽士曰：汝有何法。侯曰：飞符召鬼，点石化金，归钱返璧。羽士曰：子所为皆非正法。侯曰：子何能。曰：吾能壮吾气，清吾神。侯曰：何谓壮吾气。羽士曰：但试观之。乃吐气射酒肆，去烛数十丈，而烛立灭。复吐气吹侯面，若惊风大发，凛凛不可支，二人起谢曰：先生非凡人也，幸见教。羽士曰：学仙须立功行，功即勤苦修炼，行即济人利物。侯曰：弟子平生以药济人，非功行乎。羽士曰：子杀物以救人命，是杀彼以生此也，不若止用符水愈疾自佳。语及曙，羽士别去，曰：吾将返湘水之滨矣。与子酌别于柳阴下，以百金令侯市酒，适无酒，羽士以瓶一只，命侯取汴水一瓶，以药一丸投之，立成美酒。三人共饮大醉，羽士留诗一章曰：三口共一室，室畔水偏清，生来走天下，即是姓兼名。既别，二人思之，乃吕洞宾也。
　　墨化成金
　　韩忠献公琦，晚年始延方士。洞宾鹑衣垢面求谒，韩意轻之曰：汝何能。答曰：能墨。试令为之，即掘地坎搜焉。韩不悦，洞宾和揉坎中泥为墨，曰：成矣。遂去，公徐取墨视之，乃良金也。上有吕字，破之彻肌理，韩追悔无已。
　　纸中方窍
　　监文思院赵应道病疗疟，几妥顿。泣别亲旧曰：吾死矣，夫闺合中一物皆舍得，独鹤发老亲无托，奈何。语未竟，俄有道人扣门语赵曰：病不难愈也。取纸二幅，各箔其中为二方窍，径可二尺许，以授赵曰：俟夜烧一幅灰之，调乳香汤涂病上，留一幅以待后人。言讫，道人不复见矣。始悟两方窍，乃吕字也。
　　石上方窍
　　梓潼娄道明，家富。善玄素术，常蓄少女十人。才有孕，即遣去，复置新者，常不喊十人之数。昼夜迭御无休息，而神清体健，面若桃红。或经日不食，年九十有七，止如三十许人。尤好夸诞大言，对客会饮，或言玄女送酒，或言素女送果，或言彭祖容成辈遗书，自以为真仙也。一日洞宾诡为乞人登门，娄不识之，叱使去。洞宾以两足踏石上，遽成两方窍，深可三寸。娄始惊异，延置坐右曰：子非乞人也。出侍女歌游仙词，命之酒。洞宾口占《 望江南》 词酬之曰：瑶池上，瑞雾蔼群仙，素练金童锵凤板，青衣玉女啸鸾笙。身在大罗天，沉醉处，缥缈玉京山，唱彻步虚清燕罢，不知今夕是何年，海水又桑田。侍女进蜀栈请书，洞宾自纸尾倒书彻纸首，字足不遗空隙。娄大惊喜，方欲请问道要，洞宾曰：吾已口口相传矣。娄请益复，曰：吾已口口相传矣。俄登门外大相树杪不见，后数日娄忽不快，吐膏液如银者数斗而卒。口口相传之胤，与夫石上两方窍，皆吕字之寓也。
　　仙乐侑席
　　陈公执中，建甲第东都。亲朋合乐，俄有褴褛道士至，即洞宾也。陈公问曰：子何技能。曰：我有仙乐一部，欲奏以侑华席。腰问#1出一轴画挂于柱上，绘仙女十二人，各执乐器。道士呼使下，如人累累列於前。两女执幢幡以导，余女奏乐。皆玉肌花貌、严态娇音，顶七宝冠，衣六铢衣，金坷玉佩，转动珊然。鼻上各有一教黄玉如黍大，而体甚轻虚，终不类生人。乐音清彻烟霄，曲调特异。三阕竟，陈曰：此何物女子。道士曰：此六甲六丁玉女，人学道成，则身中三魂七魄五脏六腑诸神皆化而为此，公亦愿学否。陈以为幻惑，颇不央。道士顾诸女曰：可去矣。遂皆复上画轴，道士取轴张口吞之，索纸笔大书曰：会经天上三千劫，又在人问五百年。腰下剑锋横紫电，炉中丹焰起苍烟。才骑白鹿过沧海，复跨青牛入洞天。小技等闲聊戏尔，无人知我是真仙。末题曰：谷客书。即出门，俄．不见，陈谓谷客，乃洞宾也。悔恨欲抉目，未几谢世。
　　管片泛波
　　绿江笔师翟某，喜接方士。洞宾往谒之，翟馆于家，礼遇殊至，自是往来弥年。一日挈翟游江之涤，噙笔管为二片，浮於波上。洞宾履其一，引笔师效之。翟师怖不敢前，洞宾笑而济及岸，俄不见，翟始知其为异人也。旬浃复来，自挈饮食食翟，皆臭腐也。翟拚鼻谢弗食，洞宾太息曰：若不能恶食，吾以肉酱两瓶遗君。遂去不复见。开视酱瓶，皆麸金也。两瓶者，非两大瓮之类乎。
　　绘鱼再活
　　洞宾游庐山酒肆，见剖鱼作绘，曰：吾令此鱼再活。绘者不信，洞宾以药一粒纳鱼腹中，良久跳踯如生。绘者惊，试放於江，圉圉洋洋，悠然而逝。觅洞宾不见。
　　宝轮现相
　　绍兴中，一县官喜道术。建大斋宝录宫，方士大集，角技能。洞宾诡姓氏寓焉，自赞其能异众。取药少许，真诸掌，吹数过，俄红晕四溢，成宝轮相，现洞宾二字。众大愕，觅之不见矣。
　　小儿化鹤
　　常州天庆观真仙堂，塑洞宾像，有小儿卖蓝，日过其前，见其仪状，敬仰之，每盘旋不忍去。一日瞻视叹息问，像忽微动，引手招之，持一钱－买登，儿不取钱，悉以畚中茎与之。像有喜色，以红药一粒授焉，使吞服，即觉恍惚如醉。还家索纸笔作文章，词翰皆美，至于天文地理，无所不通。不茹姻火食，唯饮酒，啖枣，如是岁余。闻市曹庾死囚，急往观。正行刑之际，忽空中有人批其左颊，一小鹤从口吻角飞出，扪其颊已半枯矣，遂愚俗如初。
　　真钱儿手
　　台州仙居民王三入市，逢乞子卖泥塑吕先生像。买归供事之，香火甚肃。小儿年十岁许，亦每日敬拜。尝牧牛山坡，见白衣道人过前，亟从牛背跃下，挽其袍呼为吕先生，道人曰：汝安得以此见称，且何为识我。儿云：你便是我家供养的面目衣裳一般，只是身体长大不同耳。道人笑将一钱真儿手，戒之曰：汝要买物吃时，但用此，尽取尽有，惟不得向人说。儿喜归家，密白其父，开手示之，才用一钱毕，又有一钱在手。经月余，父忽起无厌之心，施行畚於傍，命儿伸手拂之不已，钱随而坠下。至三日，所得十余
　　千，明日不复有矣。
　　饼店洗木
　　青城道会时，会者万什。县民往往旋结屋山下，以斋茶果。有卖饼家一店，祈愿解之。日一客被酒造其居，醉语无度，泥外门左。饼师殊苦之，与之钱不受，饲之饼不纳。先是风折大木，居民解为二凳，正临门侧，以待过客。店去江颇远，方汲水二器未及用。忽起，缚茅为篇，蘸水洗木，猾猾瑜两时，又外其上。往来望见者，皆恶之，及门即返，饼终日不得卖。客亦舍去，辞主人曰：毋怒我，我明日携钱偿汝，直当倍售矣。遂行，或谒凳欲坐，见光彩烂然，乃浓墨大书：吕先生生四字，取刀刮之，愈削愈鲜明，探入木底，上下如一，观者如堵。自是饼果大售。时绍兴三十二年二月，闻寿卿说亲见其洗木，时云一清瘦道人也。
　　华一苎附舟
　　绍兴二十八年，华亭客商贩芦席万领往临安，巍然满船。晚出西栅，一道人呼于岸，欲附载，商曰：船已塞满，全无宿外处，我自露立，岂能容尔。道人曰：与汝千钱，但报一席地足矣。商曰：遇雨奈何。道人曰：更与百钱，买芦席一领，遇雨自覆。商利其钱，使登舟，坐於席上，仅容膝。不见其饮食便溺，在途亦无雨。到北阙乃辞去，曰：谢汝载我，使汝多得二十千相报。商殊不晓，适是年郊杞，大礼青城，用芦席甚广。临安府惧乏，凡贩此物至者，每领增价钱二文，尽买之。遂赢二万，搬却既毕，最下一领有墨书六大字，曰：吕洞宾曾附舟。字画道劲，好事者争来观视，知为仙翁。明日商入城，过众安桥，逢此道人卖姜于市，揖之曰：你原来是吕先生，想能化黄金可多与我。道人笑曰：为我守姜，今还店取金来疾守。至暮不复来，乃画辇姜归商庸人也。不复懊恨，闻者为之太。
　　醉绘仙像
　　峡州远安民笃言仙佛，尝作吕翁纯阳会，道流盛集。斋罢，一老兵从外来，着青袍，蹑麻鞋，挑两箸笼弛担，踞坐呼叫索食，却之不去。其家尚有余饥即与之，又求酒升以小樽，一吸而尽，至于再三皆然。主人骇其量，语之曰：尚能饮乎。曰：固所愿也，但君家贵已，多不敢请耳。酒至到手，即空不遗涓滴。徐问今日何斋会，告以故，曰：倘吕真人自来，亦识之乎。主人指壁间画像示之，客笑曰：我却是他状貌，结束，全与此别。与我绢五尺，当为汝写一本。主人喜甚，即取付客，接绢不施粉墨，但手中披莎，俄而大吐，以绢拭之。主始恶焉，度其已醉，无可奈何，傍观皆唾骂引去。良久，纳绢于空缺，揖而去。一童探鉼中，出绢展视，仙像已成。衣履穿结，与客无异。方悟真人下临，悔恨不遇，表饰悬奉之。时淳熙七年，新昌邹兼善主簿传其事。
　　杜家园会饮
　　绍兴十六年，王寅祖为湖北提刑司指使，仪舍于张四官人店。武陵杜昌言家有小圃，杂花正开，以三月六日邀王张并外两三客聚饮。半酣各摘荼席插巾三，俄一道人着青衣道服，披蓑背笠，袖中各有物，揖众曰：诸君高会，能容我预席乎。杜延之坐，酌酒巨杯，一饮而尽。大嚼肉哉，不留遗余，放箸微笑，精神可掬。请借酒为诸人寿，杜令少待，道人曰：吾亦有酒在此，便当奉偿。仍付以一觞，听其满劝，坐客不敢辞，独谓王曰：君气宇轩昂，有学道之质，但恨世事未除耳，且饮我酒。即探袖取一锡鉼，度可容二升，遍斟客。酒原未尝暖而热，味亦清醇。杜异之，视缺内尚有盏许。道人曰：能再饮一杯乎。曰：正欲之。杜饮罢，戏言此鉼有酒几何，而斟之未竭，公莫是洞宾先生否。道人曰：君又不曾见吕翁，云云何也。复笑曰：诸君欲见之乎。遂解背上箸笠掷起，腾身丈余，跨一白鹤而去，锡鉼亦亡矣。
　　践钱入石
　　宋景泰问，邵武军衙前殷姓者香纸店，常供云水道人，每以三钱施之，未曾少倦。一日有道人持稷扇乞钱，适逢殷以他事，迁怒· 形於面色，连以三钱掷稷扇中，随堕於地。道人以足践之，不顾而去。殷乃自拾其钱，则已固结砖上不能动矣。观者骇异，道人杳然不见。殷以锄它出砖，见砖背有诗曰：平生大愿度三千，直到於今不得圆。特持此来应有意，可怜殷氏骨难仙。今此石砌在城隍庙中。
　　更名显化－十六条
　　吕元圭
　　洞宾游江夏，诡为吕元圭。往来居民杨氏家，为人言祸福事，甚验。一日忽辞去，曰：恶人至矣，吾将避之。是夕，提点刑狱喻陆行部至鄂，首觅吕已不见，得其平日所与往还者岑文秀。请其所得岑，曰：无有。喻厉以声色，将笞之，岑答如故。喻命搜其家，得所遗卷长歌一首，论内丹事。喻省之曰：此吕先生也。元圭者，折先生二字。其恶人者，谓喻迫之云。
　　思屯乾道人
　　金陵万铁老人，号与石。性醇慕道，以召箕自给，每召，即吕祖至。一日忽梦吕祖与说八卦，又梦言某日客来，有手书可求之。至期，果客至，求得其书，乃卜事，为卜者十余年。隆庆庚午得末疾，以帛络臂左，手执杖而行。十一月二十一日早舆过普德寺，下舆见一道人，呼铁为老儿。铁应曰：我不幸得偏枯疾，乃如此。道人厉声日；何谓偏枯，偏枯树，荣悴相半，必属之火，人岂如是。耶问疾始于何时，曰：今七月二十一日。曰：此密云不雨之象也。铁闻其言，乃曰：善药乎。曰：不。善炙乎，日不。曰：然则何以度日。日．一乞於市。铁见系一瓢，曰：乞用瓢乎。曰：然。铁问道人希姓，曰：乾。又问：号。曰：思屯。曰何谓屯，思之何也。曰：屯於义为难，思屯，尝以难自思也。我六岁随师，故不知色，若酒与财气，则尚有之，但能自遣，不似汝致跌尔。又问苔良久，为说屯义，乃曰：今汝以肝气致疾，即屯也。因呼老儿可往桥上行，铁不觉扶杖行，出寺束门。又呼老儿再往前一行，铁辞不能。道人若略以手强拽者，遂自桥及两花之岩倚树而坐。以手扪铁腰肾曰：酸乎。曰：不。又扪至膝曰：酸矣。又见手悬帛，将手向衣内上下扪者三，曰：幸瘦可愈。又曰：尔五脏皆火，不必药，惟武夷茶能解，以束南枝生者佳，烹以涧泉，叶坚立投以井泉即横。铁感其意，乃问所寓，曰：清元观，可问思屯乾道人。因别去，铁归，其疾顿释，步履如初。及人毛俦惊问其故，曰：公遇仙矣，思者丝也，加屯纯也，乾阳也，所遇乃吕祖。因至清元观访之，止塑像在焉。
　　回道士
　　滕宗谅子京谪守巴陵，洞宾诡为回道士上谒，风骨耸秀，谈论俊辩。子京异之，口占诗赠之曰：华州回道人，来到宜阳城。别我游何处，秋空一剑横。洞宾大笑，俄不见。子京使人绘其像，置于岳阳楼。
　　回道人
　　江州太平宫道士十徐辈集于库堂，有客自称回道人，掉臂径入，傲睨四座。众恕相谓曰：妄人纷纷多，窃此名以自街，特可绍俗耳，吾曹何取焉。皆去弗顾，唯胡用宗揖入，坐小轩，雍容款接，奇其风骨，待遇加敬。既而索酒饮，徐顾左右，觅刀刮土沥酒漱液，就掌搏和，吹嘘成墨，锭，掷之案上，铿然有声。语胡曰：善藏之饵，此亦能去病。取视，香气四发，郁然袭人，殆非兰麝可比。复邀胡登搂饮酒，辞以日暮，笑而去。明日胡趁郡，未旦抵成门，逢其自城中出笑而顾旋。闻合吏言，半夜时回道人已在此候门矣。胡益异之，归验所假，刀半已化金色，稍服所遗之墨，累年后貌不少改，而酒量日增。异日道人又至，敝衫破帽，鞋草带，自挑二壶胡，问壶胡所有，倾苏视之，皆药银也。始悟为真吕爷，拜以师礼，虔扣长生之术。有更似南津港，再遇吕公船之句。其孙尝出其祖所绘黄袄翁像，诚清峻绝俗云。
　　回道人
　　洞宾游长沙，诡为回道人。持小瓦罐乞钱，得钱无筹，而罐常不满，人皆神之。一日坐市道上，言有能以钱满吾罐者，当授以道。人争以钱投罐，竟不满。有僧驱一车钱戏曰：汰罐能容之否。道人唯唯，及推车入罐，戛戛有声，俄不见。僧曰：神仙耶，幻卫耶。道人口占诗曰；非神亦非仙，非术亦非幻。天地有终穷，桑田几迁变。身固非我有，财亦何足恋。曷不从吾游，骑鲸腾汗漫。僧益惊疑，欲执之，道人曰：若惜此钱耶，吾今偿你。取片纸投罐，祝曰：速推车出。良久不出，曰：非我自取不可。因跳入罐寂然，僧击罐碎，有片纸题一诗曰：寻真要识真，见真浑未悟。一笑再相逢，驱车束平路。僧帐然归，次束平忽见道人，曰：吾俟君久矣，以车还之，钱皆在。曰：我吕公也，始谓汝可教，今惜钱之念如此，不可也。僧方悔谢不及矣。游太平观亦称道人。
　　回处士
　　尚书郎贾师雄藏古铁镜，尝欲淬一磨。洞宾称回处士谒焉，乞试其枝。笋中取药少许，真镜上，辞去曰：俟更取药来。追之已不见。但见所寓太平寺，扉上题诗曰：手内青蛇凌白日，洞中仙果艳长春。须知物外烟霞客，不是尘中磨镜人。视镜上药已飞去，一点光明如玉。
　　回山人
　　熙宁元年八月十九日，遇湖州束林沈山，自称回山人。用石榴树皮写绝句於壁，诗云：西邻已富忧不足，束老虽贫乐有余。白酒酿来绿好客，黄金散尽为收书。一称回叟见后谒石国监条。
　　回后养
　　洞宾游秦州天庆观，时道流悉赴邻郡醮席，独一小童在。洞宾求笔欲书壁，童辞以观堂新修，师戒毋污壁。乃曰：但烦贮火殿炉，欲礼三清。既往，见殿后池水清沘，以瓜画壁书曰：石池清水是吾心，刚被桃花影倒沉。一到邦山宫阙内，销闲澄虑七弦琴。末题云：回后养。书壁绝高，非手所能及，众叹异，始悟回为吕，后养者，先生反对。
　　谷客
　　元丰中，束京有道人称谷客。与布衣滕忠同饮酒，将起以药一丸遗滕，滕素有风癖，服之即愈，遂别，又二年於杨州开明桥束遇谷客，坐水次招滕，滕取路跨桥而往，至则无所睹。始悟其为洞宾也，怏怏未几卒矣。前吞轴题诗，后潭州寓会，俱称谷客
　　守谷客
　　崔中举进士，道过巴陵旅寓邸，歌沁园春乐章。洞宾适以补蹊隐市井问，质其所歌，曰：何曲也。崔曰：束都新声也。曰：吾不解书，子为书吾词。崔为书其词曰：七返还丹1 百1 万见第八卷崔问姓氏，曰：吾生江口，长山口，今为守谷客。翌旦访太守言之，此吕洞宾也，亟令召之，叩其户，应声渐远再呼不应，排户而入，闱无人矣。壁有诗曰：腹内婴儿养已成，且居鏖市暂娱情。无端措大刚饶舌，却入白云深处行。崔与太守叹恨而已。
　　昌虚中
　　徽庙时，有一道人自称昌虚中，往来诸琳宫。动履怪异，饮酒无量，啖生鱼肉至数十斤，引玲水数十斛。天大雨，雪平地七八尺余，自埋入雪中，旬日不出。雪霁复起，行於深潭水面，如履平地。又善草书，作枯藤游丝势，一举垂数千，络绎不断。人争携楮以请往，往不与。昌字虚中，吕字也。
　　无心昌老
　　横浦大庾岭有富家子，慕道建庵，接云水士多年。一日众建黄录大斋，方罢，忽有一褴褛道人至，求斋。众不知恤，或加凌辱，道人题一词曰：暂游大庾，白鹤飞来谁共语。岭畔人家，曾见寒梅几度花。春来春去，人在落花流水处。花满前蹊，藏尽神仙人不知。末书云：无心昌老来五字、作三样笔势，题毕，竟入云堂良久不出。迩之已不见，徐视其字，深透壁后矣‘。始知昌字无心，乃吕公也，众共叹惋。
　　患无心
　　江西吉水县大江之滨，有玄坛观。一日道倡皆下山斋事，止留小童在观。偶一道人青巾白袍，缓步入观投宿。小童以师不在拒辞不许，道人索笔题诗壁上云：寨裳揽步寻真宿，清景一宵吟不足。月在寒潭风在松，何必洞天三十六。患无心书诗成掷笔而去。次日师归，小童备述道人求宿吟诗意。道众往观，字势飘逸不凡，向房内视之，墨迹透壁，方知为纯阳祖师笔也，嘉靖三十九年洪水泛滥，观宇倾圯，而诗壁挺然独存，灰泥不剥。见者异之，乃为本地势家强取，异至半途过一岭，倾落石上，至今尚有灰迹墨痕存焉。
　　宾法师
　　青城山丈人观黄若谷，风骨清峻，戒行严洁，常以天心、符水、三光正黑治疾，良验。而得人财帛，即以散施贫乏。洞宾诡为宾法师上谒，留月余，所作符篆，往往吹起皆为龙蛇云雾，飞去治鬼，召将必现其形。通人言语，足踏成雷，目瞬成电，呵气成云，喷唾成雨。又善画不用笔墨，但含墨水喷纸帛上，自然成山川花木宫室禽兽人物之状，略加拂拭而已。每画得钱即市酒，与若谷痛饮。若谷饮素无量，每为宾所困。一日若谷问曰：先生操行异常人，必自神仙中来，还可语吾道否。曰：子左足北斗七星缺其一，奚能成道耶，更一生可也。若谷惊曰：宾公殆圣人矣。盖其左足下有黑子作北斗七星状，而缺其一，未尝为人所知故也。复问寿几何，洞宾倒书九十四字于壁，作两圆相围之，即别去。始悟两圆相乃吕字，而宾姓其字也。后若谷四十九岁卒，果符倒书之谶。
　　同客
　　熙宁中江南有李先生者，自号同客人。持莎笠轮竽，敲短板，唱渔家傲，又为呜榔之声以参之。音清悲激，如在青霄。其词曰：二月江南山水路，李花零落春无主。一个鱼儿无觅处，风和雨玉龙生甲，归天去。人或与钱不受，与酒即不辞。后以甲辰二月终，座之无尸。始悟同客者，即吕洞宾也。
　　黄袄翁
　　长沙锺－将之仲山，嘉定己巳自金陵罢官归。舟次巴陵南津哺时，俄睹一舟过焉，舟中一黄袄翁风貌奇庞，凝然仁立，熟视仲山良久。仲山窥其蓬中无他物，惟船头有黑瓶罐十枚，蓬前两青衣童参差立。仲山意其必径渡，既而仅行二丈许即回楫，而黄袄翕已复端坐蓬后矣。再熟视仲山良久，俄失船所在。仲山始谓为巨商不与之语，至是恍然惊讶，知其为异人也。翼且往吕仙庵拜礼，真像果俨然，衣黄衣，亦有两青童侍侧。而其貌，则皆与昨日所见者惟肖也。仲山自恨凡目不识真仙，感叹无已，作水调歌头词，有更似南津港再遇吕公船之句。次年下世，其后仲山之孙尝出其祖所绘黄袄翁真像示人，诚为清俊绝俗云。
　　晋谒儒门八条
　　谒丁晋公
　　丁晋公谓伴鄱阳，洞宾和一秀才往谒，曰：吾唐吕渭之孙也，经史百家，无不通究。因与晋公言君状貌大似李德裕，他日出处皆如之。后晋公果大拜而窜海外，信似赞皇矣。
　　谒张参政
　　张公洎早年家居，洞宾谒之，与公洎讲《 周易》 ，并言《 孟子》 存心养气之旨。公洎在后文章日进，因索纸笔作八分书诗一章，微示他日将佐鼎席之意，卒章曰：功成当在破瓜年。后张果参政，后十六岁卒。俗以破瓜为，二八盖其谶也。
　　谒武昌守
　　武昌守伴一日对奕，有道人不通姓氏，直前曰：吾国手也。守试与奕，才下仅八子即曰：太守负矣。守曰：汝子未盈局，安知吾负。道人曰：吾子已分途据要津矣，是以知之。已而果然如是，数局守皆负。俄拂袖去不见，守令人遍城寻之，闻在郡治前吹笛。才至郡治前，则闻笛声在束门。至束门，则闻在西门。至西门，则闻在南门。至南门，闻在北门。至北门，则闻在黄鹤楼前。道人走往石照亭中不见，但见亭中有诗曰：黄鹤楼前吹笛时，白苹红梦满江湄。裹情欲诉谁能会，惟有清风明月知。末书一吕字。
　　谒锺弱翁
　　锺传弱翕帅平冻，洞宾幅巾衣白纷衣上谒，从牧童牵黄犊立庭下。弱翁异其气局闲雅，指牧童曰：道人能诗，可赋此乎。曰：是儿自能之牧童。大书曰：草铺横野六七里，笛弄晚风三四声。归来饱饭黄昏后，不脱蓑衣卧月明。既别，人皆见其担二大瓮，长歌出郭。或报弱翁曰：瓮二口，此吕公也。亟追之，不复见矣。
　　谒石国监
　　石介守道为国子监直讲，一方士称回叟上谒，袖出诗曰：高心休拟凤池游，朱绂银章宠已优。莫待祸来名欲灭，林泉养浩预为谋。石逊谢不悟其旨，延以酒食。日将夕，叟辞，石留之宿，曰：吾孤云野鹤，安可留也。既而期年，因贼孔直温谋逆，石尝有书与之，坐贬卒。
　　谒王岳州
　　太常博士王纶守岳州，有道人上谒，貌清瘦，短褐不掩肝，语音清圆。纶问世系，回曰：世系不必问，所请教者奕暮耳。与奕，纶素号国手，至是连负。日云暮，乃酌以酒，问何方人，回以诗曰：仙籍班班有姓名，蓬莱倦客吕先生，凡夫肉眼知多少，不及城南老树精。纶惊讶问已失之矣，庭下烟云满然，移时不散。
　　谒石舍人
　　石舍人王休因避暑，有褴褛樵夫持斧而前，眉目秀整，议论清快。石问乡里及世系，曰：老夫生于河南，移居於终南山，吕渭之裔也。所学者《庄子》、《老子》，此外无所为。石曰：终南有佳处。曰：佳处甚多。因举陶隐居诗曰：终南何所有，所有惟白云。只可自怡悦，不堪持赠君。石异之，款留二日，极谈出有入无、超生离死之法。将别，曰：吾将往岳阳。以丹一粒遗石服之，年九十余，面如婴儿。
　　巴陵犯节
　　洞宾行巴陵市，太守出，犯节，前驱执之。太守置诸狱，令书款，日迨脯，无一辞。吏逼之，洞宾曰：须我酒醒。吏曰：汝不忧罪，尚以酒为解也。言未竟，俄失之，但遗一幅纸曰：暂别蓬莱海上游，偶逢太守问根由。身居北斗星杓下，剑挂南宫月角头。道我醉来真个醉，不知愁是怎生愁。相逢何事不相认，却驾白云归去休。太守惊曰：此吕翁也。夙兴焚香谢过，一日於水盆中见焉。亟召画史图之，与滕子京本绝类也。
　　吕祖志卷之二竟
　　#1：『间』原为『问』，据《道藏辑要》本改。
　　吕祖志卷三
　　事迹志
　　经游寺观十条
　　金鹅寺题诗洞宾抵四明金鹅寺，顾方丈萧然。顷有童子出，吕问此何寥寥，曰：莫道寥寥，虚空也。遂佳其言，题诗于壁云：方丈有门出不钥，见个山童露双脚。问伊方丈何寂寥，道是虚空也不着。闻此语，何欣欣，主翕岂是寻常人。我来谒见不得见，渴心耿耿生埃尘。归去也，波浩渺，路入蓬莱山杳杳。相思一上石楼时，雪晴海阔千峰晓。
　　庐山寺见梦
　　庐山开元寺僧法珍坐禅二十年，颇有戒行。一日定坐，见一道人来谒，问曰：师谓道，惟坐可乎。珍曰：然。道人曰：佛戒含慎，坐时，自谓无此心矣。淫杀为甚。方其乃其遇景遇物，不能自克，则此种心纷飞，莫御道，岂专在坐乎。因与珍历云堂，见一僧方酣睡，谓珍曰：吾偕子少坐于此，试观此僧。良久，见睡僧顶门出，一小蛇长三寸余，绿床足至地，遇涕唾食之，复
　　循溺器饮而去。及出轩外，度小沟，绕花台，若驻饭状，复欲度一小沟，以水溢而返。道人当其来，径以小刃插地迎之，蛇见畏缩，寻则往至床右足，循僧顶而入睡。僧遽惊觉，问讯道人及珍曰：吾适一梦，与二子言之。初梦从左门出，逢斋供甚精，食之。又逢美酒，饮之。因寨裳度门外小江，逢美女数十，恣观之。复欲度一小江，水骤涨，不能往。逢一贼，欲见杀，走从捷径至右门而入，遂觉。道人与珍大笑，而谓珍曰：以床足为门，以涕唾为供，以溺为酝→ 以沟为江，以花木为美女，以刃为贼。人之梦寐，幻妄如此。珍曰：为蛇者何。道人曰：此僧性毒多慎，熏染变化已成蛇相。他日暝目，即受生於蛇中矣，可不惧哉。吾吕公也，见子精忱，可以学道，故来教子。珍遂随之而往，不知所终。
　　开元寺赠金
　　袁州开元寺，浴室有大井，泉水甘冽。洞宾爱之，留连旬日。因与一僧款密，僧朴野待之尽敬，不知其为洞宾也。临行以墨两质赠僧，藏之筐笋不复省。一日李大临转漕江西行部至袁，寻僧问曰：吕先生尝赠汝金乎。僧恍然曰：我不识吕先生，但前有道人到此，赠我墨耳，初无金也。出墨示大临，则墨即金矣。大临摩娑骇异，欲以他金贸易之。僧弗受，但以一质转赠之，且问转运使何自知此，李曰：昨过零睦见何仙姑，问吕公动履，何曰：近吕过此，自言久客宜春，与开元浴室僧相善，喜其有仙风道骨，以金遗之。吾闻此故来验焉。旬日洞宾复来，问僧墨何在，僧具以告。洞宾笑曰：此女饶舌。遂与僧携手出门去，不知所之。
　　大云寺会食
　　洞宾诡为回处士游大云寺，随堂会食。月余，谓寺僧曰：僧饥甚精，但少缅耳？遂去，旬日携少许缅至。自炮设，数百僧皆饱足。僧请处士啜茗，举丁晋公诗曰：花随僧筋破，蕾实逐客瓯圆。处士曰：句虽佳，未尽茶之理。乃书诗曰：玉药一枪称绝品，僧家造
　　法极功夫。兔毛瓯浅香云白，虾眼汤翻细浪俱。断送睡魔离几席，增添清气入肌肤。幽丛自落溪岔外，不肯移根入上都。以丹一粒遗僧曰：服此，可不死。遂别去，后僧亦仙去。
　　山寺化艳妇
　　洞宾尝游山寺，以剑化作一艳妇入寺。僧行纵观，神驰志丧。过云堂前，有一僧方趺坐，独不顾。竟出门，似若不动心者。初以为可教，既出门，则已候於无人之地，意欲要而挑之。女色蛊人，罪根难灭，此第一障道因绿也。
　　神光观绘像
　　洞宾游山阳神光观，丐笔自绘己像於三清殿北塘。眉目修整，貌古怪，不类世所传。上有北斗七大星，君相被发，秉珪立。傍作一符，径丈余。书曰：元佑二年作，如知吾下笔处，可与语道。人以疾刮符服之，往往良已。或见神人仪观甚伟，日；吾神光符使也。诉暴露，以暮区之。
　　平都观访友
　　四川忠州属有平都山，前汉王方平、后汉阴长生二人求仙，同隐此。山之中有平都观，有丹鼎亭，有下棋亭。吕祖曾两访之，其一诗云：盂兰清晓过平都，天下名山所不如。两口单行人不识，王阴空使马蹄虚。其二诗云．．一呜白乌出青城，再谒王阴二友人。口口惟思三岛好，台眸已过洞庭春。
　　太平观题诗
　　江州太平观道士有高志，洞宾访之，赠诗曰：落魄薛高士，年高无白髭。云中闲外石，山裹玲寻碑。夸我饮大酒，嫌人说小诗。不知甚么汉，一任辈流嗤。末小书云：回道人同三客，访薛炼师作。始知洞宾并寓其字。
　　天庆观题诗
　　宿州符离县天庆观有育道士，少年谈老庄有奇趣。一日晨兴，有卖药道人至，即洞宾也。仪状雄伟，往来弥月，因有老庄之要旨授道士，曰：吾观禅学，皆出於老庄。纵千经万卷，反覆议论，要自立个门庭，源流授受，其实皆本於老庄之旨也。临别，题二绝句於扉上，作大篆，体势飞动，一曰：秋．景董条叶乱飞，庭松影裹坐移时，云迷鹤驾何方去，仙洞朝元失我期。二曰：肘传丹篆千年术，口诵黄庭两卷经。鹤观古坛松影裹，悄无人迹户长肩。既去，人争刮以治疾良已。字入木寸余，墨边不灭。
　　单州天庆观题诗
　　元丰中吕惠卿守单州天庆观，七月七日有异人过焉，书诗于纸，一曰：四海孤游一野人，两壶霜雪足精神。坎离二物君收得，龙虎丹行运水银。一曰：野人本是天台客，石桥南畔有旧宅。父子生来有两口，多好歌笙不好拍。惠卿婿余中解之曰：后篇第一句宾字也，第二句石桥者洞也，第五句两口者吕也，第四句者吟也。吟此诗，者其洞宾乎。
　　市尘混边八条
　　邵城酒肆
　　邵州城外有老媪开酒肆，】 日有吕道人来工索饮。偶无酒，媪以所余浊酒一升与之。道人问价，媪曰：每升钱二十文。道人以指点酒，书二十字于门外一紫石上而去。徐视，则字迩下透石底几尺余。自是观者如堵，酒肆大售，后人因其居建集仙观。
　　永康酒楼
　　永康军倪某新开酒楼，有一道人至索饮。自旦及暮，饮佳酝圯及石余。众怪，相聚以观。倪需酒金，道人瞪目不语，颓然醉倒。倪坐守之，曙鼓动，道人忽起，援笔题诗· 于壁曰：鲸吸鳖吞数百杯，玉山谁起复谁颓。醒时两袂天风玲，一朵红云海上来。末书云：三山道人阳纯作。以土一块掷倪面，走出门，仰望束北一朵红云而来，抚掌大笑，俄不见。刮视其壁，墨彻数分，视土块乃良金也。自是酒楼大售，始知阳纯者，乃纯阳也。
　　汴京茶肆
　　后周末汴京有石氏设茶肆，一女尚髻龄，令行茶。洞宾诡为丐者，日往据上坐求荼，衣服褴褛，血肉垢污，殆不可近。女殊无厌恶意，益取上茗待之。父母怒笞女，女益待之，月余无厌。洞宾谓女曰：汝能啜我所饮茗之余乎。女以秽甚，不可下咽，覆之地。忽闻异香，亟舐之，神气爽然。洞宾曰：我吕先生，非丐者。惜尔不能尽食吾余，然吾能从尔愿，欲富乎，贵乎，寿乎。女曰：我小家子，不识何为贵，得富且寿足矣。洞宾去，不复来。后年亦贵显，年百三十五岁终。
　　长溪饭店
　　福州长溪县老妪开饭肆，乾道中有道人来。食毕，以火紫头书壁，作吕洞宾来四字，光艳奇伟。太守闻之，骑往观，则字已销没，无复余迩，信神笔也。
　　兖州妓馆
　　兖州妓侯其姓者，为邸以舍客。洞宾诡服求授馆，蚤出暮归，归必大醉，逾月不偿一金。侯召啜茶，洞宾曰：吾见锺离先生，谓汝可以语道。侯不省，以酒饮之。洞宾索饮不已，侯滋不悦。洞宾伸臂示之，金钗隐然，解其一，令市酒，侯利其金，曰：饮罢寝此乎。曰：可也。即登榻鼻劓劓，至夜分，侯迫榻，洞宾以手拒之，侯亟去。迟明，失洞宾所在。视其身，则手所拒处，吕字彻肌上。侯感悟曰：此吕公也。得非宿世一念之差，遂至於此，公其来度我乎。即断发布裘寻洞宾，不知所终。
　　广陵妓馆
　　广陵妓黄莺，有姿色，豪客填门。一日有吕秀才托宿，黄以其褴褛垢污拒之。秀才题二诗于屏，一曰：模母西施共此身，可怜老少隔千春。他年鹤发鹦皮媪，今日玉颜花貌人。二曰：花开花落两悲欢，花与人还事一般。开在枝间防客折，落来地上请谁看。题毕，俄不见。
　　东都妓馆
　　有妓杨柳，东都绝色也。道人来往其家，屡输金帛，然终不与杨交接。杨一夕乘醉迫之，道人曰：吾先天坎离配合身中，夫妇内交，圣胎已结，婴儿将生，岂复恋外色乎，内交之乐过於外交之乐远矣。杨疑讶其语。时宰相张天觉、绾宾萧某与久狎，杨以告萧，而萧以告张。遽．往即之，道人大呼疾走，径趋栖云庵云堂不出。良久排阖寻之，则已不见，惟壁上有诗日．．一吸鸾笙裂太清，绿衣童子步虚声。玉楼唤醒千年梦，碧桃枝上金鹦呜。后庵遗火无孑遗，而题诗之壁归然独存，亦一异也。
　　平康妓馆
　　平康妓绾，一夜有男子过，被诸妓牵扯。男子连声瞰叫杀人，夜巡捉数妓，并男子赴官。根虎妓说并不曾杀人，押下男子实供，因自称为吕仙，写诗二首，其亡石：二八佳人体似酥，腰问仗剑杀愚夫。虽然不取人头落，暗裹能教骨髓枯。其二云：六幅红裙卓地棚，就中险设陷人坑。王侯宰相浑遭陷，留得先生独自醒。诗成，回顾不见，乃知是为吕祖也。
　　庵堂赴会七条
　　徽宗斋会
　　宋宣和问，徽宗斋设一千道人，只阙一名。适有一风癞道人求斋，监门官力拒之，其时徽宗与道士林灵素便殿谈话，而道人忽在其阶下，亟遣人送去赴斋。道人以布袍袖在殿柱上一．抹而往，徽宗见而怪之，起身观柱上有粉字，书云：高谈阔论若无人，可惜明君不遇真。陛下问臣来日事，请看午未丙丁春。果而靖康丙午丁未，二帝北狩之难。
　　青城鹤会
　　绍兴末，洞宾赴青城山鹤会，憩一卖饼果人家，人不之识也。颇异之，洞宾浓墨大书诗一章于门之大木上，曰：但患去针心，真铜水换金。鬓边无白发，骤马去难寻。盖寓吕洞宾来四字，笔势伟劲，光彩殊常。取刀削之，深透木背，洞宾已不复见。时士人关云祥者见之，即绘其像，乃一清瘦道人也。是后饼果大售。
　　潭州鹤会
　　潭州兵马都监赵不问，淳熙九年四月十四日作鹤会。一道人不知所从来，摄衣升疱，不与人揖，径入知堂房内不见。但於几上得一幅纸，书绝句云：白这回相见不无绿，满院风光小洞天。一剑当生又飞去，洞庭惊起老龙眠。末题谷客书。
　　绍兴道会
　　会稽山绍兴癸丑道会，有道人擭冻笠而至。会散乃挂笠於壁，无挂笠之物而不坠。题诗云：偶乘青帝出蓬莱，剑戟峥嵘遍九垓。我在目前人不识，为留一笠莫沉埋。
　　贾相斋会
　　贾平章母两国夫人，设云水道人斋，忽有群道人，拱一孕妇将产而来，斋未罢，产婴儿在地。群道人即扶女子而去，只留婴儿在地。众人扶起婴儿，乃一剑袋也，始知为吕公以戏凡俗一万。
　　白云挂搭
　　吉州旧有白云堂，在龙庆寺近。尝有道人在堂挂搭，喉下复有一口，以吹铁笛。吹讫，复塞以纸。笠上题两句，云：一声吹动斜阳外，唤起江湖万里心。小孩群尾其后，辄将铜钱撒地，使竞取之。后题一诗於后堂云：牵牛与织女，依旧白莲堂。遂去，皆莫晓其意。后梆州寇李元砺反，白云堂闭门，不容挂搭，以防奸细。三年后复开，开之日，乃七夕后一日也。始悟其诗，及悟二口吕字也。
　　江州挂搭
　　江州瑞昌县潘安抚道场，适有道人至，求挂搭。无包无伞，仅有一笠，褴褛村俗。直堂鄙之曰：你无伞无包，奈何挂搭。道人曰：既不许挂搭，觅一茶即去。直堂入令之坐，及出，则道人反坐主席，直堂怒曰：不知宾主礼，做甚道人。道人不揖而去，遗下一笠。直堂不能举，遂会众讽经谢罪，方举其笠，地上有吕字，人病取土煎汤服之立愈。数年问，遂成一井，水泡上结成吕字，划开复聚，至今尚存。
　　丹药济人十一条
　　文思院医疗
　　赵应道监文思院，日有亲事官患疗痉，度不可疗。来辞院官，且谓其徒曰：吾旦夕死矣，老母无托，奈何。众强慰勉之，或为泣下。才出外，即有道人随之行，行未远，语之曰：疮易愈。令买纸二幅，以爪箔其中，为二方窍，径可三寸，许以授之，谓曰：俟夜烧一幅为灰，调乳香汤涂傅，留其一剂，以济后人。其人既归，如言贴药毕就枕。及寤，已觉疮痕荡尽，痂亦不．见。径走谒院官，谈其异，众悟曰：两方窍，吕字也。得非以濒死，念母一言起孝，故仙翕救之耶。
　　赵州医跛
　　赵州贫民刘某，病跛二十年，每夕灶香梼天。一日有道人，手携铁瓢，谓刘曰：可随我行。刘随之行二里许，指地下曰：此下深三尺余，有五色石。试掘之，果得一石，大如弹丸，五彩殊常。道人曰：子可持归，暴露九日，细末，以木瓜皮煎汤服。俟愈，可来城束驻云堂东廊第三问左壁上再相会云。刘疾脱然，即往寻之，但见壁有洞宾像携瓢云。
　　江陵医眼
　　江陵傅氏家贫，以斋纸为业。性喜云水士，见必邀迎。随其丰俭，款接里巷，呼为傅道人。舍后小合塑吕翁像，坐盘石上，旁置墨篮以泥竹片作，墨数笋。朝暮焚香敬事，拜毕，肩户去梯，虽妻子不许至。乾道元年正旦，独坐铺中，一客方巾布袍入，共语良久。起曰；吾适有百钱，能过酒肆饮否。傅从之，自是数日一来，或留饮，或与饭。傅目昏多泪，教取生熟地黄，切焙，取椒去，日及闭口者，微炒，三物等分，炼蜜为丸，每五十丸，空腹盐米汤饮下之。傅如方治药一月，日明夜能视物。往还半岁，忽别去，三两日外将往襄阳，能与我偕西乎。辞以累重不可出，客笑曰：吾知汝不肯去。取笔书利市和合四字付之，曰：贴于铺壁，获息当百倍。复拉请酒肆酌别，袖出纸包，有墨数片，曰：欲携去襄阳做人事，暂寄君所，临行来取之。酒罢，傅归，真墨架上。瑜两月，客不至，试启视之，乃吕翁像，前竹皮所作者。探合内篮中，无有矣。始悟客为吕翁，深悔不遇。乃贴四字于壁，生意日丰。享寿八十九，耳聪目明，精力如少年云。
　　安丰医娼
　　元佑末，安丰县娼女三香得恶疾，拯疗不痊，贫甚，为客邸以自给。会有寒士来托宿，欲得第一房主事。仆见其褴褛甚，拒之，三香曰：贫富何择焉。便延入，少顷，士闻呻痛声甚苦，问其故，仆以告。士曰：我能治此症。三香大喜，士以箸缄其口，曰：回心回心。是时殊未晓，门外有皂荚树甚大，久枯死。士以药粒真树窍中，以泥封之，俄失士所在，是夕树生枝叶，日一而蔚然。三香疾顿愈，始悟回之为吕。遂弃家寻师，邑人于其地建口p 真人祠，绍兴十四年三香忽还乡，颜貌韶秀。邑老人犹有识之者，武翼大夫子泽为郡守，召问之，不肯深言，后不知所之。
　　岳阳货药
　　洞宾游岳阳，诡名货药，一粒千金，三日不售。乃登岳阳楼，自饵其药，忽腾空而立。众方骇慕，欲买其药，洞宾笑曰：道在目前，蓬莱畦步。抚机不发，当面蹉过。乃吟诗曰：朝游北越暮苍梧，袖裹青蛇胆气麓。三入岳阳人不识，朗吟飞过洞庭湖。
　　成都持丹
　　成都药市，日有道人垢面鹑衣，手持丹一粒，大呼干市，曰：我，吕洞宾也，有能再拜我者，以丹饵之。众以为狂，相聚笑随之，道人往还数四，竟无拜之者。道人往坐五显庙前大池上，儿童争以瓦砾掷之，道人笑曰：世人欲见吾甚切，既见吾又不识吾，亦命也。吕乃自饵金丹，俄五色云周身，有顷不见，众共悔恨。
　　锋纱裹药
　　束京一岁民大病疟，有老姥家斋茶，子孙皆病。】 日有道人来，姥善待之，以子孙病为请，道人曰：翌旦待我。姥早起待之，道人以锋纱曩药，曰：病发者，使执之悉愈。一丸可愈百人，过百人即不验矣。姥从之，子孙皆愈。遍疗及百人，满果不验矣。姥拆囊，已不见药，但有书：吕洞宾三字而已，方知遇吕先生。
　　孝感救母
　　桐庐有通守，忘其姓名。以母病发背，百方不痿。祈祷备至，感洞宾夜梦之曰：公至孝感天二命余救拔。若迟一日，不复可疗。乃授以灵宝膏方，枯篓五枚，取子，乳香五块，如枣大。二味各细研，以白沙蜜一斤同熬成膏。每服三钱，温酒化下。通守市药，治服即愈，后以施人立效。
　　觉能得丹
　　黄觉能有诗名，一日送客束都门外，旅次见一羽士，因擭酒肴，呼羽士共享之。毕，羽士举杯，摭水书吕字，且曰：明年江南见君。明年果调官江南，复见洞宾9 与以大钱七，其次十又其次小钱三，曰：数不可益也。吾以药数丸遗子，岁旦以酒磨服，可一岁无病。觉如其言，至七十三岁，药亦垂竭，卒於束京。
　　德成得丹
　　李德成，能医。盛寒时，遇一贫窘道士，衣单衣，无寒色。与李入酒肆，自据主席，李怪之。店者曰：交钱取酒。道士指店中取三酒瓶，曰：中各有一升酒钱。店者视之果然，乃以三升酒与之。道士酌酒饮，李止取一瓶，二瓶自竭。语李曰：此小术耳，吾吕洞宾也。李惊喜，道士书一绝曰：九重天子聚中贵，五算诸侯门外尊。争似布衣狂醉客，不教性命属乾坤。以药一粒遗李曰：服此当享高寿。即别去。李服药，发不白，齿不落，百七岁而卒。
　　建祠传方
　　孙应期别墅左有隙地一块，四围环把水，木清奇默，意欲造纯阳一室。未几，有一褴褛道人至，揖伽跌上坐，袖中出故纸药方书二册，指示孙云，公可常服此古方六味补阴丸，甚好，又授以参同悟真口诀。自云周姓，野仙天长人。留饮，醉归，过山而去，再顾不知所之，孙乃构室塑像以杞云。药方录后：固本补阴丸生地黄姜汁炒熟地黄酒浸焙天门冬去心麦门冬去心各二两人参一两杳仁三钱俱磨为膏汁以上炼蜜为丸，如桐子大。每服七八十丸，空心盥白汤，或酒送下。如服煎剂，合六味，等分撮之。久服，功效甚速，甚验。
　　因缘会过四条
　　茅山度老兵
　　绍兴二十年，茅山大修醮事。江束运使郑清，卿王亦颜同往纵观。至午，憩於茅舍。遇道人，白苎衫，青布巾，修眉美髯，风骨清俊。郑王相谓曰：岂非吕仙翁乎。召与语，命之坐，酌酒数行，两主人皆已醉。馒问客曰：能更进否。曰：能。可饮几何，曰：无筹。乃令侍史注酒两壶於银盆中，恣其痛饮一杯，复一杯不已。郑曰：先生如有药，求数粒。曰：有。即引手擦左腋下垢汗，捻成青粒与之，曰：只可嗅，不得吃。王亦求之，复擦右腋下污，成红粒与之，所言亦然。酒尽，客去。先是一老兵守邸阁，一漕老兵卧檐问，日晏未醒，漕因戏以两药纳其鼻中，气即吸入，犹未觉。使人唤之起，问曰：汝觉四体如何。曰：觉得极轻，殆欲凌云耳。明日，腾空而去。二漕相视，悔恨无绿。盖假手以度老兵也。
　　何仙遇道
　　何仙姑，零陵市道女也。始十三岁，随女伴入山采茶，俄失伴，独行迷归。路见束峰下一人，修髯、钳目、冠高冠、衣六铢衣，即洞宾也。仙姑始仆仆亟拜之，洞宾出一桃曰：汝年幼必好果物，食此尽，他日当飞升，不然止居地中也。仙姑仅能食其半，髯者指以归路。仙姑归自谓：止一日。不知已逾月矣。自是不饥无漏洞，知人事休咎。后尸解去。洞宾尝谓仙姑曰：吾尝游华阴市中卖药，以灵丹一粒置他药万粒中，有求药者，於瓢中信手探取与之，观其绿分也。如是数日，他药五万粒探取八丁，而此丹入手即坠。因叹世问仙骨难值如此。
　　跛仙遇道
　　长沙刘跛仙，遇洞宾於君山，得灵龟吞吐之法。功成归隐岳麓，自号潇湘子。常侍洞宾往来抱黄洞，宾数游城下，有诗曰：南山七十二，独爱洞真墟。后有郑思者，遇跛仙于清泰门外，相与俱仙云。
　　道友讲经
　　陈澹然，富而儒者也。性慕道，延云水士多年，竟无所遇。洞宾诡为佣者，为治圃岁余，所作工役力过常人。陈爱之，然止以佣者待之而已。一日陈与一道友讲《 阴符经》 ，至天发杀机、天地返覆，未晓杀机之旨。洞宾从旁抗声曰：生者不生，死者不死，已生而杀生，未无而学死，则长生矣。陈大骂曰：汝非佣者邪，谁教汝为此言。既而请之，则复缪愆其辞，不可解。道友曰：田野村夫，定於何处窃得此语耳，非实通晓也。居无何，忽辞陈曰：吾将远行，明年五月五日午时复来也。既去寂然，陈有乡人客于巴陵，遇之曰：为我寄语陈公，我吕洞宾也。始意公可授道，徐察之则不然，吾不复来矣。言讫，走入吕仙亭竹林中不见。明年端午日午时，陈公暴卒。
　　吕祖志卷之三竟
　　吕祖志卷四
　　艺文志
　　五吉闷古风－篇
　　又记
　　数载乐幽幽，欲逃寒暑逼。不求名与利，犹恐身心役。苦志慕黄庭，殷勤求道迹。阴功暗心修，善行长日积。世路果逢师，时人皆不识。我师机行密，怀量性孤僻。解把五行移，能将四象易。传余造化门，始悟希夷则。服取两般真，从头路端的。烹煎日月壶，不离乾坤侧。至道眼前观，得之元咫尺。真空空不空，真色色非色。推倒玉葫芦，进出黄金液。紧把赤龙头，猛将骊珠吸。吞归脏腑中，夺得神仙力。杪号一黍珠，延年千万亿。同途听我吟，与道相亲益，未晓真黄芽，徒劳游紫陌。把住赤乌魂，突出银蟾魄。未省此中玄，常流容易测。三天应有路，九地终无厄。守道且藏愚，忘机要混边。群生莫相#1轻，已是蓬莱客。
　　七言古风二篇
　　赠刘方处士
　　六国愁看沉与浮，携琴长啸出神州。拟向烟霞煮白石，偶来城市见丹丘。
　　受得金华出世卫，期於紫府驾云游。年来摘得黄岩翠，琪树参差连地肺。
　　露飘香陇玉苗滋，月上碧峰舟鹤唳。洞天消息春正深，仙路往还俗难继。
　　忽因乘兴下白云，与君邂逅於尘世。尘世相逢开口希，共论太古同流志。
　　瑶琴宝瑟与君弹，琼浆玉液劝我醉。醉中亦话兴亡事，云道□ 无珪组累。
　　浮世短景倏成空，石火电光看即逝。韶年淑质曾非固，花面玉颜还作土。
　　芳樽但继晓复昏，乐事不穷今与古。何如识个玄玄道，道在杳冥须细考。
　　壶中一粒化奇物，物外千年功力奥。但能制得水中华，水火翻成金丹龟。
　　丹就人问不久居，自有碧霄元命诰。玄洲旸谷悉可居，地寿天龄永相保。
　　鸾车鹤驾逐云飞，迢迢瑶池应易到。耳闻争战还倾覆，眼见妍华成枯槁。
　　唐家旧国尽荒芜，汉室诸陵空白草。蚌办世界实足悲，仅花性命莫迟迟。
　　珠玑溢屋非为福，罗绮满箱徒自危。志士戒贪昔所重，达人忘欲宁自期。
　　刘方刘方审听我，流光迅速如飞过。阴娌果决用心除，尸鬼因循为汝祸。
　　八琼秘诀君自识，莫待铋空车又破。破车坏铋须震惊，直遇伯阳应不可。
　　悠悠忧家复忧国，耗尽三田元宅火。咫尺玄关若要开，凭君自解黄金锁。
　　赠乔二郎
　　与君相见皇都裹，陶陶动便经年醉。醉中往往爱藏真，亦不为他名与利。
　　劝君休恋浮华荣，直须奔走烟霞程。烟霞欲去如何去，先须肘后飞金晶。
　　金晶飞到上宫裹，上宫下宫通光明。当时玉最涓涓止。奔归元海如雷声。
　　纵此夫妻相际会，欢娱一作始终踊跃情无外。水火都来两平问，挂候翻成地天泰。
　　一浮一沉阳炼阴，阴尽方知此理深。到底根元是何物，分明只是水中金。
　　乔公乔公急下手，莫逐乌飞兼兔走。何如修炼作真人，尘世浮生终不久。
　　大道长生没得来，自古至今有有有。
　　五言绝句四首
　　赐齐州李希遇
　　少饮欺心酒，休贪不义财。福因慈善得，祸向巧奸来。
　　题紫极官
　　宫门一闲入，临水凭栏立。无人知我来，朱顶鹤声急。
　　赠沈处士贞吉二首
　　鹤背发长歌，清声振林越。万里洞庭秋，湖波弄明月。
　　片月已苍苍，诗成天欲曙。独鹤忽不见，闲云自来去。
　　五言律诗一十八首
　　悟了长生理，秋莲处处开。金童登锦帐，玉女下香阶。处啸天魂住，龙吟地魄来。有人明此道，立便返婴孩。
　　姹女住南方，身边产太阳。蟾官烹玉液，坎户炼琼浆。过去神仙饵，今来到我尝。一杯延万纪，物外任翱翔。
　　顿悟黄芽理，阴阳禀自然。乾坤炉裹炼，日月鼎中煎。木产长生汞，金生续命铅。世人明此道，立便返童颜。
　　宇宙产黄芽，经炉缎作砂。阴阳烹五彩，水火炼三花。鼎内龙降虎，壶中龟遣蛇。功成归物外，自在乐烟霞。
　　要觅长生路，除非认本源。都来一味药，刚到数千般。丹鼎烹成汞，红炉炼作铅。依时服一粒，白日上冲天。
　　姹女住瑶台，仙花满地开。金苗从此出，玉药自天来。凤舞长生曲，鸾歌续命杯。有人明此道，海变已千回。
　　古往诸仙子，根元占甲庚。水中闻虎啸，火裹见龙行。进退穷三候，相吞用八弦。冲天功行满，寒暑不能争。
　　我悟长生理，太阳伏太阴。离宫生白玉，坎户产黄金。要主君臣义，须存子母心。九重神室内，虎啸与龙吟。
　　灵丹产太虚，九转入重炉。浴就红莲颗，烧成白玉珠。水中铅一两，火内汞三铢。吃了瑶台宝，升天任每枯。
　　姥女住离宫，身边产雌雄。炉中七返毕，鼎内九还终。悟了鱼投水，迷因乌在笼。耄年服一粒，立地变冲童。
　　道德乾坤祖，阴阳是本宗。天魂生白虎，地魄产青龙。运宝泥丸住。搬精入上宫。有人明此法，万载貌如童。
　　要觅金丹理，根元不易逢。三才七返足，四象九还终。浴就微微白，烧成渐渐红。一丸延万纪，物外去冲冲。
　　个个觅长生，根元不易寻。要贪天上宝，须弃世问琛，炼就水中火，烧成阳内阴。祖师亲有语，一味水中金。
　　万物皆生玉，如人得本元。青龙精是汞，白虎水为铋。悟者子投母，迷应地是天。将来物外客，个个补丹田。
　　二十四神清，三于功行成。寒云连地转，圣日满天明。玉子偏宜种，金田岂在耕。此中真妙理，谁道不长生。
　　钞钞纱中纱，玄玄玄更玄。动言俱演道，语默尽神仙。在掌如珠异，当空似月圆。他时功满后，直入大罗天。
　　密室静存神，阴阳重一斤。炼成离女液，咽尽坎男津。渐变逍遥体，超然自在身。更修功业满，旌鹤引朝真。
　　通道复通玄，名留四海传。交亲一柱杖，和气两空拳。要果遗巡种，思荼逐旋煎。岂知来混世，不久却回天。
　　　
　　七言绝句四十二首
　　捉得金精固命基，日魂束畔月华西。於中炼就长生药，服了还同天地齐。
　　莫怪瑶池消息稀，只绿人事隔天机。若人寻得水中火，有一黄童上太微。
　　混元海底隐生伦，内有黄童玉帝名。白虎神符潜姥女，灵元镇在七元君。
　　三亩丹田无种种，种时须借赤龙耕。曾将此种教人种，不解沿池道不生。
　　闪灼虎龙神剑飞，好凭身事莫相违。传时须在乾坤力，便透三清入紫微。
　　不用梯媒向外求，还丹只在体中收。莫言大道人难得，自是功夫不到头。
　　饮酒须教一百杯，束浮西泛自梯如。日精能与月华合，有个明珠走上来。
　　不负二光不负人，不欺神道不欺贫。有人问我修行法，只种心田养自身。
　　时人若拟去瀛洲，先过巍巍十八楼。自是电雷声震动，一池金水向束流。
　　瓶子如金玉子黄，上升下降续神光。三元一会经年争，这个天中日月长。
　　学道须教彻骨贫，囊中只有五三文。有人问我修行法，遥指天边日月轮。
　　我自忘心神自悦，跨水穿云来相谒。不问黄芽肘后方，纱道通微怎生说。
　　丹传肘后千年术，口诵黄庭两卷经。鹤观古坛松影裹，悄无人迹户长肩。
　　独上高峰望八都，黑云散后月还孤。茫茫宇宙人无数，几个男儿是丈夫。
　　天下都游半日功，不须跨凤与乘龙。偶因博戏飞神剑，摧却终南第一峰。
　　耀倒葫芦棹却琴，倒行直上外牛岑。水飞石上迸如雪，立地看天坐地吟。
　　吾家本住在天齐，零落白云铄石梯。来往八千消半日，依前归路不曾迷。
　　黄峰道士高且洁，不下莲官经岁月。星辰夜礼玉簪寒，龙虎晓开金鼎热。
　　束山束畔忽相逢，握手丁宁语似锺。剑术已成君把去，有蛟龙处斩蛟龙。
　　朝泛苍梧暮却还，洞中日月我为天。匣藏宝剑时时吼，不遇同人誓不传。
　　猥仙拍手葫芦舞，过岭穿云拄杖飞。来往八千须半日，金州南畔有松扉。
　　养得兄形似我形，我身枯梓子光精。生生世世常如此，争似留神养自身。
　　精养灵根气养神，此真之外更无真。神仙不肯分明说，迷了千千万万人。
　　不事王侯不种田，日高犹自抱琴眠。起来旋点黄金买，不使人问作业钱。
　　天涯海角人求我，行到天涯不见人。忠孝义慈行方便，不须求我自成真。
　　莫道幽人一事无，闲中尽有静工夫。闭门清昼读书罢，扫地焚香到日哺。
　　息精息气养精神，精养丹田气养身。有人学得这般术，便是长生不死人。
　　斗笠为帆扇作舟，五湖四海任遨游。大千世界须臾至，石烂松枯经几秋。
　　或为道士或为僧，混俗和光别有能。苦海翻成天上路，昆卢常点百千灯。
　　过洞庭湖君山
　　午夜君山骯月回，西邻小圃碧莲开。天香风露苍华玲，蕾在青霄鹤未来。
　　赠凤翔府天庆观
　　得道年来八百秋，不曾飞剑取人头。玉皇未有天符至，且货乌金混世流。
　　剑画於襄阳雪中
　　岘山一夜玉龙寒，凤林千树梨花老。襄阳城裹少人知，襄阳城外江山好。
　　海上逢赵同
　　南宫水火吾须济，北关夫妻我自媒。洞裹龙儿娇郁律，山前童子喜徘徊。
　　赠剑客五首
　　先生先生貌狞恶，拔剑当空气云错。连喝三回急急去，钦然空裹人头落。
　　剑起星奔万里珠，风雷时逐雨声麓。人头携处非人在，何事高吟过五湖。
　　麓眉卓坚语如雷，闻说不平便放杯。使剑当空千里去，一更别我一更回。
　　庞眉国坚恶精神，万里腾空一踊身。背上匣中三尺剑，为天且示不平人。
　　先生先生莫外求，道要人传剑要收。今日相逢江海畔，一杯村酒劝君休。
　　赠曹先生
　　鹤不西飞龙不行，露乾云破洞萧清。少年仙子说闲事，遥隔彩云闻叹声。
　　与潭州智度寺慧觉禅师有序
　　余游韶彬，束下湘江。今见觉公，观其禅学精明，性源纯洁，促膝静坐，收光内照。一袖之外无余衣，一钵之外无余食。达生死岸，破烦恼壳。方今佛衣寂寂兮无传，禅理悬悬兮几绝。扶而兴者，其在吾师乎。
　　达者惟心兼济物，圣贤传法不离真。请师开说西来意，七祖如今未有人。
　　闲题一首
　　独自行来独自坐，无限世人不识我。惟有城南老树精，分明知我神仙过。
　　松枯石老水萦回，个裹难教俗客来。台眼试看山外景，纷纷风急障黄埃。
　　七言律诗六十首
　　夹脊双关透顶门，修行径路此为根。华池神水频来咽，紫府元君往济浔。
　　常使气冲关节透，自然精满谷神伸。他年得赴瑶池会，须感当初指教人。调气诀。
　　混混沌沌不计年，一吸略记五千言。烧丹炼药南山秀，服气吞霞九海乾。
　　曾经几度须眉滥，数番沧海变桑田。陛下问臣年多少，先有吾身后有天。对君作。
　　我家至道本无为，白雪壶中配坎离。常饮三杯无事酒，闲行数着不争棋。
　　抽铅添汞存真体，返本还元复命基。会得两般归一处，到头端的上天梯。参玄作。
　　周行独力出群伦，默默昏昏亘古存。无象无形潜造化，有门有户在乾坤。
　　色非色际谁穷处，空不空中自得根。此道非从它外得，千言万语馒评论。
　　通灵一颗正金丹，不在天涯地角安。讨论穷经深莫究，登山临水杳无看。
　　光明暗寄希夷顶，赫赤高居混沌端。举世若能知所寓，超凡入圣弗为难。
　　落魄红尘四十春，无为无事信天真。生涯只在乾坤鼎，活计惟凭日月轮。
　　八卦气中潜至宝，五行光裹隐元神。桑田改变依然在，永作人问出世人。
　　独处乾坤万象中，从头历历运元功。纵横北斗心机大，颠倒南辰胆气雄。
　　鬼哭神号金鼎结，鹦飞犬化玉炉空。如何俗世寻常觅，不达希夷不可穷。
　　谁信华池路最深，非遐非迩奥难寻。九年采炼如红玉，一日圆成似紫金。
　　得了永棱寒暑逼，服之应免死生侵。劝君门外修身者，端念思惟此道心。
　　水府寻铅合火铅，黑红红黑又玄玄。气中生气肌肤换，精裹含精性命专。
　　药返便为真道士，丹还本是圣胎仙。出神入定虚华语，徒费工夫万万年。
　　九鼎烹煎九转砂，区分时节更无差。精神气血归三要，南北东西共一家。
　　天地变通飞白雪，阴阳和合产金华。终期凤韶空中降，跨虎骑龙映紫霞。
　　凭君子后午前看，一脉天津在脊端。金阙内藏玄谷子，玉池中坐太和官。
　　只将至妙三周火，炼出通灵九转丹。直指几多求道者，行藏莫离虎龙滩。
　　返本还元道气平，虚非形质转分明。水中白雪微微结，火裹金莲渐渐生。
　　圣汞论时非有体，真铅穷看亦无名。吾今为娘修行者，莫问烧金问至精。
　　安排鼎鳌炼玄根，进退须明卯酉门。绕电奔云飞日月，驱龙走虎出乾坤。
　　一丸因与红颜主，九转能烧白发痕。此道幽微知者少，茫茫尘世与谁论。
　　酝酬一盏诗一篇，暮醉朝昤不记年。乾马屡来游九地，坤牛时驾出三天。
　　白龟窟裹夫妻会，青凤巢中子母圆。提挈灵童山上望，重重迭迭是金钱。
　　认得束西术与火，自然炉鼎虎龙吟。但随天地明消息，方识阴阳有信音。
　　左掌南辰攀鹤羽。右檠北极剖龟心。神仙亲口留斯旨，何用区区向外寻。
　　一本天机深更深，徒言万劫与千金。三冬大热玄中火，六月霜寒表外阴。
　　金为浮来方见性，木因沉后始知心。五行颠倒堪消息，返本还元在己寻。
　　虎将龙军气宇雄，佩符持甲去匆匆。铺排剑戟奔如电，罗列旌旗疾似风。
　　活捉三尸焚鬼窟，生擒六贼破魔宫。河清海宴乾坤争，世世安居道德中。
　　我家勤种我家田，内有灵苗活万年。花似黄金苞不大，子如白玉颗皆圆。
　　栽培全赖中宫土，灌溉须凭上谷泉。直候九年功满日，和根拔入大罗天。
　　寻常学道说黄芽，万水千山觅转差。有吵有圆难下种，无根无脚自开花。
　　九三鼎内烹如酪，六一炉中结似霞。不日成丹应化骨，飞升遥指玉皇家。
　　四六关头路垣平，行人到此不须惊。从教犊驾轰轰转，尽使羊车轧轧呜。
　　渡海经河稀阻滞，上天入地绝歌倾。功成直入长生殿，袖出神珠彻夜明。
　　九六相交道气和，河车昼夜迸金波。呼时一一关头转，吸处重重脉上摩。
　　电激离门光海岳，雷轰震户动婆娑。思量此道真长远。学者多迷溺爱河。
　　金丹不是小金丹，阴鼎阳炉裹面安。尽道束山寻汞易，岂知西海觅铅难。
　　玄珠窟裹行非远，赤水滩头去便端。语得灵竿真的路，何劳礼月步星坛。
　　古今机要甚分明，自是众生力量轻。尽向有中寻有质，谁能无裹见无形。
　　真铅圣汞徒虚费，玉室金关不解肩。本色丹瓢推倒后，却吞丸药待延龄。
　　浮名浮利两何堪，回首归山味转甘。举世算无心可契，谁人更与道相参。
　　寸犹未到甘谈尺，一尚难明强说三。经卷葫芦并拄杖，依前担入旧江南。
　　本来无坐亦无行，行着之时是妄情。老氏语中犹未央，瞿昙言下更难明。
　　灵竿有节通天去，至药无根得地生。今日与君无吝惜，功成只此是蓬瀛。
　　解将火种种刀圭，火种刀圭世岂知。山上长男骑白马，水边少女牧乌龟。
　　无中出有还丹象，阴裹生阳大道基。颠倒五行凭匠手，不逢匠手莫施为。
　　三千余法论修行，第一烧丹路最亲。须是坎男端的物，取他离女自然珍。
　　烹成不死砂中汞，结出长生水裹银。九转九还功若就，定将衰老返长春。
　　欲种长生不死根，再营阴魄及阳魂。先教玄女归离户，复遣空王镇坎门。
　　虎到甲边风浩浩，龙居庚内水温温。迷途争与轻轻泄，此理须凭达者论。
　　闭目存神玉户观，时来火候递相传。云飞海面龙吞汞，风击岩颠虎伏铅。
　　一旦炼成身内宝，等闲探得道中玄。刀圭饵了丹书降，跳出尘龙上九天。
　　千日工夫不暂闲，河车搬载上昆山。虎拍白汞安炉裹，龙发红铅向鼎问。
　　仙府记名丹已熟，阴司除籍命应还。彩云捧足归何处，直入三清谢圣颜。
　　解匹真阴与正阳，三年功满结成霜。神龟出入庚辛位，丹凤翱翔甲乙方。
　　九鼎先辉双瑞气，三元中换五毫光。尘中若有同机者，共住烟霄不死乡。
　　修生一路就中难，迷者徒将万卷看。水火均平方是药，阴阳差互不成丹。
　　守雌勿失雄方住，在黑无亏白自乾。认得此般真妙诀，何忧风雨拓衰残。
　　才吞一粒便安然，十二重楼九曲连。庚虎循环飧锋雪，甲龙夭娇迸灵泉。
　　吕二上应三千日，九九中延九万年。须得有绿方可授，未曾轻泄与人传。
　　谁知神水玉华池，中有长生性命基。运用须凭龙与虎，抽添全籍坎兼离。
　　晨昏点尽黄金粉，顷刻修成玉石脂。斋戒饵之千日后，等闲轻举上云梯。
　　九天云静鹤飞轻，衔简翩翩别太清。身外红尘随意换，炉中白石立时成。
　　九苞凤向空中舞，五色云从足下生。回首便归天上去，愿将甘雨救焦氓。
　　婴儿迤逦降瑶阶，手握玄珠直下来。半夜紫云披素质，几回赤气掩桃顺。
　　微微笑处机关转，拂拂行时户牖开。此是吾家真一子，庸愚谁敢等闲猜。
　　才得天符下玉都，三千日裹积工夫。祷祈天地开金鼎，收拾阴阳锁玉壶。
　　便觉凡躯能变化，深知妙道不虚图。时来试问尘中叟，这个玄机世有无。
　　谁识寰中达者人，生平解法水中银。一条拄杖撑天地，三尺昆吾斩鬼神。
　　大醉醉来眠月洞，高吟吟去傲红尘。自从悟裹终身后，赢得蓬壶永劫春。
　　红炉进讥炼金英，一点灵珠透室明。摆动乾坤知道力，逃移生死见功程。
　　逍遥四海留踪迹，归去三清立姓名。直上五云云路稳，紫鸾朱凤自来迎。
　　时人若要学长生，先是枢机昼夜行。恍惚中问专志气，虚无裹面固元精。
　　龙友虎战三周毕，兔走乌飞九转成。炼出一炉神圣药，五云归去路分明。
　　亦无得失亦无言，动即施功静即眠。驱遣赤牛耕宇宙，分张玉粒种山川。
　　栽培不惮劳千日，服食须知活万年。今日示君君好信，教君见世作神仙。
　　不须两两与三三，柢在昆仑第一岩。逢润自然情易伏，遇炎常恐性难降。
　　有时直入三元户，无事还归九曲江。世上有人烧得住。寿齐天地更无双。
　　本末无非在玉都，亦曾陆地作凡夫。吞精食气先从有，悟理归真便入无。
　　水火自然成既济，阴阳和合自相符。炉中炼出延年药，瞑渤从教变复枯。
　　无名无利任优游，遇酒逢歌且唱酬。数载未曾经圣阙，千年唯只在仙州。
　　寻常水火三回进，真个夫妻一处收。药就功成身羽化，更抛尘室出凡流。
　　杳杳冥冥莫问涯，雕虫篆刻道之华。守中绝学方知奥，抱一无言始见佳。
　　自有物如黄菊蕊，更无色似碧桃花。休将心地虚劳用，煮铁烧金转转差。
　　还丹功满未朝天，且向人问度有绿。拄杖两头担日月，葫芦一个隐山川。
　　诗昤自得闲中句，酒饮多遗醉后钱。若问我修何妙法，不离身内汞和铅。
　　半红半黑道中玄，水养真金火养铅。解接往年三寸气，还将运动一周天。
　　烹煎尽在阴阳力，进退须凭日月权。只此功成三岛外，稳乘鸾凤谒诸仙q 
　　返本还元已到乾，能升能降号飞仙。一阳生是兴功日，九转周为得道年。
　　炼药但寻金裹水，安炉先立地中天。此处便是还丹理，不遇奇人誓莫传。
　　飞龙九五已升天，次第还当赤帝权。喜遇汞珠凝正午，幸逢铅母结重玄。
　　狂猿自伏何须炼，野马亲调不着鞭。炼就一丸天上药，顿然心地永刚坚。
　　举世何人悟我家，我家别是一荣华。盈箱贮积登仙录，满室收藏伏火砂。
　　顿饮长生天上酒，常栽不死洞中花。凡流若问吾生计，遍地纷纷五彩霞。
　　津能充渴气充粮，家住三清玉帝乡。金鼎炼来多外白，玉虚烹处彻中黄。
　　始知青帝离宫住，方信金精水府藏。流俗要求玄妙理，参同契有两三行。
　　紫诏随鸾下玉京，元君相命会三清。便将金鼎丹砂饵。时拂霞衣鹤驾行。
　　天上双童持佩引，月中娇女执婶迎。此时功满参真后，始信仙都有姓名。
　　修修修得到乾乾，方号人问一醉仙。世上光阴催短景，洞中花木任长年。
　　形飞峭壁非凡骨，神在玄宫别有天。唯愿先生频一顾，更玄玄外问玄玄。
　　无心独坐转黄庭，不遂时流入利名。救老只存真一气，修生长遗百神灵。
　　朝朝炼液归琼府，夜夜朝元养玉英。莫叹老人贫里乐，十年功满上三清。别客。
　　时人受气禀阴阳，均体乾坤寿命长。为产本宗能寿永，因轻元祖遂沦亡。
　　三宫自有回流法，万物那无运用方。咫尺昆仑山上玉，几人知是药中王。别客。
　　青霄一路少人行，休话兴亡事不成。金榜因何无姓字，玉都必是有仙名。
　　云归大海龙千尺，月满长空鹤一声。深谢宋朝明圣主，解书丹诏诏先生。赠陈处上。
　　天网恢恢万象疏，一身亲到华山区。寒云去后留残月，春雪来时问太虚。
　　六洞真人归紫府，千年鸾鹤老苍梧。自从遗却先生后，南北束西少丈夫。哭陈先生。
　　罗浮道士谁同流，草衣木食轻王侯。世问甲子管不得，壶裹乾坤只自由。
　　数着残棋江月晓，一声长啸海山秋。饮余回首话归路，遥指白云天际头。赠罗浮道士。
　　三千里外无家客，七百年来云水身。行满蓬莱为别馆，道成瓦砾尽黄金。
　　待宾袖裹常存酒，化药炉中别有春。积德求师何患少，由来天地不私亲。兹僧见。
　　天生一物变三才，交感阴阳结圣胎。龙虎顺行阴鬼去，龟蛇逆往火龙来。
　　婴儿日吃黄婆髓，姥女时飧白玉杯。功满自然居物外，人间寒暑任轮回。
　　吕祖志卷之四竟
　　#1：『相』原缺，据《道藏辑要》本补
　　吕祖志卷五
　　艺文志
　　七言律诗六十一首
　　星辰聚会入离乡，日月盈亏助药王。三候火烧金鼎宝，五符水炼玉壶浆。
　　乾坤反覆龙收雾，卯酉相吞虎放光。入室用机擒捉取，一丸丹点体纯阳。
　　发头滴血眼如环，吐气云生怒世问。争奈不平千万事，须期一诀荡凶顽。
　　蛟龙斩处翻沧海，暴虎除时拔远山。为臧世情兼负义，剑光腥染点痕班。
　　雨雪霏霏天已暮，金锺满劝抚焦桐。诗吟席上未移刻，剑舞筵前疾似风。
　　何事行杯当午夜，忽然怒目便腾空。不知谁是亏忠孝，拥个人头入坐中。赠剑客二首。
　　金丹一粒定长生，须得真铅炼甲庚。火取南方赤凤髓，水求北海黑龟精。
　　鼎追四季中央合，药遣三元八卦行。斋戒兴功成九转，定应入口鬼神惊。
　　碧潭深处一真人，貌似桃花体似银。须发未斑绿有术，红颜不老为通神。
　　蓬莱要去如今去，架上黄衣化作云。任彼桑田变沧海，一丸凡药定千春。
　　炉养丹砂鬓不斑，假将名利住人问。已逢志士传神药，又喜同流动笑颜。
　　老子道经分付得，紫微星许共相攀。幸蒙上士甘捞拢，处世输君一个闲。赠人。
　　谁解长生是我栽，炼成真气在三台。尽知白日升天去，刚逐红尘下世来。
　　黑虎行时倾雨露，赤龙耕处产琼瑰。只吞一粒金丹药，飞入青霄更不回。
　　乱云堆裹表星都，认得探藏大丈夫。绿酒醉眠闲日月，白苹风定钓江湖。
　　长将气度随天道，不把言词问世徒。山水路遥人不到，茆君消息近知无。
　　鹤为车驾酒为粮，为恋长生不死乡。地脉尚能缩得短，人年岂不展教长。
　　星辰往往壶中见，日月时时袖裹藏。若欲时流亲得见，朝朝不离水银行。
　　灵芝无种亦无根，解饮能飧自返魂。但得烟霞供岁月，任他乌兔走乾坤。
　　婴儿只恋阳中母，姥女须朝顶上尊。一得不回千古内，更无冢墓示儿孙。
　　世上何人会此言，休将名利挂心田。等闲倒尽十分酒，遇兴高吟一百篇。
　　物外姻霞为伴倡，壶中日月任婵娟。他时功满归何处，直驾云车入洞天。
　　玄门弟子坐中央，得筹明良感玉皇。枕下山河和雨露，笛中日月混潇湘。
　　坎男会遇退金女，离女交腾嫁木郎。真个夫妻齐守志，立教牵惹在阴阳。
　　遥指高峰笑一声，红霞紫雾面前生。每於尘市无人识，长到山中有鹤迎。
　　时弄玉蟾驱鬼魅，夜煎金鼎煮琼英。他时若赴蓬莱洞，知我仙家有姓名。
　　堪笑时人问我家，杖担云物惹烟霞。眉藏火电非他说，手种金莲不自夸。
　　三尺焦桐为活计，一壶美酒是生涯。骑龙远出游三岛，夜久无人饭月华。
　　九曲江边坐卧看，一条长路入天端。庆云捧拥朝丹阙，瑞气徘徊起白烟。
　　铅汞此时为至药，坎离今日结神丹。功能济命长无老，只在人心不是难。
　　玄门玄理又玄玄，不死根元在汞铅。知是一般真个卫，调和六一也同天。
　　玉京山上羊儿闹，金水河中石虎眠。妙要能生觉本体，勤心到处自如然。
　　公卿虽贵不曾酬，说者仙卿便去游。为讨石肝逢蜃海，因寻甜雪过瀛洲。
　　山川醉后壶中放，神鬼闲来匣裹收。据见日前无个识，不如杯酒混凡流。
　　曾邀相访到仙家，忽上昆仑宴月华。玉女控拢苍懈露，山童提挈白虾蛛。
　　时斟海内千年酒，惯摘壶中四序花。今在人寰人不识，看看挥袖入烟霞。
　　火种丹田金自生，重重楼阁自分明。二千功行百旬见，万里蓬莱一日程。
　　羽化自应无鬼录，玉都长是有仙名。今朝得赴瑶池会，九节幢婶洞裹迎。
　　因看崔公入药镜，令人心地转分明。阳龙原向离宫出，阴虎还於坎位生。
　　二物会时为道本，五方行尽得丹名。修真道士如知此，定跨赤龙归玉清。
　　浮生不实为轻忽，纳服身藏奇异骨。非是尘中不染尘，焉得物外通无物。
　　共语难兮情兀兀，独自行时轻拂拂。一点刀圭五彩生，飞丹走入神仙窟。
　　莫性爱昤天上诗，盖绿吟得世问稀。惯飧玉帝宫中饭，曾着蓬莱洞裹衣。
　　马踏日轮红露卷，凤衔月角碧云飞。何时再控青丝辔，又掉金鞭入紫微。
　　黄芽白雪雨飞金，行即高歌醉即昤。日月暗扶君甲子，乾坤自与我知音。
　　精灵灭迹三清剑，风雨腾空一弄琴。的当南游归甚处，莫交鹤去上天寻。
　　云鬓双明骨更轻，自言寻鹤到蓬瀛。日论药草皆知味，问着神仙自得名。
　　簪玲夜龙穿碧洞，枕寒晨虎卧银城。米春又拟擭竿去，为忆轩辕海上行。
　　龙精龟眼两相和，丈六男儿不奈何。九盏水中煎赤子，一输火内养黄婆。
　　月圆自觉离天网，功满方知出地罗。半醉好吞龙凤髓，劝君休更认弥陀。
　　强居此境绝知音，野景离多不合吟。诗句若喧卿相口，姓名还动帝王心。
　　道袍薜带应慵挂，隐帽皮冠尚懒簪。除此更无余个事，一壶村酒一张琴。
　　华阳山裹多芝田，华阳山叟复延年。青松岩畔攀高干，白云堆裹饮飞泉。
　　不寒不热神荡荡，束来西去气绵绵。三千功满好归去，休与时人说洞天。
　　天心不散自然心，成败从来古与今。得路应知能出世，迷途终是任埋沉。
　　身边至药堪攻炼，物外丹砂且细寻。咫尺洞房仙景在，莫随波浪没光阴。
　　自隐玄都不记春，几回沧海变成尘。玉京殿裹朝元始，金阙宫中拜老君。
　　闷即驾乘千岁鹤，闲来高卧九重云。我今学得长生法，未肯轻传与世人。
　　北帝南辰掌内观，潜通造化暗相传。金槌袖裹居元宅，玉户星宫降上玄。
　　举世尽皆寻此道，谁人空裹得玄关。明明道在堪消息。日月滩头去又还。
　　日影元中合自然，奔雷走电入中原。长驱赤马居束殿，大启朱门泛碧泉。
　　怒拔混吾歌圣化，喜陪孤月贺新年。方知此是生生物，得在仁人始受传。
　　六龙齐贺得升乾，须觉潜通造化权。真道每吟秋月澹，至言长运碧波塞。
　　昼乘白鹤游三岛，夜顶金冠立古坛。一载已成千岁药，谁人将袖染尘寰。
　　五岳滩头景象新，仁人方达杳冥身。天网运转三元争，地脉通来万物生。
　　自晓谷神通此道，谁能理性欲修真。明明说向中黄路，霹雳声中自得神。
　　欲陪仙倡得身轻，飞过蓬莱彻上清。朱顶鹤来云外接，紫鳞鱼向海中迎。
　　垣娥月桂花生吐，玉母仙桃子渐成。下瞰日输天欲晓，定知人世久长生。
　　四海皆忙几个闲，时人口内说尘绿。知君有道来山上，何以无名住世问。
　　十二楼台藏秘诀，五千言内隐玄关。方知鼎贮神仙药，乞取刀圭一粒看。
　　割断繁华掉却荣，便从初得是长生。曾於锦水为蝉蜕，又向蓬莱别姓名。
　　三住住来无否泰，一尘尘在世人情。不知功满归何处，直跨此龙上玉京。
　　当年时价满皇都，掉臂西归是丈夫。万顷白云独自有，一枝丹桂阿谁无。
　　闲寻渭曲渔翁引，醉上莲峰道士扶。他日与君同际会，竹溪茅舍夜相呼。
　　金锤灼灼舞天阶，独自骑龙去又来。高外白云观日窟，闲眠秋月臂天开。
　　离花片片乾坤产，坎药翻翻造化栽。晚醉九岔回首望，北郎山下骨皑皑。
　　结交常与道情深，日日随他出又沉。若要自通云外鹤，直须勤炼水中金。
　　丹成只恐乾坤窄，饵了宁忧疾患侵。未去瑶台犹混世，不妨杯酒喜闲昤。
　　因擭琴剑下烟萝，何幸今朝喜暂过。貌相本来犹自可，针医偏恨效无多。
　　仙经已读三千卷，古法曾持十二科。些小道功如不信，金阶舍手试看么。
　　倾倒华阳再醉三，骑龙遇晚下南岩。眉因拍剑留星电，衣为眠云惹碧岚。
　　金液变来成雨露，玉都归去老松杉。曾将铁镜照神鬼，霹霹搜寻火满潭。
　　铁镜烹金火满空，碧潭龙卧夕阳中。麒麟意合乾坤地，懈露机关日月束。
　　三尺剑横双水岸，五丁冠顶百神官。闲铺羽服居仙窟，自着金莲造化功。
　　随绿信业任浮沉，似水加云一片心。两卷道经三尺剑，一条华杖七弦琴。
　　壶中仙药逢人施，腹内新诗遇客吟。一味永添千载寿，一凡丹点一斤金。
　　琴剑酒棋龙鹤虎，逍遥落托水无忧。闲骑白鹿游三岛，闷驾青牛看十洲。
　　碧洞远观明月上，青山高隐彩云流。时人若要还如此，名利浮华即便休。
　　紫极宫中我自知，亲磨神剑刺还飞。先差玉子开南殿，后遣青龙入紫微。
　　九鼎黄芽栖瑞凤，一躯仙骨养灵芝。蓬莱不是凡人处，只怕愚人泄世机。
　　回身方始出埃尘，造化工夫只在人。早使亢龙抛地网，岂知白虎出天真。
　　绵绵有路谁留我，默默忘言自合神。击剑夜深归甚处，披星带月折麒麟。
　　春尽闲闲过落花，一回舞剑一吁嗟。常忧白日光阴促，每恨青天道路赊。
　　本志不求名与利，元心只慕水兼霞。世间万种浮沉事，达理谁能似我家。
　　日为和解月呼丹，华夏诸侯肉眼看。仁义异如胡越异，世情难似泰衡难。
　　八仙炼后锺神异，四海磨成照胆寒。笑指不平千万万，骑龙抚剑九重关。
　　别来洛吶六束风，醉眼昤情慵不佣。摆撼乾坤金剑吼，烹煎日月玉炉红。
　　杖摇楚甸三千王，鹤袁秦烟几万重。为报晋城仙子道，再期春色会稽峰。
　　未炼还丹且炼心，丹成方觉道元深。每留各有钱酣酒，谁信君无药点金。
　　洞裹风雷归掌握，壶中日月在胸襟。神仙事业人难会，养性长生自意吟。
　　铁牛耕地种金钱，刻石时童把贯穿。一粒粟中藏世界，二升铛内煮山川。
　　白头老子眉垂地，碧眼胡儿手指天。若向此中玄会得，此玄玄外更无玄。
　　箕星昂宿下长天，凡景宁交不愕然。龙出水来鳞甲就，鹤冲天去羽毛全。
　　尘中教化千人眼，世上难知尔雅篇。自是凡流福命簿，忍教微妙略轻传。
　　闲来掉臂入天门，拂袂徐徐撮彩云。无语下窥黄谷子，破颜平揖紫霞君。
　　拟登瑶殿参金母，回访瀛洲看日轮。恰值嫦娥排宴会，瑶浆新熟味氤氲。
　　曾随刘阮醉桃源，未省人问欠酒钱。一领布裘权且当，九天回日却归还。
　　凤茸袄子非为贵，狐白裘裳欲比难。只此世问无价宝，不凭火裹试烧看。
　　因思往事却成愍，曾读仙经第十三。武氏死时应室女，陈玉没后是童男。
　　两轮日月从他载，九个山河一袒担。昼日无人话消息，一壶春酒且醺酣。
　　垂袖腾腾傲世尘，葫芦擭却数游巡。利名身外终非道，龙虎门前辩取真。
　　一觉梦魂朝熟府，数年踪迹隐埃尘。华阴市内才相见，不是寻常卖药人。
　　万卷仙经三尺琴，刘安问说是知音。杖头春包一壶酒，炉内丹砂万点金。
　　闷裹醉眠三路口，闲来游钧洞庭心。相逢相遇人谁识，只恐冲天没处寻。
　　曾战蚩尤玉座前，六龙高驾振呜鸾。如来车后随金鼓，黄帝旅傍戴铁冠。
　　醉将黑须三岛黯，怒抽霜剑十洲寒。轩辕世代横行后，直隐深岔久觅难。
　　头角沧浪声似锺；貌如冰雪骨如松。匣中宝剑时频吼，袖裹金锤逞露风。
　　会饮酒时为伴倡，能吟诗句便参同。来年定赴蓬莱会，骑个生狞九色龙。
　　神仙暮入黄金阙，将相门关白玉京。可是洞中无好景，为怜天下有众生。
　　心琴际会闲随鹤，匣剑时磨待断鲸。进退两楹俱未应，凭君与我指前程。
　　九鼎烹煎一味砂，自然火候放童花。星辰照出青莲颗，日月能藏白马牙。
　　七返返成生碧露，九还还就吐红霞。有人夺得玄珠饵，三岛途中路不赊。
　　吕祖志卷之五竟
　　吕祖志卷六
　　艺文志
　　杂着十条
　　修身诀三首
　　人命急如线，上下来往速如箭。认得是元神，子后午前须至炼。随意出，随意入，天地三才人得一。既得一，勿遗失，失了永求无一物。堪叹荒郊冢墓中，自古灭亡不知屈。一本无后两句。
　　烟花烂慢，人事悠悠。得之者一气含元，失之者三泉昧景。至药龙居虎位，虎#1据龙宫。当龙虎混合之时，认恍惚杳冥之路。大电霹而神莫为，迅雷烈而神莫知。去彼取此兮一本去彼繁华取此真实，用资久视之功，即是迁神之妙。
　　先住其子，后觅其母#2。率首为宗，擒和正取。水伏其火，龙引其虎。得自两眉，始应玄牝。雷惊电杳，无非黄盖之家一作中。金液琼浆，尽属丹池之宝。老子之术，尽於斯矣。嗟夫，金玉满堂，莫之能守也。　　
　　三字诀
　　这个道，非常道。性命根，生死窍。说着丑，行着妙。人人憎，个个吠。大关键，在颠倒。莫厌秽，莫计较。得他来，立见效。地天泰，乌朕兆。口对口，窍对窍。吞入腹，自知道。药苗新，先天兆。审眉间，行逆道。泽质物，自继绍。二者余，方绝妙。要行持，令人叫。气要坚，神莫耗。若不行，空老耄。认得真，老还少。不知音，莫语告。些儿法，合大道。精气神，不老药读作要。静里全，明中报。乘凤鸾，听天韶。
　　内丹百字吟
　　养气忘言守，降心为不为。动静知宗祖，无事更寻谁。真常须应物，应物要不迷。不迷性自住，性住气自回。气回丹自结，壶中配坎离。阴阳生返复，普化一声雷。白云朝顶上，甘露洒须弥。自饮长生酒，逍遥谁得知。坐听无弦曲，明通造化机。都来二十句，端的上天梯。
　　外丹百字吟
　　铅汞鼎中居，炼成无价珠。都来两个字，了却万家书。用铅不用铅，非铅汞不归。会盗铅裹黑，定死石中朱。大药良无头，金丹釜无耳。不须用别药，铅汞自相制。相制作夫妻，自然得相契。百日火符功，鼎中有天地。一载成大丹，功能方出世。用铅者无数，贵铅者有几。
　　劝世文
　　一毫之善，与人方便。一毫之恶，劝君莫作。衣食随绿，自然快乐。等是甚命，问什么卜。欺人是祸，饶人是福。天眼昭昭，报应甚速。谛听吾言，神钦鬼伏。
　　长短句
　　落魄且落魄，夜宿乡村朝游城廓。闲来无事骯青山，困来街市货丹药。卖得钱不筹度，沽美酒自斟酌。醉后吟哦动鬼神，任意日头向西落。
　　六言诗
　　春暖群花半开，逍遥石上徘徊。独携玉律丹诀，闲踏青莎碧苔。古洞眠来九载，流霞饮几千杯。逢人莫话他事，吠指白云去来。
　　四言自述
　　唐朝进士，今日神仙。足蹑紫雾，却返洞天。月朗风清，一声铁笛。均山回首，四海无迹。
　　题景福寺二联
　　莫道神仙无学处，古今多少上升人。
　　歌九篇
　　鄂渚悟道歌
　　纵横天际为闲客，时遇季秋重阳节。阴云一布褊长空，膏泽连绵滋万物。因雨泥滑门不出，忽闻邻舍语丹术。试问邻公可相传，一言许肯更无难。数篇奇怪文入手，一夜挑灯读不了。晓来日早才看毕，不觉自醉如恍惚。恍惚之中见有物，状如日轮明突帆。自言便是丹砂精，宜向鼎中烹凡质。凡质本来不化真，化真须得真中物。不用铋不用汞，还丹须向炉中种。玄中之玄号真铋，及至用铋还不用。或名龙或名虎，或号婴儿并诧女。丹砂一粒名千般，一中有一为丹母。火莫燃水莫冻，修之炼之须珍重。直待虎啸折颠峰，骊龙夺得玄珠弄。龙吞玄宝忽升飞，飞龙被我捉来骑。一翕上朝归碧落，碧落广阔无束西。无晓无夜无年月，无寒无暑无四时。自从修到无为地，始觉奇之又怪之。
　　敲爻歌
　　汉终唐国飘蓬客，所以敲爻不可测。纵横逆顺没遮栏，静则无为动是色。也饮酒也食肉，守定胭花断淫欲。行禅唱咏胭粉词，持戒酒肉常充腹。色是药酒是禄，酒色之中无拘束。只因花酒悟长生，饮酒带花神鬼哭。不破戒不犯淫，破戒真如性即沉，犯淫坏失长生宝，得者须由道力人，道力人真散汉，酒是良朋花是伴。花街柳巷觅真人，真人只在花街饭。摘花戴饮长生酒，景礼无为道自昌。一任群迷多吠怪，仙花仙酒是仙乡。到此乡非常客，诧女婴儿生喜乐。洞中常采四时花，花花结就长生药。长生药采花心，花药层层艳丽春。时人不达花中理，一诀天机直万金。谢天地感虚空，得遇仙师是祖宗。附耳低言玄妙旨，提上蓬莱第一峰。第一峰是仙物，惟产金花生恍惚。口口相传不记文，烦得灵根坚髓骨。坚髓骨炼灵根，片片桃花洞裹春。七七白虎双双养，八八青龙总一斤。真父母送元宫，木母金公性本温。十二官中蟾魄现，时时地魄降天魂。铅初就汞初生，玉炉金鼎未经烹。一夫一妇同天地，一男一女合乾坤。庚要生甲要生，生甲生庚道始萌。拔取天根并地髓。白雪黄芽自长成。铅亦生汞亦生，生汞生铅一处烹。烹炼不是精和液，天地乾坤日月精。黄婆匹配得团圆，时刻无差口付传。八卦二元全藉汞，五行四象岂离铅。铅生汞汞生铅，夺得乾坤造化权。杳杳冥冥生恍惚，恍恍惚惚结成团。性须空#3意要专，莫遣猿猴取次攀。花露初开切忌触，锁居土釜勿抽添。玉炉中文火烁，十二时中惟守一。此时黄道会阴阳，三性元宫无漏泄。气若行真火炼，莫使玄珠离宝殿。加添火候切防危，初九潜龙不可炼。消息火刀圭变，大地黄芽都长遍。五行数内一阳生，二十四气排珠宴。火足数药方成，便有龙吟虎啸声。三铅只得一铅就，金果仙芽未现形。再安炉重立鼎，跨虎乘龙离凡境。日精才现#4月华凝，二八相交在壬丙。龙汞结虎铅成，咫尺蓬莱柢一程。坤铅乾汞金丹祖，龙铅虎汞最通灵。达此理道方成，三万神龙护水晶。守时定日明符刻，专心惟在意虔诚。黑铅过采清真，一阵交锋定太平。三车搬运珍珠宝，送归宝藏自通灵。天神佑地祇迎，混合乾坤日月精。虎啸一声龙出窟，鸾飞凤舞出金城。朱砂配水银停，一派红霞列太清。铅池迸出金光现，汞火流珠入帝京。龙虎媾外持盈，走圣飞灵在宝瓶。一时辰内金丹就，上朝金阙紫云生。仙桃熟摘取饵，万化来朝天地喜。斋戒等候一阳生，便进周天参同理。参同理炼金丹，水火熏蒸透问关。养胎二月神丹结，男子怀胎岂等闲。内丹成外丹就，内外相接和谐偶。结成一块紫金丸，变化飞腾天地久。丹入腹非寻常，阴行剥尽化纯阳。飞升羽化三清客，名遂功成达上苍。三清客驾谲举，跨凤腾霄入太虚。似此逍遥多快乐，遨游三界最清奇。太虚之上修真士，朗朗圆成一物无。一物无惟显道，五方透出真人貌。仙童仙女彩云迎，五明宫内传真诰。传真诰话幽情，只是真铅炼汞精。声闻绿觉冰消散，外道修罗缩项惊。点枯骨立成形，信道天梯似掌平。九祖先灵得超脱，谁羡繁华贵与荣。寻烈士觅贤才，同安炉鼎化凡胎。若是怪财井惜宝，千万神仙不肯来。修真士不妄说，妄说#5一句天公折。万劫尘沙道不成，七窍眼睛皆迸血。贫穷子发誓切，待把凡流尽提接。同赴蓬莱仙会中，凡景煎熬无了歇。尘世短更思量，洞裹乾坤日月长。坚志苦心三二载，百千万劫寿弥疆。达圣道显真常，虎兕刀兵更不伤。水火蛟龙无损害，拍手天宫吠一场。这些功真奇妙，分付与人谁肯要。愚徒死恋色和财，所以神仙不肯召。真至道不择人，岂论高低富与贫。且饶帝子共王孙，须去繁华锉锐分。瞋不除态不改，堕入输回生死海。堆金积玉满山川，神仙冷吠应不彩。名非贵道极尊，圣圣贤贤显子孙。腰金跨玉骑骄马，瞥见如洞隙裹尘。隙裹尘石中火，何在留心为久计。苦苦煎熬唤不回，夺利争名如鼎沸。如鼎沸永沈沦，失道迷真业所根。有人平却心头棘，便把天机说与君。命要传性要悟，入圣超凡由汝做。三清路上少人行，畜类门前争入去。报贤良休慕顾，性命机关堪守护。若还缺一不芳菲，执着波查应失路。只修性不修命，此是修行第一病。只修祖性不修丹，万劫阴灵难入圣。达命宗迷祖性，恰似鉴容无宝镜。寿同天地一愚夫，权物家财无主柄。性命双修玄又玄，海底洪波驾法船。生擒活捉蛟龙首，始知匠手不虚传。
　　秘诀歌
　　求之不见，来即不见。不见#6不见，君之素面。火裹曾飞，水中亦见。道路非遥，身心不恋，又不知有返阴之龟，回阳之鹰。遇即遇其人，达#7即达其神。一万二千甲子，这一壶流霞长春。流霞流霞，本性一家。饥餐日精，渴饮月华。将甲子丁丑之岁，与君庾破束门之大菰。
　　直指大丹歌
　　三清宫殿隐昆颠，日月光浮起紫烟。池沼泓泓翻玉液，楼台迭迭运灵泉。青龙乘火铋为汞，白虎腾波汞作铋。欲得坎男求匹偶，须凭离女结因绿。黄婆设尽千般计，金鼎开成一朵莲。列女擎乌当左畔，将军戴兔镇西边。黑龟却伏红炉下，朱雀还柄华阁前。然后澄神窥见影，三周功就驾云耕。
　　谷神歌
　　我有一腹空谷虚，言之道有又还无。言之无兮不可舍，言之有兮不可居。谷兮谷兮太玄妙，神兮神兮真大道。保之守之不死名，修之炼之仙人号。神得一以灵，谷得一以盈。若人能守一，只此是长生。长生#8本不远，离身还不见。炼之功若成，自然凡骨变。谷神不死玄牝门，出入绵绵道若存，修炼还须夜半子，河车搬载上昆仑。龙又吟虎又啸，风云际会黄婆叫。火中姥女正含娇，回观水底婴儿俏。婴儿姥女见黄婆，儿女相逢两意和。金殿玉堂门十二，金翁木母正来过。重门过后牢关锁，点检斗牛先下火。进火消阴始一阳，千岁仙桃初结果。曲江束岸金乌飞，西岸清宫玉兔辉。乌兔走归峰顶上，炉中诧女脱青衣。脱却青衣露素体。婴儿领入重帏裹。十月情浓产一男，说道长生永不死。劝君炼劝君修，谷神不死此中求。此中悟取玄微处，与君白日登一作到瀛洲。
　　□头逐歌
　　□头逐随雨破，柢是未曾经水火。若经水火烧成砖，留向世问住万年。棱角坚完不复坏，扣之声韵堪磨镌。凡水火尚成功，坚完‘万物谁能同。修行路上多少人，穷年炼养费精神。不道未曾经水火，无常一旦临君身。既不悟终不悔，死了犹来借精髓。主持正念大艰辛，一失人身为异类。君不见洛阳富郑公，说与金丹如盲聋。执迷不悟修真理，焉知潜合造化功。又不见九江张尚书，服药失明神气枯。不知还丹本无质，反饵金石何太愚。又不见三衢赵枢密，参禅作鬼终不识。修完外体在何边，辩捷语言终不实。墦头逐随雨破，便似修行这几个。大丈夫超觉性，了尽空门不为证。伏羲传道至于今，穷理尽性至于命。了命如何是本元，先认坎离并四正。坎离却即是真常家。见者超凡须入圣。坎是虎离是龙，二体本来同一宫。龙吞虎啖居其中，离合浮沉初复终。剥而复否而泰，进退往来定交会。弦而望明而晦，消长盈虚相匹配。神仙深入水晶官，时饮酝酬清更浓。饵之千日功便成，金肋玉骨身已轻。此个景象惟自身，上升早得朝三清。三清圣位我亦有，本来只夺乾坤精。饮凡酒食膻腥，补养元和中更盈。自融结转光明，变作珍珠飞玉京，须臾#9六年肠不馁，血化白膏体难毁。不食方为真绝粮，真气熏蒸肢体强。既不食超百亿，口鼻都无凡喘息，真人以踵凡以喉，从此真凡两边立。到此遂成无漏身，胎息丹田涌真火。老氏自此号婴儿，火候九年都经过。留形住世不知春，忽尔天门顶中破。真人出现大神通，从此天仙可相贺。圣贤三教不异门，昧者劳心休惫么。有识自爱生，有形终不灭。叹愚人空驾说，愚人流荡无则休，落趣循环几时彻。学人学人细寻觅，且须研究古金碧。金碧参同不计年，妙中妙兮玄中玄。
　　勉牛生夏侯歌
　　二秀才，二秀才兮非秀才，非秀才兮是仙才。中华国裹亲遭遇，仰面观天笑眼开。一作回。鹤形兮龟骨，龙昤兮虎颜。我有至言相劝勉，愿君兮勿猜勿猜。但煦日吹风，咽雨呵雷，火寄冥宫，水济丹台。金木交而土归位，铋汞分而露胎。赤血换而白乳流，透光窍兮动百骸。然然卷，然然舒，一及哀哈哈，孩儿喘而不死。腹空虚兮长斋，酬名利兮狂歌醉舞，酬富贵兮麻机莎鞋，甲子问时休记。看桑因变作黄埃，青山白云好居住，劝君归去来兮归去来。
　　寄白龙洞刘道人
　　玉走金飞两曜忙，始闻花发又秋霜。徒夸钱寿千来岁，也似云中一电光。一电光何太疾，百年都来三万日。其问寒暑互煎熬，不觉童颜暗中失。纵有儿孙满眼前，却成恩爱转牵缠。及乎精竭身枯朽，谁解教伊暂驻颜。延年之道既无计，不免将身归逝水。但看古往圣贤人，几个解留身在世。身在世也有方，只为时人误度量。竞向山中寻草药，伏铋制汞点丹阳。点丹阳事迥别，须向坎中求赤血，取来离位制阴精，配合调和有时节。时节正用媒人，金翁姥女结亲姻。金翁偏爱骑白虎，姥女常驾赤龙身。虎来静坐秋江裹，龙向潭中奋身起。两兽相逢战一场，波浪奔腾如鼎沸。黄婆丁老助威灵，撼动乾坤之神鬼。须臾战罢云气收，种个玄珠在泥底。从此根芽渐长成，随时灌溉抱真精。十月脱胎吞入口，忽觉凡身已有灵。此个事世问稀，不是等闲人得知。宿世若无#10仙骨分，容易如何得遇之。金液丹宜便炼，大都光景急如箭。要取鱼须结荃，何不收心炼取铋。莫教烛被风吹灭，六道输回难偬天。近来世上人多诈，尽着布衣称道者。问他金木是何般，噤口不言如害哑。却云服气与休粮，别有门庭道路长。岂不见阴君破迷歌裹说，太乙含耳法最强。莫怪言词太狂劣，只为时人难鉴别。惟君心与我心同，方敢倾心与君说。
　　题桐梧山黄先生庵门
　　吾有玄中极玄语，周游八极无处云饼飘泛到凝阳，一见君兮在玄知君本是孤云客，拟话希夷生恍无为大道本根源。要君亲见求真其中有一分三五，本自无名号丹寒泉沥沥气绵绵，上透昆仑还紫浮沉升降入中宫，四象五行齐见驱青龙擒白虎，起祥风兮下甘露，铅凝真汞结丹砂，一派火轮真为主。既修真须坚确，能转乾坤泛海岳。运行天地莫能知，变化鬼神应不觉。千朝炼就紫金身，乃至全神．归返朴。黄秀才黄秀才，既修真须且早，人问万事何时了。贪名贪利爱金多，为他财色身衰老。我今劝子心悲切，君自思兮生猛烈。莫教大限到身来，又是随流入生灭。留此片言，用表其意。它日相逢，必与汝央。莫退#11初心，善爱善爱。
　　渔父词一十八首
　　入定
　　闭目藏真神思凝，杳冥中裹见吾宗。．无边半，迥朦胧，玄景观来觉尽空。
　　初九
　　大道从来属自然，空堂寂坐守机关。三田宝。镇长存，赤帝分明坐广寒。
　　玄用
　　日月交加晓夜奔，昆仑顶上定乾坤。真镜裹，实堪论，谖谖红霞晓寂问。 
　　神效
　　恍惚擒来得自然，偷他造化在其神鼎内，火烹煎，尽历阴阳#12结成丹。
　　沐浴
　　卯酉门中作用时，赤龙时蘸玉清云薄薄，雨微微，看取妖容露雪肌。
　　延寿
　　子午常飧日月精，玄关门户启还长如此过平生，且把阴阳仔细烹。
　　瑞鼎
　　会合都从戊己家，金铋水汞莫须只此物结丹砂，反覆阴阳色转华。
　　活得
　　位立三才属五行，阴阳合处便相龙飞踊，虎狂狞，吐个神珠各战争。
　　灿烂
　　四象分明八卦周，。交会处，更娇羞，乾坤男女论绸转觉情深玉体柔。
　　炼质
　　运本还元于此寻，周流金鼎虎龙吟。身不老，俗难侵，貌返童颜骨变金。
　　神异
　　还返初成立变童，瑞莲开处色辉红。金鼎内，迥朦胧，换骨添筋处处通。
　　知路
　　那个仙经述此方，参同大易显阴阳。须穷取，莫颠狂，会者名高道自昌。
　　朝帝
　　九转功成尽数乾，开炉拨鼎见金丹。飧饵了，别尘寰，足蹑青云突上天。
　　方契理
　　举世人生何所依，不求自己更求谁。绝嗜欲，断贪痴，莫把神明暗裹欺。
　　自无忧
　　学道初从此处修，断除贪爱别娇柔。长守静，处深幽，服气飧霞饱即休。
　　作甚物
　　贪责贪荣逐利名，追游醉后恋惧情。年不求，代君惊，一报身终那裹生。
　　疾瞥地
　　万劫千生得个人，须知先世种来因。速觉悟，出迷津，莫使轮回受苦辛。
　　常自在
　　闭目寻真真自归，玄珠一颗出辉辉。终日骯，莫抛离，兔使阎王遣使追。
　　梦江南词十一首
　　淮南法，淮南法，秋石最堪夸。位应乾坤白露饰，象移寅卯载河车，子午#13结朝霞。
　　王阳术，王阳术，得秘是黄芽。万药初生将此类，黄锺应律始归家，十月定君夸。
　　黄帝卫，黄帝术，玄妙美金花。玉液初凝红粉见，乾坤覆载暗交加，龙虎变成砂。
　　长生术，长生术，玄要补泥丸。彭祖得之年八百，世人因此转伤残，谁是识阴丹。
　　阴丹诀，阴丹诀，三五合玄图。二八应机堪采运，玉琼回首兔荣枯，颜貌胜凡妹。
　　长生术，长生术，初九秘潜龙。慎勿从高宜作客，丹田流注气交通，耆老反婴童。
　　修身客，修身客，莫误入迷津。气卫金丹传在世，象天象地象人身，不用问束邻。
　　还丹诀，还丹诀，九九最幽玄。三牲本同一体内，要烧灵药切寻铅，寻得是神仙。
　　长生药，长生药，不用问他人。八卦九宫看掌上，五行四象在人身，明了自通神。
　　学道客，学道客，修养莫迟迟。光景斯须如梦裹，还丹粟粒变金姿，死去莫回归。
　　治生客，治生客，审细察微言。百岁梦中看即过，劝君修炼保尊年，不久是神仙。
　　沁园春四首
　　昨日南京，今朝天岳，奖焉忽焉。指洞庭为酒，渴时浩饮。君山作枕，醉后高眠。谈笑自如，往来无碍，半是风狂半是仙。随身在，有一襟风月，雨袖云烟。人问放浪多年，又排办束华第二筵。把珊瑚砍倒，栽吾琪树。天河放浅，种我金莲。槌碎玉京，赐翻蓬岛。稽首虚皇王案前，无难事。信功成八百，行满三千。其一
　　火宅牵缠，夜去明来，早晚无休，奈今日不知明日事。波波劫劫，有甚来由，人世风灯，草头珠露，我见伤心眼泪流。不坚久，似石中迸火，水上浮呕。休休，闻早回头，把往日风流一笔勾。但麓衣淡饭，随绿度日，任人笑我，我又何求。限到头来不论贫富，着甚千忙日夜忧。劝年少把家绿弃了，海上来游。其二
　　诗曲文章，任汝空留，数千万篇，奈日推一日，月推一月。今年不了，又待来年。有限光阴，无涯火院，只恐蹉跎老却贤。贪痴汉，望成家学道，两事双全。凡夫只恋尘绿，又谁信壶中有天。这道本无#14情，不亲富贵，不疏贫贱，只要心坚。不在劳神，不须苦行，息虑忘机合自然。长生事，待明公放下，方可相传。其三
　　七返还丹，在人先须炼已待时。正一阳初动中宵漏永，温温铅鼎，光透箫帏。造化争驰，虎龙交媾，进火功夫犹斗危。犹阙危元作牛斗危，玉蟾诀亦云妙在尾箕牛斗，女正为一阳初动之位，今或作犹闻危恐非是。曲江上，看月华莹诤，有个乌飞。
　　当时自饮刀圭，文谁信无中养就儿，辩水源清浊，木金间隔。不因师指，此事难知。道要玄微，天机深远，下手速修犹太迟。蓬莱路，待三千行满，独步云归。其四。
　　杂曲十首
　　稽首锺离，群真领袖。道天地先，身天地后。颠倒乾坤，纵横宇宙。唐朝吕仙，秘诀亲授。咦蓬壶碧落几遨游，万古丰神常似旧。何处去，浪苑瀛洲风细细。何处来，胡麻饭罢下天台。咄。自从二祖谈玄后，海上金莲万朵开。
　　心空道亦空，风静林还。卷尽浮云，月自明中，有山河影。供养及修行，旧话成重省，o 豆爆生莲火裹时，痛拨寒灰玲。右卜筹之。
　　坎离坤兑逢子午，须认取自家根祖。地雷震动山头雨，雨要洗濯#15黄芽出土。捉得金精牢闭锢，炼甲庚要生龙虎。待他问汝甚人传，但说道先生姓吕。向有一太守好道，令妓者唱道情词曲，妓无以应命，遂迎方士求之。忽有道人过门，索酒题词于壁而去。次日妓佐公筵以此歌之，太守惊问，欲求道人，竟失其踪，方知其为吕公也。妓亦因此脱籍。右步蟾宫。
　　大道渊源，高真隐秘，风流岂可知闻。先天一气，清浊自然分，不识坎离颠倒，谁能辩金木浮沉。幽微处，无中产有，涧畔虎龙昤。壶中真造化，天精地髓，阴魄阳魂。运周天水火燮理寒温，十月脱胎丹就，除此外皆是傍门。君知否，尘寰走褊。端的少知音。右满庭芳
　　仙风道骨，颠倒运乾坤。平分时节，金木相交坎离位。一粒刀圭凝＇结，水虎潜形，火龙伏体，万丈毫光烈，仙花朵秀，圣男灵女扳折。霄汉此夜中秋，银蟾离海，浪卷千层雪。此是天关地轴，谁解推穷圆缺。片饷功夫，霎时丹聚，到此凭何诀。倚天长啸，洞中无限风月。右酣江月
　　目前咫尺长生路，多少愚人不悟。爱河浪阔，洪波．风紧，丹船难渡，略听仙师语，到彼岸只消一句。炼金丹换了凡胎浊骨，免输回三涂苦。
　　万事橙心定意，聚真阳都归一处，分明认得灵．光真趣，本来面目。此个幽微理，莫容易等闲分付。知蓬莱自有神仙伴倡，同擭手，朝天去。右水龙吟
　　我有屋三橡，住在灵源，无庶四壁任萧然。万象森萝为斗拱，瓦盖青天，无漏得多年，结就因绿，修成功行满三千。降得火龙伏得虎，陆地神仙。右浪淘沙
　　天不高，地不大，惟有真心，物物俱含下。不用之全体在，用即拈来，万象周沙界。虚无中，尘色内，尽是还丹，历历堪收采。这个鼎炉解不解，养就灵乌＇飞出光明海。右苏幕遮
　　三百年间，功标青史。几多俱委埃尘，悟黄梁，弃儒事，厌世藏身。将我一枝丹桂，换他千载青春。岳阳楼上，纶巾羽扇，谁识天人。蓬莱愿应仙举，谁知会合仙宾。遥望吹笙玉殿，奏舞鸾捆，风驭云耕，不散碧桃紫栋长新。愿逢一粒，’九霞光裹，相继朝真。右雨中花题岳阳楼。
　　西风吹渭水，落叶满长安。茫茫尘世裹，独清闲。自然炉鼎，虎绕与龙盘。九转丹砂就，一粒刀圭，便成陆地神仙。从他富贵拥华轩，到了亦徒然。黄梁犹未熟，梦惊残。是非海裹，终久立身难。拂袖江南去，白苹红梦，再游溘浦卢山。右促拍满路花题长安酒楼桂。
　　吕祖志卷之六竟
　　#1：『虎』字原缺，据《道藏辑要》本补。
　　#2：『母』字原缺，据《道藏辑要》本补。
　　#3：『空』字原缺，据《道藏辑要》本补。
　　#4：『才现】二字原缺，据《道藏辑要》本补。
　　#5：『妄说】二字原缺，据《道藏辑要》本补。
　　#6：『不见』二字原缺，据《道藏辑要》本补。
　　#7：『达』字原作『之』，据《道藏辑要》本改。
　　#8：『长生』二字原缺，据《道藏辑要》本改。
　　#9：『臾』字原作『更』，据《道藏辑要》本改。
　　#10：『无』字原缺，据《道藏辑要》本补。
　　#11：『退』字原缺，据《道藏辑要》本补。
　　#12：『阳』字原缺，据《道藏辑要》本补。
　　#13：『午』字原缺，据《道藏辑要》本补。
　　#14：『无』字原缺，据《道藏辑要》本补。
　　#15：『濯』字原缺，据《道藏辑要》本补。
　　
