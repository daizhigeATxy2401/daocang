
　　明万历正统道藏续道藏
　　皇明恩命世录
　　经名：皇明恩命世录。九卷。底本出处：《万历续道藏》。
　　皇明恩命世录总目
　　卷之一
　　太祖高皇帝御制赞词
　　卷之二
　　招聘榜文
　　回勉澄心定性以凝道功书
　　赐褒天师旨
　　命普施符水旨
　　命选精道法师赴阙书
　　授四十二代天师大真人诰
　　改赠三十九代天师大真人号
　　改封仙姑胡氏玄君号
　　加授永掌道教事诰
　　遣代祀嵩山
　　御制谕祭文
　　卷之三
　　授四十三代大真人诰
　　特召入朝
　　赐勉修节以格神明
　　封包氏玄君诰
　　禁私出符箓旨
　　成祖文皇帝永乐纪年
　　命编进道书
　　命斋事有应奖
　　命专出符录旨
　　命邀请真仙张三丰
　　再命寻访张三丰
　　遣行人谕祭文
　　皇太子遣祭文
　　卷之四
　　授四十四代大真人诰
　　命择好道之士遣用
　　颁赐太和圆光图并榔梅
　　命选武当山住持
　　命祷于福建灵济宫瑞应奖
　　召勑
　　封孙氏玄君诰
　　命祈谢大斋瑞应奖
　　命建荐扬大斋瑞应奖
　　宣宗章皇帝宣德纪年
　　推恩申锡嘉号
　　加封诰
　　遣太监谕赐祭葬文
　　卷之五
　　授四十五代大真人诰
　　赠孙氏玄君诰
　　英宗睿皇帝正统天顺纪年
　　封董氏玄君诰
　　遣礼部郎中工部主事谕赐祭葬文
　　卷之六
　　授四十六代大真人诰
　　赠父真人诰
　　封母高氏玄君诰
　　禁约族属人等欺害
　　颁赐藏经旨
　　禁诸人私出符箓
　　加封高氏太玄君诰
　　再加封高氏太玄君诰
　　景皇帝景泰纪年
　　加封四十六代大真人诰
　　宪宗纯皇帝成化纪年
　　申禁假造符箓
　　再加封四十六代大真人诰
　　卷之七
　　授四十七代大真人诰
　　封母昊氏玄君诰
　　申禁伪造符箓
　　孝宗敬皇帝弘治纪年
　　赐准致仕
　　赐褒问书
　　谕禁止伪造符箓敕
　　赐画轴银币敕
　　命责香仪敕
　　卷之八
　　授四十八代大真人诰
　　武宗毅皇帝正德纪年
　　修建大上清宫
　　世宗肃皇帝嘉靖纪年
　　加封大真人诰
　　加封大真人
　　命祈祷于太和山
　　重建大真人府第
　　钦颁神像并赐印记谕
　　重修大上清宫
　　准照旧镯免通户差徭旨
　　提问沿途违慢官吏旨
　　命沿途衙门应付
　　命往齐云山修醮
　　圣母升遐示哀手书
　　贺生子手书
　　暂免入朝
　　赠朱氏宋氏玄君诰
　　赠李氏昊氏柳氏玄君诰
　　再暂免入朝敕
　　御札赐嗣子名
　　特赐侯爵例祭葬恤典谕
　　遣行人谕祭文
　　卷之九
　　授四十九代大真人诰
　　赐伯爵服旨
　　赐增应付旨
　　暂免入朝
　　申劲所司照旧优兔给与新例勘合应付旨
　　谕有司官员人等不许欺慢
　　封徐氏元君诰
　　禁族属人等侵害
　　遣行人谕祭文
　　皇明恩命世录卷之一
　　太祖高皇帝赐龙虎山二十代天师赞
　　第一代张道陵
　　驱风疾霆，机斡万灵。亶惟神智，使浊而清。道常无隐，满腹仙经。鹿奔虎乘，鲦然上升。
　　第二代张衡
　　步武飞虚，至妙而枢。握符而决，神驾羊车。周旋玉京，万里须臾。坎离是会，深渊跃鱼。
　　第三代张鲁
　　载承载阐，松底炉烟。夭桃洞蕊，实实三千。白鹤趐空，岩下鹿眠。九霄环佩，火枣年年。
　　第四代张盛
　　继符继经，上彻天庭。永张斯教，转斗移星。朝游北海，苍松暮迎。一祖师志，鹿车是乘。
　　第五代张昭成
　　袖剑而趋，光射斗墟。万灵咸听，神步天衢。斩妖缚邪，与师无殊。御灾捍患，气吐而舒。
　　第六代张椒
　　铅汞成砂，烟结紫霞。洞里乾坤，春意桃花。不善人师，不己而夸。壶中日月，更何以加。
　　第七代张回
　　抚鹿苍松，羽扇登峰，道合无为，继师而封。不善而善，密有神功。知常守默，乐道从容。
　　第八代张迥
　　如不尚俗，爱居茅屋。白鹤一双，犹骑廌鹿。月下星奔，使黄而绿。道气常存，岁岁辟谷。
　　第九代张符
　　醉眠松底，白云笼衣。似酩酊醒，役使幽微。至神有设，鹤趐剑飞。群妖敛，巨怪悉夷。
　　第十代张子祥
　　洞花才绽，春松翠微。高卧白云，仙茅为衣。呼泉叱咤，役剑神飞。无上至真，可以为奇。
　　第十－代张通玄
　　演黄梁幻，运锺离机，驱云以从，致雷电飞。万壑松声，丹光夜宜。鹤氅飘然，烟霞是宜。
　　第十二代张恒
　　道德齐名，鞭雷策霆。按剑瞑目，妖气不生。神游八极，上至天京。宜哉宿缘，物外常明。
　　第十三代张光
　　九转灵铅，砂汞当先，茅飞去处，妖魅倒悬。神枢怒目，下察黄泉。仰观三界，浩气如烟。
　　第十四代张慈正
　　朝降崇巅，酤入市尘。过饮弗醉，暮归紫烟。山云松扫，洞锁千年。和光同尘，玄之又玄。
　　第十五代张高
　　漆园善纪，槐国昭然。同此幻化，千古尚传。师能善己，乃达於仙。虚灵不昧，道气常全。
　　第十六代张应韶
　　继传十六，人皆辟谷。日食黄精，貌态异俗。岁月以来，亦复如复。牛背西风，苍山一曲。
　　第十七代张颐
　　至危而全，难去而天。乃知尔仙，乃知尔贤。流派十七，道气陵烟。孰谓其颠，孰谓有缘。
　　第十八代张士元
　　飞符有验，始祖有传。至於斯世，名播八涎。丹光上升，斗气愈鲜。精神徘徊，常在三天。
　　第十九代张修
　　岚光蔽山，丹气杂然。飞符檄鬼，无敢不前。孰谓尔灵，孰谓尔玄。挂冠解衣，乐道便便。
　　第二十代张谌
　　冠山衣云，道气常淳。芬子有机，铛内犹浑。盘中数着，黑白星奔。无上至妙，丹田厚坤。
　　皇明恩命世录卷之一竟
　　皇明恩命世录卷之二
　　四十二代天师大真人张正常
　　招聘榜文
　　吴王令旨，江西等处行中书省，盖闻玄教无为，默赞国家之治，皇猷大启，丕崇道德之风。乃眷至人，素居福地，既已归於版籍，必特表其仪形。信州龙虎山正一教主天师大真人，衍华冑於留侯，绍真传於老子。身受祖师之托，役彼百灵，心与造物者游，超乎万类。凡有知觉，罔不皈依。但因兵革以来，遂使公庭多故。近闻冠佩，远寄江湖，爰伸物色之勤，庶冀旋居之速省府除已，差官赍香前诣龙虎山宗坛，敬奉真仙，祝延圣寿。外合行，出榜晓谕。仰总兵官及有司官员访求天师，多有招聘，礼请入山，依前住持道教。但系龙虎山宫观殿宇及供器什物，诸人毋得作践损壤，亵渎神明。旧管山园田地房屋悉听为主，诸色军民人等不许夺占，违者治罪。须至榜者
　　龙凤六年　月　日给。
　　本年四月
　　回勉澄心定性以凝道功书
　　吴王书致玄坛教主四十二代天师张真人，五月六日俞真人来，捧至笺文，并有奇香素罗之献，诚意甚厚，足见名山文物之盛。吾闻汉祖天师，道德在躬。动得鬼神之助，一嘘一吸间，天道为之晦冥，雷霆诸神，莫不受命。以此辅国济民，除其妖孽，援其水早，故灵名历四十余代而愈着也。今吾师既临乃祖之位序，当继乃祖之成烈，有非他术之可同者。愿师澄心定性，以凝道功，使前灵之迹盖显。则龙虎之山益崇，而人益仰望也。夏月，道体平安否，尚冀千万加爱。
　　乙巳年
　　上召见，命坐赐宴。
　　赐褒天师旨
　　吴王令旨，夫天地之问，品类不等，生而无穷，惟人最灵。然而神圣之生，贤人所降，非常也，皆得天地至灵之气故然，亦世间圣贤之常也。有天假其能，因天授人之欤。或为帝王，或为将相。如释道焉，或为佛，或为仙。虽或天地正气所生，是由天假其能，故成数等。予闻汉祖天师，生而异常，眉峥须横，两目星驰电转，神威万倍。始西蜀，诣龙虎，役使鬼神，肇造玄坛。非独自己为能止了身心，实与国民有补焉。至是捍□大患，御大灾，明乎三界鬼神，相继留传。历代#1代代无有不崇者，何也，盖由天师灵而有益者是也。予自草莱#2，因天下变，为众所尊，不敢不竭心之诚，以安民庶。每闻天师，今为我见，快哉。一睹觊面，天师瞳枢电转，法貌昂然。虽不职事於朝廷，同我一时，岂不干载一遇也，可不奇哉。然而释道之玄，深有意焉，愚者未知，知者勿迷。敬常则吉，非常则祸，福增灭矣。悦天师法貌，其容同祖，故有赐。
　　上再召入对，乃赐宴及金币，还山
　　丙午年
　　命普施符水旨
　　昊王令旨，予闻汉天师妙用玄机，通天透地，济物利人，为国家捍患御灾。历代圣贤所梼，无不感应。今天师息於朝天宫，士民济济求符，师当斟酌放符，验其有无患难与，可与之人而无患难之家与。讫一符，他日患谁暴生，愚民无所知，将谓符法所验，或有相轻，互相转说。为师之虑。莫若从有患者给，无患者却，此说未知当否。宜与诸法师会议，普施符水，深潜妙用，以秀山灵可也。上闻病疫者饮井中符水获差，圣意嘉之，命作亭于井上，号曰太乙泉。命进太上延禧录，准辞还山。特诏中书给驿券界之，以便朝觐。
　　昊元年丁未二月初八日
　　命选精道法师赴阙书
　　昊王书致玄坛教主龙虎山张天师。予近自正月为国家之事，心所欠者，欲奏闻上帝。奈无人捧词，至于天庭，故差人诣天师门下。望天师以彼祖宗之灵，必当诚心，差精通道妙之师，捧词达天，以申祈祷之情，即师之虔意也。书至，幸望令能者之师前来，再不多叔。
　　本年五月
　　洪武元年，上登大宝位，锡宴于便殿。上顾谕曰：兹授卿以大真人称号，址阁命将议给食禄。既而面可辞俸之奏，俾专出符录如故事，恩免通户及大上清宫各色摇役，永为定例。命给银印，视正二品，设赞教掌书佐理等官。
　　授四十二代天师大真人诰
　　奉天承运，皇帝制曰：朕惟玄教真风，阐五千余言之典。祖庭积庆，衍四十二代之传。地灵毓龙虎之英，仙骨炼鹤鸾之表，掌兹正一品，佑我大明。天师张正常简素性，成端凝，天赋琳书宝札。探秘妙於珠黍之中，绿舆琼轮，超冥漠於游霄之上。仗剑则鬼神听令，登坛则雷雨应时。卓尔天人之师，允矣神明之冑。然道德不拘於名爵，性情贵守於中和。夫何近代以来，特授官资之显，揆以至理，未足为荣。用制真人之美称，俾冠道流於当世，声扬寰宇，法主宗坛。予欲通诚於九天，汝则以精神而运用。予欲敷治於四海，汝则以清静而辅毗。茂膺笼元，永绥福履。可授正一教主嗣汉四十二代天师护国阐祖通诚崇道弘德大真人领道教事宜令张正常。准此。
　　制诰
　　洪武元年三月初一日
　　之宝
　　准辞还山上御谨身殿，从容谓曰：卿乃祖天师，有功於国，所以家世与孔子并传，以迄于今。卿宜体之以清静无为，辅予至治，则予汝嘉。谕毕，出白金十五镒赐之，俾茸府弟。
　　二年二月
　　特召入朝，上御奉天殿赐见，预命设安待之，是月垂顾问者四。二月十三日，上将通诚於天帝，致斋三日。御衰冕，亲署御名于重，劫太常设乐，手授俾祝而焚之。礼成，赐金币，宴于文楼，群弟子飨於别馆，赏责有差。
　　三年六月
　　上录功她宠，特劝吏部，改赠正常父三十九代天师太玄辅化体仁应道大真人，嗣成为正一教主，大玄弘化明诚崇道大真人。改封正常母明慧慈顺仙姑胡氏，为恭顺慈惠淑静玄君b
　　上一日召见，问以鬼神情状，命更给掌天下道教银印。
　　五年
　　加授永掌道教事诰
　　奉天承运，皇帝制曰：朕惟道家者流，本於清静无为，其来尚矣。龙虎山张氏，自汉以下，宗派相继。其四十二代孙正常，存心冲澹，葆德纯和，远绍宗传，以守正一。朕用嘉之，是宜锡以真人之号，尔其益振玄风，永掌其教焉。．可授正一嗣教护国阐祖通诚崇道弘德大真人，掌天下道教事。宜令张正常准此。
　　制诰
　　洪武五年十二月日
　　之宝
　　九年
　　上遣使召，忽先期入见，上喜曰：卿来何，与朕意相符。明年秋，朕将遣使，祠海岳诸神。卿当妙柬清修之士，与其偕来。赐宴，及金纹法衣、玉圭佩、法器之属。
　　十年
　　命率弟子至京，上召见。锡宴午门之城楼，上举爵谓曰：卿宜罄此一觞。劫内侍官出御制历代天师赞示曰：他日当书以赐卿。明日，韶偕太师韩国公李善长代祠嵩山，分遣大臣与弟子代祠群望，仍赐衣二袭，及褚币有差。既还复，命锡宴，赏如初。
　　遣祠嵩山敕
　　勅正一嗣教大真人张正常，朕闻天生民而立君，君为民而立命。所以谨百神之祀，乃国之先务也。朕与卿等当群雄角遂之时，战胜攻取，非上天后土之眷命，岳镇海渍之效灵，安能如是。今者新秋在迩，岳镇海渍之杞，礼当报谢。古者君狩方隅，诣祠而祭。朕为新造邦基，民生方始，未获亲往。特命卿等代朕以行，奉牺牲祝帛於神所。故兹劫谕汝往，钦哉。
　　勑　命
　　洪武十年六月日
　　之　宝
　　十一年
　　上闻礼部尚书张筹代奏讣音天衷嗟悼良久，且曰：朕欲命其褊祠五岳，今方一至嵩山，何期大数止於此。遂亲制祭文一通，诏遣前浙江行省参知. 政事安庆诣山谕祭。　　维洪武十一年，岁在戊午正月甲戌朔越二十日癸巳，皇帝遣浙江参政安庆，致祭于大真人张正常之灵曰：继出世法，统仙度人，御灾捍患，机斡万灵。飞符仗剑，转斗移星。雷神听令，妖魅潜形。道光斯着，貌正精英。何乘鸾之去急，控法印於上清。今遣人祀以牲醴，尔其有知，尚飨。
　　皇明恩命世录卷之二竟
　　#1：『代』 原作『伐』，据上下文义改。
　　#2：『莱』 原文不清，疑是。
　　皇明恩命世录卷之三
　　四十三代大真人张宇初
　　洪武十三年
　　授大真人诰
　　奉天承运，皇帝制曰：朕闻上古之君，天下老民，从者四，日士农工商。而始汉至今，率民以六，加释道焉。所以道明者，由尔宇初之祖，通神善幻化，能恍惚升入太虚，冒廓落之呈风，吞宇宙之浩气。以是利济群生，功着历代。所以法传之久，香灯之永。盖为行探愿重，德敷上下，精神愈灵。前真人既往，尔□ 当世嗣。特遣使诣府，命尔为正一嗣教道合无为阐祖光范大真人，领道教事，尔其慎哉，钦哉。
　　制  诰
　　洪武十三年二月二十八日
　　之  宝
　　特召入朝敕
　　皇帝勑谕，前真人张正常嗣子宇初，昔之能名於海内，始汉至今，所以不泯者，盖为御灾捍患之妙，功达於君，利及於民，故有不泯者为此也。迩闻服制，且终当正教中之首，率徒以修，符至一来，朕当谕尔。尔其不贰其心，则上下格矣，故兹勑谕。
　　勑　命
　　洪武十三年二月二十八日
　　之　宝
　　赐勉修节以格神明敕
　　谕正一嗣教大真人张宇初，书秘诀奥在继传不息也。其运玄元之真，而驱万灵如影响，则用己之际，神以契符诀之妙，则继传不息之道。岂不倏哉，而感应也欤。否若是，虽善秘书，精指诀，虽万千之熟，亦何应哉。且尔祖至今，继世名世者，以其御灾捍患也。尔正幼年，当节修节，洁精魂，思与神通。有时则当用之际，神必尔赴。故兹勑谕。
　　十四年
　　封包氏玄君诰
　　奉天承运，皇帝制日：人臣有名位者，妇以夫荣，母因子贵，此古今令典也。尔正一嗣教真人张宇初母包氏，笃生贤子，克绍玄宗，特封清虚冲素妙善玄君。尔惟敬哉，以承恩命。
　　制　诰
　　洪武十四年正月二十日
　　之　宝
　　十六年
　　勑召赴京，命建玉录大斋於紫金山。
　　十八年
　　命醮祷雨於神乐观
　　二十三年
　　特动重建太上清宫。
　　二十四年六月初一日
　　禁私出符录旨
　　该礼部钦奉圣旨江西、浙江、福建等处，多有假借张真人名色，私出符录，惑民取财。令出之后，犯则斩首示众，家迁化外，钦此。八月须给龙虎山正一玄坛之印，俾镇护名山，关防符录。
　　三十五年
　　赐缗钱，葺大上清宫。
　　永乐元年，命陪祀天坛。
　　四年
　　命编进道书敕
　　勑真人张宇初，前者命尔编修道教书，可早完进来，通类刊版。故勑。
　　广　运
　　永乐四年十一月十九日
　　之　宝
　　五年
　　命建斋有应奖敕
　　勑正一嗣教真人张宇初：朕惟玄元之教，统大道之宗，阖辟阴阳，斡运神化，混融三界，总摄万灵。行其道者，非精诚之至，曷能感通比者。仁孝皇后崩逝，特命尔率诸道众，爰举荐扬，启玉录之斋科，宣琅函之秘典。百日之内，瑞应骈臻。灿五色之庆云，烂九天之瑞霭。青鸾缭绕於琳馆，白鹤飞舞於瑶坛。五色祥光，通明彻夜。斯皆由尔法承先祖，道契至真。探玄牝之微，赞虚无之化。克遵朕命，以展纯诚。暨诸道众修持善行，葆练精和，执恪秉虔，辅勤昭事。其中亦有至人，道化高妙，出显入微，灵变不测。感朕诚心，来临法会，证盟善功。朕德薄所未能知者，藉兹众善。是以上玄响答，茂集嘉祯。睹兹感应之彰明，允想神灵之获庆。超登大梵，永遂逍遥。式副朕怀，特申嘉奖。尔其益懋神功，愈致精一。洞明妙化，浑合无为。弘阐宗风，翼我皇度。钦哉，故勑。
　　广　运
　　永乐五年十月十五日
　　之　宝
　　六年三月
　　奉圣旨，符录一节，止许张真人门下出给，钦此。
　　四月
　　命进太上延禧录，建斋五坛。礼成，特命更给驿券还山。
　　命邀请真仙张三丰敕
　　勑真人张宇初，今发去请张真仙书一通，香一灶。真仙到山中，尔即投此，敬邀一来，以慰朕企伫之诚。故勑
　　广　运
　　永乐六年十月初七日
　　之　宝
　　七年
　　再命寻访张三丰
　　说与张真人，尔可用心寻访张三丰老师。传此数日，我心神有将与相遇之意。如得见，尔可与之同来，须厚加礼遇，切勿轻忽。故勑。
　　广　运
　　永乐七年八月十三日
　　之　宝
　　八年
　　大驾驻跸北京，皇太子监国遣行人陈逵赐祭曰：卿夙究玄范，绍乃祖风。守素抱冲，光阐教事。祝厘迎缎，用效勤劳，膺受恩荣，厥有年岁。何其一旦，遽然长逝。闻之悼伤，爰特赐祭。惟灵不昧，庶其飨之。
　　九年
　　天衷追悼，遣行人萧荣特加谕祭日：尔怀清静，颐真葆和。究洞玄太微之秘，明无极自然之体。游神太素，秉握道枢。呼吸风霆，斡运灵化。光扬祖范，纲领玄宗。上以阴斓皇度，下以济拔群生。方期永赞於鸿禧，何以修然而羽化。爰特遣人赐祭，用示朕怀，尔其飨之。
　　皇明恩命世录卷之三竟
　　皇明恩命世录卷之四
　　四十四代大真人张宇清
　　永乐八年十月
　　大驾南还，召见，命醮朝天宫。
　　授大真人诰
　　奉天承运，皇帝制日：朕惟道教崇清虚之本，极功化之妙。上以阴栩皇度，下以福被民庶。为世所重，有自来矣。尔张宇清肇自初祖，精于玄理，阐鸿蒙之道秘，赞造化之神功。斯以利济群生，法传后裔。迨尔父兄，皆钦承我太祖高皇帝大恩宠，命俾领道教。今尔兄既逝，尔当嗣之。特命尔为正一嗣教清虚冲素光祖演道大真人，领道教事。尔其精白一心，益臻至道，阐扬祖范，永赞皇禧，钦哉。
　　制　诰
　　永乐八年十一月二十一日
　　之  宝
　　十一年
　　命择好道之士遗用敕
　　勑正一嗣教真人张宇清，尔遣道士王友来进表，朕以灵应圆光图示之。彼乃不好道者，观之默无一语，未终一二纸，即欲起身，其心诚有所不信。今后差使，必择好道崇重本教者遣之。庶光辅於玄门，有裨益於道宗也。故勅。
　　广  运
　　永乐十一年七月初四日
　　之  宝
　　须赐太和圆光图并榔梅敕
　　勑正一嗣教真人张宇清，武当天下名山，真武成道灵应感化之地。元末宫观悉毁于兵，遂使羽人逸士、修炼学道者无所依仰。朕积诚于中，命创建宫观。上以资荐皇考、皇妣在天之灵，下为天下生灵祈福。天真感格，灵应屡臻。圆光烛霄，榔梅垂实。臣下绘图并以榔梅来进恭，以荐先，须赐廷臣用昭神既。兹特遣人斋图及榔梅百颗赐尔，尔其钦受之。故勅。
　　广　运
　　永乐十一年七月初四日
　　之　宝
　　命选武当山住持敕
　　勑正一嗣教真人张宇清，武当天下名山，真武成道灵应显化之地。元末宫观悉毁于兵，遂使羽人逸士、修炼学道者无所依仰。朕积诚于中，命创建宫观。上以资荐皇考、皇妣在天之灵，下为天下生灵祈福。俾雨旸时，若灾沙不生，年谷丰登，家给人足。今宫观告成而神明屡显休应，圆光煜烁，五色灿烂，神像昭彰，见于光内。观者数十万人，咸加叹异。已赐名曰：玄天玉虚官，紫霄太玄宫，五龙兴圣宫，南岩太圣宫。然此名山胜境，必得高人、羽士以住持看守。南岩大圣宫，已尝令右正一孙碧云为住持外。其三处，尔即选有道行者各二人为住持。别选至诚敬谨道士，每处各五十人看守。如一时拣选不如数，随尔所选得若干人，就分派四处看守。精进修行，兴隆道教。故勅。
　　广　运
　　永乐十一年八月二十五日
　　之　宝
　　本年九月
　　诏遣使诣山，就大上清宫建金录大斋七日。并资给缙钱，俾市鱼置放溪中。赐名白：放生池，禁人网钓。
　　十三年
　　诏修大上清宫，并劫建真懿观。筑堤防，造浮桥。
　　十五年
　　命分献西镇坛
　　命祷于福建灵济宫瑞应奖敕
　　勃正一嗣教真人张宇清，比者洪恩真君，於福建灵济宫修建金录大斋，醮谢上真，为朕析既。特举尔代行科事。启坛之初，阴雨开霁，天日融明。既至，敷宣秘典，藏扬大范，天人和同，百灵翕集。而七日之内，嘉祥迭荐，景既骈臻。庆云灿五色之文，宝带腾九霄之彩。神灵表见，变化不测。青鸾白鹤，翔舞交集。斯皆洪恩真君敷锡显灵，实亦由尔光扬祖范，道契至真，对越有严之所致也。而洪恩真君亦称尔敷奏勤诚，上玄鉴悦。非尔敬谨笃至曷克臻兹。今特赐动褒奖，用伸朕怀。尔尚茂隆道行，益振玄风。弘演清虚之教，统承大道之宗。斓我国家，永臻至治。钦哉。 
　　劝　命
　　永乐十六年正月日
　　之　宝
　　十六年
　　召敕
　　勑正一嗣教真人张宇清，勑至，即带领高道来朝。故勅。
　　广　运
　　永乐十六年二月初十日
　　之　宝
　　本年三月
　　命祠玄帝金像于太和山，五月命治平浙江潮患。
　　十七年
　　封孙氏玄君诰
　　奉天承运，皇帝制日：妇以夫荣，国有常典，道以教崇。尔惟克相正一嗣教清虚冲素光范演道大真人张宇清妻孙氏懿恭，生自名门，来配仙裔。柔嘉温靖，恭肃和平。妇道式全，宜膺宠锡。今特封尔为端静贞淑妙惠玄君，尚克敬承，永光恩命。
　　制　诰
　　永乐十七年正月初四日
　　之　宝
　　十八年
　　召见，命率羽士千八百人，修玉录大斋。本年十月又命建普度大斋于灵济。
　　十九年正朔
　　命分献星辰坛，命建保安醮。七日上北伐还京。
　　命祈谢大斋瑞应奖敕
　　勑正一嗣教真人张宇清，朕比者躬率六师，往征胡寇。仰荷穹祇锡佑，玄天上帝，洪恩真君，斓赞维持，初庇护佑，俾士马咸臻康泰，往复平宁。永怀恩德，铭刻弗忘。是用命尔等修建祈恩大斋，特伸昭报，用表中忱。尔等克承朕命，斋洁至诚。精严对越，弘宣妙典。扬阐宗风，感孚天地。神明昭锡，景既迭荐。灵祥、卿云、彩需，充满太虚。轮菌布护，或黄或青，流丹曳紫，五色炳焕，郁郁纷纷，辉霍流动，升降卷舒，变化不测。复有祥光五色绵亘天表，璘雾璀璨，照惧冲融，或圆若日输，或直若垂虹，或覆护于坛宇，或映带于宫苑。山川出色，草木增华，天人惧庆，福被幽明。朕心慰悦，莫罄名言。兹特赐勃褒奖，用彰感应之妙。尔等尚益功行，弘藏宗教，永赞鸿图，阴斓皇度，福国利民，以副朕拳切之怀。故勅。
　　勃　命
　　永乐十九年　月　日
　　之　宝
　　二十二年
　　命醮于太和山
　　命建荐扬太斋瑞应奖敕
　　敕正一嗣教真人张宇清，朕惟上, 帝以好生为德，故玄元以惠济为教。真体清静无为，其用神妙无方。得其妙者，斯能见诸功用，盖上则有以阴斓皇度，下则有以福被幽明。历代所纪，具有明征。朕祇承天序，恭事上帝倦禅倦，夙夜仰惟皇考皇妣，圣灵在上，一及慕无极，劬劳大德。欲报无由，敬遵道教，召天下道士，奉建荐扬大声。尔能恪承朕命躬率道众，致其精处，阐扬宝范，用达朕之诚。捆灵赐昭答，自初至于讫事，天宇澄明，凝寒之月，蕾买飓不作，和气冲融，瑞景式昭，福应斯集，固本于上帝与朕皇考皇妣之悦鉴，亦尔等敬用朕命，以克臻兹。朕既嘉责之，仍赐劲奖谕，尚其益精尔道，益笃尔行，宣扬玄教，上以祈福宗社，下以普利生灵，汝其懋哉。故勅。
　　勅　命
　　永乐二十二年月日
　　之　宝
　　宣德元年
　　召见，锡宴内殿。
　　推恩申锡嘉号敕
　　勑正一嗣教大真人张宇清，朕惟玄元之道，先天地，不见其始，后天地，不见其终，根柢群品，神妙万化。然其本体，至清静无为，故历代崇奖用弘清静之治焉。我国家重道德之教，尔父尔兄，咸克祗事。既尔嗣厥职，皇祖太宗皇帝锡之以美号，宠之以厚恩，至矣。尔克笃诚敬，用不忝荣命，十有余年。继事皇考仁宗昭皇帝，亦克恭慎。朕惟祖宗之所重也，达孝推恩，用申锡尔嘉号日：正一嗣教清虚冲素光祖演道崇谦守静洞玄大真人，掌天下道教事。夫静者，道之本，谦者，德之柄。澹以处静，恭以履谦，静斯安，安斯一。谦斯虚，虚斯明。简约而息外骛，笃实而有光辉，务玄之道，孰切于尚其只服，丕衍宗风，懋之哉。故勅。
　　谕祭曰：惟尔崇修玄素，志慕清虚，彻法录之科，探清微之旨，阐道范，光振宗风。祇事先朝，累效勤恳。朕钻承大统，申锡嘉，称方期，沥乃精诚导迎，景既告归。几日，奄忽长终。讣音来闻，良用悼叹。兹特遣人赐尔祭葬，灵爽不昧，庶其飨之。
　　皇明恩命世录卷之四竟
　　皇明恩命世录卷之五
　　四十五代大真人张懋丞
　　洪武三十二年
　　初父张宇理，蒙太祖高皇帝，闻其贤，与无为真人宇初，同被召对，称旨。特命御史中丞护军诚意伯刘基，以其弟之女妻之。
　　宣德二年
　　召见，赐宴便殿。
　　四年
　　召问，命进太上延禧录，仍命建延禧醮于大内，四月，命陪祀太庙。
　　授大真人诰
　　奉天承运，皇帝制日：朕惟玄元之道，清静无为，根抵群伦，神妙万化。上阴栩於治理，下利泽於生灵。历代以来，咸加奖励。尔张懋丞，自其先世，崇修至道。尔祖尔伯，皆克祗承。今尔当嗣，特命尔为正一嗣教崇修至道葆素演法大真人，领道教事。尔其虔奉玄范，茂振宗风，导迎鸿禧，翼赞皇祚。钦哉。
　　制  诰
　　宣德四年四月日
　　之　宝
　　五年
　　命分献东镇坛。
　　命醮于仁智殿，三月，上御西宫召对，诏授上清宫高道操克弘，龚继宗，颖福，渊黄，嘉佑等道录官，仍遣中官黎都至山起之。
　　赠孙氏玄君诰
　　奉天承运，皇帝制日：国家崇奖道教，於正一真人之嗣，既有褒封。而其嗣之内助，盖亦与荣焉。正一嗣教崇至道葆素演法大真人领道教事张懋丞，妻孙氏，方当内助，而遽陨逝。今追赠为柔惠贞静玄君，灵爽不昧，尚克膺承。
　　制　诰
　　宣德五年闰十二月二十日
　　之　宝
　　六年
　　命分献星辰坛。
　　命醮于内。
　　皇坛四月，命陪祀太庙，礼毕。特遣中官护送还山。
　　九年
　　命醮于灵济宫。
　　命分献风云雷雨坛。三月，命建保安醮于大德观。勃给部牒五百，俾度羽士。五月，御制招隐歌赐之，准辞还山。抵甲马营传舍，上复遣使追授密勅，勉进修炼之学，以衍宗风。
　　正统元年
　　动建天师府於朝天宫内束北隅，特诏礼官，迎入府居之，命修升真大斋于朝天宫。
　　二年正旦
　　赐宴于奉天殿，十一日，命分献风云雷雨坛。明日，召见。继召衍圣公同宴便殿。仍各赐蟒衣，朱履之属。本月，命进太上延禧箓
　　四年
　　命分献东镇坛，二月，皇太后圣寿，建祈祝醮于朝天宫。
　　五年
　　封董氏为玄君诰
　　奉天承运，皇帝制日：国家以道教有阴斓皇度之功，原其所始，用显其子孙，而复摧恩於室家，亦恒典也。正一嗣教崇修至道葆素演法大真人领道教事张懋丞，继室董氏，宜从夫贵，特锡之诰，封为温静柔顺玄君。尔其钦承荣命，永肃乃家。钦哉。
　　制诰
　　正统五年二月日
　　之　宝
　　本年三月，命建安玄帝金像，醮于太内玄天祠。
　　六年
　　命分献东镇坛，勃给部牒五百，俾度羽士。
　　七年
　　上御文华殿召见，赐宴殿中。
　　八年
　　命分献星辰坛。
　　皇明恩命世录卷之五竟
　　皇明恩命世录卷之六
　　四十六代大真人张元吉
　　正统十年，召见于内庭，命坐赐荼，锡诰授正一．嗣教冲虚守素绍祖崇法大真人。
　　十一年
　　召见，赐宴仁智殿。
　　赠父张留纲真人诰
　　奉天承运，皇帝制曰：朕惟国家之於臣下，必推恩及其亲者，所以重所本也。尔张留纲，乃正一嗣教冲虚守素绍祖崇法真人元吉之父，宜承道荫，而不永年。今因尔子推恩，赠尔为正一嗣教崇玄养素寂静真人，咨尔冥灵，钦承荣命。
　　制  诰
　　正统十一年六月二十二日
　　之  宝
　　封母高氏为玄君诰
　　奉天承运，皇帝制曰：妻随夫荣，朝廷之大恩，母随子贵，国家之常典。尔赠正一嗣教崇玄养素寂静真人张留纲之配，乃正一嗣教冲虚守素绍祖崇法大真人元吉之母，守志玄门，以成厥子。兹特封为慈惠静淑玄君，服此荣恩，益隆母道。钦哉。
　　制  诰
　　正统十一年六月二十二日
　　之  宝
　　十二年
　　禁约族属人等欺害敕
　　皇帝勑谕温静柔顺玄君董氏：朝廷维持道教，重在保善惩恶，用图长久。囊者前真人张懋丞没，已命嫡孙张元吉袭承真人之职，以领教事。其族属人等，数加欺害。已犯者，悉治以法。仍命该衙门移文巡按三司等官，敢有仍前玩法欺害者，悉治以罪。今赐劲张元吉，勉励进修，用承教事。及令道士高缙云，周应瑜为赞教官，彦矩、席克中为掌书，专一辅助张元吉行。尔玄君系其祖母，夙受封命，凡一应在家之事，宜早晚训诲尔孙，令勉学修行，加意保佑，用臻成立。庶为尔宗嗣之福。但在外合行之事，令与高缙云等商确而行，务在至当，庶图长远。果有族属人等，仍前分外生事，谋害尔家者，令高缙云等，具实告达御史三司等官，依法拿问，奏来治罪不宥。或高缙云等，恃此欺凌尔孙元吉？尔亦指实赴御史三司等官陈告，一体拿问。尔尤宜严以浪家，恩以睦族，戒饬家人，毋侵害彼众，庶称朝廷眷待之意，亦克永保尔家，钦哉。故谕。
　　勅　命
　　正统十二年五月二十五日
　　之　宝
　　颁赐藏经旨
　　皇帝圣旨，朕体天地保民之心，恭成皇曾祖考之志。刊印道藏经典，颁赐天下，用广流传。兹以一藏，安奉龙虎山大上清宫，永充供养。听所在道官道士，看诵赞扬。上为国家祝厘，下与生民祈福。务须祇奉守护，不许纵容闲杂之人，私借观玩，轻慢亵读，致有损坏遗失，违者必究治之。谕。
　　勅　命
　　正统十二年八月初十日
　　之　宝
　　十四年
　　命分献星辰坛，七月，皇后命建保安醮于内庭。
　　景泰元年
　　命建保安醮于大德观。
　　二年
　　勅给部牒一千，俾度羽士。
　　三年
　　命醮于内庭，礼毕，赐宴仁智殿。
　　四年
　　命分献风云雷雨坛，命醮于朝天宫。
　　六年
　　命醮于灵济宫，锡诰加封正一嗣教冲虚守素绍祖崇法安恬乐静玄同大真人掌天下道教事。赐法剑一口，特遣中官，护送还山。
　　天顺元年二月
　　召见，命建祈谢醮于庭。
　　本年
　　禁诸人私出符筹敕
　　勑正一嗣教冲虚守素绍祖崇法安恬乐静玄同大真人掌天下道教事张元吉，朕惟国家崇奖道教，所以微显阐幽，祝厘庇民，而助雍熙太和之盛治也。然必本其源，斯能神其法。盖自祖宗以来，清理道教，未尝废也。近闻各处有假借张真人名色，私出符录，惑民取财，甚非道教本源神法之意。尔张元吉，乃故真人张懋丞之长孙。昔朕在御，已命袭祖职事。念尔幼孤，恐罹陷害，尝以劫禁约。今复赐劫，俾尔亲族人等，并本山宫观道士，务要各循礼法，崇重敬信。不许欺侮侵凌生事，．迨有仍前假尔名色，私出符条，一体治以重罪。尔宜清心勉学，祗承玄范，茂阐宗风，毋坠先业，尚钦承之，毋忽。故勅。
　　广　运
　　天顺元年七月初一日
　　之　宝
　　三年
　　召见，赐宴内庭，再命进太上延禧
　　录。
　　四年
　　上御斋宫召对。
　　加封高氏为太玄君诰
　　奉天承运，皇帝制曰：朕惟神明之冑，国家所崇。嗣其教者，既有真人之封，为之室者，复有玄君之命，所以嘉奖玄元之道於无穷也。尔慈惠静淑玄君高氏，乃追赠正一嗣教崇玄养素寂静真人留纲之妻，封正一嗣教冲虚守素绍祖崇法安恬乐静玄同大真人掌天下道教事元吉之母。早失所天，守节孀居，抚育孤幼，克底成立，时惟丕振宗风，皆尔之力也。兹特加尔为太玄君，封号如旧，锡之诰命，以示褒旌尔。尚益励贞洁，以近景福，用昭恩宠。钦哉。
　　制　诰
　　天顺四年二月初六日
　　之  宝
　　五年四月
　　上遣使至山，召赴阙，俾醮于大内玄天祠。七月，命就朝天宫修祈谢禳荧醮，礼毕，召对。准奏，大赦天下。
　　六年三月
　　准辞还山，抵游河，上特遣锦衣卫百户刘升，令以原给符验，外加拨马快红追送。
　　八年
　　命建桧谢醮于内庭，锡诰加封正一嗣教体玄悟法渊默静虚阐道弘化妙应大真人。
　　再加封高氏太玄君诰
　　奉天承运，皇帝制曰：朕惟神明之冑，克阐玄元之道者，国家既褒显之，而又加恩於其亲，所以重原本而广孝道於无穷也。尔慈惠静淑太玄君高氏，乃正一嗣教体玄悟法渊默静虚阐道弘化妙应大真人掌天下道教事张元吉之母，早失所天，孀居守节，抚育孤幼，克振宗风，妇道母仪，昭于闺闯，眷兹玄行宜用褒旌。兹特父#1封尔为慈和端惠贞淑太玄君，锡之诰命，以昭异数尔。尚益励善德，近景福於悠久。钦哉。
　　制　诰
　　天顺八年七月十二日
　　之  宝
　　成化元年
　　上御文华殿召见，赐宴殿中。
　　二年正月
　　上遗中官，以天厩良马及文锦朱履酒果之属资赐为寿。翌日，仍赐宴内庭。十一日，命分献风云雷雨坛。二月，命建升真醮于大德观。
　　申禁假造符录敕
　　勑正一嗣教体玄悟法渊默静虚阐道弘化妙应大真人张元吉，朕惟道教有护国庇民之功，国法有佑善惩恶之典，此理势相资，不可缺者也。尔先世，乃神明之裔，代以嫡长相承，掌领道教，其来久矣。迨尔幼孤，族属人欲相侵夺，赖我先帝圣明，特命尔袭授尔祖张懋丞真人之职。乃赐动禁约，维持用底二安全尚虑。事久，人顽，或生拓害。复赐尔动俾尔亲族人等，各遵礼法，崇重玄教，不许越分侵犯，及不许一应无藉之徒，假尔名色，私出符录取财，有乖道法。违者俱治以重罪不饶。仍命道士邓玉玄，王绍通为赞教，林智茂，朱文吉为掌书，助尔行事。尚体朕至怀，恪精玄教，茂振宗风，为国祝禧，为民祈福，以副朝廷崇奖之意，钦哉。故谕。
　　广　运
　　成化二年三月日
　　之　宝
　　三年
　　上御大善殿召对。圣语勉以护国保民，特恩更给金镂正一嗣教大真人府印并玉印，御书大真人府四字，赐县於府第阀额。
　　锡诰加封正一嗣教体玄崇默悟法通真阐道弘化辅德佑圣妙应大真人掌天下道教事，仍遣中官秦勤资赐蟒衣玉带之属。
　　五年
　　命醮于朝天宫。
　　皇明恩命世录卷之六竟
　　#1：『父』字原文不清，疑是。
　　皇明恩命世录卷之七
　　四十七代大真人张玄庆
　　成化十三年
　　召见，命中使梁芳传旨，聘成国公朱仪之女为配。明年，命亲赴南京毕姻，仍赐蟒衣玉带，加拨马快红送回山。
　　授大真人诰
　　奉天承运，皇帝制日：朕惟玄教聿兴，惟阴斓於化理，宗风丕阐，在精练，在勤诚。继嗣续之，有人宜褒显之□ 无吝尔。张玄庆乃神明遥冑，福地高门，’警敏可嘉，静虚是尚，兹当袭尔祖阴。特命为正一嗣教保和养素继祖守道大真人领道教事，尔其益懋进修，率修道范，毋尊立守，永祝国厘，则惟尔能钦哉。
　　制　诰
　　成化十三年十二月二十一日
　　之　宝
　　封母吴氏玄君诰
　　奉天承运，皇帝制曰：朕惟至道无名，而修其道者，教斯尊。嗣世有源而厚其有源者，恩必及玄门。愆庆孙绍祖，封国恩荣，须母因子贵。尔昊氏，乃正一嗣教保和养素继祖守道大真人张玄庆之母，柔慈夙秉和惠，可称训子克成，宜膺宠命慈。特封为志顺淑静玄君，服此茂恩，永光闺范。钦哉。
　　制　诰
　　成化十三年十二月二十一日
　　之　宝
　　二十年
　　申禁伪造符筹敕
　　皇帝动谕军民诸色人等，朕惟广信府贵溪县龙虎山，乃张真人世居掌教之所。自其祖流传符录，以授于人。洪武年问，曾有令禁，约不许伪造惑民取财。永乐年问，有令买鱼於本山河内放养长生，不许诸人网钓。购来豪势刁泼之徒，往往伪造符录，偷盗鱼鲜，违朝廷禁令。今嗣教真人张玄庆以为古。，特降动禁约，今后一应军民诸色人等，敢有恃顽刁泼，伪造偷盗者，听所在官司挈问。如官司不能铃束者，一体治罪不饶。故谕。
　　勅　命
　　成化二十年二月二十三日
　　之　宝
　　二十一年
　　特勃江西守臣重建大真人府第，命降香大华盖山及铁柱官。
　　二十二年
　　召见，命醮于钦安殿。
　　弘治三年
　　命建祈圣嗣醮于内庭，明年皇太子诞生，赐玉带金冠蟒衣之属。
　　九年
　　钦遣太监李瑾，李珍捧动命建保民大醮于上清宫，以抚臣并两司掌印官陪祀。
　　十一年
　　命建祈雪醮于朝天宫。
　　十二年
　　须赐牙图书二颗，命进太上延禧录。
　　十四年
　　韶入朝，上御钦安殿召见，命坐赐宴
　　十五年
　　命陪祀　长陵。
　　赐准致仕敕
　　勅正一嗣教大真人张玄庆：惟尔祖宗，世领道教，嗣有封秩，以至于尔，继承不替，盖亦有年。近因尔朝贺至京，奏称有疾，自乞退闲，令男张彦頨替袭真人职事，兹特允所奏。尔既优闲，宜深居习静。保养形神。而彦頨亦要精通法业，善守名秩，以绍宗风，以无忝於前人，斯不负朝廷宠遇之意。尔其慎之，慎之，故勅。
　　广　运
　　弘治十五年三月十九日
　　之　宝
　　本年
　　命资香达天日，葛仙，华盖，武当，鹤呜等山，诏遣通州卫指挥领官兵护送还山。
　　十八年
　　锡褒问书
　　皇帝书致正一嗣教致仕大真人张玄庆，朕惟玄风丕振，三极建于春台。化雨均沾，八荒跻于寿域。派延仙谱，庆衍皇图，业惟精于诤修，功斯显于赞斓。惟尔丰标散逸，气质纯诚，传祖宗百世之休，扬天地万年之誉。方其分符受命也，既尝尽职于委身，及其解组还山也，辄乃归真于遁迹。一尘不染，莹三尺之冰壶，万虑咸消，澄九霄之霁月。超凡入圣，伏虎降龙。泉石养高，琴蹲适兴，顾冲虚之妙道，实利济之真光。蚓兹绕膝编斓嘉袍质之有托，满前苍木，幸荣辱之。无干伫想清容益怀远，况致言重复注意勤虔，惟其亮之。
　　广　运
　　弘治十八年二月二十二日
　　之　宝
　　论禁止伪造符筹敕
　　皇帝勅谕正一嗣教致仕大真人张玄庆：迩年以来，各处符录，恣意妄传。近已命礼部行文，一体禁约，务要遵照。洪武，永乐年问，事例悉从嗣教大真人门下请给，尔惟鉴察朕意，亦要拘禁家下人等，谨守法旨，毋得伪造亵慢，庶几清规不素，妙道益崇。故谕。
　　广　运
　　弘治十八年三月二十二日
　　之　宝
　　赐书轴银币敕
　　勅正一嗣教致仕大真人张玄庆：尔子大真人张彦頨来朝，附至圣像，灵符，古剑等仪珍修之余，备志诚捆。知尔动止清嘉天和安养，深慰朕怀。兹具画轴，苍银，币帛，用将远恍，尔其鉴纳。故勅。
　　广　运
　　弘治十八年三月二十二日
　　之　宝
　　命斋香烛敕
　　勅正一嗣教致仕大真人张玄庆：得疏知尔欲往武当山，鹤呜山，葛仙山三处一游。顾兹天时和煦，民物康阜，乘兴登览，不妨清暇。兹特俞允任从择吉前去鹤呜山，途路修阻，恐有跋涉之劳，欲往任意，如或不往，遣人资香达诚，亦可其所履。尚冀勉加珍重，早还仙谛，以副朕望。兹具香烛九分，同缄驰附，烦为转献，以表朕敬奉之诚。故勅。
　　广　运
　　弘治十八年三月二十二日
　　之　宝
　　皇明恩命世录卷之七竟
　　皇明恩命世录卷之八
　　四十八代大真人张彦頨
　　弘治十四年
　　诏随父入朝，上御钦安殿召见，命坐赐宴及玉带彩衣之属，锡诰授正一嗣教致虚冲静承先弘化大真人，掌天下道教事。
　　正德三年
　　命给度牒五百，度羽士。
　　修建大上清官敕
　　勅内官监太监李文，龙虎山清宫毁坏，先帝常有旨修盖，后因地方多事，未曾举行。近该正一嗣教真人张彦头，奏乞盖造。今特命尔前去彼处，会同江西镇巡等官，督同都布按三司委官人等，提督修盖。其合用物料人力相工派办，务要照依旧式，使规模停当，财物坚固，毋得迟延岁月，虚费钱粮。且江西地方人民艰窘，盗贼未宁，尔尤宜持廉秉公，安静行事，戒饬下人，不许因而侵克科害，致生嗟怨斯为。尔能如违，责有所归。尔其慎之，慎之。故勅。
　　广  运
　　正德三年六月十二日
　　之  宝
　　七年
　　命陪祀泰坛。
　　十五年
　　上南狩，或言牛首山后湖各有妖，召见于行在所，命往除之，扈驾还京。
　　嘉靖元年
　　召问，对以清心寡欲，称旨。特准还山，请太上延禧诸阶法录以进。
　　三年
　　韶聘安远侯柳文之女为继室，命留都内外守备官陪往亲迎。
　　五年
　　加封大真人诰
　　奉天承运，皇帝制曰：朕绍膺休命，祇率旧章，惟治化之诞敷，亦玄宗之不废。尔正一嗣教致虚冲静承先弘化大真人张彦顺，裔出炎汉，道本周聪，符录得於真传，炼养契乎枢要，念荫承之既久奔走，惟勤嘉感格之通灵，祷禳多验。兹特封为怀玄抱真养素守默葆光履和致虚冲静承先弘化大真人，掌天下道教事，锡之诰命。尔尚清虚之教，以益振乎玄风，弘利济之心，以增光于王化，永保景福，敷锡群伦。钦哉。
　　制　诰
　　嘉靖五年二月初三日
　　之　宝
　　加封敕
　　勅正一嗣教大．真人张彦頨，今特加封尔为怀玄抱真养素守默葆光履和致虚冲静承先弘化大真人，掌天下道教事，给与诰命，以为尔荣。其上清官道士傅德岩，邵启南，着做大真人府赞。教余永寿，詹望奎着做掌书，各令到任管事。尔宜仰遵朕命，恪守清规，以祈福佑於悠久，仍钤束各官，令其公勤趋事，不致息忽‘废驰，庶副崇重之意，钦哉。故谕。
　　广　运
　　嘉靖五年二月十五日
　　之　宝
　　命祈祷于太和山敕
　　特谕正一嗣教大真人张彦頨：今朕命尔前诣玄天福地，修建清醮，一以为国大本，一以为民祈福。尔务精一乃心，恭虔致恪。尤须钤束下人，及差去盖府官员，尔亦斟酌调理被所占地址，就量复原旧。惟在谨慎用心，勿息乃事。庶副朕至意，亦於教门有光，钦哉。
　　广　运
　　嘉靖五．年二月十六日
　　之　宝
　　重建大真人府第敕
　　勅内官监左少监吴猷：近因正一嗣教大真人张彦頨，奏称光年府第已坏，乞要差官起造。今特命尔前去彼处，依式样督工。上紧盖造，合用钱粮，令彼处巡抚巡按三司等官措置。应用人夫，於邻近州县派拨到彼做工。尔须计算工料，如法整理，务要坚实，尤宜秉公持廉，安静抚恤匠作军夫人等，俾各食息以时，劳逸适均，而皆乐於趋事斯为。尔能毋得因而科扰，致人嗟怨，如违责有所归，尔其如动奉行。故勅。
　　广　运
　　嘉靖五年三月日
　　之　宝
　　本年五月
　　钦须神像并赐印记谕
　　司礼监太监鲍忠传奉圣谕以所奉三清四帝列曜神像，着吴猷资去龙、虎山大真人府万法宗坛安祀。并赐银镂掌法仙卿之印一颗，牙刻宗传之印一颗，钦此。诏户部查复上清宫田粮侵匿于豪民者，降动禁护。
　　本年
　　元阳帝君亲笔书复师真幕前，兹自二月，师回，建醮于武当山。一向未闻信回，今八月十八日，得致一真人转到师书一封，知其远涉，暑天劳辛路次。予复观之，又知师以犯人陈某，欲予宥他但罪，甚矣，予已知之，师可摄养时序以迎和气。惟大阐玄妙之功，弘彰利国之奥，诚以格天，佑予皇图，永绵万世也。予亦奉天以敬，体道以德，勉作政教耳。又倘武当山宫观处，或至理丹册法书神物，劳师访与，遂予慕道之诚心也。今因使还，持此以复，惟师知之。
　　嘉靖五年中秋复四日。
　　六年
　　元阳帝君书奉兹者：去岁，命师躬诣万法祖师福地，安神修醮，并静乐宫建祈嗣斋，深劳真体，予正思问。而左至灵，昊尚礼七月终至京，得闻师建醮事毕，回幕。继而舍人张显等於九月方到京，承以福地珍产灵物等项，予谨收已。今因使回，特令持以意诚往答。又盖造法坛府第，有司慢毁，不遵予命，欺侮法度，今已令上紧盖造，即日回话。惟师暂屈仙仗，以待工完日，回居旧府，惟师知誉。
　　嘉靖六年九月吉日
　　七年
　　命陪祀星辰坛。
　　十一年
　　重修大上清官敕
　　勅内官监左监丞曹玉：江西龙虎山上清宫殿宇，年久损坏，即上紧修理完备。其勅建仙源宫，照依降去图样，如式盖造，务各基址坚固，栋宇壮实，以图永久，用称朕事神之至。今特命尔前去，会同彼处抚按官督，同该司府等官，查照先年事例，一并修造。合用物料，夫匠钱粮，悉照该部题准事理处置应用，务要综理周密，区画得宜。尔为内臣，受兹委任，尤须持廉秉公，安静行事，抚恤匠役人等，俾食息以时，劳逸适均，乐於趋事，斯尔之能。毋得因而纵容，科扰役占，刁蹬需索，致生嗟怨，自取罪愆。事完，将修盖过殿宇，支用过钱粮数目，造册奏缴。尔其慎之。故勅。
　　广　运
　　嘉靖十一年三月初七日
　　之　宝
　　十四年
　　准照旧岗免通户差认旨
　　该户部钦奉圣旨，正一大真人，不是今日的，我皇祖已有恩旨，所奏都准，他有司不许欺慢，你每但知卖公尔，且不查究，特命悉镯之。
　　十六年
　　提问沿途违慢官吏旨
　　圣旨：张彦頨总领道教，赴京朝贺，先朝屡有明旨，着沿途有司应付，各该地方官吏，如何不行支给。着巡按御史查提了问巡抚官，且不查究，今后务要严加戒饬，军卫有司，一体应付，不许迟违恨事，该衙门知道。
　　本年
　　命祈雪于内庭，赐金冠，玉带法器，银币之属
　　十七年正月
　　命建金录大斋于内皇坛，赏赍有加.
　　命沿途衙门照例应付敕
　　勅正一嗣教怀玄抱真养素守默葆光履和致虚冲静承先弘化大真人掌天下道教事张彦頨，得尔奏称，每三载依例朝觐，沿途经过有司衙门，不肯照例应付，以致道路多阻，赴朝失期。先年奏有明旨，又复违背等因，兹降动旨以护尔，凡尔朝贺等项来京，往回经过处所，军卫，有司，驿递等衙门，即便照例一体应付，不许留难，敢有仍前息慢俟事，听尔指实奏闻处治。其钦承之。故勅。
　　广  运
　　嘉靖十七年二月初四日
　　之  宝
　　本年
　　命往齐云岩修醮敕
　　勅正一大真人张彦頨，往岁尝命真人李得晨恭诣齐云岩北极真武神祀建醮梼嗣，果获灵应。今特命卿诣彼虔修斋醮，一以谢神，一以上祈母寿。事毕，卿还山，着随去高士聂一然回奏卿经过去处，军卫，有司，驿递等衙门，即便照例应付，不许欺慢留难，如有不遵勅旨，故违俟事者，听卿奏闻处治。故勅
　　广  运
　　嘉靖十七年二月十九日
　　之  宝
　　十八年
　　准奏齐云山如太和山，例除官道，住持，管理，赐神宫名曰：玄天太素宫。仍免本山香钱解京，降勅禁护。
　　圣母升遐示哀手书
　　象一帝君，书奉正一嗣教张真人幕下，予真积深愆，不自罹上丧慈亲於戊戌之十二月四日，徒裂五内之已矣。复於南华亲视陵园人处，是时，可不重伤耶。况母寿未臻于中，淹患连岁，以朝继夕，以夕继朝，指望安复，何期二圣同弃我，哀哉！聊书予苦，衷以告哀，余不备师，其亮我云。
　　元  阳
　　嘉靖十八载孟秋吉日象一拜
　　宝  记
　　贺生子书
　　象一帝君，书奉正一师，昨月得闻天垂眷于宗领。道嗣开源，予喜不已。须旦夕保视，兹使回顺，令持物为贺，至可收纳不备。
　　元阳涵极
　　己亥岁季冬吉日象一书奉象一帝君宝
　　十九年
　　暂免人朝敕
　　皇帝勅谕正一嗣教大真人张彦頨，朕惟我皇祖之制，天下大小卫门官员，凡三岁一朝觐，卿亦在与焉，重尔教也。今年又当其期，朕念卿中年方得一子，矧在襁褓，或难远离。特遣行人黄如桂往谕，今次特暂免卿来，俾卿得专守视，见朕保慎尔嗣之意，卿其钦承之哉。故谕。
　　勅　命
　　嘉靖十九年五月初五日
　　之　宝
　　二十一年
　　赠朱氏宋氏玄君诰
　　奉天承运，皇帝制曰，母之於子，既均教育之劳，君之於臣，必体显扬之愿。事有关於风化，恩岂限於常科。尔朱氏乃已故太师兼太子太傅成国公仪之女，今正一嗣教大真人掌天下道教事张彦頨之嫡母。勋门毓秀，宦族扬芬，行俭且勤，性柔而正，相夫契清微之妙，教子敦玄素之诚，邦国藉以祝厘，羽风因之丕阐，爰推懿训，用锡纶章，兹特赠为端柔顺德玄君锡之诰命，贲光宠於九原，衍休声於百世。
　　制曰：子以母贤信，庆源之有自，母因子贵，宜恩典之是加，顾兹玄教之臣，可怯褒嘉之命。尔宋氏乃锦衣卫指挥使清之女，今正一嗣教大真人掌天下道教事张彦头之生母，簪缨茂族阀名家，赋性温柔，克着俭勤之德，持身端谨，式资清静之风，揆厥所由，宜申褒锡，兹特赠为柔慈崇善玄君，锡之诰命，服此隆恩，永光泉壤。
　　制　诰
　　嘉靖二十一年三月初九日
　　之　宝
　　赠李氏吴氏柳氏为玄君诰
　　奉天承运，皇帝制日，褒崇之锡，以报贤劳，恩命之须，实旌贤淑，此朝廷之着典也。正一嗣教大真人掌天下道教事张彦頨妻李氏，乃襄城伯都之女，系出勋门，早归玄族，克修妇道，懋着贤声，爰推宠异之章，实体尔夫之请，兹特赠为冲虚柔惠玄君，锡之诰命，敬服殊恩，光尔幽室。
　　制日：臣有事君之诚，褒荣宜厚，妇有从夫之义，宠命惟均。风化所关，存亡奚间。正一嗣教大真人掌天下道教事张颜篇继妻吴氏，乃锦衣卫指挥珍之女，蚤承姆训，作配名门，淑慎有仪，柔嘉维则，阴斓玄教，俾益良多，兹特赠为安妙善常玄君，锡之诰命，冥漠有知，承此优眷。
　　制日：朝廷推恩臣下，必褒荣其妻，所以厚人伦之本，励相成之道也。正一嗣教大真人掌天下道教事张彦頨继妻柳氏，乃安远侯文之女，出自勋门，于归宦族，性资淑慎，容止柔嘉，默相玄风，式彰令闻。兹特赠为庄惠志道玄君，锡之诰命，灵爽如存，饮承渥命。
　　制　诰
　　嘉靖二十一年三月初九日
　　之　宝
　　本年
　　命给部牒五百度羽士。勅江西巡抚禁约抚州民私造伪箓
　　二十二年
　　再免人朝敕
　　皇帝勅谕正一嗣教大真人张彦頨，朕惟我皇祖之制，天下大小衙门官员，凡三岁一朝觐，卿亦在与焉，盖以卿教宗之后，故重之也。前岁，朕念卿子幼免来，今年又当其期，卿子尚难远离，特遣锦衣卫百户乔鉴资劫往谕，再暂免卿来朝，俾得专守视，见朕保慎尔嗣之意，卿其钦承之哉。故谕。
　　勅　命
　　嘉靖二十二年五月十五日
　　之　宝
　　二十八年
　　诏携嗣子入朝，比至都门，上遣太监高忠传谕慰劳，资赐嗣子衣带。明日召见，锡宴便殿，命录历代真人名讳进览。上亲洒宸翰赐日：卿子名可日永绪。准奏致仕，绍永绪嗣教袭爵。
　　三十九年
　　特赐侯爵例祭葬卿典谕
　　圣谕：朕正思於二月差官免正一大真人来朝，俾其侍亲弗期。昨仲冬，伊父故矣。着照侯爵例给与葬资斋粮麻布一百石，疋祭十三坛，便行文所司遵行，仍差千户一员，行人一员去谕，免嗣真人来朝，并督视掌行丧礼，该部知道。诏遣行人司行人李琦谕祭，同锦衣卫千户王正亿督视掌行丧礼。旗校二十名，侦察违慢员役。动下该部，如仪以弋阳县城束迭山书院迁改为葬地，复诏遣锦衣卫千户温尧民，督催原差官役作速如侯爵例礼数造完葬。
　　谕祭十三坛文
　　嘉靖四十年　月　日，皇帝遣行人司行人李谕祭正一嗣教大真人张彦头：卿受国恩，嗣领道教，存神渊默，养性冲虚，祝厘为民，宣劳着绩，以时入觐，简在朕心，式重高风，屡须宠渥，宜延遐祉，以疾告终，讣音来闻，良用悼惜。特加恤典，赐祭遣官，仍令有司为营兆域，卿灵不昧，涣命祗承。
　　谕祭首七，并七七文日：卿凝玄守静，绰有祖风，阐教匡时，厥功允茂，胡为奄逝，某七倏临，遣祭有仪，饮承无教o
　　谕祭百日，电安周基，再期禅除文曰：卿神游仙境，迹化玄都，缅忆真风，换施恤典，日月云迈，某期倏临，谕祭载须，尚其饮服。
　　皇明恩命世录卷之八竟
　　皇明恩命世录卷之九
　　四十九代大真人张永绪
　　嘉靖二十八年
　　诏随父入朝，及抵都门，上遣太监高忠传谕慰劳，宝赐莽衣玉带俾服之。明日召见于内庭，锡宴便殿，准嗣教袭爵，
　　暂免人朝敕
　　皇帝勅谕：正一嗣教大真人张永绪，嘉靖二十九年，例该朝觐之期。朕念尔年幼，专差千户王勋斋劲传谕，暂免来朝。尔宜体朕至意，如谕奉行。故谕。
　　勅  命
　　嘉靖二十八年七月二十四日
　　之  宝
　　授大真人诰
　　奉天承运，皇帝制曰：圣化显裨，夙藉玄元之教，治功默相，式资清静之风。惟嗣人能绍乎真传，肆朝廷宜申乎锡命。尔张永绪之先，炎汉之世，扬阐玄机，历代相承，尊仰师范，逮我皇祖御极，念其祝厘有卫国之功，因锡以世传真人之命。惟尔禀资英发，赋性通明，克振宗风，嗣承祖荫，兹特封正一嗣教守玄养素遵范崇道大真人掌天．下道教事，锡之诰命。尔宜愈加持守，益慎焚修，务期熙治运於昌亨，奠民生於康泰，式昭玄佑，永保皇图，钦哉。
　　制　诰
　　嘉靖二十九年四月十六日
　　之  宝
　　本年
　　诏聘定国公徐延德女为配，命成国公朱希忠，遂安伯陈炼，议行婚礼。
　　三十一年
　　召见，锡宴内庭。
　　赐伯爵服旨
　　该司礼监黄锦传奉圣旨，正一嗣教大真人张永绪，着给与伯爵朝祭常服，仍赐常用，钦此。
　　该礼部钦遵题覆，移咨工部制造。红罗公服一领，玉革带全红罗朝服一副，带事全青罗祭服一领，大红纷丝衣一领，青纷丝一领，金冠一顶，玉带一围，牙质一执，咨送领用。
　　三十二年正月
　　恩命成婚，月余，差官伴送回府。
　　赐应付旨
　　圣旨：正一张真人，虽有旧例，往回应付。今次有旨，差官伴送回府，缘何一切都欺视臧大半，着照旧例增与四分之一，不许迟违，该部知道。
　　本年
　　上发内帑银若干锭，特遣锦衣卫千户赵虎资勃建正一，静应，祥符三观。
　　三十七年
　　钦降香山神像一座，命成祀于万法宗坛，准加授道士金元清道箓，司左正一铨补齐云山玄天太素宫提点。准授法师张拱极，丘育才任大上清宫提点，提举。
　　三十八年正月十三日
　　命早还家论
　　该中官赵宪传奉圣谕，过了二十日，早回家去，他父亲在家盼望着他。钦此。
　　申敕所司照旧优免给与新例助合旨
　　圣旨：这所奏杂差料价，着巡抚官查明，优兔应付，勘合兵部，查照新例，给与舡只，照旧例起，拨还写护，勅与他有司，不许欺视，钦此。
　　论有司官员人等不许欺慢敕
　　皇帝勅谕：有司官员人等，朕惟玄元之教，其来尚矣。正一嗣教大真人张永绪，盖自先世弘演道教，为国祝厘，济利生民，阴斓皇度，阅岁滋久，玄绩益彰，用是加以崇秩，待以殊礼，所以示优眷之意。是真人入觐回，特兹降动晓谕，除杂差料价等项，查明如旧，优免应付，勘合该部，便查照新例，给与舡只，着照旧例起拨外，其有司官人等俱要遵奉勅旨，不许故欺慢视。如有抗违恣行欺慢者，必治以重罪不宥。故谕。
　　勅　命
　　嘉靖三十八年正月二十九日
　　之　宝
　　四十三年
　　上御西苑召见，命祈雪于朝天宫，又命醮于内殿。明年正月元旦，韶先诸大臣入见便殿，与大学士徐阶等七臣，同赐宴殿中。
　　四十四年
　　封徐氏元君诰
　　奉天承运，皇帝制曰：国家於士大夫之配，咸有恩命，以宠荣其身。至於显绍真宗，默襄玄教，则其贤尤足称焉。尔故大真人张永绪妻徐氏，出自元勋之门，相我高真之胤，夙谙图史，能律己於端庄，继习经诠，恒处心於平等。实生嗣子，用续箕裘，兹特赐封日静和元君，锡之诰命。夫闲家之道，莫先於静，睦族之方，莫美於和。尔既妇道之有闻，尚期母道之无忝，式延世泽，以答国恩。
　　制　诰
　　嘉靖四十四年九月初九日
　　之　宝
　　禁约族属人笃侵害敕
　　皇帝勅谕静和元君徐氏，朝廷崇重太上教旨，既阐扬其正化，以祈佑於邦家，则必保护其后人，以冀衍於振裔。兹大真人身故，子幼，朕甚悯焉。特赐封尔徐氏为静和元君，管理内事。仍选清谨道士四名，为赞教掌书，佐理外事。尔於幼子，务须加意爱养，及时训教，俾无参厥世，以克承国恩。一应族属人等，但有倚恃行高人众凌侮侵害者，轻则听尔差人呈告，抚按司府等官戒治发落，重则听尔指实奏闻，以凭拿问其赞教掌书。若有所为不法，亦听尔如前禁治。尔欲正人，先须正己，欲族之不侵侮，亦先须有以睦族，尔其钦哉。故谕。
　　勅　命
　　嘉靖四十四年九月十五日
　　之　宝
　　敕赐祭葬恤典旨
　　圣旨：所奏并一应保恤事宜，礼部便查例来看，钦此。
　　谕祭七坛文
　　维，嘉靖四十四年月日，皇帝遣行人司行人姚光注谕祭大真人张永绪曰：卿嗣领道教，为国祝厘，未及壮年，遽尔役。爰加恩恤，仍抚尔孤，谕祭特颁并营兆域，灵如不昧，涣命祇承。
　　谕祭首七文曰：卿嗣教祝厘，遽尔早世，兹当首七，谕祭再颁，尔如有知，饮承无教。
　　谕祭百日葬期，周期再期，撢除文曰：卿之云没倏尔许时，爰以某期，载用遣祭，惟灵不泯，服此渥恩。
　　奉皇帝制曰：道统于宗，教隆元始，人本乎祖，典重追崇。尔张彦玳，乃正一嗣教凝诚志道阐玄弘教大真人国祥之祖父，出自玄门，游于方外，含真灵府启，乃闻孙丕阐宗风，默襄化理。兹以尔孙之请，特赠尔为正一嗣教秉诚崇范真人，饮茂渥于皇纶，播休光于仙录。
　　制曰：道教之原，始于玄牝，孙谋之裕，启自重闱。尔杨氏乃正一嗣教凝诚志道阐玄弘教大真人张国祥之祖母，毓秀名闺，作嫔仙裔，发祥再世，丕绍真宗，兹特赠尔为安淑玄君，祇服恩纶，永昌灵绪。
　　制　诰
　　万历三十年三月十四日
　　之　宝
　　奉天承运，皇帝制曰：朕惟道莫先於忠孝，恩莫大於追崇，此重本着典也。尔张永绍，乃正一嗣教凝诚志道阐玄弘教大真人掌天下道掌事国祥之父，技连仙裔，蜕蚤尘嚣。今因尔子推恩，赠尔为正一嗣教崇谦养素真人，锡之诰命，昭兹异数，贲尔冥灵。
　　制曰：至道之宗，有名为母，若弗获偕荣於前，而得延泽於后，则尤宜旌节而广孝焉。尔夏氏，乃追赠正一嗣教崇谦养素真人张永绍之配，封正一嗣教凝诚志道阐玄弘教大真人掌天下道教事张国祥之母，守志茹蘗，训子承玄，兹特锡之诰，封为静恪玄君。尔其益茂修娉，永昌祚胤，钦哉。
　　制　诰
　　万历二十三年五月初一日，.
　　之　宝
　　奉天承运，皇帝制曰：朕惟皇王御宇，凡祝厘陈秘，锡福导民，所以阴斓化理者，率道教是崇。尔张国祥，袭荫有年，梼祈多验，心每怀乎冲退，例宜示夫宠嘉。兹特封正一嗣教凝诚志道阐玄弘教大真人掌天下道教事，锡之诰命，尔其懋培捆慷，坚励修持，播真风以成家，彰玄化於奕世，庶裨祚运，无负优崇。钦哉。
　　制曰：斓教轨於人伦，偕荣比於恒典。若乃储徽华冑，媲美玄门，则其贤尤足嘉焉。正一嗣教凝诚志道阐玄弘教大真人掌天下道教事张国祥妻谢氏，乃前宗人府事太子太保驸马都尉韶之女，系出帝乙之妹，初宾倦室之支。能脱秾华，自甘澹泊，事姑以孝，修绩惟清。今持锡之诰，封为静淑玄君。尔尚效代终於静专，作好述於贞淑，式增道范，永副纶褒。钦哉。
　　制　诰
　　万历三十三年五月初一日
　　之　宝
　　皇明恩命世录卷之九竟
　　
