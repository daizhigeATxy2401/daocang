
　　搜神记
　　经名：搜神记。六卷。约出于明代。底本出处：《万历续道藏》。
　　引搜神记首
　　神何防乎？百物之精乎？法施民，劳定国，一狄勤事，御苜捍患，及山林川谷丘陵出云为风雨见怪物，皆日神。其气发扬于上，为照明鱼蒿凄怆。祭法有天下者祭百神，重之也。昔新蔡于常侍着《搜神记》三十卷，刘啖见谓曰：鬼之董狐夫于晋人也，迄今日千百年，于斯善本已就圯，虽问刻问有之，而存什一，于千伯不免贻漏万之讥。登不肖，走衣食尝迎燕阕探邹鲁，游齐梁，下昊楚欧越之区，中问灵疆神界磅砖给讶靡不领略，而悉数之。岁万历记元之癸巳，来止陪京为披阅书记，得《搜神记》于三山富春堂。读之，见其刻吕卷别以类，且绘吕像，质之不肖。前日所周览者，而一墨盖不袭于旧，能得于意发于未明，增于所未备卓哉，神也。要在造民福而同拱，翼我皇图于亿万。斯水者不肖，魄非刘君能无董狐之赏于心耶。嗟又幽明也，神唯灵而后传纪，记传而神之灵益传世，有峨大冠拖长绅呼可拥卫，既自赫然称神矣。乃复身世与草木同朽腐，而令史册间无闻述可乎。
　　搜神记卷之一#1
　　目录
　　儒氏源流　释氏源流　道教源流圣母附　玉皇上帝圣祖尊号附圣母尊号附　后土皇地祇　东华帝君即东王公　西王母　上元一品大帝　中元二品大帝　下元三品大帝　东岳　南岳　西岳　北岳　中岳　四痕之神　五方之神　太乙之精　肩吾　烛阴　雷神　电神风伯雨师附
　　儒氏源流九月十五日圣诞
　　至圣文宣王，鲁曲阜昌平乡阙里，其先宋人也。先圣曾大父日孔防叔，避宋华督之难，徙居於鲁，生伯夏。伯夏生叔梁纥，长子日孟皮，字伯尼，有疾不任继嗣，次子则先圣是也。鲁襄公二十一年冬十月庚子日，先圣生，是夕有二龙绕室五老降庭。五老者，五星之精也。母颜氏房闻奏钧天之乐，空中有声云，天感生圣子，故降以和乐笙钥之音。主而首上项顶，故因名丘，字仲尼。幼而丧父，葬於防山。先圣身长九尺二寸，腰大十围，凡四十九衣，反首注面，月角日准，坐如龙蹲，立如凤峙，望之如朴，就之如升，耳垂珠庭，龟脊，龙形，虎掌，胼脸，参膺，河目，海口，山脐，林背，翼臂，蚪唇，注头，龟鼻，阜腴，堤眉，地足，谷窍，雷声，泽腹，昌颜，的颐，辅以骥齿，眉有一十二彩，目有六十四理，其头似尧，其颗似舜，其页须皋淘，其肩类子产，自腰以下不及禹三寸，有大圣之德，学极天人，道穷秘奥。龟龙御负之书，七政五纬之事，包牺黄＃２帝之能，尧舜周公之羡。鲁定公以先圣为中都宰，一年四方诸侯皆则焉，九年始为邑宰，十年为司空，十一年为大司寇，摄行相事。十四年诛鲁大夫乱政者少正卯，与闻国政三月，粥豚羔者弗节，贾男女行者别於涂，涂不拾遗。四方之客至乎邑者，不求有司皆于之以归。去鲁十四年，鲁一及公十一年，先圣自卫反鲁，删《诗》、《书》，定《礼》、《乐》，成六艺。晚而喜《易》，读之穷天地之奥，为《象》、《象》、《文言》、《系辞》，以发其秘。告弟子於沬南泗北，门徒三千，博徒六万，达者七十二人。昔先圣未生时，有麟吐玉书於阙里，其文日水精之子系，周衰而素王。颜氏异之，以绣绂击麟角，经宿而麟去。至哀公十四年西狩太野，叔孙氏车子锄商获兽，以为不祥。先圣视之曰：麟也，胡为来哉。反袂拭面，泣涕沽拎。叔孙闻之，然后取之，而系角之绂尚存。先圣曰：吾道穷矣。乃因鲁史而作《春秋》，又加褒贬而修中兴之告，麟见而天告，先圣之亡征也。先圣病梦在两楹之间，子贡请见，曰：子方负杖逍遥於门，日赐汝何来晚也。先圣因叹曰：太山颓乎，梁木坏乎，哲人萎乎。因以涕下。子贡曰：天下无道久矣，莫能宗予，后七日没，年七十三。至鲁哀公十六年夏四月己丑，葬於鲁城壮。一及公十一年立庙於旧宅，守陵庙百户。弟子皆服心丧三年毕，相诀而去，则哭各尽，哀或复留，唯子贡庐於冢侧六年然后去。弟子於庙藏先圣衣冠琴瑟车书，弟子及鲁人往从冢而冢百有余室，因命日孔氏鲁世世相传，岁时奉祀於冢，子孙世袭不绝。圣朝崇奉，追封尊号大成至圣文宣王，圣室邓国夫人，圣父封齐国公，圣母封鲁国太夫人。
　　释氏源流四月初八日圣诞
　　释迦牟尼佛，姓剎利，父争饭天，母清冷妙，位登补处生兜率天上，名日胜善天人，亦名护明大士，度诸天众，说补处行亦於十方界中，现身说法。《普耀经》云：佛初生剎利王家，放大智光明，昭一十方世界，地涌金莲华，自然捧双足，束西及南北各行於七步，分千指天地作狮子吼声，上下及四维无能尊我者，即周昭王二十四年甲寅岁四月八日也。至四十二年三月八日年十九岁，欲求出家而自念言当复可遇。即於四门游观，见四等事心有悲喜，而作思惟此老病死终可厌离。於是夜子时，有一天人名日争居，於窗牖中叉手白太子言，出家时至可去矣。太子闻之心欢喜，即逾城而去，於檀特山中修道。始於阿蓝迦蓝处三年学不用处定，知其非便舍去。复至郁头蓝佛处学三年不用处定，知其非，亦舍去。又至象头山，同诸外道日食麻麦经於六年，故经云以无心意无授行而悉摧，伏诸外道，先历试邪法，示诸方便，发诸异见，令至菩提。故《普集经》云，菩萨於二月八日，明星出时成佛，号天人师，时年三十矣。即穆王三年癸未岁也。既而於鹿野苑中为侨陈如等五人转四谛法输，而论道果，说法住世四十九年。后告弟子摩诃迦叶，吾以清争法眼涅盘妙心实相无相微妙正法将付於汝，汝当护持，并动阿难副贰传化，无令断绝。而说愒言：
　　法本法无法，无法法亦法。
　　今付无法时，法法何曾法。
　　尔时世尊说此愒已，复告摩阿迦叶，吾将金缕僧伽黎衣传付於汝，转授补处至慈世佛出世，勿令朽坏。摩诃迦叶闻愒头面礼足曰：善哉，善哉，我当依劲恭顺佛。故尔时，世尊至拘尸那城，告诸大众，吾今背痛欲入涅盘，即往熙连河侧娑罗双树下。右脸累足泊然宴寂，复从棺起为母说法，特示双足化婆耆，并说无常愒曰：
　　诸行无常＃３，是生灭法。
　　生灭灭已，寂灭为乐。
　　时诸弟子即以香薪兢茶毗之烬后金棺如故，尔时大众即於佛前以愒赞曰：
　　凡俗诸猛炽，何能致火热。
　　诸尊三昧火，阁罗金色身。
　　尔时金棺从坐而举高，七多罗树往反空中化火三昧，须臾灰生得舍利八斛四斗，即穆王五十二年壬辰岁二月十五日也。自世尊灭后一千一十七年，教至中夏，即后汉明帝夜梦金人，身长大，项有日月光。以问群臣，或日西方有神其名日佛，陛下所梦得无是乎。於是遣使到天竺问其道，得其书、及沙门以来。沙门云佛长一丈六尺，黄金色，项中佩日月光，变化无大无所不通，故能通万物而大济群生云。
　　道教源流二月十五日圣生
　　金阙玄元太上老君圣纪，按《洞玄灵宝元始上帝贞教九符经》道君造皇帝曰：昔天地未分，阴阳未判，蒙洪杳淇，淇津大梵，廖廓无光，结圣自然，中有百千万重正气而化生妙无圣君。历尊号曰妙无上帝自然元始天尊，一号天宝丈人。经九亿九万九千九百九十亿万劫，次结百千万重真气而化生妙有圣君，自称妙有大帝虚无玉晨大道君，一号灵宝丈人。经八亿八千八百八十亿劫，次结百千万道气化生混沌圣君，纪号至真大帝万变混沌玄元老君，一号神宝丈人。又按《老君圣纪经》，太上老君居太清境，乃元气之祖宗，天地之根本。於至寐至虚之内，太初太始之先，惟数御运布气，融精开化，天地所历成壤三仪不可量计。其化身周遍尘沙世界，亦非算数纪极。
　　开辟之后，观世代之浇流，随时立教代为帝师，达立法度。或流九天，或传四海，自三皇而上，历代帝王咸宗奉焉。是知天上天下道气之内皆老君之化也。垂亿万之法无不济度，盖百姓日用而不知也。老子曰：吾乃生乎无形之先，起於太初之前，行乎太素之元，立於太渺之端，浮游幽虚之中，出入杳冥之门。故葛玄序《道德经》云：老子体自然而然，生乎太无之先，起乎无因，经历天地，始终不可称载。又云，世人谓老子降於殷代，老子之号始於无数劫，甚杳杳冥冥渺邈久远矣。开辟已前，复下为帝师，代代不绝，人莫能知之。按老子传记，自开辟之前下至殷汤，代代为王者师，皆化身降世。当殷汤四十七年庚申，始示诞生之迹，自太清常道境乘太阳日精化五色玄黄大如弹丸，时玉女昼寂流入口中，吞之有孕，怀八十一岁至武丁九年庚辰剖玉女左腋而生。生而色白，号曰老子。生於李树之下，指树曰：此吾姓也。名耳，字伯阳。自殷武丁九年庚辰，下至秦昭王九年西升昆仑，计九百九十六年矣。
　　按李石《续博物志》云：唐高祖武德三年，晋州人吉善行於羊角山见白衣父老呼善行曰：为吾语唐天子，吾为老君，即汝祖也。高祖因立庙，高宗追尊玄元皇帝，明皇注《道德真经》。今学者约之，两京及诸州各置玄元皇帝庙，京师号玄元宫，诸州号紫极宫，寻改西京为太清官，束京为太微宫，皆置学生。尊号曰：大圣祖高上大道金阙玄元天皇大帝。宋《国朝会要》曰：宋真宗太平祥符六年八月十一日制，谨奉上尊号曰：太上老君混元上德皇帝。
　　圣母尊号
　　唐武后光宅三年九月甲寅，追尊圣母曰：先天太后。
　　祖殿在亳州太清宫是也。
　　玉皇上帝正月初九日圣生
　　号光严妙药，其国王者名日争德。时王有后名宝月光，王乃无嗣，常因一日作是思，惟我今将老而无太子，身或崩灭社稷九庙委付何人。作是念已，即便勃下诏诸道众於诸宫殿依诸科教悬诸磨盖，清今严洁广陈供养，六时行道偏祷真圣，已经半载不退初心。忽夜宝月光皇后梦太上道君与诸至真，金姿玉质清争之俦，驾五色龙舆，拥不景旌荫明霞盖。是时太上道君安坐龙舆抱一婴儿，身诸毛孔放百亿光，照诸宫殿作百宝色，幢节前道，浮空而来。是时皇后心生欢喜，恭敬接礼长跪道前，白道君言令王无嗣，愿乞此子为社稷主，伏愿慈悲哀愍听许。尔时道君答皇后言，愿特赐汝。是时皇后礼谢道君而乃收之，皇后收已便从梦归觉而有孕，怀一年，於丙午岁正月九日午时诞於王宫。当生之时，身宝光穆充满王国，色相妙好，观者无厌。幼而敏慧，长而愿善，於其国中所有库藏一切则宝尽皆散施，穷之困苦，鳏寡孤独，无所依估‘，饥馑症残，一切众生，亡爱和逊，歌谣有□，化及遐方，天下仰从归仁，太子父王加庆。当尔之后，王忽告崩，太子治政俯金浮生告敕大臣，嗣位有道逐舍其国，於普明秀岩山中修道，功成超度过是劫已历八百劫。身常舍其国为郡生，故割爱学道於此，后经八百劫行药治病拯救众生，令其安乐，此劫尽已又历八百劫。广行方便，启诸道藏，演说灵章，恢宣正化，敷扬神功，助国救人，自幽及显，过此已后再历八百劫亡身陨命，行忍辱故舍己血肉。如是修行三千二百劫始证金仙，号曰清净自然觉王如来。
　　《宋真宗实录》曰：大中祥符七年九月，上对侍臣曰：自元符之降，朕欲与天下臣庶同上王皇圣号。至天僖元年正月辛丑朔，帝诣大初殿，恭上玉皇大天帝圣号曰：太上开天执符御历含真体道玉皇大天帝。
　　敬启
　　圣祖尊号
　　御制《灵遇记》曰：景德初，王中正遇司命真君传药金法，上之四年十一月降刘承规之真舍，五年始奉上徽号曰：九天司命天尊。《宋真宗实录》曰：大中祥符五年十月十七日，上景德四年先降神人传玉皇命云，今汝祖赵有名此月二十四日降，如庚真元事。至日，天尊降延恩殿，闰十月己巳加号：圣祖上灵高道九天赦命保生天尊
　　圣母尊号
　　《国朝会要》曰：天禧元年三月六日册上圣母尊号曰：元天大圣后。先是大中祥符五年制加上圣祖母号，候充州太极观成，择日奉上至是韶王旦等行册礼。
　　后土皇地祇三月十八日圣生
　　天地未分，混而为一，二仪忧判，阴阳定位，故清气腾而为阳天，浊气降而为阴地。为阳天者五太相传，五夫定位，上施日月，参着玄象。为阴地者五行相乘，五气凝结，负载江海山林屋一宇，故日天阳地阴天公地母也。世界日后土者，乃天地初判黄土也，故谓土母。正庙在分阴，宋真宗朝大中祥符其年七月二十三日，诏封后土皇地祇。其年驾幸华阴亲祀之，今杨州蕃厘观后土祠也，殿前琼花一株，香色柯叶绝异，非世之常品。
　　东华帝君
　　东华帝君绝习在道气，疑寂湛体无为将欲，殷迪玄功生化万物。先以东华至真之气，化而生木公，於碧海之上苍灵之墟，以主阳和之气，理於东方，亦号王公焉。与金母皆挺质太元毓神玄奥，於东方俱津之中分大道醇精之气而成形，与王母共理二气，而育养天地陶钧万物。凡天上天下三界十方男子之登仙得道者，悉所掌焉。居方诸之上，按《尘外记》方诸山在东海之内，其诸司命三十五所，以隶天上人间罪福，帝君为大司命，总统之山有东华台，帝君常以丁卯日登台四望。学道之人凡仙有九品，一日九天真王，二日三天真皇，三日太上真人，四日飞天真人，五曰灵仙，六日真人，七日灵人，八曰飞仙，九日仙人。凡此品次升天之时，先拜木公后谒金母，受事既讫，方得升九天入三清拜太上而观元始。故汉初有四五小儿戏於路中，一儿诗曰：着青裙，上天门，揖金母，拜木＃４公。时人皆莫之知，唯子房往拜焉。曰：此东王公之玉童也。昔元始告十方天人曰：吾自造言混沌化生，二仪役御阴阳始封。皇上元君与东华扶桑大帝等，校量水火定平劫数。中皇元年，太上於玉清琼房金阙上官授帝宝经花图玉诀，使传后学，玉名合真之人。故玄纲云：东华不秘於真诀是也。紫府者，帝君校功行之所，夫海内有三岛，而十洲列其中。上岛三洲谓蓬莱、方丈、瀛洲也，中岛三洲谓芙蓉、板苑、瑶池也，下岛三洲谓赤城、玄关、桃源也。三岛九州鼎峙混一之中，又有洲日紫府，踞三岛之问，乃帝君之别理，迁转灵官职位，较量群仙功行，自地仙而至神仙，神仙而至天仙，天仙而转真圣入虚无洞天，凡三迁也，皆帝君主之。释之名也，东华者，以帝君东华至真之气化而生也。分治东极，居东华之上也。紫府者，职居紫府，统三十五司命，迁转虚官较品真仙也。阳者主东方，少阳九气生化方汇也。帝君者位东方，诸天之尊，君牧众圣为生物之王。《易》曰：帝出乎震是也。故日东华紫府少阳帝君。又《真教元符经》云：昔二仪未分媒津蒙洪，如鹦子玄黄之中也。自然有盘古真人，移古就今是日盘古，乃是天地之精，自号元始天王，游行虚空之中。又有太元圣母化生天脊脉中，经一劫天王行施圣母遂生，天皇·号上皇元年始世主万六千岁，受元始上帝符命为东宫大帝扶桑大君。东皇公号日元阳父，考之仙经或号东王公，或号青童君，或号方诸君，或号青提君，名号虽殊，即一东华也。圣朝至元六年正月日上尊号曰：东华紫府少阳帝君。
　　西王母七月十八日生
　　西王母者，乃九灵大妙龟山金母也，号太虚九光龟台金母焉。吾乃西华之至妙洞阴之极尊，在昔道气凝寂湛体无为，将欲赞助玄功生化万物，先以东华至真之气化而生木公焉，木公生於碧海之上苍灵之墟，以主阳和之气，理於东方，亦号日东王公焉。又以西华至妙之气化而生金母焉，金母生神於伊川厥姓纵氏，生而飞翔，以主元毓玄奥於眇莽之．中，分大道醇精之气结而成形，与东王公共理二气，而养育天地陶钧万物矣。柔顺之本为极阴之元，位配西方，母养群品，天上天下三界十方女子之登仙得道，咸所隶焉。所居昆仑之圃，板风之苑，玉扬玄台九层，左带瑶池，右环翠水。女五，华林、娟兰、青娥、瑶姬、玉卮。周穆王三十五年，命八骏使西巡狩至昆仑宾谒祠见之，持白璧重锦以为王母寿焉。时王母以瑶池珍飨，紫府琼浆，九天仙药於穆王燕於瑶池。七月七日降汉武帝殿，母进蟠桃七，校於帝自食其二，帝欲留校，母曰：此桃非世问所有，三千年一实。忽东方朔於牖问窥之，母指之曰：此儿已三偷吾桃矣。是日命侍女董双成吹云和之笛，王子登弹入琅之傲，许飞琼鼓灵虚之簧，安法兴歌玄，以为武帝寿焉。
　　东王公
　　相传东王公与玉女投壶，袅而脱误不接者，天为之笑开口，流光今电是也。
　　上元一品帝
　　上元一品九气天宫紫薇大帝，即延生之符始阳之气结成，至真处玄都元阳七宝紫薇上宫，总主上宫诸天帝王上圣高真参罗万象星君。每至正月十五日上元月日，天官考籍大千世界之内，十方国土之中，上至诸大神仙升临之籍，星宿照临国土分野之薄，中至人品考限之期，下至鱼龙变化飞走港动生化之期，并俟天官集圣之日录奏，分别随业改形，随福受报，随劫转输，随业生死，善恶随绿，无复差别。
　　中元二品大帝七月十五日圣生
　　中元二品七气地官清虚大帝，九土无极世工界洞空清虚之宫，总主五岳帝君并二十四治山九地土皇四维八极神。每至十月十五日中元月日，地官考籍大千世界之内十方国土之中，上至诸大神仙升临之籍，星宿照临国土分野之薄，中至人品考限之期，下至鱼龙变化飞走潜动生化之期，并俟地官集圣之日录奏，分别随业改形，随福受报，随劫转输，随业生死，善恶随绿，无复差别。
　　下元三品大帝
　　下元三品五气水官洞阴大帝，洞元风泽之黑，晨洁之精，金灵长乐之宫。总主九江水帝四渍神君十二溪真三河四海神君，每至十月十五日下元月日，水官考籍大千世界之内，十方国土之中，上至诸大神仙升临之籍，星宿照临国土分野之薄，中至人品孝限之期，下至鱼龙变化飞走潜动生化之期，并俟水官集圣之日录奏，分别随生改形随福受报随劫转轮，随业生死善恶随绿无复差别，宜悉知之。
　　东岳三月二十八日生
　　泰山者，乃群山之祖，五岳之宗，天地之神，神灵之府也。在兖州奉符县，今太安州是也。以梁父山为储副。东方朔《神异经》曰：昔盘古氏五世之苗裔日赫天氏，赫天氏日胥勃氏，胥勃氏日玄英氏，玄英氏子日金输王，金轮王弟曰少海氏，少海氏妻曰弥轮仙女也。弥轮仙女夜梦吞二日，觉而有娠生二子，长曰金蝉氏，次日金虹氏。金虹氏者，即东岳帝君也，金蝉氏即东华帝君也。金虹氏有功在长白山中，至伏羲氏封为古岁，为太华真人掌天仙六籍，遂以岁为姓，讳崇。其古岁者，乃五岳之前无上天尊所都之地，今之奉高是也。其后乃水一天尊之女也。至神农朝赐天符都官，号名府君。至汉明帝封太山元帅，掌人世居民贵贱高下之分，禄枓长短之事，十八地狱六案簿籍，七十五司生死之期。圣帝自尧、舜、禹、汤、周、秦、汉、魏之世，只有天都府君之较，按《唐会要》曰：武后垂拱二年七月初一日封东岳为神岳天中王，武后万岁通天元年四月初一日尊为天齐君。玄宗开元十三年加封天齐王。宋真宗大中祥符元年十月十五日诏封东岳天齐仁圣王，至祥符四年五月日尊为帝号：东岳天齐仁圣帝。淑明皇后，圣朝加封大生二字，余封如故。帝五子，宣灵侯，惠灵侯，和惠夫人，至圣炳灵王，永泰夫人，居仁尽鉴尊师，佑灵侯，淑惠夫人。帝一女，玉女大仙。即岱岳太平顶玉女娘娘是也。
　　南岳
　　南岳衡山，衡州衡山县是也，以霍山为储副。东方朔《神异经》云：姓崇，讳覃。南岳主於世界星辰分野之地，兼麟甲水族龙鱼之事。大中祥符四年五月二十五日追尊帝号：司天昭圣帝，景明皇后。圣朝加封大化二字，余封如故。
　　西岳
　　西岳华山，在华州华阴县是也，以太白山为储副。东方朔《神异经》云：神姓善，讳里。西岳者主管世界金银铜铁五金之属，陶铸坑冶，兼羽毛飞乌之事。大中祥符四年五月日追尊帝号：金天顺圣帝，肃明皇后。圣朝加封大利二字，余封如故。
　　北岳
　　北岳恒山，在定州曲阳县是也。以略峒山为储副。东方朔《神异经》云：神姓晨，讳锷。北岳者主於世界江河淮济，兼虎豹走兽之类，蛇虺昆虫等属。大中祥符四年五月日追尊帝号：安天玄圣帝。静明皇后。圣朝加封大贞二字，余封如故。
　　中岳
　　中岳嵩山，在西京河南府登封县是也。以少室山为储副。东方朔《神异经》云：神姓惮，讳善。中岳者主於世界地泽川谷沟渠山林树木之属。大中祥符四年五月日追尊帝号：中天崇圣帝。正明皇后。圣朝加封大宁二字，余封如故。
　　四渎神
　　江渎神，即楚屈原大夫也。唐始封二字公，宋加四字公。本朝加封四字王，号广源顺济王。
　　河渎神，即汉陈平也。唐始封二字公，宋加四字公。本朝加封四字王，号灵源弘济王。
　　淮渎神，即唐裴度也。唐始封二字公，宋加四字公。本朝加封四字王，号长源候济王。
　　济渎神，即楚作大夫也。唐始封一字公，宋加四字公。本朝加封四字王，号清源汉济王。
　　五方之神
　　武王伐纣都洛邑，天大雨雪，甲子朔五神车骑止王门之外，欲谒武王。王曰：诸神各有名乎？师尚父曰：南海神名祝融，北海神名玄冥，东海神名勾芒，西海神名募收，河泊名冯修。使谒者以名召之，神皆警而见武王。王曰：何以教之？神曰：天伐殷立周，谨来受命，各奉其使。武王曰：子岁时无废礼焉。按传共工氏子日龙主社为后土神，少昊子日重主木为勾芒神，颛顼子黎喜火为祝融神，少昊第二子该主金为募收神，少昊第三子熙王水为玄冥神。
　　太乙
　　天神也，按《汉书》：刘向校书天禄阁，有老人着黄衣植青华而进见，向在暗中，遂出杖端火照向读书。向问其姓名，答曰：我太乙之精。
　　肩吾
　　按《山海经》：昆仑之丘是实惟帝之下都，神陆吾司之，其神人面虎身虎爪九尾，司天之九部及帝之囿时。庄子所谓肩吾得之以处太山是也。
　　烛阴
　　海外锺山之神名曰烛阴，即烛龙也。其神视为书瞑，为夜吹，为冬呼，为夏不饮，不食不息，气息为风，身长千里，人面蛇身，一足赤色，在无昔之国。
　　雷神六月二十四日生
　　庙在雷州之西南八里，昔乡人尝造雷鼓雷车置庙中。有以鱼乱肉同食者，立为霆震。旧记云：陈天建初州民，陈氏者因猎获一卵，围及尺余，拥归家。忽一日霹雳而开，生一子，有文在手，日雷州，后养成，名文玉，乡俗呼为雷种。后为本州刺史，殁而有灵，乡人庙祀之，阴雨则有电光吼声自庙而出。宋元累封王爵，庙号显震，德佑中更名威化。《国史补》：雷州春夏多雷，秋日则伏地中，其状如负，人取而食之。又雅州瓦屋山有雷洞，投以瓦石应手电震。
　　电神
　　相传东王公与玉女投壶最而脱误不接者，天为之笑，开口流光，今之闪电是也。
　　风伯
　　飞廉是也，应助曰：飞廉神禽，能致风气，身似鹿，头似爵，有角，尾似蛇，大如豹。
　　雨师
　　商羊是也。商羊神乌，能小，吸则淇渤可枯。
　　搜神记卷之一竟
　　＃１『卷之一』原无，据体例补。
　　＃２『黄』原为『皇』，据文义改。
　　＃３『常』原为『当』，据文义改。
　　＃４『木』原为『人』，据文义改。
　　搜神记卷之二#1
　　目录
　　玄天上帝　　北极驱邪院左判官
　　梓潼帝君　　吴客三真君　许真君
　　张天师　　　三茅真君
　　祠山张大帝　五圣　　　至圣炳灵王
　　佑圣真君　　王侍宸　　袁千里
　　张果老　　　西岳真人　太素真人
　　萨真人　　　寿春真人　负局先生
　　律吕神刘师
　　玄天上帝三月初三日生
　　按《混洞赤文》所载，玄帝乃元始化身，太极别体。上三皇时下降为太始真人，中三皇时下降为太朴真人#2，下三皇时下降为太素真人。至黄帝时下降为当上天，开皇初劫下世，紫云元年建甲午，三月甲寅庚午时符太阳之精，托胎化生序乐国王善胜夫人之腹，孕秀一十四月，则太上八十二化也。争乐国者，乃奎娄之下海外国，上应龙变梵度天。玄帝产母左脸，当生之时瑞云覆国异香芬然，地上变金玉瑞应之祥。生而神灵，举措隐显，年及十岁，经典一览悉皆默会，仰观俯察靡所不通，潜心念道志气太虚，愿辅上帝普福兆民。父王不能抑志，年十五，辞父母欲寻幽谷内炼元真，遂感玉清圣祖紫虚元君，传授无极上道。元君告玄帝曰：子可越海东游，历於翼翰之下，有山自乾兑起迹，盘旋五万里，水出震宫，自有太极便生是山，应显定极风天太安皇崖二天。子可入是山，择众峰之中冲高紫霄者居之。当契太和升举之后五百岁，当龙汉二劫中，披发铣足摄离坎真精归根复位，上为三境辅臣，下作十方大圣，方得显名亿劫，与天地日月齐并，是其果满也。告毕，元君升云而去。玄帝乃如师语，越东海游，步至翼翰之下，果见师告之山，山水藏没，皆符师言。乃入观览，果有七十二峰，中有一峰耸翠上凌紫霄，下有一岔当阳虚寂，於是玄帝采师之诚，目山曰太和山，峰曰紫霄峰，岔日紫霄岔，因卜居焉。潜虚玄一，默会万真。四十九年，大得上道，於黄帝紫云。五十七年，岁次甲子九月初九日丙寅清晨，忽有祥云．天花自空而下，迷漫山谷，去山四方各三百里林峦震响，自作步虚仙乐之音，是时玄帝身长九尺，面如满·月，龙眉凤目，钳发美髯，颜如冰清，顶九气玉冠，身披松罗之服，跌足拱手，立於紫霄峰上。须臾云散，有五真群仙降於玄帝之前，导从甚盛，非凡见闻。玄帝稽首，祇奉迎拜，五真曰：予奉三清王帝诏，以子功满道备升举，今闻子之圣父圣母已在九霄矣。玄帝跪伏恭韶，五真乃宣诏毕，可特拜太玄元一帅，领元和迁校府公事，赐九德偃月金一晨玉冠，琼华玉簪，碧瑶宝圭，素销飞一云金霞之被，紫销龙兖丹裳羽属绛彩一之裙，七宝铢衣，元光朱履，飞红云乌，一佩太玄元帅玉册，乾元宝印，南北二一斗、三台龙剑，飞云玉辖，丹举绿辇，羽一益琼轮九色之节，十绝灵膳，前踞九凤，后次八鸾，天下玉女亿乘万骑，上赴九清诏至奉行。玄帝再拜授诏，易服讫，飞升金阙。按《元洞玉历记》云：殷纣日造罪愆恶毒自横，遂感六大魔王，引诸鬼众伤害众生。元始乃命玉皇上帝降诏紫薇，阳则以周武伐纣，阴以玄帝收魔。斯时，上赐玄帝披发胱足金甲玄袍皂尽玄旗，统领丁甲下降凡世。与六天魔王战於洞阴之·野，魔王以坎离二气化苍龟巨蛇，变现方成，玄帝神力摄於足下，锁鬼众於邓都大洞。宇宙肃清，玄帝凯还，特赐尊号，拜玉虚师相玄天上帝，领九天采访使。圣父曰：摩乐天君明真大帝，圣母曰：善胜太后琼真上仙。下荫天关曰：太玄火精命阴将军赤灵尊神。地轴曰：太玄水精育阳将军鱼灵尊神，并居天一。
　　北极驱邪院左判官
　　左判官者，唐颜真卿。德宗命真卿问罪李希烈亲族饯於长乐坡，公醉跳踯前楹曰：吾早遇道士云陶八，八授以刀圭碧霞丹，至今不衰。又曰：七十有厄即吉，他日待我於罗浮山，得非今日之厄乎。公至大梁，希烈命缢杀之，葬於城南。希烈败家，人殷柩见貌状如生遍身金色，爪甲出手背须发长数尺，归葬偃师北山。后有商人至罗浮山。有二道士弈棋树下，一曰何人至此？答曰：小客洛阳人。道士笑曰：愿寄一书达吾家。遣童子取纸笔作书，客还至北山，颜家子孙得书惊曰：先太师亲笔。发冢开棺已空矣。后白玉蟾云：颜真卿为北极驱邪左判官。
　　梓撞帝君二月初三日生
　　州按《清河内传》：余本昊会问人，生於周初，后七十三化为士大夫，未尝酷民虐吏，性烈而行察，同秋霜白日之不可犯。后西晋末，降生於越之西，隽之南，两郡之问。是时丁未年二月三日诞生，祥光罩户黄云迷野。居处地俯近海里，人请清河叟曰：君令六十而获贵嗣，童稚时不喜嬉戏，每慕山泽，往往语言若有隐显，尽诵群书，丧避众子，自笑自乐，身体光射，居民祈梼则余嗤讪，长啸曰：土木而能衣人之衣，食人之食，享之而有应，谤之而有祸，我为人而焉无灵乎。自后夜梦或为龙，或为王者天符，或为水符，漕自怪而不甚信为吉兆。三农愆旱嘉禾无苏，舞雩祝神括然无验，余思曰：寐中梦治水府，今夕当验。夜往水际，以梦中官函牒河伯，而惊魂尤恐忸怩不能，忽尔之问阴云四合风飞雷震。一吏稽首余前曰：运判徒居。余曰：非我也，我乃张户老之子，名亚。绿水府得达，故字需美。吏曰：奉命从子。余曰：家人如何。吏曰：先到治所。余惶惧未庾，吏揖上一白驴而去。倪首里闸风雨声中顿失乡地，到一山，连剑岭而撑参宫星也，若凤凰之偃，下有舌揪引余入一巨穴。门有一石，荀吏曰：民之梼雨祝此石而有应，名日雷柱。吾方寨衣入穴，吏又曰：君记周室为人七十三化，阴德传家而迄今否？余方大悟，若梦觉也。吏曰：君在天谱得神之品，於人世界有知之者。晋不日有中兴之兆，君可寻方而显化。余曰：谢天使响报也。入穴则若堕千仞之壑，近地而足不沾，若腾身虚空。有王者之＇官中有禁卫，余入遂见家人，悉都其问。改日作儒士往咸阳，讲姚慕之故事。庙在剑州梓潼县九曲之北，其殿有降笔亭，中以金索悬一五色飞鸾，鸾口衔笔用金花栈数百番，常留笔下，笔墨皆具亭门，本府差官封锁甚严，以防欺伪之弊。降等讫，其亭内有铜锺自呜，庙吏闻於本府，本府差官启钥取书以观报应，其降笔多劝人以忠孝为本。昨逆曦僭为蜀王，具牺牲设姐豆洁集盛亲诣帝君庙设祭，甫欲行礼，黑风骤起灭烛撒香，逆曦震惧俯伏殿下，须臾开明，视祝板已碎作两片矣。帝君奉唐玄宗追封左丞相。僖宗加封顺济王。宋太祖加封圣号忠烈仁武孝德圣烈王，圣后协应德惠妃，圣父显庆慈佑仁裕王，圣母昭德积庆慈淑妃，圣子嗣德王，圣子妇善助显懿夫人，圣子昌德王，圣子妇顺助惠懿夫人，圣孙绍应昭灵侯，圣孙妇淑应夫人，圣孙承应宣灵侯，圣孙妇惠应夫人。
　　佐神英惠忠烈翼济福安王卿报喜太尉也，左右桂禄二籍仙官。延佑三月七日加封圣号辅元开化文昌司禄宏仁帝君。
　　吴客三真君
　　昔周厉王有三谏官，唐、葛、周也。王好畋猎失政，三官谏曰：先王以仁义守国，以道德化民，而天下咸服，未闻禽荒也。迭谏弗听，三官弃职南游於昊，昊王大悦。会楚兵侵昊，王甚忧之，三官进曰：臣等致身以死事大王自有安邦之谋，大王无虑。三官迎敌各用神策，楚降，昊王迁赏三官，拜辞奏曰：臣等客臣也，不敢受赐。后知厉王薨，宣王立，复归周国。宣王锡责甚厚，仍其爵位。后救太子靖王降五方使者，及非灾横祸，宣王迁三官於东衰，抚治安慰民受其赐，商请其资所至无乏，其国大治，三官既升加封侯号。唐宏字文明孚灵侯，七月二十一日诞。葛雍字文度威灵侯，二月十三日诞。周武#3字文刚浃灵侯，十月初二日诞。宋祥符元年真宗东封岱岳，至天门忽见三仙自空而下，帝敬问之。三仙曰：臣奉天命护卫圣驾。帝封三仙曰：上元道化真君，中元护正真君，下元定志真君，同判岱岳冥司。赞曰：应变之圣，道德之君。辞周寄昊，济世救民。周而烈极，昊封客臣。宋遇真宗，天门显身。帝亲问之，方得其因。唐葛周氏，天地水神。上奉王诏，保驾圣明。御制妙赞，敕载姓名。祠封太顶，号建三灵。
　　许真君八月初一日
　　许真君名逊，字敬之，汝南人也。祖父世慕至道，真君弱冠师大洞真君昊猛传三清法。举孝廉，拜蜀旌阳令。以晋乱弃官，与昊君问游江左。会王敦作乱，二君乃假符咒谒敦，欲止敦而存晋也。一日同郭璞候敦，敦蓄怒而见，曰：孤昨梦将一木上破其天，禅帝位果十全乎？请先生圆之。许曰：此梦非吉矣。日木上破天是宋字，明公未可妄动。又令璞筮之，曰事无成。问寿，曰：若起事祸将不久，若住武昌寿不可测。敦怒曰：卿寿几何？曰：予寿尽今日。敦令武士执璞赴刑，二君同敦饮席问乃隐形去。至卢江口召舟过锺陵，舟师以无人力驾红。二君曰：但载我，我自行红。仍戒舟师曰：汝宜坚闭户隐，若闻舟行声慎勿潜窥，於是入舟，顷刻问舟师闻舟摇撼木叶声，遂潜窥。见二龙驾舟在紫霄峰顶。龙知其窥，委舟而去。二君曰：汝不信吾教，今至此，奈何。遂令舟师舟隐此峰顶，教服灵草，授以神仙术，舟之遗迹今尚存。真君后在豫章遇一少年，客仪修整自称慎郎，真君与之话知非人类。既去谓门人曰：适少年即蛟蜃精，吾念江西累遭洪水为害，若不剪除恐致逃遁。遂举道眼一观，见蜃精化一黄牛於洲壮，真君谓弟子施太玉曰：彼黄牛，我今化黑牛，仍以白巾与斗，汝讯之当以剑截彼。俄顷二牛奔逐，大玉以剑中黄牛之左股。因投入城西井中，黑牛亦入井，蜃精径走。蜃精先在潭州化一聪明少年人，多珍宝，娶刺史贾玉女，常旅游江湖必多获宝货而归，至是空归，且云被盗所伤。须臾典客报云：有道流许敬之见使君，贾出接坐。真君曰：闻君得佳婿#4，略请见之。慎即托疾不出。真君厉声曰：蛟精老魅焉敢遁形。蛟乃化本形至堂下#5，命空中神杀之。又令将二儿来真君，以水嘤之，即成小蜃。妻贾氏几变，父母力恳乃止。令穿屋下丈余，地皆无水际，又令急移，俄顷官舍沉没。为浑综迹皆宛然旨蜃。后於东晋太康二年八月一日於洪洲西山举家白日上升，真君自飞升之后，里人与真君族人就其地立祠。以所遗诗一百二十首写竹简之上，载之竹莆，令人探取以央休咎，名日圣签。宋徽宗政和二年五月十七日上尊号曰：神功妙济真君。改观为官，赐额日玉隆万寿。帝因看书於崇政，恍然似梦见东华门北有一道士，戴九华冠披绛童服，导从者甚众，至丹墀起简揖帝。帝因问曰：卿是何人，不诏而至。对曰：吾为许旌阳，权掌九天司职，上帝韶往按察西瞿耶国，经由故国。复问曰：朕患安息疮，诸药不能愈，真君有药否？即取小瓢子倾药一粒，如绿豆大，呵咒抹於疮上，觉如流酥灌体，入骨清冻。遂揖而去，行数步随回顾曰：吾弊舍已久寥落，愿圣皇举眼一看为幸。帝豁然而觉，韶画像如梦中所见，祥赐上清储祥宫崇奉，诏真君遗迩去处，未有宫观即取本属官职建造，如宫观只因损坏如法修换，无常住即拨近便官田供辨。圣朝崇奉加至道玄应四字，余封如故。
　　张天师
　　天师者，汉张道陵也。子房八世孙，光武建武问生於昊天目山，学长生之卫隐北郁山，章帝和帝累召不起，久之褊游名山。东抵兴安云锦溪，升高而望曰：是有异境。遂沂流而之云锦洞，有岩焉，炼丹其中。三年青龙白虎旋远於上，丹成饵之。时年六十，容#6貌益少。又得秘书，通神变化驱除妖鬼。后於蜀之云台峰升天，所遗经录符章并印剑以授子孙。其四代日盛，复居此山，历代重之。今其子孙世袭真人居於江西广信府贵溪县之龙虎山。
　　三茅真君三月十八日生
　　茅盈字叔申，蒙玄孙。弟固，字季伟。次弟衷，字思和。生於汉景帝中元五年，少秉异操独味清虚，年十八遂弃家入怛山修道饵木。后师王君，因西至龟山得见王母，授以太极玄真之经，归入恒山北谷，时年四十九也。盈父母尚存，父恶其久出远游欲杖之，盈长跪曰：盈已受圣师符录常有天兵侍卫，杖盈恐天兵相阻，盈罪愈加重也。父欲验其语，故杖之，杖辄折成数十段。如弓矢之发，中壁则壁穿，中柱则柱陷。父母始知其道成，乃止。盈曰：向所启正虑如此。后二弟俱贵，衷为西河太守，固为执金吾。当并之官，乡里送者数百人。时盈亦在座，笑谓宾曰：吾虽不作二千石，来年四月三日送仆登仙，当亦不臧於今日也。众皆不之许，时宣帝初元四年也。至期门前数顷地，忽自平治无寸草，皆施青缣喔屋，下尽铺白毡，可容数百人。众宾并集，大作宴会，杳无使从，但见金盘玉杯自至筵前，美酒奇般异果不可名状，复有妓乐丝竹金石之音满耳，兰麝之香达数里外。少顷迎官来至，朱衣玉带者数百人，旌旗甲仗光采耀日。盈乃与家人亲友辞别，登车乘云冉冉而去。时二弟在官，闻盈飞升皆弃，还家求兄於东山。盈乃与相见，谓二弟曰：悟何晚矣。今年已俱老难可补复，纵得真诀但可成地仙耳。於是初教二弟延年不死之法，令长斋三年，授以上道，使存明堂玄真之气，又各赠九转还丹一剂，并神方一首。各佩服之，遂亦成仙。后人谓之三茅真君，令祠庙鼎列於句容之茅山三峰，灵应奇验礼拜者价江以南云。
　　祠山张大帝
　　大帝姓张，讳渤，字伯奇。武陵龙阳人也。父龙阳君，母日张媪。龙阳君与媪游於太湖之陂，忽风雨晦冥雷电并起失媪处，俄顷开霁，媪言见天神赐以金丹，已而有娠。西汉神爵#7三年二月十一日夜半生，长而奇伟隆准修髯有神，告以地荒僻不足建家。命行有兽前导，遂与李夫人东游昊会，渡浙江至曹云山白鹤山，山有四水会流其下，公止而居焉。於白鹤得柳氏，於乌程桑址得赵氏为侍人。王九弟五子一女八孙，始於昊与郡长兴县顺灵乡，役阴兵自长兴荆溪疏凿圣渍长三十里，志欲通津於广德也。王□ 鼓坛为乌所误，王见夫人变形未及遂不与夫人相见，化於广德县西五里横山之顶，居民思之立庙祀焉。夫人亦至县东二里而化，时人亦为立庙。圣渍之河湮为民田，即浴兵池，为湖灌溉，濒湖之田仅万顷，挂鼓之坛，禽不敢柄，蚁不敢聚。云唐大宝中梼雨感应，初赠水部员外郎，横山改为祠山。昭宗赠司农少卿，赐金紫。景宗封广德侯。南唐封为司徒，封广德公。后晋封为广德王。宋仁宗封为灵济王。至宁宗朝累加至八字王，至理宗淳佑五年改封正佑圣烈真君。至感淳二年加封正佑圣烈昭德
　　昌福真君。二月十一日诞生。
　　封正宁昭助灵惠顺圣妃。李氏二月初二日诞生。
　　封协应济惠慈昭广懿夫人。赵氏。
　　封协顺承济慈佑广助夫人。
　　王祖显庆垂休昭远灵惠侯。
　　祖母显应起家昭灵夫人。
　　王父慈应港光储祉衍灵侯。
　　王母慈惠嗣徽圣善夫人。
　　九弟
　　灵既普济昭助侯，灵德昭惠嘉懿夫人。
　　善利通既灵助侯，善德助惠正懿夫人。
　　顺成孚应显助侯，顺德衍惠昭懿夫人。
　　康卫昭应广助侯，康德顺惠显懿夫人。
　　靖镇登利宏助侯，靖德淑惠灵懿夫人。
　　休应曹泽孚助侯，休德敷惠靖懿夫人。
　　明济福谦善助侯，济德缓惠昌懿夫人。
　　昭佑通济信助侯，昭德靖惠明懿夫人。
　　嘉惠予直顺助侯，嘉德柔惠光懿夫人。
　　王子
　　承烈显济启佑王，五月十五日生。
　　承祀赞福元穆协应夫人。
　　嗣应昭佑公，正月初四日诞生。嗣嫔斓福昭穆夫人。
　　济美崇佑公，三月十五日诞生。济顺保福恭穆夫人。
　　绍休广佑公十二月十二日诞生。绍姒崇福交穆夫人
　　善继孚佑公，正月十一日诞生。善行敷福瑞穆夫人。
　　王女
　　淑显柔嘉令仪夫人。
　　王婿李夫人本广无像位醮筵及祠祭呼云。
　　王孙
　　第一位永福侯。第二位衍社侯。
　　第三位衍佑侯。第四位衍泽侯。
　　第五位衍瑞侯。第六位衍渥侯。
　　第七位衍庆侯。第八位衍惠侯。
　　佐神丁壬三圣者，打供方使者，封协灵住。
　　五圣始末九月二＋八生
　　按《祖殿灵应集》云：五显公之神在天地问相与为本始，至唐光启中乃降於兹邑，图籍莫有登载，故后来者无所考据。惟邑耆耄口以相传，言邑民王瑜有园在城北偏，一夕园中红光烛天，邑人麋王观之，见神五人自天而下，道从威仪如王侯状，黄衣皂丝坐胡床，呼瑜而言曰：吾授天命当食此方，福佑斯人，什胜寻幽而来至止，我庙食此则佑汝亦无穷。瑜拜首曰：惟命。言讫，祥云四合，神升天矣。明日邑人来相宅，方山在其东，佩山在其西，左环杳墩，右绕蛇城，南壮两潭，而前坐后大溪，北来萦纡，西下两峰，特秀巉然，水口良然，佳处也。乃相与子来斩竹萝草作为华屋，立像肖貌揭虔安灵，四远闻之鳞集辐辏。自是神降，格有功於国，福佑斯民，无时不显。先是庙号止名五通，大中中始赐庙额日灵顺，宣和年问封两字侯，绍兴中加四字侯，乾道中加八字侯，淳熙初封两字公，甲辰问封四字公，十一年加六字公，庆元六年加八字公，喜泰二年封两字王，喜定元年封四字王，累有阴助于江左，封六字王，六年十一月诰下封八字王，理宗改封八字王号：
　　打供胡百二检察。
　　都打供胡靖一总管。
　　打供黄太保。打供王太保。
　　金吾二大使。掌善罚恶判官。
　　《周礼小宗伯》祀五帝於四郊，汉仪祠五祀，宋朝明堂图五方帝位於昊天之侧，从之以五人帝，五官神皆五行直气也。盖五行为天地闲至大，化叉有为之主宰者，故日玄冥，日祝融，日勾芒，曰神专，曰后土，皆指水火金木土而言之。则今五神之降於此，岂非默助五行之造化，以福生民乎。或以五圣为五通，谓其非正神，名实不辨甚矣。每岁四月八日本县启建大斋，士民辐奏。
　　本朝有褒封勅诰：
　　第一位显聪昭应灵格广济王，显庆协惠昭助夫人。
　　第二位显明昭列灵护广佑王，显惠协庆善助夫人。
　　第三位显正昭顺灵卫广惠王，显齐协佑正助夫人。
　　第四位显直昭佑灵既广泽王，显佑协齐喜助夫人。
　　第五位显德昭利灵助广成王，显福协爱静助夫人。
　　王祖父启佑喜应敷泽侯，祖母衍庆助顺慈既夫人。
　　王父广惠慈济方义侯，母崇福慈齐庆善夫人。
　　长妹喜应赞惠淑显夫人，次妹懿顺福淑靖显夫人。
　　至有吏下二神者，盖五公，既贵不欲以祸福惊动人之耳目，而委是二神司之欤。
　　黄衣道士，紫衣员觉大帅。
　　辅灵斓善史侯，辅顺斓惠下侯。
　　斓应助顺周侯，令狐寺丞。
　　王念二元师，打供高太保。
　　至圣炳灵王五月十二日生
　　至圣炳灵王者，即东岳天齐仁圣帝第三子也。唐太宗加威雄将军，至宋太宗封上昊炳灵公，大中祥符元年一月十五日封至圣炳灵王。
　　佑圣真君
　　佑圣真君者，真．君姓茅，讳盈，本长安咸阳人也。自幼出家，参访名山洞府，遇王君赐长生之术，得道称为天仙。至汉明帝朝仪朔三年，天书忽降，皆玉篆龙文，云大帝保命真君与东岳天齐仁圣帝同鉴死生共管阴府之事。宋太宗封佑圣真君，至真宗加封九天司命上卿赐福佑圣真君。
　　王侍宸
　　侍宸姓王，名文卿，宋时临川人。侍宸，其官也。主有骨相，有道者器之。长而游四方，履历几遍宇宙，尝遇异人授以道法，能召风雷。宋徽宗号为金门羽客凝神殿侍宸，宠冠当时，赐责一无所受。时扬州大旱，诏求雨，侍宸为父剑噗水曰：借黄河水三尺。后数日扬州奏得雨水皆黄浊。屡见显异。元时始建祠，今祠在建昌之府城内是也。灵应益者，执牲帛而乞灵者络绎於道。
　　袁千里
　　袁胜，字千里，南丰人，王侍宸甥生氏子也。有斩勘雷法髻髭舅氏，端平问寓戴颠家，一日谓戴颠曰：吾逝矣，可焚我。言毕而卒，戴焚之及及尸烟焰中有旗，现金字曰：雷云第二判官袁千里也。
　　张果老
　　姓张，名果，隐於恒州中条山，往来汾晋。闻得长生秘术，耆老云：为儿童时见之，已言数百岁。尝骑一白驴日行数万里，休息时乃折迭之，其厚如纸，置於巾箱中。乘则以水异之，复成一驴。唐太宗高宗征之不出，则天皇后召之出山，佯死於拓女庙前。后有人於恒州山中复见之，明皇宝玺书迎里随至，安置於集贤院。问以神仙，不答，累试仙术不可穷纪。
　　西岳真人
　　西岳真人姓冯，名长，骊山人。周宣王时为柱下史，睹天文之变乃退隐摄生，遇邓真人授以灵书，功行垂成，复遇彭真人授以太上隐书，遂得仙用术活人。平王二十年春升化而去。
　　太素真人九月二十三日生
　　太素真人姓周，名亮，字太真，太原人。母宵寝见五色流霞覆其宅因感有孕，经十五月而生。长而师事姚坦授《五千文》及#8《八素真经》，能治鬼怪，各复真形。周灵王太子晋闻之，召与相见，赐以九光七明芝。亮修服之，遂能变化，或如七十发白齿落经宿不出，复为少年姿容如花，或被凶人侮之，其人不觉自缚，困於拷击叫号口中流血，求哀乃释之。年一百九十余岁，威烈王十四年上帝遣天官下迎，授为秦陇真人，出入太清。
　　萨真人
　　萨真人名守坚，蜀西河人也。尝学医，误用药杀人，遂弃医。闻虚靖张天师，及建昌王侍宸、福州林灵素三人道法高，遂来学法。至蜀中，其行囊已尽，坐於石大忧。忽见三道人来，真人问此去信州远近，道人问所欲。真人曰：欲访虚靖天师学法。道人曰：天师死矣。复问王侍宸，曰亦死矣。复问林灵素，曰亦死矣。真人方怅恨，一道人曰：今天师道法亦高，吾与之有旧，当为作字，可往访之。吾有一法相授，日问可以自给。遂授以吮枣之术，日呎一枣可取七文，一日但呎十枣得七十文，则有一日之资矣。一道人曰：吾亦有一法相授，与之棕扇一柄，曰有病者则扇之即愈。一道人曰：吾亦有一法相授，乃雷法也。真人受之，辞去。用之皆验。一日凡呎百余枣，止授七十文为日用，余者复以济贫。及至信州见天师，投书，举家皆哭，乃虚靖天师亲笔也。书中言，吾与王侍宸、林天师遇萨君，各以一法授之矣。可为参录奏名真人，后法愈大显。尝经潭州，人闻神语曰：真人提刑来日至。次日，人同之，只见真人携瓮笠至，有提点刑狱之牌，人异之。继至湘阴县浮梁，见人用童男童女生祀本处庙神，真人曰：此等淫神，好焚其庙。言讫雷火飞空，庙立焚矣。真人至龙兴府江边濯足，见水有神影，方面黄巾金甲，左手拽袖右手执鞭，真人曰：尔何神也？答曰：吾乃湘阴庙神王善，被真人焚吾庙后今相随一十二载，只候有过则复前佛。今真人功行已高，职隶天枢，望保奏以为部将。真人曰：汝凶恶之神，坐吾法中必损吾法。庙神即立誓不敢背盟，真人遂奏帝授职。至漳州，忽一日诸将现形环侍，天诏召真人君天枢领位，真人方起身而即立化。
　　寿春真人
　　真人姓梅，名福，字子真，寿春人。仕汉为南昌尉，见王莽专政乃弃家求仙。遍游疡荡南闽诸山，后入仙霞山，遇空同仙君授以内外丹法。入鸡笼山修炼不成，乃至剑江西岭。再遇空同仙君。谓福曰：汝之绿在飞鸿山也。福遂往飞鸿山结庵修炼，丹成趣装复还寿春。一日，紫云浮空仙乐纷纷，金童玉女捧诏控鸾从空而下，福拜诏辞家乘青鸾飞升而去。宋元丰问，封寿春真人。今庙在金陵聚宝门外，灵应神异，俗呼曰梅将军庙。
　　负局先生
　　负局先生，语似燕代问人，因磨镜辄问主人得无有疾苦者否，若有辄出紫丸赤药与之，莫不愈。时大疫，每列户与药愈者万计，不取一钱。后止昊山绝崖，世世悬药与人。曰：吾欲还蓬莱山为汝曹下神水，崖头一旦有水白色从石崖流‘下，服者多所愈。乡人乃立祠杞之。
　　律吕神
　　祠在大同府浑源州之北五里神溪狐石上，建於元魏，元重修。相传泰初元年六月，弘州人有张珪者，晚憩於狐石之上，忽一神人丰姿飘洒清莹绝尘自空而下，顾珪谓曰：律吕律吕，上天勃汝，此月二十日行硬雨。语毕即腾空而去，珪会其意，归家遍以语邻村人使速‘收麦，未及收者至日为雨所伤尽空。事闻朝廷，遣使祭焉。
　　刘师
　　《寰宇记》师姓刘，字摩诃，洞晓经律深入禅要，占记吉凶无有不验，沮渠蒙逊时曰：求仙学道经肃州卫止治南小草庵。上合掌皈依而入涅盘，其徒茶毗之骨化为珠，血化为丹，更为立祠於示寂之所。相传祈祷者，往往获珠丹焉。自是禳火火灭，祈雨雨霪，祷病病酸，远近争崇奉之。
　　搜神记卷之二竟
　　＃１『卷之二』原无，据体例补。
　　＃２『真』原为『直』，据文义改。
　　＃３『周』原为『同』，据文义改。
　　＃４『佳』原为『住』，据文义改。
　　＃５『下』原为『不』，据文义改。
　　＃６『容』原为『客』，据文义改。
　　＃７『爵』原为『雀』据文义改。
　　＃８『及』原为『乃』，据文义改。
　　搜神记卷之三#1
　　目录
　　观世音　　　天王　　　　地藏王
　　金刚　　　　十大明王　　十地阎君
　　十八罗汉　　宝志公　　　卢六祖
　　达磨　　　　普庵　　　　泗州大圣
　　傅大士　　　二郎神　　　萧公
　　晏公　　　　宗三舍人　　杨四将军
　　水府　　　　沿江游奕神　洞庭君
　　湘君　　　　巢湖太姥　　宫亭湖神
　　海神潮神水神谏神泉神俱附庐山神
　　苏岭山神　　新罗山神　　射木山神
　　观世音二月十九日生
　　昔有一国王号日妙庄王，三女，长妙音，次妙绿，又次妙善，善即菩萨也。王令其赘，不从，逐之后花园，居之白雀寺，尼僧苦以搬茶运水，鬼使代之。王怒，命焚寺，寺僧俱毁於焰，而菩萨无恙如初。命斩之，刀三折。命缢以白练带，忽黑雾遮天，一白虎背之而去尸多林。青衣童子侍立，遂历地府过奈河桥，救诸苦难，还魂再至尸多林。太白星君化一老人，指与香山修行。后庄王病恶，剜目断臂救王，王往礼之。尔时道成，空中现千手千眼灵感观世音菩萨奇妙之相，永为香山显迹云。
　　天王
　　按《释氏源流》有毗留勒义天王，有毗留博义天王。有提头赖咤天王，有毗沙门天王，昔唐太宗从高祖起义兵，有神降於前，自称毗沙门天王，愿同力定乱。其手将有堵首象鼻者，故所向成功。及即位，诏天下公府皆杞之。天圣初诏诸郡置祠，仍建佛寺，俱以天王为额，此天王之所由普建也。
　　地藏王七月三十日生
　　职掌幽冥，教主十地，阎君率朝，贺成礼相。传王舍城传罗卜法，名目键连。尝师事如来，救母於饿鬼群丛，作盂兰胜会，殁而为地藏王。以七月三十日为所生之辰，士人礼拜。或日今青阳之九华山地藏是也。按传新罗国僧，唐时渡海居九华山，年九十九，忽召徒众告别，但闻山呜石陨，俄分跌坐於亟中，泊三稔开将入塔，颜貌如生，升之动骨节若金锁焉。故曰金地藏，以是知传者之误。
　　金刚
　　金刚密迹是也。按《三昧经》，如来到那乾诃罗国降五罗魔时，金刚神手把大杵，杵头出火，烧诸恶龙，龙王惊怖走入佛影。又尝挥大利剑拟鬼王额，鬼王惊怖抱持小儿，长跪上佛。又尝白佛垂意小食化鬼神众。及世尊灭度，金刚悲哀懊恼作如是言，如来舍我入於寂灭，我从今日无归无依无覆无护，一反恼灾患一旦顿集，忧愁毒箭深入我心。此金刚杵当用护谁，即便弃掷自今以往当奉侍谁，说种种言，恋慕如来，此金刚之所自显化也。
　　十大明王
　　一焰变得迦忿怒大明王。二无能胜大忿怒明王。三钵讷丰得迦大忿怒明王。四尾觐难得迦大忿怒明王。五不动尊大忿怒明王。六咤根大忿怒明王。七你罗难挈忿怒明王。八大力大忿怒明王。九送婆大忿怒明王。十啭日罗播多罗大忿怒明王。
　　此十大忿怒明王，各有三面，面各三目，皆头上顶佛，以虎皮为衣，髑髅为冠，发髻坚立。
　　十地阁君
　　一殿阁君秦广王萧。二殿阎君楚江王曹。三殿阎君宋帝王廉。四殿间君五官王黄。五殿问君阎罗王韩，六殿阎君变成王石。七殿间君泰山王毕。八殿问君平等王子。九殿阎君都市王薛。十殿阎君转轮王薛。
　　十八尊阿罗汉
　　第一宾度罗跋罗堕阁尊者。第二迦诺迦跋蹉尊者。第三迦诺跋厘堕阁尊者。第四苏频陀尊者。第五诺距罗尊者。第六跋陀罗尊者，第七迦哩迦尊者。第八伐阁弗多罗尊者。第九戍博迦尊者。第十半托迦尊者。第十一罗估罗尊者。第十二那伽牟那罗尊者。第十三因竭陀尊者。第十四代那跛斯尊者。第十五阿氏多尊者。第十六注茶半托尊者。第十七庆友尊者。第十八宾头卢尊者。
　　宝志禅师
　　宝志禅师朱元嘉中见形於东阳镇古木鹰巢中，朱氏闻巢中儿啼，遂收育之。因以朱为姓，施宅为寺焉。公自少出家，依於锺山道林寺。常持一锡杖，悬刀尺及镜拂之类，或挂一两尺帛，数日不食无饥容。时或歌昤，词多谶记，士庶皆共事之，齐建元中，武帝谓师惑众收付建康狱。既旦，人见其入市，及检狱如故。建康尹以事闻帝，延於宫中之后堂，师在华林园，忽一日重着三布帽亦不知於何所得之。俄豫章王文惠太子相继薨，齐亦以此贵矣，由是禁师出入。梁高祖即位，下诏曰：志公迩拘尘垢神游冥寂，水火不能燃濡蛇虎不能侵惧，语其佛理则声闻以上，谈其隐沦则迟仙高着，岂以俗士常情空相拘根，何其愚陋，至於此自今勿得复禁。师或一日对帝食绘，帝曰：一人知味二十余年，师何为尔？师乃吐出小鱼，麟尾依然。今建康尚有绘残鱼是也。皇后都氏崩，数月帝常追悼之，昼则忽忽不乐，宵则耿耿不寐。居寝殿闻外骚宁声，视之乃见一蟒盘璧上殿，啖晴呀口以向於帝。帝大惊骇无所逃遁，不得已瞰然而起，谓蛇曰：朕宫殿严警，非尔蛇类所生之处，必其妖孽，欲崇朕耶。蛇为人语启帝曰：蟒则昔之都氏也，妾以生存嫉拓六宫，其性惨毒，恕一丛则火炽矢射损物害人死，以是罪陷为蟒耳。无饮食可实口，无窟穴可庇身，饥窘困迫力不自胜。又麟申有虫嗤噙肌肉，痛若其剧若加锥刀焉。蟒非常蛇，亦复变化而至，不以皇居深重为阻耳。感帝平昔眷恋之厚，故托丑形骸陈露於帝，祈一功德以见拯救也。帝闻之，呜呼感激，既而求蟒不复见。帝明日大集妙门於殿庭，宣其由，问善之最，以赎其言。师对曰：非礼佛忏涤捆款不可。帝乃然其言，搜索佛经录其名号，兼亲杼睿思洒圣翰撰悔文，共成十卷。皆梂摭佛语削法闲词为其忏礼，又一日，闻宫室内异香馥郁，良久转美。初不知所来，帝因仰视，乃见一天人容仪端丽，谓帝曰：此则蟒后身也，蒙帝功德已得生仞利天，今呈本身以为明验也。殷葱致谢，言讫而去。此见梁武忏序。师於梁天监十三年冬将卒，忽告众僧令移寺金刚神像出置於外，乃密谓人曰：菩萨将去矣。未及旬日无疾而终，举体香而化，在世九十七年。帝以钱二十万易定林寺前冈独龙阜以葬师，永定公主以汤沐之资造浮图七级於其上，帝命陆捶制铭，赐玻办珠以饰塔表。南唐保太七年加号妙觉，塔名应世。宋太宗太平兴国七年，舒民柯萼遇老僧往万岁山，指古松下掘之得石篆，乃《宝公记》圣祚绵远之文。於是遣使致谢，谧日宝公妙觉。治平初，更谧道林真觉大师。按《建康宝录》开善寺有志公履，唐神龙初郑克俊取之以归。长安今洗钵池尚在，塔西二里法云寺基方池是也。
　　卢六祖
　　卢六祖，名能，广东新州人。唐宣宗朝学佛见曹溪水香，遂於其地择一道场，求之地主，但云：只得一袈裟地足矣。地主从之，遂以袈裟铺设，方圆八十里，今南华山六祖道场是也。肉身俱存，香姻熏其面如漆。至元丙子年，汉军以利刃钻其腹，见心肝如生人，於是不敢犯。衣钵尽载之，有宣宗御赐袈裟织成淡山水，有西天钵，非铜铁非木石，有西天履，非革非木，有《其华经》十六七叶，有佛齿，以利银合载之，元有一孽龙，据深潭为民害，六祖曰：只怕尔变小。其龙果小，遂以钵盂载之，在寺中乾枯归附。
　　达摩十月初五日生
　　二十八祖达摩，自天竺国泛海见梁帝不契，潜上嵩山少林寺面壁九年，端居而逝葬熊耳山。魏宋云奉使西域回，过师子葱岭，见手携只履翩翩而逝。云问，师曰：西天去。又谓云曰：汝王已厌世。云闻之茫然，别师东还，暨复命，则明帝已登遐矣。迨孝庄即位，云具奏其事，帝令起圹，惟空棺一只，革履存焉。
　　普庵禅师十一月二十七日生
　　普庵禅师名印，肃袁州宜春县余氏子也。当宋徽宗政和五年十一月二十七日辰时生，年六岁，梦一僧点其心曰：汝他日当自省。既觉以意白母，视之当心有一点红莹，大倡世之樱珠。父母因此许从寿隆院贤和尚出家，年二十七岁落发，越明年受戒。师容貌魁奇，智性巧慧。贤师器之，勉令诵经。师曰：尝闻佛祖元旨，必贵了悟於心，数墨巡行无益於事。遂辞师，游湖湘，谒牧庵忠公。因问：万法归一，一归何处。忠公坚起佛子，师遂有悟。后归受业院。癸酉岁，有邻寺慈化者，众请住持，寺无常住。师衣袅纸衣，晨粥暮食，禅定外，唯阅《 华严经》 论。一日大悟，遍体汗流，喜曰：我今亲契华严境，遂述颂曰：
　　提不成团拨不开，何须南岳又天台。
　　六根门首无人到，惹得胡僧特地来。
　　一日，忽有僧名道存冒雪至，师目击而喜曰：此乃吾不请友矣。遂相与寂坐，交相问答，师乃庵隐南岭，号曰：普庵。后营募重为慈化修建佛殿，慕道向风者众，师乃随宜为说，或书颂与之。有病患者，折草为药与之，或有疫毒，人迹不相往来者，师与之颂。咸得十全，至於祈睛伐怪、木毁淫祠，灵应非一。由是工投大兴，富者施财，贫者施力，巧者施艺，寺宇鼎新，延以数千里之问辟路建桥，乐为善事，皆师之化。忽一日索笔书颂於方丈西壁云：
　　乍雨乍晴宝象明，束西南北乱云深。
　　失珠无限人遭劫，幻应权机为汝清。
　　颂毕，示众曰：诸佛不出世亦无有涅盘，入吾室者．必能元契矣。善自护持无令退失，索裕更衣踟跌而寂，时则乾道五年者七月二十一日。动封普庵寂感妙济真觉昭既禅师。
　　泗州大圣
　　泗州僧伽大师者，唐高宗时至长安洛阳行化，历昊楚问，手执杨枝，混於缁流，或问师何姓。答曰：我姓何。又问师是何国人，曰：我何国人。寻於泗上欲构伽蓝，因宿州民贺跋氏舍所居。师曰：此本为佛宇。令掘地，果得古牌。云香积寺即齐禁龙建所创，又获金像，众谓燃灯如来。师曰：普光王佛也。因以为寺额，景龙二年中宗遣使迎大师至，辈毂深加礼异，命住大荐福寺。三月三日大师示灭，敕令就荐福寺漆身起塔，忽臭气满城。帝祝送师归临淮，言讫异香腾沸。帝问方回曰：僧伽大师是何人邪？曰：观音化身耳。乾符中谧证圣大师。
　　傅大士
　　傅大士名翕，委州义乌人也。自幼聪慧，通三教之书，自号善慧八士。梁晋通元年，遇天竺僧嵩头佗语曰：尔弥勒化身。遂令自鉴於水，乃见圆光宝盖，即悟前因。因问修道之地，头佗指松山下双梼木曰：此可矣。大士於此创庵，大通三年置寺，双梼问即今双林寺。有《法华经》，梁武帝所赐铁犁饼钵水晶数珠七佛铜冠至今尚存。初大士学道难，不家者流而不髡，世以为先知先觉，可免释子冠服云。时有余虎岩在义乌之南二十五里，又云黄山顶多猛兽搏害居民，大士斋竟每持余饭饲之，自兹虎兽伏匿。又化石成青紫色，莹然可爱，堪琢以为数珠。有陶姓者，居尝资给大士，大士因指石祝之曰：此石青紫可琢数珠。且戒之曰：木汝商相传到今，惟此一家能之。他家仿效石辄碎裂，后忠献王往委州发大士之塔，取骨殖丕龙山，举之不动，即其地建龙华寺，以骨殖塑大士像於塔。《一统志》称，傅大士墓在云黄山石，晋开运初昊越钱元佐遣使取其遗骨归葬钱唐，启痉之日有两虎据墙而吼，是夕大雨雷电震动山谷，及行虎随至，虾蛛江阻水而返。
　　灌口二郎神六月二十六日生
　　二郎神者，姓赵，名昱，从道士李珏隐青城山，隋炀帝知其贤，起为嘉州太守。郡左有玲源二河，内有老蛟为害，春夏水涨漂滇伤民。昱大怒，特设舟船率壮士及居民夹江鼓噪，昱持刃入水，有顷其水赤，石崖奔吼如雷。昱右手持刃，左手持蛟首，奋波而出。时有佐昱入水者七人，即七圣是也。隋末世乱，弃官隐去，不知所终。后江水服溢，蜀人见昱於青雾中，感其德立庙於灌江口奉祀焉。唐太宗封为神舅大将军，明皇加封赤城王，宋真宗封清源妙道真君。
　　萧公
　　公姓萧，讳伯轩，庞眉蛟发美髭髯面如童少年，为人刚正自持言笑不苟，善善恶恶里闭咸为之质平。殁於宋咸淳问，遂为神，附童子先事言祸福中若发机，乡民相率为立庙于新淦县之太洋洲，福．泽一方。元时以其子祥叔死而有灵，合杞於庙。本朝洪武初，尝遣官谕祭，永乐十七年其孙天任卒，屡着灵异，亦祀于此。诏封为水府灵通广济显应英佑侠，大着威灵于九江入河之上。
　　晏公
　　公姓晏，名戍仔，临江府之清江镇人也。浓眉此髯面如黑漆，平生疾恶如探汤，人少有不善必日，晏公得无知乎。其为人敬惮如此。元初以人材应选入官为文锦局堂长，因病归登舟，即奄然而逝。从人敛具一如礼，未抵家里人先见其畅骊导於旷野之问，衣冠如故，咸重称之。月余以死至，且骇且愕，语见之日则即其死之日也。启棺视之，一无所有，盖尸解云。父老知其为神，立庙祀之，有灵显于江湖。本朝诏封平浪侯。
　　洋子江三水府
　　《五代史》杨氏据江封马当为上水府，庙在山之阳。采石为中水府，庙在采石山下，封王，宋加显灵顺圣忠佐平江王。金山为下水府，庙在金山寺内。三庙本朝俱称水府之神，水面江心一呼即应，舟人过者必具牲帛以祷，今有司岁时致祭。
　　沿江游奕神
　　陈尧咨泊舟三山矶，有老叟曰：来日午时有大风，舟行必覆，宜避之。来日天晴万里无片云，舟人请解摔，公曰：更待之。同行舟一时离岸，忽然黑云起於西北，大风暴至，折木飞沙，怒涛若山，同行舟多沉溺。公惊叹，又见前叟曰：某乃江之游奕神也。以公他日当位宰相，故奉告。公曰：何以报德？叟曰：吾不求报。贵人所至，龙神礼当护卫，愿得《金光明经》一部，乘其力稍可迁职。公许之，至京以《金光明经》三部遣人诣三山矶投之。叟曰：本祈一，公赐三，连升数秩。拜去。
　　洞庭君
　　君洞庭湖神也，有庙在龙堆。按传有柳生者，名毅，唐中宗时下第归至泾阳，见一妇人牧羊，谓生曰：妾洞庭君小女，嫁泾川次子，为婢所惑，毁黜至此，敢烦寄尺牍归。生谢不知所向，妇曰：洞庭之阴有大橘树，击树三当有应者。生如其言，有武大揭水引入，至灵虚殿取书以进。洞君泣曰：老夫之罪，使孺弱罹害。须之有赤龙飞去，俄红粒拥一人回，即寄书女也。宴生碧云宫，君第号钱塘君，谓生曰：泾阳委妇欲托高义为亲。生不敢当，辞而去。后再娶卢氏，即龙女也，协同归洞庭。
　　湘君
　　按《山海经》洞庭之山，帝之二女居之。盖舜南巡崩葬於苍梧之野，二妃从之不及溺死沅湘之问，人为立庙，世称湘君。湖口及君山俱有庙，昔秦始皇南游浮江遇大风，因问湘君何神。博士对曰：尧女舜妃。始皇怒，命赭其山，即此。唐韩愈有碑。李白诗：帝子潇湘去不还，空余秋草洞庭问。淡扫明湖开玉镜，丹青画出是君山。刘禹锡诗：
　　湖光秋水两相和，潭面无风镜乍磨。
　　遥望洞庭山拥翠，白银堆裹一青螺。
　　巢湖太姥
　　按青琐高谍云，古巢一日江水暴涨，寻复故道，沟有巨鱼万斤，三日乃死。合郡皆食之，独一姥好善不食。忽有老叟告之曰：此吾子也，不幸罹此祸，汝不食其肉，吾将厚报之。东门石龟目赤，城当陷。姥日往视，有稚子欺之以朱传龟目二姥见急走，登山而城陷为湖，是为巢湖。后人立庙於湖之姑山上，以祀太姥。舟行者罔不祭焉。罗隐诗有借问当年沉水事，已经秦汉几千年之句。
　　官亭湖神
　　神无姓名，显应於南康府束之宫一予湖上，神来则阴霾蔽日其声澎湃，若潮汐奔腾，能分风令一南一北上下各不顺帆，能擘浪如持灵犀而入海。守郡者重其神，且防其为舟行之硬也，立祠宫亭湖上，岁时享祀。有呼必应，远近行者赖之。宋秦观宿湖边惜竹轩，梦湖神赠诗曰：
　　不知水宿分风浦，何似秋眠惜竹轩。
　　闻道文章妙天下，庐山封面可无言。
　　九鲤湖仙
　　何氏，莫详其世代，兄弟九人修道於仙游县东北山中，故山名九仙。又居湖侧炼丹，丹成各乘赤鲤而去，故湖名九鲤。庙在湖上，最灵验。每大比岁，郡中士子祈梦於此，信若曹蔡。本朝黄孟良感其事，赋诗一律以纪之云：人已登仙鲤化龙，伊谁湖上构仙宫。石遗丹鳌潺湲裹，云锁琼楼缥缈中。青乌去来犹夜月，碧桃开落自春风。此行不为那邓梦，拟向那桥遇石公。
　　海神
　　即海若是也，相传秦始皇造石桥欲渡海观日，海神为驱石。始皇求神相见，神曰莫图我形。始皇从之，及见，左右巧者描尽神形，神怒曰：帝负约可速去。今庙在文登县。
　　潮神。即子胥，人见其素车白马乘潮而出。
　　水神。谓禺强河伯。
　　波神。谓川后。
　　庐山匡阜先生
　　先生者，姓匡，名续，字君平，南楚人，号匡阜先生。生而神灵，儿时便有物外志。周武王时师老聘，得长生之道，结茅南障山虎溪之上隐焉。室中无所有，惟置一榻简书数篇而已。武王屡征不起，遇少年传以仙诀得道。汉武帝南巡狩，登祀天柱，尝望秩焉。继而射蛟浔阳江中，复封先生为南极大明公，更命立祠於虎溪旧隐。郡守恒伊迁先生祠於山口，凡水旱疠疫，梼之皆应焉。
　　苏岭山神
　　庙在襄阳府之束南鹿门山。按汉光武幸犁丘，梦一神人缟衣羽裳素巾皂带来谒。帝问曰：汝何神？斯神曰：臣苏岭山神也。更条数事，语竟而去。时习郁以侍中从行，明日帝以语郁，郁梦亦如之，毫发不爽。后光武封郁襄阳侯，使立苏山神祠，刻二石鹿夹祠前神道。百姓谓之鹿门庙，灵异显着。唐孟浩然诗：
　　渐至鹿门山，山明翠微浅。
　　昔闻庞德公，采药遂不返。
　　隐迹今尚存，高风邈以远。
　　新罗山神
　　庙在福之汀州，盖汀本晋之新罗县，唐始有汀名。按《寰宇记》：开元末，新罗县令孙奉先昼坐所事，见神曰：吾新罗山神也，今从府主求一牛为食，奉先请以羊豕代牛，神怒，於是疫疠大起。奉先亦病亡。后人有诗云：
　　卓绝新罗百尺崖，神魔相倚洞天开。
　　洼樽相伴先羊豕，不惜浮云入梦来。
　　射木山神
　　肇庆府之阳春县有射木山，山有云灵，云罩其上必雨，开则霁。山南有祠日射木山祠，汉封其神曰储休侯，灵显最着。庙食一方，水旱疾疫有梼必应。旧传江南有李氏者无子，一夕梦神托生为嗣，因名符，后登第，历官知春州。启行辞其母曰：儿往必不归矣。逮抵官来射木山谒祠下，顾瞻门应若旧所睹，未几卒。自符之生而庙食废，及其卒而庙复灵，以是知符之生祠神之现世也。按唐之春州，即今之阳春县是已。
　　搜神记卷之三竟
　　＃１『卷之三』原无，据体例补。
　　搜神记卷之四
　　目录
　　蒋庄武帝　常州武烈帝　扬州五司徒
　　西楚霸王　义勇武安王关公　零陵王#1
　　惠应王　威惠显圣王伍子胥　金山大王
　　万回号国公　　赵元帅　　　彭元帅
　　润泽侯　　　　威济侯　　　灵振侯
　　崔府君　　　　伏波将军　　密都统
　　宋刺史　　　　甘大夫　　　陆大夫
　　杭州蒋相公　　蒿里相公　　祖将军
　　花卿　　　　　华山之神　　聂家香火
　　蒋庄武帝
　　建康府将庄武帝，讳子文，杨州人也。汉末时为秣陵尉，逐贼至锺山下，击伤额而死焉。及昊先生之初，其故吏见子文於道，乘白马执白羽扇，侍从如平生，故吏见而惊走。子文追谓之曰：我当为土地神，以福尔下民为吾立庙，不尔使虫入人耳为灾。昊主以为妖言，后果有虫入人耳，死者甚众，监巫不能治。又云，不祀我当有大火。是岁数有火灾。又云，不祀我当有大疫。昊主患之，封中都侯，加印绶，立庙於锺山下，更名山日蒋山，表其灵异。晋苏峻之难，帝梦蒋侯曰：苏峻为逆，当助共诛之。后果斩峻，加封相国。大元中符坚入寇，望见王师部阵齐整，又见八公山上草木皆类人形，怃然有惧色。初会稽王道闻坚入寇，以威仪鼓吹求助於蒋山神，及坚望之若有助焉。宋高帝永初二年，诏禁淫祠，自蒋子文以下皆绝之，加至相国大都督中外诸军事，封蒋王。齐永明中，崔彗景之难，迎神还台以求福助，事平乃进帝号。复新□宇以庙门为灵光门，中门为兴善门，外殿曰帝山，内殿日神居。梁武帝常祠而不应，遣使以焚其庙，未及中途忽风雨大作振动宫殿。帝惧，祠之乃止。南唐镒曰庄武帝，更修庙宇。徐铉奉勃撰碑，备成其事。因朱朝会妻日，开宝八年庙火，雍熙四年重建，景佑二年陈公执中增修，请於朝赐庙额曰惠烈。本朝洪武二十年改建於鹦呜山之阳，刘三吾奉动撰记，土人曰十庙此其一也
　　常州武烈帝
　　忠佑武烈大帝，姓陈，讳果仁，字芷威，常州晋陵人也。圣祖嵩，仕陈为羽林郎，父季明，拜给事中。帝於梁太清二年己巳三月望日午时诞生，英姿照人，有鼎角匿犀之异，众皆奇之。八岁能属文，十三褊读诸史。陈太帝天康元年举进士第，对策玉阶，年甫十有八，授监察御史，迁江西道巡察大使。帝智勇绝人，精探韬略，仕陈二十有五载，以孝以忠德惠万民，威名满天下。入隋不仕，炀帝南游江都，群盗并起，帝闻其名诏令讨盗。俾除民害，义不可辞，奉命而起。大业五年授秉义尉，平长白叛寇，进朝请大夫，平江宁乐伯通叛徒十万，授银青光禄大夫，平东阳娄世干贼众二十万，召入拜大司徒。大业末，沈法兴起兵昊兴，谋据常郡，包藏祸心。阳为依附。时贼帅李子通集众数万屯江北，与法兴阴为应援，惧帝威勇不敢渡。至唐高祖武德二年庚辰五月十八日，法兴诈称疾，亟走告於帝。不得已往问疾，饮酒中毒，驰归时有高僧凛禅师以医名，亟召之治疗。其法当於《闲寂》无人处水涤肠去毒，帝室沈氏至池上潜窥而触之，帝知不可为，遂嘱附凛禅师及翰张二妃，俾施所居第并南帑为精舍，东第为崇释观。言讫而薨，享年七十有二。法兴闻之，自谓得志，岂知帝英爽如在忠节愈励，一日黑云蔽空风雨晦冥，忽见形威发一神矢射薨法兴，寇众四清。其护国威灵有如此者，唐天子《封忠烈公碑》封福顺武烈王，后周加以帝号，宋宣和四年赐庙额曰福顺。
　　武烈显灵昭德大帝。武烈沈后。翰后赞幽张夫人。神父启灵侯，神母懿德段夫人。神继母嘉德伊夫人。神子赞惠济美侯。次子协应济顺侯。神孙处士。
　　佐神紫大尉，名克宏，封斓灵将军。
　　扬州五司徒
　　扬州英显司徒茅、许、祝、蒋、昊五神，居扬州日结为兄弟，好畋猎。其地旧多虎狼，人罹其害。山溪畔遇一老妇，五神询问，孑然无亲，饥食溪泉。五神请於所居之庐，拜呼为母。侍养未久，或出猎而归不见其母，五神日多被虎瞰。俱奋身逐捕山问有虎迎前伏地就降，由此虎患始息。后人思其德义，立庙祀之，凡所祈梼随求随应。庙今在江都县束兴乡金匮山之束。至隋炀帝时曾护驾有功，封号司徒。唐加侯号。宋至绍定辛卯逆贼李全数来寇境，梼於神，不吉。以神像割破之，不三日，全被戮於新塘，肢体散落，犹全之施於神者。贼平，帅守赵公范亲率僚属致享祠下，以答神既。撒其庙而增广之，录其阴助之功奏请於朝，赐庙额日英显，加封至八字侯。后平章贾公似道来守是邦，有祷於神者，遇旱叹则飞雨，忧霖潦则返照，救焚则焰灭，欲雪则瑞应。其获国佑民无时不显，复为奏请加封王号：第一位灵威忠惠斓顺王。第二位灵应忠利辅顺王。第三位灵助忠卫佐顺王。第四位灵佑忠济助顺王。第五位灵勇忠烈楚项王。
　　西楚霸王
　　西楚霸王，项王羽也。庙在和州束北四十里，即其所不渡之乌江也。山不高而草木蓊怜玲然杀气夺人，虽守者结茅山之麓不敢近焉。旧传庙面江，覆舟为梗。有过客以汉家今已属他人之句慰之，庙为易向。宋绍兴金主亮欲渡江，乞杯玫不从，亮怒令焚庙。俄有大蛇远出，屋梁殿后林木鼓噪发声若数千兵，亮大惊，左右骇散去。许表诗：
　　千载兴亡莫浪愁，汉家功业亦荒址。
　　空余原上虞姬草，舞尽春风未肯休。
　　义勇武安王五月十三日生
　　义勇武安王，姓关，名羽，字云长，蒲州解良人也。当汉末，与琢郡张飞，佐刘先主起义兵。后於南阳卧龙冈三谒茅庐，聘诸葛孔明，宰割山河三分天下，国号为蜀。先主命关公为荆州牧，不幸吕蒙设计，公乃不屈节而亡。追赠大将军，葬於玉泉山，土人感其德岁时奉杞焉。护国祚民，庙额日义勇武安王。宋徽宗加封尊号日崇宁至道真君。
　　零陵王
　　王姓唐，讳世昱，字昌图，本零陵人也。世居永州府西南之龙洞，唐昭宗时盗起，世昱结乡兵保里闲。刘建锋举为永州刺史，光化初马复攻之，不屈而死。后或闻釭鼓声且数昼见，尝有一木自洞流出止於石刻峰，人送之中流，诰旦复还，如是者数四。适天旱梼而雨，遂取其木像而祀之。今府城南及石荆岸俱有庙，甚灵应，湖南马氏享以王爵，后宋亦累封焉。
　　惠应王
　　王姓欧阳，名佑，温陵太守也。舟次邵武之大乾河溺死，后人立庙大乾，祀之极为神异。水旱祈梼，其应如响。按《谒梦录》宋李纲尝谒庙，梦神延接，让以主位，纲固辞，神曰：他日更仗主盟。及为相，值神加封，果与署名叶祖洽赴省试，梦神将犬肉一片置几土，命食之。又指殿下竹一束示之。莫晓其义。明年作大魁，方悟一片犬肉置几上乃状元二字，前者廷对皆出赋题，至是始问策竹一束者策字也，如此类者不可胜纪。今庙曰惠应。
　　威惠显圣王
　　神姓伍，名员，字子胥，楚大夫奢之子也。平王听谗杀员父奢兄尚，子胥奔昊，言伐楚之利。昊与楚战果胜焉，昊遂入郢，员掘平王尸鞭之三百。昊伐越，勾践栖于会稽，求为臣妾。昊王许之，子胥谏不听。太宰豁赞员，王使赐之属镂以死，将死曰：昊其亡乎。昊王闻之怒，乃取员尸盛以鹧夷革浮之江中。昊人怜之，为立祠江上，庙号曰威惠显圣王。
　　金山大王
　　大王姓霍，讳光，即汉之大将军也。《耆旧传》云：昊主皓染病，甚烦燥，不自禁，勃百官遍礼灵祠显庙，罔应。忽一日五更，夜色将阑晨光欲灿，有神咐小黄门云：病愈病愈。司巫者曰：汝何神，执何事，而报是吉凶也。神曰：臣汉之霍光也，金山咸海风潮为害，当统部属镇之，来为陛下报吉。翌日，皓疾果愈，遂为立庙於嘉兴之海咸县治束，赐庙额日显忠，俗呼日金山大王。
　　万迥就国公
　　万回公者，号州阕乡人也。姓张氏，唐贞观六年五月五日生，生而痴愚，至八九岁方能语。啸傲如狂，乡党莫测。一日令家人洒扫，云有胜客至。是日三藏玄奘#2自西国还访之，公问印度风境，了如所见。壮作礼称是。菩萨有兄万年，父征辽左，母程氏思其音信。公曰：此甚易尔。乃告母而往，至暮而还。及持书，邻里惊异，左右神兵侍卫崇俨。咸亨四年，高宗召不应，武后赐锦袍玉带。景云二年十二月八日，师卒於长安，寿年八十，时异香氤氲。宋赠司徒号国公。
　　赵元帅三月十五日生
　　姓赵，讳公明，中南山人也。自秦时避世山中，精修至道，功成奉玉帝旨召为神霄副帅。按元帅乃皓廷霄度天慧觉昏梵黑化生，其位在乾，金水合黑之象也。其服色，头戴铁冠手执铁鞭者，金遘水黑也。面色黑而胡须者，北黑也。跨虎者，金象也。故此水中金之蒙体，则为道用，则为法法则，非雷霆无以彰其威，泰华西台其府，乃元帅之主掌，而帅以金轮称，亦西方金象也。元帅士奉天门之令，东役三界，巡察五方，提点九州，为直殿大将军，为北极将御史一。汉祖天师修炼大丹，龙神奏帝请元猛神吏为之守护，由是元帅士奉玉旨授正一玄坛赵元帅。正则万邪不干，一则纯一不二。是职至重，天师#3升之后，永镇龙虎名山，厥今三元开坛传度其趁善建功谢过之人，及顽冥不化者，皆元帅掌之。故有龙虎玄坛实赏罚之一司，部下有八王猛将者，以应八卦也。有六毒大神者，以应天煞地煞年煞月煞日煞时煞也。五方雷神，五方猖兵，以应五行。二十八将，以应二十八宿。天和地合二将，所以象天门地户之阖辟。水火二营，将所以象春生秋杀之往来。驱雷役雷，致雨呼风，除瘟剪祟，保病攘灾，元帅之功莫大焉。至如公讼宽抑，神能使之解释。公平买卖求财，公能使之宜利和合。但有公平之事，可以对神梼，无不如意。一士天圣号，一高上神霄玉府大都督，五方之巡察使，九州社令都大提点，直殿大将军。主领雷霆，副元帅北极侍御史，三界大都督，应元昭烈侯，掌士定命，帐设使二十八宿都总管，上清正一玄坛，飞虎金输勃法赵元帅。
　　彭元帅
　　元帅姓彭氏，讳廷坚。尝尹崇安县，平诣寇盗如摧枯拉圬。有功，元至正中累官福建宣慰司副都元帅，时群寇窃发，彭一一削平。后以马蹶遇害，群盗创之，尸僵立不仆，双目上指须发偃动，如风扬扬，盗不敢近逼者。移时事息，故吏奉其柩还崇安，民哀慕如丧父母，立祠肖像以永其祀，岁时祭享。凡水旱疾疫趋走祈梼，神为降灵如响。俗呼之日彭元帅。延及傍邑祠像，灵应两如之。
　　润济侯
　　侯神，后魏贺虏将军也，讳原。尝师行屯汾州之白彪山，苦燥渴不得水，军心徇汹。侯为皈处下马礼天显神，以死自誓，忽马跑地出泉。自是灵源融液灌溉者，资之功利及物，久而不磨。邑人为立庙於白彪山之前，灵应特异。宋赐庙额日水泽，封神为润济侯。本朝洪武十一年号日白彪山马跑泉之神，有司春秋致祭。
　　威济侯
　　侯姓李，讳禄安，吉州长兴县童庄人也。於宋徽宗崇宁三年正月十八日甲申生，长而异禀，性质颛重，语不妄发。乡社之人遇有休咎祸福之将至，辄能前知而告戒之。年十八，当宣和三年三月忽预告邻里乡社云，吾将往山东胶西为国家干事，恐须数年方归。遂端坐而逝，其后数有灵迹见於本乡，如年谷之丰凶，蚤麦之得失，皆以传之巫现，殆若印卷契钥不差毫座。於是父老相率为立香火之地，而祠祭之，宁宗赐庙额日显应，理宗封威济侯。
　　灵派侯
　　李珊，本卫州三用人也。周世宗朝为将，善骑射，於国有功。后因病至重，有问疾者甚众，公无别语，告众曰：我授山束漆河将军也。言讫，公卒焉。后人立祠於此，至唐玄宗开元年封为灵派将军。至宋真#4大中祥符八年，封为灵派侯。
　　崔府君
　　崔府君者，乃祁州鼓城人也。父让，与妻虔诚祷於往岳祈嗣。是夜，夫妻梦一仙童手擎一合，崔让问之，童曰：帝赐合中之物，令君夫妻吞之。言讫举合盖视之，见美玉二枚。夫妻各吞其一。觉后有娠，十月满足，於隋大业二年六月六日降生一子，神彩秀异於常人。幼而从学，日诵千言不窥群子之戏，因名子玉。时唐太宗贞观七年，韶举天下贤良赴都，朝廷任用。府君亦在内焉，各赐县令出身，府君除涤州长子县令。正直无私，察同秋毫，郡人皆言知县昼理阳问，夜断阴府。时五月初问知县示谕邑人，此月望日及望后一日无得杀生及猎射，如犯者官中庾折阴府理问。时有潜出廓外射得兔一只，入城门吏搜住，执於庭下。问之曰：尔等故犯，欲以县庭受罚，阴府受罚？其人云：乞於阴府受罚。以为阴理将远。言讫，各放还家。是夜方就枕，俄有一黄衣吏唤二人，至於公庭一所厅上。却见崔知县王者冠服，检诸人罪状，或促其寿，或堕其子孙，或臧其食禄。汝辈善恶自当裁之，令还本家，遂惊而觉。其人乃异之，忽一日门吏报曰：鹏黄岭有猛虎拦路伤人。公遣首吏孟完责符牒至山庙勾虎，其虎出，自衔符牒随吏而至公所。崔公责之曰：汝乃异类，食啖人命，罪当如何？其虎闻之触阶而死。邑人立生祠祀之。贞观十七年迁磁州淦阳县令，整太宗阴府君在之事，决杨叟二子负债之冤。后迁卫州卫县令，与弈暮人杨叟同赴任所。西南五里有河，时夏月水泛漂沧民田，公於河上设坛，以词奏於上帝，少顷问有一巨蛇浮於水面而卒。水渐散去，郡人亦立生祠祀焉。一日公与杨叟弈暮，忽有黄衣数辈执符而言曰：吾奉上帝命云云，次有玉珪玉带紫服冠簪秀衣五岳卫旗。又有百余人，皆拜毕而立，奏箫韶丝竹之音乐，复有一神取白马至，府君曰：汝辈少待。遂呼二子曰：吾将去世，无得大恸。取纸笔写百字铭以训其子，二子泣拜而授命。言讫而卒，在世六十四年。后玄有功，拜豫章太守，察民所欲恶而聚之去之，政通民和，大着治绩。后领兵萍乡束，死於王敦之难。庙食於萍乡县之束五十里，盖即其死所也。灵应显着，赫耀一方。宋时尝苦旱魑屡月不雨，有司遍梼无验。父老有以甘大夫为言者，时郡守祖无择从之。沐浴斋戒，往谒祠下，大雨如霪，赖以有秋。代加封号，本朝重建祠宇，有司春秋祭祀。
　　陆大夫
　　庙在德庆州之绵石山下，有灵应，为乡民福区。按《夷坚志》汉陆贾使南越，尉陀与之泛舟，至此贾嘿梼曰：我若说越王肯称臣，当以锦裹石为山灵报。使还，遂暮人植花卉以代锦，后人因立庙祀之。宋故道问梁汰入都，织舟石下，夜梦一客，自称陆大夫云：我抑郁於此千余岁矣。君幸见临，愿留一诗。汰觉异之，遂礼其庙，题诗於壁上而去。父老相传锦石山因陆贾使南越时，设锦绣帐於此而得名，姑记此以附。
　　杭州蒋相公
　　神姓蒋，世为杭州人。生宋建炎问#5乐振#6，每秋成耀谷预储，贵则贱耀如元价，岁歉或损以予饥者。死时祝其二弟曰：须存仁心，力行好事。里人相与塑其像，以报仁心所趁，灵应如响。祈卜者，肩相摩。咸淳初，赐庙额日广福。六年安抚潜说友请於朝，封神及二弟皆列侯，曰第一位孚顺侯，第二位孚应侯，第三位孚佑侯。
　　蒿里相公
　　蒿里赵相公者，乃长安蒿里村人也。世本农乘耕锄为公业，习科举登第。为人硬直无私，累陈谏事不听，公乃触阶而死。郡人立其祠，今在长安西二十里，有坟亦在左道。睿宗延和年封公为直列侯，俗呼为相公也。
　　祖将军
　　将军不知何许人，亦未详其姓字，庙独立於九江之景星湖，塑像俨然，代着灵验，居民及舟行者礼拜必慎。按唐《欧阳詹集》云：鲁国颜公顷为湖州牧州产碑材，公载石还次江州，蛟奔蛎引直至湖心，则茂林峭石势环气胜，有神祠曰：祖将军庙。公捐舍径亭，名日祖亭。制文勒碑以纪其事。昔人过其庙有诗云：
　　青山出没无还有，绿水浮沉去亦来。
　　为问将军当月事，却怜埋骨洞庭限。
　　花卿
　　卿姓花，名敬定，本长安人也。庙在眉州之束馆镇。按传花敬定唐至德问从崔光远入蜀，讨段子璋有功，封嘉祥县公。后又与巨寇相特＃７力，战疾呼，从辰入酉部伍已溃落殆尽，单骑麋战已丧其元，犹骑马荷戈。至镇下马沃盥，适院纱女语曰：无头何以盥为？遂僵仆，居民葬之溪上。历代庙祀之，灵迹显赫。杜甫歌：
　　成都猛将有花卿，学语小儿知姓名。
　　用如鹰鹊风火生，见贼惟多身始轻。
　　华山之神
　　神有三，一晋浮丘翕，一其徒王褒，一其徒郭姒，时称华盖三仙。道场在抚州之崇仁仙华山，杰构为祠，高耸云表，大着灵边，士庶之灾异疾疫咸趋梼祠下。梼者先期斋戒，至期执香帛行如胃珠，来则驰道，去者但拱立道左，无敢僭越，阿弥之声连闻四野，颇类泰岳太和山之梼谒者然。昔人有诗云：
　　蹋翻碧涧泉中石，水透丹霞洞裹天。
　　更问浮丘何所事，好来东去看苍田。
　　聂家香火
　　香火姓聂，族于南昌之王家渡。相传聂上甘一老媪甚贤，时有精风鉴者往来止宿其家，媪礼之，始终不倦怠。其人尝谓媪曰：当厚报汝家。后果指点一穴授之葬，且祝曰：愿代代阴官。自是聂家每代出一灵神显化感应，乡人争祀之。有聂大官，冠服如生，聂二官聂三官聂四官聂五官聂六官俱戎装拟甲。又有聂九舍人，最·幼小为神，时人盘呼曰聂家香火。
　　搜神记卷之四竟
　　＃１『王』原为『土』，据文义改。
　　＃２『奘』原为『壮』，据文义改。
　　＃３『师』原为『帅』，据文义改。
　　＃４『真』原为『直』，据文义改。
　　＃５『问』原为『阁』，据文义改。
　　＃６『振』疑应为『赈』。
　　＃７『特』原文为『诗』，据文义改。
　　搜神记卷之五#1
　　目录
　　广平吕神翁　黄陵神　　　黄仙师
　　江东灵签　　协济公　　　灵义侯
　　张昭烈　　　张七相公　　耿七公
　　孙将军　　　张将军　　　顺济王
　　横浦龙君　　道州五龙神　昭灵侯龙神
　　仰山龙神　　黄石公　　　石神
　　楚雄神石　　石龟　　　　锺神
　　马神　　　　青蛇神　　　金马碧鸡
　　金精　　　　火精　　　　陈宝鸡神
　　黑水将军　　木居士　　　磨嵯神
　　黄魔神　　　向王　　　　竹王
　　盘瓠
　　目录毕
　　广平吕神翁
　　唐开元中有道士吕翁，尝息于郡鄂县北之农家，遇少年卢生自叹贫困。时主人方炊黄梁，舫以枕授生曰：枕吾枕当令荣适如意。生枕之，梦自枕窍中入，至其家娶崔氏女甚丽。明年举进士，历官中书令，年八十卒。及寤顾翁在傍，主人炊黄梁犹未熟，生起而谢曰：此先生所以窒吾欲也。后人为立庙祀之，水旱疾疫有梼必应。
　　黄陵神
　　庙在荆州府夷陵州之西黄牛峡，相传神尝佐禹治水有功屡有灵验。至蜀汉诸葛亮治蜀，老父以其事请亮重其功，且异其有神应福庇之及斯民也。为建祠于此，一名黄牛庙。宋苏轼诗：
　　江边石壁高无路，上有黄牛不服箱。
　　庙前行客拜且舞，击鼓吹箫屠白羊。
　　山下耕牛苦晓碗，两角磨崖四蹄脱。
　　青刍半束长苦饥，仰看黄牛邈难及。
　　黄仙师
　　仙师姓黄，行七，上杭人也。业巫卫，能鞭挞鬼魔驱逐妖怪。师庙在上杭县治之西南，旧在锺寮场石峡中，后迁於此。相传昔有山精石妖为害，巫者黄七公以符法治之，因隐身入於其石不出，石壁隐映有人影，望之俨若仙师像。昔人有诗云：
　　非是神利非鬼划，解生姻雾解生云。
　　仙师一入山头石，草木蒙茸度几春。
　　江东灵签正月初八生
　　签神姓石，名固，秦时赣县人也。殁而为神，或阴雨霾雾，或夜深淡月微明，乡人往往见其出入胜从如达官长者。盖受职阴司而有事於综理云。人为立庙，设以珏玫，往问吉凶受命如向，人益验其灵应，为着韵语百首第以为签。神乘之以应，人卜愈益无不切中。庙在赣州府城外贡水东五里，因名日江东灵签，世传以为美名云。本朝宋濂为文以记其事。
　　协济公
　　协济者，二神也。神姓曾氏，兄弟二人，平生重气节轻财乐施，至於友爱尤笃。当三国时兵戈扰攘，相与隐迩於青阳之九子山，即今之九华山是也。既殁，显灵发圣为民灾。灾捍患，大着功绩。邑人异而德之，为立二庙分祀二神，一在九华山之束，一在九华山之西。宋大观间赐额日协济祠。至今祀之益虔祈梼累应。
　　灵义侯
　　侯姓苟氏，未详其名，凤翔府之陇州人也。有祠在陇州治左，其碑刻云，唐大历二年故郡垒艰，於得水苟氏献地为城，因迁其城於此，军吏称便故立祠杞之。神益着灵显，凡有祷辄应验如向。宋封灵义侯，赐庙额曰安佑。本朝益新其制而充拓之，执祀者愈至。
　　张昭烈
　　昭烈姓张氏，五代时滑台人也。殁而为神，有显应，庙在浪州府之黔阳县。宋时有贼潘宗岩领众来攻城，未及至濠望见出城诸军，或青脸撩牙，或红须绛绩，或牛颈马面四手双叉，长者丈余，矮者不满二三尺，跳叫蜂涌喷火腾姻，千态万状鬼魅妖魔。贼惊急走，自相践踏，遂解散远去。后黄安俊曹成俱来攻城，竟不失守，皆神之力也。诏封为王，庙号照烈。本朝益崇杞之。
　　张七相公
　　相公姓张，行七，宋时麻城县人也。尝就异人学道术，得其要领，能呼役鬼神知幽冥事，故以毁沿江诸庙击狱。适城束南隅有火灾蔓延什百家，一城骚动，相公出自狱中骑白马执短棍，指东束灭，指西西灭，南北各然，火患立息。遂长行至城西北五脑山，人马俱化。闻於官，检狱吏视之，则狱户密肩如故咸惊异之，乃即其化所为建庙。相传礼拜士人衣物随委於道无敢拾之者，问有奸顽则迷道不知所出，显
　　应一方为最云。
　　耿七公
　　公庙在扬州府高邮州之西北一十五里，耆相传，公为束平梁山泊之里人，生负侠气抚剑一呼发直上指，有古贲育风。泊里最号英雄薮泽，而公冲掷其问，渠魁且下风而北面之矣。按戎马南下，病殁於州境，大着灵异，凡有梼辄应。宋赐号曰康泽侠，迄今居民暨舟行者皆致祭。
　　孙将军
　　将军姓孙氏，名山，五代时人也。庙在宁化之县治西，凡遇疾旱祷之即应。相传昔有盗民首饰若干者，虑无以自擒，乃匿其物於神之座下。寻往视之，首饰忽不见。往复者再四，杳无所觅，疑其为他人之所得也。浃旬失主之家互相维并，乃质誓於神，甫稽颗见砖缝有黄白色，开视之则故物也。多着灵迹，宋李纲诗：
　　不愁芒履长南谪，满愿灵旗助北征。
　　酪彻一杯揩泪眼，姻云何处是二京。
　　张将军
　　将军姓张，名孝忠，淮士也。庙在饶州府安仁县之玉真山。按元兵至安仁，提刑谢枋得调忠孝御之，阵於团湖，坪相持数日，大战者屡矢尽，忠孝挥双刀击杀百余人，寻中流矢死。贼入安仁，忽夜半城束南角鼓角齐喧喊哮腾涌，若千军万马状，贼将急起视之，时微月淡星，见将军骑白马舞双刀云雾中往来冲突，贼将拜而谢焉。事定，土人时见其持刀走马长恨不平，乃为立祠於死所祀之，数着灵异。元欧阳言有记。
　　顺济王
　　庙在新建县之昊城山，世号小龙云，相传即昊、许二真人所诛大蛇子。宋封顺济王，有真宗御制戒蛟石刻熙宁中遣太常林希逸致祭，即有异蛇坠祝上。翌旦行礼，蛇引首望。礼毕出循几案，俄循入帐中。及希逸还，蛇复尾轴鲈送至彭蠡而没。后苏轼自檐耳北归，铁舟祠下，忽得古石奢矢於岸侧，传观左右，失手坠江中。乃梼於神，许留庙中，使人役水求之，一探而获，因为之记。
　　横浦龙君
　　龙君姓字未祥，庙在江西之南安府治。称横浦者，古郡名也。按《言行录》横浦，炎方，虽穷冬无雪，故疫疠为
　　多，有龙君庙，所祈必应。张九成曰：吾无职隶而岁耗凛禄。盍思所以惠之，因梼焉。朝曦杲然而阴云倏起，哺时雪已寸积，邦人咸骇异之。时九成为礼部侍郎，秦桧恶其言事，谪守郡州。又讽言者论其谤讪朝廷，再谪南安军，故其致祝於龙君者如此云。本朝重建其庙，祀事益祟。
　　道州五龙神
　　庙在道州五龙井侧，按晏殊《类要》云，唐阳城出守道州，至襄阳有五老人来近，自云舂陵人。城与之帛，问其所居，曰：居城西北五里。至则访焉，惟有五龙井帛犹存。因为立庙，屡显灵异。庙额日崇应，昔人尝题其壁云：
　　山寒垫龙眠忽醒，黄衣老人岩下行。
　　手持屈曲千岁藤，虑惊世人藏姓名。
　　昭灵侯
　　昭灵侯，南阳张公，讳路斯。隋初家於频上县百社村，年十六中明经第。唐景龙中为宣城令，以才能称。夫人石氏生九子。自宣城罢归，常钓於焦氏台之阴。一日顾见钓处有宫室楼殿，遂入居之，自是夜出旦归。一朝体寒温，夫人问之，公曰：我龙也，寥人郑祥远者亦龙也，与我争此居，明日当占，使九子助我。领有绛销者我也，青绛者郑也。明日九子以弓矢射青销者，中之怒而去，公亦逐之。所过为溪谷，以达於淮，而青销者投於合泛之西山以死，日龙穴山。九子皆化为龙，而石氏葬关洲。公之兄为马步使者，子孙散居频山，其墓皆存焉。事见於唐布衣赵耕之文，而传於淮频问父老之口。载於欧阳文忠公之《集古录》云。自景龙以来，频人世祀之於焦氏台。乾宁#2，刺史王敬尧始大其庙。有宋乾德中，蔡州大旱，其刺史司超闻公之灵，筑祠於蔡。既雨，翰林学士承昔陶谷为记其事。盖自淮南至於陈蔡许汝皆奔走奉祀。景德中谏议大夫张秉奉诏益新频上祠宇，而熙宁中司封郎中张徽奏乞爵号，诏封公昭灵侯，石氏柔应夫人。庙有穴五，往往见灵异，出云雨，或投器穴中则见於地，而近岁有得蜕骨於池者，金声王质轻重不常，今藏庙中。元佑六年秋旱甚，郡守龙图阁学士左朝奉郎苏轼，迎致其骨於西湖之行祠，与吏民梼焉，其应如向。乃益治其庙。
　　仰山龙神
　　神二龙也，庙在袁州府之仰山。相传昔有邑人徐墦舟行过大孤山，有二萧生云居宜春仰山，遂同载而归。至浦东告别，期至石桥相访。后徐至其处见二龙，乃知为仰山神。唐会昌中，一夕雷雨，移庙於郡南文明卿。宋赐祠额曰孚惠。元重修，表人事二神至谨梼无不应。本朝封大仰山之神，春秋祀之。又分宜之铃冈亦有行祠，相传即神维舟处。
　　黄石公
　　神祠在东阿县谷城山之阳。昔汉张良於下那圯桥遇老父箕踞，令良进履，良强事之。老父喜曰：孺子可教，授良书一编，且谓曰：后十三年齐北谷城山下黄石即我也。后良读其书用其略，佐汉高帝诛秦灭项＃３，天下大定，封留侯。果於谷城山而得之，良宝而立祠以礼焉。本朝益充拓其庙，令有司岁以三月十八日致祭。
　　石神
　　神庙在廉州之府城东，相传昔人有渔于海者，见一盘石浮潮而至，心知其为神，因祝日：若得鱼副所祈，当立祠以报。果如所祝，遂升石而归，议立庙所。至杨梅山绳忽断，石亦不可复移。即其绳断处诛茅立柱，壮以祠焉。丸水旱札酸梼之辄应。昔人过其庙，题诗於壁问云：
　　巨鳌手擘混沌开，灵石屹向苍俱立。
　　太阴六月飞雪寒，蛟蛎夜舞波涛泣。
　　楚雄神石
　　在楚雄者有二，一在南安州西五里，巨石高十余丈。蒙氏号为南岳社灵安边之神，土人每岁以金贻其顶，有梼辄应。一在楚雄县西南三十里碌摩山顶，屹立似人，高八尺许，顶突出如斜戴笠之状，土人以金贴其面，事之甚谨。昔人有诗云：
　　安知金马碧鸡外，别有郁筹盘荒陬。
　　阴崖犹遗太古雪，神石一立千万秋。
　　石龟
　　在兴国县之儒林乡，石圆如龟，项背俱备，彷佛八卦形，象逐月随，斗杓旋转。土人疑其怪，移置他所，翌日复归其处，累验皆然，因时祀之。
　　锺神
　　廉州之城南七里有水飞激成深广，接江通海，岁旱乡人多祈雨於此。相传宋政和问灵觉寺锺一夕飞去，寺僧举知雷雨声震，不知锺之所之。请旦锺忽悬空而下，视之锺犹淄湿，自是湾傍居民言湾中每夜有锺声，知其必与龙战。寺僧为凿去顶上龙角乃止，后人遂名其湾曰锺湾。至今湾中飓风迅疾，则有一物大如车输蓝黑色涌出波心亭，亭自在，识者谓其为锺神云。
　　马神
　　神名步，主为灾害马，人为立庙祀之。按《周礼》，校人冬祭马步，即此。故其注云：马步，神之为灾害马者，有庙在武昌县南之梁子湖上，旧俗以仲月祭於大泽用刚日，今县人率以五月五日竞渡时祭享於庙，盖亦吴之故俗云。昔人有诗：
　　吴王宫殿作飞尘，野乌幽花各自春。
　　梁子湖边余战马，也曾咆哮武昌人。
　　青蛇神
　　有祠在庆阳府之环县，初庙志云，唐节度使杨朝晨下次方渠筑城，合道木波以遏吐蕃路，苦乏水，有青蛇降险下走，视其迹水从而流。朝晨因命筑防环之，遂为停渊，士饮仰足。吐蕃果悉众引去，朝最大异之，上其事於朝。韶立祠以祀之，仍命泉日应圣。神着显应，士民争奉牲帛，远近水旱疾疫多赖之。
　　金马碧鸡
　　二神也，金马神庙在金马山西，碧鸡神庙在碧鸡山束。按汉宣帝时，方士言益州有金马碧鸡，可祭祀而致，遣王裒往祀之，至蜀而卒。颜师古谓金形如马，碧形如鸡，盖金马碧鸡二山对峙#4中隔滇池，苍崖万丈绿水千寻，月印波澄云横绝顶，云南一佳景也。故二神依之，以灵化显应。元张雄飞诗：
　　北阙辞丹凤，南云看碧鸡。
　　紫台移玉座，瑶草湿金泥。
　　雨霁龙归洞，风生虎渡溪。
　　寻梅穿竹径，采药蹑松梯。
　　金精
　　金精，金星之精也。相传汉时宁都县张姓者，名金华，生女日丽英。生禀瑞相，能先事言民问休咎。去县之西北十五里有山幸律鬼然一方，年十五入山修炼遂得道。长沙王吴茵闻而聘焉，丽英弗许，乃升山之高处，始曰：山有石室中通洞天，若能凿之当相见也。茵大发兵攻凿既通，见女乘紫云在半空语曰：吾为金星之精，特降治此山耳。言讫而去，后人因名其山日金精山。道家以是山为第三十五福地。
　　火精六月三十二日生
　　神姓宋，名无忌，汉时人也。生有神异皮而为火精。唐牛僧孺立庙祀之，以禳火灾。庙在武昌府之城东七里，本日宋大夫，杨昊避·讳改称大宪。按唐韦建除武昌军节度使，将行，梦一朱衣达者导从数十辈叩叩然诸韦，曰：公将镇鄂渚，仆所居顽毁，非公不能茸治。及至，访无忌庙，其像即梦中所见，遂撒而新之。宋绍兴中，知州王信复充拓其制。本朝重建，俗云火星堂，今江东各所之火星庙皆其神也。
　　陈宝
　　有祠在凤翔府宝鸡县之东二十里。史记秦文公获若石於陈仓北阪城，祠之，其神来常以夜光辉若流星，从东南来集於祠，城则若雄鸡，其声殷殷云。野鸡夜雊，祀以一山牛，命曰陈宝。唐人有诗云：
　　一水悠悠去似妍，两山如画翠眉横。
　　扶风野渡归昊岳，陈宝斜阳入渭城。
　　黑水将军
　　凤阳府城之北门外，逼近淮河，数崩央，为民患。宋嘉定问，郡守柴将军者，铸铁将军像，刻云：濠州之北淮何之边，干汝镇守亿千万年。自是河患宁息，於是立庙覆其上，居民争先杞之，有祷必应。
　　木居士
　　神无姓名，不记其朝，伐刻木为像，庙在来肠县之东二十里。相传昔有火穿木类人形，坼水而来。寺僧遂祠以奉之。唐韩愈诗：
　　火透波穿不计春，根如头面干如身。
　　偶然题作木居士，便有无穷求福人。
　　宋时县令因析雨无应，议欲折而薪之，不移时大雨沾足，赖之有年。令为重其杞而新其庙，神益感应如向。本朝重建。
　　磨嵯神
　　庙在施州卫之西。按卫城西南与洛浦蛮接壤，洛浦蛮犹桀惊数为边患。有将孟蜀者，率兵讨之，累战弗捷。蜀抱烦闷从中军枕戈而寝，忽梦一神人自陈我磨嵯大王是也，知公战未利愿效一臂之劳。蜀亦朦胧礼谢，既觉急视之，犹闻有刀马声。明日临阵，洛浦蛮东披西靡如前后受敌状，遂解散稽首降附。神自是灵迹显着，施民所在杞之无不感应。
　　黄魔神
　　神亦未详朝代姓字，庙在刑州府之归州峡，灵通显应一方瞻依攸系。按《寰宇记》，唐咸通中箫遘自右史窜黔南沂三峡秣归，梦神人曰：我黄魔神也，居紫极宫西北隅，将佑助公出此境。又庙记载李吉甫自忠州除替峡涨汹怒，忽有神人涌出水上为之扶舟，李问是何神。答曰：我黄魔神也。又宋寇准经从叱滩亦有神扶船而下，准问之，神自号黄魔，盖其神通显化屡有着绩，不能具举，姑记其大者如此云云。
　　向王
　　王姓向，名辅，归州之东阳人也。王母依氏夜梦一巨星入手，灿灿有光口而吞之，觉后有孕，怀二十六月而生。王初生不能言，七八周见一道士书符，即搴其衣疾呼之日我我我。自是语言如成人，长益有道术，咒水符法不袭人旧，而自无不验。殁而为神於所生之地，穿山凿石，或没入于山之东即出于山之西，无问其高与厚之若何。或时而擘石隐身其内，显着灵异不可枚举，乡人立祠祀之，有梼即应。
　　竹王
　　王，即夜郎侯也，庙在施州卫城东南之东问山下，按《华阳国志》，初有女子院于逐水，有三节竹流入足问，中有婴儿声，剖竹得男，收养之。及长材武自立为夜郎王，以竹为姓，汉武平西南夷，王被夷撩请立，后天子乃封其三子为侯。死后配食於父之庙。宋崇宁中，赐庙额曰…灵惠。后其子孙蔓延，崇祀益谨。本朝正祀典止称日夜郎王之神。
　　盘瓠
　　盘瓠，狗神。今长沙武陵蛮之祖，庙在卢溪县#5武山。按高辛氏有犬戎患，募能得犬戎昊将军头者，妻以少女。时帝有畜狗名曰盘瓠，遂入山衔人首赴阙下，果昊将军头也。帝大喜，然盘瓠畜类不可妻，敬他报之。女闻以为信不可失，请行。帝不得已，从之，盘瓠得女负入南山石室中，逾三年生六男六女。盘瓠死，男女自相婚配，母归以状白帝，使迎置诸子，衣裳烂斑言语侏偶付后滋蔓，今武陵蛮是也。至今土俗不食犬肉，庙有威灵。
　　搜神记卷之五竟
　　＃１『卷之五』原无，据体例补。
　　＃２『宁』原『盒』，据文义改。
　　＃３『项』原为『顶』，据文义改。
　　＃４『峙』原为『时』，据文义改。
　　＃５『县』原为『孙』，据文义改。
　　搜神记卷之六#1
　　目录
　　天妃　　　　蚕女　　　青衣神
　　神女　　　　白水素女　马大仙
　　圣母　　　　温孝通　　孝烈将军
　　灵泽夫人俗呼为蝶矶娘娘　　顺懿夫人
　　寨将夫人　　诚敬夫人　姚娘
　　曹娥　　　　二孝女　　五瘟使者
　　五盗将军　　掠刷使　　增福相公
　　福禄财门　　门神　　　神荼郁垒
　　锺道　　　　司命鳌神　厕神
　　开路神律令附　翁仲二神
　　目录毕
　　天妃三月三十二日生
　　妃，莆人，宋都巡检林愿之女。生而神灵，能言人祸福，殁后乡人立庙于湄州之屿，屿有兴化之东南海中与琉球国相望。宋宣和中，路允迪浮海使高丽中流风大作，诸船皆溺，独充迪所乘舟，神降於樯遂获安济。历代累封至天妃。本朝洪武永乐中，几两加封号今府城中有行祠，有司春秋祭焉。昔人诗：
　　星斗斜连北，蓬瀛直指东。
　　秋高洲屿白，日出海波红。
　　蚕女
　　高辛时，蜀有蚤女，不知姓氏。父为人所掠，惟所乘焉在。女念父不食，其母因誓於众曰：有得父还者以女嫁之。马闻其言惊跃绝疆而去，数日父乃乘马而归。自此马嘶不止，母以誓众之言告父。父曰：誓於人不誓於马，脱我之难固大功，所誓之言不可行也。马跑，父怒欲杀之，马愈跑，父射杀之。曝其皮於庭，皮蹶然而起卷女飞去，旬日皮栖於桑上，女化为蚤，食桑叶吐丝成苗，以衣被於人。一日蚕女乘云驾此马，谓父母曰：上帝以我心不忘义，授以天仙嫔。
　　青衣神
　　青衣神，即蚕丛氏也。按传蚕丛氏初为蜀侯，后称蜀王，尝服青衣巡行郊野，教氏蚕事，乡人感其德，因为立祠祀之。祠庙遍於西土，罔不灵验，俗盘呼之日青衣神。青神县亦以此得名云。宋谢枋得蚕诗：
　　养口资身赖以桑，终成王道泽流长。
　　吐丝不羡蜘蛛巧，饲叶频催织女忙
　　三起三眠时化运，一生一死命天常。
　　待看献茧盆缫后，先与君王作衮裳。
　　白水素女
　　素女，天神也。昔闽人谢端有淑行居室寒素，一日出江边见一大螺偃仰状如斗，异而爱之，因载之以归，畜且珍焉。每外肩钥严蜜，返则盘飧罗具如宾筵。端甚疑惧，侦诸长老，或告之曰：此必若而有异畜也。端乃悟其为螺，为密伺见一妹丽甚，端前礼问其故，神亦不隐，遂应之曰：我天汉中白水素女也。天帝遣我为君具食，今限满当去，故为君所窥。我去留壳与君。端用以居粮，其米常溢。今福州西北三十里有螺江，其得名由此云。
　　马大仙
　　大仙姓马氏，衢州府景陵县人也。家贫养姑孝佣身以资薪米，恒苦不给艰险备尝咯无倦息。一日遇异人授以仙术，祝之曰：感汝孝养，持此代菽水之惧母轻语。大仙如其卫，日给膳养不劳余力，自是姑得所养善所终。未几而大仙亦随之以示寂矣。乡人重之，为立祠以永其祀，凡梼多应，水旱疾疫如转园然。有李阳冰所撰碑记，及本朝诚意伯刘基重修马大仙庙记
　　圣母
　　圣母海陵人，长适杜氏子，性好善，师刘纲学仙卫，道成，杜氏子不之信，告官拘以团圄，顷之圣母已从寒隙中出去，高入云中。人为立庙奉祭，每表灵验，当有一青乌在祭所，人有所祭乌为飞远呜，呜若鉴受状。有所失问其所在，乌即集盗物之处。以此道不拾遗，元大德初更立庙於扬州江都县之东六十里，应向愈着。本朝加动封焉。
　　温孝通
　　孝通，姓温氏，秦女也。庙在临江府之新淦县南八十里峡江镇，相传秦时有温媪，经程溪得巨儿藏於家，生七龙放之江。媪或时至江口，龙辄献嘉鱼若祭养然。后媪死，葬於程溪之侧，将圯，一夕雷电风雨交作走石飞沙。请旦，人见墓迁於岸北之高冈，乡人异之，为立祠堂。唐赐庙额孝通，元揭斯有记，又云温媪阅城人。唐太和问卢锷尝梦媪谓曰：君将为江西县令。后果宰分宜更为立庙，卢肇记。
　　孝烈将军
　　将军名木兰，楚朱氏女也。代父西征，颇着劳绩，既殁人为立庙。唐封孝烈将军，今黄陂县之木兰山，及保定完县俱有庙在，灵应如向，盖黄本桑梓而完即其西征所云。按古乐府词：
　　唧唧复唧唧，木兰当户织，
　　不闻机杵声，唯闻女叹息。
　　昨夜见军帖，可汗大点兵，
　　军书二十卷，卷卷有爷名。
　　阿爷无大儿，木兰无长兄，
　　愿为市鞍马，从此替爷征。
　　灵泽夫人
　　夫人姓孙氏，昊王权之妹，蜀汉昭烈帝之后也。相传权用周瑜，诈计迎后於荆州，舟次荻港，后乃识其诈，遂自沉江。又云闻昭烈帝崩，一及毁投江自尽。后人立庙於袅矶山之上，盖其藏所即今芜湖县西是也。历着灵异，我太祖高皇帝龙飞波江阴兵冥助，既登极动封灵泽夫人，益新庙貌，有御制律诗刻於庙额。骚人墨客递有嗤味，至今为大江中一奇迹，而神逾应向云。
　　顺懿夫人
　　按《枫泾杂录》云，唐大历中，闽古田县有陈氏女者，生而颖异，能先事言有无辄验。嬉戏每剪鸢蝶之类，嘤之以水即飞舞上下。喷木为尺许牛马，呼呵以令其行止，一如其令。饮食遇喜升斗辄尽，或辟谷数日自若也。人咸异之，父母亦不能禁，未字而殁，附童子言事。乡人以水旱祸福叩之，言无不验，遂立庙祀焉。宋封顺懿夫人，代多灵迹，今八闽人多祀之者。
　　寨将夫人
　　夫人姓虞，有庙在英德县之麻寨冈。旧传唐末黄巢破西衡州，虞氏躬披甲冑率兄弟及乡兵战御，巢贼遂北，虞氏亦死。乡人即其死所立庙杞之，大有灵应。宋嘉泰问有贼将统众道经麻寨冈，忽有风雷雨雹自庙而出，贼大惧，弃甲曳兵而去，乡里赖以无恐，事闻赐庙额日冥助。嘉定问又小有警，乡兵梼于庙而与战，一日三捷，贼为解散。加封正顺显佑夫人，林子升作记。及宋末之乱，元兵残破惟英德远近安堵，说者谓皆神之功。
　　诚敬夫人
　　夫人洗氏，高冻人，陈高州太守冯宝妻。隋初平陈岭南共推洗氏为主，保境拒守既而降隋。厥后高州刺史李迁仕及番禺夷王仲宣等反，夫人又皆讨平之。累封至谯国夫人，卒谧诚敬，庙在今电白之县治东，旁邑俱有行祠，无不向应。宋苏轼诗：
　　冯洗古烈妇，聂媪国于兹。
　　策勋梁武后，开府隋文时。
　　三世更险夷，一心无磷缁。
　　锦徽平积乱，犀渠破余疑。
　　本朝洪武初封为高冻郡夫人，岁以仲冬月祭之。
　　姚娘
　　姚氏名贞淑，汉河平问居民女也。庙在博罗县束莫村，殁而有神，故祠於此。宋陈尧佐权守惠州，携潮士许申偕行，蚁舟於岸俄有介冑百辈指呼甚严，云：今夕丞相漕使会宿於此。少有疏虞不肩，尧佐异之。明日访其地，有姚娘神庙在焉。后尧佐拜相，申任本路转运使，一如其言。又博罗之西，梁时陈氏女父应志年八十卒，独一女，女哀毁过甚亦卒。乡人像而祠之，汉封昌福夫人，其神颇灵，祷雨有应。
　　曹娥
　　娥，上虞人，父名吁，能弦歌为巫祝。汉安初五月五日於县江浙潮迎神溺死，不得尸。娥年十四，乃沿江号哭昼夜不绝声。旬有七日，遂投江而死。
　　元嘉中立庙於绍兴之府城东，郡鄂子作碑文，蔡邕题云：黄绢幼妇外孙垄臼，即此庙。着灵应乡，人崇杞之不置。
　　又邑有朱娥者，育於祖媪，里人有欲杀媪者，娥年十岁突前持救，被刀十余以死，肖像配享曹娥云。
　　二孝女
　　孝女，唐时人，金溪葛佑女也。邑有银场典其事者，即佑银耗竭产不能偿，二女不忍其父荼毒，赴冶而死，父得释，场亦为罢。后有一少年读书於邑之翠云寺，时漏下三更月明云淡，闻有笙钥声来自西北，推户视之，见祥云瑞霭掩映回环，道从旌盖一一如昭仪然，有二女仙端坐其上。少年急避之，二女呼谓之曰：毋恐，我葛氏女也。上帝嘉我孝行，授以玉清官正乙之职，今将历十洲谒王母，善为我语家人。少年异之，人为立庙，最灵应云。
　　五瘟使者九月初三日生
　　隋文帝见五力士次空三五丈长，身披五方袍，一人执杓子观子，一人执皮袋并剑，一人执扇，一人执锤，一人执火壶。帝问太史居仁曰：此何神？注何灾福？张居仁奏曰：此五方力士，乃天之五鬼，名日五瘟使者。现之则民有瘟疫。帝曰：可治而免乎？居仁曰：无法可治。於是国人病死者众，帝乃立祠，诏青袍力士封显圣将军，红袍力士封显应将军，白袍力士封感应将军，黑袍力士封感成将军，黄袍力士封感威将军。隋唐皆用五月五日祭之。
　　五盗将军
　　五盗将军者，即宋废帝永光年问五盗寇也。於本地方作乱为盗，后景和三年帝遣大将张洪破而杀之於新封县之北，后五人又作怪降祟於死之乡。祭之者皆呼为五盗将军，即今时之所谓贼神是也。一杜平，二李思，三任安，四孙立，五耿彦正。
　　掠刷使
　　掠刷使者姓裴，名璞，杜陵韦元方外兄也。璞任合州新平县尉，元和五年璞卒於官。长庆初元方下第，将客於陇右，出开－远门数十里抵偏店将甜。见前武吏跃马而来，骑从数十而貌似璞，见元方若识而急下马避之。入茶邸垂帘於小室中，其徒御散坐帘外，元方疑之，亦入其邸，及寨帘入见，真裴璞也。元方惊喜拜之曰：兄去人问，复效武职何也？阴吏之犀犀如此乎。璞曰：吾为阴官，职掌武士，故武饰耳。元方曰：何官？日陇右西川掠刷使耳。曰：何所典耶？曰：吾职司人剩财而掠之。元方曰：何谓剩财？璞曰：人之转货求丐也，命当得此忽遇物之稍稀，或主人深顾所得，乃瑜数外，数外之财即谓之剩，故掠之焉。元方曰：安知其剩而掠之？璞曰：主人一饮一酌无非前定，瓦财宝乎？阴司所籍其获有限，获而瑜数阴吏乃刷而掠之也。元方曰：所谓掠者，夺之於囊耶，窃之於怀耶？璞曰：非也，当数而得一一有成数外之财为吾所运，或令虚耗，或索横事，或买卖不及常份，殊不关身尔，始吾之生也。尝谓商勤得财，农勤得谷，士勤得禄，只叹其不勤而不得也。然则覆舟之商，旱岁之农，屡空之士，岂不勤乎？而今乃知勤者德之基，学者善之本，德与善乃理身之道耳。亦未足以邀财而求禄也。子之逢吾亦是前定，合得白金二斤，遇此遗子又当复掠，故不敢厚子之是行也。故甚厚而分甚薄於泾，殊无所得诸镇平平尔。人生有命，时不参差，以道静观无复躁挠，勉之哉。璞以公事须入城中，阴冥幽密不及多言，乃冉冉而别。
　　增福相公九月十七日生
　　李相公讳诡祖，在魏文帝朝治相府事。白日管阳问央断邦国冤滞不平之事，夜判阴府是非狂错文案，兼管随朝三品以上官人衣饮禄料，及在世居民每岁分定合有衣食之禄。至后唐明宗朝天成元年赠为油号增福相公。
　　福禄财门
　　福禄者，本道州刺史杨公，讳成，字昔。汉武帝爱道州矮民以为宫奴玩戏，其道州民生男选拣侏儒好者，每岁不下数百人，使公孙父母与子生别。自刺史杨公守郡以表奏闻天子云：臣按部典，本土只有矮民，无矮奴也。武帝感悟省之，自后更不复选。郡人德之，立祠绘像供养，以为本州福神。后天下士庶皆绘像敬之，以为福禄财门之神。
　　门神
　　神即唐之秦叔保、胡敬德二将军也。按传唐太宗不豫寝门外抛砖弄瓦、鬼魅号呼，六院三宫夜无宁刻。太宗惧，以告群臣。叔保奏曰：臣平生杀人如摧枯，积尸如聚蚁，何惧小鬼乎，愿同敬德戎装以伺。太宗可其奏，夜果无警。太宗嘉之，谓二人守夜无眠，因命画工图二人之像全装怒发一如平时，悬于宫掖之左右门，邪祟以息。后世沿袭遂永为门神云。《西游记》小词有本是英雄豪杰旧勋臣，只落得千年称户尉，万古作门神之句。
　　神荼郁垒
　　东海度朔山有大桃树，蟠屈三千里，其卑枝向东北日鬼门，万鬼出入也。有二神，一日神荼，一日郁垒，主阅领众鬼之出入者，执以饲虎。於是黄帝法而象之，因立桃板之制也。盖其起自黄帝，故后世尽神像於枝上，犹於其下书左神荼右郁垒，以元日置之门户。
　　锺道
　　唐明皇开元中，讲武骊山，还宫疾作。昼梦一小鬼，绛衣犊鼻胱一足履一足，盗大直绣香囊及上玉笛，绕殿奔戏。上叱问之，小鬼曰：臣乃虚耗也。上曰何谓虚耗？小鬼曰：望空虚中盗人物，耗人家喜事。上怒欲呼武士，忽一大鬼破帽蓝袍角带朝靴，先刺小鬼目，后擘而啖之。上问何人，奏曰：臣终南山进士锺道，应举不捷羞归故里触殿阶而死，奉旨赐绿袍葬我，感恩祭祀，与王除天下虚耗妖孽。言讫＃２梦觉疾廖，韶昊道子图其像。
　　司命宠神八月初三日生
　　神姓张，名单，字子郭，状如美女。夫人字卿忌，有六女，皆名察，即六癸女也。白人罪状，大者夺纪二三百日，小者夺筹一二百日，故为天地督使。凡治宠於屋中央＃３，口向西，鳌四边令去釜九寸，以博及细土构之，勿令穿折。鳌神以壬子日死，不可用此日治宠。五月辰日，猜头祭鳌，令人治生万倍利益。鸡毛入鳌有非祸，犬骨入鳌出狂子。正月己巳日，白鸡祭鳌宜蚤。五月己丑祭鳌，吉。四月丁巳日祭鳌，吉。神衣黄披发，从鳌中出，知其名，呼之可除凶恶云。
　　厕神
　　厕神者，莱阳县何氏女，名婿，字丽卿，自幼读书辨利。唐垂拱三年，寿阳刺史李景纳为妾，其妻拓之，遂阴杀之，置其尸於厕中。魂远不散，如厕每闻啼哭声，时隐隐出现，且有兵力呵喝状。自是大着灵异，人为尸祝之，悬箕而降，能知祸福。神死於正月十五，故独显灵於正月也。
　　开路神
　　神即《周礼》之方相氏是也，相传轩辕皇帝周游九垓，元妃螺祖死於道，令次妃好如监护，因买相以防夜，盖其始也。俗名险道神，一名阡陌将军，一名开路神。
　　律令令平声
　　雷部健儿，善走，与雷相疾速，符咒云急急如律令，谓此。
　　翁仲二神
　　魏明帝铸铜为二神人，号翕仲，置司马门外。按古长人见为国亡，长秋见临洮为秦亡之祸，始皇反以为祥，铸铜象之。
　　大明万历三十五年岁次丁未上元吉日，正一嗣教凝诚至道阐玄弘教大真人掌天下道教事张国祥，奉旨校梓。
　　搜神记卷之六竟
　　＃１『卷之六』原无，据体例补。
　　＃２『讫』原为『记』，据文义改。
　　＃３『央』原为『央』，据文义改。
　　
