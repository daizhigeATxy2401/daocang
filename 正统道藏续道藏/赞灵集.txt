赞灵集
　　经名：赞灵集。撰人不祥。四卷。底本出处《万历续道藏》。 
　　目录
　　卷一
　　碑记
　　灵济宫记重　　　　修灵济宫记志铭
　　重修灵济宫记　　　灵济真人序
　　鳌峰神秀图记
　　卷二
　　表札
　　贺真君褒封表　　　贺金阙瑞旦表
　　贺玉阙瑞日一表　　上元上真君表
　　上真君祈安表　　　乡民保真君奏札
　　卷三
　　序疏跋文
　　真君科式序　　　　真君愿序
　　重修灵济宫疏　　　徐仙翰藻跋二篇
　　上灵济宫勑额文　　上亲睦堂勑额文
　　上燕喜堂勑额文　　谢雨丹悃
　　卷四诗
　　诗
　　上真君诗　　　　谒灵济宫十二首
　　夜宿灵济宫　　　宝殿十奇峰二十首
　　真仙八咏图四十首
　　赞灵集卷之一
　　碑记
　　灵济宫记二篇
　　福郡之望邑曰闽，闽邑之望里曰积善。灵济王祠，盖一方之所仰焉，帱荫而庇福者也。初年徼福丐灵之人，尝有以鸾箕渍神者，一联之诗，数语之谶，事迹灵验，今犹记诵，而於文则未之闻也。至后乡人聚首祷于祠下，顾瞻庙宇，瓦桶腐圯，像图黯昧，因相谓曰：是可以致楬虔妥灵之意乎。谋一新之，而以箕卜神。於是剡剡扬灵，为文以示之，俾趣工焉。及工逸事遂，复有所谓神之告之，一言一话胥文也。嗣是而后，大篇短章，层见叠出。翼者肢熊，笔者腕脱，观者瞳眩。而神之文浩乎，汪乎，如存硕灵黄而注，渤澥邻之邑里，竞相传写。且敬，且疏，且驳，且愕，是岂烟火食者所能道一语於其间哉。闻之向者，勑额之请，神之姓字莫，或前知父老，取姓枚之。既知姓徐，而详则宝莫之闻。今也世美之源，灵迹之给，该且悉焉。神一而已，非固吝於前。是数年之请，而今焉为是，以震夫人也。毋乃斯文将兴，神预有以发其祥，而阐其灵耶。抑神之意化，有所为而为之也。噫，是当有以谅神之心者，如湍逆流，喧虺澎湃，终不若中流滔之无声。以文而示乎人，神盖得已而不容已者也。三代无文人，六经无文法。上圣大贤，凡其着书以垂世者，非乐为是之衒斋也。君臣之分微，孔圣是以有春秋之笔。仁义之迹熄，孟氏是以有七篇之书。王道果行，兰陵令之书，可不作也。礼乐且正，诗未亡，则文中子彭琴汾水之阳矣，元怪夫何有其化。今其传后不寄之文，奚寄焉。神之心，前乎圣贤之心也。为之碑，而使之以知履历。为之签，而使之以知吉凶。山川之堙微也，为塞中之文以辟之。风俗之薄恶也，为《梁父吟》，以讥之。敬念消亡，士风颓靡，为《绝笔吟》，为《非神赋》以警之。以至《 获麟》 之歌，自辩之文。变体之诗，雅正奇崛，千汇万状，如英章濩夏之迭奏於耳，如谷粟布帛之均适於用。文乎，文乎，篇章句读云乎哉。夫使居是里之人，诵神之文，鉴神之心。一乡之中，陶为道义。十室之邑，熏为忠信士焉。而学农焉，而耕工商焉，而役作贸迁辟争也，而礼逊嚚讼也，而友助游闲也。而力本则神，於是时，固可以游於圣，不可知之天矣。何以文为神之署，碑阴曰：余虽仿柳侯之万一，不得文公以记之，何以示来者。今观韩记之中，自子严父诏，妇顺夫指，与夫入慈孝，出友悌之外，无长语。是神所托於后之文公者，不过以扶世教为念也。欤，余袜线短能，何敢望文公之万一，鼋眼蜩螝，非敢呜於雷霆之下。顾念神自石晋开运，以入于闽。余之始祖，亦於五季由，固始而来闽。先代以来，或营其地，以建神之祠。或请於朝，而尚神之徽号。奉神之祀，兹有年矣。乡人复相同志，而成输换之事。来昆仍云冀神之庇，未有涯也。余欲无言，焉得而无诸。若夫神之姓氏之称世，系之美灵验之事与。夫庙宇创立，修葺之年月，备见於神自述之碑。非牛马走，所得以容其喙，是不过着神作文之意而已。俾一方之民，食我桑档，怀我好音。果胥而道艺，忠信之归，则瑶浆蠹勺不必实，醢豚甘鸡不必荐，溪毛燎水亦可答神之心也。无教，则神之惠。人之贶也，亦无穷气数，循环无往不复。神之文而发祥，阐灵於其前人，以文而蜚英，腾实於其后，将见天宠褒崇宣封，显赫神之荣也。(廴十朔)紫凌青，施金斛椒，人之盛也。于是之时，必有大挥如椽之笔，以记之事者矣，余行当拭目以俟。罔俾文公，专美柳侯。
　　又
　　闽踰峡江而南，有山竦杰曰鳌峰。山之南，灵济仙宫也。粤昔，丛祠阴迹显着，国用其勋，民赖其庥，徽号褒加，祭式惟慎，至於今日，倚欤，盛哉。历岁既久，庙之梁桶，侈剥不治，凭附丹青，渐已黯昧。时有乡民诣祠下，枚卜乃事，见而相谓曰：是不足以揭虔妥灵也，完而新之，具尚一乃心力。神喜其不婉婉，未下为文，以勉之。於是裒诚鸠费，戒工度材，各肩其事，有而无怠。门之隘者，广。池之涸者，聚。一木一瓦之坏者，易。彩以饰像，衣以章身。文曹武兵，亦加润色。威状赫赫，德扬明明。见者闻者，咸兹以恭。愿乐其施，而工告成焉，时则秋八月也。功不自有，归之於神荐。裸兴俯具事以告，怀柔显思，式告有相。载扬其灵，自序其所，出历三代。至五季以来，启烈寿后，所以委祉。今日庙食兹土者，有槩有详，而为之记也。同事者愕然，视悚然，诵芒芒然。笔且曰：向者勑额之请，卜姓曰徐。是犹隐於圣，不可知之矣。今乃知出於偃王之裔，信有验也。请神记之以石，昭冥冥而垂无穷。有是而后，文笔层现，易卦有签，断吉凶也。梁父有唫，亦劝戒也。非神有赋，昭冥漠也。塞井有入，辟禁忌也。若跋，若赋，若辨，若启、若曲，若偈，千态万状，愈出愈奇。如倚空之岩，崒嵂巍峭。如怒风之涛，汹涌澎湃。噫，何其文也。夫文也者，在天为奎壁之精，在地为图书之宝，在人为朝廷之瑞。今神也，恍惚之间，杳冥之际，影不可见，响不可闻，而乃显之以文，何也。聪明正直，粹乎其严。威灵气焰，赫乎其高。不可见，无所不见。不可闻，无所不闻。出乾入坤，穷今(廴十朔)古。察来彰往，显微阐幽。故能泄天精，裂地宝，发人瑞神之文，神之德，与天未丧。文地不爱文，使人得以展布斯文。神也，游於无声无臭之天，可也。不属之人，乃属之神，可叹也。夫鳌峰之精，龙首之英，必有瑰奇之士出焉。神其尚相斯文乎，不然何乃发其祥也。神之文曰：予所作，必有以为异日之验，进身之阶。神之诗曰：文章岂不贵，君子终豹蔚。岂我意哉。造化循环，无往不复，神而明之，存乎其人可也。其词：
　　鳌峰蜿蜓，灵济之宫。昭哉先烈，孝思偃王。
　　施祠洪绵，血食一方。四民地利，胥赖其庆。
　　怀柔左右，赫赫耿光。大掖斯文，以发厥祥。
　　显相有严，报本孔臧。矢歌颂美。百世不忘。
　　修灵齐宫志铭
　　人之所事者，神。神之所依者。人。时值初吉景辰，神赫厥灵，剡剡为文，以任而任於同事者。祇栗厥戒，夙夜不敢忘怠。是以妆裹圣像，乃命司服，其饬衣裳。既就，神自作履历，刻铭诸碑。灏灏乎，噩噩乎，似非世俗语所能道。赫然惊人，其谁不敢不进其所有以为答。同事者谋曰：东西池涸矣，谁不足以壮祠宫之瞻视。外附之壁坏矣，诚不足以耸人心之畏敬。龙首之井，诚为风土之害，既废矣。今塞斯井，凿斯池，画斯壁，以媚神意，亦将有利於人，其宜乎。同事曰：可。文章东合二序之神，捷蒙尘久矣，时尚武事，有欲去之，而为尚武之谋者。其同事尝闻孔子有言曰：文章必有武备，武必有文备。夫文治武功，相资为用，此百世不易之道，其可阙乎。故上宰福禄三星之祠，下土辅国安民之像，先文后武，各得其制。同事又曰：可。外有门闾之故观，内藩翰之森严。檐版之丹擭辉煌，掖庭之粉黛冠绝。至於补葺罅漏，靡不究心。独二库卑污，不修且坏。乡民大惧，不任一日，复与同事谋诸神曰：从事於斯也，久矣，欲已之，而不能休，此意晓然，神其知之。告我以文曰：修庙难，惟义之归，敢不喻所指。於是椽栋之腐黑者，盖瓦之破缺者，垣墙之凸凹不齐者，俱治而新之。神於此时，再降之记，命库之名曰：堂东有亲睦，西为燕喜。俾凭附之质得以宣，其列美矣，茂矣，诸好备矣。虽曰同事者之所协力，是皆神之灵有以使其然而然也。及将次就诸，请其额于本路官总管张公铎，复尊祠曰宫。笔椽字斗，照人耳目。凡道路观者，车乘填塞参日，莫不张大称誉，竦然而增敬。东街之碑，神之所自序也。西阶之记，人之所以赞厥美也。神之文章者，诸宫曰碑、曰记、曰签、曰赞、曰文、曰赋、曰启、曰表、曰卞、曰议、曰序、曰颂、曰诗、曰曲、曰行、曰说，其有集行于世，焕然而可述也。灵济之封旌，褒前朝真人之号，道宣天休，厥德章明，垂誉终古。此黄发耆艾野夫版尹之所愿颂，非乡人一词之所能。既七日，复来与同事，谨以牲醑，用伸告成之礼。就位于庭，悚然深惟。三载考绩，亦既勤止。惟神念厥功，必有以相之，使乡人均蒙其福，世世承事，宁可不知所自耶。今欲刻诸石，以记其事。诚恐议者，以为专美之讥。姑志岁月于灵济宫，敢铭之曰：
　　受职九天，惧灵下土。神笔惊人，沛然莫御。
　　饬以衣裳，为身之章。亲睦燕喜，命名日堂。
　　佣役征工，作新斯宫。四方云集，至日讫功。
　　三岁考绩，各恭乃职。其难其慎，惟和帷一。
　　神既安止，载人载喜。钦若兹教，是信是使。
　　惟尔有神。福及吾民。天鉴厥德，锡号真人。
　　图像辉彩，洋洋如在。尔民报祀。万世不怠。
　　后之君子，无废成美。刻志于壁，以赞攸始。
　　重修灵济宫记
　　至元三十年十月，闽积善里，士交章君桂龙，以书奉灵济王庙记来曰：此神笔也，里有古庙而无碑，屋且圯。夏五月，沈君建翁修而作之，桂龙与周仝等共谋而成其美。八月，工告讫功。神赫厥灵，载降之记，将刻石，命里林迪功延年书之，且属予篆其额。春一不敢辞，署名惟谨。十二月，又奉古诗来曰：此神意之所记也，盍记诸。春一心已诺，而笔未暇。明年正月，亲来征诺，又出神所赐古今诗一篇，凡六十五韵。春一何与斯文，乃褥神之勤如此。昔江神尝揖王勃而告之曰：滕王阁将作序，子往赋之。时主人已宿构於其婿。勃之文乃出不意，岂当笔者固有数於其间耶。於是焚香叩齿，取记与诗，端诵数过，绝不类烟火食语，而作曰：异哉，夫以聪明正直为德者，神之分也。以威灵气焰动人者，神之余也。庙自石晋开运以来，厥惟旧哉，诸君精白承休者有年矣。今日之事，敢问其所以然。章君对曰：神之文，不但此记此诗而已，前乎数年，灵明尚閟，只联片字，时而出之。今剡剡扬灵，灿然有文，与人相接。其所指归，或勉以义，或诱以善，或劝以孝敬。至於遇事立言，则有《塞井》，文有《非神赋》，有《画士传》有《壁像赞》有《梁甫》等吟，有《获麟》等歌。若序，若跋，若启，若辨，若行，若曲、若颂，若疏，千态万状，愈出愈奇。闻其风者，赢粮而景从。苟以是心至神，各随其所。扣而告之，一话一言，胥文也。桂龙与建翁等陟降左右，靡不夙夜因事而谒文，因文而证事，得手应心，如契如券，故叶力於此，以对扬神之休命。予又作而叹曰：斯文其庶几乎，天降时雨。山川出云，嗜欲将至。有开必先惟鬼神者，得兆朕之先而文章者，神明之律吕也。自唐而后，国朝以科目取士，士生斯世，争以文呜。蜀之神有梓潼者，阐灵一方，专宰科名。九十四化之文一唱，蜀士敬之爱之，不啻如事父母。凡擢危科跻显仕，不敢曰己之能，必曰神之赐。由此它方之为士，在在尸而柷之。梓潼之香火，遂遍天下。徽号之加，莫尊焉。今日之灵济，即前日之梓潼也。梓潼显於蜀。灵济显於闽。九十四化之文殆不足过，将见神之香火，亦犹梓潼之遍天下，岂但剑惠於一方哉。然斯文与天地，并未尝一日泯没。暂晦者必明，暂否者必泰，故神有以发其祥也。神碑既立，里之人士欢欣鼓舞。时周君庄翕，实献碑阴之文，其言曰：岳之神，必降而后生。申莘之神，必降而后生。尹今将生乎，抑将生尹乎。斯言也，盖有以扶其手而擘其口者矣。地灵日彰，人杰日出，异时必将以文呜。国家之盛，非惟为人士贺，尤当为神贺也。神姓徐，生为人，殁为神，功在国，德在民。世美之源流，庙封之次序，悉已见於神之所记。此但书修庙，降文，立碑之槩尔。章君又曰：向日敕额方请之时，神之氏讳莫能前知，父老取姓，枚卜之得姓曰徐，从而名之曰望。望者，言其德可配於四望，秩而祭之，宜也。今神自言吾为江王，讳知证。吾弟饶王，讳知谔。式克正名，而知本始。予尝读五代史，至吴之世家，於齐王系之以感慨。方其与刘威，陶雅等，佐行密起淮南，盖一世之英雄也。及得政，如彼其专矣。然且奉杨氏诸孤而臣之，其视张文表之不事周保权，岂不相径庭哉。宇宙无穷，往事尘土，而有子二王流芳百年，庙食万世。呜呼，齐王亦不死矣。时上元前二日甲子记。
　　灵济真人序
　　神之氏讳爵里，载在五代史。晋开运之四年岁，真协洽皇灵，剡剡来降于兹，以羲历策之，历甲子二千之数有奇。嘉熙二年，蒙朝廷锡命，考之祭法，宜在祀典。每遇三元、八节、甲子、庚申、斗降之日，人之有事於神，宿戒斋祭纯素之道，惟神是守。守而勿失，与神为一。一其一，合乎自然而已。黄帝得之，以登云天。西王母得之，以坐乎少广。今神之精魄不爽其聪明，得之以与浮丘公王子，晋司马子微、冯大和诸人，周游乎无极之天。听之，不闻其声，其声挥绰。视之，不见其名，其名高明。四时得节，万物不伤，利泽施於天地，后世其孰能知之。昔南华先生举太宗师之言曰：有真人，而后有真知。属者恭遇三十八代天师，宣授太素凝神。广道真人，以其知之所知，每知之是为师乎。特为补奏天京江王，充九天金阙明道达德大仙显灵溥济真人，夫人许氏特授顺助仁惠仙妃。饶王充九天玉阙宣化扶教上仙昭灵博济真人，夫人陶氏特授善助慈懿仙妃。徽称赫奕，为龙为先，使在天之灵得以宣其烈。今日太平，物无违拒，肃雨又阳，咸若有答。乡士庶民，莫不忻忻然而踊跃，相与北向蹈舞、拜手、稽首，上祝圣寿无疆，且壹神德。愿垂表后，刻在金石，序之以诗曰：
　　得一以灵兮，谓之神。神之为神兮，而能精。
　　窈窈冥冥兮，无为无形。有性有情兮，与道合真。
　　夫号真人兮，飞奏天京。特予功绩兮，播於金石。
　　大仙上仙兮，升入九天。雨旸不愆兮，掌造化之权。
　　尔民得保全兮，喜跃踊驱。执我豆笾兮，孰敢不虔。
　　灵德之渊渊兮，具颂是宣。刻石永坚兮，何千万年。
　　明远完教之玄法师福州路道录刘景福撰。
　　鳌峰神秀图记
　　闽城南，大江自西而东，曰峡江、度江。又二十里许，有山曰鳌峰。擅群山之胜，逮诸水之会，而祠在焉。其旁屋宇，星聚棋布。神依人之居，而岁时伏。臈牲肴粢盛，获食其土。人赖神之休，而长幼树畜，率无水旱灾殄之虞，获安其生。此神人，并立实阴阳至理，世不能废也。鳌峰二神，相传徐姓，南唐知诰诸弟，长知证，称金阙真人。次知夸，称玉阙真人。谓在唐世，尝将兵入闽过漳讨贼，次鳌峰，有功。仙在芝屿，天灯、天乐降其地，遂祠之。按史，知证，温弟五子也，封江王，改封魏。知夸，温弟六子也，封饶王，改封梁。闽国王延政、延曦弟兄不协，国日乱。唐遣其将查文逐之，乘胜克泉漳诸郡。不书王在行。御史失之欤？以鳌峰秀拔奇伟，山川融结，宜神所凭托。神拥山川，明丰而禳祈，祝祷，若神所答譬。玉在山，而木润。珠在渊，而水辉。厥理有繇，矧生功德。其乡殁，而祠之礼也。翰林待诏长乐高廷礼氏，其子熊，走祷祠下，肸响相通，如承面谕，(言十亢)征诸事，豪发弗爽。特诏因写鳌峰神秀图，以报灵贶，第征子记之，并述其槩，以告于乡人。
　　水乐九年九月望日汉府纪善翰林院修撰儒林郎闽人王褒记。翰林院待韶长乐高廷礼画并书。
　　赞灵集卷之一竟
　　赞灵集卷之二
　　表札
　　贺真君褒封表
　　伏吕天之文，曰凤篆龙章，其命有德神之名。在丹台玉室，何忧不仙。妙用不可以思议，舞蹈自形於手足。某申贺，恭惟九天灵济真人，好是正直，亶此聪明。默推生生化化之仁，尤得杳杳冥冥之道。克厥威，克厥爱，常怀儆戒之忧。惟其能，惟其人，果沐褒封之宠，众皆曰可。时懋乃功，谁无折屐之欢，敢效执鞭之贺。伏念某苇苕寄迹，草芥微生，惟适之安。仰圣庥之是，荷卷言所自，岂童子之不知。进表陈情，铭心知愧。伏乞俯垂高听，远察卑诚。爰剡剡以扬灵，乃禳禳而降福。其养民也惠，如雨露之所沾濡。诞我祝如何，与天地相为悠久。
　　贺金阙瑞旦表
　　伏吕一封九重天，荣授南昌之上宰。九月十七日，喜逢嵩岳之降神，里社交欢，人民胥庆。恭惟九天金阙明道达德大仙显灵溥济真人，好是正直，大以神通。与日月而并明，参天地之化育。五十五愿，发誓度人。四百余年，积功累行。惟德是辅，与道合真。施之万物得其宜，措之四时得其序。举皆蒙福，孰敢忘恩。同伸虎拜之诚，恭祝兕觥之寿。更冀积善乡一千余户口，俱托帡蒙。大圣朝亿万载，基图相为长久。臣下情无任瞻恋之至。
　　又
　　伏吕嵩岳储祥毓英才，而出将入相，风云庆会。为明神而辅国庇民，瑞旦届值於九秋事业，有光於五代。恭惟九天金阙真君，系出偃王，世封齐邑，庙食五百余年之盛，褒封三十二字之荣。灵贶孔彰，殊恩屡降。惟此鳌峰之地杰，荐臻虹渚之星流，庸举兕觥，用伸燕贺。伏念泰登仙版，职奉灵祠。凡居覆焘之间，莫匪帡幪之庇。良以感恩之有日，将何报祀於今时。晨香夕灯，常瞻烜赫。朝锺暮鼓，少备
　　勤渠。不辞演潦之可羞，惟冀神明之来格。伏愿圣人在位，抚华夏於万年。神德彰灵，亨褒崇於千载。宫门肃静，闾里康宁。
　　贺玉阙瑞旦表
　　伏以雍雍在宫，肃肃在庙。主尔百神赫赫，厥声濯濯。厥灵相予肆祀，时则历多年，所式克至今日休。臣惶恐惶恐，顿首顿首。恭闻大而圣，圣而神。诚则形，形则着。来也无涯，去也无迹。视之弗见，听之弗闻。聪明正直，依人而行。远近幽深，知物之故。天地合其德，四时合其序。名声昭于时，利泽加於民。维桑梓则必恭，虽苹系而可荐。伏念醮首某等，与乡人处，忝儒者流，惟神其依，不言所利。雨旸时，若天且不违，况於人。老安少怀，民到于今，受其赐。士悦朝，农悦野，工歌肆，商歌尘。巍乎成功，何以报德。兹盖伏遇九天玉阙宣化扶教上仙昭灵博济真人庆流瑞旦，节应中元式月，斯生与天齐寿，让莱相独先於一日，踵康王犹后於八朝。其命维新，而民阶乐，聿庆嵩岳。降神之日，同伸华封，请祝之诚。桂魄初员，辉瑛东方之日。蓬仙不老，光联南极之星。岂若身亲见之，不知乎舞之也。伏愿在其左，在其右，在其上，不显亦临。俾以富，俾以寿，俾以昌，自今以始。臣下情无任瞻恋之至。
　　又
　　切以圣不可知，之谓神，感而则应。民到于今，受其赐，靡也可忘。式克至今日休，不敢启上帝命。臣诚惶诚恐，顿首顿首。恭闻无形之表，至道之精。轩辕皇帝，启钥抽关，太上老君，传灯续印。德而不德，清虚怪，寂寂之无宗。玄之又玄，廓落达，生生之有妙。周流六虚而无息，主宰万物而不遗。巍乎，其有成功，无以称其威德。伏念臣志求诸道，材下於人。敷奏以言：方寸地之阶，愿借恪恭乃职，咫尺天之威不违。重念醮首某等，致力於神绥，我以福祠称灵济，名被显封赫厥，声濯濯厥灵，雍雍在宫，肃肃在庙，虽桑梓必敬，止维苹蘩可荐之。兹遇中元集福之晨，是乃上相诞生之旦。乾坤为瑞，闾里称欢。是月在中，式播嵩岳生申之咏。与天齐寿，同伸华封，祝寿之诚。兹盖伏遇昊天玉皇上帝玉陛下，总元范於十方，建大功於亿劫，无有远迩，均属照临。凡有血气，莫不尊用，敷肾肠历以告。臣尘凡浊质，夙夜小心，自惭蠢蠢无知，敢曰高高在上，斋戒沐浴以事帝。对越在天，聪明正直之谓神。虔恭在位，幸披云而睹日，如临渊而履冰。伏愿不闻，亦式不显，亦临有相之道。俾富而昌，俾耆而艾，用锡厥民。臣无任瞻天望圣。激切之至。
　　上元上真君表
　　三阳开泰，适人事之肇。兴两阙如临，谅天心之可格。敷陈素愿，益茂洪禧。臣诚惶诚恐，蝢首顿首。恭惟九天二位真君，裔出偃王，世封齐邑。丕哉灵德，等乾坤覆载之功。用以济民，推雨露沾濡之泽。神通自在，正直无私。庙食今四百年，天封凡十六字。人所见恩，谁敢不敬。伏愿降尔遐福，载歌禳禳简简之诗。保我后生，爰咏蛰蛰绳绳之德。
　　上真君祈安表
　　咨寒怨暑，特小人见浅之谋。居安虑危，惟君子知几而作。虽自祷之久矣，赖有阴以相之。某申谢：恭惟九天灵济真君，德配乾坤，泽垂雨露，以显灵昭灵之德，推溥济博济之心。伏念某等，受廛为氓，聚庐托处。久席云天之庇，敢倾葵日之诚。弗克修持，未知惭愧。念震邻之警义，贵在於恤邻。然同井之安救，当防於入井必也先。事而能惧，庶其后患以无忧。更冀雨及我私，实颖，实栗，实坚。好锡用民福，曰寿，曰富，曰康宁。
　　又
　　神非类而不祀，以其能於捍灾御难。天作孽犹可违，宁敢稽於修斋执戒，拳拳唯谨，战战若惊。仰瞻灵德之在天，俯拜皇恩而感地。伏念某等，枌榆同社，桑梓连阴。自惭坐井以无闻，敬率居邻而有请，谓民情可见。昔曾闻己过之衍，何帝怒不回。今未免童蒙之渎，岂药大夫怪迂之方未尽。抑濮上人计算之私已萌，或饕餮如曹剧之无谋，或踪臾如子肠之尊大，谁敢执其咎，亦盍及而求征日咎征曰休。固当祷之久矣，灵之来，灵之至，毋乃亶其然乎。勉力而行，欲言恐僭。未能姚斌，当真之罪。天书译符，篆之文台。骀实沈是，谓之妖。神笔按春秋之法，氛授必去，邪妄必除。毋纵滔淫，恣生荼毒，吾所愿也，神其鉴之。兹盖伏遇九天金阙、王阙真君几前，乃圣乃神，允文允武。敛之，则有显灵昭灵之相。散之，则为溥济博济之仁。千百年之祀典森严，十六字之褒封侈大。威震雷霆之怒，五岳尘埃。功参日月之光，四方耳目。驱疠鬼於山之左，植保障於红之南。海宇澄清，里闬宁静。下救群生之疾苦，上休太上之慈悲好生之德。虽洽於民心，击壤之童，何有於帝力。伏愿息点捕劓，终终始始。各保安全，藏疾纳污。是是非非，更为覆护。莫效荐芹之敬，敢言结草之劳。
　　乡民保真君奏札
　　臣闻功谓道，在无极之始，冥冥窈窈，不识不知，非心思计度之所能也。自太真皇人紫笔定书，然后学道者得以探其源泄其流，撰成科典灵文、耳目斯世。今有神焉，以修斋执戒为功，以济生度死为誓，发为文辞，合於科典。凡曰长材秀民者，莫不口交诵之，其可稽於彻闻乎。切见九天金阙真人徐，九天玉阙真人徐，声名冠世，功德在民。内察其行，外观其迹。委是骨像合仙，有心积善建功，笃好三宝之士。若非宿幸缘会穷神而知化者，孰能与此。所着九真妙戒化文、九狱神灯科、格醮三界科、保马科，并出於太上玄言。究征摘实，自然成章。灵音啸泳，可以为活劫津梁。所谓闭门坐车者不计其岁月矣。外有灵济特醮科、本愿仪文七政灯科，非敢以为己，功，从民请也。臣性识疏愚，为言轻贱。考事察能，在臣识所当。申请敬加丹铅，去取编成一集，誊进在先。已蒙圣恩，将臣徐等诠补职任，跻进仙阶。今欲望圣慈允俞所请，再将臣徐等所撰科典，翻行三界，合属去处，各取遵禀，照验施行。不惟显灵济济度之功，亦可以张吾军而感慰东南民心之所望也。伏取指挥。
　　赞灵集卷之二竟
　　赞灵集卷之三
　　序疏跋文
　　真君科式序
　　予尝以为，老子之道，五千言尽矣，后之学者，不以未能遍观而尽识也。惟汉天师之传得其宗，迄今一千二百余载，驰声耀誉闻诸四方。上而公卿，下而垊隶，欲寿考康宁者，莫不皈心而稽首。今明而为神，曰灵济真人，以凭附之质，用宣其灵，岂非夙幸得天师所授铅汞法，何一点之珠光耿耿不灭。回平作字，一言一话，焕乎其有文章。予始闻之若骇，且信旦疑。一日袖香而来，瞻仰祠下，载睹所作碑记、赞颂，仰非世俗语，疑乃信。独此书一帙，乡之士夫藏之甚慎，不轻示人。予索之久，始得之。焚香诵之数过，其为旨义，皆本於太上经典中抽绎出来，幽深明溥，与道合真。诸天隐梵，迭奏和呜。济度之功，誓弘海岳。神机玄妙，或隐或显，是岂浅学近智者所能议哉。虽然神而明之，存乎真人，予累欲序而跋之，诚恐识者有余食赘行之讥。若乎真人之德，揭若日月，后必有至人为之序，予略言其大槩云。正元三十年，上元将仕佐郎路学教授欧阳公柱芳跋。
　　真君愿序
　　愿者，真人之愿也，亦人之所愿也。一跪一拜，心之专也。心之专，善之至也。人性之善，犹水就下也。不善不改，是吾忧也；吾是忧也，此愿所以为善者。设是，岂徒愿文乎哉。仰观於天，得数二十五。俯法於地，得数三十。合而言，得数五十五。盖因此数，得以成其愿。若非与天地同功，安能至此。善，人天地之纪也，苟有一毫矫伪慢怠之意，非吾之所谓愿也，其可与善者同日语耶。《传》曰：善无常主，协于克一，此无他。始於是，终於是，不以半途而自画，斯为尽善而尽美矣。善者福之基，福者善之积。唐高郢有言：积善以致福，不费财以求福。福既可以不费财而求，则为善者可曰费财乎。见善以相示，闻善以相告，凡吾同志，当以此自相勉励，庶无愧於天地，亦无愧於真人，此又真人所大愿也。
　　重修灵济宫疏
　　按五代史淮南世家，齐王徐，有子江王、余王，即今金阙，玉阙二真人也。真人素善文词，灵感响应。东南之民，赖神之庇，何止曹龟。永乐庚寅岁大旱，方岳大臣，深以为忧。惟真人克期日降甘澎，独着灵验。达官士庶，佥以庙貌倾颓，不可不葺，於以苔神灵之景贶，敬裁短疏，遍扣高门，椽笔大挥，福有攸归者。
　　伏以弃职归仙，千古文章光玉牒。驻兵除寇，万年香火奠金鳌。甘棠追召伯之思，芝草毓祖庭之秀。高其门，广其宅，依稀绣岭。宫前穆如在，赫如临。恍惚锦官城外云霞闲绕，玉窗深，日月平。临金阙，迥善祥，所萃长年生意。津津福禄攸绛，积善公候衰衰。为大方之柱石，作遐迩之权衡。趋吉避凶，宝笈琼书天上阅。彰善痹恶，金昆玉季世间游。岁时长是过庭趋，霜露劫怜仙屿近。天朝中贵灵方，药饵已先尝。海国居民得雨，枯苗还早熟。苔痕又见入帘青草色，半侵行履迹，风飘碧瓦。补天手重构新甍，雨洗颓垣度地基。仍乎旧贯，弗克奋无前之勇，曷繇成不世之功。如椽大笔不已书之，数仞宫墙俄顷成矣。左倍溪，右濑水，紫台咫尺列仙源。前玉几，后蜚蓬，文笔高撑牛女宿。一人有庆，万国咸亨。谨疏。博陵林汉孟撰。
　　徐仙翰藻跋二篇
　　君子遭世之理作为文章，用奋厥志，得以行其道，非幸也，宜也。世固可以智力而致理，欲志於道者，以文章而求效於当世，所必齐门。抱璞荆山，非不幸也，亦宜也。夫神之於昏默香冥之际，亦可庸乎。文章以惊动於人吁，岂不怪哉。《徐仙翰藻》之集记、赞、赋、颂，一编甚巨，斟酌其辞不滥，皆矫世激时之论。幽明隔涉，而仅有负俗累，不能无惑焉。愚意是乡之君子，有志於道，而遭夫理之世，其道宜，行而志不获夺，故假以文章神其说，执笔之顷，果无容力於其间。人也，神也，予不敢知否。则《河图》、《洛书》，将为羲姒出耳。用是得不系其说，而厕诸公之跋后云。
　　又
　　神非人不因，人非神不成。今人神之所交接，一言一话胥文也。文其神乎，神其人乎。《河图》、《洛书》似涉诡异，虽羲姒大圣人，以此征而信之，千百世而下，愚庸之性，其有为之疑且惑乎。以神之交读之，考其辞，靡不以圣贤之心为心，礼、法、刑、政，如视诸掌，何乃汲汲焉而为忧民也深。神乎，人乎，能不为之疑且惑也。寄鱼龙而助风雨，物情之论，盖亦有矣。愚故曰诚以明之，虽存乎神明，而诚之亦在乎人。苟一事之莫决，一辞之莫措，虽欲假其声於人，吾固不知其可也。执笔之顷，於予不得以逊其责，使黄锺大吕之不奏，瓦釜争呜，滔滔皆是，岂不为神之羞耶。《徐仙翰藻》乃，神之文集，既盛传於众，予岂得不玉辊而藏诸。
　　上灵济宫勑额文
　　伏以龙首轩昂，鳌峰竦杰。红尘化锦，好布坛场。青布成罗，果符谶瑞。一簇人烟，寰会千年。祠宇森严，彩画新，规模壮丽。恭惟灵济真人，神通广大，正直聪明。香火兴隆，事迹灵验。迩来化笔，焕乎其有文章。托此寓言，劝之必以礼义。碑铭建立，功德昭彰。昔膺勑额之荣，今拜天封之侈。名登仙籍，位列仙班。褒奖殊常，恩光甚宠。兹者伏遇总管相官高四品，福荫三山。有周公事鬼神之能，得孔子明郊社之义。考之祀典，锡以宫名。大笔如椽，大字如斗，使山川而改观，与日月以争光。里社辉煌，士民欢悦。诗曰：天封灵济位真仙，福我生灵感二天。榜额辉煌字如斗，宫门壮观万千年。伏愿金榜挂名之后，风俗康淳，乡闾忠美。士农工商均其福，雨旸寒暑协其时。岁岁丰登，人人富贵。更冀王封八字勑额，金书香火万年。年年上祝皇帝万岁，万岁，万万岁。
　　上亲睦堂勑额文
　　伏以教序人伦亲睦堂，大书榜额字辉煌。而今风俗归淳化，万古名为积善乡。恭惟灵济真君，正直聪明。雍雍在宫，肃肃在庙。森严左右，赫赫厥声，濯濯厥灵。八字宣封，千年圣迹。既新斯手，乃建斯堂。民具尔瞻，貌威而重。风俗之淳，自今以始。孝悌之心，油然而生。伏愿挂额之后，上下和仝，幼有伦，长有序。里闾康宁，老者安，少者怀。诗曰：天理三纲及五常，教民亲陆建斯堂。尔民报事能如此，异日门旌孝弟坊。
　　上燕喜堂勑额文
　　伏以閟宫赫赫有神明，左右森严彩画新。保彼东方寿而富，鲁侯燕喜作宫名。恭惟灵济真人，清庙肃雍，维神显相。勑额金书八字，后宫粉黛三千。有翼有严，随祷随应，诸福毕至。少陈祀事之勤，吉梦追随，果获男见之愿。门闾壮丽，榜额辉煌。伏愿挂额之后，宜尔子孙，载命螽斯之德。永锡祚胤，妥歌既醉之诗。诗曰：鳌峰竦杰泄英灵，青布成罗识可凭。孔氏此时亲抱送，崇嵩神降果主申。
　　谢雨丹悃
　　乡民黄垣等，切念夏逢不雨，宜禳旱魃以潜消，灵降自天祇。伏□真仙而控愬，三熏三沐，载谢载祈，涓取五月十八日，敬发诚心，虔邀道众，拜请洪恩灵济真君，诣鳌峰龙漱潭，攀迎圣水。午时至宫安奉，遂蒙感应，西南腾云，未刻下雨。是夜开启道场，依科修奉，特设龙王浄醮，百拜朝天忏文。当夜甘澎祁祁，至二十日，大霶(雨十沱)，田畴满足，特伸答谢。延奉诸真，仍设龙王，田祖诸品浄醮，关祝南辰北斗，列曜星灯，寅修醮礼，仰答真君。贡奉菲仪，大伸圆满，设醮谢恩。伏祈景贶，惟冀曰旸、曰雨，协二仪大顺之期。如茨，如梁，降百谷用成之瑞。亶估九重之至德，流入八表＇之有秋。惧声沸击壤之歌，千千惟耦。圣寿享齐天之算，万万斯年。绥和动植之滋生，永乐雍熙之化恒。下情无任，不胜激切之至，敬意。
　　赞灵集卷之三竟
　　赞灵集卷之四
　　诗
　　上真君
　　白湖赵迪
　　方山之阳，有古神祠焉，世传以为五代徐知语弟兄，号金阙玉阙、二真人也。真人乃神明之冑，殁几五百载矣。其神之在天，犹不弃於吾民也，民之雨旸疾疫，咸祷辄应。迪不敏，欲拜祠下有祷焉，遂赋步虚辞以献之。
　　圣人神明冑，神恓太罗表。绛节凌紫云，翠盖连碧莜。灵景无晦明，清虚何皎皎。瑞气玉洞浮，霞容绛林表。兹晨俨欲、临，鸾旌何缥缈。务我区中人，时为释纷扰。
　　其二
　　琳宫何苕荛，高挹翠微顶。英风百代灵，神光四时耿。备容更尊严，庙貌肃路寝。碧殿炉烟寒，白日栋、云冷。藐尔尘俗躯，何由达灵景。
　　其三
　　羽盖何翩翩，灵氛降丹阙。缥缈鸾凤音，凉秋散林樾。玉津流紫云，神霄飘绛节。羽衣星外沉，仙乐空中歇。太虚一寥寥，焂尔采霞没。惟听步虚声，空余碧桃月。
　　其四
　　棣华玉连枝，帝勑司我土。奖尔阴风来，飒爽降灵雨。疾疫赖神休，凶荒托灵御。机绒杳冥冥，翊运昭昭着。高寒太罗天，阴莹清虚府。王佩清霞裳，羽盖肜云路。冷然驭长风，将朝紫霞去。
　　谒，济宫十二首
　　左参政永喜杨景衡上清张真人奉命建延禧之醮于灵济宫，赋此以纪胜集。
　　川岳扬灵泰运开，上清仙客降香来。
　　天坛醮启云旗下，羽佩朝趋月殿回。
　　胜会已欣登宝地，弱流未信隔蓬莱。
　　临风愿借瑶台鹤，飞挫繁禧遍九垓。
　　又　　　　　　　　　　前人
　　三山飞翠接鳖峰，紫府高寒遍太空。
　　丹鼎光腾千嶂月，瑶台香度百花风。
　　神功烜赫昭灵贶，帝德优崇锡口封。
　　宫观何年兼，赐真时过白云中。
　　又　　　　　右参政姑苏彭慎
　　花簇香舆控紫鸾，洞箫吹下彩云端。
　　九天星斗浮山殿，五夜风雷绕石坛。
　　仙菜压枝丹荔熟，清阴满院碧梧寒。
　　神功赫赫多灵贶，永赞皇图万世安。
　　又　　　　　　　右参政李烨
　　停胶偷暇谒神宫，石径演溪霭冥中。
　　双乌隔窗啼昼白，群芳联砌吐春红。
　　剖符当代膺王爵，捍患他时纪武功。
　　灵阐一方垂惠泽，大昭世享固无穷。
　　又　　　　　　　佥事凤阳周常
　　一年两度到仙宫，种杏心诚在报功。
　　妙药气看痊痼疾，灵符常见振疲癃。
　　花衔洞口寻真鹿，雨暗峰腰听法龙。
　　勒石颁衣绵血食，加封褒锡圣恩隆。
　　又　　　　　　　左参政绍兴钱述
　　暂停征骑陟鳌峰，再拜频思伯仲功。
　　昔日干戈平祸乱，千年庙食享秋冬。
　　词章应祷点奇验，灵济褒荣锡大封。
　　护国庇民神力大，雨旸时若泽时中。
　　又　　　　　兵科给事中三山曾记
　　曾统天兵渡峡江，貔貅百万望风降。
　　金鳌血食真无恭，玉阙丹书却有双。
　　剑佩森严云缈缈，楼台矗沓石崆岗。
　　英名不歇留今古，况复雄文冠海邦。
　　又　　　　　户部员外绣江杨宁远
　　山青水秀应玄机，天赐贤良镇渚矶。
　　昏晓能明灾与福，毫厘判断是和非。
　　祠堂古在三山外，灵贶分传四海知。
　　王裔飘然入仙籍，流芳端的世间稀。
　　又　　　　　刑科给事中山阴朱纯
　　恭持玉节，遍历南闽。因过鳌峰洪恩灵济宫，载瞻载拜。礼竣惟时，庙官方率三五童子，羽衣鹤氅，乃邀至菊轩。饮茶清话间，因索诗以识敬谒之诚，遂辞，率成数体一律，以彰圣朝神灵之万一云耳。后者郢正，幸甚。
　　恭持使节到南闽，得驻征车竭二真。
　　翼翼庙庭千仞起，煌煌袍锦四时新。
　　琼碑纪绩来天上，玉动腾光照海滨。
　　祀典聿隆当盛世，拟同社稷万年春。
　　又　　　　　户部主事沛邑孟式
　　宣德壬子仲冬，钦承朝命，莅事闽藩，道经金鳌峰，愿瞻灵济宫祠赫然一新。良由二真克忠克孝，功施社稷，泽被生民。又能斡运化机，大阐灵贶，翊卫圣躬，是宜加以徽号，享祀无穷，以峇神庥。此皆圣天子仁德之至，春爱之隆与。天地相为悠久，岂偶然哉。乃拜手稽首，而赋诗曰：
　　曾於青史见英雄， 兄弟同心树大功。
　　已向生前偕尽孝，要知殁后复输忠。
　　清宵好梦孚昭代，赤石奇方愈圣躬。
　　庙貌尊严崇祀事，生灵千古仰高风。
　　又　　　　　监察御史吉水杨政
　　伯仲联翩葆大真，生膺王爵死为神。
　　远驰玄翰传丹诀，大着殊勋动紫宸。
　　仙籍崇阶褒锡重，鳌峰严祀礼仪新。
　　香云飞出榕阴外，俎豆年年秋继春。
　　又　　奉使扶桑等国中贵官柴山
　　承命统兵怀来，荒服上钦一人，下尽乃职，留止三山。久荷灵异兹者，敬捧华旛，赞扬圣号，以为淮海往回之祈。冀神鉴纳，尤肃礼仪。止於斋所胜境，有感於怀，遂联所搜，以扬神德。后之睹者，幸见郢於斯文。
　　南闽之地多奇山，洞庭太华相回还。
　　真龙隐处毓圣迹，浮光积翠盈林峦。
　　真仙幽显不可测，默运天机播神德。
　　上以灵丹卫圣躬，下施洪恩庇民厄。
　　曾闻兄弟同孝恭，竭忠五代迈英雄。
　　生为名臣死庙食，扬庥显迹当无穷。
　　威灵庙貌世莫比，坐拥江南八千里。
　　五云散尽露金鳌，泻下龙泉一泓水。
　　予时领命怀外方，竭诚至此永灵章。
　　但见幽禽对语苔，花滑风吹涧谷多。
　　奇香君不见武陵，樊口清绝处江山。
　　一见消尘虑何似，今朝咫尺间分明。
　　得入神仙路华旛，一坚突名峰上迎。
　　车马来长空有时，环佩九霄响一双。
　　青乌呜天风噫职，斯境清不再有。
　　顾罄衷诚莫杯酒，更冀炉烟永不磨，
　　须等天长与地久。
　　夜宿灵济宫
　　白湖郭敬夫
　　共到真仙境，清斋外竹房。梦回孤岛月，寒入一襟霜。
　　夜气神鳌起，秋声瑞鹤翔。披衣不重寐，杳霭识天香。
　　宝殿十奇峰二＋首
　　金鳌峰白湖郭廙
　　金骜海上来，秀色钟灵异。仿髴苍龙蟠，飞腾彩云气。
　　桂宇浮丹光，芝房隐仙秘。时瞻鹤驭回，天香霭空翠。
　　又　　　　　　　陇西李叔义
　　海上浮来一点金，拥成丹窟出云林。
　　神栖占断钟灵地，能使真风播古今。
　　白鹿峰　　　　　曰湖郭廙
　　白鹿名山翠若堆，鹿随云去不知回。
　　抵今乱石溪头路，犹想行踪寄绿苔。
　　又　　　　　　陇西李叔义
　　仙鹿衔花此地过，因开禅剎绝岩阿。
　　青山不改名犹在，长入林僧笑咏哦。
　　文笔峰　　　　　白湖郭廙
　　兹山凌空苍，削立三神峙。飞翠泻龙湫，犹涵墨池水。
　　云迎笔阵回，星绕云光起。神机应发挥，长以献明主。
　　又　　　　　　　陇西李叔义
　　动势孤高耸翠华，望中浑讶写烟霞。
　　谪仙梦断春风后，不识峰头几度花。
　　莲花峰　　　　　白湖郭廙
　　南望莲峰万仞秋，清沉玉井瑞光浮。
　　悬知夜夜飘香处，散入琼仙十二楼。
　　又　　　　　　　陇西李叔义
　　玉井移根上翠峦，亭亭孤植出云端。
　　真仙欲采琼芳日，浑作瑶池醉后看。
　　飞蓬峰　　　　白湖郭廙
　　蓬壶世外峰，秀拔皆瑶草。飞出三神来，际此十奇好。
　　天开白玉壶，夜照丹砂火。仙人如可期，披云事幽杳。
　　又　　　　　　陇西李叔义
　　瀛海飞来第几峰，峰头晴削玉芙蓉。
　　朝元仙客耽清赏，长上丹梯访鹤踪。
　　贪狼峰　　　　　白湖郭廙
　　斗际清辉不可攀，何年耸翠峙人间。
　　金鳌一上遥相望，犹似蓬壶若个山。
　　又　　　　　　　陇西李叔义
　　四面攒峰列画屏，危标直上倚青冥。
　　有时静夜红光焕，一道煌煌贯斗星。
　　方岩峰　　　　　白湖郭廙
　　方岩并崆峒，神秀端可挹。望若玄豹蹲，影倒澄江碧。
　　上有茹芝翁，长歌坐苔石。子将拂尘衣，日与白云适。
　　又　　　　　　　陇西李叔义
　　绝顶浚空势若摧，鹤飞仙路净无苔。
　　天风吹落悬崖瀑，散作岩头半夜雷。
　　紫台峰　　　　白湖郭廙
　　翠壁丹崖接上台，春深缥缈紫云堆。
　　玉箫谁弄台前月，应候鳖峰鹤驾回。
　　又　　　　　　　陇西李叔义
　　紫气蒙蒙扫不开，危基突出自天裁。
　　佩环响落台前月，知是神仙跨鹤来。
　　古城峰　　　　　白湖郭廙
　　古城今几家，山空少陈迹。苔径
　　绝香尘，烟崖敛寒色。风玲松桂潭，月
　　上藤萝石。莫听乌夜蹄，令人感畴昔。
　　又　　　　　　　陇西李叔义
　　翠壁丹崖路不平，行人犹道古城名。
　　风泉日送清泠调，不带梅花铁笛声。
　　太平峰　　　　　白湖郭廙
　　玉烛调光降九霄，千峰万壑度云谣。
　　太平一曲谁同唱，好上金鳖百尺桥。
　　又　　　　　　　陇西李叔义
　　太平景象浩无穷，半落名山胜槩中。
　　喜得神栖安此地，阴崖草木被仁风。
　　真仙八咏图四十首
　　鳖娇仙宫　　　　　白湖郭廙
　　灵贶昭仙界，天香粢绮袍。花迎双彩凤、山拥一金鳌。
　　桂阙凌云起，芝坛挂月高。神机涵宇宙，笔翰送波涛。
　　玉洞对晨药。瑶台阿母桃。请看穹碣上万，古勅书褒。
　　又　　　　　　　　钓台李溥
　　岧晓金鳌顶，仰视屹千仞。自从两仪分，不与君峰并。
　　圣朝崇真宫，隶萼辉相映。神机达九重，睿藻垂双庆。
　　云林隐天香，风泉杂仙磬。那能挹清芬，洗劫尘凡性。
　　又　　　　　　　陇西李叔义
　　琳馆中峰起，金鳌拥地迥。灵光天上合，褒锡日边来。
　　丹凤脚瑶草，青重进羽杯。悠悠尘境外，佳气胜蓬莱。
　　又　　　　　　　　青门邵墉
　　双阙巍巍远世氛，空香浮翠日氤氲。
　　佩归月迥金鳌顶，乐动云随白鹤群。
　　笔翰九天新宠沐，衣冠五代旧殊勋。
　　遥瞻花萼相辉处，千载灵光产异芬。
　　又　　　　　　　　长乐陈棠
　　琳宫标胜景，鳌背石坚牢。世治神灵阐，山环气象高。
　　夜光腾贝阙，春色醉仙桃。旷古才英迈，荣封沐宠褒。
　　龙湫飞瀑　　　　　白湖郭廙
　　积雨过仙顶，飞湍带古湫。夜闻双涧落，晓入一溪流。
　　影倒银河夕，声悬碧汉秋。高栖惊梦鹤，幽怪起潜虹。
　　远踈锺度，还疑素练浮。鳌峰清听处，月在步虚楼。
　　又　　　　　　　　陇西李叔义
　　灵湫经宿雨，飞瀑泻明河。霁色澄冰鉴，寒声出薜萝。
　　乱松惊鹤梦，绕岸送渔歌。惧足溪头月，真仙几度过。
　　又　　　　　　　　钓台李溥
　　六合看化始凿，辟由天工蜿蜓。
　　蛰灵气，湫潭秘，鸿蒙银河天际来。
　　倒挂千尺虹，上与星汉接，下与江流通。
　　凉影美，新月寒，声逗踈风真仙。
　　日醮赏清咏，谁能同。
　　又　　　　　　　　青门邵墉
　　新霁灵湫逸兴多，飞流百尺泻天河。
　　凌云宛若拖琼练，带月还疑散玉珂。
　　乍起潜儿潭上听，还惊联雁日边过。
　　朝来直上金鳌望，散作蓬壶碧海波。
　　又　　　　　　　　长乐陈棠
　　寒流千尺下云梯，宛若瑶穹吐白霓。
　　奇语蜿蜓敷圣泽，普为人世洗凡泥。
　　竹岩霁雪　　　　　白湖郭廙
　　万竿凌绝壁，六出霁冰花。色借吴盐莹，光分蒋径斜。
　　翱翔宜瑞鹤，萧爽寂神鸦。一轶红尘香，千寻翠羽遮。
　　郢人歌白雪，仙灶冷丹砂。却傍高真境，清芬仰棣华。
　　又　　　　　　　　钓台季溥
　　隐隐栖真岩，积雪阀幽邃。修竹冻不开，千林失苍翠。
　　晴光凝素华，腊朔惊寒吹。六出喜同云，色兆丰年瑞。
　　仙居十二楼，琼瑶宛相对。一曲步虚词，锵锵玉声碎。
　　又　　　　　　　　陇西李叔义
　　岩前云欲敛，竹外雪初乾。远映遥台晓，低笼翠袖寒。
　　虚明云母帐，错落水晶盘。深愧尘缘薄，仙歌和独难。
　　又　　　　　　　　青明邵墉
　　峰凝晴翠拂云端，六出飞花尚未乾。白鹤栖时浑不辨，青鸾隐处却同看。
　　梁园赋就攀何及，郢曲才高和独难。更想双真归佩晓，天风远杂玉声寒。
　　又　　　　　　　长乐陈棠
　　竹倚灵岩胜，寒威瑞雪晴。鹤鸾无限绕，泉石有余清。
　　梦落三湘远，神游万玉倾。隐人怀拆笑，路滑不堪行。
　　仙屿灵芝　　　　白湖郭廙
　　一峰锺瑞蔼，百卉让仙灵。叶洒金茎露，香凝紫府星。
　　汉池同哗晔，商谷自青青。岂并三花秀，仍兼九畹馨。
　　浮光凌月殿，积翠敞云屏，肯许山人采，期延草木龄。
　　又　　　　　　　钓台李溥
　　伊昔肇真宫，瑞草产其处。九茎绚熙肠，三秀结华露。
　　元气孕至和，灵根世稀遇。瞱瞱呈嘉祥，煌煌瑛仙屿。
　　不让汉池生，宁疗商山茹。兆迹几何年，至今播芳(文十言)。
　　又　　　　　　　陇西李叔义
　　仙顶超群呜，灵芝异众芳。瑞移商谷秀，清夺汉地香。
　　云叶春凝紫，金英晓孕黄。肯分尘世采，从此薄膏梁。
　　又　　　　　　　青门邵墉
　　蓬呜遥遥碧海涯，世人传此产灵芝。
　　浮光夜落丹砂井，挹翠朝涵太乙池。
　　鳌顶经残秋露馥，商岩歌罢夕阳迟。
　　何由舍得为真秘，更上天坛一问师。
　　又　　　　　　　长乐陈棠
　　地产灵芝紫叶繁，仙人采秀得深根。
　　愧予空老瀛洲下，安得名联四皓尊。
　　青浦归潮　　　　白湖郭廙
　　遥浦青汀树，归潮白海门。多情环嵨屿，不舍见晨昏。
　　冷蘸丹霞影，寒兼璧月魂。千家流故泽，一道自仙源。
　　望极偏萦练，吟余半落(广十良)。尘缨如可濯，鳌顶谒洪恩。
　　又　　　　　　　钓台李溥
　　青浦潮初落，暮雨江上来。波光浄如洗，万顷无纤埃。
　　石根蒲苇密，沙碛凫鹭猜。舟横两岸陋，路转群峰开。
　　疏凿非禹迹，朝宗自东回。沧浪起渔唱，月夜绕仙台。
　　又　　　　　　　陇西李叔义
　　青浦行吟处，弥漫归早潮。舟横芳草偃，沙接大江遥。
　　回岸虚潭嵨，危虹挂石桥。仙搓从此达，几度泛层霄。
　　又　　　　　　青门邵墉
　　远浦苍茫日未昏，归潮一带似知源。
　　晴看白乌余沙迹，暝洗青苔露石痕。
　　乍入澄江还有信，欲分沧海总难言。
　　观澜更上鳌峰顶，何处朝宗是禹门。
　　又　　　　　　　长乐陈棠
　　客行青浦近，云引去潮赊。怪木悬圩岸，闲鸥立浅沙。
　　网收群钓罢，帆落一舟斜。伫看来满□，应乘博望槎。
　　南塘过客　　　　白湖郭廙
　　迢递南塘路，萦回太乙宫。乱山看不尽，过客思无穷。
　　乡国浮云外，关河夕照中。貂裘逢季子，马首望梁公。
　　寄迹霜前雁，惊心海上蓬。亨衢从此达，谁问泣西东。
　　又　　　　　　　钓台李溥
　　闽州富山海，贾客争奔驰。营营贪利涉，来往南塘陲。
　　蓬梗嗟旧迹，萍水惧新知。落日望烟火，寒风吹鬓丝。
　　乡园寸心远，孤云伤别离。壶中日月长，应笑尘世痴。
　　又　　　　　　　陇西李叔义
　　闽南通驿传，利涉兢奔驰。赢马惊寒度，轻轺带月移。
　　乡心萍梗迹，客泪海天悲。想得仙家乐，空怜浮世痴。
　　又　　　　　　　青门邵墉
　　旅思南塘野水深，依依烟柳碧阴阴。
　　故园亲友知谁健，别路莺花倦独吟。
　　雁断心悬青浦月，天空目送白云岑。
　　停骖好谒真仙境，一问徽音抵万金。
　　又　　　　　　　长乐陈棠
　　车骑纷纭去复还，南塘有路入青山。
　　幽芳可采鱼堪钓，何事劳劳不暂闲。
　　木岭樵歌　　　　　白湖郭廙
　　木岭横山峤，天风拂草衣。采云行诵处，竟夕浩歌归。
　　野寺初残磬，人家半掩扉。数声秋漠漠，一曲月微微。
　　柯烂何人识，山空听者稀。过传鳌顶上，老鹤祭清机。
　　又　　　　　　　　钓台李溥
　　西冈掩寒色，木岭浮夕阴。几处樵人归，长歌发商音。
　　款乃振林木，千岩落叶深户初疑黄乌弄，又讶清猿吟。
　　碧涧杂幽听，白云谐素心。缥缈和仙乐，南下明月岑。
　　又　　　　　　　　陇西李叔义
　　木岭开清晓，樵歌度碧林。依微山霭瞑，飒沓涧云深。
　　恍讶溪猿啸，还惊木客吟。听来琳馆下，远杂步虚声。
　　又　　　　　　　　青门邵墉
　　岧峣木岭抗浮尘，樵子攀登不厌频。
　　耽读每惊山色晚，浩歌长喜月华新。
　　数声惊起巢松鹤，一曲催归采药人。
　　日暮鳌峰听渐近，恍疑仙佩下天津。
　　又　　　　　　　　长乐东棠
　　樵歌声款乃，木岭思幽沉。送日随流水，盘云出远林。
　　巢栖惊鹤梦，洞隐骇龙吟。余息沧浪调，闻之一振襟。
　　锺山雁塔　　　　　白湖郭廙
　　孤峰浮紫翠，七级竞蘩华。迥卓龙天近，遥连乌道斜。
　　留题皆国土，问劫等河沙。影倒维摩室，香分太乙家。
　　夜灯然锜树，晓座落昙花。我爱观先达，芳名耀碧纱。
　　又　　　　　　　　钓台李溥
　　锺山卫真境，屹立清江濆。浮图倚层巅，七级凌空云。
　　高标出沙界，华构超尘氛。题名联凤侣，飞佩来鹤群。
　　久怀紫霞想，永愿扬灵芬。未能接丹梯，景仰徒朝曛。
　　又　　　　　　　　陇西李叔义
　　锺山环宝地，雁塔倚层巅。灯影秋云外，铃音夕照边。
　　香名题俊士，雅梵集龙天。几欲投清赏，何年谢俗缘。
　　又　　　　　　　　青门邵墉
　　名山宝级隔尘纷，迥对真官山白云。百和炉香风共远，九天锺磬夜初分。
　　花窗梵语空中静，桂籍名登海内闻。拟欲怀人一清眺，寒声又听雁离群。
　　又　　　　　　　　长乐陈棠
　　七级浮图鲜色新，锺山擎翠势嶙峋。题名自古多才彦，能使前人觉后人。
　　赞灵集卷之四竟 
　　
