太微帝君二十四神回元经
　　经名：太微帝君二十四神回元经。撰人不详，约出朴南北期。原系《洞房上经》中一篇，后分出另为一卷。底本出处：《万历续道藏》。又见矜《云笈七签》。#1 
　　太微帝君二十四神回元经
　　太微帝君，太一造形，紫元内神，二十四真人，混气变生，主仙上精，散解胞结，释滞关元。
　　二十四神所命，乃得除脱也。兆能修存名字者，则治镇一身，保守元精。欲解节结之法，当先祝之，乃得开关耳。此灵并是结气之玄宗，成体之真神，运道云雾，带生烟塭，能致玉辇龙骑，千万列行，同与一体，白日登天。此太上真人二十四神存玄元帝君上清乘飙欻之道也。
　　常当安身静心，正气夷行，闭目内视，忘体念神，烧香盥练，存神守真，仿髴三入蔼晖玄英。行之十八年，太上命太微帝君太一五神，化生混灵道君，从二十四真人，千乘万骑，骋风摄云，呼吸流升，白日造天。
　　存神之道，勿交非类，深室避事，柄精蹑空，心存目想，微妙守冲，静魂安形，则万害不伤，百鬼避窜，千妖不行，消灾散祸，福庆不可胜纪。先叩齿二十四通毕，乃存思：
　　脑神明觉元子，字道都，形长一寸一分，色正白。发神名玄文华，字道衡，形长二寸二分，色玄。皮肤神名通众仲，字道连，形长一寸五分，色黄。目神名虚监生，字道童，形长三寸六分，衣五色。项髓神名灵谟盖，字道周，形长五寸，色白，素衣。膂神名益历辅，字道柱，形长三寸半，白玉素衣。鼻神名冲龙玉，字道微，形长二寸五分，青白黄色衣。舌神名始梁峙，字道岐，形长七寸，正赤色。
　　右一身上部八景神童名字。先存之，并如婴儿之形，仿髴在身，各安其所。讫，乃〔叩〕齿八通，咽液八过，而微祝曰：
　　上景八神，一合入身，帝君玄母，五神各陈，举形遁化，流变适真，千乘万骑，俱升帝宸，白元无英，道养太宾，八灵翼体，玉华衔烟，恍惚十周，径造日门。
　　初存思之始，先三呼神名字，祝讫，又三呼神名字，令声则出口，三部同尔。平旦、日中、夜半三时，恒存二十四神，以次念之，祝呼如上法。
　　高上宝神明科经说曰：叩齿之法，左左相叩，名曰扣天钟。右右相叩，名曰搥天盘。中央上下相对相叩，名曰呜天鼓。若卒遇凶恶不祥，当叩天钟三十过。若经山，辟邪威神大祝，当搥天磬。若存思念道，致真招灵，当呜天鼓。叩齿虽一，其实有左右上下也。故凶恶而畏天钟之响，山神而慑天磬之动，招神而肃天鼓之震矣。玄青有节，希微内感，不可以一盘而求，不可以偶然而合也。千章万事，皆当如此，叩齿之道演矣，钟鼓之音别矣。是以道数不可乖错，法卫不可杂乱，乖错则有暗昧之败，杂乱则有嚣毁之祸，非冥冥之无贯也，行冥贯之无序，则道之不可成，事之不可验，良由求真之途不得也。履迹踧之造而名愆于世俗矣。扣天钟三十过，谓无他祝，孤行此以除不祥耳。若有所案行，随本法叩齿之多少，不必须扣三十过也。
　　喉神名百流放，字道通，形长八寸八分，九色衣。肺神名素灵生，字道平，形长八寸一分，纯白。心神名焕阳昌，字道明，形长九寸，色赤。肝神名开君童，子道青，形长六寸，色青黄。胆神名龙德拘，字道放，形长二寸六分，色青黄绿。左肾神名春元真，字道卿，形长三寸七分，数变白赤青五色无常。右肾神名象地无，字道生，形长三寸五分，色白或黑。脾神名宝元全，字道骞，形长七寸三分，色正黄。
　　右一身中部八景神童名字，次存之，并如婴儿之形，仿髴在身，各安其所。讫，叩齿八通，咽液八过，而为咒曰：
　　中景八神，四变九飞，练魂正身，明景同晖，帝君解结，胎练四归，上通玄母，散灵步威，得与八神，合辇齐扉，千乘万骑，上登太微。         
　　胃神名同来育，字道展，形长七寸，色黄。穷肠中神名兆滕康，字道还，形长二寸四分，黄赤色。大小肠中神名蓬送留，字道厨，形长二寸一分，色赤黄。胴中神名受厚勃，字道虚，形长九寸一分，九色衣。胸膈神名广瑛宅，字道仲，形长五寸，色白。两胁神名辟瑕马，字道成，形长四寸一分，赤白色。左阴左阳神名扶流起，字道圭，形长二寸三分，青黄白色，在男存为左阳，在女存为左阴。右阴右阳神名苞表明，字道生，形长二寸三分，青黄白色，在男存为右阳，在女存为右阴。
　　右一身下部八景神童名字，后存之，并如婴儿之形，仿髴在身，各安其所。讫，乃叩齿八通，咽液八过，而微祝曰：
　　下景八神，散形九灵，紫烟郁生，含元守精，太一元父，帝君挺生，七爽免籍，司命记生，魂魄以安，五华育明，千乘万骑，与我同并，先造太素，北揖上清。
　　道一内神，名逮无马，字道极生，形长一寸二分，紫色，男存曰道一内神，女存曰真元中灵。
　　右一神极根之幽神，守中之上灵也。次有存之，如婴儿之状，安坐其所。讫，乃叩齿二十四通，咽液二十四过，而微咒曰：
　　玄上内真，养形侍晨，总纽摄纲，九度八旋，斗星内朗，宫馆九陈，帝君合昌，九道七咽，出液内精，和灌众神，五藏生华，反老童颜，千乘万骑，与我升天，上朝太陛，高揖玉晨。
　　右一身宝名内字，化生之精神也。不知此名，则仙道不成矣。若解结之日，不先祝此者，则结节不解也。结节不解，必三魂失适，上元内丧，五老失明，帝君乖踈也。男存为童子之神，女存为女子之神，俱同一名字也。
　　存二十四神，当以夜半去枕平卧，握固放体，气调而微，存思其身神，安念帝君，令仿髴居位，闭目内视之。如有不具，便当烧香，平坐闭目，握固两膝上，精存众神，祝行如法。其平旦、日中时存神，自平坐而行之，勿令有见之者矣。皆内视，临闭目而存也。
　　月一日夜半，存神讫，又存两目中有白炁，如鸡子大，在面目前，须臾变成两明镜，径九寸，以前后照我一体上二十四神，使洞鉴分明，良久，乃心祝曰：
　　大明宝镜，分形散花，鉴朗元神，制却万魔，飞行上清，披云巾罗，役使千灵，封山召河。
　　毕。五日一行之，所谓覆校内精，检五神者也。常能行之。灾害不生，而位登高仙。
　　拂童之道，使彻见帝君五神之法：常以甲子之旬，庚午日，日中时，取清水一升，以一铢真丹投水中搅之，左行三五过，祝曰：
　　玄流朱精，生光入明，身神众列，并来见行，彻视万里，中达九灵，帝君映童，使我上清。
　　祝毕，束向以洗目二七过。恒行之者，彻视万神。祝当微言，以水向月建洗目，不常东向也。
　　太微帝君二十四神回元经竟
　　#1本篇文字可参见《上清紫微帝君南极元君玉经宝诀》。
　　
