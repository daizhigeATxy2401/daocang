太上老君开天经
　　经名：太上老君开天经。简称《开天经》。原不题撰人，约出朴南北朝。唐释明柴《决对传奕废佛僧事表》称：《开天经》账浮所造。当即指此经。一卷。底本出处：《万历续道藏》。参校本：《云笈七签》卷二。
　　太上老君开天经
　　盖闻未有天地之问，太清之外，不可称计，虚无之裹，寂寞无表，无天无地，无阴无阳，无日无月，无晶无光，无东无西，无青无黄，无南无北，无柔无刚，无覆无载，无坏无藏，无贤无圣，无忠无良，无去无来，无生无亡，无前无后，无圆无方，百亿变化，浩浩荡荡，无形无象，自然空玄，穷之难极，无量无边，无高无下，无等无偏#1，无左无右，高下自然。唯吾老君犹处空玄寂寥之外，玄虚之中，视之不见，听之不闻，若言有，不见其形，若言无，万物从之而生，八表之外，渐渐始分，下成微妙，以为世界，而有洪元。洪元之时，亦未有天地，虚空未分，清浊未判，玄虚寂寥之裹。洪元一治至於万劫，洪元既判，而有混元。混元一治万劫，至于百成，百成亦八十一万年，而有太初。
　　太初之时，老君从虚空而下，为太初之师，口吐《开天经》一部，四十八万卷，一卷有四十八万字，一字辟方一百里，以教太初。太初始分别天地，清浊剖判，淇津洪蒙，置立形象，安坚南北，制正东西，开间显明，光格四维上下，内外表裹，长短粗细，雌雄白黑，大小尊卑，常如夜行。太初得此老君开天之经，清浊已分，清气上升为天，浊气下沉为地，三纲既分，从此始有天地，犹未有日月，天欲化物，无方可变，便乃置生日月在其中，下照间冥。太初时虽有日月，未有人民，渐始初生，上取天精，下取地精，中问和合，以成一神，名曰人也。天地既空，三分始有，生生之类，无形之象，各受一气而生，或有朴气而生者，山石是也，动气而生者，飞走是也，精气而生者，人是也，万物之中，人最为贵。太初一治至于万劫，人民之初，故日太初，是时唯有天地日月人民，都未有识名。太初既没而有太始。
　　太始之时，老君下为师，口吐《太始经》一部，教其太始，置立天下九十一劫，九十一劫者，至于百成，百成者，亦八十一万年。太始者，万物之始也，故曰太始，流转成练素，象於中而见气，实自变得成阴阳。太始既没，而有太素。
　　太素之时，老君下降为师，教示太素，以法天下，八十一劫，至于百成，亦八十一万年。太素者，万物之素，故曰太素。太初已下，太素已来，天生甘露，地生醴泉，人民食之，乃得长生，死不知葬埋，弃尸於远野，名日上古。太素既没，而有混沌。
　　混沌之时，始有山川。老君下为师，教示混沌，以治天下七十二劫，混沌流行，成其山川，五岳四渎，高下尊卑，乃其始起也。混沌已来，始有识名，混沌号生二子，大者胡臣，小者胡灵，胡臣死为山岳神，灵#2死为水神，因即名为五岳四渎，山川高下，混沌既没，而九宫#3。
　　九宫之时，老君下为师，口吐《乾坤经》一部，结其九宫，识名天地，清气为天，浊气为地，从九宫已来，天是阳，地是阴，阳者刚强，远视难睹，在天成象，日月星辰是也，在地成形，五岳四读是也，在人成生，心肝五脏是也，分别名之有异，总而名之是一也#4。九宫没后，而有元皇。
　　元皇之时，老君下为师，口吐《元皇经》一部，教元皇治於天下，始有皇化通流后代，以渐成之，元皇之后，次有太上皇。
　　太上皇之时，老君下为师，教示太上皇以治天下，太上皇之后，而有地皇，地皇之后，而有人皇，人皇之后，而有尊卢，尊卢之后，而有句娄，句娄之后，而有赫胥，赫胥之后，而有太连，太连已前，混沌己来，名曰中古。余时天生五黑，地生五味，人民食之，乃得延年。太连之后，而有伏羲，生於一源之始，继天而生，调习阴阳，以定八卦，自伏羲已前，五经不载，书文不达，唯有老君，从天虚空无亿河沙，在太清之外，不可称计，大道既分，天地已来，开置皇化，转佐天帝，通流后世，以自记之。
　　伏羲之时，老君下为师，号日无化子，一名郁华子，教示伏羲，推旧法，演阴阳，正八方，定八卦，作《元阳经》以教。伏羲以前未有姓字，直有其名，余时人民朴直，未有五谷，伏羲乃教以张罗网捕禽兽而食之，皆衣毛茹血，腥躁臭秽，男女无别，不相嫉拓，冬则穴处，夏则巢居。伏羲没后，而有女娲，女娲〔殁后〕，而有神农。
　　神农之时，老君下为师，号曰大成子，作《太微经》教神农晋#5百草，得五谷，与人民播植，遂食之，以代禽兽之命也，神农没后，而有燧人。
　　燧人时，老君下为师，教示燧人钻木出火，续日之光，变生为熟，以除腥躁。燧人没后，而有祝融。
　　祝融之时，老君下为师，号广寿子，教修三纲，齐七政，三皇修道，人皆不病，作《按摩通精经》。次有高原、高阳、高辛三世，次有苍颉、仲说，教书学文。三皇之后，而有轩辕黄帝。
　　黄帝之时，老君下为师，号曰广成子#6，消息阴阳，作《道戒经》道经#7。黄帝以来，始有君臣父子，尊卑以别，贵贱有殊。黄帝之后，次有少昊。
　　少昊之时，老君下为师，号曰随应子，作《玄藏经》，伞时升平，嘉禾生，醴泉出，麒麟至，凤凰来，景星照。少昊之后，次有帝颛顼。
　　颛项之时，老君下为师，号日赤精子#8，作《微言经》。颛顼没后，而有帝誉。帝誉之后，而有帝尧。帝尧之时，老君下为师，号曰务成子，作《政事经》。帝尧之后，而有帝舜。
　　帝舜之时，老君下为师，号曰尹寿子，作《太清经》。帝舜之后，而有夏禹。
　　夏禹之时，老君下为师，号日真行子#9，作《德诚经》。夏禹之后而有殷汤，殷汤之后，而至周初。周初时，老君下为师，号曰燮邑子#10，作《赤精经》。
　　老君曰：秘化之初，吾体虚无，经历无穷，千变万化，先下为师，三皇已前，为神化之本，吾后化三皇五帝为师，并及三王，皆劝令修善。天不地二、人三、时四、音五、律六、星七、风八、州九，合有四十五。子卯酉#11。中央各有九算，戴九履一，左三右七，二四为肩，六八为足，中有五龟，体成八卦。水流归末，分八至丑，叶落归本，分六至亥，金刚本强，分二至未，土王四季，分四至己，坎怨独走，离明数四，艮八高掺#12，三从坤位，乾当城坤，与一相逐，巽吁天门，从乾贷一，震雷动泽，从兑所减，辰午酉亥，自形#13之卦，各内其八，卦以成，余有九筹成易字。
　　老君即演行期卫曰：行期之法自有卫，先举坎［一〕就坤二，西南王母东青龙，习气发裔地户问，巽上四期入中宫，等出中宫升於乾，西之大泽华山颠，东北之上寅艮问，南之炎火离霍山，番然变化北入玄。
　　太上老君开天经竟
　　#1『无褊』，《云笈七签》卷二《老子开天经》作『无偏』。是。
　　#2『灵』，按前文，当作『胡灵』。
　　#3『而九宫』，据《云笈七签》本，应为『而有九宫』。
　　#4此句之前，《云笈七签》本，尚有『取三刚名也」一句。
　　#5『晋』，《云笈七签》本作『尝』。
　　#6『广成子』，《云笈七签》本作『力牧子』。
　　#7『道经』，《云笈七签》本作《道康经》。
　　#8『赤精子』，《云笈七签》本作『元阳子弋
　　#9『真行子』，《云笈七签》本作『直育子』。
　　#10『燮邑子』，《云笈七签》本作『郭叔子』。
　　#11『子卯酉』，《云笈七签》本作『子午卯酉』。
　　#12『高椮』，《云笈七签》本作『高掺』。
　　#13『自形』，《云岌七签》本作『自刑』。 
　　
