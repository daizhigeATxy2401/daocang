消摇墟经
　　经名：消摇墟经。明洪自诚撰。二卷。底本出处《万历续道藏》
　　消摇墟经卷第一
　　夫人生堕落世网，彼蝇争蚁逐辈无论已。即古称长心逸节，亦往往锻羽羁足，若辕驹槛乌。然夫，谁能蝉蜕凤举，而消摇物外也者，缅惟羽客仙翕。吸云英，餐石髓，驾紫凤以翩千，驭青牛而游遨。一条华杖，泛云水之三千。半片柄衣，访洞天之十二。蒙庄氏所称消摇游者，意在斯乎。予性寡谐，谢绝一切世氛，独紫芝白石，有夙癖焉。洪生自诚氏，新都弟子也。一日拥仙纪一编，征言於予。予披阅之，青霞紫气，哎发左右。宛若游海上而揖旱真，令人飘然欲仙，真欲界丹丘，尘世蓬岛也，虽仙有灵根，道有夙契。得皮忘髓，终非升举向上事。顾尘劳素劫中，定喘拭咪，难名香，啜苦茗，时一露盥玩之，不犹吞火而饮之以冰哉。他日倘逸樊笼而步碧虚，请执是以作玉杵，或不谓无因云。
　　消摇墟目
　　列仙姓氏
　　老子　　　东王公
　　西王母　　赤松子
　　广成子　　青乌公
　　彭祖　　　铁拐先生
　　王子乔　　尹喜
　　李八百　　丁令威
　　鬼谷子　　刘越
　　太上老父　白石生
　　安期生　　东方朔
　　锺离权　　马成子
　　刘海蟾　　黄安
　　刘晨　　　浮丘伯
　　魏伯阳　　张道陵
　　梅福　　　萧史
　　费长房　　黄初平
　　蓝采和　　麻衣子
　　麻姑　　　吕纯阳
　　孙登　　　左慈
　　韩湘子　　曹国舅
　　许真君　　葛仙翁
　　何仙姑　　张果老
　　王质　　　黄野人
　　陶弘景　　司马真人
　　裴航　　　孙思邈
　　谭峭　　　许宣平
　　玄真子　　轩辕集
　　陈希夷　　雷隐翁
　　马自然　　张紫阳
　　李鼻涕　　归元子
　　白玉蟾　　陈泥丸
　　莫月鼎　　马丹阳
　　张三丰
　　老君
　　老子者，太上老君也，累世化身，而未有诞生之边。迨商阳甲时，分神化气，始寄胎玄妙玉女八十一年。暨武丁庚辰，二月十五日卯时，降诞於楚之苦县，濑乡曲仁里，从母左腋而生於李树下。指树曰：此吾姓也。生时白首面黄，长耳矩目。鼻纯骨双柱，耳有三漏门。美须广颗，疏齿方口，足蹈三五，手把十文。姓李名耳，字伯阳，号日老子，又号曰老聘。周文王为西伯，召为守藏史。武王时，迁为柱下史。乃游西极、大秦、竺乾等国，号古先生，化导其国。康王时，还归于周。复为柱下史。昭王二十三年，驾青牛车过函谷关，度关令尹喜，知之求得其道。二十五年，降於蜀青羊肆。会尹喜同度流沙胡域。至穆王时，复还中夏。敬王十七年，孔子问道於老聘，退而有犹龙之叹。赧王九年，复出散关，飞升昆仑。秦时，降浃河之滨，号河上公，授道安期生。汉文帝时，号广成子。文帝遣使诏问之。公曰：道尊德贵，非可遥问。帝即命驾诣之。帝曰：域中有四大，王居一也。子虽有道，犹朕民也。不能屈，何乃高乎。朕足使贫贱富贵。公乃村掌坐跃，冉冉在虚空中，如云之升。去地百余丈，而止於玄虚。良久悦答曰：今上不至天，中不类人，下不居地，何民之有，陛下焉能令富贵贫贱乎。帝悟，方下辈礼谢。授帝道德二经。盖无世不出，先尘劫而行化，后无极而常存。隐显莫测，变化无穷。普度天人，莫可具述云。
　　东王公
　　东王公，讳倪，字君明。天下未有民物时，锺化而生於碧海之上，苍灵之墟。道性凝寂，湛体无为。赞迪玄功，育化万物。主阳和之气，理於东方，亦号东王公。凡上天下地，男子登仙得道者，悉所掌焉。尝以丁卯日，登台观望，转劫升天之仙，凡有九品。然始升之时，先拜太公，后谒金母。受事既毕，方得升九天，入三清。礼太上，而观元始。汉初，有群儿戏谣於道曰：着青裙，上天门，揖金母，拜木公。时人莫之知，唯子房往拜焉。乃语人曰：此东王公玉童。
　　西王母
　　西王母，即龟台金母也。得西华至妙之气，化生於伊川，姓维，讳回，字婉拎。配位西方，与东王公共理二气。调成天地，陶钧万品。凡上天下地，女子之登仙者，咸所隶焉。居昆仑之圃，闻风之苑。玉楼玄台九层，左带瑶池，右环翠水。女五华林，媚兰青娥，瑶姬玉卮。周穆王八骏西巡，乃执白圭玄璧，谒见王母，复觞母于瑶池之上。母为王谣曰：白云在天，山林自出。道里悠远，山川问之。将子无死，尚能复求。后汉元封元年，降武帝殿，进蟠桃七枚於帝。欲欲留核。母曰：此桃非世间所有，三千年一实耳。偶束方朔於牖开窥之。母指曰：此儿已二偷吾桃矣。是日，命侍女董双成吹云和之笛，王子登弹八琅之傲，许飞琼鼓灵虚之簧，安法兴歌玄灵之曲，为武帝寿焉。
　　赤松子
　　赤松子，神农时雨师，炼神服气，能入水不濡，入火不焚，至昆仑山，常止西王母石室中，随风雨上下。炎帝少女追之，亦得仙俱去。高辛时为雨师，问游人问。
　　广成子
　　广成子，轩辕时人，隐居崆峒山石室中。黄帝造焉，问以至道之要。答曰：至道之精，窈窈冥冥。至道之极，昏昏默默。无视无听，抱神以静，形将自正，必静必清，毋劳尔形，毋摇尔精，毋俾尔思虑营营，乃可长生。慎内闭外，多智多败。我守其一，而处其和。故千二百年未尝衰老。
　　青乌公
　　青乌公，彭祖弟子也。受明师指示，审真仙妙理，乃入华阴山中学道，积四百七十一崴。后服金液而升天。
　　彭祖
　　彭祖钱铿，帝颛顼玄孙。至殷末世，年已七百余岁而不衰。好恬静，善於补导之术。并服水晶云母麋角，常有少容。穆王闻之，以为大夫，称疾不与政事。采女乘辎饼往，问道於彭祖。具受诸要，因以教王。王试为之，有验。彭祖知之，乃去，不知所往。其后七十余年，门人於流沙西见之。
　　铁拐先生
　　铁拐先生，姓李，质本魁梧，早岁闻道，修真岩穴。时李老君与宛丘先生，尝降山斋，诲以道教。一日，先生将赴老君之约於华山，嘱其徒曰：吾魄在此，傥游魂七日而不返，若甫可化吾魄也。徒以母疾迅归，六日化之。先生至七日果归，失魄无依。乃附一饿草之尸而起。故形跛恶非其质矣。
　　王子乔
　　王子乔，周灵王太子晋也。好吹笙，作凤呜。游伊洛之问，道人浮丘公接晋上嵩高山。三十余年后见相良，谓曰：可告我家，七月七日待我於堠山头。至期，果乘白鹤驻山头，可望不可到，俯首谢时人，数日方去。后立祠维氏山下。
　　尹喜
　　尹喜，字公文，天水人。初母氏尝昼寝，梦天下绛霄流绕其身。及喜生时，陆地自生莲花。及长眼有日精，姿形长雅，垂臂下膝，堂堂有天人之貌。少好学《坟》、《索》、德行仁，不修俗礼。损身济物，不求闻达。周康王时，为大夫，仰观乾象，见束方有紫气西迈，知有圣人，当度关而西，乃求为函谷关令。预敕关吏孙景曰：若有形容殊俗，车服异常者，勿听过。时昭王二十三年七月，老君果乘白舆，驾青牛，欲度关。关吏入白喜，喜曰：今我得见圣人矣。即具朝服，出迎，跪伏邀之。曰：愿暂留神驾。老君谢曰：吾贫贱老叟，居在关东，田在关西，今暂往取薪，何故见留。喜复稽首曰：久知大圣当来西游，暴露有日，愿少憩神驾。老君曰：闻开道竺乾，有古先生，是以身就道，经历子关，何过留耶。喜曰：观大圣神姿超绝。乃天上至尊，边夷何足往观。老君曰：子何所见而知。喜曰：去冬十月，天理星西行过昂。自今月朔，融风三至。束方真气，状如龙蛇而西变，此大圣人之征。老君乃怡然吠曰：善哉，子之知吾，吾亦已知子矣。喜再拜曰：敢问大圣姓字。老君曰：吾姓字渺渺，从劫至劫，非可尽说。吾今姓李，字伯阳，号日老聪。喜於是就官舍设座供养，行弟子礼。老君乃为喜留关下百余日，尽传以内外修炼之法。时老君之御者徐甲，少赁於老君，约日顾百钱，至关时，当七百三千万钱p甲见老君去官远适，亟来索钱。老君谓曰：吾往西海诸国还，当以黄金什直偿尔。甲如约及至问，遂青牛於野。老君欲试之，乃以吉祥草化为一美女，行至牧牛之所，能以言戏甲。甲惑之欲问，遂负前约，乃诣关令，讼老君索佣钱。老君谓甲曰：汝随我二百余年，汝久应死，吾以太玄生符与汝，所以得至今日，汝何不念此，而乃讼吾。言讫。符自口中飞出，甲自成一白骨。喜乃为甲叩头，请赦其罪，以赐更生。老君复以太玄生符投之，甲即立生。喜乃以钱偿甲。而礼遣之。一日。老君谓喜曰：古先生者，即吾之身。尝化乎竺乾，今将返神，还乎无名，吾今逝矣。喜叩首请侍行。老君曰：吾游乎天地之表，嬉乎玄冥之问。四维八极，上下无边。子欲随吾，乌可得焉。喜曰：入火赴渊，下地上天，灰身没命，愿随大仙。老君曰：汝虽骨相合道。然受道日浅，安得行化诸国也。於是复以《道德五千言》授之，期曰：千日之外，可寻吾於属青羊之肆也。言讫，身坐云华，冉冉升空。光烛馆舍，五色玄黄，良久乃殁。喜目断云霄，涕泣扳恋，名之曰：《西升经》。喜乃屏绝人事，自着书九篇，号《关尹子》。至丁巳岁，即往西属寻访青羊之肆。老君以甲寅年升天，至乙卯岁，复从太微宫分身，降生於蜀国，太官李氏之家。已先救青龙化生为羊，色如青金，常在所生婴儿之侧，爱玩无歌。忽一日失羊，童子寻觅得於市肆。喜至蜀，褊问居人无青肆者。忽见童子牵羊，因问此谁家羊？牵欲何往？童子答曰：我家夫人生一儿，爱玩此羊，失来两日，儿啼不止，今却寻得，欲还家。喜即嘱曰：愿为告夫人之子云：尹喜至矣。童子入告，儿即赈衣而起曰：令喜前来。喜既入其家，庭宇忽然高大，涌出莲花之座，儿化数丈白金之身，光明如日，项有圆光，坐於莲花座上。举家惊怪。儿曰：吾老君也。太微是宅，真一为身。主客相因，何乃怪耶。喜将慰无量，稽首言曰：不谓复奉天颜。老君曰：吾向留子者，以子初受经诀，未克成功，是以待子於此。今子保形炼色，已造真妙。心结紫络，面有神光。金名表於玄圃，玉扎击於紫房也。即命五老上帝，四极鉴真，授喜玉册金文，号文始先生。位为无上真人，居二十四天王之上，统领八万仙士。自此方得飞腾虚空，参得龙驾。
　　李八百
　　李八百，蜀人，名真。居筠阳五龙冈，历夏、商周。年八百岁。动行则八百里，时人因号为李八百。或隐山林，或居尘市。又修炼於华林山石室，丹成还蜀中。周穆王时，居金堂山，蜀人历代见之，号紫阳真君。
　　丁令威
　　丁令威，本辽束人。学道於灵虚山，后化鹤归。集华表而吟，曰：有乌有乌丁令威，去家千岁今未归。城郭如故人民非，何不学仙冢紫紫。
　　鬼谷子
　　鬼谷子，春秋时人。姓王，名翎。尝入云梦山采药得道，颜如少童，居青溪之鬼谷。苏秦，张仪往问道，三年辞去。子遗之书曰：二足下功名赫赫，但春华至秋，不得久茂。今二子好朝露之荣，忽长久之功。轻乔松之永延，贵一旦之浮爵。夫女爱不极席，男欢不毕轮，痛哉。鬼谷处人问数百岁，后不知所之。有《余符》、《鬼谷子》二书行於世。
　　刘越
　　刘越，周时有匡先生，名续，修於南蟑山。时有一少年，数来相访，言论奇伟，先生异之。问曰：睹子风，猷有日矣。僭问乡邦姓字。答曰：姓刘，名越，居在山之左。山下有石，高二丈许，叩之，即当相延。先生如其语访之，叩石，石忽自开，双户洞启。一小鬓迎先生，行数十步，继有二青衣绛节前导。渐见台榭参差，金碧掩映。珍禽奇兽#1，草木殊异。真人冠玉冠，朱绶剑佩来迎。先生意欲留居之，真人谓先生曰：子阴功未满，后会可期，他日相从未晚也。饮玉酒三爵，延龄保命汤一啜而出。先生返顾所叩之石，宛然如初。他日复叩，无所应矣。
　　太山老父
　　太山老父者，莫知其姓名。汉武帝束巡狩，见老父锄于道问，状如五十许人，而面若童子。头上白光高数尺，怪而问之。老父答曰：臣年八十五时，衰老垂死，头白齿落。有道士教臣绝谷，服木饮水，并作神枕，枕中有三十二物。其二十四物，以象二十四气，其八物以应八风。臣导行之，转老为少。发白更黑，齿落更生，日行三百里。臣今年八十矣。武帝爱其方，赐之金帛。老父后入太山中，或十年五年一还乡里，三百余年乃不复还也。
　　白石生
　　白石生，中黄丈人弟子。彭祖时，已二千余岁。不爱飞升，但以长生为贵而已，以金液为上药，家贫不能得。养猜牧羊十数年，致富万金，乃买药服之。尝煮白石为粮，因就白石山居，遂号白石生。亦时食脯，亦时辟谷。曰：能行三四百里，颜色如三十许人。或问何以不爱飞升，答曰：天上未必乐於人问也。
　　安期生
　　安期生，琅琊阜乡人。卖药海边，时人皆呼千岁公。秦始皇请见，与语三夜，赐金帛数万，出於阜乡亭皆置去。留书并赤玉乌一量为报。曰：后千岁求我於蓬莱山下。始皇遣使者数辈入海求之，未至蓬莱山辄遇风波而还。乃立祠阜乡亭并海边十处。
　　东方朔
　　东方朔，字曼倩。尝出经年，兄曰：汝经年一归，何以慰我。对曰：朔暂之紫泥海，有紫水污衣，乃过虞渊湔洗，朝发中还，何云经年。汉武帝时，上书曰：臣朔，少失父母，长养兄嫂。今年二十二，长九尺三寸。口若悬珠，齿若编贝。勇若孟贲，捷若庆忌。廉若鲍叔，信若尾生，若此可以为天子臣矣。臣朔冒死再拜以闻。朔文辞不逊，高自称誉。上伟之令，待诏公车。又迁待诏金马门。赐之食於前，食尽，怀其余肉，衣尽污。数赐缣帛，担褐而去。尝用所赐钱帛，取少妇於长安中，一岁即弃去。更取所赐物，尽填之女子，人皆笑之。朔曰：如朔所谓，避世於朝廷问者。时酒酣据地，歌曰：陆沉於俗，宫殿可以避世。全身何必深山之中，蒿庐之下。朔将死，谓同舍郎曰：天下人无能知朔，知朔者，惟大伍公耳。朔亡后，武帝召大伍公问之，答以不知。帝曰：公何所能。曰：颇善星历。帝问诸星具在度否。曰：诸星皆在，独不见岁星四十年，今复见耳。帝仰天叹曰：东方朔在朕傍十八年，而不知为岁星。因惨然不乐。
　　锺离权
　　锺离权，燕台人，后改名觉，字寂，道号王阳子，又号云房先生。父为列侯宦云中，诞生真人时，异光数丈，侍卫皆惊。真人顶圆额广，耳厚眉长，目深鼻耸，口方颊大，唇脸如丹，乳远臂长，如三岁儿，昼夜不声，第七日跃然而言，曰：身游紫府，名书玉京。及壮，仕汉为大将，征吐蕃失利，独骑奔逃，山谷迷路，夜入深林，遇一胡僧，蓬头拂额，体挂草衣，引行数里，见一村庄。曰：此东华先生成道处，将军可以歇息矣。揖别而去。真人未敢惊动庄中，良久闻人语云：此必碧眼胡人饶舌也。一老人披白鹿裘，扶青艺杖。抗声前曰：来者非汉大将军锺离权耶，汝何不寄宿山僧之所。真人闻而大惊，知为异人。是时方脱虎狼之穴，遽有鸾鹤之思，乃回心向道，一辰求度世之方。於是老人授长生真诀及金丹火候，青龙剑法。真人辞去，回顾庄居，不见其处。后再遇华阳真人，传以太乙刀圭，火符内丹。云游至鲁，居邹城，入崆峒於紫金四皓峰居之。得玉匣秘诀，遂仙去。
　　马成子
　　马成子，秦扶风人。性喜恬退，不乐纷荣。尝自叹曰：人生若流电尔，奈何久恋尘寰中。於是弃家访道，入蜀之鹤呜山石室中，修炼二十余年。后遇异人授以神丹，曰：气为内丹，药为外丹，子得此服之，当列为一仙矣。言讫而去。成子遵其术行之，遂白日升天。
　　黄安
　　黄安，代群人。年万岁余，貌若童子啰常服朱砂，举身皆赤，不着衣，坐一神龟，龟广二尺。时人问安坐龟几年。曰：三千岁乃一出头，我得龟以来已五出头矣。行则负龟而趋。汉武帝闻其异，乃与论虚无神仙之事，帝每屈礼焉。及封泰山，诏董谒，李克，孟岐，郭琼，黄安五人同辇，谓之仙臣。帝崩，后不知所之。
　　刘海蟾
　　刘玄英，号海蟾子。明经，事燕主刘守光为相。雅喜性命，钦崇黄老。一日，忽有道人自称正阳子来谒，海蟾邀坐堂上，待以宾礼。道人为演清静无为之宗，金液还丹之要，既竟，乃索鹦卵十枚，金钱十文，以一文置之几上，累十卵於金钱，若浮图之状。海蟾警异之曰：危哉。道人曰：人居荣禄之场，履忧患之地，其危殆甚。复尽以其钱劈破掷之，遂辞去。海蟾县此大悟，遂解印辞朝，易服从道，遁迩终南山下。丹成尸解，有白气自顶门出，化鹤冲天。
　　浮丘伯
　　浮丘伯，姓李，隐居嵩山。服黄精二十年，发自返黑，齿落更生，久之道成，白日飞升。尝作原道歌云：虎伏龙亦藏，龙藏先伏虎。但毕河车功，不用提防拒。诸子学飞仙，狂迷不得住。左右得君臣，四物相念护。乾坤法象成，自有真人顾。
　　刘晨
　　刘晨，刻县人。汉永平中，与阮肇入天台采药，路迷不得返，经十三日，饥渴甚，望山上有桃实，共取食之，下山取涧水饮，见一杯流出，中有胡麻饭焉。二人喜曰：此近人家矣。遂度山出一大溪，溪边有二女，色甚美，顾笑曰：刘、阮二郎捉杯来耶。刘、阮异之，二女惧然如旧。曰：来何晚耶。即邀还家，南壁束壁各有罗帷绛帐。命侍女具僎，有胡麻饭，山羊脯，甚甘美。食毕行酒，俄有草女待桃，笑曰：贺汝婿来。酒酣作乐，夜半各就一帐宿，婉熊殊绝。至十日求还，苦留半年。气候草木常似春，百乌啼陶，归思更勿。二女曰：罪根未灭，使若等圭此。遂指示还路，及归，乡邑零落，已七世矣。再往女家，寻觅不获，晋太康八年，失二人所在。
　　魏伯阳
　　魏伯阳，昊人。性好道术，不乐仕，自乃入山作神丹。时三弟子丹，两弟子心不尽诚。丹成，试之。曰：金丹虽成，当先试之大犬，无患方可服，若犬死，不可服也。伯阳即以丹与犬食之，犬即死。伯阳曰：作丹未成，无乃未得神明意耶，服之恐复如犬，奈何。弟子曰：先生服之不。伯阳曰：吾皆违世路，委家于此，不得仙吾亦耻归，死与生同，吾当服之。伯阳服丹入口即死。一弟子曰：师非凡人也，服丹而死，得无有意乎。亦服之，入口亦死。二弟子乃相谓曰：作丹求长生，尔今服丹即死，不如不服。乃共出山，为伯阳及死弟子求殡具。伯阳即起，将炼成妙丹，纳死弟子及犬口中，须臾皆活，於是将服丹弟子姓虞者同犬仙去。逢入山伐薪人作手书寄谢二弟子。尝作《参同契》凡二卷，其说似解《周易》，其实假借爻象以寓作丹之旨。
　　张道陵
　　张道陵，字辅汉。子房八世孙。身长九尺二寸，庞眉广颗，·朱顶绿睛，隆准方颐，目有三角，伏犀贯顶，垂手过膝。龙蹲虎步，望之俨然。汉光武建武十年，生於天目山。母初梦大人自北魁星中降至地，以蕾薇香授之。既觉，满室异香，经月不散，梦而有孕。及生日黄云笼室，紫气盈庭，室中光气如日月。七岁通《道德经》、河洛图缉之书，皆极其奥。举贤良方正，身虽仕而志在修炼。入蜀，爱蜀中溪岭深秀，遂隐於鹤呜山。弟子有王长者，习天文，通黄老，相与炼龙虎大丹。三年丹成，真人年六十余，饵之，若三十许人。与王长入北嵩山，遇绣衣使者，告曰：中峰石室藏《上三皇内文》，《黄帝九鼎太清丹经》得而修之，乃升天也。於是真人斋戒七日，入石室，堂然有声，掘地取之，果得丹书。精思修炼，能分形散影。每泛舟池中，诵经堂上，隐几对客，杖华行吟，一时并起，人皆莫测。西城房陵间有白虎神，好饮人血，每岁其乡杀人祭之，真人召其神戒之，遂灭。又梓州有大蛇，时吐毒雾，行人中毒辄死，真人以法禁之，不复为害。顺帝壬午岁正月十五夜，真人在鹤呜山梦觉，惟闻銮佩珊珊，天乐隐隐。瞪目束瞻，见紫云中素车一乘，车中一神人，容若冰玉，神光照人，不可正视。车前一人动真人，曰：子勿惊怖，即太上老君也。真人礼拜。老君曰：近蜀中有六大鬼神，枉暴生民，深可痛惜。子其代吾治之，以福生灵。则子功无量，而名录丹台矣。乃授以正一盟威秘录，三清众经九百三十卷。符录，丹鳌，秘诀七十二卷。雌雄剑二把，都功印一枚。且曰：匀子千日为期，后会板苑。真人乃叩头，领讫。日味秘文，按法遵修。时有八部鬼帅，各领鬼兵动亿万数，周行人问，暴杀万民，枉夭无数。真人奉老君诰命，佩盟威秘录，往青城山置琉璃高座，左供大道元始天尊，右置三十六部真经。立十绝灵幡，周匝法席。呜锺扣磬，布龙虎神兵。众鬼即挟兵刃矢石来害真人，真人举手一指，化为一大莲花拒之。鬼众复持火千余炬来，真人举手一指鬼反自烧，遥谓真人曰：师自住峨媚山，何为来侵夺我居处。真人曰：汝等残害众生，所以来伐汝，槟之西方不毛之地，奉老君命也。自今速当远避，勿复行病人问，如违即当谈戮无留种。鬼王不服，次日复会六大魔王，率鬼兵百万环攻，真人乃以丹笔一画，众鬼尽死，惟六魔王仆地不能起，扣头求生。真人不顾，复以丹笔一裁，此山遂分为二。六魔王欲度不能，始大声哀求，愿往西方娑罗国居止焉。真人乃许之，倒笔再画，六魔群鬼悉起，真人命王长肩一大石为桥度之。真人犹欲服其心，谓之曰：试与尔各尽法力。六魔曰：惟命真人投身入火，即足履青莲而出。鬼帅投火，为火所烧。真人入水，乘黄龙而出。鬼帅入水，为水所溺。真人以身入石，透石而出。鬼帅投石，才入一寸，真人呎神符一道，左手指之，鬼毙。右手指之，复生，鬼帅左右指无生无死。鬼帅化八大虎轰攫而来，真人化一狮子逐之。鬼帅化八大龙欲来擒师，一真人化金翅乌啄龙目睛。鬼帅作五色云昏暗天地，真人化五色日炎光辉灼，云即流散。鬼帅变化技穷，真人乃化一大石，可重万余斤，以藕丝悬之鬼帅营上。令二鼠争啮其丝欲堕，鬼帅同声哀告，再不虐害生民。真人遂命六大鬼王归於北邓，八部鬼帅窜於西域。鬼众犹踌跚不去，真人乃口动神符一道，飞上层霄，须臾风雨雷电，刀兵毕至，群鬼灭影而遁。真人至苍溪县云台山，谓王长曰：此山乃吾成功飞腾之地也。遂卜居修九还七返之功。一日复聆鸾佩天乐之音，真人整衣叩伏，见老君千乘万骑来集，云际徘徊不下。真人再拜，老君乃命使者告曰：子之功业，合得九真上仙。吾昔使子入蜀，但区别人鬼以布清今之化，而子杀鬼过多，又擅兴风雨、役使鬼神，阴景翳昼，杀气秽空。殊非大道好生之意，上帝正责子过，所以吾不得近子也。子且退居，勤行修谢。吾待子於无何有乡，上清八景宫中。言讫，圣驾升去。真人遂依告文，与王长迁鹤呜山。谓弟子赵升曰：彼处有妖，当往除之。及至，值十二神女笑迎於山前，因问曰：此地有咸泉何在。神女曰：前大漱是毒龙处之。真人遂书一符，化为金翅乌，向漱上盘旋。毒龙惊，舍漱而去，遂得咸泉，后居民煮之有盐。十二神女各出一玉环来献。曰：妾等愿事箕篇。真人受其环，以手缉之，十二环合而为一。谓曰：吾投此环·于井中能得之者，应吾夙命也。神女竞解衣入井，争取玉环。真人遂掩之盟曰：令作井神，无得复出。彼方之民，至今不罹神女之害，而获咸井之利。真人重修二十年，乃复领赵升、王长往鹤呜山。一日午时，忽见一人黑积绢衣佩剑，捧一王函进曰：奉上清真符召真人游闯苑。须央有黑龙驾一紫举，玉女二人引真人登车，旋踵至阙，群仙礼谒。良久忽二青童朱衣绛节前导，曰：老君至矣。乃相与腾空而上，至一殿，金谐玉砌。或谓真人曰：将朝太上元始天尊也。真人整衣趁进殿上，移时，殿上动青童，谕真人以正一盟威之法，使世世宣布为人问天师，劝度未悟、仍密谕飞升之期。真人受命，乃复还鹤呜山。桓帝永寿元年正月七日五更初，长、升见空中老君驾龙舆，命真人乘白鹤同往成都，重演正一盟威之旨，说《北斗南斗经》毕，老君复去。真人欲留其神迹，乃於云台西北半崖问，举身跃入石壁中，自崖顶而出，其山因成二洞。九月九日，在巴西赤城渠亭山中，上帝遣使者持玉册授真人正一真人之号，谕以行当飞升。真人乃以盟威都功等诸品秘录，斩邪二剑，玉册玉印以授其长子衡。日谓长、升曰：尚有余丹，二子可分饵之，今日当随吾上升矣。亭午群仙仪从毕至，天乐拥道於云台峰，白日升天。时真人年一百二十三岁也。
　　萧史
　　萧史，得道好吹箫。奉穆公以女弄玉妻之，遂教弄玉吹箫作凤呜。有凤来止其屋，公为作凤台。后弄玉乘凤，萧史乘龙，其升天去。
　　梅福
　　梅福，字子真，寿春人。仕汉为南昌尉，见王莽专政，叹曰：生为我酷，形为我辱。知为我毒，身为我栓桔。遂弃家求仙，遍游雁荡，南闽诸山。至仙霞山，遇空同仙君，授以内外丹法。谓福曰：汝缘在飞鸿山。福遂往结庵修炼，丹成，复远寿春。一日紫雾浮空，金童玉女捧韶控鸾下，福拜韶辞家，乘鸾而去。人见福於宋元丰问，封寿春真人。
　　黄初平
　　黄初平，晋丹溪人。年十五收羊遇道士，引至金华山石室中四十余年。其兄初起寻之不获，后遇道士善卜，起问之。曰：金华山中有一牧羊儿。初起即往见初平，问羊安在。曰：在山束。往视之，但见白石磊磊。初平叱之，石皆成羊。初起亦亦弃妻子学道，后亦成仙。
　　费长房
　　费长房，汝南人。曾为市缘，有老翁卖药于市，悬一壶於肆头，及市罢，辄跳入壶中。市人莫之见，惟长房於楼上睹之异焉。因往再拜。翁曰：子明日更来。长房旦日果往，翁乃与俱入壶中，但见玉堂厂丽，旨酒甘肴，盈衍其中。共饮毕而出，翁嘱不可与人言。后乃就长房楼上曰：我仙人也，以过见责人问。我今去，子宁能相随乎。楼下有少酒与卿为别。长房使#2十人扛之犹不能举，翕笑而以一指提上。视器如有一升许，而二人饮之终日不尽。长房心欲求道，而念家人为忧。翕知，乃断一青竹使悬之舍后，家人见之长房也，以为缢死，大小惊号，遂殡殓之。长房立其傍，而众莫之见。於是随翁入山，践荆棘於群虎之中，留使独处，长房亦不恐。又外长房於空室，以朽索悬斤石於其上，众蛇竞来啮索欲断，长房亦不移。翁还抚之曰：子可教也。复使食粪，粪中有三虫，臭秽特甚。长房意恶之。翁曰：子几得道，恨於此不成，奈何。长房辞归，翕与一竹杖曰：驯此任所之，顷刻至矣，至当以杖投葛陂中。长房乘杖须臾来归，自谓去家适经旬日，而已十余年矣。即以杖投陂，顾视则龙也。家人请其死久，惊讶不信。长房曰：往日所葬竹杖耳。乃发冢剖棺，杖犹存焉。遂能医疗众病，鞭笞百鬼。又尝食客而使使至宋市鲜，须臾还乃饭。桓景尝学于长房，一日谓景曰：九月九日，汝家有大灾，可作绛囊盛茱萸系臂上，登高山，饮菊花酒，祸可消。景如其言，举家登山，夕还，见牛羊鹦犬皆暴死焉。
　　蓝采和
　　蓝采和，不知何许人，常衣破被衫，六铐黑木腰带阔三寸余。一脚着靴，一脚铣足。夏则衫内加絮；冬尝外雪中，气出加焘。每於城市乞索，持大拍板，长三尺余，醉而踏歌，老少皆随看之，似狂非狂。歌词率尔而作，皆神仙意，人莫之测。得钱则用绳穿拖之而行，或散失亦不顾，或赠贫者，或与酒，遂周游天下。人有泊儿童时见之者，及班白见之，颜状如故。后於濠梁酒楼上饮酒，闻有笙箫声，忽然乘鹤而上，掷下靴衫、腰带、拍板，冉冉而去。
　　麻衣子
　　麻衣子，姓李，名和。生而钳发美姿，稍长厌世秽腐，遂入终南山，忽遇一道者，授以道秘。戒之曰：南阳之问，湍水之阳，有山灵堂岩洞，其旁神开汝乡，汝则往之，可以翕神于苍茫。麻衣往求之，遇樵者导其处，居洞中十有九年。晋义熙问大旱，居民张奭率众请雨，麻衣以无术答之，请者不辍。是夕有少年十二人谓麻衣曰：若再请，但许之，麻衣怪而诺之。翌日果大雨。十二人复来拜曰：吾属龙也，上帝以师道业成，令辅师行化耳。刘宋大明初年，百有一岁，俨坐而尸解。
　　麻姑
　　麻姑，仙人王方平之妹。汉桓帝时，方平降蔡经之家，曰：汝当得度世，故来教汝。但汝气少肉多，未能即上天，当作尸解。乃告以要言而去。经后忽身发热如火，三日肉消骨直，入室以被自覆，忽然失其所在，视其被中但有形如蛇蜕。后十余年忽还家，语家人曰：七月十日王君复来，当作酒数百斛以待。其日方平果着远游冠，乘五龙车，前后麾节，旌旗导卫，如大将军。侍从既至，从官皆隐。经父兄参毕，方平乃遣人迎麻姑。少顷麻姑至，经举家见之，年可十八许，顶中作髻，余发散垂至腰。锦衣绣裳，光彩耀目。坐定，自进行厨，僻麟脯，器皆金玉。时经妇新产，麻姑见之，乃曰：噫，且止勿前。索少许米来掷地皆成丹砂。方平笑曰：麻姑犹作少年戏也。姑云：接侍以来，束海三为桑田，蓬莱水又浅矣。方平亦曰：圣人皆言海中将复扬尘也。麻姑手似乌爪，蔡经私念背痒，时得此爪搔之佳。方平即知，乃鞭经背曰：麻姑神人也，汝谓其爪可搔背痒耶。方平去，麻姑亦辞去。
　　消接墟经卷第一竟
　　＃１『珍禽奇兽』原为『珍珍禽奇兽』，据文义删『珍』字。
　　＃２『使』原为『便』，据文义改。
　　消摇墟经卷第二
　　吕纯阳
　　吕岩，字洞宾，唐蒲州永乐县人，号纯阳子。初母就募时，异香满室，天乐浮空，一白鹤自天而下，飞入帐中不见。生而金形木质，鹤顶龟背。凤眼朝天，双眉入鬓。少聪明，日记万言，矢口成文。身长八尺二寸，状类张子房，二十不娶。始在褪褓，马祖见曰：此儿骨相不凡，自是风尘物外。他时遇庐则居，见锺则扣，留心记取。后游庐山遇火龙真人，传天遁剑法。唐会昌中－两举进士不第。时年六十四岁，游长安酒肆，见一羽士，青巾白袍，偶书绝句於壁曰：坐外常拥酒一壶，不教双眼识星都。乾坤许太无名姓，疏散人间一丈夫。洞宾讶其状貌奇古，诗意飘逸，因揖问姓氏。羽士曰：吾云房先生也，居在终南鹤岭，子能从游乎。洞宾未应，云房因与同憩肆中。云房自为执炊，洞宾忽就枕昏睡，梦以举子赴京状元及第，始自郎署擢台谏翰苑秘阁，及诸清要无不备历。两娶富贵家女，生子婚嫁蚤毕，几四十年。又独相十年，权势熏炙，偶被重罪，籍没家资，分散妻孳，流于岭表，一身孑然，立马风雪中，方兴浩叹。恍然梦觉，炊尚未熟。云房笑昤曰：黄梁犹未熟。一梦到华胥。洞宾惊曰：先生知我梦耶。云房曰：子适来之梦；升沉万态，荣悴千端。五十年问一瞬耳，得不足喜，丧不足悲。世有大觉而后知，人世一大梦也。洞宾感悟，遂拜云房求度世术。云房试之曰：子骨节尚未完，欲求度世，须更数世可也。翩然别去，洞宾即弃儒归隐，云房自是十试洞宾。第一试，洞宾自外远归，忽见家人皆病死，洞宾心无悔恨。但厚备葬具而已，须臾死者皆起无恙。第二试，洞宾斋货於市，议定其值，市者翻然止酬其真之半，洞宾无所争，委货而去。第三试，洞宾元日出门遇丐者，倚门求施，洞宾即与钱物，而丐者索取不厌且加谇晋，洞宾惟再三笑谢。第四试，洞宾牧羊山中，遇一饿虎，奔逐草羊，洞宾独以身当之，虎乃释去。第五试，洞宾居山中草舍读书，一女容华绝世，光艳照人。自言归宁迷路，借此少憩，既而调弄百端，洞宾竟不为动。第六试，洞宾一日郊出及归，则家赀为盗劫尽，洞宾了无愠色，躬耕自给，忽锄下见金数十片，速掩之，一无所取。第七试，洞宾遇卖铜器者，市之以归，皆金也，即访卖主还之。第八试，有风狂道士陌上市药，自言服者立死，再世得道，洞宾买之，道士曰：子速备后事可也。辄服无恙。第九试，春潦泛溢，洞宾与众共涉至中流，风涛掀涌，众皆危惧，洞宾端坐不动。第十试，洞宾独坐一室，忽见奇形怪状鬼魅无数，有欲击者，有欲杀者，洞宾绝无所惧，忽闻空中一叱声，鬼神皆不复见。一人抚掌大笑而下，即云房也。曰：吾十试子皆无所动，得道必矣。吾今授子黄白之术，济世利物，使三千功满，八百行圆，方来度子。洞宾曰：所作庚辛有变异乎。曰：三千年后还本质耳。洞宾愀然曰：误三千年后人，不愿为也。云房笑曰：子推心如此，三千八百悉在是矣。乃携洞宾至鹤岭，悉传以上真秘诀，又以《灵宝毕法》，及灵丹数粒示洞宾。授受问，有二仙捧金简、宝符语云房曰：上帝诏汝为九天金阙选仙。云房谓洞宾曰：吾赴帝召，汝好住人问修功立德，他时亦当如我。洞宾再拜曰：岩之志异於先生，必须度尽天下众生方愿上升也。於是云房乘云冉冉而去。洞宾既得云房之道，兼火龙真人天遁剑法，始游江淮。试灵剑遂除蛟害，隐显变化，四百余年。常游湘覃岳鄂，及两浙汴谯问，人莫知识，自称回道人。宋政和中，宫中有祟，白昼见形盗金宝。妃嫔上精斋，虔祷奏词，凡六十日，昼寝见束华门外有一道士，碧莲冠，紫鹤氅，手持水晶如意。揖上曰：臣奉上帝命，来治此祟。即召一金甲丈夫，捉祟劈而啖之且尽。上问丈夫何人，道士曰：此仍陛下所封崇宁真君关羽也。上勉劳再四，因问张飞何在。羽曰：张飞为臣累劫，世世作男子身。今已为陛下生於相州岳家矣。上问道士姓名。道士曰：臣姓阳，四月十四日生。梦觉录之，知其为洞宾也。自是宫禁帖然，遂诏天下有洞宾香火处，皆正妙通真人之号，其神通妙用不能尽述。后岳穆武父果梦张飞托世，故以飞命名云。
　　孙登
　　孙登，字公和。於汲郡北山上窟中住，夏则编草为裳，冬则披发自覆，善长啸，好读易。鼓一弦琴，性无喜怒，嵇康从之游，三年问其所图终不答。将别，谓曰：先生竟无言乎。登曰：子识火乎，火生而有光，而不用其光，果然在於用光。人生而有才，而不用其才，果然在於用才。故用光在乎得薪，所以保其耀。用才在乎识真，所以全其年。康又请学琴，登不教之曰：子才多识寡，难免于今之世矣。后康果遭吕安事，在狱为诗自责云：昔惭下惠，今愧孙登。登竟白日升天。
　　左慈
　　左慈，字元放，庐江人。於天柱山中精思学道，得石室中丹经。尤明六甲，能使鬼神。坐致行厨，变化万象。曹操召见，闭一室，断谷期年出之，颜色如故。操尝宴宾曰：今日高会，所少松江鲈耳。慈因求铜盆贮水以竿钩之，即得鲈。操曰：恨无蜀姜。慈曰：易得。操恐近取，即曰：前使买锦可报增二十段。慈曰：诺。乃掷杯空中，化鹤而去，须臾袖中出姜。后买锦者回，果云是日得报增锦。操出郊从者百许，慈为资酒一升，脯一斤，手自斟酌，百官莫不醉鲍。操怪之，行视诸炉，悉亡其酒脯矣。操恶其怪，因收慈欲杀之，慈乃却入壁中，霍然不知所在。或见於市，捕之，而市人皆变形与慈同，莫辨谁是。或逢慈於阳城山头，因复逐之，遂奔入羊群，操知不可得，乃令使告之曰：不复相杀，本试君术耳。忽有一老纸屈前两膝，人立而言曰：遽如许使欲取之。而群羊数百皆变为纸，垃人立云：遽如许亦莫知取焉。
　　韩湘子
　　韩湘子，字清夫，韩文公犹子也。落魄不羁，遇纯阳先生因从游，登桃树堕死而尸解，来见文公，文公勉之学。湘曰：湘之学与公异。因作诗见志曰：青山云水窟，此地是吾家。子夜餐琼使，寅晨咀绛霞。琴弹碧王调，炉炼白珠砂。宝鼎存金虎，芝田养白鸦。一瓢藏造化，三尺斩妖邪。解造边巡酒，能开顷刻花。有人能学我，同其看仙葩？公览曰：子岂能夺造化耶。公即为开樽，果成佳酝。复聚土无何，开碧花一朵，花问拥出金字一联云：云横秦岭家何在，雪拥蓝关马不前。公读之不解其意。湘曰：他日自验。未几公以极谏佛骨事，谪官潮州，途中遇雪，俄有一人冒雪而来，乃湘也。曰：公能忆花问句乎。公询其地即蓝关。嗟叹久之，曰：吾为汝足此诗。即韩集中一封朝奉九重天云云。遂与湘宿蓝关传舍，公方信湘之不诬也。湘辞去，出药一瓢与公。曰：服一粒可以御瘴，公怆然。湘曰：公不久即西，不惟无恙且当复用。公曰：此后复有相见之期乎。湘曰：前期未可知也。
　　曹国舅
　　曹国舅，宋太后弟也。因其弟每不法杀人，深以为耻，遂隐迹山岩，精思玄理，野服葛巾，经旬不食。一日遇锺离、纯阳二仙，问曰：闻子修养，所养何物。对曰：养道。曰：道何在。舅指天。曰：天何在。舅指心。二仙笑谓曰：心即天，天即道，子亲见本来面目矣。遂授以还真秘术，引入仙班。
　　许真君
　　许逊，字敬之，号真君，南昌人。昊赤乌二年，母梦金凤衔珠坠於掌上，骯而吞之，因是有娠而生真君。少小疏通，与物无作。尝从猎射一鹿，鹿中之而毙，鹿母皇顾舐之。因感悟，折弃弓矢。克意为学，博通经史，尤嗜神仙修炼之术。闻西安昊猛得丁义神方，乃往师之，悉受其秘，日以修炼为事。时买一铁灯檠，因夜然灯，见漆剥处有光，视之金也，明日访售主还之。晋武帝太康元年，举孝廉，辟为旌阳县令，吏民悦服。岁饥民无以输，真君乃以灵丹点瓦砾成金，令人潜痪於县圃。一日藉民之未输者，使服力於圃，民锄地得金，用以输纳，遂悉安堵。又岁大疫，死者十七八，真君以所得神方极治之，他郡病民相继而至，於是标竹於郭外，置符水於其中，使就竹下饮之皆瘦。久之，知晋室将乱，乃弃官束归，尝憩於桥林，有女童五人，各持宝剑来献，真君异而受之，既而偕至真君之家，惟日击剑自娱，真君知其剑仙也，卒获神剑之用。既而大吴君游於丹阳黄堂，闻谌姆多道术，遂同往叩以道妙。姆曰：昔孝悌王下降曲阜兰公家，谓兰公曰：后晋代当有神仙许逊，传吾此道，留下金丹宝经，铜符铁券，扣吾掌之，以俟子，积有年矣，今当授子。乃择日登坛，出孝悌王诸秘悉传之。真君方心期，每岁必来谒姆。姆即觉之曰：子勿来，吾即还帝乡矣。因取香茅一根，南望掷之曰：子归，茅落处立吾祠，岁秋一至足矣。二君还，觅访飞茅之边，遂建祠宇，每岁仲秋之三日必朝谒焉。初真君往访飞茅，偶憩真靖，见乡民盛烹宰以杞神，且相戒曰：祭不腆则神怒降祸。真君曰：怪祟敢尔。乃召风雷伐之，拔其林木。明日告其里人曰：妖社已驱、毋用祭也。又见人苦远汲，乃以杖刺社前个泽，出泉以济之，虽旱不竭，渡小蜀江，感江干主人朱氏，迎接甚勤，乃戏画一松於其壁，其家因之得利加倍。后江服溃堤，市舍俱漂，惟松壁不坏。真君往西安县行过一小庙，庙神迎告曰：此有蛟害民，知仙君来逃往鄂渚矣。真君至鄂堵路逢三老人指曰：蛟伏前桥下。真君至桥，仗剑叱之，妖绞惊奔入大江，匿于深渊，乃动吏兵驱出，遂诛之。时海昏之上缭，有巨蛇据山为穴，吐气成云，一旦四十里。人畜在其气中者俱被吞吸，人为民害。真君闻之，乃其弟子遂前至蛇所，仗剑布黑，蛇惧入穴，乃飞符召海昏社伯驱之，蛇始入穴，举首高十余丈，目若火炬，吐毒冲天。真君啸命风雷，呼指神兵。以摄伏之，使不得动。乃飞步踏其首，以剑劈其颗。弟子施岑、甘戟等引兵挥之，蛇腹裂，有小蛇自腹中出，长数丈。甘君欲斩之，真君曰：彼未为害，不可妄诛。一千二百五十余年后为民害，吾当复出诛之。以吾坛前植梧为验，其枝指坛扫地是其时也。只预识云：吾仙去后一千二百四十年问，豫章之境，五陵之内，当出地仙八百人。此时小蛇若为害，彼八百人自当诛之。蛇子遂入江。真君曰：大蛇虽灭，蛟精未诛，恐其俟隙渍郡城，吾归郡乎。乃与甘、施二君归郡，周览城邑，遇一少年，通谒，自称姓慎，礼貌勤恪，应对敏给。遽告。真君谓弟子曰：适来者非人，即老校，故来见试也。边其所之，乃在郡城江涤，化黄牛外沙碛之上。真君剪纸化黑牛往阙之，令施岑潜持剑往，俟其斗酣即挥之。施君一挥中其左股，牛奔入城南，真至长沙化为人，入贾玉似君之家。先是蛟精尝暮玉之美女，化为一美少年谒之。玉爱其才，乃妻以女。居数载，生二子。常以春夏之交，孑然而出，至秋则乘巨舰重载而归，盖乘春夏大水覆舟所获也。是秋空还，给玉云：财货为盗所劫，且伤左股，玉求医疗之，真君即为医士谒玉。玉喜召婿出，蛟精觉惧不敢出。真君随至其堂，厉声叱曰：江湖蛟精，害物不浅，吾寻踪至此，岂容复藏，速出。蛟精计穷，遂见本形，蛇蜓堂下，为吏兵所诛。真君以法水嘤其二子，亦皆为小蛟，并诛之。真君．谓玉曰：蛟精所居，其下深不瑜尺皆洪波，九可速徙居。玉乃还高原，其地果陷为渊。真君复还豫章，而蛟之余党甚盛，虑真君诛之，皆化为人。诡言曰：仆家长安，积世崇善。远闻贤师许君有神剑，愿闻其功。弟子语之曰：吾师神剑指天天裂，指地地折。万邪不敢当，神圣之宝也。蛟党曰：亦有不能伤者。于弟子戏之曰：惟不能伤冬瓜葫芦尔。蛟党以壹诚然，尽化为葫芦冬瓜，浮泛满江。真君知不蛟党所化，以剑授施岑履水斩之悉无唯武，由是水妖屏迩，城邑无虞。明帝太宁二年，大将军王敦举兵内向次慈湖。真君与昊君同往谒，敦异说止之。时郭璞在幕府，固璞与俱见。敦喜延之，饮而问曰：子梦一木破天君等以为何如。真君曰：非佳兆也。昊君曰：木上破天未字也，公宜未可妄动。敦色变，令璞筮之。璞曰：无成。敦怒令武士擒璞斩之。真君乃举杯掷地化为白鹄，飞绕梁栋，敦一举目已失二君所在。后敦败。二君还至金陵，欲买舟至豫章。而舟人告以乏刺舟者。真君曰：尔但瞑目安坐，切勿胡视，吾自为汝驾之。默召二龙挟舟而行，舟渐凌空，俄过庐山顶，至紫霄峰金阙洞。舟人拜求济度。真君教以服饵灵草，遂得辟谷不死，隐於此山。二君各乘一龙以归旧隐，数十年问不复以时事关意，惟精修至道。孝武宁康二年，真君二百三十六岁，八月朔旦，有二仙自天而下，云：奉玉皇命，授真人以九州都仙，太史高明大使之职，并告以冲举之日。遂乘云车而去。是月望日，逼闻天乐之音，祥云冉冉，羽盖龙车。从宫兵卫，仙童玉女前后导从，乃揖真君升龙车。真君与其父族侍从，吁烈与其母部侍从。仙眷四十二口同时白日拔宅升天，鸡犬亦随。百里之内异香芬馥，经月不散。
　　葛仙公
　　葛玄，字孝先，丹阳句容人，号日葛仙公，从左慈受丹液仙经。尝与客食言及变化之事。客曰：愿先生作一事为戏。玄曰；君得无促，促欲有所见乎。乃嗽口中饭尽成大略数百集客身，有问玄张口蜂皆飞入，嚼之，是旧饭也。能指石人使行。指虾蟆及诸昆虫燕雀之属，歌舞弦节，皆如人状。或宴客冬设生瓜枣，夏致冰雪。无人传杯杯自至前，如酒不尽，杯不去也。晋武帝召问曰：百姓思雨，可致乎。玄曰：易耳。乃书符着社中，俄顷大雨。偶行遇一神庙，凡过一礼百步下车，否则有警。仙公乃命车直投，辄大风骤起，尘埃蔽天。仙公怒曰：小邪敢尔。乃书一符，令徒者投庙中，庙屋自焚。过武康，见一人家病作，请巫祀妖邪，邪附巫者与仙公饮，仙公故不饮，而妖邪出语不逊，仙公厉声叱曰：奸鬼敢尔。敕五伯拽妖邪头附柱鞭背，出血流地，妖邪伏罪，乃止。过华阴见一士人溺于蛇精，仙公化作一田夫，驱黄犊而耕。因说士人曰：汝妇蛇精也，前后啖人不计其数。士人不之信，乃引士人看古井，井中白骨盈积。士人恐，遂教士人容窥其迹，士人乃窥之，果蛇也。仙公禁而斩之，即以一符与士人服，即泻下蚯蚓虾蟆之类无数，遂得全生。尝在荆门军紫益山修炼，值天寒大冻，仙公胱足，衣衫礼缕。时有屈家二女偶见，怜之，夤夜促成双履，次日献之。仙公已去，但存炉灰尚温，二女拨灰得丹一粒，姊妹分而服之。自后神气冲冲，不饥不渴，时人咸谓得仙矣。尝从昊王各船行至三江口，过风，船多漂没。仙公船亦不知所在，昊主叹曰：葛仙公有道，何不能免此瑜宿。忽见仙公水上步来，既至尚有酒态。谢曰：昨伍子胥强邀留饮，是以淹屈陛下。尝于西峰石壁上，石臼之中捣药，遗坠一粟许，有飞禽遇而食之，遂得不死。至今月白风清之夜，其禽犹作丁当杵臼之声，名曰：捣药乌。仙人琴高闻仙公得道，自东海跨双鲤来访，仙公与之酣饮既醉，高四白云问酒醒，双鲤化为石矣。仙公赠以双鹤跨之而还，石至今存。尝有客从仙公泛舟，见囊中有十数符。客曰：此符验可见不。仙公即取一符投水中，逐水而下，客曰：常人投之亦然。仙公复取一符投之，逆水而上。客曰：异矣。仙公复取一符投之，即不上不下，须臾上符下符会于中流，良久收之。又于水滨见斋大鱼者，谓鱼主曰：欲假此鱼到河伯。鱼者曰：已死矣。曰：亦可以丹书纸纳鱼口中投於水，跃然而去。如此神异，不能尽述。后仙去。
　　何仙姑
　　何仙姑，广州增城县何泰女也。生而顶有六毫，年十四五梦神人教曰：食云母粉，当轻身不死。因饵之，遂誓不嫁，常往来山谷，其行如飞。每朝去，暮则持山果归遗其母，后渐辟谷心武后遗使召赴阙中，路复失去。景龙中，白日升仙。天宝九载，见于麻姑坛，立五色云中。大历中，又现身于广州小石楼。
　　张果
　　张果，隐於恒州中条山，往来汾晋问，得长生秘术。常乘一白驴，日行数万里，休息时折迭之，其厚如纸，置于巾箱中，乘则以水嘤之，复成驴，。唐太宗高宗征之下起。武后召之出山，佯死於拓女庙前，时方炎暑，须臾臭烂生虫，於是则天信其死矣。后有人於恒州山中复见之。开元二十三年，明皇诏通事舍人裴晤，驰驿於恒州迎之，果至束京於集贤院安置，备加礼敬。帝问神仙。不答。善息气，累日不食，数饮酒，上赐之酒辞曰：小臣饮不过二升，有一弟子可饮一斗。明皇喜，令召之。俄顷一小道士自殿檐飞下，年可十五六，美姿容，步趣闲雅。明皇命坐，果曰：弟子当侍直。明皇愈喜，赐酒饮及一小斗。果辞曰：不可更赐过度。明皇因逼赐之，醉酒从顶上涌出，冠冲落地。忽化为金磕，上及嫔御皆惊笑，视之，失道士矣。但金梳在地，验之，乃集贤院中磕也，磕仅贮一斗酒。帝谓高力士曰：吾闻饮革而无苦者，奇士也。时天寒，因取以饮，果三进颓然曰：非佳酒也。乃寝，顷视齿焦缩顾在右，取如意击堕之，藏带中出药传之。良久齿复出，柴然如玉。上狩咸阳，获一大鹿，将令大官烹之。果曰：此仙鹿也，已满千岁。昔汉武帝元狩五年，臣曾侍从畋于上林，获此鹿乃放之。上曰：鹿多矣，时迁代变，岂常存乎。果曰：武帝放之时，以铜牌志於左角下。遂命验之，果有铜牌二寸许，但文字凋落耳。上问叶法善曰：果何人也。答曰：臣知之，然臣言之即死，故不敢言。若陛下能免冠胱足救臣，臣方敢言。上许之，法善曰：混沌初分，白蝙蝠精。言未绝，七窍流血，僵仆於地。上遽诣果所，免冠胱足，自称其罪。果徐曰：此儿多口过，不罚之，恐泄天地之机耳。上复哀恳，久之果以水嘤其面，法善即时复生。帝益重之，诏图形集贤院，号通玄先生。果屡陈老病乞归恒州。天宝初明皇遗#1使征果，果闻辄卒，弟子葬之，.后发棺，但空棺而已。帝立栖霞观祀之。
　　黄野人
　　黄野人，葛洪弟子。洪栖山炼丹，野人常随之。洪既仙去，留丹于罗浮山柱石之问，野人得一粒服之，为地行仙。后有人游罗浮，宿石岩问中，夜见一人无衣而钳毛覆体，意必仙也，乃再拜问道，其人了不顾，但长笑数声，声振林木。复歌曰：云来万岭动，云去天一色。长笑两三声，空山秋月白。其人归道，其形容即野人也。
　　司马真人
　　司马承祯，字子微。事潘师正，传辟谷导引之术，遍游名山。唐睿宗迎至京，帝问其术。对曰：为道日损，损之又损，以至於无为。帝曰：治身则尔，治国若何。对曰：身犹国也。游心为淡，合气於漠，与物自然而无容私焉，则天下治。帝叹咏曰：广成子之言，何以加此。辞归天台，庐藏用指终南山曰：此中大有佳处，何必天台。对曰：以仆观之，是仕宦之捷径尔。庐初隐终南，后登庸。闻言，朱有惭色。开元中，文靖天师与承祯赴千秋节斋，直长生殿中夜行道毕，隔云屏各就枕，微闻若小儿诵经，声声玲玲如金玉。天师乃寨裳蹑步听之，见承祯额上有一小月如钱，光耀一席。逼而视之，乃承祯脑中之声也。天师还谓其徒曰：《黄庭经》云：泥丸九真皆有房，方圆一寸处。此中先生之谓乎。一日，谓弟子曰：吾令为东华君所召，必须往。俄顷化去，如蝉脱。弟子葬其衣冠焉，时年八十有九，有修真秘旨之志论等书行於世。
　　王质
　　王质，晋衢州人。入山伐木，至石室山，见石室中有数老人围棋，质置斧观之。老人以物如枣核与质，令含咽其汁，便不觉饥渴。且告云：汝来已久可还。质取斧柯已尽烂矣。质亟归家已数百年，亲旧无复存者，复入山得道。人往往见之。
　　陶弘景
　　陶弘景，字道明，秣陵人。初母梦青龙自怀而出，已而有娠。生而幼有异操。十岁见葛洪《神仙传》，昼夜研寻。谓人曰：仰青云，睹白日，不觉为远矣。及长，身长七尺七寸，神仪明秀，朗目疏眉。耳各有七十余毛，出外二寸许。右膝有数十黑子，作七星文。读书万卷，善琴棋，工草隶。弱冠，齐高帝作相引为诸王侍读，虽在朱门闭影不交外物，惟以披阅为务。永明十年，脱朝服挂神武门，上表辞禄，诏许之。乃止于句容之茅山，立馆号曰：华阳隐居。褊历名山，寻访仙药。每经涧谷必坐卧其问，昤咏盘桓不能已。沈约为束阳守，高其志节，累书邀之，竟不至。弘景为人员通谦谨，出处冥会。心如明镜，遇物便了。永元初，架三层楼，弘景处其上与物遂绝。惟一家僮得至其所。元善骑射，晚皆不为，雅听吹笙而已，特爱松风，庭院皆植松，每闻其响欣然为乐。有时独游泉石，望见者咸以为仙人。及梁武禅代，弘景援引图谶数处皆成梁字，令弟子进之，武帝恩礼愈笃。及得神符秘诀，以为神丹可成，而苦无药物。帝给黄金朱砂等物，乃合飞丹，色如霜雪，服之体轻。帝服亦验，益敬重之，屡加礼聘并不就。惟画两牛，一牛散放水草之问，一牛着金笼头，有人执袍以策驱之。武帝笑曰：此人欲学曳尾之龟，岂可复致。国家每有大事无不咨之，时谓山中宰相。年逾八十无异壮容。后简文帝临南徐州，钦其风素，退居后堂召之。弘景葛巾进见，与谈数日而去，帝甚为敬异。其弟子桓闱得道将升天，弘景问曰：某行教修道勤亦至矣，得非有过，尚淹延在世，我乃托闱探之。阅升天后，还谓弘景曰：师之阴功极着，但所修本草多用□ 虫水蛭之类，功虽及人，亦伤命物。以此一纪峻，方解形拂世，为蓬莱都水监耳。弘景复以草木之药，可代物命者，着别行本草三卷，以赎其过。一日，无疾自知应逝，逆克亡日，仍作告逝诗。大同二年卒，时年八十五，颜色不变，屈伸如常，香气累日，氤氲满山。
　　裴航
　　裴航，唐长庆中书生，因下第游千鄂渚，谒故旧崔相国，相国赠钱二十万，遂挈归于京。因佣巨舟载於襄汉，闻同载有樊夫人，国色也。航无由睹面，因侍婢袅。姻而达诗一章，曰：向为胡越犹怀想，况遇天仙隔锦屏，傥若玉京朝会去，愿随鸾鹤入青冥。数日后，夫人亦使袅姻答诗一章云：一饭琼浆百感生，玄霜捣尽见云英。蓝桥便是神仙窟，何必崎岖上玉京。航览之，空愧佩而已，然亦不能洞达诗之旨意。及抵襄汉，夫人使婢挈粒奁不辞而去，航遍求访竟无踪兆。后经蓝桥驿因渴甚，下道求饮，见茅屋三四问，有老妪缉麻其下。航揖妪求浆，妪咄曰：云英擭一瓯浆来郎君饮。航忆夫人诗有云英之句，正讶之俄，苇簿之下，双手如玉，捧出瓷瓯。航接饮之，不啻玉液也。因还瓯遽揭簿，见一女子，光彩照人，航爱慕不已。因白妪曰：某仆马甚乏，愿少憩於此。妪曰：任郎君自便耳。良久告妪曰：向睹小娘子，艳丽惊人，姿容耀世。所以踌跚而不能去，愿纳厚礼而娶之，可乎。妪曰：老病，只有此孙女，昨有神仙与灵药一刀圭，但须玉杵臼梼之百日。方可就吞。若欲娶此女者，，须得玉杵臼，其余金帛，吾无用处耳。航拜谢曰：愿以百日为期，必搀杵臼至幸，无复许人。妪曰：如约。航至京遍访玉杵臼，忽遇一货玉聂曰：近有一玉杵臼，非二百婚不可得。航乃倾囊兼卖仆马，方及其值，辄步骤独携而抵蓝桥。妪见大笑日．一世问有如此信士乎。遂许以为婚。女亦微笑曰：虽然更为，梼药百日方议婚好。妪於襟带问解药付航？航即梼之。每夜独闻捣药声，航窥之，见玉兔持杵而舂。．百日足，妪持药而吞之，曰：吾当入洞而告姻戚，为裴郎具帏帐。遂挈女入山，谓航曰：但少留此。遗巡车马隶人迎航，见一大第，连云朱扉。晃日，仙童侍女引航入帐，就礼讫，航拜妪，不任感荷。及引见诸姻戚，皆神仙中人。一女仙鬓髻霓衣，云是妻之姊。航拜讫，女仙曰：裴郎不意鄂渚同舟而抵襄汉乎。航愧谢左右曰：是小娘子之姊，云翘夫人，刘纲仙君之妻也。已列高真，为玉皇之女史。妪遂将航夫妻入玉峰洞中，琼楼珠室而居之。饵以绛雪琼英之丹，体渐清虚。毛发钳绿，神化自在，超为上仙。至太和中，友人卢颢遇之於蓝桥驿之西，备说得道之事。乃赠蓝田美玉十斤，紫府云丹一粒。颢稽颗请曰：兄既得道，乞一言惠教。航曰：老子云：虚其心，实其腹。颢犹懵然，复语之曰：心多妄想，腹漏精液，虚实可知也。言讫，忽不见。
　　孙思邈
　　孙思邈，华原人。七岁日诵千言，独孤信见之曰：圣童也。顾器大，难为用耳。及长好谈老庄，隐於太白山学道，炼气养神，求度世之术。洞晓天文，精究医药，务行阴德。偶见牧童伤小蛇血出，思邈脱衣赎而救之。旬余出游，见一白衣少年下马拜谢曰：吾弟蒙道者所救。复邀思邈至家，易以己马，偕行如飞，至一城廓，花木盛开，金碧炳耀，俨若王者居。见一人拾帽绛衣，侍从甚众，圻喜趋接谢曰：深蒙厚恩，故遣儿子相迎。因指一青衣小儿云：前者此儿独出，为牧坚所伤，赖道者脱衣赎救，得有今日。乃令青衣小儿拜谢，思邈始省昔日救蛇事。潜问左右，此为何所。对曰：此泾阳水府也。绛衣王者命设酒饥，妓乐宴思邈。思邈辞以辟谷服气，惟饮酒耳，留连三日，乃以轻销金珠相赠，思邈坚辞不受，乃命其子取龙宫奇方三十首与思邈。曰：此可以助道者济世救人。思邈归，以是方历试皆效，乃编入《千金方》中。隋文帝征为国子博士，不就。至唐太宗召，始诣京师。永徽三年，已百余岁。一日，沐浴衣冠，端坐谓子孙曰：吾今将游无何有之乡矣。俄而气绝，月余色不变，及入棺唯空衣焉。后皇幸蜀，梦思邈乞武都雄黄，即命中使资十斤送於峨眉顶上，见一人幅巾被褐，须眉皓白。指大盘石曰：可置药於此。召上有表录谢。使视石上大书百余字，遂录之，随写随灭须臾白气漫起，因忽不见。成都有一僧，诵《法华经》甚专，忽一日，有仆人至云：先生请师诵经。经过姻岚中入一山居。先生野服杖华，两耳垂肩，焚香，出听诵经。遂供僧以藤盘竹着林饭一盂，杞菊数瓯，僧食之，美若甘露。复赠钱一婚，仆送出路口。僧因问曰：先生何姓。曰：姓孙。曰：何名。仆於掌中手书思邈二字。僧大骇，视仆遽失不见，视钱皆金钱也。僧自此身轻无疾，后莫知所之。
　　谭峭
　　谭峭，字景升。幼而聪敏，文史涉目无遗，独好《黄老仙传》。一日一，告父母出游终南山，师嵩山道士。十余年得辟谷养气之术。常醉游，夏则服乌裘，冬则衣布衫。或外风雪中，人谓已毙，视之气休休。然颇似风狂，每行吟曰：线作长江扇作天，艰鞋抛在海束边。蓬莱信道无多路，只在谭生拄杖前。后居南岳炼丹，丹成服之，后遂仙去。
　　许宣平
　　许宣平，新安歙县人。唐睿宗景云中，隐於城阳山南坞，结庵以居，不修服饵，颜若四十许人。时负薪卖於市，担上常挂一花瓢，担曲竹杖，每醉昤腾腾以归。吟曰：负薪朝出卖，沽酒日西归。借问家何处，穿云入翠微。往来三十余年，或施人危急，或救人疾苦。士人多访之不得见，但见庵壁题诗曰：隐居三十载，筑室南山巅。静夜阮明月，闲朝饮碧泉。樵人歌陇上，谷乌戏岩前。乐矣不知老，都忘甲子年。天宝中，李白知宣平为仙，於是游新安访之，亦不得见。乃题诗於庵壁曰：我吟传舍诗，来访仙人居。姻岭迷高边，云林隔太虚。窥庭但萧索，倚杖空踌躇。应化辽天鹤，归当千岁余。宣平归，见壁诗。乃自题曰：一池荷叶衣无尽，两亩黄精食有余。又被人来寻讨着，移庵不免更深居。其庵辄为野火所烧，莫知综迹，后百余岁，至懿宗咸通十二年，许明恕婢入山采樵，一日，独於南山中见一人坐石上食桃，问婢曰：汝许明恕家婢耶。婢曰：是。曰：我即明恕之祖，宣平也。汝归为我何明恕，道我在此山中，与汝一桃，即食之，不得将出山，山神惜此桃，且虎狼甚多也。婢食之甚美，须臾而尽。乃遣婢随樵人归，婢觉樵担甚轻。到家具言，入山逢祖翕宣平。明恕怒婢呼祖讳，取杖击之，其婢随杖身起，不知所逝。后有人入山见婢复童颜，遍身衣树皮，行疾如飞，入深林不见。
　　玄真子
　　张志和，字不同，唐金华人。母梦枫生腹上而生。肃宗擢明经赐名志和，命待韶翰林。后亲丧不复仕，遨游江湖，自号烟霞钓徒，又号玄真子。垂钓不设饵，志不在鱼也。饮酒三斗不醉，守真养气，卧雪不寒，入水不濡。每酒酣铺席水上，独坐而酌。席来去如舟，俄有云鹤旋后其止，遂跨鹤而升。
　　轩辕集
　　轩辕集，不知何许人，相传数百岁颜色不老，坐暗室目光长数丈。每采药於岩谷，则毒龙猛兽随之，至为卫护。居常人家请斋者，虽百处皆分身。而若与人饮酒，则袖出一壶，才容二升，宾客满座，倾之弥日不竭，自饮百升不醉。遇病者，以布巾拂之，应手而愈。宣宗召入问长生可致不。答曰：绝声色，薄滋味，一及乐一致。德施无偏，自然与天地合德，日月齐明，尸长生久视乎。及退，上以金盆覆白鹊，令中使试之。集曰：皇帝安能更令老夫射覆乎，盆下白鹊宜早放之。上笑曰：先生早知矣。命坐御榻前，令宫人侍茶汤。集貌古而布素，宫人有笑之者，元鬓发朱唇，年方二八，须臾变为老妪，鬓发幡然，因涕泣不已。上令谢之，即复故步。京师素无蓝葱荔枝花，上因语及，顷刻二花并至，枝叶如新。时坐有相子，集曰：臣山中亦有味更佳。上曰：无缘得矣。集乃取御前碧玉瓯以宝盘覆之，俄顷彻盘，相子几满。上食之，叹曰：美无比。又问曰：朕得几年天子。集取笔书四十年，但十字一起。上笑曰：朕安敢望四十年乎。久之，辞还山，命中使送之。每见其於一布囊内探钱施人，比至江陵已施数十万，取之不竭。未及至山，忽亡所在。不日南海奏，先生已归罗浮矣。及宴驾只四十年也。
　　陈希夷
　　陈搏，字图南，号扶摇子，亳州真源人。初生不能言，至四五岁戏涡水水滨，有青衣媪引置怀中乳之，即能言，敏悟过人，及长，经史一览无遗。先生曰：向所学，但足记姓名而已。吾将游泰山，与安期、黄石辈论出世法，安能与世脂韦，汨没出入生死轮迥问哉。乃尽散家业，惟拥一石铛而去。梁唐士大夫抱其清风，得识其面而睹景星庆云，然先生皆莫与交。唐明宗亲为手诏召之，先生至，长揖不拜。明宗待之愈谨，以宫女三人赐先生。先生赋诗谢曰：雪为肌体玉为腮，多谢君王送得来。处士不兴巫峡梦，空烦云雨下阳台。遂迟去。隐武当山九石岩，服气辟谷，凡二十余年。复移居华山，时年已七十余矣。常闭门卧，累月不起。周世宗显德中，有樵於山麓，见遗骸生尘，迫而视之，乃先生也。良久起曰：睡｀酣奚为扰我。后世宗召见，赐号白云先生。一日乘驴游华阴，闻宋太祖登极，拍掌大笑曰：天下自此定矣。太祖召不至，再召，辞曰：九重仙诏，休教丹凤衔来。一片野心，已被白云留住。太宗初年始赴召，惟求一静室，乃赐居於建隆观。肩肩熟寐，月余方起。辞去，赐号希夷先生。一日遗门人凿石室於张超谷，既成，先生往造之。曰：吾其归於此乎。遂以左手支颐而终。七日容色不变，肢体尚温。有五色云封谷口，弥月不散，年一百一十八岁。初兵纷时，太祖之母挑太祖太宗於蓝以避乱，先生遇之，即昤曰：莫道当今无天子，却将天子上担挑。又遇太祖太宗与赵普游长安市，入酒肆普坐太祖太宗之右。先生曰：汝紫微垣一小星尔，辄处上次可乎。种放初从先生，先生曰：汝当逢明主，名驰海内。但惜天地问无完名，子名将起，必有物败之，可戒也。放晚年竟丧清节，皆如其言。有郭沆者，少居华阴，尝宿观下，中夜先生呼令速归，且与之俱往一二里许，有人号呼报其母卒，先生因遗以药，使急去可救。既至灌其药遂苏。华阴令王睦谓先生曰：先生居溪岩复止何室。先生且笑且吟曰：华山高处是吾宫，出即凌空跨晓风。台榭不将金锁闭，来时自有白云封。一日，有一客过访先生，适值其睡，见傍有一异人听其息声以黑笔记之，满纸糊涂莫辨。客怪而问之，其人曰：此先生华胥调，混沌谱也。先生尝遇毛女。毛女赠之诗。诗云：药苗不满笋，又更上危颠。回指归去路，相将入翠姻，太宗闻先生善相人，遣诣南衙，见真宗及门亟还，问其故。曰：厮役皆将相也。何必见王，於是建储之议遂定。先生以易数授穆伯长，穆授李挺之。李授邵康节。以象学授种放，授庐江许坚，坚授范夸，至今糟粕犹存也。
　　雷隐翁
　　雷隐翁，名本。少磊落不群，既长业进士，再试即弃去。默坐终日，或诮其痴翁。吠曰：终不以吾痴易汝点。一日，以卫授其子，遂出游不返。宋元佑问，有朝士游罗浮山，见翁坐於树下，自昤一绝云：往往来来三十年，更无综迹落人问。功成行满升天去，回首山头月正圆。
　　马自然
　　马湘，字自然。独好经史，工文学。尝与道倡褊游方外，至湖州醉堕书溪，经日而出衣不沾湿，言为项羽相召饮。指溪水令逆流，指柳树令随水走来去，指桥令断复续。一切小术无所不为，人或有疾告者，自然无药，但以竹拄杖打患处。或以杖指之，口吹杖头作雷呜便愈。有以所帛谢者，固让不取。强与之，辄散与贫人。登杭州泰望山作诗曰：太一初分何处寻，空留历数变人心。九天日月移朝暮，万里山川自古今。风动水光吞远徽，两添岚气没高林。秦皇馒作驱山计，沧海茫茫转更深。后归省兄，兄适出，谓嫂曰：特归与兄分此宅，我惟爱束园耳。待兄三日不归，遽卒。明日兄归，感恸曰：弟学道多年，是归托化以绝望耳。乃棺歙遂定之束园。明年东川奏，梓潼县道士马自然，曰：白日上升。韶杭州发其棺，只一竹杖而已。
　　张紫阳
　　张相端，天台人。少好学，晚传混元之道而未备，孜孜访问，褊历四方。宋熙宁二年，游蜀遇刘海蟾，授金液还丹，火候之诀。乃改名用成，字平叔#2，号紫阳。尝有一僧修戒定慧，能入定出神，数百里问顷刻即到，与紫阳雅志契合。一日，紫阳曰：禅师今日能与远游乎。僧曰：可愿同往扬州观琼花。紫阳於是与僧处一静室，相对暝目跌坐出神。紫阳至时，僧以先至远花三匝。紫阳曰：可折一花为记，少顷欠伸而觉。紫阳曰：禅师琼花何在。禅师神手皆空，紫阳乃拈出琼花与僧把骯。弟子因问紫阳曰：同一神游，何以有有无之异。紫阳曰：我金丹大道，性命兼修，是故聚则成形，散则成气，所至之地真神见形，谓之阳神。彼之所修，欲速见功，不复修命，直修性宗，故所至之地，无复形影，谓之阴神。阴神不能动物也。英宗治平中，访扶风马默处厚於河束，乃以所着《悟真篇》授处厚曰：平生所学尽在是矣，愿公流布此书，当有因书而会意者。元丰五年夏，跌坐而化，住世九十九岁。弟子因火烧化得舍利千百，大者如芙费，色皆钳碧。识者谓曰：此道书所谓舍利耀金姿也。后七年，刘奉真遇紫阳於王#3屋山，留诗一张而去。
　　李鼻涕
　　李鼻涕，宋绍圣初，刘延仲寓秀州，尝有道人过门，或从求药，则以鼻涕和垢腻为丸与之，病立效，因自号李鼻涕。延仲延之坐曰：今日适无酒为礼。道人笑曰：床头珍珠泉一尊，何不出以待客。刘大惭，呼童取尊。道人曰：不必取，但将空尊来。尊至，索纸覆之，少焉香溢於外，成美酒矣，坐者皆醉。明日刘有他客，出所谓珍珠泉者，而尊中无涓滴矣。一日，诣刘别云：后二十年某月某日当於真州相见，至期刘卒於真州。
　　归元子
　　尔朱洞，字微通，少遇异人，传还元抱一之道，因自号归元子。初隐蓬山，后卖药蜀汉问，行动如飞。逆旅主人每夕怪其屋有声。因窥之，见其身自榻而升，触楝而止。或於枯骸中得物如雀卵。持以问洞，洞曰：县服神丹而不能修炼，故纯阴剥消，无阳兴俱，独就丹田成此耳。唐末王建围成都，洞亦在城中，城久不下，建约城陷日，诛夷无憔类。洞乃施席作法，笼摄建与三军，皆得神人乘黑云叱建曰：敢有祸吾民者，祸即反汝。建等怖伏，后入成都戒兵勿杀，民不改肆。洞卖丹药，每一粒要钱十二万，时有某太守欲买之，曰：太守金多，非一百二十万不可。太守以为移言惑众，命纳之竹笼，沉於江中。至涪陵上流，二渔人乘舟而渔，举网#4出之，乃洞也。渔曰：此必异人入定乎。扣铜缶寤之，少顷洞开目问渔人曰：此去铜梁几何，有三都乎。渔人曰：我白石江人，此去铜梁四百里自是，而束即丰都县，平都山仙都观也。洞曰：吾师谓吾，遇三都白石浮水，乃仙去，殆此地耶。洞既登岸，语二渔人曰：视子类有道者，亦有所传乎。二渔曰：我昔从海上仙人，得三一之旨，炼阳修阴亦有年矣。洞於是索酒与剧饮，取丹分饵之。至荔枝园中，三人升云而去。二渔人附
　　白玉蟾
　　葛长庚，宋琼人。母以白玉蟾名之，应梦也。年二十二应童子科，后隐居于武夷山，号束琼子，事陈翠虚。九年始得其道，蓬头铣足，一袖弊。甚喜饮酒，未见其醉。博洽儒书，出言成章。尝自赞云：千古蓬头铣足，一生服气餐霞。笑指武夷山下，白云深处吾家。雷印常佩肘问，祈禳则有异应。时言休咎，惊省聋俗。尝在京都游西湖至暮堕水，舟人惊寻不见，达旦则玉蟾在水上犹醺然也。一日，有持刀追胁者，玉蟾叱其人，刀自堕而走。玉蟾招之曰：汝来勿惊。以刀还之。时称玉蟾入水不濡，逢兵不害。宋嘉定中，诏征赴阙，对玉称旨，命馆太一宫，一日不知所往。后每往来名山，神异莫测。
　　陈泥丸
　　陈楠，字南木，号翠虚，博罗人。以盘拢钟桶为生，后得太一刀圭金丹法於毗陵禅师。得景霄大雷琅书於黎姥山神人。能以符分捻土愈病，时人呼之为陈泥丸。时披发日行四五百里，鹑衣百结，尘垢满身。善食大肉，终日烂醉。尝之苍梧遇郡祷旱，翠虚执铁鞭下潭驱龙，须臾雷雨交作，过三山大义渡洪流，舟不敢行，翠虚浮笠而济。行钦管道中，遇群盗拉杀之，痪三日盗散，复苏。游长沙冲帅节，执拘送邕州狱，数夕又回长沙矣。中夜坐或含水银，越宿成白金。以丹法授白玉蟾。宁宗嘉定问，於漳入水而解去。
　　莫月鼎
　　莫月鼎，讳洞一，字起炎，湖州人。生而秀朗，肌肤如玉雪，双目有光射人。入青城山丈人观，见徐无极，受五雷之法，於是月鼎自名雷师，驱使鬼魅，动与天合。时嬉笑怒骂，皆若有神物从之者。元世祖召见，时天色爽霁，帝曰：可闻雷否。月鼎曰：可。即取胡桃掷地，雷应声而发，元主为之改容。复命请雨，立至。元主大悦，赐以金缯，月鼎碎截之，以济寒寞者。性爱酒，无日不醉。醉辄白眼望天，阴飕鲦修起衣袖问。尝与客饮西湖舟中。当赤日如火，客请借片云覆之，月鼎笑拾果壳浮觞而项之，云自湖滨起翳于日下。蕃厘观道士，中秋方会饮，有云蔽月久不解，月鼎时遇观中，道士知其所为，急请赴筵，月鼎以手指之，云散如洗，卖饼师积饼於筐，时被精怪窃去。月鼎召雷轰云中，斩瑚丝首于市。一人要妇，半路为白娶精所摄，至门但空车焉。月鼎禹步如有指麾状，狂风忽作，飘妇还舍。妇云适在北高峰，何以忽然至此。七十三岁，一日，属其徒王继华曰：明年正月十三日，将化於汝家。及期，风雷雷雨电交作，索．笔作愒，书毕，泊然而逝，颜面如丹。
　　马釭阳
　　马釭，宁海人，孙仙姑其妻也，号丹阳子。母初孕时，梦麻姑赐丹一粒吞之，觉而分瑞，时金太宗天会五年也。儿时常诵乘云驾鹤之诗。李无梦见而奇之曰：额有三山，手垂过膝，真大仙之材。孙君以女妻之，生三子。尝题诗云：抱元守一是工夫，懒汉如今一也、无。终日衔杯畅神思，醉中却有那人扶。从皆不晓其意。一日，王重阳祖师自终南来访之，云：宿有仙契，既食瓜从蒂食起。釭问其故曰：甘向苦中来。又问从何方来。曰：不远千里特来扶醉人。釭默念与前所作诗合，异之，遂师事焉。重阳欲挽西游，釭未能辄弃家业。重阳多方点化，釭念始央，遂以赀产付三子，从居昆仑之烟霞洞，孙仙姑在家结庵修炼二十余年。一日，釭谓门人曰：今日当有非之喜。辄歌舞自娱，俄闻空中乐声，仰见仙姑乘云而过，仙童玉女，旌节仪仗，拥导前后。俯而告釭曰：先归蓬岛待君也。於是夜坐谈，将二鼓，风雷大雨震动，遂束首枕肱而逝。是夜釭扣酒监郭复中门，索笔书颂云：丧年六十一，在世无人识。烈雷吼一声，浩浩随风逸。以须人云：师已逝矣。方悟所见者，皆其阳神也。
　　张三丰
　　张三丰，辽束懿州人，名居宝，字玄玄。生有异香，龟形鹤骨，大耳圆目。身长七尺。须髯如戟。顶作一髻，手持刀尺。一笠一袖，寒暑御之。不饰边幅，人目为张#5猎榻。日行千里，静则暝目。旬日所啖，斗升辄尽，或辟谷数月自若也。元末居宝鸡金台观，留颂辞世而逝。上人杨斩山置棺殓讫，临定发视之，复生，乃入蜀。洪武初，至太和山修炼，结庵於玉虚宫。庵前古木五株，尝柄其下。久则猛兽不距鸶乌不搏，人益异之。后入武当？当语乡人云：兹山异日当大显於时。居二十三年，拂神游方而去。
　　消摇墟经第二竟
　　＃１『遗』原为『贵』，据文义改。
　　＃２『叔』原为『叔』，据文义改。
　　＃３『王』原为『玉』，据文义改。
　　＃４『网』原为『纲』，据文义改。
　　＃５『张』原为『帐』，据文义改。
