
　　汉天师世家
　　经名：汉天师世家。明张正常撰。四卷。底本出处：《万历续道藏》。
　　汉天师世家卷之一
　　汉天师世家序
　　嗣汉四十二代天师张真人，以《世家》一卷，命上清道士傅同虚征濂序其首。简濂闻古者名世诸臣史官，必为序其世系，表次以传，所以敦本始，昭功伐也。尸於神明之冑理，有不可得阙者。今所辑《世家》，祖始於留文成侯，而其上则无闻焉。濂因据氏族掌书补之，复用史法略载其相承之绪，使一阅辄知大都，而其详别见於左方。云序曰：张出自姬姓，轩辕子青阳氏第五子挥弓矢，正始造弓矢，张罗以取禽兽主祀弧星，世掌其职，赐姓张氏。周宣王时，有卿士张仲，其后裔事晋为大夫。张侯生老，老生君巫，君巫生趋，趋生骼，其孙曰抑。朔至三卿分晋，张氏事韩，韩相开地，相韩昭侯，宣惠王。襄王开地生平，相厘王，悼惠王。平生良，字子房，汉太傅留文成侯，居沛之丰邑，生二子，侍中辟疆及不疑。不疑嗣侯生二子典高，典生默，默生大司马金，金生阳陵公千秋，千秋字万年，万年生嵩，嵩生五子，壮赞彭睦述其后，多以功烈着传。至於唐，列为安定，范阳，太原，南阳，炖煌，修武，上谷，沛国，梁国，荣阳，平原，京兆等四十三望族，中出宰相凡十七人。高生通，通生无妄，无妄生里仁，里仁生皓，皓生纲，纲生桐梧真人大顺，大顺生汉天师道陵，是为玄教之宗。其传绪悠长，倍前望族之盛，论者弗察见留侯再世国除，即意其绝嗣，殊不知流裔南北，如斯之繁也。道远字辅，汉建武十年生於昊之天目山。暨长，博习旱书，从学者千余人。寻中直言，极谏科拜巴郡江州令，弃官隐洛阳北郁山，修炼形之卫。章帝以博士征，不赴。和帝即位，召为太傅，封冀侯，亦不就。乃杖策游淮，入鄱阳，上龙虎山，合九天神丹。访西仙源，获制命五岳，摄召万灵及神虎秘文於壁鲁洞。俄往嵩山石室，得黄帝九鼎书。及其道成，闻巴蜀沙气为人害，锐意入蜀。初居阳平山，迁鹤呜山，感玄元老君，屡授以经录之法，於是分形示化，复立二十四治，增以四治，以应二十八宿。妖厉为之衰熄，如发咸泉，破鬼城之事甚多，不能备载。永寿二年，复迁渠亭山，出三五斩邪雌雄剑二，阳平治都功印一，授嗣天师衡，使世世相传，乃乘云上升，寿一百二十又三云。衡字灵真，有长材，韶征黄门侍郎，辞隐居阳平山，誓以忠孝导民，君子谓其有继宗开绪，纳俗安善之功。衡生系师鲁，字公棋，益钻前人之烈，以道术教人，自号师君。其来学道者，授以道业，已信，号祭酒，皆教以诚信不欺诈。有病者，自首其过。后设义仓，置义米内其中，任人量腹取饱，过取则有祸，人归者日益众，遂居汉中，诏授镇民中郎将，领汉宁太守。其后归魏太祖，拜镇南将军，封闻中侯，五子皆为列侯，女归太祖子彭祖。鲁卒，追谧原侯。生盛，字元宗，魏太祖封都亭侯，弗受。始自汉中还龙虎山，遇三元日，升坛传录盛生昭成，字道融，端坐石室，虎豹逢之皆伏。暨化去，或见骑鹤游空中，启冢听之，惟冠履留耳。昭成生树晋，安帝召之，不至。树生回，回生迥，迥生符，符生祥，字麟伯，隋洛阳尉，能吐丹真掌中，光芒穿室，复吞之。祥生通玄，岁大疫，以标植水中，汲饮者咸愈。通玄生恒，唐高宗问治国，恒对曰：能无为，则天下治矣。上嘉之。恒生光，光生慈正，慈正生士龙。士龙忘玉印长安酒家，一少年尽力举之，不动。明日，士龙吠擭去。士龙生应韶。应韶生颐，颐生士元，字仲良，瘠而多髯，居应天山四十年。山多虎，人莫敢谒焉。每大风雨，遥见乘黑龙往来诸峰问。士元生修，修生谌，谌生秉，一字温甫，目光如电，夜能视物。尝负剑行山泽问，叱一老树，雷即震烈，击死二巨蟒及小蛇百余。秉一生善，善生季文，五代之季，受其录文者颇众，乃铸铁环券数万继之。季文生正随。宋大中祥符八年，召见，赐号曰真静先生。后凡称先生者皆赐号也。吏部尚书王钦若为奏，立授录院。正随生澄素先生乾曜，乾曜生虚白先生嗣宗，嗣宗生象中，字拱辰。生三月，能行，五月，能言。七岁朝京师，赐以紫衣，象中生葆光先生敦复，敦复无子，从子葆真先生景端嗣，景端亦无子，从弟虚靖先生继先嗣。继先字嘉闻，五岁不能言，闻鸡呜，忽失叹赋诗，人异之。崇宁初，懈坊〈池水溢，遣使者召见，书铁符投之，怒雷砾蛟，蛟死水裔。一日，随上入寝殿，宫嫔竞以扇求书。继先以经语书之，皆密契其意，中举一握，稽首书曰：保镇国祚，与天长存。乃上所御者也，上奇之。命梼雨，三日乃止。授太虚大夫，不拜。诏江东漕臣，即山中度地，迁建上清观，改为上清正一官。从其学道者，常数十百人。靖康初，上复召。时金人犯汴，行至泗州天庆观，索纸笔写诗，隐几而化，葬於龟山之麓。后十六年，西河萨守坚游青城山，相遇於峡口。继先以书一封，赤乌一只，令达嗣天师。嗣天师家大惊，使人启龟山之定，惟一乌存。继先无嗣，以象中之孙时修嗣。时修日：吾从子也，乌得后之。众曰：法挽所在，孰得而辞。乃从。时修生正应先生守真，守真在母胎，历十九月始产。毗陵有妖，凭树诏劾之。一夜，风雷拔去。复定江涛冲决，高宗赐以象简，宝剑，《清静》《阴符》二经。守真生景渊，景渊生庆仙。张公洞有井，甚深，庆仙戏折木叶掷之。俄波涛腾涌，有一老翕从中出，庆仙诃戒之而去。庆仙无子，从子观妙先生可大嗣，可大守真之曾孙，其祖伯璃，父天麟，皆尝摄教事。鄱阳水涨，坏民卢无数，袁提刑甫请可大治之，通死一大白蛇，水遂平。又遇旱煌，可大荣之，雨作而煌噎。劫授提举三山符录，兼御前诸宫观教门公事，主领龙翔宫。时当宋季，元世祖闻其神异，密遣问使讯之。可大授以灵诠，且谓使者曰：善事尔主，后二十年，当混一天下。逮至元十三年，果验。可大生宗演，字世传，长而颖异。世祖平宋，忆其父言有征应，遣兵部郎中王世英，刑部郎中萧郁宝诏召之，赐玉冠，玉圭，授以演道灵应冲和真人之号，仍给三品银印，令主江南道教事，俾自出牒度人为道士。宗演生与棣，字国华。世祖时，宣授体玄弘道广教真人，赏责优渥，竟卒於京师。与棣无子，弟与材嗣。h与材字国梁，元贞初，入见大明殿，制授太素凝神广道大真人。大德二年，海盥、盥官两州潮水大作，沙岸百里，蚀啮殆尽，延及州城下。与材投铁符於水，符跃出者三，雷电晦冥，歼怪物鱼首龟身、其长丈余，堤复故常。五年冬，无雪。上曰：冬无雪，民间得无有灾害乎。与材为建坛梼之。是夜，雪下盈尺。上大喜，命近臣赐酒日；卿能感通神明，一至此耶。八年，录平潮功，加授正一教主，兼主领三山符录，给以银印，视二品。九年，崇明州海堤崩，俾弟子持符往劫之。民梦有神填海者，遂安。至大初，加赐宝冠金服，制授金紫光禄大夫，封留国公，给以银印，视一品。与材生太玄子嗣成，其道行显着，褒赐於朝者，不臧父风。嗣成卒，弟嗣德嗣。嗣德卒，子正言嗣。正言卒，太玄之子正常嗣。字仲纪，即今天师。国朝，六觐京师。洪武初，制授正一嗣教护国阐祖通诚崇道弘德大真人，领道教事，给以银印，视二品，赐白金及金栏法衣。赠其父大玄弘化明诚崇道大真人，母胡氏，封恭惠慈顺淑静玄君。复宠以褒文，称其瞳枢电转，法貌昂然，时以为荣。盖应代相传，以眼圆而巨者，为玄应。故上因及之云濂。闻文成侯年少时，学礼淮扬，束谒苍海君。苍海君，先儒学士，以为海神是也。后又见异人黄石公下那圯上，则其未达之际，固已能交通於神明。至其晚年，名遂功成，乃欲辟谷从赤松子游，实其初志，非曰托之以自逃也。故其九传至汉天师，感慕兴起，学轻举延年之术，被除阴慝，一以善道化民。而嗣师系师继之修，其业而弗坠，惟恐有人横遭夭阙者。当汉之季，天下云扰，惟巴蜀之间，民生晏然，行者不曩粮，居者不捍关，官府赖以成治，如此者垂三十年，其功之及物，可谓侈矣。宜其世有令人出裨至化，奚过□o诸侯之国，天之报施，不亦彰明者哉。或者专归於名山神气之所秀结，故能演迤盛大如斯，其论亦浅矣。呜呼，文成侯子孙，南北在在有之。其以功烈显着者，小则光法从，大则至宰辅，非不光明俊伟也。曾未几何，降为皂隶者，有不兔焉。其视玄裔相仍，历千二百有余岁而未已者，为何如，盖必有其道矣。嗣是而兴者，尚知勖哉，尚知勖哉。
　　洪武九年正月十五日翰林侍讲学士中顺大夫知制诰同修国史兼太子赞善大夫金药宋濂撰
　　．此处一字，底本不清。
　　序二
　　武王克商，封国八百，考之於史，厥后可征者，可以指数也，卓然不泯其世，惟宋鲁齐晋昊楚燕赵陈杞管蔡而已。若其宗祀，与周并传，又惟燕齐而已。汉初之豪杰并起，从高帝驱驰於中原，天下既定，高帝裂地以封之，大者王，小者侯，凡百有余人。讫於孝武后之元年，仅五六十年，克有终者，十无八九矣。孝宣录其子孙，多出佣保之中，降及孝成，不绝如栈，乌在其为。黄河如带，泰山如砺，国以永存，及苗裔也。由是观之，系绪悠长，莫若孔子，其次莫若汉天师。孔子以卒之，又明年，即其故宅为庙祀之。至唐武德而国子欧〈有庙，至开元而郡邑有庙，天下通杞之。常以宗子一人袭封爵，奉祭祀。在汉日褒成候，在宋日衍圣公，至今遵之焉。其支庶在曲阜，及散处四方者，伟然以科目自致仕宦，通显功业，表表当世者，代不乏。汉天师系出留文成侯，文成则轩辕氏第五子挥之后也。由挥若干，传至文成侯，由文成侯九传至汉天师。由汉天师到于今，千二百有余岁，而传世四十有三，肖子诂孙，辉连响接，咸克济美，以光裕於前，有国者，罔不崇尚而褒异之。神明之冑，绳绳乎其未有纪极。张氏与孔氏，岂不差似哉，何彼之泯灭无闻者众，而此之世弥久而益振也，则其故有不可不知者矣。盖自周衰，王者不作，诸侯暴横，桀惊之徒，鼓其虐以毒天下，民用颠脐，甚於锋水之害。赖孔子出，修儒术以达王道，拨乱世而反之正，始获胥匡以生。又以治天下之大经大法，笔之为书，乘式百代。天以之而道明，地以之而理察，人以之而极立。三才既奠，万化乃成。诗书仁义之泽，天地相为终始，则其祚真之昌大，所谓盛德百世祀者也，何独汉天师而异是乎。汉天师与孔子，虽道不同，然其制炼形魄，品配阴阳，斟酌元化，交通神明，捍大灾，御大患之为务。妖孽由之而不作，疵疠由之而不生，疾苦由之而安全，夭阙者由之而寿考。其於斯世斯民，亦可谓有大造矣。天之封培其后，俾食其德，固自报施之理，殆亦日：张氏之门，善继善述，世有其人，则虽天灾流行，无世无之，又何患焉。斯民也，回永有依估哉。继今而起者，思祖宗之积累，如彼上天之属望。如此毅然以匹休对扬自任，则大书特书，又将什百於此矣。其《世家》一卷，四十二代天师制，授正一嗣教护国阐祖通诚崇道弘德大真人，命其徒创造之。故翰林承旨，宋先生濂序之。今天师无为子，谓行之也远，由言之也文，修饬润色之，将摹刻传於世，不鄙伯衡，使为后序。观无为子注意此编，其於绍隆前烈，以世其家遗余力乎。此其所以蒙一人之眷，副四众之望，而克增玄教於九鼎之重者，与伯衡。诚不敢自附宋先生之后，然雅故於无为子，非一日是用，忘其僭，而以此为序。
　　洪武庚午五月丙申前史官眉山苏伯衡撰
　　序三
　　曩予柄玄崖，梦老子与之谭道，窃有感於赤松之游，而不知嗣教者。奚若兹予之金陵，帆泻匡庐之下，倏尔，张真人舟且近，晚泊。相揖罐，若夙结已。出《汉天师世家》一帐视予，且日：愿子一言以焜惧我先世也。不佞，受而读之，叹日：宋太史之笔不朽，则又奚益焉。无已，则闻天地之道，贞夫一者也。虽晦蚀崩竭，其或然之数，不可必而清宁者，未尝毁。大上得此以主张，道教正一真人得此，益衍大上之绪。故灵气托於后之人，而神妙用历千百余年，握玄化如一日，夫谁测其所以然，若日符录可制鬼神，御灾患，靖妖氛，有功於国家，天使之昌其世也。倘其然邪，抑其余焉耳矣。张心湛君之光昭先业也，其契於真一可想。异日，有王子吹箫而过龙山也，则以予梦老子之谭证之，张君得母意乎。张君曰：敢不世守子之言行，且瞻紫气於龙山之巅矣。
　　赐进士出身三部尚书郎两奉诏起青原骆洞主人王德新撰
　　序四
　　方今寓内，谭世家者，畴弗以孔氏称最，等而而论之，汉天师殆孔氏坍何者。夫汉天师道陵者，留文成侯苗裔也。文成侯授书黄石，辟谷而倡赤松游，所为浚道教之源，盖有其自。历五代，道陵祖师兴蕴太上之心，学发造化之玄机，修真龙虎，直以道德为宗，神明为母，清静为师，太和为友。叱吃风云，步三台而斡旋宇宙，吸呼霆电，仗星剑而荡涤氛尘。兴於汉，弗止於汉历唐宋以逮我明，封诰之锡，代炳蔚焉。号尊正一爵等公侯，而媲美之微，直师祖一世之荣哉。迄今五十世，由万万世而道化之流衍子孙，最最乎其不泯，则所谓世家，非耶不庶几哉。孔氏坪耶，或者以运符章，役鬼神，辄举而归之幻妄。噫，斯浅之乎。观天师者也，诅知其食六气而丹成白石，涵三极而道会玄元，固有先天地之始，不知其所县始，后天地之终，不知其所县终，奚啻世家之足云伟也。奇游胜境，获天师世家书，可无赞焉，以扬其盛，是故为之序。
　　万历丁酉春仲月赐进士出身侍经筵云南道监察御史豫章喻文伟撰
　　序五
　　汉天师既传国累世，历唐宋入明，复世掌道教，被天下。然而释之倾，儒之诋，往往而是。夫我高皇帝神武，庸诅诡於春秋大一统之旨，顾追为二十天师，赏录其嗣褒显之。迩汉迄于今，盖其盛梵，与孔氏相终始，斯固不可以智力诬哉。世未有千百撰而未定者也，猥以符录役鬼神，当之而止鬼神，故悄悦无羁饮乎。其有而无也，似而非也，厥有光景，风辄引去，执之皆鬼神，不执之皆道，故谓符录不足役鬼神，妄也。然夫人而能符录也，符录盛於寇谦之，杜光庭，而不再世也。天师之历五十代昌，其究无极，其大道绵邈，要自有不可知者在。不然虽汉高唐文之烈，今其裔有可考者乎。故玄光《辩惑谕》，李《膺蜀记》之妄诋不足玷，辅汉《化胡经》，不足尊，伯阳皆妄也。吾直以其世系之盛，能与仲尼圣冑坍，岂偶然耶。《天师世家》一恢，洪武中，四十二代天师征序于金药宋太史先生，次其事大都甚悉。越二百余年，而五十代天师识予，京邸一见，罐甚。已而入觐道昊门，辄过予，盖彬彬儒雅有道，忽千里驰书，征序其帐。盖洪武迄嘉靖，凡八代事边。予老而好道，笃然不敢党而攻传释夫三教，诅非同归者哉。
　　万历癸巳秋昊郡周天球述
　　汉天师世家序卷之一竟
　　汉天师世家卷之二
　　赐进士通议大夫工部左侍郎安仁张铁校
　　天师世传引
　　天师之号，见於《素问》，《庄子》，盖谓有道者之极称。老聪子言《道德》於周祖天师者，天师倡正一教於汉，而张氏号今四十八代矣。传代历历，何其详哉。千五百年，盛衰相因，废兴相寻，未有如张氏一姓之独灵长也。岂非萃山川之秀，合天人之钞而克然哉。垂裕后昆，吾莫知其已矣。
　　祖天师，讳道陵，字辅汉，沛丰邑人也。九世祖良，游下那，圯上黄石公授之以书，后从汉高祖取天下，以功封留侯。语帝日：臣愿弃人问，事从赤松子游。不疑子高卒谧文成侯。嗣侯子不疑高子通，通子无妄，里仁，里仁子皓为桐相真人皓子纲，天师父也。无妄子纲子大顺母梦神人北斗魁星中降至地，长丈余，衣绣衣，授以香草，日：蔷薇也。既觉衣服居室，皆有异香，经月不散，感而有娠。汉建武十年正月十五夜，生於昊之天目山。黄，蕾买覆室，紫气盈庭，室光如昼。昔之香气复闻，身长九尺二寸，庞眉广颗，朱顶绿睛，隆准方颐，目三角，美髭髯，垂手过膝，龙踞虎步，望之俨然。七岁读老子书，即了其义。於天文地理图书谶纬之秘，咸贯通焉。以及坟典，所览无遗，从学者千余人。天目山南三十里，西北八十里，皆有讲诵之堂，临安神山观，余杭通仙观，即其地也。后自浙瑜淮，涉河洛入蜀山，得炼形合气之书，辟谷少寐。永平二年，二十五岁，以直言极谏科中之，拜江州令。谢官归洛阳北郁山，修炼三年，有白虎衔符至座隅。建初五年，章帝征，不起。、水元初，和帝征为太傅冀县侯，三诏不就。游淮，居桐相太平山。独与弟子王长，从淮入鄱阳，登乐平雩子。山神拜於道，愿受驱策命，庙食峰，炼丹其问。山神知觉而双鹤导其出入遂弃其地天神丹，丹成而龙虎见。山因以名。时年六十余，公明，从黑虎沂流入云锦山饵之益壮，有神人自称赵诣前日：愿永护丹肩暨访西仙源，得制命五岳檄，得《三皇内文》，召万灵及神虎秘文於壁鲁洞。复往嵩山石室《黄帝九鼎丹书》及《太清丹经》。乃日：昔禹平水土为灾，当往除之。初，居阳平山上授以经线之法。次登西城山惮以降五帝。或告日：西城白虎神饮人血大蛇，上死戒泽功垂万世。今地道失宁，，吾徒无益，以人为祭，呜则山谷震诛之涌泉复居葛瓒山真多，北平修九真之法轻身之术，道功未立。闻巴蜀沙气，得出入水火之钞，及养神还鹤呜山。汉安元年壬午上元，感太上垂车驾五白龙降吾昔为尹喜说经炼九益焚山妖厉不感太筑坛召而戒之。梓州产嘘气数里，中者辄，秦中，昌利，隶，稠梗，渠亭诸山，，谓日：今命汝溥度含灵，吾当於此建立二十四治，分命仙曹，世人罪福死生。今经多劫主掌职司六天稽窍血食鬼神，率据其所，人鬼不分，汝其复治之。今授汝三五都功诸品经录，次授三五斩邪雌雄剑，玉印鱼鬣衣，二仪交泰冠，通天玉简，千日后，会闱苑。天师拜谢。汉安二年七月一日，登青城山。山有鬼城，鬼市，鬼众，分为八部，日为民害，各有鬼帅领之。及至，鬼帅率其属，迎敌天师。以丹笔书空，鬼众立仆，招之复起，或反风而火焚，或揭日而雾散，限以泰山，压以巨石，鬼物哀号乞命，请受约束。遂命俱会於青城黄帝坛下，使人处阳明，鬼处幽暗。誓日：自今已往，天地交，日月合，汝若复出，吾必诛汝。立二十四治，增置四治以应二十八宿。正气下通，以六十甲子生人，分属各治，每治立仙官，阴官，及祭酒之曹分统之。其诚敬忠孝积功行者，仙官录其善，其悖逆奸贪恣肆狼戾者，阴官纪其罪。由是善恶之报，捷如影响，使蜀民向化，定三十六靖庐，七十二福地，三百六十名山品秩，各置神司之。还云台，谓弟子王长，阳山有白气，彼妖也，往治之。道逢十二神女，因问咸泉何在，日：前有大漱，毒龙伏其中。以符投之，妖舍啾而去。旋个，插剑其下，成盐井。神女各献玉环一枚，愿奉符篇，天师以十二环合而为一，投於井中，日：孰能得环者，如所请。众女争下取环，天师遂掩而誓日：永为井神，毋为民害，有猎者逢於道，戒以勿杀，授以煮盐之法，民收其利，即地创天师庙，号清河府君之祠，至今崇奉祈祷不绝。过宋江，察江中有妖，篆石为函以锢之，妖乃绝。居主簿山，神人夜献玉壁。居本竹山，众真降授《灵宝经》。居蒙秦山，迁渠亭山，至云台山，见绝壑中桃熟，谓弟子日：孰能下取。赵升下取以献天师，亦投下，升长继赴，遂以神丹及诸经玄秘授升长。居漓沅山，为说经台。居鹿堂山，炼九转神丹。居平盖山，合九华大药。至成都，地涌玉局考子，复降说诸经要。永寿二年，游渠亭山，奉太上玉册，劫命为六合无穷高明大帝。既而太上劝为第六代道之外孙，而束海小童君为保举师，太上为度师，封道陵为天师，授三百人，惟三人系代行治，张申，王升，李忠也。乃以经录印剑付子衡，戒之曰：吾遇太上亲传至道，此文总领三五步呈，正一枢要，世世一子，绍吾之位，非吾家宗亲子孙不传。是日，以丹付长升，分饵於云台峰，与夫人雍氏，乘云上升，在人问者，一百二十三岁。王长，赵升侍焉。女文姬，文光，贤姬，芳芝，皆得道上升。天宝七年，诏后汉天师张道陵，册赠太师。唐中和四年，封三天扶教大法师。宋绍宁，加号三天扶教辅元大法师。唐玄宗皇帝赞日：邈彼炎汉，天图中阙，万汇消残，三灵荡越，惟师应运，神威迅发，躬侍玄元，亲传秘诀。妖毒云驱，崇山剑裂，大布声教，全清垒孽，一振无为，永光有截，鸾鹤斯迈，丹青是设，玉相真仪，传芳不歇。又赞云：邈矣真仙，孤高峻节，气贯穹冥，玄元示诀，落落神仪，亭亭皓月，诛邪斩精，魅驱鬼彻，汉代盟威，流传不绝。唐肃宗皇帝赞曰：德自清虚，圣教之实，或隐或显，是朴是质，静处琼台，焚香玉室，道心不二，是为正一。宋徽宗皇帝封真君玉册文日：维大观二年岁戊子十月丁丑朔十有六日壬辰，皇帝御名谨再拜言日：惟道无方，待人而行，行惟物役，资人而成。若昔至真，以道兴世，功被万物，则为神明，务称其休，夫何敢不崇恭。惟汉天师正一真人三天扶教辅元大法师，体妙阐玄，有大利於天下，刘氏之季，厥迹懋焉。遂挟光景，上超人草，秋线真图，系传於后，弥除灾孽，槟御不祥，阴隐下民，既久弥着，不有徽称，何以极报，典扬嘉惠。谨遣朝奉大夫知信州军事刘晏，上尊号日｀：正一靖应真君。夫道藏於幽，显於明，功施於速，着於近，匪我能然。惟常弗息，尚鉴观兹，益行其余，佑我邦家，延及我民，懋昭无疆之休，俾嗣永世。宋理宗皇帝制日：道家以清净无为为宗，篆录丹鳌吐纳醮祭，乃其法之祖，而崇信者笃，得非诱人以悔过趋善，固名教治道之一助欤。三天扶教辅元大师正一靖应真君，受命游穹，降生汉代。修真炼行，乘云上升，二十四治，及青城掷笔誓鬼，三蚂化地作咸泉，灵迩在蜀，不可诬也。上饶龙虎山，相传为真君故栖，玉印宝剑，奕世授传。乃者京畿叹旱，潮汐冲央，恳祈响富，实繁阴佑，儒者讳言，怪执古史一语，过加诋訾，是不知常善救人，故无弃人，与吾所谓恻隐之心，仁之端，奚以异乎。其因旧称，加以美谧，森游□ 无间，尚克钦承，可封三天扶教辅元大法师正一靖应显佑真君。元成宗皇帝制日：我国家以至仁上德，崇奖不忘，祖天师之遗烈灵风，纪录具在。若稽古典，特界加名三天扶教辅元大法师正一静应显佑真君。炼气成真，除邪辅正，羽仪凡世，历年千二百余，印剑单传，距今三十七代。嗣孙与棣，克承正法，宗师留孙，增润先猷。道虽本於无为，德莫厚於追远。因时而显，记昔所闻。夫授经於汉永寿之初，当乙未之正月，加谧於今元贞之岁，又甲子之同符，似有数存，尚祈世济，可加封正一冲玄神化静应显佑真君。是为天师一代。
　　二代嗣师，讳衡，字灵真。精修至道，不与世接。被征为黄门侍郎，不就。永寿二年，袭教居阳平山，岁以经录授弟子，克彰正一之道。言约理朗，闻者有感。汉元和己未年正月，以印剑付子鲁，曰：汝祖以天地为心，生灵为念，诚敬忠孝为本，周行天下，除妖孽之为民害者，是以亲遇圣师，建立大教。嗣吾教者，非诚无以得道，非敬无以立德，非忠无以事君，非孝无以事亲。汝其递相传授，世承人伦，世遵成训。於是率诸弟子拜日：祖师志愿弘博，因家立教，永世为宗，绿与道符，身为法嗣，承先启后，厥任为难，敢不只勤用弘玄化。言毕，与妻卢氏於阳平山，白日上升。大元至大元年，武宗皇帝制曰：盖闻古先哲王，莫不以清静宁民为本。公孙有大院之访，陶唐有汾水之往，所以博求至理，在囿天下也。朕甚慕之。天师正一之教，其几是乎。今有司以嗣师位号为请，惟师嗣守道器，遗荣冲引，尚安事名。然继宗开绪纳俗安善之边，不可不表也。宜有显称，以致遐仰。可赠正一嗣师太清演教钞道真君。
　　三代系师，讳鲁，字公棋，嗣师长子也。少膺祖训，时汉祚日凌，中州板荡，乡土震动。尝募义以保，障以道训，人从之益众。来学者，教以诚敬不欺。有疾者，令自首其过。立祭酒，痊可循者，使佩经录，率之趁善，久皆自化。时诏授典农校尉，安民中郎将，领汉安太守。镭焉克蜀，有不臣之心，请天师为督义司马，遂避名汉中，积栗巨万，诏命为汉中南郑二郡太守。未几，秦兵雍兵乱众，欲以天师王汉中，力拒之。乃已魏兵又迫，乃封府库而退居南山。魏太祖引兵入南郑，见府库充实，非有恶意，甚嘉之。卑辞遣使慰谕，拜为梁益二州刺使，封镇南将军，关内侯，食邑三万户。固辞不受，谓使者日：吾修道士也，世慕冲举，裂土之封，非所愿也。请还印绶。一日，召嗣子盛，以经录剑印授之日：龙虎山，祖师玄坛在焉。其地天星照应，地气冲凝，神人所都。丹鳌秘文，藏诸岩洞。汝宜往宣吾化，修炼累功。遂於北斗峰上升。弟卫，字公则，为昭义将军，弃官学道，白日冲举。弟傀，字公仁，瘾封为南郡太守，加附马都尉，弃官学道，白日冲举。子五人，阎圃等，皆侯，
　　俱不受。元成宗皇帝制日：朕惟道之大原出於天，而成之在人。有汉天师之绪远矣，匪其子孙善继善承不息，益大孰济登兹。是以代有异人，出裨治化。朕既加号於嗣师，而系师景行，悼灵昭於简册，钞於自拔，功成不居，P 经不云乎：上德不德，是以有德。可赠正一系师太清昭化广德真君。
　　四代天师讳盛，字元宗，系师三子也。初居南郑，克志精修，父命嗣教。魏世祖封奉车都尉，散骑侍郎，加都亭侯。不受。携剑印经录，自汉中还鄱阳，入龙虎山，得祖天师玄坛及丹鳌故址，即其地为居。以三元日，自登坛传录，以授四方。学道之士，动千余人。自是阐为科范，率以为常。以剑印付子昭成，既以示化。不瑜年，复於广西贺州为广王设法。当谓人日：西蜀鹤呜，束昊龙虎，功行既成，再游南土。元至正元年，赠清微显教弘德真君。
　　五代天师讳昭成，字道融，元宗长子。少学道不懈，每端坐一室中，出神数百里，虎豹逢之，皆伏。寿一百一十九岁而化，面色如生。墓生灵芝百本，或见白鹤往来。及启棺视之，惟冠履存焉。元至正十三年，赠清微广教弘道真君。
　　六代天师，讳树，字德馨。博通儒书，安帝累征不起。尝游鄱湖，月夜，一老翁登舟进日：闻师家以仙道立教，愿拜下风，而无阶可进。今者不意仙踪远驻近津，获抱光仪，乞示蕴奥，以启昏愚。遂告日：昔者得道之士，皆由皈戒而入，然质心於戒，莫若质戒於心，则万法皆空，一真常存，翁知之乎。遂起谢而去，从者或见异光，水天一色，不知翁之所在。天师笑日：此龙伯也，水族是掌，大道未闻，故来有请。居山时，多神异之迹，年一百余岁，尸解而去。元至正十三年，赠清微弘教玄妙真君。
　　七代天师，讳回，字仲昌。初能言，即问道是何物，众不能答，慨然失笑而叹。五岁，欲传经录，父曰：且读儒书。对曰：祖书不读，读他书何为。十岁嗣教，能辟谷，日行数百里，后入青城山，不知所终。元至正十三年，赠玉清辅教弘济真君。
　　八代天师，讳迥，字彦超。幼得道，丰姿俊美，德量天成，至诚存化。请梼者，无贵贱，皆不吝，辄有神应。魏太祖尝召赴阙问道。年九十，解化之日，异香满室，经月不散。元至正十三年，赠玉清应化冲静真君。
　　九代天师，讳符，字德信。端肃明达，凡经传子史，过目成诵，经录犹显於时，四方仰之。寿九十三而化，元至正十三年，赠玉清赞化崇妙真君。
　　十代天师，讳子祥，字麟伯。仕隋，为洛阳尉。弃官袭教，服食精炼，能吐丹置掌中，光芒出户，寻复咽之。尝游河洛，登嵩山中峰石室，乐其幽时夜忽闻兵骑声，有二神吏谒束岳主者道过，谒天师。主者日：昔会圣师於青城，今四百余载。自魏晋以来，乱离已久，生灵受害，罪业库缠，无由解脱。今岳司有幸，重遇圣师，愿乞广宣符录，庶俾超化。言讫辞去。天师还山，分遣弟子，宣化四方，以积玄功。寿一百二十岁而化。元至正十三年，赠上青玄妙大虚真君。
　　十一代天师，讳通玄，字仲‘达。天性静默，常独坐一室，非时不出，虽左右人，亦常罕见。岁大疫，以标植水中，汲饮者皆愈，有持帛来谢，却之日：吾祖以济人，安可受谢。乞符者云集，受经录者益众。年九十七而化，元至正十三年，赠上清玄应冲和真君。
　　十二代天师，讳恒，字德润。经史过目，悉不忘。唐高宗遣使召至，问以治国安民之道。对曰：能无为，则天吾神仙中之狡脍者。一日，自阙潜归，叹日：吾几落世网。学道於家，尝推瓮於室中，对妻子茹荤饮酒，夜发瓮皆在瓷中，经日不坏。年九十八而化，元至正十三年，赠上清玄德太和真君。
　　十三代天师，讳光，字德绍。励志於道。修炼，居石室中，垂三十年。及袭教，乃还家。传授经录，居常蔬食，后能辟谷，寿一百四岁而化。元至正十三年，赠太玄至德广妙真君。幼子名梧，字君明，自幼修炼，能辟谷，飞行往来，不知所终。
　　十四代天师，讳慈正，字子明，智慧明敏，常以易道教人，从者云集。每有余赀，即赈贫乏。弃妻修道山中，登圣井山，结庵独处。每岁三元日，传经录，则出山。朝廷累征，不起。后百余岁化，空中闻仙乐声下迎。今圣井号征君山，溪号征君坑。元至正十三年，赠太玄上德紫虚真君。
　　十五代天师，讳高，字士龙。姿宇超旷，好酒，纵饮一石，不醉。唐玄宗召见，命即京师置坛传线，颁赐金帛，兔租税，册封汉祖天师号。肃宗降香币，建醮於山中，赐宸翰以赞天师像。尝忘玉印长安酒家，有少年力举之，不能动。明日，天师至，笑而携去。年九十三化，元至正十三年，赠太玄崇德玄化真君。
　　十六代天师，讳应韶，字治凤。袭教后，授其子以剑印，隐居山南龙须井上，躬耕自娱。每据石吹铁笛井上，声闻数里。一日，悬邃井上，端坐而化，葬井傍。今有仙人墓，鳌构树门在焉。所耕之地，号黄沙坑。元至正十三年，赠洞虚演道冲素真君。
　　十七代天师，讳顺，字中孚。至孝，母疾经旬，月不解带。每谓人日：人不忠孝，而欲学道希仙，是舍舟楫而涉大川也。初任贵水尉，弃官袭教，携妻子，结茅山中以居。寿八十七而化。元至正十三年，赠洞虚阐教孚佑真君。
　　十八代天师，讳士元，字仲良，瘠而多髯，居应天山四十年。山多虎，人莫敢谒。惟三元日，则下山传录。每大风雨，或见其玄冠，乘黑虎往来诸峰间，知其为天师也。今山南有丹舍，山北有翻经石，黑龙井，碧莲池，皆其遗迹。年九十二岁，元至正十三年，赠洞虚明道赞运真君。
　　十九代天师，讳修，字德真。性淳朴、躬耕於野。以疾告者，篆木叶治之，即愈。凡传符录有得，随以施人。江西大贾刘迁者，尝受符录。一日，死於金陵，二日复苏。言为冥司所摄，道遇仙吏，日：常受法录，死期虽至，可
　　复延二纪。遂入山中，为弟子。一日，天师集诸弟子日：吾某日当化，至日，沐浴更衣，端坐而化。年八十五岁。元至正十三年，赠冲玄斓化昭庆真君。
　　二十代天师，讳谌，字子坚。唐会昌辛酉，武宗召见，赐传录坛宇额日：真仙观。将命官，辞归不受。咸通中，懿宗命建金线大醮，赐金吊，还山。一日，大醉而化。年一百余岁，元至正十三年，赠冲玄洞真孚德真君。
　　二十一代天师，讳秉一，字温甫。母尝昼寝，梦神人履金龟下降，觉而有娠，十有五月而生。既长，目光如电，夜能视物。常负剑行山泽，开叱一老树，雷即震裂，打死二巨蟒，小蛇百余。南唐齐王梦堕井中，有道士碧眼长髯，衣绛衣，掖出之。占曰：此汉天师也。遂即龙虎山，建祠宇，赐水田。天师将化，日：吾去矣，须地震。乃殓，已而果震，七日乃殓。体温如玉，寿九十二。元至正十三年，赠守玄紫极昭化真君。
　　二十二代天师，讳善，字元长。幼不茹荤，稍长，遍游名山，三十余年，始还。渊默内修。不与物接，寿八十七。元至正十三年，赠清虚崇应孚惠真君。
　　二十三代天师，讳季文，字仲珪。五代之季，人受其经录甚众，乃铸铁环券继之。宋初，铁券录尤盛。寿八十七。元至正十三年，赠清虚妙道辅国真君。
　　二十四代天师，讳正随，字宝神。性质直敦朴，不与俗接。宋大中祥符八年乙卯召至，吏部尚书王钦若为奏，立授签院，并奉劲改真仙观为上清观，年八十七岁而终。宋真宗皇帝制日：朕嗣守宗桃，钦崇天道，荷乾坤之瑞应，阐河洛之珍符，思与至人共参妙道，尔祖得灵诠於金阙，垂法统於后昆。汝为嫡孙，绍承异学，兹启先天之秘，以诱后觉之民。惟帝鉴观，跻世仁寿，肆颁徽号，益衍玄猷，赐号真静先生。元至正十三年，赠清虚广教妙济真君。
　　二十五代天师，讳乾曜，字元光。端静寡言，笃志内修。宋天圣八年，仁宗召赴阙，问以冲举之事。对曰：此非可以辅政教也。陛下苟能返之朴，行以简易，则天下和平矣，奚事冲举哉。上嘉之，赐号澄素先生。上又问，卿有几子。对日：长子传道，次业儒。遂以次子见素为将，作监主簿，见素虽仕，而志尤慕道，以卫尉守丞，休官隐居鄱阳束湖，至今子孙家焉。天师年八十五而化，座剑仁福乡樟埠曹家源。宋仁宗皇帝制日：朕嗣服历年，潜心至道。若稽黄帝之为君也，所以养人民，官阴阳而成无为之治者。则有广成子在崆峒之上，不惮膝行，顺下风而问焉，为民故也。尔不远千里，至辇下一言，悟朕得养生治民之要，可无徽称，以示旌异，尚弘神化，用副招延，罔俾广成，专美前古，赐号澄素先生。元至正十三年，赠崇玄普济湛寂真君。
　　二十六代天师，讳嗣宗，字荣祖。生而左手有印文，及袭教，神异具着。至和二年己未，宋仁宗召赴阙，祈梼有应，奉劲迁上清观於山之阳。年七十八，貌若童颜。赐号虚白先生，八十一而化，座剑蠕口寨。宋仁宗皇帝制曰：柴望秩宗，乃祷祠之肇启，行宫藏事，非巫史之可侪。苟诚意之旁通，亦治世之所赖。汉天师」一十六代孙张嗣宗，绍承家学；绰有祖风，比露判以笺天，旋弥灾而为福，非道心精一，至诚感神，能若是耶。虚空生白，吉祥止止，惟尔有焉。赐号虚白先生。元至正十三年，赠崇真普化妙悟真君。
　　二十七代天师，讳象中，字拱宸。生三月，能行。五月，能言。七岁，召赴阙，赐紫衣，命嗣教。赐坐问道，大称旨。上赐宸翰，后归征君山梧竹塘，结卢以居，得道冲举，有七星墩，白鹤坞存焉。元至正十三年，赠崇真通惠紫玄真君。
　　二十八代天师，讳敦复，字延之。学识天成，声如洪钟，士林仰之。宋熙宁问，神宗召赴阙，命醮於内殿，赐号葆光先生。年五十三而化，痪剑邓家坞。宋神宗皇帝制曰：朕荷后皇眷顾之休，藉祖宗盈成之业，海宇宁谧，民物阜康，思弘清净之风，共乐无为之治。汉天师二十八代孙张敦复，世传祖印，早悟真诠，惜遽返於丹丘，遂莫前於宣室，宜申简册，以贲姻霞，赐号葆光先生。元至正十三年，赠太极无为演道真君。
　　汉天师世家卷之二竟
　　汉天师世家卷之三
　　二十九代天师，讳景端，字子仁，敦复之从子也。性恬澹，绝嗜欲，不与物兢，笃志玄学。大观二年，赠葆真先生。年五十二岁而化。宋徽宗皇帝制曰：朕惟御灾捍患，祀典所先，崇德报功，圣人所尚。乃者虚靖先生张继先，靖盐池之妖氛，藏金庭之醮奏，如响斯答，厥功甚懋，推其本原，盖有家学，而汝名号之称，朕甚嫌焉，特赠葆真先生。元至正十三年，赠太极清虚慈妙真君。
　　三十代天师，讳继先，字嘉闻，又字道正，号偷然子，’二十七代天师之曾孙。祖敦信，父处仁，仕宋知临川县。宋元佑七年壬申十月二十日，生於蒙谷庵。五岁不言，一日，闻鸡呜，忽笑，赋诗曰：灵鹦有五德，冠距不离身，五更张大口，唤醒梦中人。翌日，宴坐碧莲花上，人皆称异，为真仙，今浴仙观有池存焉。九岁嗣教。崇宁二年，懈州奏盐池水溢，上以问道士徐神翁，对曰：蛟蕾为害，宜宣张天师。命有司聘之。明年赴阙召见，问日；卿居龙虎山，曾见龙虎否。对曰：居山，虎则常见，今日方睹龙颜。上悦，令作符进。上览笑曰：灵从何来。对曰：神之所寓，灵自从之。上问能书否，对曰：臣尝书《 道德经》 。遂取进上。问修丹之术若何。 对曰：此野人事也，非人主所宜嗜。陛下清静无为，同夫尧舜足矣。上悦。侍入寝殿宫，人竞以扇求书，以经语书之，皆密契其意，中举一握稽首书曰：保镇国祚，与天长存。乃上之所御也；赐宴而出。十二月望日，召见。上曰：淤池水溢，民罹其害，故召卿治之。命下即书铁符，令弟子祝永佑同中官投懈池岸圯处。瑜顷，雷电昼晦，有蛟蟹碟死水裔。上问：卿向治蛟蕾，用何，将还可见否。曰：臣所役者关羽，当召至。即握剑召於殿左，羽随见，上惊掷祟宁钱与之曰：以封汝。世因祀为崇宁真君。明年三月，奏盐课复常。五月，召见赐坐，问道法同异。对曰：道本无为而无不为，体即道也，用即法也，体用一源，本无同异。若一者不立，二者强名，何同异之有。上曰：然若有同异，便与言为三矣。因进天心荡凶诸雷法，上亲祀之。七月，建坛传授经录，演法讲说道妙，参礼者云集，皆领悟而去。上御天祥殿，从容问道及时政。对曰：元佑诸臣，皆负天下重望，乞圣度从容。悚然曰：朕何所不容。对曰：陛下弘建皇极，无偏无党，以天下苍生为念，幸甚。力乞还山。上奖谕许之，赠金帛，皆不受。命近臣具礼饯於国门。四年复召，建醮内廷，因密奏赤马红羊之兆，请修德。宋徽宗皇帝制曰：劫汉天师三十代孙张继先，天师在汉，玄功着闻。汝为裔孙，不替远业，传袭祖法，符水有功，虚靖恬和，道行高洁，宜加显锡，昭尚真风。赐号虚靖先生，赐金铸老君及汉天师像。屡乞还，不许，问何所欲，对曰：臣所欲，上清观弊陋偏僻，众欲迁而新之，力所未能。命江束漕臣，即山中度地迁建，赐田以食其众。复立庵於山之北，为天师修炼之所，御书靖通庵额赐之。有亭曰修然，并建灵宝，云锦，真懿三观，改祖师祠为演法观，奉玉册，上祖师号，封为真君。十二月还山，凡父兄，皆赐爵有差。四方学者，率数千百人。大观丁亥，上遣使，命醮於山中。且召赴阙，时徐神爷同馆居，无何，神翁曰：世事悠悠，不如归休。对曰：归则便归，何思何虑。神翁遽坐而逝。端阳，召见宫中，若有妖，卿当桔之。对曰：闻邪不干正，妖不胜德。陛下修德，妖必自息。内侍奏仁济亭果有妖，俄顷，妖凭一少年，以手抱头，泣拜。天师曰：汝心自昧，堕在迷途。返尔本形，汝宜速化。乃收泣，仆地久之，遂苏。上复命以大瓮数十，贮水京畿，取符投水中，以饮有疾者，凡饮者皆愈。上遣使问道要，且言神仙可学，不死可致。乃作大道歌授使以进。岁大旱，命祷之，雨三日。授大虚大夫，辞不受，御制诗以赐。大观二年，还山。赐金帛，力辞曰：臣一野褐尔，得以无用。公卿祖送塞道，揖别曰：聚散本常理，出处无定期，浮生倏忽，诸公勉之。还山，与弟子曰：江湘入蜀，有二十八治，叉之自秦川还山，即西源筑庵居之，扁曰：浑沦。沂阳琼林台北有为爱西源，好绝句五首。时石自方从鄱阳来，与之游。一日，语以死生之变。自方曰：吾得全於天，不知好生，不知恶死，奈何得以死哉。答曰：不然，尔谓得全於天，天复得全於何。真宰不明，性识交炽，一真独露，万劫皆空，则天亦无所全。自方有省。政和二年，遣使复召，以疾辞。俾弟子王道坚奉谢，以修德弥灾为告。劫改上清观为宫，授道坚为太素大夫，凝神殿校籍，命预禳国难，遂还吁江。王文卿皆以道术同显於朝，既还山，亦常往还，由是日旷逸自怡，或风晨月夕，穷幽极险，徙倚歌味，每有自得。一日，题偷然亭壁曰：赤帝御龙行未伏，姐娥分月入探山。人莫能测。尝游麻姑，憩齐云亭，叹曰：蓬莱步入，清浅其桑田乎。靖康之变，其言始验。丙午，金人寇汴，上与太上皇思天师预奏之言，遣使亟召。至泗州天庆观，索笔作颂曰．．一面青铜镜，数重苍玉山，恍然夜红发，移迹洞天问，宝殿香云合，无人万象闲，西山下红日，姻雨落潸潸。书终而化。时靖康丙午十一月二十三日，京师亦以是日陷。族父武功大夫张宪适至，率士民葬於龟山之下。初天师在京时，太学生陈束〈 易观以终身问，天师曰：陈束为忠臣，垂名不朽。易观为县，以寿终。□ 高宗南渡，陈束上言，乞罢黄潜善，汪伯彦，束被杀。易观为太和令，家贫，以年终。天师既化，越十六年绍兴辛酉，西河萨守坚游青城，遇於峡口，授以符法，及《 水调歌》 一阕，授书一缄，履一只，令达嗣天师。抵山，嗣天师发书，异之，令人启泗州定，惟一履存，方知其尸解。后亦有遇於武夷、罗浮者。元武宗皇帝制曰：朕惟广成子，在崆峒言契形神之妙，唐桑楚居畏垒，礼膺尸祝之荣，蚓奕叶振迈於真风，宜锡号优祟於昭代。嗣汉三十代天师虚靖先生，潜心冲默，善性粹和，道集虚而悟玄，玄行履常而安止，止尝因宋主燕闲之问，极陈老氏清净之宗。神得一以灵，故祷祠而辄应。物归根曰静，惟精气之长□ 存。是用增宠秩於仙阶，袭嘉名於祖牒。仍羽人濯阳谷，岂徒想於高踪，乘白云，归故乡，尚柢承於先命。封虚靖玄通弘悟真君。
　　三十一代天师，讳时修，字朝英，二十七代天师象中之孙，敦直子也。虚靖不娶，无子。弟渊宗为道士，拟令嗣教，光辉清化。虚靖游泗州时，以印剑经录付之朝英，以是众推之以嗣教。辞曰：继先，吾从子也，吾何后之。众曰：法统所在。遂嗣教。乃恬然静退，志慕修炼，年六十一岁而化。元至正十三年，赠正一弘化明悟真君。
　　三十二代天师，讳守真，字遵一，母昊氏，娠十九月而生。宋绍兴十年，袭教。乾道六年，毗陵有妖凭树，诏治之。既行，一夕，雷拔其树。召赴阙，赐号正应先生。高宗召见，咨问道法。孝宗时，江涛冲决，命醮内廷，有异应，上赐以象简宝剑、《 清静》 、《 阴符》 二经，赐号正应先生。淳熙三年十月三十日，谓弟子曰：顷得吾兄虚靖书，有青城之约，今当往矣。言毕而化，藏蜕於演法观近西。元孝宗皇帝制曰：劝汉天师三十二代嗣孙守真，尔传之祖业，载世数十，而犹未泯，亦异也。已锡之嘉名，厥有故事，特授正应先生，复赠崇虚光妙正应真君。
　　三十三代天师，讳景渊，字德莹，初名伯璟？乾道间，侍父入朝，高宗异之，改今名，尝醮内廷，有大感。皇子魏王镇明州，有疾，为坛以请。至，乃呎水饮之而愈，礼送特厚。一日，复遣人致聘，使及门，忽召弟子曰：吾仙期不可爽。遂隐几而化，座剑於上清莒家源。元至正十三年，赠崇真太素冲道真君。摄天师，讳嗣先，字光祖，乾道癸巳，兄景渊曾以为子。年十九袭教，崇宁中，召入觐，时景宪太子书樵隐二字赐之。嗣教一十一年，族长议以景渊有子，当传，即以印剑付侄庆先，退休乐道以终。
　　三十四代天师，讳庆先，字绍祖，德莹子也。庆先未生，德莹尝鞠幼弟嗣先权摄教位。庆先以嘉泰辛酉袭教，性慈俭周贫，因至是经录之传益广。饮酒数斗不醉。尝游山之张公洞，有井极探，戏以木叶投之。俄而波涛汹涌，有一老人，从井中出，拜而有请，戒之毋旱捞而去。嘉定二年十月二十二，有道人来谒，礼敬甚恭。既去，语弟子曰：彼与吾有深约。越七日，晨兴宴坐而化。元至正十三年，赠忠不虚真妙光化真君。
　　三十五代天师，讳可大，字子贤。曾祖三十二代天师守真弟二子伯珊之孙。初，景渊殁，伯璃常摄教事。庆先殁，嫡子成大幼，可大父天麟摄教事。宁宗召赐仁静先生。未几，成大早殁，以可大为庆先后。绍定三年，仁静殁，可大年十二，正三十五代天师位。时鄱阳水溢，坏民庐室，袁提刑甫请治之，以符投江，雷震趣死大白蛇，水遂复，故袁为诗以赠。端平年问，累召赴阙，赐馒经赀。嘉禧三年，钱塘潮庾水及艮山门，民庐尽湮，诏治之。投铁符潭中，潮遂退。又大旱蝗，命醮於太乙宫，雨作蝗噎。七月召见，赐号观妙先生，劫提举三山符录，兼御前诸官观教门公事，主领龙翔宫，重建真懿观，赐田若干顷，免租税。御书真风殿，紫微阁，真懿观额。上册加封祖师，关石二帅，龙井等神。元世祖遣使讯之，乃授以灵诠，且言其后听。景定四年四月，以印剑付次子宗演，具表辞谢而化。丞相江万里为铭，痪剑於瑞庆观。元世祖皇帝制曰：道为天地之常经，妙参造化名者，古今之公器，特示褒崇。故三十五代嗣教汉天师观妙先生张可大，佩录三玄，辈声八极，积功累行，造彼希微，祷雨退潮，特其土直。昔先皇在潜邸，遣间使诣珠庭，知天命之有归，以灵诠而默授，谓圣明当一四海，其征听。后二十年，盖神与道俱洞测将来之数，及远怀近悦，允符前日之言。乃眷真游，盍颁异渥，嗣师与棣，克绍宗风，宗师留孙，总持玄教。其立稷丘之祝，仍加真一之称，於戏冕服，倘来非至人之所尚，云轩伊迩，尚多既之未伸。赠通玄应化观妙真君。
　　三十六代天师，讳宗演，字世传，号简齐。性渊静，少颖敏，年十九袭教。宋咸淳问，信之上饶旱，守臣唐震请祈雨，应如期。元世祖平宋，遣使优谕，召至，劲廷臣郊迎，待以客礼。入见，顾问者再。六月醮於内庭。明年，又醮长春宫，赐号演道灵应冲和真人，给二品银印，命主江南道教事，得自给牒度人为道士，路设道录司，州设道正司，县设威仪司，皆属焉。诏谕江南复宫观赋役，即京师创崇真万寿宫，劫弟子张留孙主之。后复两召至阙，礼遇有加。一一日，有道人来谒，告以玉兔之约。时至元辛卯十一月十一日，有献白兔者，语弟子曰：吾昔以明日生，今以明日去矣。遂书颂而化，疼剑於蟹田源，后赠演道灵应冲和玄静真君。元世祖皇帝诏曰：谕龙虎山张天师，卿之先祖道陵，用心精一，得法录之正传，甚有征听，流布至今，子孙相承，已数十代，二千余年矣。虽常闻卿之誉，以两国梗绝之故，未遂延请，迩者宋主不度德量力，执我行人，久留弗遣，以故命中书左丞相伯顽率兵南伐，上天眷合，大江已为我有，南北一家。今特遣武略将军兵部郎中王世英，武略将军刑部郎中萧郁责诏召卿，毋以易主，遂生疑贰。卿之先世，自束汉以来，历事一十五姓，无非公心，未尝有所偏执。天无私心，厥命靡常，卿知道者，宁想昧於是乎。宜趋命驾，毋多辞让，故兹诏示，复宜知悉，钦哉。元世祖皇帝制曰：三十六代天师张宗演，卿心传法统，体粹真风，广黄庭大洞之科，持正一盟威之录，爰清爰净，以信以诚，三尺青蛇，役鬼神於冥漠，一括明．水，挣天孽於迩遐，既弘开济之功，宜界褒祟之号，特赠演道灵应冲和真人。元‘成宗皇帝制曰：盖公遇汉，宁辞海上之招，司马在唐，尝应□ 天台之聘。按古来之达士，多寓迹於名山，惟出处之随时，乃周旋於中度。三十六代天师演道灵应冲和真人，管领江南诸路道教事。张宗演庆衍仙灵之派，学探静定之功。自王师临鄂渚之初，而妙道达世皇之听，芝泥，云篆，凤书，一下於江南。金服，瑶冠，鹤驭，三承於圣卷。宗风为之益振，玄教为之增光。遐想仙游，宜申恤典。爰进升阶之号，仍加节惠之丈。於戏旌阳有术镇蛟璃。既贻芳於贤嗣，据射所居无疵疠，尚敷' 锡於编氓，赠演道灵应冲和玄静真君。
　　三十七代天师，讳与棣，字国华，号希微子。渊默寡言，洞明三教，为诗文，立成数千言。甫冠，侍父入觐，仪表温莹，敏於应对，上屡叹异之。至元辛卯，嗣教。应召，上赐坐，慰劳甚至，授体玄弘道广教真人，管领江南诸路道教事。成宗登极，复召，命醮於圆殿，又醮於长春宫，命天下行其醮典，改天下诸路天庆观为玄妙观？一日，忽谓弟子曰：吾世味素薄，今留京师且久，非吾愿也。恳乞归山，未允。越月，示化於崇真宫，遣使护柩还山，劲廷臣祖祭於都门，后葬於玉田。元世祖皇帝制曰：汉天师三十七代孙张与棣，可嗣乃父演道灵应冲和真人，以传法统，用阐玄风，宜令张与棣准此。元世祖皇帝制曰：汉天师三十七代孙张与棣，卿庆源有自，化应无方。宜颁紫诰之荣，以作玄门之表。特赐体玄弘道广教真人，管领江南诸路道教事。元武宗皇帝制曰：绍玄风而继世，率乃祖之攸行，溥内则以疏恩，亦於今之所向。嗣汉三十七代天师仙姑冯淑真，簪缨素绪，肇悦芳仪，媲谷城之传益，师清静守梧舟之操弥笃，坚贞爱祉，惟探锡名，斯侈云龙风虎之庆会，宜谓有光舞凤回鸾之制书，茂承无教，授靖明真素仙姑。
　　三十八代天师，讳与材，字国梁，号广微子，宗演次子，天资仁厚，为诗文，可立就，书翰精奇，至元三十一年嗣教。上遣使赐冠服玉佩，俾掌教事，及召见。明年，改元元贞，入见大明殿。又明年，制授太素凝神广道真人，兼管道教。仍封母为玄真妙应仙姑，俾自给牒度道士，兔宫观差役，护法录，兔远输之役。大德二年，海盐官奏，二州潮大溢百里，沙岸喷将及城下，奉韶治之。至杭州，醮於佑圣观，投铁符河圯处，符跃出者三，雷电昼晦，砾死水怪鱼首龟身长丈余於水裔，堤障复故。五年复召，至京，丞相答刺罕请祷雨。天师曰：诚可格天，天必有感。明日果雨。上召问：冬暖不雪，民问得无有灾乎，命为坛祷之，是夜，雪下盈尺。六年辞归，上御柳林，诏天师侍祠，致嘉既甚着。且缄香，使祷於所过名山宫观，归醮於上清正一宫，给银印，视一品，加金紫光禄大夫，留国公，正一教主，兼主领三山符录。加封二代嗣师，三代系师，皆为真君。母周氏，为玄真妙应渊德慈济元君。时皇太后在兴圣宫，仁宋在束宫，皆宠赐特厚。是岁，夏多雨，宰臣合散公留守大都，遣礼部尚书王公约请梼。越三日天霁。仁宗即位，复入朝赐见嘉禧殿，诏太保曲出若曰：予嘉天师之道，其继承之绪佗无与比者。又赐宝冠金服。二年四月，遣使至山，谕曰：去冬不雪，今复不雨。．田弗就种，朕甚不忍民之伤也。祷於上清宫，随应远近周洽。每岁参授法录及以水旱妖疠来告者，无虚日，皆活之。捐粟为义仓，以周贫乏。艺术之士，日集於门，各如其望。延佑二年秋，与弟子遍游岩洞，或为诗绘物，皆寓意有警，人莫能测。除日，复自赞寿像，有束风吹雪之句。越明年，正月，有一日，雪口占遗颂而化，劝葬於金溪之呜阳，建祠日玄都观。元贞二年，成宗皇帝制曰：三十八代天师张与材，卿虹芝标瑞，金格辈英，学参万景之玄微，线阐三元之正教。乃祖乃父，已显号之，同膺难弟难兄，宜真风之再衍。特加宠锡，庸示眷怀，惟至人体道为功。卿当振灵山之绪，以敬德祈天永命。朕方崇游室之科，赐号太素凝神广道真人，管领江南诸路道教事。元大德八年，成宗皇帝制曰：粤自上古，相传能为国家除害。正一初祖之於蜀，尝蚯龙井之妖，观妙先生之於杭，亦弥胥涛之患。卿持法印之三载，潮啮海盥之两州，凭铁符丹篆之灵珍，鱼首龟形之曹沙胀，复堤防之固，民居脱昏垫之灾。比因江制行省，以闻俯酌玄教宗师之议，精诚有感，宜茂进於仙阶，清静无为，尚钦崇于妙道。特加正一教主，兼领三山符录，余为故。元至大元年，成宗皇帝制曰：惟除邪辅正，关世教以为多。崇德报功，宜邦彝之具举，维圣祖夙钦於至道，而先皇屡款于真仪。兹嗣服之云初，岂疏荣之可后。正一教主，嗣汉三十八代天师，太素凝神广道真人，管领江南诸路道事，主领三山符线张与材，清偏伟望，博学通村，泓然理域之探融，泛若环中之顺应，御民苜而辄效，持章犹虚请之精严。祈福既则随臻余戒，具冲和之祇，肃动靡端倪之可见，劳奚章绶之能为制，则特颁理於兹，顺於戏封留足矣。益光炎汉之高风，自天申之永赞，有元之丕祚，往绥燕履茂对鸿麻，加赠正一教主嗣汉三十八代天师太素凝神广道明德大真人，领江南诸路道教事。特授金紫光禄大夫，封留国公，余如故。元贞二年，成宗皇帝制曰：至道之用存乎人，伟贞源之有自，君子之学成，其德繁兹，闽之是仪，太素凝神广道真人，嗣汉三十八代天师张与材，母周氏，惠恭德合，冲和行资，纯素苍图，分系本支，迭纪于仙阶，珠树联芳，兄弟继传于祖，即于今可尚，往昔未闻，特颁宠渥之隆，庸慰孝心之至，宜于后裔，益增正一．之光辉，介迩遐年永奉宵晨之香火、赐号玄真妙应仙姑。元至大元年，武宗皇帝制曰：朕惟老子着道德言，亦本孝慈之旨，西母在列，仙藉可为，仁寿之宗，方将敦俗化以养亲，故特崇闯仪而锡宠正一教主嗣汉三十八代天师太素凝神广道真人张与材母玄真妙应仙姑周惠恭，提身贞淑，秉性徽柔，德媲高门，克义方之训，庆鲧后裔，益昌道纪之传，是宜颁天诏之五花，以示报春辉之寸草。问蓬莱水几见海尝清浅，西池莲开，居姑躬山。能使物不疵疠而年谷熟，助扬正教．茂介遐龄，授玄真妙应渊德真人。元延佑元年，仁宗皇帝制曰：修道者，母为先，学仙者，孝为大。诉其源之所自，锡恩命以维新。正一教主大素凝神广道明德大真人领江南诸路道教事嗣汉三十八代天师张与材母玄真妙应渊德真人周氏惠德，有德有功，爰清爰静，来作神仙之倡，维以末年，继为天人之师。幸哉有子，指蓬山而归去，叶鼎卷以如遗。虽冲漠不可强名，而国家亦所宜礼肆，颁美号式，重玄宗於戏，藏剑依坛，尚想成丹之魏母，飞茅建靖，母志传道之谌师，谏尔逍逼，故兹优涯，追封玄真妙应渊德慈济元君。
　　三十九代天师，讳嗣成，宇次望，号太玄子。神清高远，端毅寡言。至大三年，侍父入觐，至杭，寓宗阳宫。俄杭城火发，众往求救，发通江桥，望火起处，以水嘤之，火遂灭。延佑三年丙辰，留国仙逝，以印剑授之，命袭教，开府张宗，师闻於朝。仁宗遣使至山，命主教事，且召之。十月入觐，上顾问甚至，喜曰：克肖而父。命建金录大醮於长春宫，礼成，赐冠服。明年正月，告归。制授太玄辅化体仁应道大真人，主领三山符录，掌江南道教事。推恩，封母易氏为妙明慧应常静真人。降玺书，命掌道教，给度牒，行法录，免远输之役，遣使护送还山。七年，盐官州海潮复作，诏即行省建大醮祷之，投铁符岸圯处，雷电大作，水息复故。英宗即位，诏入觐见於上都，降玺书给驿护还。泰定二年正月壬午日，有食之大臣求祷雪以禳之，天大雪。复命建黄录大醮於长春宫，时有天花云鹤之瑞，国子司业虞集承韶记之，制加栩元崇德正一教主知集贤院道教事。四年，盐官州潮复失，岸崩及城，诏召至行省，醮於佑圣宫。有三足龟见殿上，潮退。杭民以旱告，即雨。至顺元年，入朝降玺，书申护有加。至元，再召入见上於明仁殿，时京畿旱，诏祷雨崇真宫，大应。秋，苦雨，祷而霁。冬不雪，祈即应。上大悦，赐以上尊，且语近臣曰：朕烦天师多矣，可录前后勋绩备载制词。三年三月，颁制加知集贤院事。留京已久，乞还山，诏百官宴饯之。既还，弃绝人事，逍遥自娱。至正四年甲申，将游五岳，青城，先登泰山。九月，舟次吕梁，薄暮，有一老人求见，密语，移刻而去。明日，遽命返舟，庚子抵宝，应化於舟中。弟子奉冠剑还，入鄱湖，抵云锦溪，有二黑龙护舟疾行。不六日，诉流而达，其神异若此，后葬於南山。元仁宗皇帝制曰：天下有道，宜崇清静之风，至人无为，爰佐隆平之治。诞扬命号，申耀宗乘。嗣天师张嗣成，得老氏之真诠，实玄门之巨擘。自汉而下，以其数考之一千余年，渡江以来，於今四传矣。三十九代，学邃琼科之正声，腾绛简之英嗣。录云，初来朝，甚谨，俾陆仙班之旧，综维教事之新，赞皇极之建中，衍洪图之锡羡，於亏维名不假。朕特示於绥嘉，率祖攸行。卿盍思於报称，丕钦兹渥，罔替其恭。推恩，封母易氏为妙明慧应常静真人，别降玺书，命掌道教。元英宗皇帝制曰：朕钦崇天命，景慕道德，求所以静一而宁民者，与言至人，荣及后裔。嗣天师张嗣成，由尔祖能传老氏之旨，遵和崇正，扶植世教。世其家者，继显在尔。器识弘达，博学多闻。自先朝以长，而贤俾嗣名号，承志笃善州克勤不息。每怀冲退令闻益彰。朕践祚之始，尔奉币来朝，执仪甚谨，良用宠嘉，申命宜新，循乃旧职，尚一尔心，用弘尔教，恭畏祇肃，协赞无为之治，毋替厥服往惟，钦哉。特授正一教主嗣汉天师太玄辅化体仁应道大真人，主领三山符录，掌江南道教事。元晋王制曰：我国家之崇玄教，古莫与伦。卿家世之被皇恩，今为特盛。宜隆称号，爰示宠嘉。嗣天师张嗣成，冰雪神人，风云圣代。乃祖乃父，累功积行於前，若子若孙，继绪增光於后。及此初元之觐，助予敬德之新，翼翼小心，允谓恪恭而有礼，巍巍大道，共期清静以无为。特授斓元崇德正一教主嗣汉天师太玄辅化体仁广道大真人，主领三山符录，掌江南道教事。封胡氏为明慧慈顺仙姑。元顺帝制曰：老聘度函谷关，未始忘於天下，留侯从赤松子，岂果弃於人问，式开圣人神道设教之门，遂任天子为民请福之寄世传法者，代有功焉。不远而朝，宜新厥命。特授斓元崇德正一教主嗣汉三十九代天师太玄辅化体仁应道大真人，主领三山符录，掌江南道教，知集贤院事张嗣宗，神明之裔，道德之宗。自尔祖之遇世宗，乃父之於仁庙，既膺天眷，兼简帝心。虽膺有道之长，实系圣明之主，而乐无为之治，庶阐清静之风。诞布玄休，屡昭灵应。卿既克承於后，朕亦丕劳尔先。往者海水为灾，再免黔黎於昏垫，近而天时作慝，三致雨雪之感通。功成弗居，礼宜有．报。噫，神仙以忠孝为本，尚母魄於传贤，帝王以天地为心，曷敢忘於敬德，见所带职号如故。
　　四十代天师，讳嗣德，号太乙，与材第二子也。性宽厚，善文好诗。至正甲申嗣教，后九年壬辰，天下兵兴，命弟子舒惟寅募义保障，凡邻郡问，兵不敢犯，民赖以安。是年十月，微疾而化。明年，制授太乙明教广玄体道大真人，主领三山符录，掌江南道教事，制下已化矣，藏蜕排衙石。元顺帝制曰：正一仙真，克绍经录符章之秘，神明华冑，宜膺冠裳剑印之传，仙籍有征，宠章再锡，咨尔张嗣德，学资家训，道演宗盟，祖弥流芳，云仍袭庆，始着飞升於蜀汉，世施度化於．江湖。宝录金符，瑞应昔昭於简册，青蛇玉剑，渊源永绪於箕裘。历彰斜摄之灵，每佐清宁之治。涣号虽基於前代，纶恩犹渥於本朝。紫诰银章，礼重褒崇之典，‘珠冠金服，光贯冲素之流。玄门偶阙於承宗，法嗣共推於嫡嗣。卿其奉真元之秋律，肃太上之精筵。恪思继业之隆，益拯含生之沙，再扬灵素，永播真风於戏。珪币多仪，务念输诚以事帝，坛环秘祝，慎严徽福以庇民。尚体予裹，以弘尔教。
　　四十一代天师，讳正言，号束华，嗣德长子也。貌古神清，沉静寡言。时京道不通，且二年余矣。江浙行省，遣问使传制授天师明诚凝道弘文户教大真人，主领三山符录，掌江南道教事。瑜年，集诸弟子曰：吾家世代以福国忠君化民为本，今天下兵争日久，朝廷去远，安危未可知。瓦吾诸弟子总玄教於北者，荣遇特隆，可无一言以致征兆之吉乎。於是介弟子程天翼，奉命言於玄教大宗师，於有兴入陈於朝。上曰：天师，方外士也。曩以川途梗塞，无以致抚安之道，朕甚嫌焉。天命此幸，有以旋之宗师奉旨。俾天翼还报，岁己亥。中元日，升座演道，语若＇有警，人鲜能测。未几，示微疾，召弟子曰：吾自袭教以来，遭时多难，今逝期至矣。越二日，书颂而化。
　　四十二代天师，讳正常，字仲纪，号冲虚子，三十九代天师太玄公之冢子也。生有异征，大玄公假寐，梦神人飞空而至，曰：余自华盖山来，游君家，愿见容也。及觉而生。幼颖，特宽厚，双目烛人，性嗜老庄言，於仙道秘法尤笃志。大玄游五岳，指相传印剑曰：龙星再集於亥，吾儿当持此大振玄风。至正己亥袭教，太玄之悬记始听。时兵乱，经录久秘，至是愿授者川至。阐三元醮修於玄坛，尝炼度幽爽，辄有异感。辛丑，我大明太祖高皇帝，发御榜，命有司访求招聘，而天师始游。遣使者上栈，陈天运有归之符，上以手书赐答，有勉澄心定性，以凝道功之语。乙巳，朝京师，上召见，悦曰：瞳枢电转，法貌昂然，真汉天师苗裔也。命坐赐燕，下诏褒美之。再召宴，及锡以金币，还山。丙午，复入觐京城，士庶求符者，日以千百计，侍史不能给，闭关拒之不止。上谕俾施符水，乃篆巨符投朝天宫井中，人争汲之，须臾水竭，见土弗已，疫者饮之，皆廖。上闻而嘉之，令作亭井上，号日太乙泉。命传太上延禧诸阶法录，及辞还山，复诏中贵人，资赐织文金衣．’特劫中书给驿券界之，以便朝觐。昊元年丁未，诣上劝进栈。洪武戊申，上登大宝位，建号改元。入贺，赐宴於便殿，谕曰：兹授卿以大真人称号，诰命议给俸禄，面奏恳辞议俸，止乞如故，事优免及，专出符录之事。上嘉而可之，准赐镯通户，及大上清宫各色得役。宴毕，内降制书国朝制词具载皇明恩命世录授正一教主，嗣汉四十二代天师护国阐祖通诚崇道弘德大真人，领道教事，仍给银印，视正二品。特设玄幕之佐，曰：赞教掌书等官，陛辞而还。上御谨身殿，从容谓曰：卿乃祖天师，有功於国，所以家世与孔子并传，以迄於今。卿宜体之以清静无为，辅予至治，则予汝嘉。出白金十五镒赐之俾新其宅第。己酉二月，特召入朝，上御奉天殿赐见，预命设宴待之。是月，承顾问者四，锡宴者二。三月十三日，上将通诚於天帝，致斋三日，上御一表冕服，亲署御名於章，劫太常设乐，手授於真人，俾祝而焚之。礼成，锡金币，宴於文楼，草弟子飨於别馆，仍赏责有差。庚戌夏，上录功她宠，特劝吏部改赠父三十九代天师太玄辅化体仁应道大真人，嗣成为正一教主太玄弘化明成崇道大真人，改封母明慧慈顺仙姑，胡氏为恭顺慈惠淑静玄君。是年秋，上复召见，问以鬼神情状，更给掌天下道教银印。壬子秋，特召入觐，复加赐永掌天下道教事之诰以宠之。丙辰秋，上遣使召，忽先期而至，入见，上喜曰：卿来何符朕意耶，明年秋，朕将遣使祠海岳诸神，卿当妙柬弟子之清修者，与其偕来，锡燕及金法衣玉圭，佩法器之属。丁巳夏，率草弟子入觐，宴於午门城楼上，举爵谓曰：卿宜罄此一觞。俗劫内侍出御，制历代天师赞示曰：他日当书以赐卿。明日劫，遣代祠嵩山，分遣重臣与弟子代祠草岳，仍赐衣各二袭，楮币有差。既还，锡宴赏如初。及归山，志趣颇异常。一日，置酒，与昆弟酣饮。慨然叹曰：五岳名山，先子欲游而弗遂。嵩山中峰，乃吾祖得太清丹经之所。今藉圣天子威灵，幸一至焉。咽曦景於层霄邈浮埃於浩劫，吾志将有在矣。咸讶其言，未几，示以征疾，瑞坐榻上，属弟子方从义曰：吾无以报国家宠恩，尔等宜左右我子孙，以赞宁谧之化命。取印剑授其子曰：我家千五百年之传在是，汝其勉之。语已，举手作一圆象，嘿然而化。．是夕，大崖石崩，声闻数十里。礼部尚书张筹为讣闻，上嗟悼良久，且曰：朕欲命其褊祠五岳，今方一至嵩通山，何期大数止於斯耶。遂亲制文一，遣前浙江行省参知政事安庆吊祭之，藏蜕於南山刺坑口。
　　四十三代天师讳宇初，字子璇，别号耆山。冲虚之冢子也。目秀双瞳，而交二斗。九岁，疑如老成。一日，有异人谒见，曰：是列仙之儒，异日，丕张斯教者也。及长，资识厦高，学问深造，贯综三氏，融为一涂，旁及诸子百家之籍，靡不穷搜，发为载道纪事之文，各极精妙。着成，《 岘泉文集》 二十卷，辽王嘉而梓之。因彻上览，以是被前，席宠尤渥？而王公缙绅之士，亦莫不敬重焉。尝侍冲虚於天心水月楼，目睹云雾起西北，中有金扉洞开，五色晃耀，护卫天神，镜仗森列，勃然改容。冲虚问之，具对如所见。自是以家秘授之易，了试之，益神。洪武十一年入朝，上召见，反覆谛视之，笑曰：绝类乃父。眷责有加。明年，上特遣使诣山，宝赐诰，劝二道，授正一嗣教道合无为阐祖光范大真人，劝召赴京。复降手劝，勉加修节，以格神明之意，赐法衣金币，给驿券还山。辛酉，锡诰，封母包氏为清虚冲素妙善玄君。癸亥，召赴阙，命建玉录大斋於紫金山。乙丑，命祷雨於神乐观，随应。庚午，入觐奏准降幼重建大上清宫。辛未六月朔，上视朝，旨谕礼部，严禁伪造符录者，赐正一玄坛之印俾关防符录，永镇名山。既还，择地於里之黄箸峰下，构岘泉精舍，为终焉之所。壬午，成祖文皇帝嗣登宝位，入贺，宠遇益隆，赐缙钱茸大上清宫。永乐元年，命陪杞天坛。丙戌命编修道教书以进。丁亥，召见，命就朝天宫建荐扬玉线大斋，有庆云覆坛，鸾鹤交舞之瑞。祠官以闻赐劲嘉奖。戊子三月，降特旨申谕真人门下专出符录。四月，命传延禧法录，建延禧大斋五坛，咸有瑞应，厚赐尚方珍物，特命更给驿券还山。十月，手劝俾邀请真仙张三丰。己丑，再劝寻访张三丰。庚寅春，忽发神异语，人莫能测。一日，以印剑授介弟宇清曰：亡口将返吾真矣，惟国恩未报尔。其承此以图之。又越三日，书颂曰：一点灵明，本无生灭，五十年中，非圆非阙，今朝裂破大虚空，三界十方俱透彻。举手前向指而逝。时大驾驻跸北京，皇太子监国，遣行人陈逵赐祭。明年，天衷追悼，复遣行人萧荣谕祭焉。藏蜕於岘泉。
　　四十四代天师，讳宇清，字彦玑，别号西壁，冲虚仲子，耆山之弟。初，冲虚梦壁鲁真人，峨冠朱衣，入其室，翌日，生。七岁能诗。及长，凡秘要儒经子史，究索无遗。着有《西壁文集》传於世。永乐庚寅嗣教。十月，大驾南还，召见，赐宴，及冠服圭佩之属，命醮於朝天宫，赐诰，授正一嗣教清虚冲素光祖演道大真人，领道教事。癸巳七月，劫遣啬赐太岳圆光图，并榔梅百颗。八月，降劫俾选有道行羽士，为武当山住持。九月，命使诣山，就大上清宫建金筹大斋。七日，感龙井出见之瑞。上给缙钱，俾市鱼放养溪中，赐名曰：放生池禁止网钓。乙未，诏修太上清宫，并劫建真懿观，造浮桥，筑堤防。丁酉，命分献西镇坛。十一月，诏往福建灵济宫，修建祈谢金录大斋。瑞感圆光烛霄，卿云成幔，鸾鹤交舞，灵既迭臻，祀官以闻降劫嘉奖，仍有金币之赐。戊戌二月，劝召入京，赐冠服彩币，白金百镒，命祠玄帝金像於太和山。五月，命治浙江潮患，乃书铁符，戒弟子黄端友往投之。时波涛汹涌，若有人马呼呜之声，既而水退患止，司以闻，上遣使嘉奖赏贾。己亥，诰丁未，入觐，诏下有司悉镯仆从丁役。五月三，以老辞上还山。一日，中秋集众饮阑，而作颂曰：易窟探周，行访浮丘，乾虹桥畔，坤雷渡头，咦，宇内清光半是秋，半为贞气还天表。忽迅雷大妻孙氏为端静贞淑妙惠玄君，复有金币钱物，及番果海鱼之赐。庚子，上召见，命率羽士修玉录大斋，休征尤伙。十月，命建普度醮於京之灵济宫。辛丑正月朔，命分献星辰坛，复建保安醮。七日，赐冠服圭佩锦绮貂裘之属。上北伐还京，命建祈谢大斋，感祥光庆霭之应，赐责有加，特劝褒奖甲辰命醮太和山。仁宗昭皇帝即位，入贺，命修荐扬大斋，．亦有异征。仍降劲奖谕，赐金玉法印，并识文金衣，鹤氅貂裘圭佩绮币，及从行弟子，赏责有差。宣宗章皇帝即位，宣德改元入贺？锡燕内殿。四月，推恩，申锡嘉号之劲。六月，加诰封为正一嗣教清虚冲素光祖演道崇谦守静洞玄大真人，掌天下道教事。，有虹随见，光满山谷而化。讣闻於，遣太监雷春谕祭。复劲葬於北真观之右山。
　　汉天师世家卷之三竟
　　汉天师世家卷之四
　　四十五代天师，讳懋丞，字文开，别号九阳。处心恬澹，不胶於物，又号日澹然，冲虚嫡孙，耆山、西壁之从子也。初，父宇理於洪武丙寅腊日，宴坐中庭，突有道者谒见，衣貌甚奇，自称重阳子，遗以菊花一本，日：愿假馆门下六十年。语毕，忽不见。始异之，后觉其为重阳真人也。明年九月九日，天师生时，有菊香满室，紫云覆屋，三日乃散。四岁，效作禹步，感雷声隐隐，人以为偶然，命再步，雷辄大震。及授儒经玄秘，日记万言，文章书法卓冠时彦。尝经山泽，或谓垂木前障过者，枢楼请从间道，天师曰：予任已民之责，蚓正人，不由邪径。顷之，烈风大作，至则树已拔矣。入京，过武林，民多疫，求符者不能悉给，乃书巨符投井中，人竞汲之，水为竭，饮者廖焉。游华盖山，祥光屡现，天灯夜如星布，其神异感格大都若此。洪武二十二年，父宇理蒙太祖高皇帝闻其贤，召偕无为真人，入对雅称旨，责以金币，命前御史中丞诚意伯刘基以其弟之子妻之，天师乃刘氏所生也。及入觐，赐燕便殿。明年，命传太上延禧录建延禧醮於大内，礼成，赐冠服剑佩之属。四月，陪祀太庙，锡诰授正一嗣教崇修至道葆素演法真人，领道教事。己酉春，入贺万寿节，命分献东镇坛俾醮於仁智殿，赐责有加。三月，上御西宫召见，与语大悦，奏举上清宫高道操克弘，龚继宗，颜福渊，黄嘉佑等为道录职员，诏可遣中使黎都诣山起之。十二月，锡诰赠故室孙氏为柔嘉贞静玄君。辛亥，入觐，命分献星辰坛醮於内皇坛，有尚方八宝金币之赐。四月，陪杞太庙，礼毕，特遣中官护送还山。癸丑冬，入觐，明年春，命醮於灵济宫。三月，会青宫不豫，召入治而安之，上悦，赐冠剑衣写，命分献风云雷雨坛，命保安醮於大德观，复有金币之赐。给部牒五百，度羽士。辞归留之。五月，召对於内庭，赐御制招隐歌还山，抵甲马营传舍，上复遣使追授密劫，勉以修炼之学，勿坠宗范云。英宗睿皇帝即位正统，改元，入贺，劫建天师府於朝天宫内束北隅，此先帝之命，至是落成。遣礼官迎入府居之，给以忾凛，命修升真大斋於本宫。明年元旦，赐燕於奉天殿。十一日，俾分献风云雷雨坛。明日召见，继召衍圣公同宴，便殿各有金币蟒衣朱履之赐。本月，命传太上延禧诸线建金录延禧醮於朝天宫，赏赐有加。己未春，命分献束镇坛。二月，皇太后圣寿节建祝延醮於朝天宫，礼成，赐金币。庚申，锡诰封继室董氏为温静柔顺玄君。三月，命安祀玄帝金像，醮於大内玄天祠。礼毕，命以祖传印剑进览，上抚摩久之，叹日：神物灵异，果如是乎。燕责而出。辛酉春正月，命分献束镇坛醮於朝天宫，给部牒五百二度羽士，厚赐而还。壬戌冬，入贺，锡宴文华殿。癸亥春，命分献星辰坛醮於朝天宫。明年，辞归。奏日：臣沐两朝宠｀恩，无由仰答万一，恐臣天赋有限，不能长侍陛下清光矣，有一子，早不禄。嫡孙元吉，虽及髻岁，资禀颇奇，愿以代臣补报。上慰留至再，乃许抵家，以印剑付元吉日：吾已得请於朝，孺子懋之，永承天眷。语讫，端坐而化，寿五十有九二果符假馆之数。讣闻，诏遣礼部郎中赵最谕祭，工部主事江清茔葬於马鞍山，建观日南极以祀之。
　　四十六代天师，讳元吉，字孟阳，别号太和。澹然之孙，赠寂静真人子也。母玄君高氏，梦长庚星如虹，下流化为白凤，集於怀。及觉，光犹满室，感而有娠。乙卯春正月九日生，时有灵芝出束柱础下。自幼明敏绝人，凡祖秘儒书，一览辄了。喜为诗词，然所发皆非尘世语，读者莫不奇之。正统乙丑冬，赴阙，时年甫十一，上见之，爱其岐疑如成人，召入内庭，命坐赐茶，锡诰授正一嗣教冲虚守素绍祖祟法真人，领道教事，厚赐而还。丙演冬，召见於仁智殿，命书赵天君符，恍惚有神虎哮吼之声，上惊异嘉叹，赐冠服圭佩及金币之属，诰赠父留纲为正一嗣教祟玄养素寂静真人，封母高氏为慈惠静淑玄君。丁卯，上念其幼孤，赐劫谕禁治族属侵侮之辈，更授赞教掌书等官辅之。戊辰，上御大善殿召对称旨，有萃宝冠金文服之赐。己巳正朔，命分献星辰坛。三月，辞归，谕留之。夏六月，雷撒谨身殿，瓦击蚩吻，雨浃旬不止。召问以慎起居，戒边防为对。命建祈晴醮，於朝天宫，檄召雷神。有巨鹰蓝距赤翅。挟大风而唳蓬莱门，攫檄排云而上，观者骇然色变，应时天朗气清。祠官闻上喜愕交至，赐责有加。秋七月，上北狩，皇后命建保安醮於内庭。景泰改元，秋八月景皇帝召入觐，顾问者再，命建保镇国祚醮於大德观，有天花云嵩之瑞，降劲褒嘉。明年一一月，给部牒一千，度羽士。壬申冬，命醮於内庭，礼成，赐燕仁智殿。癸酉春，命分献风云雷雨坛醮於朝天宫。乙亥春，上御文华殿召见，问诸雷秘法，命作符，大悦曰：神明之冑，代不乏人，可谓善继矣。当时以为荣。四月，命建金录黄录二大斋於灵济宫，有卿云覆坛，五色盘旋如车盖，鸾鹤旱至，聚观者数万人。祠官以闻，上嘉锡诰，加封为正一嗣教冲虚守素绍祖崇法安恬乐静玄同大真人，掌天下道教事，赐玉冠圭佩衣履之属，特命尚方良冶作法剑一口赐之，遣中使护送还山。天顺元年，英宗睿皇帝复位。二月入贺，命建祈谢醮於内庭，宠责逾厚。七月，颁劫申禁伪出符录及族属欺凌者。己卯冬，入观，赐燕内庭，再命传太上延禧诸秘录。庚辰春，命陪杞天坛，上御斋宫垂清，问对称旨，赐金练衣锡诰，加封母高氏为太玄君。辛巳四月，上遣使宝劫诣山，召赴阙，俾醮於大内玄天祠，有异兆。七月，祝融扇焰於承天门，命就朝天宫建祈谢禳荧醮。七日，致感河泊驱波御沟骤溢，上嘉奖探至，赐以冠服剑器，及从行弟子，赏责有差。复召对奏，乞大赦天下。明年三，月，陛辞而还抵涤河，上遣锦衣卫百户刘升，令以原给驿券，外加赐马快船追送之。甲申春入朝，上登宝座，辄有影响，命书符劾之。明旦，有异乌毙於毡捆之下，命中官钱义率旗校升出朝天宫，火裂之，响遂息。上尝睡觉，足隐隐痛要忍亟，烛之，有黑痕，似人指点状。遣内使传旨谕，乃进符水涤之，痕退患愈。未几，上御奉天殿，闻空中有如木石坠压之声，天衷悚惧，命醮禳谢。是夕，其声寂然，尤加礼重，锡诰加封为正一嗣教体玄悟法渊默静虚阐道弘化妙应大真人，掌天下道教事，加封慈惠静淑太玄君母高氏为慈和端惠贞淑太玄君，厚赐还山。宪宗纯皇帝即位，成化元年九月入贺，赐燕於文华殿。明年正月，上遣中官资赐天厩，良马，及文锦，朱乌，黄封，上蹲，番果，海鱼等物为寿。翌日，入谢，仍赐燕内庭。十一日，命分献风云雷雨坛。二月，命建升真醮於大德观，赐劝申禁族属侵犯及诸人伪造符录，并授赞教掌书等官，助理玄政。丁亥秋，入朝，召见於大善殿，命以祖传印剑进览。上回重瞳久之，叹日：物之珍瑟，果有神灵。赐燕而出。十一月上复御大善殿召对，圣语勉以护国安民，更给正一嗣教大真人府金印，又加赐玉印各一颗，御书大真人府四字，命梓县於府第阀额，三锡恩纶，加封为正一嗣教体玄崇默悟法通真阐道弘化辅德佑圣妙应大真人，掌天下道教事。仍遣中官秦勤资，赐蟒衣玉带冠履剑器圭佩之属，宠贾独盛，．朝野荣之。己丑冬，召见，命建金录醮於朝天宫。辞归出游，历登名岳，探仙人旧隐之迹。去六载方还，径抵龙虎岔下，结茅却粒者三年。一日，书颂毕，端坐而化，举之如空衣矣。葬於本里播箕湾。
　　四十七代天师，讳玄庆，字天锡，别号贞一，又号七一丈人。生时有异征，博学能文，长於诗书。成化丁酉入觐，锡燕内庭，遣中官梁芳传旨，聘成国公朱仪女为配。明年，诏赴南畿完婚。仍赐蟒衣玉带，加拨马快船只送回。址妆授正一嗣教保和养素继祖守道大真人，领道教事，封母吴氏为志顺淑静玄君。甲辰，赐劲谕申禁诸人伪造私出符录，及偷盗放生鱼。乙巳春，特劲江西守臣，重建大真人府第，命降香大华盖山及铁柱宫。丙午，入觐，命醮钦安殿，有玉带金币之赐。孝宗敬皇帝即位，弘治戊申，入贺，宠遇有加。庚戌夏，雷击谨身殿柱，建祈谢醮於钦安殿，感天花庆霭之祥，上嘉责之，又命祈圣嗣醮於内庭。明年，皇太子生，赐雕花，天禄，寿字玉带，金冠，蟒衣，银币之属。丙辰，上遣太监李瑾，李珍资，劫俾建保民大醮於大上清宫，以守臣邓原并两司掌印官陪祀。召覃鹤舞空，卿云疑盖之瑞。戊午冬，命祈雪於朝天宫，明日大雪。己未春，命传太上延禧秘录，赐牙刻印记二函，并金币陛辞而还。五月，行舟次沽头闸，早浅不前，分司主事蒙某请祷，乃书铁符投白象潭，薄暮，云密，雨如注，旌植扬焉。辛酉冬，诏携嗣子入朝，上御钦安殿召见，锡嗣子衣带命坐，宴於殿中，乞致仕可之。明年春，遣祀长陵回复，赐宴便殿，授致仕劲书以荣之。四月，遣资香婶达天目，葛仙，华盖，武当，鹤呜五山。还报命奖劳宴贾瑜常，差通州卫指挥率官兵护送归山。甲子，嗣子入觐，以自画圣像及上意所欲古剑等物附献，上以祖天师画像及金币回赐之。乙丑春二月圣衷注念，特降褒问之，书又劲俞，往武当？鹤呜，葛仙三山之游，附御前香烛，令转致三山，以表礼神之意。於是跻眺危巅，穷探灵窟，后次鹤呜之崎岖，邂逅一鹑衣鹤貌老翁，迎而揖之，作而笑曰：来去不闻山乌喧，三生石上龙蛇年。即拂袖绿崖而逝。天师游娣良久，怅然返筛。己巳秋九月，张筵会客纵饮，极欢举觞，谓林方伯，王宪副日：吾有老友之期，不可失，恐此会难。又惟公等任天下治平之望者，勉拚可也。咸以为醉语，勿谅。酒竟后，戒左右置蒲团於玄坛之西，从容理倨，北向盘坐，乃再诵老翁言而化，藏蜕於金溪长生观。
　　四十八代天师，讳彦頨，字士瞻，别号湛然。先是贞．一翁梦神人佩剑植梓於庭而生，及长有祖父风。弘治辛酉，甫十二岁，奉诏随父入朝，上顾而奇之，赐宴钦安殿，命坐，三宫俱召见，赏责有差，诰授正一嗣教致虚冲静承先弘化真人，掌天下道教事。归而求学，不报玄秘。既精涉猎坟典，事亲笃孝，乡族称之。武宗毅皇帝即位，正德丙寅春，入贺召见，问日：乡之祖，非神仙乎，朕闻神仙长在，今还可见，亦可学否。对日：臣闻君类愈於神仙者，尧舜是也，至今犹存。上自天子，下及庶人，未尝不见，愿陛下慕而效之，则圣寿可等天地矣。乃若臣类为神仙者，奚足尚哉。奏辞还山。戊辰，颁给部牒，普度羽士。庚午，疏请重修大上清宫，以成。先帝遗命，劫遣内官监太监李文，会同江西镇巡等官督造。壬申，召见，命陪杞泰坛，有蟒衣玉带之赐。庚辰，车驾南狩，或言牛首山后湖各有妖。召赴，行在谕，往除之，果见碟死一妖。上大悦，劫扈驾还京。世宗肃皇帝即位，嘉靖改元，入贺，上赐问，以清心寡欲为对，称旨。宠责孔殷，特遣还山请太上诸秘延禧录文以进。癸未，诏聘安远侯柳文之女为继室，劲留都内外守备官陪往亲迎。丙午，锡诰加封为正一嗣教怀玄抱真养素守默葆光履和致虚冲静承先弘化大真人，掌天下道教事。复赐加封劝书，并准授上清宫道士傅德岩，邵启南为赞教，金永寿，詹望奎为掌书等官。劝往祷於太和山。三月，劝遣内官监左少监昊猷，会同江西抚按重建大真人第，增造劫书合以尊藏累朝宸翰，西立万法宗坛以奉上帝列真，束盖天师家庙以祀历代真人，余悉更置山水增辉，遂为福地冠先。是上命范铜为神像，成，乃劝吴猷宝至万法宗坛安祀，颁赐掌法仙卿银印一函，牙刻宗传之印一函。诏下户部查复上清宫田粮侵匿於豪民者，仍降劝禁护。戊子，入觐，命陪祀星辰坛，有御札文绮之赐。辛卯，入觐，驿传艰阻，至京后期。上问故，以实对，劝各巡按御史，查提违慢有司等官罪之。明年三月，劝遣内官监左监丞曹玉，会同抚按重建大上清宫。乙未，以本府庄田有司违例编寄庄各县差榣，奏下户部议止，昭一品官例优免。覆奉命悉镯之，仍着为令。丁酉入觐，驿递违慢，如初奏谢后期之罪。奉圣旨，大真人张彦頨总领道教，赴京朝贺，先朝屡有明旨。着沿途有司，应付这各该地方官吏，如何不行，支给着巡按御史，查提了问，巡抚官且不查究，今后务要严加戒饬军卫有司，一体应付，不许迟延俟事，该衙门知道。是冬无雪，命祷於内庭，即应。上大悦，，有金冠，玉带，蟒衣，银币之赐。戊戌，命建金录大斋於内皇坛，有白鹤绕坛，卿云捧日之瑞，赏贾有加。辞归，赐劫以护其行。本年诏往齐云山，建报谢祷禳大醮。后因奏乞以本山如太和山例除道士为住持管理职员，赐神宫额名曰：玄天太素官，免征所余香钱，降劫禁护，是年冬，圣母升遐。明年，上赐手书以示哀感之意。己亥正月，嗣子生於新府第，上闻之，喜不已，亲洒宸翰，并赐金币为贺。庚子，上念嗣子正在极褓，恐难远离，遣行人黄如桂，资劝谕暂免入朝，俾得守视。辛丑，锡诰，赠嫡母朱氏为端柔顺德玄君，生母宋氏为柔慈崇善玄君，赠妻李氏为冲虚柔惠玄君，继妻昊氏为安妙善常玄君，柳氏为庄惠志道玄君。本年命给部牒五百度羽士。特劲江西巡抚都御史，严禁抚州奸民伪出符录者。己酉，诏拥嗣子入觐，舟次钱塘，沙淤江埃，民病涉。投以一符，即荡去。次徐州，水个，舟胶戏。作一诗投之日：吕梁洪下疾如飞，一派神栖接古徐，愿借红袍三尺水，官航稳载上京畿。水忽夜溢，比及都门。上遣太监高忠迎而谕劳之，资赐嗣子蟒衣玉带金帛。明日召见，锡燕便殿，命录历代真人名讳进览。既而赐御札日：卿子名可日永绪。后乞致仕，诏可之，陛辞而还。庚戌十一月，忽梦游岱宗。十六日晨，兴沐浴更衣毕，焚香隐几而化，寿七十有一。上闻嗟悼无已。诏从侯爵例锡之恤典，遣行人李琦，锦衣千户王正亿谕祭营葬。劫定弋阳县城束故迭山书院为佳城，皆异数也。
　　四十九代天师，讳永绪，字允承，别号三阳。父湛然，尝梦介冑之士，持刺来谒，自称三阳，将军刺上书九字者，三而了无姓名，忽大风飘去而寤。翌日生焉。玄典甫通，问学击剑。出则佩剑，巡行山泽中，入则杜门，谢绝诸宾客，不喜逢迎，似涉傲世。嘉靖己酉，诏随父入朝，抵都城，上遣太监高忠资赐衣带。明日召见於内庭，赏责有差，命宴便殿，诏嗣教袭爵诰授正一嗣教守玄养素遵范祟道大真人，掌天下道教事。诏聘定国公徐延德女为配，劫成国公朱希忠遂安伯陈镳议行婚礼。壬子入觐，上遣司礼监太监黄锦传旨，正一大真人张永绪，着给与伯爵，朝祭常服。仍赐常用劲礼工二部，制送光动朝班。癸丑春，仍奉玉音成婚，雨目遣官护送还山，劫驾部增驿券内例外应付以裕征途。乙卯，奉劫改建正一，静应，祥符三观，工费不敷疏，奏请益以落成之。戊午冬，入觐。上赐顾问日：尔父近来摄养饮食何如。对日：臣父子沐高厚之恩，洎举家安享太平之赐，然臣父自度犬马气衰，每谆谆训臣，勉图补报，不敢时刻忘於宣室之前也。上日：但不审而父复能一至朝否。赐宴而出。是年，降劫谕有司，查明杂差料价，昭一旧尽行优免，兵部查照新例，给与勘合，昭一旧例，起拨马快船只，严戒官员人等，不许违慢。再召入对，赐燕便殿，命建保国安民大醮於朝天宫，有蟒衣玉带之锡。明年正月十三日，上遣中使赵宪传圣谕，俾早回家，以慰父望。遂不俟大典礼终，先陛辞而还。甲子冬入觐，上御西苑召问，锡宴及蟒衣玉带之属。乙丑元旦，特遣中官，传命先诸大臣入见便殿。既而赐宴，同大学士徐阶等七臣，上命以天师预首席焉。醮於内庭。复命主春祈祀典礼。毕，力辞还山，舟次严陵，濑蹶然起而推篷四顾夕阳山色，移时忽作语日；九九九，归时侯家隔数峰，青还在，无何有。鼎湖将坠火龙髯，我今先跨金牛走。少问，又日：暗来回首不须悲，鹦呜日出看依旧。其声断续，莫不讶之。乃戒榜人遗棹以前，归未几而化。内子徐氏以讣闻，上殊痛悼之，锡伯爵例恤兴，遣行人姚光浮谕祭并营兆域於狮子巷，立祠南极观，诰封徐氏为静和元君，仍降劫谕严戒族属诸人，毋得凌侮。其圣恩隆重，深加存惜，保延玄绪，以永绍宗风。
　　汉天师世家后序  
　　《 易》 曰：显道神德行，是故可与酬醉，可与佑神矣。．盈天地问，古今不息者，道也。能显明於道，则功用之神具见，而合乎德者，故可与应万变而赞佑於神矣，是所谓参天地之化育者也。太史迁曰：道家无为，精神专一，动合无形，赡足万物，而与时迁移，应物变化，立俗施事，无所不宜。良有以哉。太上生於殷，为周藏室史，复迁柱下史，以神化莫测之边，代降於世，为玄教宗。我祖汉天师，蒙留侯遗泽，尝亲受道於太上，由是仙经洞线，秘劫不传者，悉降於世。继以降治妖魅，服炼神丹，功成冲举，以剑印相传於奕代者，今垂千五百年。虽运移物改，继承不替。其非以清静无为之教，功用之神，有合乎天德，而足以赞化育者欤。迨今，凡名山区奥，灵迩具存。此其子孙流芳之远，荣达之久，信有以阴斓皇度，博施生民者，盖可见矣。汉末而下，居龙虎山者，岩栖谷隐，修炼以自寿。宋初，渐以道行称於时，暨大观崇宁问，虚靖真君出焉，其神功妙应，一发於御气炼形之实，而后益振，足以方驾於前矣。其下莫显於曾大父薇山公，大父太玄公也，凡其荣桧祷祈之着，遭际宠渥之极。当是时，奇征茂迩，虽簪缨缙绅之士，莫不礼敬之，视前或有所未逮焉。及我朝先君冲虚公，光际圣明，混一海宇，其祟资伟望，昭赫一时，荣被终始，又岂昔之可伦拟者哉。其为神明之冑，必若是乎。宇初以匪材庸质，仰绍先烈，惟忝窃是惧，代蒙圣恩，犹深战栗，间以世家颠末未白於世，惧有遗阙。昔侍先君，手旧编一帐，授高道，傅同虚，谒末太史濂，序其首，而未暇整缉以行。然旧文辞意冗腐，僭用删校，增次以广诸梓，庶以成先志也。呜呼，物理之有盛衰也。思所以承先启后者，为难哉。末降以来，弃实趋华兢於势利者众矣，苟不能造诣其学，辉光其德，以引厥宗，其可谓之克钻前人之绪乎，是岂足知。夫昔之授於太上者，德行之隆，勋烈之大，其相传之无穷也。果何使之然哉，抑神而明之，存乎其人。后之来者，尚必自励，其有以章述焉，斯为不坠其教矣。其日《 世家》 ，则本诸史云。
　　嗣孙四十三代天师宇初百拜谨书。
　　大明万历三十五年，岁次丁未上元吉旦，正一嗣教凝诚志道阐玄弘教大真人掌天下道教事五十代孙国祥奉旨校梓。
　　汉天师世家卷之四竟
　　
