
　　徐仙真录
　　经名：徐仙真录。明方文照编。五卷。底本出处：《万历续道藏》。
　　徐仙真录序
　　天生英才，用之於当时，则能忠君保民，荣膺显爵。殁则庙祀一方，而其阴功灵贶，犹能阐扬于后世者，实非偶然。盖天将有意於斯世斯民，而使其至於是也。不然何独异於人哉。若徐二仙者，槩可见矣。神，海州胸山人也。出偃王之后。其父温，五代时为吴名将，能建军功，累迁官至拜相，卒赠齐王，谧忠武。五子皆受王封，曰知证，曰知夸者，即二仙也。天福中，唐主受禅，封知证为江王，知夸为饶王，同镇金陵。威德兼济，民庶ㄨ安。率兵入闽，蛮寇迎降，境土宁静。闽人归戴；遂立生祠於鳌峰之北，设像以敬事焉。神念其诚，一日，语闽人曰：我明年别汝辈、当默佑兹土。果符前言，於是闽人敬事益虔。而凡旱潦虫蝗之灾，水火寇盗之危，疾病婚葬之请，随祷随应，若响若答。至若摛词挥翰，云汉昭回，耀人耳目。自宋以来，累受封号。逮至我朝永乐之间，以神有翊卫圣躬弗豫之功，聿新祠庙，御制碑刻，褒封有加，以昭神贶。由此而观，则神生为忠臣，殁为明神，其功德有益於国家生民者。如此，岂非天有意於斯世斯民，而使其至於是欤。其祠官方文照，盖凡神之世系、行实、灵迹、华翰，与夫前代我朝褒封碑刻，恐岁久湮没失传，汇成一编，名曰真录。闽藩总戎盂城孙公，忠义士也，窃尝观之，而有感焉，乃捐俸，命工绣梓，以博其传，命予序引。予谓神聪明正直，其显迹着于今昔者，皆不出於隐僻怪，诞而至於惑世诬民之患，莫非忠君孝亲，仁民爱物之事，盖士君子之所当为也。其近而耳闻目见者，固－不待是编而知，使遐方僻壤未及见闻者，幸获一览，其於为臣为子之道，修身慎行之方，亦足为一助云耳。是为序。
　　正统八年，岁在癸亥秋七月吉日，福建闽县儒学训导王用盛序。
　　重刊徐仙真录题辞
　　徐仙真录者，洪恩灵济二真君之行实也。内列图像，与夫前代封赠之由，及我太宗文皇帝勑建宫宇，御制碑文、为善阴骘之书所载赞颂、累受加封诰命，醮祭，褒扬词旨，列圣崇祀，赐衣仪典，并真君降笔所为古赋、记序、诗歌、签兆，翰藻云章，天机焕发，照耀古今。其奉祠之官方文照等，汇而集之，丽为上下之编，凡若干卷，以纪真君斡运神化，福国裕民之功，默卫圣躬，阴翊皇度之德，灵应显异，莫不具载。是书旧有刊本，年久，漫不可考，且无今日之全备。编订校雠，缮写成恢，将谩枣以广其传。积岁累月，顾力有所弗及。适遇镇国将军，盂城孙公景康，奉命来镇福唐都阃。居无何，躬谒真君於鳌峰之祖宫，以严祀礼，拜跽酌献，神人交孚。礼成，公即取是编读之，忻跃赞叹，乐然损赀，期在必刻，以照灵迹於不朽。甫庇工，俾予言以识之。予斋沐焚香，披诵连日，则知真君积功累仁，极忠至孝，慕道成仙，利物济人之真迹，悉在是编，靡有遗缺，亘万古而不能泯也。然予於此，则有感焉，何也？昔者未刻，天下之目无见也，天下之耳无闻也。今既刻之，殆见四海之内，八弦之中，聋病耳开聪，盲者目明，无所不闻，无所不见。斯世斯民，诵斯书，玩斯理，皆知企慕真君之高风遐躅，为忠为孝，修德行善，冀得登陆仙阶，升真悟道。是则见真君不惟成己於曩劫之先，尤将度人於浩劫无穷之后也已。抑观孙公以是存心，可谓好善有诚，知敬天事神之礼，忠君爱亲，景仰真君之道之至者耳，岂他人所能及哉。呜呼，一念之善，尚可以格乎彼苍，况其善如此其大者乎，实宜书也。真录详备，已成全书。其端则有前福建右布政使，凤阳麻公洎诸文人之序，予不复赘，姑述此以志其颠末显晦，与今重刊之岁月云。告正统六年岁次辛酉正月上元日，知泉州府同安县事后学新安朱徽拜手谨书。
　　徐仙真录序
　　闽三山城南九十里许，有金鳌峰，高凌霄汉，杰出世表。峰下，灵济真君之仙祠也。予授方面，莅政，一日率僚属谒祠。阶序腆雅，神貌肃然，而不知神之由始也。时有乡之父老黄恒，年几八耋，进而言曰：神姓徐，乃偃王之裔。晋开运二年，率师入闽，道经金鳖，驻兵除寇。及归仙，阴隐显扬，民赖以生。乡人方珏，始立祠於芝屿，即今称曰祖庙。珏之孙曰询，曰感，曰仲，白其事於执政。闻于朝，勑命始下。继世克绍先志，祀事惟谨。宋政和七年分香火，始择地于今灵济之宫，创建立祠。后有方涣、方汶，率乡人增广明堂，更立门表。神之威灵日盛，显于圣朝，维新庙宇，而崇祀典，大光於前列矣。遂进《徐仙真录》，备载神之显迹。及《徐仙翰藻》一书，皆录神之笔也。其间碑铭、传、跋、序、启、颂、疏，至於鳌峰赋、壁像赞，遇事立言，千态万状，愈出愈奇。复谓於予曰：神之显灵，扬扬在人耳目，阴隐功行，备存此书。书虽存，未有序其首，愿求一言，辞不获予。惟神生於当世，英迈绝伦，及宗玄学，伯仲联芳，同登仙籍。因着迹於金鳌峰。山川英气，复萃於神。荣享庙食，敛惠一方。久隐而弗扬者，何故？风土有盛衰之运，气数有隐显之机。惟神得兆朕之先，暂否其德，则泄为文章，使虚空缥缈之笔，燎然而骇俗，粲然而耀众。或彰其灵，祈祷感应；如响斯答。至於行修相传次第，累成编迭，泄传於世，含灵孕气四百余年。伏遇圣朝混一，德溢华夷，感神明，则致洪恩真君，敷扬隐德，大阐威灵，翼辅国家，庇及生民，屡降祯祥，四海咸钦。是以载神之德，大显荣封，春秋恒祀，彰绩立碑，垂示於无穷。故其庆会之际，神人相依，诚非偶然矣。故为序。时大明永乐甲辰仲冬望日，中奉大夫福建等处承宣布政使司左布政麻勉书。
　　徐仙真录卷之一
　　徐仙世家
　　徐温，字敦美，海州朐山人也。子五人，曰知询、知谏、知训、知证、知谔。养子一人，曰知诰。温初隶杨行密帐下，以功迁右卫指挥使，始预谋议。天佑六年己巳，吴主以温领升州刺使，治舟师於金陵。十二年乙亥，迁行军司马润州刺史，镇海军节度使，同平章事。冬十二月，封齐国公，兼两浙招讨使。始就镇润州，以升、润、宣、常、黄、池六州，为齐国城，于升州建大都督府。十六年己卯，拜为大丞相，中外都督诸军事。同光四年丙戌，追爵大丞相。徐温四代祖考，立庙金陵。天成二年丁亥卒，吴主赠为齐王，谥曰忠武。即今神父齐王忠武翊亮真君是也。
　　徐知诰，字正伦，后复姓李，更名曰升，徐州人也，少孤，流寓濠州，初杨行密得之以乞。徐温为人温厚有谋，为吴楼船军使，以兵屯金陵，后以功拜升州刺史。天佑十五年戊寅，吴以为行军副使辅政，令复拜为海东郡王。十六年己卯，以为左仆射，参知政事，兼知内外诸军事。天成四年己丑，吴主加知诰兼中书令。长兴二年辛卯，吴主以知诰镇金陵，复以为镇海宁国节度使，镇金陵，总录朝政。三年壬辰，广金陵城。四年癸巳，营宫室於金陵。清泰二年乙未，吴主加知诰大元帅，封齐王，备殊礼。天福二年丁酉，知诰建齐国於金陵。秋，吴太子琏，纳知诰女为妃，乃始建太庙社稷，改金陵为江宁府。秋八月，吴主溥，奉册禅位于齐王知诰，乃复姓李，更名曰升，奉徐温为义祖，徐氏诸子皆封王，女封郡县主。即今本宫唐王是也。
　　徐知询，乾贞元年丁亥，吴主拜为辅国大将军金陵尹，后加右统军，封洪王。
　　徐知谏，温养子。知诰事吴甚谨，而徐氏诸子颇不能容，常召饮酒，伏剑士，欲杀之。谏以其谋告知诰，乃得解。后封为鄂王。
　　徐知训，天佑二年乙亥，温遣其辅吴主於广陵。吴以为都军使，后封为广陵王。
　　徐知证，天福二年丁酉，知诰受吴禅，乃封为江王。天福九年甲辰，同饶王统将入闽，着绩金鳌，遂立庙祀，即今九天金阙洪恩真君是也。
　　徐知夸，天佑十九年壬午，吴主拜为金陵尹。及知诰受禅，乃封为饶王，即今九天玉阙洪恩真君是也。五元帅，乃祖庙驻札之将也，当时庙碑封号明白。其岳文昌、许文绩、李毂、韩熙载、祖全恩、严可求、阮庆、陆齐等帅，虽在真君麾下，封号碑无可考。
　　查文徽，天福八年癸卯，唐主以为枢密院使。九年甲辰，闽人连重遇弒其主王延羲，闽大乱。唐遣查文徽属二王，发兵攻建州，屯於建阳。已而，闽之诸将皆送款而降。秋八月，文徽乘胜克建、汀、漳、泉四州，即今灵济宫永安留守查元帅是也。
　　边镐，天福八年癸卯，唐主以镐为通事舍人，遣破虔州妖贼张遇贤，执以降。九年甲辰，拜镐信州刺史。秋，楚大乱，唐遣攻楚，破潭州，乃以镐为湖南节度使，即今灵济宫武安留守边元帅是也。
　　魏岑，天福九年甲辰，唐主以为枢密院副使。十二年丁未，岑安抚漳泉，后改为监军使，复授太子洗马，即今灵济宫节度使左监门魏元帅是也。
　　赵钟，字文德。初，唐主拜为池州刺史，后召委以宣州令，即今灵济宫都统使右监门赵元帅是也。
　　刁彦能，天福七年壬寅，唐主拜为抚国节度使，即今灵济宫都统军使先锋刁元帅是也。
　　封庙本始
　　勑卦
　　宋乾道二年丙戌，方询、方感、方仲，上其事於州牧，号曰护境感应。熙宁三年庚戌，林怀贤等，上其事於光禄卿程师孟保奏。八年乙卯，刘彝、周汝砺复具状以闻。绍定元年戊子，安抚使薛弼，保奏於朝。端平元年甲午，左藏周说、潮守周燧，具其事於执政李宗勉保奏。端平三年丙申，宋理宗封：
　　九天金阙明道达德大仙显灵溥济真人，江王。
　　九天玉阙宣化扶教上仙昭灵博济真人，饶王。
　　父，齐王，忠武真人。母田氏，仁寿仙妃。配许氏，顺助仙惠仙妃。陶氏，善助慈懿仙妃。
　　嘉熙元年，勑庙额日灵济宫。
　　大明永乐十四年丙申，郎中王羽、尚书方宾奏神绩於朝。次年丁酉，太宗文皇帝加封：
　　金阙曰清微洞玄冲虚妙感慈惠洪恩真人。
　　玉阙日高明弘静冲湛妙应仁惠洪恩真人。
　　父，翊亮真人。母，淑善仙妃。
　　许氏，贞应仙妃。
　　陶氏，恭静仙妃。
　　永乐十六年戊戌加封：
　　金阙护国庇民洪恩真君。
　　玉阙辅国佑民洪恩真君。
　　父，翊亮真君。
　　加庙额曰洪恩灵济宫。
　　宣德十年乙卯，皇上登宝位加封：
　　金阙崇福洪恩真君。
　　玉阙降福洪恩真君。
　　鳌峰始祠
　　自晋开运二年乙巳，真君率师入闽驻兵除寇，乡人立祠於鳌峰。宋太平兴国八年癸未，更立祖庙，旧址尚存，即今佛舍前是也。至大明永乐甲辰，共四百七十九年。
　　洪恩灵济祖庙
　　宋太平兴国八年癸未，檀越方珏始立祖庙，以石为室，诸祠皆本於此，岁时祀礼，方氏主之。至正七年丁亥，方壮猷、方逢午、方嗣翕重建，复立祖庙碑。至永乐三年乙酉，方文照等募缘重建，更坐向子午。至大明永乐甲辰，共四百四十二年。
　　演溪社坛
　　宋祥符元年戊申，立庙於演溪，分祖庙香火而奉祠焉。至政和七年丁酉，迁于洪恩灵济宫，遂废其地，即今称曰社坛。
　　洪恩灵济宫
　　宋政和七年丁酉，因废演溪，迁立宫於此地，坐向甲庚。乡之父老，每岁奉神，朝于祖庙，牲醴祀事，示不忘本。至正十三年癸巳，沈建翁等重建立碑。后方涣、方汶等，增广明堂，更立门表。大明永乐八年庚寅，方文照等，募缘重建。永乐十五年丁酉，勑内臣同方面正官，率领军夫，增广地基，从新盖造，御制碑文。至永乐甲辰，共三百九年。
　　旗龙仙祠
　　宋宣和七年乙巳，初立坛墠。后祈雨有应，创祠，因号祈雨王。淳熙十一年甲辰，乡人郭希圣重建。元贞元年乙未，张丰等重修。至大明永乐甲辰，共三百年。
　　香火源流
　　灵济香火，遍於一方。当时人物繁盛，随处立庙，如玉水清江桂宫，岳山玉坂，富山旗龙，新安江尾石舍。蓬山青布之西，南北至於白鹿，合山慈氏福藏，护法迦蓝，殿庙虽异，香火皆本於祖宫，其实洪恩真君之一源也。各祠将帅不同，乃立庙时，随真君所遣。
　　徐仙出相传
　　灵济宫祖祠，廊废东西，图像屹然。恒童幼间，闻诸先生言曰：此乃徐二仙灵庙食之事迹，逐节传文，以纪其实，系诗于后，以赞其德。初自好善持经，以至阴功济人，立庙芝屿，延蔓香火，节节有序。使登斯堂，而一览数百年之往事如在。今日来者，莫不钦叹而加敬畏焉。历年既久，图像朽昧，恒虑湮没，是以备录於书，垂示无穷。复以大明永乐，彰灵显应，敬天勤民，以继其后。此亦神之灵德，复兴於永乐年。林丘散人黄恒顿首谨书。
　　好善修行
　　二仙乃徐偃王后，南唐徐温之子，海州朐山人也。自幼好善，笃志侑行。每遇贫窘，乐而施与。平时服御，不尚华侈。一切游玩，不贵珍奇。宁甘淡泊，每旦常素食。自是功行日增，成登道岸。诗曰：良因善果世难寻，谁识修行乐道心。丹火烧空堪爱处，昭彰灵贶古如今。
　　持经拜斗
　　自旦常素食，持念《玉皇经》、宝号、《北斗延生经》。玄科秘典，无不周遍。每夜斋戒沐浴，设香案。惟与弟二人，告天拜斗。期珍兵革，以安生民。虽国政繁剧，不移志愿，恒勤经向道，久而愈笃焉。诗曰：向道谁知日日勤，持经拜斗积功勋。修成行满超三界，仙籍题名万古存。
　　封王镇国
　　唐主授禅晋天福二年丁酉，卦弟知证为江王，知谔为饶王，镇守金陵，抚辑流亡，控扼二十余州。民征就宽，军给以铙。林蛮洞蜓，守条死要。稚耋嬉游，连手歌讴，江南之民，举赖以安焉。诗曰：华萼联芳立世功，列分茅土受王封。民安国泰讴歌动，守备金陵有尽忠。
　　父老迎师
　　晋开运之二年乙巳，闽王王氏阋墙之衅，兵革肆兴。玉率查、边等骑万人入闽，驻节於峡江之南。道经青布，乡之父老箪食壶浆，拥道以迎。乡闽咸赖，民皆按堵。秋毫无患，以遂其生焉。诗曰：惟玉驻节峡江南，父老祗迎赖以安。鸡犬不惊人按堵，秋毫无患吏民欢。
　　驻兵除寇
　　父老迎师怨於王曰：适有精兵数百，隐匿於鳌峰之巅，夸慢凶骄，将次为乱。王师今下至闾井，朋邻深被扰害，弗能安生。王遂悯之，乃引师南向，挫其峰，歼厥巨魁，不战而收，民皆安堵。诗曰：鳌峰贼寇实堪惊，颠覆朋邻苦不宁。一驻精兵清扫荡，万民生业得经营。
　　立祠祝寿
　　贼寇既平，师还。父老攀慕顾恋，不忍释去。遂剪茅为屋，於鳌峰龙湫之北，图像奉祀，晨香夕灯，以祝王寿。王心恻然，与众盟曰：予明年当弃世，而寄於此矣。祠之旧址，即今佛舍前是也。诗曰：感佩深恩自有余，鳌峰潭北立生祠。于时就与乡民誓，异日当为血食居。
　　授都水使
　　二王居世，笃志修行。功成行满，道妙德玄。上达天曹，名扬斗府，是年脱化於钩伍间。以平时拜斗，兄弟联名，并得斗中都冰二使者。出入天宫，
　　左执青节，右仗黄钺，侍立帝前，默佑下民。诗曰：斗府延生秘不传，仙人道妙得真诠。初为都水天门使，出入琼宫侍帝前。
　　灵宝说经
　　侑真得道诣五明宫中，参灵宝天尊，长跪而进言：夙生庆幸，得预天下。下观欲界，多作恶业，全无惭愧，不知解悟，作何因缘，何以救度，愿垂怜悯。天尊遂说经偈：能自修持，常居吉庆焉。诗曰：玄门立教自垂科，亲授玄文得不讹。惟有二仙归妙道，五明宫裹听经多。
　　黄庭秘诀
　　惟王初生尘士，授封王爵，不以位尊贵荣而自居，惟乐道穷经，清居守淡，虽功行圆满，名登仙籍。而黄庭先生得其秘诀，久仰慕之。晋开运间，故诣黄庭道士前，授长生秘诀《道德仙经》。诗曰：黄庭道士意如何，秘诀长生世不过。参到诸真栖隐处，许多经教与玄科。
　　参定光佛
　　二王自归仙道，大阐虚玄之秘，具其自然之妙，上佐斗真，下利群品。后参释氏定光圆应普通慈济大师菩萨，直入真如之境。契合神机，灵台内郎惠力，愈彰真空妙有之理，无不自得。诗曰：古佛坛前入定还，真仙皈仰扣禅关。了心见性空中有，玄释由来总一般。
　　符药济人
　　后周显得二年乙卯，王始降笔判符药以济人。声闻达于四方，阴骘留人耳目。敬之爱之，不啻父母，而赖保障，自是求神问事，无不感恁。治病更苏，沉痾顿解。神德愈彰，而人心皈仰矣。诗曰：显德灵符散世间，仙方妙济几多般。无求不应真神效，老者康庄病者安。
　　反风灭火
　　显德问乡人不谨，致回禄之灾。初发一星，因风而炽。炎炎猛烈，焚荡闾舍。高梁大厦，顷刻皆除，尚延蔓不止。民皆失色而无措，呼告二王，祈求救护。遂鼓反风一吹，火烬皆灭，民咸感德。诗曰：炎炎烈火燎人家，大厦高梁一旦赊。神鼓反风吹灭火，民安居止案生涯。
　　沧峡救船
　　溪河通舟楫，闽川最为险峻，沧峡之水为尤难。石濑巉岩，当流曲折，舟人多被阻坏。宋开宝元年戊辰，有揽载商货船，经几覆。水工叫呼二王祈佑，遂感云中有黄旗隐隐，即帖然无虞。诗曰：闽川险峻阻行舟，沧峡犹难不啻忧。失势叫呼旗隐隐，浪涛不涌水平流。
　　驱扫不祥
　　宋开宝八年丁亥仲春间，时气不调，乡人有患疠疾，举家连绵。求医罔效，甚而相染，或曰虾蟆瘴。邻里皆不安，拜告祠下，判以灵符天医妙药，疗治响应。故有《驱疠篇》《驱虾蟆瘴文》作焉。诗曰：沙气时行不可当。朋邻闾并举怆惶。灵威飓颲驱长扫，自是安民绩愈彰。
　　芝屿立祠
　　宋兴国八年癸未，春不雨。祷王响应，诣祠求答。忽有木炉捧出水心，双龙扶异，西流至屿山，横溪不进。纸钱结界，异香袭人，夜现天灯之瑞。乡人方珏，因以成其庙。后产灵芝，号曰芝屿。诗曰：神炉涌出绕双龙，扶翼西流止屿中。夜现天灯诸瑞至，乡人因此立祠宫。
　　尊亲睦殿
　　神父讳温，吴拜为丞相。天成丁亥卒，赠齐王，溢曰忠武。母田氏讳淑，恭封仁寿仙妃。及二王显灵立庙，先尊亲睦殿，序列唐王、洪王、鄂王、广陵王，皆神之兄也。公、候、孙、子，皆王之仙眷也。诗曰：二王庙食镇南闽，别构庭闱奉二亲。雍睦衣冠如在日，编驱戏舞彩衣新。
　　立注生堂
　　夫人性禀谦柔质同坤。重执勤后，德内助阴功。江王妃许氏，讳珍，符封泾国夫人，顺助仁惠仙妃。饶王妃陶氏，讳环韫，封卫国夫人，善助慈懿仙妃。参东华法主，同授延生司注生司事。诗曰：内助阴功政最明，一朝脱化得功成。注生曾向东华授，建立华堂因此名。
　　天帝颂诰
　　宋至道元年乙未，乡人建黄箓会。忽闻天乐呜空，祥云环绕，乃天帝遣神人颁诰，封江王为金阙真人，饶王为玉阙真人，各十六字。陶氏、许氏曰仙妃，神父母俱获天封。备二真成仙传。诗曰：筵开黄箓乐呜空，颁诰神人惠泽隆。双阙声名垂万古，一门珠玉获天封。
　　神兵护国
　　闽人刘彝桂州，贼寇陷边，彝默祷双阙，贼果渍去。其后韩世忠战大仪镇，吴珍战和尚原，俱遣神兵翼护国家，遂效公山草木之灵，使敌遥见铁骑百万，行阵严肃，不待交兵而败去。诗曰：扬威桂郡却蛮兵，神效公山草木灵。铁骑阵严山谷裹，顿令贼寇自清平。
　　立龙首宫
　　宋政和七年丁酉，卜地於龙首，遂立庙。至元癸巳，沈建翁等重修，方涣、方汶更立门表。岁庚寅，复募缘重建，未就。大明永乐丁酉，奉勑增广地基，从新起盖，设奉祀官方文照，而守祠焉。诗曰：闽南地壮接鳌峰，择此经营龙首宫。功重国家恩宠厚，荣封立庙享无穷。
　　祷雨瑞应
　　宋宣和七年乙巳，秋不雨。四野集枯，嘉谷用虞。农夫野叟，连手相呼，告于祠下。须臾云雾四塞，霖雨如注。远望山之南，有神龙闪闪，上竖黄旗，大显金书徽号。岁得收成，而四民乐业焉。诗曰：天时亢旱四郊枯，田稼焦寥水莫图。拜祷祠前龙雾起，黄旗闪闪慰农夫。
　　收捕蝗虫
　　宋嘉定二年己巳夏五月间，田野禾稼，秀而未实，适遇蝗虫遍野，深被伤害，民皆无措。乡之父老，成诣祠下，焚香致敬，血陈丹悃，告于二仙。遂驱迅雷、猛雨、烈风，吹落满地，孽虫皆自死。诗曰：西畴未黍秀离离，辄起蝗虫甚可凄。大作风雷霖雨降，孽虫吹落死盈畦。
　　神兵治水
　　乡人原立庙于演溪，久而则废。宋绍定戊子仲夏，潢溪有霖潦暴溢，曰稼垫溺。众方狼顾失色，忽有役夫千群，竞操畚锸，疏其源，决其流，水竟不为民害。已而，俱失所在，乃知神兵也。诗曰：潢溪霖潦水涛生，垫溺田禾众不宁。忽有千夫皆荷镭，源疏方始觉神兵。
　　勑命荣封
　　初二仙获宠天帝，颁诰荣封，故显一时，洋洋在人耳目。因庙碑废，事久言湮。至宋端平三年丙申，乡人保奏於朝，勑命始下，颁十六字之封，环宫咸获恩宠。嘉熙元年，金书勑额灵济宫。诗曰：初获天卦事已遥，复将神迹奏於朝。勑封灵济金书侈。千古声名不可消。
　　奉命迎神
　　大明永乐丙申，尚书方宾，指挥林观，报神绩於朝，特命郎中王羽捧檄至祠下，告于神曰：生爵封王，脱化归仙，庙食兹土。今命迎神，愿阐灵威。神答响应，安然而许。遂同曾陈孙而赴阙。诗曰：朝野皆知素阐灵，名卿捧檄走相迎。愿祈神笔当孚应，鹤驾飞腾往上京。
　　二仙朝见
　　勑书始下，神之灵既已显於朝。永乐丁酉三月十一日早，二仙领五帅丹墀，祥霭中，显现真身，则知神之验矣，愈加敬爱，自是香火日盛。伯仲联芳，合宫环眷大显荣封，爰兴於祀礼矣。诗曰：祥霭氤氲化现身，明时赴阙见人君。夙缘期会诚非偶，辅国忠勤在敬神。
　　奏进灵丹
　　圣躬是岁弗豫，惟神翊卫，顷刻不离左右。乃默运化机，大阐灵贶，施灵符，济以天医妙药。随言随效，感应如响，使体即安，沉痼之疾，尽脱而复旧。感神斡旋之力，更生之惠。诗曰：灵符妙药出天医，翊卫微躬不暂离。起疾神功难报称，再生感惠此心知。
　　京国立祠
　　神机斡运，翊辅国家，遂於北京建立行祠，为楼神之所。选集名道，专设官曾陈孙而奉祀焉。庙之西，另建注生堂，崇奉泾国、卫国二位仙妃。时现五色祥云瑞霭，白鹤旋降，祯祥而显应。诗曰：感德惟神运化机，行祠建立称神栖。祯祥应感昭灵贶，万古声名日月齐。
　　祝册加封
　　神功烜赫加封金阙清微洞玄冲虚妙感慈惠护国庇民洪恩真君。玉阙高明弘静冲湛妙应仁惠辅国佑民洪恩真君。神父翊亮真君。神母淑善仙妃。泾国贞应仙妃。卫国恭静仙妃。诗曰：玉封已久勑封荣，复睹明朝贺赠新。祝册恩隆藏永久，三十二字古今闻。
　　孝诚有感
　　应天府江宁县钻珠匠朱观音保，往北京赴工，久慕亲闱。一日，闻母脑后生疮。痛刺中怀，即诣灵济宫，设拜三千。果蒙真君现身，降符药疗治，立愈。朝廷复嘉孝行，旌表门闾，而立传焉。诗曰：久想亲闱入梦勤，闻知冒疾拜真君。孝诚能感神明应，旌表门闾降传文。
　　建坛瑞应
　　大明己亥仲春十五日建斋，朝遣代礼内臣张达掌印，教主真人张宇清，集浙江、湖广、江西、福建四处道士，预会者七千余人。七日内，有仙人现身，寻不知所。白鹤降坛，彩云出现而祥集。诗曰：鳌峰宝殿建斋坛，白鹤祥云仙降明。环眷宠封敷廷悃，上玄俯听赐恩宽。
　　御制二真成仙传
　　徐知证，系以偃王之后，五代时南唐人。与其弟知谔，并英迈绝伦，宽仁爱物，忠君孝亲。崇信三宝，同心好
　　善。精勤至道，修斋设醮，日常持诵《玉皇真经》并宝号。史弟俱事吴，其后知证封江王，知谔封饶王，镇金陵。战守有备，抚辑流亡，控扼一十余州。垊征就宽，军给以饶。林蛮洞蜓，守条死要。稚耋嬉游，连手歌讴。上无所怨，下无所雠。江南之民，举赖以安。后奉命帅师攻闽，恐良善荼毒，乃发至愿，每更望北拜斗，早膳恒素食，祈珍兵革。所至劳来百姓，诸郡望风以城降。父老箪食壶浆，拥道迎之。次峡江有溃卒数百，阻山为乱。立命歼其渠魁，余卒弃甲呼舞，不战而收。民皆安堵，虽至田园，蔬稻一无所犯。乃相与谋曰：此吾复生之父母也，立祠於鳌峰，以祀之。
　　未几，兄弟相继仙去，遂为斗中都水使者，出入天宫。积行累功，默佑下民。俾人皆尽忠行孝，崇信三宝。遇岁旱，民梼祠下。祠前潭水，探不可测。俄有灵蛇出，蜿蜓于几案间，色如丹砂。云起潭面，竟日不收。诘旦果雨，时岁大熟。一日，演溪霖潦暴溢，田稼垫溺。众方狼顾失色，忽见有役夫千群，竞操畚锸，疏其源，央其流，水竞不为民害。已而，俱失所在，乃知神兵也。沧峡滩石峻崄，舟船上下失势，水工叫呼析佑，感云中有旗隐隐，即帖然无虞。凡民居有不戒于火者，有蝗蝝伤其稼者，叩之，则反风灭火，蝗辄飞去州又为符药以施人，凡婴疾弗愈者，服之，无不立效。祈子息者，服之，即得嗣续蕃昌。由是民安物阜，田里晏然。闽人刘彝守桂州交址，蛮贼寇边，陷钦连等州。彝震惧，莫知所为，斋戒驮祷，贼果溃去。其后，韩世忠战大仪镇，吴玠战和尚原，俱遣将士卫国，效八公山草木之灵，使敌兵遥见旗纛旌谛飞扬，山谷铁骑百万，行阵严肃，釭鼓之声震动原野，不待交兵，而已败北。灵绩显异，不可备述。
　　一日黄箓斋筵，忽闻天乐呜空，祥云环绕，仙官导从其都，乃感天帝遣神人颁诰，封江王为九天金阙明道达德大仙显灵溥济真人，主管上清天文院，便宜行事，行文昌司录上宰会书天机省事。妻泾国夫人许氏，顺助仁惠仙妃，兼管太乙延生右真司事。饶王为九天玉阙宣化扶教上仙昭灵博济其人，主管下地府诸司，便宜行事，权南极注生上相佥书雷霆玄省事。妻卫国夫人陶氏，善助慈懿仙妃，兼管元皇北阴注生司事。仍封父忠武真人，母仁寿仙妃。
　　比者，朕躬遘疾，默运化机大阐灵贶，翊卫左右顷刻不离，施以灵符，济以天医妙药，随言随效，感应如响、使困毙之体既危而即安，沉痼之疾尽脱而复旧。斡旋之力同於更生，感神之惠铭刻不忘，是用祝册加封：伯曰清微洞玄冲虚妙应慈惠护国庇民洪恩真君。泾国夫人加封贞应仙妃。仲曰高朋弘静冲湛妙应仁惠辅国佑民洪恩真君。卫国夫人加封恭静仙妃。神父曰翊亮真君。神母曰淑善仙妃。旧号俱如故。大新闽地祠宇，又於京都建立行祠，以安神栖，特勑有司，严奉祀焉。
　　夫为人臣，而功施社稷，泽被生民者，必生为英杰，而死为明神，虽百世之下，福佑生灵，阴翊皇化。观知证、知谔，以世冑之裔，事主季世，乃能靖难一方，保全其民。暨攻闽中，按甲入境，苗除乱兵，脱民锋镝之惨，措之衽席之安，是以人心感激，靡克报称，乃立生祠以祠之。逮其仙去，御火灾、捍大患，使民无凶荒疵疠之忧，遂休养生息之乐。功成行满，上感天心，锡号真人，叙列仙品。比者默运化机，大阐灵贶，愈疾朕躬，是用加以徽号，新其祠宇，虔奉享祀，以答神休。斯皆累积阴功之所致，故昭昭不朽，与天地相为悠久，夫岂偶然而已哉。
　　诗曰
　　事亲尽孝事君忠，华萼联芳孰与同。
　　更复精勤修正道，并分茅土受王封。
　　又
　　当年驻节向金陵，万里江南不识兵。
　　师入七闽人按堵，几多福泽在生灵。
　　又
　　岁旱灵潭起垫龙，大施霖雨作年丰。
　　潢溪水落民无患，沧峡舟船险更通。
　　又
　　蝗无伤稼火无过，田野均蒙惠泽多。
　　偏给灵符蕃子息，更能愈疾起沉痾。
　　又
　　桂郡扬灵却寇蛮，现奇更效八公山。
　　神兵百万填山谷，顿解重围顷刻间。
　　又
　　灵符妙药出天医，翊卫微躬不暂离。
　　起疾神功难报称，再生感惠此心知。
　　又
　　随声感应不移时，斡运功参造化机。
　　驭气乘风游八极，天宫陆降阐灵威。
　　又
　　生为名将建高勋，行满成仙福有因。
　　京国鳌峰长庙食，丹书锡号证天真。
　　又
　　威灵濯擢更洋洋，卫国安民绩愈彰。
　　不独声名昭日月，永同地久与天长。
　　御制洪恩灵济宫碑
　　朕惟自古英贤，生为名臣，着庇民之功。没为明神，赞天地之化。鼓动流荡，行乎两间，以荫福斯民，御灾捍患。叩枯吹生，濯濯洋洋，如在其上，如在其左右者，非智虑所可得而测也。诗曰：神之格思，不可度思，矧可射思。其此之谓欤。惟九天金阙明道达德大仙显灵溥济真人江王，九天玉阙宣化扶教上仙昭灵博济真人饶王，其功德充溢，盖若是己。神南唐之冑，生有民社之勋，汶录仙班之籍，伯仲齐美，华萼联芳。耀职上天，惧灵下土，呼吸响应，电迈风行。下民是冒，父母其依，慈祥仁爱，物赖以宁。
　　乃者，朕躬弗豫，用药百计，罔底于效。神默运精灵，翊卫朕躬，领刻弗违，随扣随应，屡显明征，施以灵符。天医妙药，使殆而复安，仆而复起，有回生之功，恩惠博矣。盛矣。朕揆德凉薄，何由获兹。永怀神德，曷其能忘，海深岳峻，其焉有极。盖有功於报，国之恒典，是用祝册，加封神号：伯曰清微洞玄冲虚妙感慈惠洪恩真人。仲曰高明弘静冲湛妙应仁惠洪恩真人。旧号俱如故。大新庙宇，亢爽轩豁，称神所栖。爰勑有司，虔洁香火，春秋祭祀，岁易时衣，给洒扫五户，朕悃恼，答神鸿庥。虽然神功之厚，而报责之薄，神固无责於报否，在朕心不能已矣。夫天地之德曰生，神体天地之道，弼亮化机，出幽入冥，翕张欻忽，遨游太清，监观四方，济利群生，功在霄壤。昭昭若此，固有不可得而名言者。乃彰神绩，勒于贞石，树之于庙，垂示无穷。并系以诗曰：
　　天产英灵为世杰，出入幽冥犹一覕。
　　生着勋劳保瓯粤，没为明神崇伟烈。
　　芒芒海甸倚花樾，雨旸寒燠调以制。
　　冬无凌竞夏无暍，冷气远珍靡飓□。
　　下稌高黍岁穰桀，驱扫不祥走妖蠥。
　　晨钟暮鼓乐髫耋，卓彼鳌峰峻且巀。
　　蜿蜓回抱天造设，春兰荐芳秋鞠馝。
　　寒泉白石漱清洁，神之游兮羽葆翳。
　　飞云翩翩道幢节，欻来忽往灵倦倦。
　　呼吸响应速以偈，济利溥博无时竭。
　　四时报享繁献醊，卫朕之力畴与埒。
　　维矢铭心与刻骨，书思着德勒坚碣，
　　垂示万古昭日月。
　　永乐十五年五月初一日。
　　孝诚感应传
　　应天府江宁县瓦屑埧第一厢钻珠匠朱观音保，永乐十六年十一月以来，屡梦见母亲在家，或笑或语，观音保心甚想慕。至十二月二十三日，有熟识张得刚，从南京来到观音保下处，报说：我来时，你母在家，脑后生一疮未好。观音保闻知，怆惶惶无措，即对天发愿诣洪恩灵济宫礼三千拜。一千拜报答天地，一千拜报答国王，一千拜祷求符药，祈保母乎安。至二十五日侵晨，洪恩灵济宫礼拜，礼至一千拜，於右臂燃香三炷，口诵玉皇宝号一百八遍。将毕，忽见白云腾涌，弥满殿内，见一神人，身体极长大，面白如玉，髭髯甚美，头戴金如意冠，身穿织金道袍，立於云内，手招观音保。观音保惊骇，随即匍匐至神前，神人将乾柏叶一枝、黄纸符二道，上有朱书葫芦符，授观音保言说：将去与汝母煎汤吃。观音保捧接，叩头才起，而云中神人寂无所见。观音保不觉冷汗遍身，昏晕卧地。当得守宫道士扶策始苏，复拜二千拜。至次日圆满，有守宫道士引领观音呆报官。蒙礼部引奏，钦赐钞伍千贯，米十石，优免差得，旌表门闾复赐脚力，回还侍奉母亲。
　　谨按世人之行，莫大於忠孝。忠孝之至，克通神明，观於朱氏之子，可见矣。方其平居一念，惟在於忠孝。及闻母疾，一反痛迫切，即请灵济宫，称扬宝号，礼拜真君。恍惚之顷，亲睹神降，施以符药，此非其忠孝所感，曷克致此於乎。神之所以为神者，呼吸感应，变化莫测。况真君得道升仙，入神出圣，斡运化机，护国庇民，丰功盛德，昭着两间，其感应之验，非可言喻。钦惟皇上，特加封号。创建祠宇。春秋享礼。崇报之礼，古今莫逾兹。因朱氏子所祷，即为昭应右，此诚所谓匹夫、匹妇之诚，尚足以感动天地，况神明乎。然此不惟朱氏子所能感，凡至诚之所祷者，无不响应。苟心有不诚，不惟不能感神，而谴责之至，亦竟不免，可不慎哉，可不谨哉。
　　祯祥
　　初建在京灵济宫时，大明永乐十六年戊戌正月十一日，旛竿上现五色瑞光。十二日，旛竿上现五色瑞光。十四日，因上元节建醮，仙鹤三只，旋这宫前，又於旛竿上现五色瑞光。十五日，仙鹤四只，旋绕宫前，又现五色瑞光。本年四月十七日，遇圣节，建坛修斋祝寿，仙鹤四只，旋远宫前。次年正月初九日，修建金箓报恩延禧罗天大醮。十一日辰时，正殿、前殿、三门、灵星门，左右旛竿上及斛顶，俱现五色瑞光，并有祥云如凤。又结成宝盖，复现青白瑞光，覆护醮坛，及有青乌止於右边旛竿顶上。本日未时至申时，正殿上，并右边旛竿顶上，俱现五色庆云，达护醮坛。十二日辰时左右，旛竿及旛顶宝盖上，现青白瑞光。十三日辰时左右，旛竿顶上，灵星门、斛顶上，俱现五色宝光。十四日午时左右，旛竿上现青、红、黄瑞光，及现五色庆云，结成龙凤之势，拥护醮坛。未时，仙鹤四只，从天门外旋绕醮坛。申时左右，旛竿顶上，并旛顶宝盖上，现青、红、黄瑞光。左右实盖上，王色小旛二首，俱结成寿带。十五日辰时，灵星门左右旛竿，并宝盖斛顶上，俱现五色瑞光。巳时，现五色庆云，覆护醮坛。午时，仙鹤旋绕殿前。
　　行在兵部尚书臣方宾、锦衣卫指挥臣林观，谨奏为祯祥事。永乐十七年正月初九日，钦承上命，於洪恩灵济宫修建金箓大斋。自开启以来，天清气朗，连日现五色祥光。又有卿云瑞霭炫采腾辉，如龙翔凤翥，覆盖醮坛。复有仙鹤来，青乌降，及左右旛竿宝盖上，彩旛自然结成寿带。斯皆皇上至孝纯诚，感於天地神明，致此嘉瑞迭现骈臻，诚国家万万年悠久之征，天下苍生，仰赖无穷之福。谨率道官、道士，谨具以闻。
　　勑文
　　人之一心，可以动天地，感鬼神，贯金石。夫天地至大而难动也，鬼神至幽而难感也，金石至坚而难贯也，所
　　以能感动贯革之者，亦惟一至诚耳。仰惟九天金阙明道达德大仙显灵溥济清微洞玄冲虚感慈惠护国庇民洪恩真君，九天玉阙宣化扶教上仙昭灵博济高明弘静冲湛妙应仁惠护国佑民洪恩真君，道德高妙，昭着上下。广积阴功，利济显幽。比者弘发善愿，制为灵符，以救人疾苦，无间贵贱高下，弗吝施予。然其应验，则在人之诚与不诚耳。人果能虔恭斋拔，专谨端确，至诚以求之，感应之速，有如影响。苟为怠慢弗诚，将信将疑，不惟不足以至感通，而神亦弗如庇佑，欲获乎平康迪吉者鲜矣。善信之士，尚致谨於斯，毋二乃心。毋怠乃志，毋忽於神明，则凡有所祷求者，无不感应。故曰有其诚，则有其神。无其诚，则无其神。可不敬哉，可不慎哉。
　　永乐十七年三月初十日。
　　御制灵宝天尊说洪恩灵济真君妙经序
　　朕惟道之为教，阐鸿蒙虚玄之秘，具无极自然之妙。窈窈冥冥，昏昏默默，视之而不见其形，听之而不闻其声。上以阴翊皇度，下以利济群品，功德之大，不可名言。有若九天金阙明道达德大仙显灵溥济清微洞玄冲虚妙感慈惠护国庇民洪恩真君江王，九天玉阙宣化扶教上仙昭灵博济高明弘静冲湛妙应仁惠辅国佑民洪恩直君饶王，萃灵锺秀，天挺人毫。宽惠慈祥，仁民爱物。忠君孝亲，崇信三宝。笃志好善，精勤不二。功成行满，遂感天封昭，锡徽号，序列仙品。弼亮化机，出幽入冥。御灾捍患，驱沴致祥。敷佑下土，利济群生。乃者，弘阐灵贶，翊卫朕躬，扶持保庇，载底平宁。已而示以符药，广施众宇。期在使人蠲除疾疚，蕃育子嗣。大德深恩，同於天地。朕感神之惠，夙夜弗忘。万机之暇，因阅《灵宝天尊说洪恩灵济真君妙经》 ，显微玄奥，神化莫测。方便利益，
　　拔济旷却，诚烛幽之日月，而济海之舟航也。乃以锓梓，用广流传，以报神庥。善信之士，果能洗涤忏悔，崇信三宝，尽忠尽孝，行仁行义，弘发誓愿，受持讽诵，则身家吉庆，命运亨通，子孙番衍，消灾度厄，增福延寿，延及九祖，咸获超跻。苟或訾毁轻慢，凌忽三宝，不忠不孝，不仁不义，不能敬信奉持，则身罹恶业，门户衰替，子孙微弱，寿年夭促，累及九祖，永堕沦冥，历观已往，具有明征。於乎吉凶善恶，皆由心造。为善获福，为恶受殃，此自然之理。故曰：积善之家，必有余庆。积不善之家，必有余殃。又曰惟上帝不常作善，降之百祥。作不善，降之百殃。然则观於此者，可不知所勉哉，可不知所勉哉。
　　永乐十八年正月初一日。
　　灵宝天尊说洪恩灵济真君妙经
　　尔时灵宝天尊在大罗天上五明宫中，凭几而坐，钟磬自呜，宴集诸天星众、五斗大神，宣演太上无极至真妙道。时有斗中都水二使者，左执青节，右仗黄钺，侍立帝前。稽首再拜，长跪而进言：臣等宿生庆幸，得遇天人。下观欲界众生，不忠不孝，不义不仁，多作恶业，全无惭愧，历数已终，今生末劫，丑口夫图，纲维折裂，兵火肆兴，玉石焚丧。或遭洪水，或遇凶年。刑赋苛虐，灾毒流行。罹诸苦恼，不知解悟。生意几息，人道将穷。作何因缘，可以救度。愿垂怜悯，开方便门。
　　天尊曰：善哉善哉。末劫众生，一如赤子，发汝是心，咸愿依吾教法，广为众生，说诸因缘，令开悟性，勿生疑虑。忠与孝，曰仁与义，四者修持，常居吉、庆。臣等既承斯诰，敢不奉行。乃於甲辰之岁，丙午之年，分身教化，下降人间。成功东海，显迹南邦。甲子一周，复还职任。香火一方，历年弥久，载逢灭度，复誓如初。躐进仙阶，真君锡号。蒙天尊嗟悯之仁，体太上好生之德，使一切善男善女，知身性命，皆凭道生。忠孝仁义，了悟此因。能於三元、八节、三会、五腊、庚申、甲子、本命之日，焚香修斋，如法供养，冥心向北，稽首礼念：九天金阙明道达德大倦显灵溥济清微洞玄冲虚妙感慈惠护国庇民#1。
　　九天玉阙宣化扶教上仙昭灵博济高明弘静冲湛妙应仁惠辅国佑民#2。
　　恭对圣慈依经忏悔不违真君之誓愿，各以忠孝仁义而立身。内可以增福延年，外可以消灾度厄。上可以使祖弥之魂神超度，下可以使家宅之光属义宁。普愿众生，同沾利乐。
　　於是天尊重为真君演说，而作偈曰：
　　灵济真君，修真得道。游宴仙都，天尊锡号。北斗降神，洋洋于左。下临三界，上朝五老。福国宁家，其功浩浩。无愿不从，默符祈祷。忠孝仁义，永为身宝。用作因缘，不违誓好，一切善恶，皆由心造。为善者福，为恶者祸。急急如天尊律令勑。
　　灵宝天专说洪恩灵济真君妙经竟
　　奉天诰命
　　奉天承运，皇帝制曰：朕膺天命，嗣守洪图。惟国典章，祀事为重。凡有功德被于生民，其神着灵於永久者，既严祠祀，其褒崇之礼，亦因时而加焉。九天金阙明道达德大仙显灵溥济清微洞玄冲虚妙感慈惠护国庇民洪恩真君，生为名人，没为明神。迨我祖宗之时，弘昭感通之妙，有祈必应，尤显於今，特加封焉。
　　九天金阙明道达德大仙显灵溥济清微弱洞玄冲虚妙感慈惠护国庇民崇福洪恩真君，祇荐印章，益弘神化，祚我皇明。
　　宣德十年四月初九日。
　　奉天承运，皇帝制曰：朕膺天命，嗣守洪图。惟国典章，祀事为重。凡有功德被于生民，其神着灵於永久者，既严祠祀，其褒崇之礼，亦因时而加焉。九天玉阙宣化扶教上仙昭灵博济高明弘静冲湛妙应仁惠辅国佑民洪恩真君，生为名人，没为明神。迨我祖宗之时，弘昭感通之妙。有祈必应，尤显於时，特加封焉。
　　九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩真君，祇荐印章，益弘神化，祚我皇明。
　　宣德十年四月初九日。
　　御制洪恩灵济宫碑
　　盖闻天地之大德，曰生。九覆载之间，有生之类，洪纤高下，天地之心，皆欲俾之。遂其性得其养，不失其所，而又生圣智英杰，以裨助大造化之功，故灵神之奇勋伟绩，代有着焉。君天下者，体天之心，嘉神之德，列诸祀典，用展祈报，亦代有载焉。我皇曾祖太宗文皇帝临御，尝梦二神人，言南处海滨，来辅家国。上异之。明日，适有礼官言闽中灵济二真君事，正符所梦，遂专使亟香，请迎神像，至于北京，而於宫城之西，作洪恩灵济宫，以奉祀事。因神旧号，加以徽称。惟神至仁，有祷辄应。降福弥灾，捷於影响。所协宸衷，不可禅述。岁时荐祭，式丰以严。皇祖仁宗昭皇帝，皇考宣宗章皇帝，率旧循章，咸隆只礼。朕承天序，统御太宝，上荷圣祖母太皇太后、圣母皇太后恩德之隆，愿洪福於万年。下念四海庶邦林林总总属望之深，愿咸跻於庶富。顾菲德其奚能惟明之允。赖仰体先志，增崇祠宇，以寅奉威灵，导迎祥庆，复加神号曰：
　　九天金阙明道达德大仙显灵溥济清微洞玄冲虚妙感慈惠护国庇民崇福洪恩真君。
　　九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩真君。
　　惟神之先，厥有源本，盖出颛顼之后封国於徐，屡有功於夏商周之世。至偃王，修行仁义，得国人心，致后嗣繁。历汉暨唐，功德累着。至神伯仲，皆南唐义祖忠武皇帝之子。伯封江王，仲封饶王，并天赋异常，具仁圣之资，全忠孝之行。而潜心大道，精其玄奥。初俱奉命守金陵，勋德兼盛，民咸感悦。后俱奉命率师入闽，爱民之至，心与天谋，民用慕戴，归者如雨。闽人建生祠於金鳌峰之北，图像致敬，如严父焉。一日谓众曰：来岁吾与汝别，然不忍汝违。及期，相继化去。未几，神降於人言：并奉上帝命，列职斗宫，以佑下土。於是闽人益虔祀礼，而祷无弗应。祠下有潭，遇旱祷者，潭出赤蛇，而云气随起潭面，甘雨如注，岁则大熟。演溪霖潦暴溢，民庶怆惶，望祠致恳。忽有役夫如云，操畚锸疏瀹，水不为患，而竟失役夫所在。宋熙宁中，闽人刘彝知桂州，御蛮寇，韩世忠战大仪镇，吴玠战和尚原，皆得神助以捷。若拯民於水火，延民之嗣，绩奇效尤，数数悉具纪载，缴然着明。盖神储天地之精，禀五行之秀，故生有至德。没着明灵，握气机，赞玄化，为国家生民殄遏邪沴，茂集祥禧，愈远而俞盛也。朕因书修祠之成，并书神之世系及其功德之大者，刻诸贞石，以示久远，而系以诗云：
　　二仪之精，五纬之英。来为哲人，往为神明。并烨联辉，金昆玉委。笃孝与忠，惠泽当代。乘飙驾云，言归帝乡。功赞化育，位参魁衡。俯矜下民，顾諟弗已。松灾捍患，凝祥降祉。金鳌之峰，肇初有祠。灵化昭宣，有祠京师。皇矣三圣，寅奉惟一。惟灵之扬，允若皦日。子承大宝，只率典常。爰饬禋事，爰迓福祥。宝祚之隆，佑家暨国。至理之兴，溥被民物。宫城之西，灵宇归焉。皇图神祀，同千万年。
　　正统元年正月十五日。
　　金阙颂
　　大哉真君，河岳锺灵。功参日月，德配乾坤。神通妙用，正直聪明。随机赴感，发誓度人。
　　玉阙颂
　　巍乎上仙，一五储精。泽垂雨露，威震雷霆。神通自然，福德无边。有求响应，博施济人。
　　真君咒
　　真君真君，北斗大神。天地赞化，日月并明。下主酆都，上朝帝庭。奉行正法，斩伐魔精。灵济徽号，福及万民。有求必应，如谷随声。有感必通，如影随形，逆吾者死，顺吾者生。唵，昭灵昭灵，溥济生灵。乾，元亨利贞，急急如律令。
　　灵济真君，速降来临。好生之德，洽于民心。存吾二炁，火阳水阴。消灾度厄，福善祸淫。急急如律令。
　　真君真君，北斗降生。代天行化，助国治民。流传正法，斩伐魔精。魔王拱卫，真炁常存。急急如律令。
　　查帅咒
　　元帅威灵，速降来临。奉行正法，辅国安民。判断吉凶，医药前程。祈晴祷雨，斩伐邪精。顺我者应，逆我者刑。消灾降福，永保利贞。急急如律令。
　　祈晴咒
　　甘雨时降，我稷以生。胡为淫溢，流潦纵横。下民昏垫，咨怨莫伸。岂人事之不讲，抑阴阳之错行。我今发弘愿，普度诸有情。扫云雾之阴翳，开日月之大明。湿者就燥，腐者使荣。应时知节，愿颂太平。乾，元亨利贞。急急如灵济真君律令。
　　祈雨咒
　　旱魃为雪，燥石流金。稼穑卒痒，业业兢兢。靡神不举，不克不临。惟我真君，上格天心。代天行化，誓愿弘深。捍灾御患，闭阳纵阴。神龙显迹，三日为霖。灵济徽号，以迄于今。急急如灵济真君律令。
　　今将圣德虔诚赞，愿开天日睹光明，愿降甘雨济生民。
　　禳虫保禾咒
　　天之生民，所仰者食。民亦劳止，力用稼穑。何辜子天，生此妖孽。自艾自惩，忧心战栗。惟我真人，好生为德。帝怒可回，天心可格。田祖有神，告尔优恤。去其螟螣，及其一何。无害我田，是任是获。岁今其有，实颖实栗。真君真君，如临赫奕。既不我遗，执事有格。诵此神咒，律令急急。
　　金阙诰文
　　文星堕地，已越三十年矣。仙曹空废，官僚不允。诸天选事，未得其人。依元阳玉历，当於三代。更料有积善建功，为三界所举，五帝所保，名在上天者，以充其任。九天金阙明道达德大仙显灵溥济真人，主管天文院，任宜行事。徐知证文章淳实，有称于时，明试以材与德，称文昌之选，天人曰可，勿乃固辞。至子入九，当今之世，舍卿其谁。朕命惟允，往其懋哉。可授文昌司录上宰，兼前职。
　　玉阙话文
　　人身难得，中土难生。朕欲开九天之奥，以济兆民。承流宣化，恭信奉行，当选择真人为仙者，以充其任。九天玉阙宣化扶教上仙昭灵博济真人徐知谔，劳心谆谆，视民如子。久试于外，声绩着闻。今南极司属，尚阙乃职。举能其官，惟尔之能。使老有所终，壮有所用，幼有所长，鳏寡孤独，俱有所养。至於妇人怀妊，已生未生，皆得生成。令以相勉之焉。可特授南极注生上相，兼前职。
　　泾国仙妃诰文
　　顺助仁惠仙妃，逮下为仁，和平为惠。两德兼全，此夫人之美也。是以辅佐君子，而无险陂。私谒之心，朝夕忧勤。内能顺助，稽之礼典。妻以夫荣，可特授仙妃，命字如故。
　　卫国仙妃诰文
　　善助慈懿仙妃，曰慈，曰懿，执妇之道。使国君积行累功，以致爵仕，此则夫人善助之德也。兹加显秩，庸进徽称。可特授仙妃，命字如故。
　　　金阙授仙简
　　骨像合仙，夙值丹台之刻字。官僚散职，今依玉历以选人，时惟汝贤。用彰厥善，咨尔参授上清大洞秘箓。臣徐知证，惟道是信，与天为徒。声闻着称，典刑犹在。诗歌棠棣，爱于弟，敬于兄。政诵耳棠，德在人，功在国。去尔民之见，思爵之，谁曰不可。乃登金阙大仙之号，乃进文昌羽禄之称。生宰文衡，作兴士类。斡乾坤而妙用，开日月之太平。行满三千，既有非常之绩。官登一品，何爱不次之褒。往体新休，益坚旧志。特授九天金阙明道达德大仙显灵溥济真人，行文昌司录上宰签书天机省事。
　　玉阙授仙简
　　大道为公，诚则形，形则着。诸天选叙，人其官，官其能。既有傅才，庶无虚位。咨示同参授上清大洞秘箓。臣徐知谔，惟神是守，主善为师，执戒持斋，修真得道。魂为日，魄为月，收□离坎工夫。肃时雨，义时旸，外体乾坤造化。以劳定国，有德在民。论赏宁稽推恩，以及乃登玉阙上仙之号，乃进南极注生之称。人民品物，并受生成。政事文章，以公核实。国人皆曰可，特加优异之褒。君子不素餐，永奉承流之责。对扬休命，式副至怀。可特授九天玉阙宣化扶教上仙昭灵博济真人，权南极注生相签书雷霆玄省事。
　　加封职帖
　　伏以药宫双阙，宏开闾阖之门。银印两台，侈拜朝廷之命。载加褒奖，增重光辉。维名器不可以假人，然爵禄之所以养德，名当其位。日尔之能，惟精一执中。始是终是，不矜不伐。嘉乃绶邻哉臣哉，故兹逐件于前，是为匪颁之式。
　　五帅职帖
　　伏以出将入相，两全文武之材。福国宁家，独赖神明之力。况册名青史，镂绩景锺。昔膺谥号之荣，今有香烟之盛。两旸协于里社，民物居于清安。居安清，惟积善以建功，可以同心而辅政。上体真人有显灵昭灵之德，下体真人推溥济博济之仁，我其试哉，汝所长也。责事察实，具陈备奏之词。温故知新，再给徽称之帖。永为照应，特与受持故帖。
　　持戒济人
　　岁在乙未三月三日，定光菩萨同岳帝，保奏江王授九天金阙明道达德大仙显灵溥济真人，主管天文院便宜行事。夫人许氏，顺助仁惠仙妃。饶王授九天玉阙宣化扶教上仙昭灵博济真人，主管下地府诸司便宜行事，权南极注生上相佥事雷霆玄省事。夫人陶氏，善助慈懿仙妃。仍授天书秘文曰：三部八景，惟精气神。静处呕息，背尘合真。晕腥莫触，惟此秘文。参之得道登真，诵之延年益算。三月三日，即吾下降。可备一净盂净水，置于净几。或人初发疮节，宜请此水，加一匙盐，焚香念真人灵咒七遍，以来付疾处，斋戒三日，即愈。
　　自今以后，每遇三元、八节、庚申、甲子、佛圣生日，不许宰杀求福，吾不歆享。今授天曹补政上仙，汝宜恭信奉行。
　　奉行善事
　　一敬事天地。天覆地载，化育之功。
　　二信事三宝。敬奉三宝，莫生诽谤。
　　三远事鬼神。敬而远之，邪不干正。
　　四念事祖宗。祖功宗德，积累也深。
　　五孝事父母。父母劬劳，其恩莫大。
　　六爱事兄弟。兄友弟恭，手足之爱。
　　七义事天妇。夫妇之道，始终以义。
　　八礼事乡党。经日出门，如见大宾。
　　九教事子孙。贤愚本性，教则成人。
　　十勤事诗书。圣贤之书，读则知理。
　　十一力事农桑。农桑女大，勤则衣食。
　　十二仁事禽兽。自生自长，莫萌杀心。
　　十三修事阴德。阴德维何，方便是也。
　　徐仙真录卷之一竟
　　#1此句末腊有『洪恩真君江王』 六字。
　　#2此句末应有『洪因真君饶王』 六字。
　　明方文照编。五卷。底本出处：《万历续道藏》。
　　徐仙真录卷之二
　　真君琼科
　　入坛
　　人各序立，存神闭气，叩齿九通，咽液九过，步虚。
　　太极分高厚，轻清上属天。人能修正道，身乃作真仙。行溢三千数，时丁四万年。丹台开宝笈，金口为流傅。
　　祝香
　　炉焚宝炷，烟散瑶空，结为云台，妆成法界。恭焚道香、德香、无为香、无为清浄香、清浄自然香、妙洞真香、灵宝惠香、超三界香、三景真香，满琼楼玉殿，遍周天法界。以今恭焚宝香，虔诚供养
　　九天金阙明道达德大仙显灵溥济清微洞玄冲虚纱感慈惠护国庇民崇福洪恩真君，
　　九天玉阙宣化扶教上仙昭灵博济高明弘静仲湛妙应仁惠辅国佑民隆福洪恩真君，
　　圣父齐王，忠武翊亮真君，圣母田氏，仁寿淑善仙妃，圣兄唐王、洪王、鄂王、广陵王，圣舅护国公、奉国公，圣婿武安侯、宁国侯，圣子保大侯，彰信侯，保信侯，保宁侯、武宁侯，圣侄昭德侯、安定侯、太宁侯，圣孙武昌侯、南昌侯列位公卿。
　　上清大洞经箓天机院、天枢院、雷霆省天文院、天录院，地府诸司承行官将，驱邪捉祟传符勑法，消灾度厄逐凶辟怪监坛护法，观察巡捕将军，太岁尊神，十二月将弟子，本命元辰星官，风雷雨部仙众，左、右丞相太宰，六部尚侍内府公卿，左、右注生注寿上宰，左、右司录司福上宰，左、右侍从通事舍人，百官庶司所属曹僚，列位公卿，左、右福录司所属二十四曹官，左、右引进仙官，三天贝阙崇仁养正英仙，敷灵弘济真人，灵威清江尊王，永安留守查元帅，武安留守边元帅，节度使左监门魏元帅，都统军使右监门赵元帅都监军使先锋刁元帅，各及部下精兵猛士，左右岳许二元帅，左右行宫侍御从宫，司录、司勋、司士、司书列位曹僚，司农、司稼、典丝、掌葛，列位曹僚，司市、掌货、考工、饬材列位曹僚，厨官、优官、伶官，天捷、神捷、人捷，掌卜、掌签、掌柸、掌鸾，传梦童子，神局节级，直殿、直符，香官，使者诸仙，坛越施主，才德名贤，本宫土地正神，诸里、诸庙，王侯弟子。各人奉祀神祇，灵济宫合殿威灵，仗此真香，普同供养。香乃玉英散景，紫气凝烟，香云密罗，径充九天。当愿金童侍香，传言散花玉女，上闻真前，所启所愿，咸赐如言。入意。以今开坛启白：伏愿真慈，俯赐昭鉴。稽首皈依，无极大道。
　　唱道
　　道场众等人，各运心皈命二一宝，一切念华夏。三匝。
　　浄坛
　　至真惟浄，难临秽浊之乡。尘境未清，曷启玄元之范。须洒一枝之法水，顿消万里之妖氛。九凤翱翔，吐焰烟而破秽。五龙奋迅，降真炁以除邪。庶俾皈依，悉臻咸应。太上玄言，谨当持诵。洞中玄虚云云。
　　摄魔屏秽天尊举步虚
　　曰五帅至帅前上香云云。
　　伏以大而化之，之谓圣。圣而不可知之，之谓神。至圣无为，固以虚而善应。敬神如在，凡有感以皆通。既能所存者，诚当知厥鉴不远。恭惟查、边、魏、赵、刁五大元帅，位尊五帅，勇冠三军。舞干羽于两阶，受钺斧之大柄。出将入相，兼全文武之材。辅国安民，独任君民之寄。雍雍在宫，肃肃在庙，赫赫厥声，濯濯厥灵。妙矣难言，藏诸不怒。举皆燕、赵之奇士，当如廉、兰之交欢。惟一惟和，是信是使。梯山航海，不远千里而来。驾雾腾空，径御九天之为上。今辰修－设酬恩祈福道场，今则坛场洁浄，科典将宣。稽首投诚，一心向道。将欲请迎真驾，必须俯露衷忱，特凭无帅以通传。恭愿至真而降格，大舍慈悲之愿。允俞关白之情，虔诚投拜。
　　举　按人各恭敬　举上香
　　志心初念上香，香至灵济宫，遍灵济宫，圣境成云盖。供养
　　圣父齐王，忠武翊亮真君。
　　志心二念上香，香至灵济官，遍灵济宫，真境成宝盖。供养
　　九天金阙明道达德大仙显灵溥济清微洞玄冲虚妙感慈惠护国庇民崇福洪恩真君。
　　志心三捻上香，香至灵济宫，遍灵济宫，仙境成华盖。供养
　　九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩真君。
　　跪炉
　　道由心学，心假香传。手执玉炉，心存九天。真君下盼，仙佩临轩。所令关启，径达九天。
　　举　各礼真人存念如法
　　五星咒五星列照，焕明五方。水星却灾，木德致昌。荧惑消祸，太白辟兵。
　　镇星四据，家国利亨。刊名玉简，录字帝房。乘飙扇景，飞腾太空。
　　出入冥无，游宴十方。五云浮盖，招神摄风。役使万灵，和：上卫仙翁。
　　举　呜法鼓二十四通
　　发炉
　　太上五灵老君，召出臣等，身中三五，功曹左右，香官使者，侍香金童。传言散花玉女、直日香官、功曹使者、三炁正神，速上关启
　　查边魏赵刁五大元帅，岳许二元帅，天丁力士、左右神官：臣今升坛法事，谨奉为入意修设酬恩祈福道坛，其诸诚恳，具载词状文。以今法事，愿得正真生气，流入臣等身中，令臣所启之言，速达无上三
　　宝天君
　　九天金阙明道达德大仙显灵溥济清微洞玄冲虚妙感慈惠护国庇民崇福洪恩真君、
　　九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩真君。圣前一。
　　具位某，与坛官众等，同诚上启
　　九天金阙。圣位同前。
　　伏以勾龙能土，柱能谷，乃兴社稷之祠。周人尚臭，商尚声，以通神明之德。岂牺牲特为之血食，然苹蘩可荐於王公。圣而不知，是谓之神。神而能名，乃入於圣。恭惟
　　九天金阙明道达德大仙显灵溥济清微洞玄冲虚妙慈惠护国庇民崇福洪恩真君、
　　九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩真君。
　　正直为德，祸福动人。潜地而地，潜天而天，莫测威灵之妙。曰旸而旸，曰雨而雨，独专造化之权。赫赫厥声，洋洋如在。上佐斗真於北极，默参玄学於东华。与道合真，惟神是守。
　　名登金阙，荣颁三四字之封。职灿宝御，颇称三千行之数。随机赴感，发誓度人。既蒙覆育之恩，敢昧祈禳之典。恭遇
　　法驾来降道场，或服仙佩之跄跄，八鸾
　　后唱。或衣朝衣之济济，百骑前迎上下。仙眷之森罗，左右灵官之拥卫。迎真菲礼，德鉴芹忱。无任勤拳之至，谨稽首再拜，奉迎真驭。
　　请圣
　　谨上请
　　九天金阙明道达德大仙显灵溥济清微洞玄冲虚妙感慈惠护国庇民崇福洪恩真君，
　　九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩真君。圣位同前
　　伏望真慈降临坛所，向来奉请，已沐降临，请序仙班，咸分列坐。
　　醮官虔诚设拜，上香，酒陈初献，举散花。
　　具位某，同诚上启圣位同前
　　恭闻仁义着称，枝叶分偃王之裔。忠武不屈，簪缨袭齐国之封。仁声肇着於闽中，德誉远闻於海宇。勒名钟鼎，立传史书。出戍於峡江之南，吏民之按堵如故。立帜於鳌峰之上，盗贼之余党剿除。顿令福地之安，均荷尧天之赐。恩敢忘於结草，诗可咏於甘棠。死庙食，生可封，可谓至矣。法施民，劳定国，于今称之。昔焉，草木效公山之灵。今也，田畴息洪水之害。民船激石，果闻黄旗救援之声。邻火反风，永无曲突焦烂之患。嘉定之蝗虫不入境，宝庆之旱魑不为灾。红蛇现而雨沛，九天神龙出而雷轰。万里无迹可见，夜何现於天灯。无声可闻，日何闻於丝竹。事迹千年留石碣，主封累代侈金书。致士民千里以来归，宜香火四时而夤奉。惟德是辅，岂徒黍稷之馨。非类不歆，特重粢盛之洁。建功积善，执戒修斋。若非上格於天心，何以超升於仙秩。钦承
　　帝命，仰沐玄风，特书金阙、玉阙之名，颁降大仙、上倦之号。道吾道也，德吾德也。化神化之教，神教之不惟夸一时，而荣一身。抑示光乃前，而振乃后。亲睦有教，燕喜有堂。上瞻圣父、圣母之尊严，下列圣子、圣孙之富贵。圣舅名登於紫府，圣兄庙食於金陵。神后夫人，专掌注生之籍。圣妃仙□，环居内侍之班。或分福录之司，或任公卿之职。权尊五帅，勇冠三军。乃武乃文，在左在右。庙镇七闽之地，其盛蔑以加诸德。参五岳之灵，非至圣孰能与此。功高名席，德被凡流。赖神之庇，遗我以安。一饮一啄，初不敢忘。三沐三熏，敬之如在。只迎宝驭，少鉴鬯人。斋事之勤，爰集羽流，敢献碧落空歌之瑞。臣等百拜，恭祝当今皇帝亿载万年为父母，保子姓以安全，千禄百福宜君王。卑皇图而永久，所有疏文，谨当宣献。宣疏
　　按如疏文，已具敷宣，伏冀仙慈，俯垂省览。捍患御灾，礼特严於祀典。报功崇德，职宜进於仙阶。荐膺金阙之缇书，荣侍玉皇之香案。二气吐纳，深究出青入玄之方。七液周流，有得抱黄回紫之妙。在身为独善之美，於人施兼济之功。所感必通，有求必应。救民疾苦，何须扁鹊之书。卜地阴阳，默授景纯之学。问婚者，宜家宜室。所嗣者，生子生孙。求仕者，劝之以勤孝。立身行商者，告之以仁义为利。农力於穑，工精其能。远者悦而近者来，藏诸仁而显诸用。皈心向道，皆蒙启迪之恩。戴白垂髫，俱托帡据之庇。今辰修设醉恩祈福道场。再祝名香，迓真游之降格。重行清酌，祈肱驾以来临。伏愿
　　九天金阙明道达德大仙显灵溥济清微恫玄冲虚妙感慈惠护国庇民崇福洪恩真君，
　　九天玉阙宣化扶教上仙昭灵博济高朋弘静冲湛妙应仁惠辅国佑民隆福洪恩真君。
　　福录来，备享广食於无穷。华夏肃清，翊皇图於永久。
　　虔诚设拜，上香，酒陈亚献。举，散花。
　　具位某，与坛官众等，同诚上启圣位如前。
　　伏闻一片罗池碑，终古难磨其英气。千年东华洞，至今孰绍其真风。洪惟守土之神，积此弥天之行。骨像合仙於广惠，文章并驾於柳候。若非星宿之储精，必也山川之孕秀。有诗、歌、赋诵之可述，须严大书特书至於屡书。言吉凶祻福以无差，未免初渎，再渎，烦垂三渎。灼见显幽之理，预明倚伏之机。貌重而威，畏之如严霜烈日。道高且远，仰之如北斗泰山。盛德昭昭，神灵剡剡。今辰修设酬恩祈福道场，伏愿三光平而寒暑时，五谷熟而人民育。物无疵疠，国有祯祥。凡属生成，率归大道。
　　虔诚设拜，上香，酒陈终献。散花，讽经，宣疏。
　　入七政灯入愿大谢
　　具位某，与坛官众等，再炷名香，
　　普同供养。圣位如前。
　　伏闻鳌峰竦杰，可攀天上之星辰。龙首轩昂，沛作人间之雨露。良以感恩於平日，将何酬报於今时。清供载陈，愧乏玉瓮金醴。仙家所茹，无非火枣交梨。今则宝篆香残，银缸焰冷。星冠羽服，步虚远彻於瑶宫。雾辇云軿，队仗将旋於金阙。徒切驰情於恋恋，更祈降福之秾秾。云云。
　　举十念
　　一念身心清冷。二念性智圆明。
　　三念道尊德贵。四念行满功成。
　　五念魂神澄正。六念魔王保迎。
　　七念天官赐福。八念地府销名。
　　九念阴途不至。十念浄土长生。
　　复炉
　　香官使者、左右神君、侍香诸灵官，当令臣设醮之所，自然生金液丹碧芝英。百灵众真，庆会在此香火炉前。十方仙童玉女，接待香烟，传臣向来所启之言，速达径御
　　至真无极大道
　　九天金阙明道达德大仙显灵溥济清微洞玄冲虚妙感慈惠护国庇民崇神洪恩真君，
　　九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩真君。
　　奉送
　　圣父忠武翊亮。修斋事毕，仰荷玄恩。志心稽首，奉送九天金阙洪恩真君、九天玉阙洪恩真君。云舆不住，鹤驾难留。后有醮修，还当奉请。
　　回骈颂
　　回骈五云舆，腾驾九霄高。奖忽天中远，道场香炁多。玄恩覃宇宙，福禄遍山河。缅想神仙路，逍遥上大罗。圣德留科教，修斋福
　　寿长。延生依玉简，请命奏金章。罪名除北府，生籍注南昌。见存皆延寿，诸真降吉祥。向来设醮功德，尚祈真君赐福流恩。同赖善功，证众上道，一切信礼。
　　回向
　　大道无方，善侣光中之影。至城有感，应如谷裹之声。今有某人，伏愿一人居北阙之尊，河清海晏。万寿等南山之固，地久天长。文武官僚，同增禄位。宫门人物，咸赖康安。海宇乐太平之风，含灵资化育之德。仰凭法众，为上良缘。念：三清三境天尊，九天锡庆天尊，十方灵宝天尊，不可思议功德。
　　真君琼科毕
　　真君愿科
　　祝香
　　以今恭焚宝香，虔诚供养
　　九天金阙明道达德大仙显灵溥济清微洞玄冲虚妙感慈惠护国庇民崇福洪恩真君。
　　九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩真君，
　　宫中神仙、诸灵官，普同供养。
　　恭闻神之显德，曰正直而曰聪明。人所常情，歆安逸而愿富贵。祭也必受福也，礼乎无太简乎。庙食余四百年，香火如彼其盛。碑铭凡一千字，文章可得而闻。昭昭不朽之名，凛凛如生之义。功全社稷，德在生灵。农力於耕，有黍稷稻粱之庆。工精其艺，合准绳规矩之程。士以忠孝立身，商以仁义为利。问婚者，宜家宜室。祈嗣者，生子生孙。风风人，雨雨人，均遂生成之愿。衣衣我，食食我，俱沾温饱之仁。施之万物得其宜，措之四时得其序。仰之如泰山、北斗，厥光大矣，不我遐遗。现则为景星庆云，争先睹之，以为快乐。宜受大礼，以宣厥灵。昔膺勑额之荣，今荷天恩之宠。位既登於金阙、玉阙，名乃进於大仙、上仙。徽号褒崇，威仪赫奕。祀延百世，表正万神。与大造以为徒长，上古而不老。伏念某心虽慕道，材不如人。少伸昭谢之私，略致涓埃之敬。具严汯会，干，渎真聪。伏愿呜玉鸾兮，啾啾，驾八龙兮蜿蜿。率云霓兮来迓，令阊阖兮开关。先使丰降兮前驱，后使飞廉兮奔属。委厥美兮从容，赛将澹兮寿光。桂酒奠兮椒浆，蕙肴蒸兮兰籍。逍遥兮容与，低回兮怀顾。某等下情无任勤拳显俟之至，白所有真君，本愿神咒，谨当持诵真君真君，北斗大神云云。
　　向来神咒，已具敷宣。奉请圣父齐王忠武翊亮真君、
　　圣母仁寿淑善仙妃、
　　九天金阙、玉阙二位真君、泾国、卫国二位仙妃。
　　法驾降临预会众真列班朝礼。朝礼周，各升法座，虔诚设拜，上香。
　　叹香执炉
　　伏以明德以荐，非黍稷之能馨。为善之徒，与芝兰而俱臭。是香也。玉炉献瑞，金鼎呈祥。郁郁纷纷，结为云烟之气。融融霭霭，陶成宇宙之春。捧之则有使者立吾前，侍之则有童子立于吾后。有醮云：稽首虔诚供养。无醮云：酒陈初献。奉此侑樽汯众，运心虔诚供养。
　　吟香偈
　　天上云荷种，刚风落四溟。深沈秘龙宫，海神献仙众。今热荐诚恳，氤氲上紫宸。洞达入无为，所求皆如愿。和：众等一心供养。散花。洞案炉烟起。旋边。
　　叹水捧水盂
　　伏以演汗可荐於王公，惟有忠信以为质，源水不舍於昼夜，自惭声闻之过情。是水也，不浊不昏，常清常净。天上为雨露，承之以铜柱金茎。地下为醴泉，餐之如琼浆玉液。知者行其所无，以事上善，若此而不争。无水不朝东，其源来自此。有醮云：稽首虔诚供养。无醮云：酒陈亚献。奉此侑樽，汯众运心，虔诚供养。
　　吟水偈
　　天上银河溢，泓澄映十方。变成雨露来，覃恩大天地。润下滋枯槁，涵濡泽万生。酌水表丹衷，身心悉清浄。和：众等一心供养。散花。源流非地脉，散花林。灌溉自天河。云云。旋远。
　　叹花　献花
　　伏以翠叶重重，以停荫於清净之绪。玉葩郁郁，乃生神於大有之庭。是花也，香本自□，色无定色。池莲红者，忽变为碧。牡丹白者，可染为黄。广寒宫中桂一枝，影施秋月。武陵洞裹桃千树，靥笑春风。欲倾葵蕾之情，少寓苹蘩之礼。有醮云：稽首虔诚供养。无醮云：酒陈终献，奉此侑樽，汯众运心，虔诚供养。
　　吟花偈
　　玄圃珍葩盛，盘根蔓十方。挺秀八百年，垂芳及尘世。伟烨光明界，缤纷雨宝花。采得最清英，我今与共养。和：众等一心供养。散花。散花何处香。旋绕
　　诵真君经闻经云云
　　伏以游神於道，视不见，听不闻。守道以神，瞻在前，忽在后。隐无终隐，名起强名。自赤明开图，天书之所由降。及天直按笔，人文之所以兴。帝誉授之於牧德台前，黄帝传之於峨眉山上。或得於勾曲，符阖闾之愿。或降於钟山，成夏禹之功。矧兹经教之流传，使我众生而解悟。兹盖伏遇
　　九天金阙明道达德大仙显灵溥济清微洞玄冲虚妙感慈惠护国庇民崇
　　福洪恩真君、
　　九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩真君，
　　上佐斗真於北极，内参玄学於东华。百万亿劫，劫劫修来。五十五愿，愿愿得度。炼金成凤篆，揉玉写龙章。愿共诸有情，同乘无上道。道场众等，稽首皈依，志心赞咏。
　　唱咏真君本愿赞同声
　　上朝帝座，身进天阶。光依日月，职掌三台。列宿拱卫，蕾买汉昭回。东方龙角，独占斗魁。华盖房驷，辅弼严明。羽林将军，左导右迎。埙帘迭奏，律吕合声。荣归天府，万里云程。
　　举。道场众等人，各虔诚赞礼
　　如法。
　　志心皈命礼，德配乾坤，功参日月，神通妙用，正直聪明，大慈大悲，大圣大愿，随机赴感，发誓度人。
　　九天金阙明道达德大仙显灵溥济清微洞玄冲虚妙感慈惠护国庇民崇福洪恩真君。
　　志心皈命礼，威震雷霆，泽垂雨露，神通自在，福德无边，大慈大悲大圣大愿，随岁赴感，发誓度人
　　九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩真君。
　　大道巍巍不可名，九天旺气属真君。古往今来无纪极，百千变化妙通神。和：今将圣德虔诚赞，愿赐威光鉴此忱。愿共诸有情，同皈无上道。
　　志心皈命礼，德配乾坤，功参日月云云。
　　九天金阙云。
　　志心皈命礼，威震雷霆，泽垂雨露云云。
　　九天玉阙云。
　　鼻祖开基国始徐，朱弓赤矢降祥符。子孙枝叶昌而大，魁士名人载史书。
　　和：今将圣德虔诚赞云云。
　　志心皈命礼，德配乾坤，云云。
　　九天金阙云。
　　志心皈命礼。威震雷霆，泽垂雨露云云。
　　九天金阙云。
　　纷纷五代霸争雄，独起淮南立大功。忠武盛名垂竹帛，千年齐国袭王封。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　义举王师下七闽，七闽效顺不交兵。吏民按堵皆如故，箪食壶浆喜出迎。
　　和：今将圣德虔诚赞云云。
　　志心皈命礼，德配乾坤。云云。
　　九天金阙云。
　　志心皈命礼，威震雷霆云云。
　　九天玉阙云。
　　威仪如旧喜东迎，赤子演池敢弄兵。生长鳌峰长庙食，丹书锡号证天真。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　斩茅伐木建祠堂，祝寿朝朝夜夜香。庙食王封男子愿，皇灵剡剡降威光。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　占断鳌峰一洞天，祠前景物尚依然。藤萝交翠青云外，更有龙湫瀑布泉。
　　和：今将圣德虔诚赞云云。
　　志心皈命礼。德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　五色云开现紫旗，木炉不坏事何奇。天降双龙来拥卫，果然神物有凭依。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　一朝雷雨起双龙，直泝溪流抵屿无。化作木炉呈圣瑞，乡人因此立祠官。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　古来风俗朴而淳，时号雍熙世太平。曰雨曰旸常感应，请将两字上徽称。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　昔日演溪迁庙祀，溪边一带小坡山。桑田沧海时更变，父老于今号社坛。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆工云云。
　　九天玉阙云。
　　政和祠宇大规模，龙首轩昂门地高。檐外杉风声爽亮，堂前桂月影婆娑。
　　和：今将圣德虔诚赞云云。
　　志心皈命礼，德配乾坤工云云。
　　九天金阙云。
　　志心皈命礼，威震雷霆工云云。
　　九天玉阙云。
　　无臭无声事杳冥，至和之德感神明。重光夜现星灯瑞，九奏时闻天乐声。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　旗龙显迹因名地，祈雨王官再立祠。事载碑文人口诵，秋冬以报祭维时。
　　和：今将圣德虔诚赞云云。
　　（此处原缺文）
　　岧烧石塔与云连，行满功成托旧缘。惟愿法身常不灭，光明普照遍三千。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云云。
　　定应禅师盘古仸，我曾参得以中僤。任教直入真如境，一点灵台自豁然。
　　和：今将圣德虔诚赞
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云云。
　　嘉定妖虫遍满田，诣祠禳谢即南迁。是年梦时维鱼兆，黍稷仓箱庆有年。
　　和：今将圣德虔诚赞云云。
　　志心皈命礼，德配乾坤云云。
　　九天金阙云
　　志心皈命礼，威震雷霆云云。
　　九天玉阙云。
　　光泽盐舡遇恶风，中流缆断失西东。心香一瓣神如在，顿使舡移水路通。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　四方香火立群祠，振别分支不讣时。功德昭昭垂日月，质之父老口如碑。
　　和：今将圣德乾坤赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云云。
　　庙食于今四百年，蕙肴桂酒礼精专。荣云之卜如符契，德在人心威一天。
　　和：今将盛德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　曾效公山草木灵，嘉熙圣诏宠恩新。勑封灵济金书侈，庙貌千年冠八闽。
　　和：今将圣德乾坤赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　（此处原缺文）
　　九天金阙云。
　　志心皈命礼，威震雷霆。
　　九天玉阙云。
　　无知蠢蠢是愚民，曲突胡为不徙薪。现出救焚旗闪闪，反风阴助赖神灵。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阅云。
　　曾闻宝庆旱如焚，奎璧精诚神我闻。几上红蛇形化现，声雷一鼓雨倾盆。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　沧峡民舡触石滩，中流失楫已心寒。急呼神虎黄旗现，收援无虞顷刻间。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　昭定演溪瀑水流，田畴垫溺实堪忧。时闻深港神兵出，又喜三登岁有收。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　人道淳熙风俗美，彗星胡乃出西方。弥灾销变神明力，何必妖祥责保章。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　自古文章可立身，绍兴符谶泄神灵。两家太守辉相映，一榜于今贺得人。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　朱衣梦报两书生，嘉定声名继绍与。 甲子一周天数胎，叔孙衣钵世相承。
　　和：今将圣德虔诚工云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　丈夫慷慨志功名，况是郎官应列星。梦起傅岩终大用，此中祖庙显精灵。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆工云云。
　　九天玉阙云。
　　璧水衣冠人物盛，两家生子贺人贤。嘉熙混试天机巧，吉梦为传赋乐吾。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　咸淳圣诏行乡举，主宰科名自有神。天机漏泄符吉识，天机漏泄笔端春。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志不皈命礼，威震雷霆 云云。
　　九天玉阙云。
　　好施轻财称长者，谩言阴隐不相扶。祠堂名姓传千古，六世科登五大夫。
　　和：今将圣德虔诚赞云云。
　　志心皈命礼。德配乾坤云云。
　　九天玉阙云。
　　志心皈命礼，威震雷霆云云。
　　九天玉阙云。
　　典刑如在燕山窦，丹桂联芳发五枝。既有人焉家积善，梦传吉梦产佳儿。
　　和：今将圣德虔诚赞云云。
　　志心皈命礼，德配乾坤 云云。
　　九天金阙云。
　　志心皈命礼，威震雷霆云云。
　　九天玉阙云
　　青布成罗罗织翠，红尘化锦锦添花。夜来符谶呈祥瑞，愿泄神灵福万家。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　道源博博出於天，河洛图书世所传。天相斯文文未丧，争传灵宝是文仙。
　　和：今将圣德虔诚赞云云。
　　志心皈命礼，德配乾坤云云。
　　九天金阙云。
　　志心皈命礼，威震雷霆云云。
　　九天玉阙云。
　　恬淡虚中自有神，积功累行乃成真。黄庭默授长生诀，任我飞升驾玉轮。
　　和：今将圣德虔诚赞 云云。
　　志心皈命礼，德配乾坤云云。
　　九天金阙云云。
　　志心皈命礼，威震雷霆云云。
　　九天玉阙云。
　　名登金阙字辉煌，学授东华祖正阳。上掌天文行院事，职分司禄佐文昌。
　　和：今将圣德虔诚赞云云。
　　志心皈命礼，德配乾坤云云
　　九天金阙云。
　　志不皈命礼，威震雷霆云云
　　九天玉阙云。
　　默参玄学东华洞，玉阙朝班拜紫微。 南极注生权上相，职兼地府领诸司。
　　和：今将圣德虔诚赞云云。
　　志心皈命礼，德配乾坤。云云
　　九天金阙云。
　　志心皈命礼，威震雷霆云云。
　　九天玉阙云。
　　九月时当延寿节，云开金阙上青天。我今虎拜长生殿，共祝尧云百万年。
　　和：今将圣德虔诚赞云云。
　　志心皈命礼，德配乾坤云云 。
　　九天金阙云。
　　志心皈命礼，威震雷霆云云。
　　九天玉阙云。
　　喜逢大庆中元节，神降嵩高泄地灵。王阙金炉香袅袅，彩云捧出老人星。
　　和：今将圣德虔诚赞云云
　　志心皈命礼，灵济殿内，燕喜堂中，性禀谦柔，利同坤厚，执勤后德，内助阴功，羽盖霓裳，刻紫字於缑氏女仙之列，金房玉室，授黄庭於南岳夫人之前，泽及群生，祀延百世，至圣至灵，至柔至静，泾国夫人顺助仁惠真应仙妃。
　　头上金冠戴七星，七龙五凤纷相迎。愿将玉醴金浆水，酒作人间雨露仁。
　　志心皈命礼，灵济宫中，燕喜堂内。躬持节俭，政在优勤，乃资后德之良，俾式坤仪之助，关维之求淑女，以无险陂私谒之心，鸡呜之得
　　贤妃，盖有做戒相成之道，功成内辅，德被群生至圣至灵，至柔至静，卫国夫人善助慈懿恭静仙妃。侍凭玉女为通传，乐正宫闱四教全。万物资生无不利，至柔至静配坤元。
　　志心皈命礼，灵济宫中，亲睦堂内。莫严於父，所配者，天须知，莫报之恩，自有尊规之道，况御王朋命，答扬文武之光。开国成家，独任伊周之寄，功全社稷，福及子孙，至圣至灵，至尊至严，神父齐王忠武翊亮真君。
　　诗礼谆谆过鲤庭，内助家汯最严明。堂前且学莱衣戏，寿祝千春献兕觥。
　　志心皈命礼，灵宫内，亲陆堂中，圣善明哲，柔闲静专，位正中宫，功成内助，俭德着而下化，盛烈载於声诗，阴礼修而教化，芳名光於史册，既念亲慈之爱，敢伸家庆之仪，至圣至灵，至慈至爱，神母仁寿淑善仙妃。
　　母氏劬劳不敢忘，至哉坤德合无疆。永遵慈训传家汯，载咏思齐诗四章。
　　志心皈命礼，济宫中，亲睦堂内，埙箎迭奏，羽翼相成，兼乃文乃武之材，得宜兄宜弟之义，列茅分土守藩，加食邑之荣，崇德报功，同日拜王封之侈，亲亲不怨，绰绰有余，至圣至灵，至友至爱，神兄列位郡王。
　　华萼楼前积善乡，昔年同日侈封王，一门孝友旌高节，遗爱千年亲睦堂。
　　志心皈命礼，灵济宫中，燕喜堂内，帷裳整肃，绫障森严，家有家妇之尊礼，钟夫人之爱以文辞着，素闻谢氏女之材，以德行称，兼有钟夫人之美，躬持四教，福锡庶民，至圣至灵，至柔至静。神兄列位圣眷夫人。
　　上奉慈颜喜友于，满堂和气笑愉愉。尊卑有分传家汯，稍似非冠不入炉。志心皈命礼，灵济宫中，亲睦堂内，后昆垂裕，百世传芳，子姓名贤，宣芝兰之毓秀，祖宗盛事，喜簪质之尚存，载歌葛虆之诗，爰咏虱斯之德，至圣至灵，至顺至敬。神子神孙列位公侯。
　　清白遗风教尚存，声名高显大于门。公侯自有公侯种，阴骘元来在子孙。志心皈命礼，灵济殿内，亲睦堂中，
　　教有大伦，睦亲三族，受天之禄，食千锺以至万锺，列地而封，先同姓而后异姓，既辱刘将军弘深之爱，还知富郑公修谨之贤，名重于时，赏延于世，至圣至灵，至亲至仁神舅神婿列位公侯。
　　渭阳舅氏母之亲，曾知珠玉朗然明。更为编序昌黎集，李汉文章播盛名。
　　志心皈命礼，灵济宫中，燕喜堂内，闺闱肃整，法度严明，为给为稀，志在女工之事，采苹采藻，教以絺德为先，礼宜奉於舅姑，孝不忘於父母，至圣至灵，至敬至顺，神女神妇列位仙妃。
　　七篇女戒曲相从，惟舅惟姑父母同。佩悦苣兰如所赐，执勤妇德肃而雍。
　　志心皈命礼，灵济殿内，燕喜堂中，云幙逍遥，月宫富贵，其服济济，振诱衣而披桂裳，其状峨峨，缀明珠而载金翠，美矣，丽矣，温乎，烨乎。愿泄巫山之灵，永为福地之相，至圣至灵，自由自在，合殿列位圣眷夫人。
　　珠履金钗满掖庭，态浓意远淑而真。采苹于沼公侯事，不比椒房号与秦。
　　志心皈命礼，灵济殿内，燕喜堂中，日曜为魂，月曜为魄，太乙有监生之典，天乙有注生之司，星宿储精，感长庚而入梦，山川孕秀，喜帝岳之降神，抱来天上之麒麟，并作人间之鸾鷟，至圣至灵，随感随应。太乙监生神后、天乙注生神后列位合属夫人。
　　梦吉维何喜弄璋，鳌峰秀气发祥光。子生孙兮孙生子，本支百世炽而昌。
　　志心皈命礼，龙首庙庭，鳌峰圣境，职分百辟，位列九卿，司禄乃文昌之权衡，司福乃注生之主宰，训遵洪范，曰寿、曰富、曰康宁。颂献阀宫，俾炽，俾昌，俾耆艾，人人胥庆，在在蒙恩，至圣至灵，如响如答，左右福禄列位真司主宰。
　　福禄双星现斗枢，职分左右进贤书。世家积善称君子，子子孙孙庆有余。
　　志心皈命礼，龙首庙庭，鳌峰圣境，电光闪闪，云气高高，天何言哉，声雷霆而震怒，地之利也，资雨露以相生，神机运於不测之中，妙化斡於无形之境，恩沾九有，泽被群生，至圣至灵，则变则化，雷公电母、风伯雨师，本宫昭灵，孚济龙王，及五方社令，行雨龙神等众。龙乘云气固能灵，声动雷霆万里惊。天下苍生霖雨愿，顿令头角起峥嵘。
　　志心皈命礼，鳌峰圣境，龙首庙庭，乃圣乃神，在左在右，或献优旃之技，或精管辂之能，掌膳者，物用八珍，典乐者，声谐六律，兵十六卫，举皆出将之材，骑三百人，各有封侯之相，威灵赫赫，图像狞狞，至圣至，灵，有严有翼，合殿合属，威灵威灵。
　　以劳定国该施民，香火因缘配庙庭。将相声名长在世，千年图像赞麒鳞。
　　举足各长跪，虔诚忏悔。
　　志心皈身归神皈命九天灵济真君、合殿威灵仙众。伏望圣慈大垂巨泽，普降洪恩，以今斋恪虔诚，皈投忏悔。伏闻祸福无门，惟人自召。吉凶有兆，如影随形。善者恶之符，恶者善之信。为善者，五行扶我，司命与我。为恶者，凶气覆之，恶星照之。虽天网之难逃，在人心之知觉。今辰伏念一切众生，皈心向道，至诚感神，躬礼真聪。首陈自责，爰从曩劫，迨生今生。耻过作非，去顺效逆。变情询执，挟诈抵巇。以幽阴诡侧而行其奸，以酷毒残忍而肆其害。颠倒梦想，昏迷乎利名。志之场杀盗邪淫，沈汩於贪嗔痴之境。大则欺於天地，幽则负於神明。怒暑怨寒，呵风骂雨。或对星辰而便利，或对日月而裸程。或指虹霓，或盟山海。破坏庙社，触秽道场。不知身心口意之非，不安士农工贾之分。不崇三宝，不习五常。为人谋而不忠，与朋交而不信，事亲非孝，背主忘恩。为富不仁，重财不义。谓祭无益，谓暴无伤。谓敬不足行，谓言不足畏。犯上作乱，好勇疾贫。斥陷忠良，侵陵孤弱。欺公灭私，薄人厚己，教唆词讼，结构冤雠。侮慢自无徽虐，自作不明乎善，不诚乎身。小弁作，而或父子之恩亏，棠棣废，而或兄弟之情缺。国俗败而兴谷风之刺。骨肉怨。而歌角弓之诗。既知罪恶之贯盈，恭对慈悲悲而忏悔。人谁无过，过而能改，每怀战战栗栗之忧。神无常享，享於克诚。小致切切拳拳之悃。伏愿至仁孚佑，大道垂怜。赦其已往之愆，锡以方来之祉。群方胥庆，率土蒙恩。当今之日太平，灾不生，祸不作，诸福之物毕至。老者壮，少者强，久钦灵德之威光，用作济民之事业。某等至心稽首再拜，礼谢
　　灵济二位真君。
　　举。
　　弟子一心稽首，礼谢
　　九天金阙洪恩真君。
　　弟子一心稽首，礼谢
　　九天玉阙洪恩真君。
　　弟子一心稽首，礼谢
　　圣父忠武翊亮真君。
　　披陈素愿，伏愿圣慈俯赐鉴临。
　　一愿当今皇帝寿，和：寿与天齐万万春。
　　二愿臣僚资禄位，和：风云千载庆嘉亨。
　　三愿儒冠多富贵，和：名登天府作公卿。
　　四愿农民勤稼穑，和：自今岁岁喜三登。
　　五愿百工精技艺，和：待诏斑门听玉音。
　　六愿生财有大道，和：千户封君可比伦。
　　七愿风调并雨顺，和：普天率土贺升平。
　　八愿香火常隆盛，和：千年庙貌显威灵。
　　九愿九天加锡命，和：玉佩跄趋拜紫宸。
　　十愿十方诸信善，和：皈依三宝各虔诚。
　　上来立礼赞文，公德已周。道场众等人，各虔诚再伸启白：伏闻兢兢业业，自惭重渎之再三。赫赫明明，恭观威颜之咫尺。铭心知感，稽首扬言。德之着者，曰显灵昭灵。功可推，而为溥济博济。津梁众苦，日月群迷。今辰修设醉恩祈福道场，臣等恭对真聪，宣扬妙范。少伸三沐三熏之敬，莫殚一瞻一礼之恭。神听无私，情由可鉴。用涤曩劫今生之罪业，愿作见在未来之果因。有始有终，无恶无歜。知可及，愚不可及。神化之，民使宜之。行满功圆，可以进於玉室丹台之上。气存神正，可以开於紫阳云锦之囊。信男信女，咸得长生。亿曾万祖，皆即受度。遍及幽冥之异类，尽归缥缈之大乘。为上因缘，念，举，天尊号。
　　真君愿科毕
　　玑衡七政星灯科
　　以今焚香，供养
　　九天金阙明道达德大仙显灵溥济清微洞玄冲虚妙感慈惠护国庇民崇福洪恩真君、
　　九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩真君、
　　宫中神仙、诸灵官，普同供养。恭闻龙汉开图，而玄元始之炁分。
　　鳌极物化，而天地人之位定。夫人也，大道难遇，中土难生。况抱以阳，负以阴，四肢既立。必贵其形，保其命，万炁长存。惟恐老死病。若之为忧，各以长大美好而自悦。人有所欲，天无私亲。何赐也富，何宪也贫，何彭之寿，何颜之夭。母诱之数，盍求诸身。尔时灵济真君，游宴玉清圣境，熙帝之载，则天之明。作大因缘，为众演说。五辰我抚，或盈或缩之不常。两曜我经，一暑一寒之有序。顺之则为吉隆之喜，逆之则为凶危之忧。惟至诚可以感神，故积善必有余庆。既沐照临之下，敢忘昭谢之私。今辰谨有奉道某人，恭启灵坛，具陈菲供。依元阳之玉历，行香诵经。按灵宝之今科，修斋奉戒。发明章典，燃点神灯。仰观经纬之文，遐想玑衡之象。兰炷热火，见其盛，未见其微。铁盆盛膏，见其增，未见其减。上照三十二天，光明廓落。下使百千万人，瞻仰皈依。众善自光中生，众恶自光中灭。一作礼而再作礼，心眼玲珑。初上香至三上香，歌声响亮。仰惟洞鉴，俯赐恩光。更冀三界齐临，万人恭诣。凶星退舍，在四时则无害无灾。吉曜临轩，锡五福以曰福曰寿。稽首皈依至真妙道德光常曜天尊。
　　法众等志心皈命灵济宫
　　九天金阙明道达德大仙显灵普济清微洞玄冲虚妙感慈惠护国庇民崇福洪恩真君，
　　九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩真君，
　　宫中神仙、诸灵官。谨燃玑衡七政神灯，上布日曜太阳之象。
　　恭闻道在太极之始，莫见乎亿，莫显乎微。日者众阳所宗，无愿不成，无幽不察。莫测其妙，所存者神。赫赫厥灵，人可畏之如赵盾。明明在上，民皆仰之若周公。辉光其德，盛矣乎。洁白其节，皎如也。乌轮肃备，朝觐萦仪之宫。羲驾庄严。燕享洞阳之殿。放出毫光万丈，普照世界三千。入吾门也，无那屋之疑。遵吾道也，灭索涂之病。伏念一切众生，尘埃汩没，徒穷遂影之劳。雹露虚华，惟有过隙之叹。自今反照，与道常明。伏愿中为市者，获行商坐贾之财。出而作之，安耕曰凿井之业。艺之巧者，以圭测影。工之勤者，继晷焚膏。为儒者，赋夸五色文章。入仕者，名号砖八学士。桑榆残照，争同松栢以长青。萤躏增辉，愿与昆虫而被泽。少竭葵倾之敬，愿垂藻景之光。请法众谨依太上所说太阳帝君神咒，稽首皈依，虔诚赞咏。
　　志心皈命信礼
　　九天金阙明道达德大仙显灵溥济清微洞玄冲虚妙感慈惠护国庇民崇福洪恩真君。
　　志心皈命信礼
　　九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩真君。
　　咒捻午文，吸午气。遥想洞阳郁仪宫真君如在。
　　东望扶桑宫，稽首朝郁仪。太阳洞明景，寥寥何所思。令我拜金色，候天想英姿。皇华将玉女，临轩降此时。和：愿此灯光，回向真君。散花。大明圆极天尊。
　　法众等志心皈命灵济宫
　　九天金阙明道达德大仙显灵溥济清微洞玄冲虚妙感慈惠护国庇民崇福洪恩真君、
　　九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩真君、
　　宫中神仙、诸灵官。谨燃玑衡七政神灯，上布月曜太阴之象。
　　恭闻袒气在太空之中，无色无绪。月魄泛下华之采，有性有情。经於箕而起风，离於毕而作雨。天之工也。神而明之。步蟾宫八万三千
　　门，清光可挹。眺鹤台一千五百载，圣迩犹存。刘越石之却虏围，果遂登楼之兴。曹孟德之成霸业，何妨鼓瑟而歌。或沦精而授汉之符，或委照而应吴之瑞。其名清亮。厥绩彰明。伏愿一切众生，冗影偷光，尘笼养晦。将长护短，岂无玷缺之愆。文过饰非，未兔朦胧之罪。谨当昭谢，幸睹光明。伏愿鸿集泽中，安有乌飞之恐。鸡呜境内，永无牛喘之忧。捣兔药者，可以长生。采蚌珠者，可以获富。入仕者，早中姮娥之选。定婚者，果待老人之言。瑶光现而孕产佳儿，玉斧修而工精艺巧，拱俟纤阿而按晷，自惭太白之举杯。请法众等，谨依太上所说大阴皇君神咒，稽首皈依，虔诚赞咏。志心皈依信礼九天金阙明道达德大仙显灵溥济清微洞玄冲虚妙感慈惠护国庇民忠不福洪恩真君。
　　志心皈依信礼
　　九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩真君。
　　咒捻未文，吸未气。想洞阴结璘之官真君如在。
　　仰望顾八表，惟月孕阴精。中有太素皇，夫人驾绿軿。辉华光二极，混明照三清，殷勤求至道，五色下参迎。和：愿此灯光，回向真君。散花。圆鉴洞照天尊。
　　法众等志心皈命灵济宫
　　九天金阙、
　　九天玉阙、
　　宫中神仙、诸灵官。谨燃玑衡七政神灯，上布东方木德岁星之象。恭闻道心惟一，昏昏嘿嘿以难名。木神则仁，化化生生之为妙。在时为春，而春风长养。於德为元，而元气胚胎。均蒙扶植之功，犹赖剸裁之力。高山仰止，易地皆然。谢石得之，以显公山之灵。周公得之，以释金朦之谤。调梅用说，则梦来诸野。采桑得尸，则神降於莘。功卓立於一时，名流芳於万世。伏念一切众生，守株安分，托荫过情。虽樗栎之材，槌鲁无文。然祀柳其性，杯桊可用。从绳则正，非矩不成。伏愿能官者，朴棫其章。听讼者，甘棠其政。观桥梓之道，而父慈子孝。歌华萼之诗，而兄友弟恭。生子愿为圣小兄，挺挺五枝之桂。结交须作忘年友，森森千岁之松。桃灼其华，宜其家，宜其室。果秋以荐，尊尔祖，敬尔宗。少伸实枣之仪，非拟燔柴之典。请法众等，谨依太上所说木德星君神咒，稽首皈依，虔诚赞咏。
　　志心皈依信礼
　　九天金阙
　　志心皈依信礼
　　九天玉阙
　　咒捻寅亥文，取寅亥气。想青华青天之官真君如在。
　　岁星乘木德，展转耀东乡。陵天姿润泽，五色混明皇。寻花歌浩漾，掷水咏芝房。经时频祷祝，获福自然长。和：愿此灯光，回向真君。散花。妙智圆明天尊。
　　法众等志心皈命灵济宫
　　九天金阙、
　　九天玉阙、
　　宫中神仙，诸灵官。谨燃玑衡七政神灯，上布南方火德荧惑星之象。
　　恭闻火秉南方之德，炎帝行权。神为束海之君，真君锡号。玉精铸魄，金液炼形。学参方外之书，善似光中之影。随机应化，发誓度人。挈涂炭之民，而置诸衽席之上。悯焦熬之俗，而转为讴歌之乐。以劳定国，则流乌呈瑞。捍难御灾，则回禄反风。声迎荧煌，威灵垣赫。伏念一切众生，欲心未灭，道学不明。其狗势，则未免阿佞以趋炎。其措谋，则岂敢险奸而煽毒。扬汤止沸，阿其愚也。收烬之余，不几晚乎。幸曲突徙薪犹有，豫防之戒，然红炉点雪，会知解悟之机。忧甚如薫，谁能执热。曾谓燎原而可扑，岂宜与玉以俱焚。伏愿戢我干戈，永绝狼烽之警。救民疾苦，何劳艾灸之功。烹饮者，得养其生。樵爨者，各安其业。惟天鉴於一德，故曰诚则明明则诚。作善降之百祥，俾尔炽而昌昌而炽。心香一炷，可通於碧落。神光三烛，载显於灵坛。请法众等，谨命太上所说火德星君咒，稽首皈依赞咏。
　　志心皈命信礼
　　九天金阙
　　志心皈命信礼
　　九天玉阙
　　咒捻卯戌文，取卯戌气，想朱陵火炼之宫，真君如在。芒角生龙凤，威光吐十方。
　　丹刚耀五夜，朱火焰三边。晶明符正气，剑戟挨兵权。搀抢应迩灭，孛彗敢当前。和：愿此灯光，回向真君。散花。智炬赫奕天尊。法众等，志心皈命灵济宫
　　九天金阙、
　　九天玉阙、
　　宫中神仙、诸灵官。谨燃玑衡七政神灯，上布中央土德镇星之象。恭闻社而祭土，配地之宜。神之为德，合天之道。石文荐瑞，阴克相於唐家。野块呈祥，神有扶於晋室。秦如得蜀，则褒谷之妖不足为怪。刘既吞桓，则鲜卑之梦夫岂偶然。宗孝子以此，葬父而显阴功。铁轮王以此，施而成因果。洪规之舡，可以借重。虚江德政，万古流传。雷焕之剑，可以增光。华阴圣迩，千年如在。以沙渍酒，曾授高府君疗病之方。取尘为圆，尝得仙前活人之剂。以黄尚德，有赫厥灵。伏念一切众生，冗蚁偷生，壁虫守拙。恶多善少，岂无一篑之亏。彰往如来，未免百昌之托。靖怪粪壤，无所用也。或者泥涂，其可弃乎。从今正道以由行，敢不立墙而起敬。伏愿华岳储精，为士者生而颖悟。黄金同价，为商者富於贸迁。墁
　　艺精，而工食其功。膏脉动，而农力於穑。编钟击磬，略陈桴鼓之仪。酌水献花，愧乏青华之贡。请法众等，谨依太上所说土德星君神咒，稽首皈依，虔诚赞咏。
　　志心皈依信礼
　　九天金阙。
　　志心皈依信礼
　　九天玉阙。
　　咒捻子丑文，取子丑气。想黄中元气之宫真君如在。
　　高穹符戊己，藏陆起重霄。五行尊暗曜，九天见光昭。甘石推留伏，陶巫算沈寥。上仙垂雨露，伏地礼空摇。和：愿此灯光，回向真君。散花。灵光炳曜天尊。
　　法众等志心皈命灵济宫
　　九天金阙、
　　九天玉阙、
　　宫中神仙、诸灵官。谨燃玑衡七政神灯，上布西方金德太白之象。恭闻金孕太白之精，西方有象。神位上清之列，北斗化形，文章久着於天台，源脉其来於丽水。歌诗雅颂，有铿锵之美。勒名钟鼎，负刚介之材。李少君因此以成丹，商傅说用之而作砺。其为宝也，诚可贵。其为器也，宁可轻。仰之弥高，钻之弥坚。截然有条，浑然有理。伏念一切众生，四知有愧，素钦杨震之贤。三致无能，空羡陶朱之富。遇自今而煎改，诚有赖於镕陶。伏愿经果不焚，喜得满籯之教。文如未丧，犹闻掷地之声。言可行，名可言，楚人之诺皆如季布。圣希天，贤希圣，孔子之俦岂特颜回。愧无鸿宝之陈，略具彝樽之献。请法众等，谨依太上所说金德星君神咒，稽首皈依，虔诚赞咏。
　　志心皈依信礼
　　九天金阙。
　　志心皈依信礼
　　九天玉阙。
　　咒捻辰酉文，取辰酉气。想金天素灵之宫真君如在。
　　太白凌清汉，腾霜耀素英。亭亭浮瑞彩，皎皎盛长庚。锋高能御寇，色润每降兵。推穷符历数，合道与长生。和：愿此灯光，回向真君。散花。明真养皓天尊。
　　法众等志心皈命灵济宫
　　九天金阙、
　　九天玉阙、
　　宫中神仙、诸灵官。谨燃玑衡七政神灯，上布北方水德辰星之象。恭闻水之神故曰玄冥，其源也深，其流也远。神如水之在地下，何所不至，何注不通。荡荡乎，吾无能名。渊渊乎，诚不可测。言其仁，则鱼鳌得其所。言其威，则蛟龙神灵。飞沙屈涛，曾显三山之梦。兴云致雨，具瞻四渎之祠。冰渡滤沱，王霸之言何其神也。雪平淮蔡，李愬之功岂非天乎。均蒙润下之仁，敢有朝东之请。伏念一切众生，盗泉止渴，何饕餮之不材。浊渭常流，使秽污而自臭。谨当洗濯，毋即慆淫。伏愿官府升平，珠果还於合浦。人材泰长，舟可济於巨川。泮林之桑熟，而蚤乃登。潢地之剑卖，而牛可畜。财利之源渊积，既庶而何加，又曰富之。子孙之派流长，盛德之后，必有兴者。恩波洋溢，福海弘深。少伸行潦之仪，深愧蹄涔之陋。请法众等，谨依太上所说水德星君神咒，稽首皈依，虔诚赞咏。
　　志心皈衣信礼
　　九天金阙。
　　志心皈依信礼
　　九天玉阙。
　　咒捻巳申文，取巳申气。想玄灵大德之宫真君如在。
　　妙哉符五气，仿髴见真门。嵯峨丑位当，壬癸洞灵君。分辉凝皎洁，盻享赴思存。仙歌将舞道，良久下金天。和：愿此灯光，回向真君。散花。龙德普照天尊。
　　讽诵经咒
　　向来燃灯功德，并已周圆。恭闻睹天文而察人事，可以前知。修人事而应天文，吉无不利。须仗神灯而点照，特凭科典以宣扬。回向真君，仰祈灵贶。自今以后，丕阐厥灵。伏愿星聚於奎，再睹文明之治。光含於璧，复还淳古之风。上体天心，下孚民望。更冀燃灯之后，五星顺度，两曜增辉。寒暑不愆，跻兆民於仁寿。雨旸时若，祈百谷之丰登。蠢动含灵，咸资化育。仰凭汯众，为上良缘。念：
　　三清二境天尊，九天锡庆天尊，
　　十方灵宝天尊，不可思议功德。
　　玑衡七政星灯科毕
　　仙妃秘典
　　入坛
　　步虚
　　混沌初开启，阴阳化育生。九天成道化，万国保安宁。宝座临金殿，霞冠耀玉轩。万真朝帝所，飞曷彩蕾蓄根。
　　祝香
　　祥烟结篆，瑞气凝空。瞻碧落以投诚，望紫清而设拜，恭以道香、德香、无为香、无为清浄香、清浄自然香、妙洞真香、灵宝惠香、超三界香，满琼楼玉殿，遍诸天仙境，虔诚上启，供养
　　九天道母无上帝后元君、承天效汯后土皇地祇帝后、统法善舍圣母八极帝后、东极保生圣母青衣帝后、南极保育圣母火光帝后，八极紏察圣母金光帝后、大罗大掌集圣母谲真帝后、九天提点按察圣母伏魔帝后、主掌阎浮提世界地主明玉统肱圣母六通帝后、九天开化育生仁德妃、汪圣妃、青德妃、宛圣妃、九天开化忠德妃、颜圣妃、泾国夫人顺助仁惠贞应仙妃、卫国夫人善助慈懿恭静仙妃、亲睦堂圣母仁寿淑善仙妃、唐王后明萧仙妃、洪王后仁慈仙妃、鄂王后顺懿仙妃、广陵王后善庆仙妃、圣女冲懿仙妃、明懿仙妃、圣妇善懿夫人、仁柔夫人、惠顺夫人、昭懿夫人、顺恭夫人、明哲夫人、恭懿夫人、靖懿夫人、昭穆夫人、慈孝夫人、圣妇列位夫人，内侍顺成夫人、昭华夫人、容华夫人、修容夫人、修仪夫人、昭仪夫人、内典妇功夫人、丝枲夫人、莞库夫人、帐集夫人、度支夫人、女府女史列位夫人、女祝女御列位贵人、内侍内典圣眷夫人、天乙注生神后、太乙监生祥后、司禄司命上相夫人、守胎卫房夫人、保胎护命夫人、左右慈训夫人、保传夫人、左右掌集夫人、诸宫掌印夫人、抱送夫人、乳哺夫人、抚育夫人、托生化婆、燕喜堂东西二序列位夫人、汪生注福注录注寿婆官、主掌判送婆官、守胎卫房婆官。王母宫中七千徒众临水宣封，广福陈十五夫人，三十六宫婆。
　　又切以圣不可知之谓神，感而则应，民到乎今受其赐，靡也可忘。式克至今日休，不敢启上帝命。臣诚惶诚恐，顿首顿首，恭闻无形之表，至道之精。轩辕皇帝，启钥抽关。太上老君，传灯续印。德而不德，清虚怪，寂寂之无宗，玄之又玄，廓落达，生生之有妙。周流六虚而无息，主宰万物而不遗。巍乎，其有成功，无以称其威德。伏念臣志求诸道，材下於人。敷奏以言，方寸地之阶，愿借恪恭乃职，咫尺天之威不违。重念醮首某等，致力於神缕，我以福祠称灵济，名被显封。赫赫厥声，濯擢厥灵。雍雍在宫，肃肃在庙。虽桑梓必敬，止维苹系可荐之。遇中元集福之晨，是乃上相诞生之旦。乾坤为瑞，闻里称欢。是月在中，式播嵩岳生申之咏。与天齐寿同伸华封，祝寿之诚。兹盖伏遇吴天玉皇上帝玉陛下，总元范於十方，建大功於亿劫。无有远迩，均属照临。九有血气，莫不尊用。敷肾肠历以告：臣尘凡浊赞，夙夜小心。自惭蠢蠢无知，敢曰高高在上，斋戒沐浴以事帝。对越在天，聪明正直之谓神。虔恭在位，幸披云而赌日，如临渊而履冰。伏愿不闻，亦式不显，亦临有相之道。俾富而昌，俾耆而艾，用锡厥民。臣无任瞻天望圣激切之至。
　　官三元仙众、列位婆官、醮莚一切仙众、府县城隍夫人、当境夫人、金鳌各庙析福夫人、本中一切婆官等众、三界香官、直日典者，仗此真香，普同供养。香乃玉华散景，紫气凝烟，香云密罗，径冲九天。当愿侍香金童，传言散花玉女，为某关启，咸赐如言，谨奉为入意，仰祈慈荫，福及群黎。今则兰场开启法事，关行稽首，皈依无极大道。
　　唱道
　　道场众等，人各运心。皈依三宝，一切念。
　　冷坛
　　至真帷争云云。争天地咒云云。洞中玄虚云云。
　　举。火光荡秽元君。
　　跪炉
　　道由心学云云。五星咒，五星列照。
　　发炉　举呜法鼓二十四通。
　　无上三天玄元始三炁太上老君，召出臣等身中三五功曹，左右香官使者，左右捧香驿龙骑吏，侍香金童、传言散花玉女、五方直符直日官将，各二十六人出。出者严庄，关启此间土地里域真官正神。臣今正以烧香行道，谨奏为某人某事，其诸丹悃，具载词文。以今发事，愿得太上十方正真生炁下降，流入臣等身中，令臣所启速达径御
　　九天道母无上帝后元君御前。
　　请称法位
　　具位上启
　　九天道母无上帝元后君：圣位如前。恭闻三才肇判，立人道於天地之间。列圣分司，为帝后掌生成之籍。惟人为贵，所职犹尊。育魄炼形，始自注生於南极。彰善罚恶，次则分隶於天宫。仰惟三十六位之尊，实司万亿兆人之命。富贵贫贱有定，分於胚辉。寿夭短长，皆悉由於掌握。上领天曹之威命，下副世嗣之祈求。聪明富贵，必生於积善之家。夭贱卑征，必报於积愆之后。鉴衡无隐，毫发非私。但兴一念皈依，必获百神昭鉴。今有事意，致恭尽礼，叩首虔诚。僭陈醮祀之仪，曲尽精虔之恳。皈命天上三十六天帝后，灵济仙妃内侍真灵。伏望乘云驾鹤，整法驾以来临。凭虚御凤，副凡心之恳祷，法众虔诚，皈命奉请。
　　上来迎请，内外诸宫仙众，俱已来降。各请整肃仙班，祇迎仙驾。臣
　　谨奏请
　　主掌间浮提世界地王、明王、统汯圣母、六通帝后，伏望道慈，降临御座。
　　九天提点按察圣母伏魔帝后。
　　天罗天掌籍圣母琼真帝后。
　　八极紏察圣母金光帝后。
　　南极保育圣母火光帝后。
　　东极保生圣母青衣帝后。
　　统法善拾圣母八极帝后。
　　承天效法后土皇地祇帝后。
　　九天道母无上帝后元君。
　　上来奏请，已沐降临，众等虔诚，法事供养。
　　玉殿排龙座，诸天速降临。
　　寸诚皈大道，有事自符心。
　　瓶插花飘麝，炉烟杳袅沈。
　　悬慧三上祝，愿降福恩深。
　　步虚
　　宝座临金殿，霞冠耀玉静。万仙朝帝所，飞舄彩云根。
　　安座颂
　　九天御座，玉几龙墩。金光照耀，百宝光明。诸天下降，全正大兴。受此宝座，保兄安宁。交梨火枣。琼奈蟠桃。琼花蜡烛，甘露醍醐。琼泉瑞露，凤茗龙芽。天厨香积，随念而供。
　　伏闻清浊攸分，阴阳定位。乾坤交而生六子，天地泰而育群生。矧兹帝后元君。独持阴教。况乃下方胎孕，全仗圣恩。凡形流於三界之中，皆兆象於六阴之始。积善，则子孙繁衍。储恶，则枝叶凋零。有祷必从，无求不应。锡男，则获以聪明智慧。注女，则报以端正形容。救生死於俄顷之间，除灾患於遗巡之际。祸淫福善，执一定之。权衡俣正却邪，救众生之性命。九神崇奉，必获感通。某等忝预人身，幸逢盛世。奉诸官之道化，阐大法於虚灵。是以爰洁灵坛，仰延真驭。香疑宝盖，瑞腾於瑶殿台前。花散琼英，芬彻於玉京山上。心仗诚而达祭，以德而馨。仰答圣恩，次陈己过。愿扶持於有永，保孕育以无虞。爰列华筵，用伸景福。伏□祥光下降，劫圣妃以保生灵。云驾俯临，降醮筵以证功德。仗芳香而接景，惟至恳以通诚。圣造无私，洞回明察。以今上祝
　　当今皇帝、帝后、诸官，寿算天齐，子孙曰盛。派衍旋源之远，辉联玉叶之光。广声教於流沙，息干戈
　　於漠北。下民乐业，庆五风十雨之调。丑虏归仁，息四境三边之众。产矫芝而荐瑞，近紫竹以呈祥。率土普天，咸归有道。其等冒渎之至，稽首设拜。上香，贡茶，进酒，谨当初献。散花云。诸真前供养。
　　再称法位具位上启圣位同前伏闻地极之中，莫非生人之聚处。维坤之上，爰有司命之尊神。掌生籍於诸宫之时，管狭儿於寿算之上。定善恶，而可予可夺。分阴阳，而为女为男。毫发非私，分数有定。今有某，祈万福以来，臻萃千祥而毕集之，子孙之禄算，致门宇之昌隆，世世代代之皆贤，蛰蛰绳绳之有望。恭惟
　　九天道母帝后元君、灵济仙妃，内侍仙众，主持生籍，赖衍庆以保生。救度世人，愿安民而济世。释罪愆於已注，保养育以无虞。爰竭精诚以修功德，仰祈慈荫俯庇身田。伏愿九玄七祖往劫亲缘，脱离冥途，超升福地。注南宫之生籍，消北府之愆尤。锡以瑞桃，以衍三千之寿；赐之火枣，以延十纪之年。远近亲因均蒙庇右。醮主虔诚上香，贡茶，进酒，今当亚献，丹忱无可献。
　　　　重称法位
　　具位上启位同前
　　伏闻四渎大神，实掌摄生之集。五岳精炁，用抄录秀於人。虽水宫杳邈之中，乃婴孩生成之地，无求不应，有感皆从。今有某人实赖慈恩，永符至愿，福归嗣续，庆衍本支。男皆富贵以聪明，女则端正而有相，万邪不染，百病无侵，均蒙养育之仁，各遂生成之喜。仗一念之虔诚，仰诸慈而昭鉴。恭惟
　　九天道母无上帝后元君、灵济仙妃，内侍仙众。伏愿瑶台殿上，赦曩劫之过尤。忉利天中，锡今生之福禄。本枝百世，富贵多男。绵邈孙枝，广联族裔。保安宁而有庆，俾母子以无虞。万邪不侵，百灵常卫。某等无任再三冒渎之至，虔诚稽首再拜。上香，贡茶，进酒，谨当奉献。散花。举道场众等，人各运心，讽诵如法。
　　诵南极注生经毕。
　　宣疏大谢
　　向来文疏，已对敷宣。圣造无私，谅垂胎鉴。以今再炷宝香，虔诚上启
　　九天道母帝后元君、灵济仙妃、预醮真宰。
　　伏闻阴阳交遘，万物成形。天地氤氲，群灵兆象。自一元而肇判，见二气之攸分。虽道母为群阴之宗，而帝后乃万天之母。握生成之柄，总嗣续之权。保命生，以保婴儿。令驱瘟而允灾患，慈悲救苦。悯念众生，誓愿护民，流传大汯。某等幸逢盛世，获睹人伦，仰荷生成。曲垂阴佑，奉先天之妙道，济下界之生民。凡殚夤奉之诚，必获感通之德。某等爰投列款，恭荐惟馨。圣德无私，阴功不宰。仰祈昭鉴，以锡庞洪。伏愿少驻鸾舆，暂留鹤驾。赦之□过，俾子母以相安。锡以恩庥，使闺门而有庆。今某与合坛官众等，功虑爰从曩劫，以至今生，或妬害之成愆，或邪淫之结罪，或在日宫月府，或系天曹地司，并冀赦原，均蒙恩佑。所冀长生簿上，注嗣续之姓名。承天宫中，授聪明之孙子。远宗近族，苗裔繁昌。内戚外亲，本枝荣盛。人世之非裍不染，天时之疫疠无侵。泊乎水陆之飞潜，咸遂生成之性命。上则明帝后保生之德，下则副某等皈命之诚。谨启上闻。
　　举十念
　　一念一阳阐道。二念二气相生。三念三官赦罪。四念四府注生。五念五行相顺。六念六宫昌荣。七念七星顺度。八念八即常宁。九念九玄离苦。十念道化兴行。
　　复炉
　　臣召香官使者、左右龙虎军、捧香使者、侍香诸灵官当令，臣某正以烧香行道之所，自然生金液、丹碧芝英。百灵众真，交会在此香炉前，当愿诸天垂佑，合家蒙恩。十方金童玉女，接侍香烟，传奏臣某向来所启之诚速达，径御九天道母无上帝后元君御前。设醮事毕，仰沐慈恩，虔诚稽首，再拜奉送。
　　送真颂
　　九天队仗，整肃云衢。金童玉女，宝盖旛幢。诸宫夫人，位列前行。天香馥郁，烛灿金莲。黄旛豹尾，玉节龙车。乘云而去，归大罗天。臣某瞻仰，香风寂然。
　　道母流玄教，蕾买兴返洞天。金炉香尚袅，玉烛火犹然。仰望心如在，追攀志莫前。愿祈流福庆，醮主永长年。
　　向来设醮功德，尚祈慈颜，锡福流恩。同赖善功，证无上道。一切信礼。回向。化财。
　　仙妃秘典毕
　　本宫竖旛科
　　安人辅国立玄功，高举灵旛耸太空。万姓瞻依咸向道，二仙显赫赫福增崇。雨沾玉字三途润，日映龙章九夜通。梵彻金鳌双阙下，生身受度庆无穷。伏以道由心合，仙科备具於盟真。旛以风扬，灵范将期增福庆。念尘凡之未释，祈岁序以康安。日魄月魂，莫晓呼吸之际。天堂地狱，当知觉悟之思。识先达於曹龟，节愈坚於松栢。千钧宝玉，莫买青春。万劫长绳，难留白日。污秽欲期而煎雪，罪愆知悔可消除。人世俱空，泉肩有籍。悯先亡而悼故逝，阐今格以求幽魂。镯宿业以落幻缘，植灵譒而延福庆。幽敢期於不至，福岂得以自求。人修善果，天必福随。舟行半夜，蹉跎迷万壑之前。花折先春，结实居群英之首。发心精进，悟道逍遥。以永终者，愿得长生。故制此科，与禳灾厄。不经苦恼，身有光明。法众虔诚，举杨圣号。
　　灵譒赦罪天等
　　灵譒飞扬，殃孽消亡。天慈开赦，无边十方。生死蒙惠，俱利无疆。福善有报，修持不忘。真空速证，摆脱无常。百年康宁，控辔天堂。和：愿得长生。
　　旗旛高举，随自在之飞腾。深罪尽除，悟从前之愚昧。若罪居旛始，罪可以消。磨在罪前，罪可以赦。
　　墨如负典刑，能发肯心。将期自悟。明心了了，获福如如。荷嘉会以敷华，锡长年而用庆。茂膺景福，惟愿慈悲。法众虔诚，举扬圣号。
　　宝旛延福天尊
　　旛之为度，长短合象。福婶期旛，磨从福向。示之玄妙，缔扫业障。长生益龄，度人无量。
　　和：愿得长生。
　　罪诚可赦，福足以延。罪积而未绝，其非安为尽得。福延而不思，其后讵敢自安。倘妄与过举之为，是深矣修崇之义。幽魂絷击，正居前后之有亏。先魄沈沦，皆以初终之无守。当思覆辙，无咎灵旛。莫空教白发之百年，因循度世。孰谓胜黄金之一偈，方便教人。是以拦发根源，提携首尾。欲存善后，更赖慈尊。法众虔诚，称扬圣号。
　　度生观空天尊。
　　生生劫劫，机幻因循。天开以源，洗濯一身。灾述永绝，福禄俱臻。长年不朽，与道合真。
　　和：愿得长生。
　　伏愿植磨之后，皇图巩固，帝道遐昌。乐万姓以升平，率四夷而从化。泽品类，景贶沾敷，罪业镯消，福祥軿集，见存获福，幽壤沾恩。为上因缘，念：三清三境天尊，九天锡庆天尊，十方灵宝天尊，不可思议功德。
　　本宫坚论旛毕。
　　洪恩灵济宫真君灵签
　　第一签　    上吉
　　龙韬豹略辊奇谋，若遇明时即献筹。世道风波多勇猛，好从静处细沈浮。
　　第二签　　  上上
　　吉梦先为兆吉祥，细寻称意可参详。生男不获枼弧志，贵任还须再弄璋。
　　第三签　　　中
　　青帝权当正届时，深红浅绿映花枝。上林一夜西风起，天际行人知未知。
　　第四签　　　下
　　蛮触相伤万事虚，彼仁我义却还初。邹阳击狱沈消息，谁上缇萦女子书。
　　第五签　　  大吉
　　问步前途慢着鞭，好将舟楫度平川。一输明月今宵满，万里云衢万里天。
　　第六签　　  大吉
　　一派波流势欲东，时人正在望洋中。西山犬吠闻风月，此去青云有路通。
　　第七签　　　下
　　尪赢病症不堪医，妙药良方且慢施。遇兔逢羊终获吉，莫教喜事转成悲。
　　第八签　　  中下
　　丧牛失马不堪忧，世事何思教赘求。若遇春初冬末后，佳人休向道傍谋。
　　第九签　　　下
　　薄云残雾未控门，东西南北未亨通。人从生处且投下，一叶秋来鸦过鸿。
　　第十签
　　盈庭音耗不须多，亦有讹言莫信他。男子婚姻终获吉，狐疑未判事能蹉。
　　第十一签
　　数行丹诏拆泥封，万里青云喜得隆。鹗荐横空消息好，山间林下莫留踪。
　　第十二签
　　寒谷阳回夺化工，闲花不用怨春风。凄凉外面传消息，荳蔻枝头着意浓。
　　第十三签
　　鲈肥专美忽思秋，万顷波间可下钩。机露鸥飞空着力，那堪明月满归舟。
　　第十四签
　　我强彼弱植降旌，休向行人道不平。雨霁云收犹未歇，春风才到便分明。
　　第十五签
　　测度何须问再三，冲天羽翼欲图南。忽然消息相邀阻，事若成时又不堪。
　　第十六签　　　　下
　　征夫一个在天涯，虎在寅方望在家。日断魂消音信绝，梨花带雨一枝斜。
　　第十七签中　　　下
　　朱雀当权属丙方，不思来问子孙殃。风波静处堪移步，蜂姜伤人莫自伤。
　　第十八签        中
　　佳客龙门喜气新，天衢附翼且攀鳞。等闲借问吹嘘路，兔使微才叹折薪。
　　第十九签　　　宦中
　　万变枝头不肯休，誓兄盟母结冤雠。好宜急解从前过，拜仸求神始免忧。
　　第二十签　　　　吉
　　朱门桃李已成妆，雨露工夫何艳阳。一奏风云弹刻到，休言衣锦早还乡。
　　第二十一签　　　中
　　求财求利意何贪，莫信怡言未尽甘。务是富商皆利息，津津喜色在东南。
　　第二十二签　　　吉
　　车马游人任往来，闲花冷蕊苦相催。不蒙一点束风力，偷得墙头半夜开。
　　第二十三签　　　下
　　非是难寻一片心，汗牛充栋莫追寻。因缘到底有明白，谁向林泉会赏音。
　　第二十四签　　　中
　　峥嵘头角在鸡群，无奈熏蓿未肯分。桂子传香才有信，日边姓字一朝闻。
　　第二十五签　　　下
　　上食槁壤下黄泉，双雁高飞两处眠。江水两流人不见，世情险阻甚山川。
　　第二十六签　　　中
　　情欢意合两谐和，玉烛扬明荐瑞多。却喜门庭无盗路，一星在户夕如何。
　　第二十七签　　　下
　　命赛身迍正值秋，鬼神暗裹却相谋。风前月下逢花酒，只恐欢娱变作忧。
　　第二十八签　　　中下
　　管见终难夺经机，天工巧处未堪为。一场世事真棋局，东辟龙蛇任奋飞。
　　第二十九签　　　上中
　　涸鱼俯尾仰清流，一线微生几欲休。须待禹门三汲浪，明珠不向暗中投。
　　第三十签　　　　上
　　冷暖炎凉厌世人，画蛇断鹤送天真。却令门户无淹滞，笔下春回夺化钓。
　　第三十一签      上
　　忧憾何须问是非，但观人事见天机。人从坎处多如意，一簇孤灯再焰辉。
　　第三十二签　　　下
　　昆山玉石未分明，瓦釜盆中聒耳呜。小注大来时未泰，休将百计苦经营。
　　第三十三签　　　下
　　甘苦从前几历尝，一生六度阅星霜。忧心似醉人间梦，役役营底事忙。
　　第三十四签　　　下
　　天上人间几合离，孤中独立欲扶危。折支折足应难免，火自焚身尚不知。
　　第三十五签　　　中
　　俄然平地起风波，人事年来杂□多。准拟盐梅归大手，均平五味一调和。
　　第三十六签上　　中
　　隔阻音书信尚违，春回草木未光辉。西山日落留残照，更有行人天外归。
　　第三十七签　　　中
　　水满舟移等片时，孤归未判易生疑。行人有意待明月，相见何须门紫芝。
　　第三十八签　　　中下
　　举头一片黑云生，天际求名未得名。须扣黄钟方大响，好风吹送上蓬瀛。
　　第三十九签　　　中
　　江水西流欲问舟，等来功绩几时休。傍人相对传消息，一箭云头看此秋。
　　第四十签　　　  下
　　求财求利意如何，西北风来问渡河。得价明珠姑少待，人生一梦到南柯。
　　第四十一签　　　下
　　几枝红紫斗芳菲，片片开花逐水飞。鶑巢燕子宁无意，休向人间说是非。
　　第四十二签　　　中
　　菊老秋衰万物残，追寻旧恨与前惧。骊珠出海犹埋彩，直指东门且挂冠。
　　第四十三签　　　中下
　　入云青乌未飞还，信在虚无缥缈间。日落秦楼三万里，白云山外有青山。
　　第四十四签　　　中
　　一忧一喜两相扶，万事临头噬欲图。时日有如鸡翼卵，行看末路有亨衢。
　　第四十五签　　　中
　　鼎新革故遇阳来，天际行人获贵财。回首移公才咫尺，务缘徒自莫疑猜。
　　第四十六签　　　中
　　利名机会遇三生，万里鹏程掌上平。牛马殊途犹不及，命如坎处且迟行。
　　第四十七签　　　下
　　出岫浓云未得闲，淹今何日见青山。一蛮一触空相敌，得惹虚名在世间。
　　第四十八签　　　下下
　　世态如儿不可论，事穷势极有归根。衣裳在笥先当慎，莫共神交与鬼言。
　　第四十九签　　　上吉
　　田家无岁不丰年，时变相将问老天。玉烛阳明鱼叶梦，秋来得价利千千。
　　第五十签　　　　上上
　　江头少立避风波，天意从人奈若何。直待禹门春流暖，乘槎一直到天河。
　　第五十一签　　　下
　　人情依旧不如新，五十年来又一旬。是事总由心上断，道傍筑舍不须论。
　　第五十二签　　　中下
　　孤灯剔尽未成眠，拭泪含情在目前。音信未逢人万里，朝来忽见鹊声传。
　　第五十三签　　　上吉
　　时和岁稔世平明，此去乡闾转泰亨。神喜人欢终获吉，百年心事几圆成。
　　第五十四签　　　　下
　　贪财凿石浑无玉，用意淘沙未见金。争奈谋为皆未遂，要防川火与门心。
　　第五十五签　　　上上
　　南阳久外草庐中，三顾翻然起蛰龙。天下苍生霖雨望，果然造化比天功。
　　第五十六签　　　中
　　江湖久恋厌驰奔，走得芒鞋几靥穿。百乌栖巢知故道，一输月缺再团圆。
　　第五十七签　　　下
　　雨花多榫雪花飞，江上渔郎举钓时。夜静水寒鱼不食，满舡空载且明归。
　　第五十八签　　　中
　　角弓澄影映金杯，此日推求喜见猜。一段狐疑情意解，沈痾痼疾自何来。
　　第五十九签　　　下
　　皎洁中秋月一输，十分华彩照乾坤。无端却被西来雨，一片光明化作昏。
　　第六十签下　　　下
　　人生那可遇良辰，好事多磨信有因。待兔守珠难再得，空劳心力废精神。
　　第六十一签　　　中上
　　　风光和畅属阳春，革故由来复鼎新。积善之家天降福，满庭佳气喜津津。
　　第六十二签  　　下
　　世态炎凉可奈何，东流西复易蹉跎。筹来万事皆前定，计较奔波枉自劳。
　　第六十三签　  　中
　　林泉隐迹乐余年，万事悠悠总在天。门外有争须过了，运中财帛免忧煎。
　　第六十四签　　  中下
　　耕田凿井隐山林，百事何劳苦用心。为劝世人休逐利，贪名逐利个相侵。
　　注生堂感应灵签
　　第一签　　　　上吉
　　夜来吉梦叶态罴，家庆充闾立可期。孔子释氏亲抱送，定是天上石麒麟。
　　第二签　　　　中平
　　莫言弄瓦不堪夸，吉梦分明叶虺蛇。异日结缡应贵显，沈香亭北一丛花。
　　第三签　　　　中下
　　君家瓜瓞远绵绵，祚彻由来降自天。只恐临盆生阻滞，更须作福保安全。
　　第四签　　　　下
　　风雨冥冥花倦开，开花未久点苍答。何须更背宜男草，凡事皆从前定来。
　　第五签　　　　大吉
　　奕业流方世泽长，双飞玉燕叶休祥。日来贪听喤喤泣，早挂枼弧射四方。
　　第六签　　　　下
　　璋不纯兮瓦不完，更堪平地起波澜。若非早扣神明力，争似孤舟渡险滩。
　　第七签　　　　上上
　　一树梧桐覆苑墙，枝头鸾驽已呈祥。这回得个超凡物，头玉晓晓不可量。
　　第八签　　　　也平
　　将信将疑事更迟，阴阳奇偶未能知。于今报尔分明道，近水芙蓉吐一皮。
　　第九签上吉
　　六甲蹉跎期已至，晨昏当见充闾气。临盆坐草两知虞，三果犀钱须早备。
　　第十签　　　　中下
　　石上栽莲难结实，水中种菊怎开花。假饶求得神明力，梦裹分明见虺蛇。
　　第十一签　　　中平
　　春入园林雨露偏，海棠先吐一枝鲜。莫言空带宜男草，此事悠悠总在天。
　　第十二签　　　大吉
　　革故由来复鼎新，春风和气喜津津。麒麟会掣黄金锁，来作君家廊庙珍。
　　第十三签　　　下
　　造物□尤自不堪，何须赘卜女和男。午前午后知消息，明月清风一担担。
　　第十四签　　　平
　　万事悠悠属大钧，也须盥濯问神明。分明说与中秋夜，云散瑶空月一轮。
　　第十五签　　　上上
　　玉燕分明飞入怀，凡情何必更疑猜。亲朋早办金钱贺，好个文章冠世林。
　　第十六签　　　上中
　　郁葱佳气溢门庭，吉庆曾符太白星。异日分明生贵子，莫嫌寒舍又添丁。
　　第十七签　　　下
　　赋命由来有疾徐，何须计较实和虚。分明记得先贤语，缘本求鱼不得鱼。
　　第十八签　　　　中平
　　碧桃红杏斗芳菲，丹桂何曾见一枝。吉事未来休指望，更烦宁耐待秋时。
　　第十九签　　　　中
　　能将阴德积冥冥，玉树芝兰渐满庭。继继承承兹有望，何须蝶赢负螟蛉。
　　第二十签　　　　下
　　片云遮月夜冥冥，花落寒风子不成。乌鹊共柄仍共噪，吉凶全未见分明。
　　第二十一签　　　中平
　　年来时运尚乖虞，谩说龙驹与凤雏。欲问眼前休咎事，更须作福默相扶。
　　第二十二签　　　中平
　　欲问胞胎事有因，虺蛇已叶梦中频。他时会见鱼轩贵，非是寻常箕帚人。
　　第二十三签　　　中上
　　兰桂芬芬异众芳，谢庭从此好风光。莫言结实成阴晚，造物安排不在忙。
　　第二十四签　　　下
　　不事耕锄独守株，守株待兔兔偏无。笑他贪看中秋月，失却盘中照乘珠。
　　第二十五签　　　中
　　果木逢春已发萌，更资雨露遂生成。枝头佳实还君采，莫被风吹着一惊。
　　第二十六签　　　上吉
　　彩凤生雏日载阳，羽毛渐次备文章。算来此事非容易，应是君家世泽长。
　　第二十七　　　　签中
　　笑他连日喜非常，弄瓦由来说弄璋。但得初生如达易，下筦上箪不惊惶。
　　第二十八签　　　中上
　　积善之家庆有余，果然入海得明珠。但将好事多修阻，力向神天作福扶。
　　第二十九签　　　中下
　　昨梦红花插满身，今朝到此不休真。分明为央狐疑意，在苏由来帚畔人。
　　第三十签　　　　下下
　　晨昏何必太悬悬，只合悠悠信自然。入海求珠珠未得，更防川火石皮连。
　　第三十一签　　　上吉
　　冥冥阴德默相扶，行尽崎岖见坦途。不久须招田下力，早悬蓬矢与枼孤。
　　第三十二签　　　中下
　　一轮明月照深闺，欲叶态罢梦转迷。莫叹所求非所愿，更须阴力暗提携。
　　第三十三签　　　上中
　　时若来兮事有缘，焚香何必问神天。神天自合从人愿，早晚能招力上田。
　　第三十四签　　　下下
　　力穑辛勤望有秋，悬知荑稗满田畴。从今莫倦频看管，作耗仍防二尾牛。
　　第三十五签　　　上中
　　采山果得连城璞，入水能探照乘珠。玉果青钱须早备，郁葱佳庆已充闾。
　　第三十六签　　　中上
　　运去真金皆失色，时来铁树也生花。于今渐得重重喜，不似从前空怨嗟。
　　第三十七签　　　中下
　　三十年来运未通，劳心劳力总无功。等闲一日游南海，拾得明珠在掌中。
　　第三十八签　　　中平
　　向人嚅嗫莫能言，口裹衔饴尚未吞。吉事悠悠那可必，几回清晓与黄昏。
　　第三十九签　　　下下
　　三虫食血事多端，阴害相侵未得安。从使开花能结实，他时采摘不堪餐。
　　第四十签　　　中中
　　阳乌展翅正南离，这事分明不用疑。投燕悬铃双应瑞，也须祈祷保忧危。
　　第四十一签　　　中中
　　嗣续悠悠君莫猜，生来造物早安排。眼前欲识刚柔理，昨夜阴精飞入怀。
　　第四十二签　　　中上
　　有意栽花花不发，等闲插柳柳成阴。于今剩得东风力，插柳栽花两称心。
　　第四十三签　　　上中
　　君家华胃已遥遥，凤子龙驹信可招。眼下欲明迟速意，不过两日与三朝。
　　第四十四签　　　中下
　　东君取次布阳和，景物芳菲入兴多。须要明神求保庇，兔交平地起风波。
　　第四十五签　　　中平
　　下筦上簟睡朦胧，梦裹分明蛇作龙。此兆必然生贵女，鱼轩大侈淑人封。
　　第四十六签　　　上中
　　古来阴极复生阳，君子于今喜道长。梦断黄龟吟未就，已闻在蓐泣喤喤。
　　第四十七签　　　上吉
　　此兆由来地泽临，临时万事称人心。几年想像熊罢梦，此日柀沙剩得金。
　　第四十八签　　　大吉
　　好事分明在眼前，安排玉果与犀钱。过门谁敢题凡乌，头角硗硗信可怜。
　　第四十九签　　　中下
　　消息微茫未有期，却来此处卜狐疑。分明不是东林桂，月照茶花一枝。
　　第五十签　　　　下上
　　日出三竿春雾收，青山漠漠水悠悠。渔郎莫道无鱼觅，此处无鱼别下钩。
　　第五十二签　　　上中
　　梨实分明见赤蛇，神灵降瑞到君家。他时头玉硗硗长，裕后光前胜可夸。
　　第五十三签　　　上上
　　荏苒春光尚未过，阴阳交感气融和。堂前汤饼多佳客，争献徐卿二子歌。
　　第五十四签　　　下
　　淘沙浑未见黄金，争奈谋为不称心。去去好求阴力助，石皮川火恐相侵。
　　第五十五签　　　中上
　　累茵列鼎居华屋，不如有子万事足。最好昆山一片玉，到头但看祖宗福。
　　第五十六签　　　下中
　　心下迟疑喜又惊，一场好事未分明。后园桃李将成实，只恐风吹结不成。
　　第五十七签　　　下下
　　长江一望远悠悠，芦荻萧萧两听秋。夜半水寒鱼不食，渔郎空自下金钩。
　　第五十八签　　　中中
　　朝来乾乌噪前楹，报道阶前玉树生。更赖阴功相护佑，免教坐蓐喜还惊。
　　第五十九签　　　上吉
　　作善由来降百祥，满堂权笑弄圭璋。明朝更有堪夸处，树穴探环知姓羊。
　　第六十签　　　　上中
　　事在心头君自知，祖宗阴骘暗相随。鸠巢闻说生佳鹞，虎穴宁无产豹儿。
　　第六十一签　　　中下
　　途路崎岖未坦平，蒙蒙烟雨晦前程。为言速走多颠踬，何似优游缓步行。
　　第六十二签　　　下
　　焚香叩齿告神天，何事孳孳种福田。眼下所求能遂意，果然火裹出红莲。
　　第六十三签　　　下下
　　帘帏高卷迓阳春，争奈阳春未属人。石上载莲空望藕，枉劳心力枉劳神。
　　第六十四签　　　中平
　　庭外逢春扫绿苔，好将桃李及时栽。东君若果从人愿，到底还他一度开。
　　徐仙真录卷之二竟
　　徐仙真录卷之三
　　在京灵济宫
　　盖庙立碑
　　永乐十五年丁酉，勑尚书方宾、指挥林观，於北京内城西建灵济行宫。东西盖亲睦注生堂。两廊将帅兵从，皆依福建祖宫。本年九月十五日工告讫，后值不谨室德。十年乙卯秋，复勑工部同内臣，於原基增广盖造，规模轮焕。正统元年丙辰正月十五日，立碑荣封，祭式有加於前。
　　御制重修洪恩济宫碑
　　京师之有灵济宫，朕皇高祖太宗文皇帝所建也。皇高祖功冠古今，泽被天下，治化之盛，蔑以加矣。然在当时，天人协应，百神效灵，其有阴翊显佑之迹，不容掩者，必祠祀之。故於禁城坤隅遇建兹宫，以奉二徐真君之神。盖本成周咸秩无文之义，岂徒祈祝云乎哉。惟神五代时南唐之胤，伯讳知证，仲讳知谔，其世系封爵与其勋业应感之详，已具载皇考修宫之碑。朕尝考其巅末而论之：神之天禀，俱英迈绝伦，又同心乐善。自镇金陵，抚逃亡，宽赋税，民心固已仰戴。及奉命攻闽，志珍兵革，所至劳来安辑，而人皆望风降附。间有阻山为乱者，亦诛正渠魁，余悉释弗治。民以故皆德之，相率立生祠於金鳌峰下，用展报事之忱，则其恩泽又入人深矣。厥后神虽云逝，而精爽不没，乃降灵是祠，神笔仙简，具有奇迹，而民事之益谨。凡遇水旱疾疫、风火之灾、蝗蝝之孽，有祷辄应。其有迫险呃、乏嗣续、鏖於战阵，叩神而应者，不可殚纪。盖自石晋开运，历宋嘉熙立庙赐额，至元元贞加封，有金阙玉阙之称，大仙上仙真人之号，固常着灵於一方，然犹未甚显大也。逮皇高祖临御之十有五年，适遘疾弗豫，百药罔效。或有言神灵胎者，竭虔而祷之，果丕形感应，施以灵符妙药，服之脱然平复宗社以宁，万民有赖，神功昭□。於是为大而崇报之典，亦靡所不用其极。既朋加徽号，联芳叠美，有大新闽地庙宇，春秋祀礼，岁易时衣，给户洒扫。又於京师，立行祠以祀之，赐额曰洪恩灵济，即兹宫也。祝号祭式，有隆无二。由是神之威灵，赫赫在天，与日月同明，与风霆并形。而四方万国，莫不瞻仰而崇奉之。而灵贶之赐，又不可书述矣，猗欤盛哉。自是以来，列圣相承，益崇苾祀。正统初，皇考英宗睿皇帝，尝重新宫宇，进号真君，迄今五十有余年矣。朕嗣祖宗大业，荷神庥庇，深虑崇奉之心，所未至。乃淤成化乙巳秋，命内外臣，董工鸠材，恢拓故基，增置殿堂廊屋，务极坚缜。越明年丙午落成，琉璃金碧，焕然辉映，冕服供具，秩然齐备。於是上尊号：伯曰九天金阙总督魁神洪恩灵济慈惠高明上帝，伸曰九天玉阙总督罡神洪恩灵济仁惠弘静上帝。盖本道书，谓初领职斗宫云。神父母及妃，因其故号，悉易穹封。择日祭告，厥灵有耀，朕志斯惬，咸谓不可无文以示。朕惟天地之气，至灵而不可测者为神。人禀是气以生，其生也，聪明正直，能树勋庸垂不朽；其没也，又能阐灵应，福无穷者，亦谓之神。是诚有以扶天地之元气，赞天地之化育者。其享大爵，膺徽称，庙食百世，与天地相为悠久，孰曰不宜。今神既新厥居，龙辀云旗，陟降容与，椒浆瑶席，歆亨朝夕。必默有以斡乾坤之化机，溥有生之鸿泽。上以佑我圣母万岁之寿，中以保翼朕躬及储闱百世之繁，下以敷锡臣民富寿康宁之福。家国万年垂休，而神亦永飨无穷之报，此朕之至愿。也爰勒石而为诗曰：
　　天生黄余复为神，斡旋造化乘风云。
　　济利下至莫比余，谁其若兹惟二真。
　　生当五季才不群，并领重镇劳抚巡。
　　首乱诛馘除垢氛，胁从不杀煦以仁。
　　肫肫惠爱遗在民，鳌峰之阳庙貌存。
　　钦忽灵感难具陈，旱祷辄雨潦晴臻。
　　驱蝗灭火扶险述，历殿百年灵益振。
　　於皇高祖疾弗欣，百药罔效神是询。
　　神赐符医妙无垠，服之洒然疾脱身。
　　乃崇报礼庙制新，乃荐徽号礼秩敦。
　　列圣继述祠事频，晨香夕币何其廑。
　　朕承大统逾二旬，屡荷神庇致精禋。
　　载坧宫宇饬仪文，巍然焕然位居尊。
　　祥烟瑞气随虬论，景福肸蜜来缤纷。
　　佑我兹闱千万春，辅朕衍庆及后昆。
　　普锡四海寿富均，惟神至灵寿方殷。
　　勒铭垂休永不泯，成化二十二年本。
　　勑内宫监太监黄顺、陈贵，太子太保定西侯蒋琬，太子少保工部尚书刘昭。帷灵济宫，乃祖宗朝建，以祀金阙、玉阙二真君之所。朕自践祚迄今，累荷神庥，遣官累赉币报祀之。咸言祠宇库隘弗称，朕每闻之。窃谓天子为百神主，祀神，国之大事也。神居若此，心其曷宁。比命太监韦兴往视，具如 众所云，即矢心重新修盖。爰出内帑金帛，发京营官军，拣监局匠，作勑顺尔贵尔琬尔昭，提督经营之。其殿麻廊房墙垣规制，务加於昔。像设供器彩绘，悉付兴提调，如式以制，仍次苐来闻。尔等於应用物料，须酌量多寡，明白支用，毋致浪费。匠作人等用工，须劳逸均平，毋致怨嗟。仍严束管军管匠头目，毋得欺瞒作弊，以致误事。如违，或量情责罚，或送问惩治，或指实奏闻区处。尔等受兹委托，必协心殚虑，俾人心乐於趋事，一程坚固精好。庶副朕崇奉神明至意，以迓景贶骈集，於国家溥沾，於臣庶无穷期也。尔等其钦承之，毋忽。故勑。
　　广运
　　成化二十一年七月二十四日。
　　之宝
　　皇帝勑谕官员军民诸色人等。朕嗣统以来，凡神明载在祀典者，罔不崇奉之惟谨。矧金阙、玉阙二上帝，我皇高祖太宗文皇帝建祠祀之者，而崇奉之意，何可不尤加谨乎。间因祠宇庳陋，出赀选材课日，勑内外大臣督工重修之，踰年告成。其规制，正为玄都紫府前后二殿，中为穿堂，前为轩后殿，左右为无极、通灵二殿。前后东西列威虚、明阐、显佑、高玄四殿，殿各翼以画廊。殿之前为大阐威门，旁东西有辟门二。前列碑亭四，钟鼓楼二，瑠璃砖纸楼二。又前为天枢总门，旁东西亦辟门一。又前为山门，扁曰洪恩灵济宫。旁东西亦辟门，门内列云板锺亭二，旛竿二，井亭二，门房二，神库二，厨一。法堂、道房、方丈，东西以间计，总三百五十有奇。周围缭以坚垣，以丈计，长八十三又五尺，广五十七又八尺。山门外，蓬莱、阆苑二牌坊，东西对峙。南蔽高垣，延裹五十七丈许。垣之南为灵济桃源堂，堂麻房舍若干楹，亦缭以垣。凡幢幡法器供具，所宜有者，莫不完备。诚足以妥二帝在天明灵，而称朕上继皇高祖崇奉至意，特降勑护持之。仍命太监韦兴，按时往彼，提督住持人员，责令应役人户，常川洒扫，务令洁浄，及禁约诸色人等，不许轻肆出入，致有渎慢，系放头畜，致有损坏。敢为非横，欺凌道 众，尤须严防，抵换窃取器物等项。其城宣德间所赐宛平县夹河庄地九顷七十四亩，仍付本宫管业，以为香火之需，亦不许人侵占。如有此等，轻则量情惩戒，重则奏请挈问，治罪不宥。故谕。
　　成化二十一年八月十五日。
　　降印符箓
　　银印二颗上清天枢院印，如意纽银印，壹颗重捌拾两柒钱。大红丝线丝壹条，银印池壹个，重捌两。檀香描金匣，朱红油外套匣，各壹个，俱用锦衬裹，铜事件锁钥全。小象牙牌壹个。大红绒锦印祷壹个。销金大红平罗夹袱贰条。红绵布表绢裹夹袱壹条。
　　上清雷霆玄省之印，如意纽银印，壹颗重捌拾叁两伍钱。大红丝线线绦壹条。银印池壹个，重袱两。檀香描金匣，朱红油外套匣，各壹个，俱用锦衬裹，铜事件锁钥全。小象牙牌壹个。大红绒锦印褥壹个。相金大红平罗夹袱贰条。红绵布表绢裹夹袱壹条。
　　铜印肆颗
　　上清天枢院印壹颗。描金襢香匣壹个，红绒锦衬裹，黄铜印池，锁钥事件全。朱红油外而套匣壹个，红绢软亲裹，黄铜事件锁钥全。红绢夹印褥壹个。素红绢夹袱壹条。红绢销金罗夹袱壹条。
　　上清雷霆玄省之印壹颗。描金檀香匣一个，红绒锦衬裹，黄铜印池，锁钥事件全。朱红油外套匣壹个，红绢软衬裹，黄铜事锁钥件全。红绢夹印褥壹个。红绢销金罗夹袱壹条。素红绢夹袱。
　　玄真之章印壹颗。描金檀香匣一个，红绒衬裹，黄铜印池，锁钥事件全。朱红油外面套匣壹个，红绢软衬裹，黄铜事件锁钥全。红绢夹印褥一个。素红绢夹袱一条。红绢销金罗夹袱一条。
　　注生籍印壹颗。描金檀香匣一个，红绒锦衬裹，黄铜印池，锁钥事件全。朱红油外套匣壹个，红绢软衬裹，黄铜事件锁钥全。红绢夹印褥一个。红绢销金罗夹袱壹条。素红绢夹袱壹条。
　　宝箓
　　金阙真人。大洞真经一部，八卷。法词一卷。合同环券九付。蓬莱版策四面。朝真谒简十八面。紫白交带一付。
　　玉阙真人。大洞真经一部，八卷。法词一卷。合同环券九付。蓬莱版策四面。朝真谒简十八面。紫白交带一付。
　　泾国夫人。大洞真经一部，八卷。法洞一卷。合同环券九付。蓬莱版策四面。朝真谒简十八面。紫白交带一付。
　　卫国夫人。大洞真经一部，八卷，法词一卷。合同环券九付，蓬莱版策四面。朝真谒简十八面。紫白交带一付。
　　圣父。正一盟威职箓一部，三卷。法词一卷。合同环券一付。职简一付。
　　圣母。正一盟威职箓一部，三卷。法词一卷。合同环券一付。职简一付。
　　查元帅。都功真经一部，一卷。法词一卷。合同环券一付。轴头四十六付。玉轴头四十四付，檀香轴捍玉签全。金轴头二付，檀香轴捍金签全。金嵌宝石珍珠玉轴头一十八付。
　　降易时衣
　　朝服二套。每套冠一顶。绢地织朝服七件。香皂绉纱竹凉胎卷云冠一顶。大红线绦全。大红素前后裳。大红织金升降圆龙朝服。大红彩妆锦绶。白素中单。大红彩粒佩带。大红织金云龙蔽膝，五色绦全。织大红金彩妆云绒锦夹圭袋，杷手垫褥全。大红平罗销金云夹包袱四条。朱红漆戏金云服匣一座，铜抹金事件锁钥。红绒匾绦扛阁服匣卓全。
　　时衣
　　春季二套，每年二月初一日更。每套：香皂绉纱巾一顶。深青织金火焰霞线罗夹鹤氅一件。白素线罗夹直领。白线罗夹道抱。白线罗夹袄儿。白线罗夹裙。白熟绢夹。白御罗宝相花手帕。青丝绵绦。白熟绢袜二双。青纻丝履一双。熏衣香十袋。
　　夏季二套，每年五月初一日更。每套：香皂绉纱巾一顶。深青织金火焰霞云绢地少鹤氅一件。白暗骨朵云银丝纱直领。白生绢道袍。白将乐布袄儿。白将乐布裙。白熟绢单裤。白熟御罗宝相花手帕。青熟丝线绦。白熟绢袜二双。青素纻丝履一双。熏衣香十袋。
　　秋季二套，每年八月初一日更。每套：香皂绉纱巾一顶。深青织金火焰震云线罗夹鹤氅一件。白素线罗夹真领。白素线罗夹道袍。白线罗夹袄儿。白线罗夹裙。白熟绢夹袴。白熟御罗宝相花手帕。青熟丝线绦。白熟绢袜二双。青素纻丝履一双。熏衣香十袋。
　　冬季二套，每年十月初一日更。每套：香皂绉纱巾一顶。深青织金火焰霞云纻丝夹鹤氅衣一件。白暗骨朵云纻丝夹直领。白纻丝绵道袍。白绫绵袄儿。白绫夹裙。白绫绵裤。白熟御罗宝相花手帕。青丝线绦。白绢袜二双。青纻彩履一双。熏衣香贴十袋。
　　祭祀仪注
　　御祭用牲品
　　正殿二坛。每坛：
　　犊一　篷十　□十　大羹一　和羹二
　　黍　　稷　　稻　　粱　　帛　　二
　　爵三　酒
　　亲睦注生殿共四坛。每坛：
　　羊一　豕一　笾八　□八　和羹二
　　黍　　稷　　稻　　粱　　帛　　二
　　爵三　酒
　　元帅七，土地一，科名司二，共十坛。每坛：
　　羊一　豕一　笾三　黍　稷
　　爵二　酒一
　　众神二坛。每坛：
　　羊一　豕一　笾三　□一二　盏十
　　酒一
　　御祭用素陈设图
　　正殿、亲睦注生堂殿共六坛，每坛：
　　元帅七，土地一，科名司二，众神二，共十二坛。每坛：
　　赞礼
　　斑齐，诣盥洗所，搢圭，酌水，进巾，出圭，就位。○迎神，鞠躬，拜，兴，拜，兴，拜，兴，拜，兴，平身。○献香，诣前跪，搢圭，献香，出圭，俯伏，兴，跪，搢圭，献香，出圭，俯伏，兴，平身，复位。○献帛，诣前跪，播圭，献帛，出圭，俯伏，兴，跪，搢圭，献帛，出圭，俯伏，兴，平身，复位。○献牲，素祭，曰：献供，诣前跪，搢圭，献牲，出圭，俯伏，兴，跪，搢圭，献牲，出圭，俯伏，兴，平身，复位。○行初献礼，诣前跪，搢圭，献爵，出圭，俯伏，兴，跪，搢圭，献爵，出圭，俯伏，兴，平身，诣读祝位跪， 众官皆跪，读祝，俯伏，兴，拜，兴，拜，兴，拜，兴。平身，复位。○行亚献礼，诣前跪，搢圭，献爵，出圭，俯伏，兴，跪，搢圭，献爵，出圭，俯伏，兴，平身，复位。○行终献礼，诣前跪，搢圭，献爵，出圭，俯伏，兴，跪，搢圭，献爵，出圭，俯伏，兴，平身，复位。○送神，鞠躬，拜，兴，拜，兴，拜，兴，拜，兴，平身，读祝官捧祝，进帛官捧帛，各诣瘗所。○望瘗，礼毕。
　　遣官致祭
　　每岁用牲陈设一次，正月中旬择日。
　　正殿、睦注生殿共六坛。每坛：
　　元帅七，土地一，科名司二，众神二，共十二坛。每坛：
　　每岁用素陈设一十四次，惟真君、仙妃瑞旦四次。本坛用帛，元霄、四月八、端午、重阳、中秋、腊八、立春七次，加献时食。冬至、正旦、圣节三次，只依陈设。
　　正殿、睦注生殿，共六坛。每坛：
　　元帅七，土地一，科名司二，众神二，共十二坛。每坛：
　　赞礼同上，但搢圭日捂质。无帛，不进帛。素祭毕，道士举乐讽经。
　　主献官
　　圣节、瑞日一、冬至、正旦七次。正殿国公或侯伯，亲睦殿礼部正官殿内臣。
　　元宵、四月八、端午、重阳、中秋腊八、立春七。次礼部正官：每月朔望并四时更衣，用素陈设。
　　正殿、亲睦注生殿，共六坛。每坛：
　　元帅七，土地一，科名司二，众神二，共十二坛。每坛：
　　赞礼同上，但不献帛，献供。
　　主献本宫官。
　　香灯
　　内府关支，每月朔望二次，每次：　　　降香十二炷，碎檀降香各三觔。马牙香五十觔，抹香三觔士一两。红烛每枝重一觔，一十二对。重半觔，二十四对。
　　香油二百觔
　　该厂关支，每月一次：
　　炭七百觔炭饼三百片
　　柴三千觔
　　祝文
　　御祭
　　维永乐拾陆年岁次戊戌十一月丁未
　　朔初四日庚戌，
　　皇帝　　　致祭于
　　九天金阙明道达德大仙显灵溥济清微洞玄冲虚妙感慈惠护国庇民洪恩真君、
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　曰：惟
　　神道妙德玄，功崇行着。位列上真领职
　　九天，出圣入神，弘阐灵贶，翼辅国家，利济群生。比者朕躬遘疾，用药百计，罔底于效。赖
　　神斡运化机，默加佑护，朝夕左右。施以灵符，济以天医妙药。起死回生，使困敝之体，既危而即安。沈痾之疾，尽脱而复旧。仰惟
　　神德，天高地厚。铭心刻骨，曷其敢忘。兹以太牢、香币时衣，诣
　　神报谢，尚祈　歆格，鉴朕斯忱，尚享。
　　又
　　维永乐十七年岁次己亥正月丙午朔十九日甲子，
　　皇帝　　　致祭于
　　九天金阙明道达德大仙显灵溥济清微洞玄冲虚妙感慈惠护国庇民洪恩真君、
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　曰：兹者修建
　　金箓大斋，举荐扬
　　皇考、
　　皇妣之典，普为天下苍生析福，超度一切冥灵。仰祈
　　洪恩真君，敷达
　　上玄，少伸诚孝，爰及显幽，咸资和济。切惟
　　洪恩真君，道妙德玄，神化莫测。精灵赫奕，默运感通。乃致穹祇昭格，
　　列圣鉴临。卿云瑞光。屡呈五色之祥。白鹤青鸾，允协百灵之应。彩旛结成於寿带，梵气弥护於醮坛。惟
　　皇考、
　　皇妣在天之慰悦，实
　　洪恩真君导引之灵。诚天人交庆，遐迩蒙恩。朕心感荷，曷其有穷。兹以斋事完满，
　　谨具素馑，诣官报谢。尚祈故格，俯鉴微忱。尚享。
　　又
　　维永乐十七年岁次己亥四月乙亥朔二十七日辛丑，
　　皇帝    致祭于
　　九天金阙明道达德大仙显灵溥济清微洞玄冲虚妙感慈惠护国庇民洪恩真君、
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　曰：兹者
　　洪恩真君，於福建灵济宫修建
　　金箓大斋，醮谢
　　上真，为朕祈祝。仰惟
　　神化莫测道力弘深，乃致
　　穹祇感孚
　　上玄鉴悦。卿云瑞霭，屡呈五色之祥。
　　白鹤青鸾，连日踹逻而至。
　　神灵倏降，显应非常。皇图荷革固之安，朕体赖更生之赐。保安寿命，水享康宁。
　　厚德深恩，同於天地。铭心刻骨，曷其敢忘。兹以斋事完满，谨以香币、斋品，诣宫报谢。尚祈饮格，俯鉴微忱。尚享。
　　又
　　维永乐十七年岁次己亥三月乙巳朔二十五日己巳，
　　皇太孙　　　敢昭告于
　　九天金阙明道达德大仙显灵溥济清微洞玄冲虚妙感慈惠护国庇民洪恩真君、
　　九天玉阙宣化扶教上仙照灵博济高明弘静冲湛妙应仁惠辅国佑民洪恩真君。
　　曰：兹者奉
　　祖父皇帝命来朝，谨以牲醴庶品，
　　诣宫致祭
　　洪恩真君，其鉴之。尚飨。
　　遗官致祭
　　京庙告成
　　维永乐十五年九月十五日，遣某官致祭曰：作
　　神新庙，于兹完成。爰诹吉日，奉神居之。惟冀神明赫奕，香火兴隆。恩锡丰禳，福泽庶民。万年永久，佑我邦家。尚飨。
　　直君瑞旦
　　金阙九月十七日。玉阙七月十五日。
　　维　年　月　日，遣某官致祭曰唯
　　神受职
　　九天，惧灵下土。敷佑黎庶，翼辅国家。道妙德玄，功崇行着。兹者恭遇
　　真君诞生之日，特此素羞致祭，神其鉴知。尚乡飨。
　　加封圣眷
　　维本年十一月十七日，遣某官致祭曰：惟
　　神於朕有功，已加封号。而追赠神眷
　　之典在礼，允宜特加封：
　　父齐王，忠武翊亮真人。
　　母田氏，仁寿淑善仙妃。
　　配许氏，顺助仁惠贞应仙妃。
　　配陶氏，善助慈懿恭静仙妃用伸告知。尚飨。
　　保安营造
　　维永乐十六年正月十三日，遣某官致祭曰：兹者营建北京官殿，天下军民夫匠，皆乐於趋事赴工，不惮烦劳。朕心念之，未尝少忘。然工程浩大，用工之际，或饮食不得其时，或寝处不能其所，或凌寒冒霜，早作晚息，凡七情所感，皆能致疾。已尝命医甩药调治，然人力所及有限，医药所济甚微，匪仗
　　神明，曷臻至惠。惟
　　神大德，辅
　　国庇民。尚赖显威，默加
　　佑护，使疾病不作，沴气潜消，咸获康宁，永赖无穷之庆。
　　神其鉴朕兹意。尚　飨。
　　圣节
　　维本年四月十七日，遣某官致祭曰：惟神道德，功崇行着。曩者，朕躬遘疾，赖
　　神默运精灵，保扶翊卫，致有今日。兹以初度
　　之晨，特以素差致祭，神其鉴之。尚　飨。
　　加封告庙
　　维永乐十六年十二月二十七日，遣某官昭告曰：惟
　　神道大德弘，昭灼两问，故生致庇民之勋没。赞天地之化，御灾捍患，物赖以宁。曩者，朕躬遘疾，罔底于效。
　　神斡运鸿化，大阐灵贶。朝夕左右，
　　默佑朕躬。施以灵符天医妙药，使困敝之体，既危而复安。沈痾之疾，尽脱而复旧。弘济难厄，遂获更生。中心铭感。曷其敢忘。已加封神号，以表朕怀。然夙夜拳拳，歉焉不足。今复加封：
　　九天金阙明道达德大仙显灵溥济清微洞玄冲虚妙感慈惠护国庇民洪恩真君、
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。用答
　　鸿休，少伸报
　　谢尚祈
　　昭格，俯鉴微忱。
　　仙妃瑞旦
　　泾国正月十三日。卫国七月十七日。维　年　月　日，遣某官臻致祭于仙妃。曰：惟
　　神德合至真，功参玄化。位跻仙品，职受
　　九天。庇育群生，式彰显应。兹惟诞生之日，谨以素羞致祭，神其鉴之。尚　飨。
　　敷达上玄斋意
　　钦奉
　　圣旨
　　皇考太祖高皇帝，膺
　　天眷命，抚有寰区。建万世之弘规，开太平之鸿业。
　　皇妣孝慈高皇后，同勤开创弘济，艰难协赞
　　万机，辅成内治。朕赖
　　天地之佑，
　　皇考、
　　皇妣之灵，绍承大统，恪守宗桃，深惟负荷之艰，莫展生成之报。顾
　　升遐之已久，想
　　陟降之如存。爰举荐扬，特伸哀慕。载惟四海之大，民物之繁，均蒙大造之含弘，感赖
　　玄穹而主宰。欲富，欲贵，欲寿，考人心所同。曰雨，曰旸，曰燠寒，天时罔测。况水旱凶荒之不偶，而托瘥疾疠之无常。顾一物之靡宁，惟妙躬之是责。重念覆载照临之内，幽明精爽之灵，或依草附木而无依，或啸月昤风而失所。爰及飞、走、嚅动之 众，胎、卵、湿、化之微，久堕沉沦，无由解脱。乃以永乐十七年正月初九日，命道众於
　　洪恩灵济宫，修建延禧普度罗天大醮七昼夜，一千二百分位。仰祈
　　九天金阙明道达德大仙显灵溥济清微洞玄冲虚妙感慈惠护国庇民洪恩真君、
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君，敷达
　　上玄，少伸诚恳，以展孝思。尚冀风调雨顺，万方屡获於丰年。国泰民安，四海咸跻於寿域。幽明普度，遐迩蒙恩。伏愿
　　玄穹洞鉴，
　　神道丕扬。品汇熙融，均囿甄陶之德。皇灵昭鉴，并沾济度之恩。大地咸春，群生蒙福。钦此。
　　设官奉杞
　　庙官曾陈孙，祖居福清县遵义里。父全，赘闽邑积善里陈氏，生陈孙，因居而附籍焉。大明洪武丁丑，始扶
　　神笔，判符药、地理、吉凶，无不响应。后闻於朝。永乐丙申，遣使迎
　　神。遇事密祷，应验不爽，愈敬愈灵。永乐己亥五月十八日，
　　钦赐冠带，守宫奉祀，月俸米五石。差人挈家，起取完聚。遂於庙西，官盖房舍而住焉。
　　遣官奉祀：
　　内臣一员。
　　道录司道官一员。
　　锦衣卫指挥林观。百户刘真。听事校尉郭泰、廖真。
　　选道烧香
　　初选一十二名与福建祖
　　庙同。后节选添
　　道士张守真、吴希敏、张一宁、曹承祖、殷一正、郭通、姚可道、张福延、史道颐、崔守一、吴得中、陆上文、倪正道、娄景中、葛子真、孙本道、卢混成、张友嵩、吕道存、杨遇春、樊云山、罗仲山，吕志中、郑守清、朱道方、陈崇木、朱崇先、道弘、胡文、史庆安、韩得、朱道安、周宗道、钱用常、金以宁。
　　给户洒扫
　　庙户：苏贵、王纯、王兴、刘政、袭显、高成、丁旺、张福、张真、魏真、牛嵩、杨信、赵礼、张斌、董回、鲁贵、苏能、李刚、范庸、刘兴。
　　已上二十户，永乐二十二年十月初一日，抄蒙天字四万五千三百号
　　驾帖一将内官阮义传有灵济宫洒扫庙户刘源等二十户，常川洒扫庙宇，免他杂泛差役，各家门首，开张铺面。一行杂差，尽行优免。奉
　　钦依照，依旧例优免他。钦此。
　　徐真录卷之四
　　福建灵济宫
　　盖庙立碑永乐十五年正月二十八日，钦奉圣旨：着都指挥童俊、按察司副使许升重新起盖。合用的人匠、军夫，木植，砖瓦等料，着工部行文书去办，钦此。
　　工部字四千二百五十六号：勘合着落布政司，会同布、按二司，重起盖，务要整齐。本年四月二十六日兴工，次年五月初六日完成。继於南京凿石碑并龟跌，航海而来，仍集军夫万人建立。其奉
　　勑督造官员：
　　内臣张达。
　　锦衣卫亲军指挥使司委官张贵。
　　太常寺少卿周讷。
　　福建指挥使童俊。
　　福建行都司委指挥韦庸。
　　福建布政使司右参政祖述。
　　福建按察司副使许升。
　　合属府县官员。
　　陈乐图
　　谢上真斋意
　　窃以南唐世冑江左簪缨。幼服诗书，恒修斋而执戒。长膺爵位，务积善以建功。总戎幸着於声威，仗钺遂平於妖孽。志秉坚贞之节，身全忠孝之名。定国安民，实非所任。封王庙食，夫崇敢当。况无祸福以动人，孰谓聪明而作圣。救危济厄，体太上之好生。应感随机，助玄真而行化，讵期进列於崇阶，乃获超跻於仙品。宠锡真人之号，侈封金阙之名。捍患御灾，忝作七闽之主宰。储祥集福，敢希五岳之英灵。绵延香火於万年，际会风云於今日。深荷圣情之眷念，遂今广貌之一新。华萼联辉，既均谐於雍睦。衣冠如在，复大备於仪文。阖门荣被於褒加，骨肉过承於眷遇。臣钦蒙加封清微洞玄冲虚妙感慈惠护国庇民洪恩真君。妻许氏加封真应仙妃。弟加封高明弘静冲湛妙应仁惠辅国佑民洪恩真 君。弟妻陶氏加封恭静仙妃。父加封翊亮真君。母田氏加封淑善仙妃。惟此湛恩之霶霈，皆由大造之含弘。夙夜兢惭，无能报称。庸敷陈於悃恼，特祇谢於上直。保卫圣躬，益衍齐天之寿。兴隆宝祚，允同盘石之安。雨顺风调，岁臻礼稔。河清海晏，永乐雍熙。日月同明，巩皇图－於万世。乾坤并育，集诸福於群生。冀俯鉴於勤诚，祈上资於妙道。圣囗之念，遂今庙貌之一新。二萼联辉，既均谐於瓮睦。衣冠如在，复大备於仪文。门门荣被於褒加，骨肉过承於眷遇。臣钦蒙加封清微洞玄冲虚妙感惠护国庇民洪恩真君。妻许氏加封真应仙妃。弟封高明弘静冲湛妙应在惠韩国君。弟妻陶氏加封恭静仙妃。父加封翊亮真君。母田氏加封淑善仙妃。惟此湛恩之霶霈，皆由风云於今日。深荷大造之含弘，夙夜兢惭，无能报称。庸敷陈於悃愊，特祇谢於上真。保卫圣躬，益衍齐天之寿。兴隆宝祚，允同盘石之安。雨顺风调，岁臻丰稔心河清海晏，永乐雍熙，日月同时，巩皇图於万世。乾坤并育，集诸福於群生。冀俯鉴於物一，同上福於妙道。普希调格，为作证明。
　　永乐十七年太岁己亥二月十五日建坛，二十一日满散。
　　回向文
　　每月朔望
　　伏以皈心金阙，宣琅函蕊友之灵章。稽首瑶阶，祝玉陛枫宸之睿算。香云缭绕，恭炷炉薫。虔诚供养九天金阙明道达德大仙显灵博济清微洞玄冲虚妙感慈惠护国庇民洪恩真君、九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。圣父、圣母、圣妃、圣子、圣孙，合殿威灵，查边魏赵刁五大元帅，岳许二元帅，侍卫护法仙众，宫庭土地，护教真官，仗此真香，普同供养洪恩灵济宫，以今朔望旦，谨集道流，恭诣殿庭。上 香举乐，讽诵经诰，行道回向，化贡凡仪。恭望大慈，俯垂洞鉴。帷冀膳闻三境，上祝九重。钦愿一人有庆，万寿无疆。德日新，日日新。体天地高明之悠久，寿万岁万万岁，等山河巩固以安宁。四海晏清，八方泰定。民安物阜，雨顺风调。谨稽首皈依，恭祝当今皇帝万岁，万岁，万万岁。
　　每日侵晨
　　伏以昧爽朝真，望天衢而不远，斋心事帝，叩金阙以非遥。敬伸小草之诚，仰犊高明之听，以今焚香，虔诚供养九天金阙、九天玉阙。圣父、圣母、圣妃、圣子，圣孙，合殿感灵，查、边、魏、赵、刁五大元帅，许、岳二元帅，待卫护抉仙众，宫庭土地，护教真官，仗此真香，普同供养洪恩灵济宫。以今清晨，谨集道众，恭诣殿庭。行香祝赞，讽诵经诰。恭望大慈，俯垂洞鉴。惟冀誊闻三境，上祝九重。钦愿洪恩溥博，圣德昭彰。四海万邦，永乐升平之治。五风十雨，咸承大有之年。圣寿万安，皇图巩固。泽周品汇，福被群黎。
　　每遇时节
　　伏以四序推迁化育，皇资於帝力。万方宁辑陶镕，咸赖於神功。式逢佳节之临，敬致涓埃之续。以今焚香，虔诚供养九天金阙、九天玉阙。圣父、圣母、圣妃、圣子、圣孙，仗此真香，普同供养洪恩灵济宫，恭遇令节，谨备时仪，虔集道众。讽诵经诰，化贡凡仪。钦愿真灵昭鉴，施溥济博济之洪恩。惠泽宏敷，致时雨时旸之嘉应。祝皇图於盘石，祈圣寿以齐天。下及仓生，均沾福利。
　　庆赞丹个
　　圣节
　　臣某钦承上命，职奉灵祠。荷圣明治化之功，感真君庇佑之德。无伸报答，有念皈依。陆金鳌第一之峰，瞻玉陛九重之御。伏念臣词称今月某日。钦惟紫枢纪瑞，开天寿之昌辰丹悃，敷闻效华封而三祝。预向某曰：祗就本宫，谨集羽流。启三日之道场，阅诸真之宝范。雍雍肃肃，虔伸虎拜之诚。
　　赫赫明明，若睹龙颜之近，载称载贺，延寿延禧。即日奏闻天地，申牒真司。开建清坛，依科修奉。特设真君浄醮。拜赞本愿灯仪，回奉诸神。仍修醮礼，营诸秘典。善果周完，设醮谢恩。恭祈福，祈景福，伏愿皇帝陛下至仁天若齐日月以照融。圣算山如，等乾坤而悠久。庶征屡应，百宝常登。下民但击壤以欢歌，异域率梯航而朝贡。已下情无任激切，屏营俟恩之至。谨意。
　　千秋
　　臣某职守灵祠，幸叨光於丹陛。身跻鳌顶，爰仰止於青宫。良晨应星渚之呈祥，率土咸露恍而伸贺敬。以今月　日，虔集道众，祇就本宫，依科修奉，开启道场。宣达微忱，板阅玄典。寅设真君浄醮，祝赞北斗星灯，营诸秘典。善果周完，设醮谢恩。恭祈景贶，伏愿皇太子殿下，揄剔袓德，嗣承万世之基。亮弼圣模，永享千秋之寿。益隆大本，躬履至仁。夷夏攸同，神人忻戴。臣下情无任激切，屏营俟恩之至。谨意。
　　金阙瑞旦
　　信官某，伏以成功东海，仙名夙列於崇阶。显迹南邦，神贶大昭於盛世。忠扶社稷，曰正直以聪明，惠及生灵，俾安逸而富寿。兹遇降祥於斗府，特伸赞贺於瑶宫。敬以九月十七日，祇就本宫，虔集道流，依科修奉。敷通诚意，开启道场。燃祝星灯，赞礼本愿。特设浄醮，化贡凡仪。延奉真慈，恭祈景福。伏愿皇帝陛下，寿齐山岳，颁历象於四夷。德被乾坤，大幅员於万国。祥图瑞录，弗停史笔之书。滞穗余粮，屡溢农畴之望。朝野胥庆，神人克谐。臣下情无任不胜战惕之至。谨意。
　　玉阙瑞旦
　　信官某，敬以五明宫中发大愿，分形而扶教。三山龙首阐妙道，显迹而成功。昭灵博济於万年，辅国佑民於今日。伏念钦承上命，祇奉灵真。感圣明治化之恩，荷上仙仁惠之泽。无从报答，有念修崇。适逢中元地官之良辰，恭遇洪恩真君之瑞旦。沥陈卑悃，上渎高明。敬登第一金鳌，载仰九天玉阙。特伸庆贺，少答隆麻。是日虔集道流，依科修奉。敷通诚意，开启道场。燃祝七政星灯，赞礼本愿灵文。仍设浄醮，贡奉凡仪。昭谢天恩，恭祈景福。上愿圣寿等乾坤之久，皇图巩山岳之安。三光全而寒暑平，五谷登而人民育。祠庭肃静，举同人物之安康。善信皈依，咸赖云天之辅佑。臣下情无任，不胜怵惕之至。谨意。
　　泾国仙妃瑞旦
　　信官某，伏以鳌峰仰止，宠膺贞应之褒。象服是宜，大阐注生之德。上符金阙，下睦蕊宫。兹届鸿钓转气之良，欣际初度叶祥之吉。特伸欢贺，庸答懿慈。敬以正月十三日，虔集道流，依科崇奉。修设仙妃特醮，讽诵蕊笈灵文。延奉诸宫，菲陈献礼。回旋法席，仰冀慈麻。伏愿皇图巩固，等盘石以同安。祚胤昌隆，衍本支於万世。化行俗美，惧声蔼芣苢之歌。气顺时和，率土献璚芝之瑞。曷胜感戴，永乐升平。下情无任惶恐之至。谨意。
　　卫国仙妃瑞旦
　　信官某伏以懿德徽柔恭静，允谐於玉国。令仪清淑注生，夙列於仙阶。委委蛇蛇，雍雍穆穆。兹遇诞弥之瑞旦，庸伸 贺之微诚。以七月十七日，虔集道流，依科崇奉。修设仙妃特醮，讽诵蕊笈灵文。延奉诸宫，菲陈献礼。回旋法席，仰冀慈庥。上愿皇龄悠久，颁历象於万年。圣治雍熙，混车书於八表。庆绵祚胤，德被神人。阴阳调玉烛之和，髻耋享华胥之乐。下情无任惶惧之至。谨意。
　　祭祀仪注
　　行在礼部皆字五十二号，勘合为祭祀事。
　　一祭物：计二坛。每坛：羊豕一，果三，帛一，白色礼制帛。已上祭物，於不系脏罚，官钱内支价买办。
　　一仪注：执事六人。赞引，引献官至赞谊盥洗所，赞搢质。盥讫，赞出。笏引，至赞就位，乐作，赞四拜，乐止。赞奠帛，行初献礼。替诣神位前，赞搢质。执事以帛进於献官，讫以爵
　　进献，讫出笏。赞诣读祝位跪，读祝毕。赞俯伏，兴平身。赞亚献礼，执事自奠讫。赞四拜，赞焚祝帛，赞诣焚祝帛所，赞礼毕。
　　一祭期：春秋二，仲月择日行礼。
　　一祭文：
　　维　年岁次　月　朔越　日，
　　皇帝遣　至祭于
　　九天金阙明道达德大仙显灵溥济清微洞玄冲虚妙感慈惠护国庇民洪恩真君、
　　九天玉阙宣化扶教上仙昭灵博济高明弘静冲湛妙应仁惠辅国佑民洪恩真君。
　　曰：惟
　　神受职九天，显灵南服。敷佑黎庶，翼辅国家，道妙德玄，功崇行着。爰伸典礼，岁有恒祀。兹当仲春二秋，谨以牲醴致祭。尚飨。
　　陈设二坛。每坛：
　　设官奉祀
　　永乐己亥八月初四日，钦设奉祀官方文照，专拿其事不预他政。其方文照，乃祖庙檀越方珏之十二世孙也。永乐癸巳计先以税户人材，征赴天官历事，后授前职。
　　选道烧香
　　永乐十二年七月十一日，兵部尚书方宾、锦衣卫指挥林观，奉圣旨：福建洪恩灵济宫，少道士看香火，还着周郎中去那裹，着有司选十二名老实至诚道士，在官裹看香火，每人月与粮米五斗。钦此。
　　礼部皆字七十六号：勘合遴选发宫：
　　林示能、土宗驹、黄志孔、江八、洪伯达、毛海生、陈志琥、曾道晟、林志福、郑维、吴隆逊、刘文恕。
　　给户洒扫看守：
　　万熉、林发、林得贤，詹盈、郑永。
　　已上五户先给洒扫。
　　林祯、林顺、林达、林政、林榕、林复保、林神、孙每、孙珠郎、丁陈弟、江每弟、郭弟郎、刘玉、陈每弟、赵原、卞原。
　　已上十六户续添看守。
　　通奉礼部秋要三百三十五号，勘合优免户差。
　　徐仙真录卷之五
　　祠产
　　洪恩济祖宫
　　田园。陆亩玖分。
　　夏税钞，贰拾玖文。
　　秋粮米正耗叁斗玖升壹合。
　　本里。肆亩玖分。每亩科正米伍升肆合贰。
　　夏税钞，贰拾壹文。
　　秋粮米，正耗贰斗捌升肆合。
　　宅后围。田计壹亩陆分。
　　贤字叁号田壹丘，土名宫前溪乾，
　　量计贰分柒厘，租谷壹石壹斗正。
　　贤字肆号田壹丘，土名文庙前量计柒分租、谷贰石捌斗正。
　　贤字伍号田壹丘，土名桂宫前，量计陆分叁厘，租谷贰石伍斗正。
　　浿洋东围。
　　田计贰亩捌分
　　敬字陆号田壹丘，土名宏路下，量计壹亩叁分捌厘，租谷伍石伍斗贰升正。
　　孝字壹号田壹丘，土名牌边，量计贰分贰厘，租谷捌斗捌升正。
　　中字壹号田壹丘，土名宏路下，量计壹亩贰分，租谷肆石捌斗正。
　　陈仓围。
　　惊字陆号田叁丘，土名文殊庵边，应分租谷壹石伍斗正。
　　园。贰亩。每亩科正米伍升。
　　夏税钞捌文。
　　秋粮米，正耗壹斗柒合。
　　石垾围。
　　荔枝叁拾株土名屿山宫前，折园壹亩捌分。
　　坑裹围。
　　荔枝贰株坐落倪舍后，折园壹分。宅后围。
　　荔枝贰株，坐落桂宫后，折园壹分。
　　洪恩灵济宫
　　田园。贰亩陆分。
　　夏税钞壹拾壹文。
　　秋粮米，正耗壹斗肆升壹合。
　　田壹亩肆分。每亩科正米五升四合二勺。
　　夏税钞陆文。
　　秋粮米，正耗柒升柒合。
　　陈充围。田计玖分。
　　而字十号田壹丘，土名神宫前，量计叁分玖厘，租谷壹石贰斗正。
　　上字玖号田壹丘，土名道者拢，量计五分壹厘，租谷壹石伍斗正。
　　郭塘围。
　　横字柒号田壹丘，土名神宫前，量计伍分，租谷壹石伍斗正。
　　园壹亩贰分。
　　夏税钞伍文
　　秋粮米正耗陆升肆合
　　郭塘围。园贰坪，土名潢溪，量计壹亩贰分。
　　旗龙山灵济行宫
　　田陆亩壹分捌屋。每亩科正米伍升肆合贰勺。
　　夏税钞贰拾柒文。
　　秋粮米，正耗叁斗伍升捌合。
　　前洋围。田计贰亩伍分。
　　存字贰号田壹丘，土名前洋，量计捌分，租谷叁石参斗贰升正。
　　存字参号田壹丘，土名粪池兜，量计伍分，租谷贰石正。
　　政字肆号田壹丘，土名粪池兜，量计陆分肆压，租谷贰石陆斗捌升正。
　　□舍墓围。田计叁亩陆分捌厘。
　　华字捌号田拾贰丘，土名翁舍前，量计贰亩柒分壹厘，租谷捌石壹斗叁升正。
　　华字玖号田叁丘，土名翁舍前，量计玖分柒厘，租谷贰石玖斗壹升正。
　　
