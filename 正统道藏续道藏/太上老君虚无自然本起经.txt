太上老君虚无自然本起经
　　经名：太上老君虚无自然本起经。又名《天地本起经》。撰人不详，约出於南北朝。唐释法琳《辨正论》已引述此经。一卷。底本出处：《万历续道藏》。参校本：《云笈七签》卷十。
　　太上老君虚无自然本起经
　　道者，谓太初也，太初者，道之初也，初时为精，其黑赤盛，即为光明，名之太阳，又日元阳子丹，丹复变化，即为道君，故日道之初。藏在太素之中，即为一也。太素者，人之素也，谓赤气初变为黄气，名日中和，中和变为老君，又为神君，故曰黄神，来入骨肉形中，成为人也，故日人之素藏在太始之中，此即为二也。太始者，气之始也，谓黄气复变为白气，白气者，水之精也，名太阴，变为太和君，水出白气，故曰气之始也，此即为三气也。夫三始之相包也，气包神，神包精，故曰白包黄，黄包赤，赤包三，三包一，三一混合，名日混沌，故老君曰：一生二，三#1生三，三生万物，又曰混沌若鸡子，此之谓也。
　　夫人形者，主包含此三一，故日三生，又曰三精，又日三形，元包含神，神得气乃生，能使者#2其形，安止其气，如此三事，当根生成。
　　夫道为三一者，谓虚无空，空者白也，白包无，无者黄也，黄包赤，赤为虚，何为虚？虚者精，光明明而无形质，譬若日月及火，其精明然，而无有形质，故为虚，何谓无？无者黑也，黑有形可见，无质可得，故为无。何谓空？空者，未有天地山川，左顾右视，荡荡汉沸，无所障碍，无有边际，但洞白无所见，无以闻，道自然从其中生，譬若琴瑟鼓萧之说，以其中空，故出声音，是以圣人作经诚后贤者，欲使守道，空虚其心，关闭其耳目，不复有所念，若有所念思想者，不能得自然之道也。所以者何？道未变为神时，无端无绪，无心无意，都无欲澹洎，不动不摇，及变为神明，神者，外其光明，多所照见，使有心意，诸欲因生，更乱本真。或日思想不能复还反于道，便入五道，无有休息时。何谓五道？一道者，神上天为天神，二道者，神入骨肉形为人神，三道者，神入禽兽为禽兽神，四道者，神入#3薜荔者，饿鬼名也，五道者，神入#4泥黎者，地狱名也，神有罪过入泥黎中考。如此五道，各有劫寿岁月，是以贤者学道，当晓知虚无自然，守虚无者，得自然之道，不复上天也，常在世问，变化见死生，为世人师。守神者，能练骨肉形为真人，属天官，当飞上天，此谓自然#5也。守气者，能含阴阳之气，以生毛羽，得飞仙道，名曰小自然，故神有广狭，知有浅深，明有大小，由是言之，学道赞诵圣文，寻逐明师，开鲜#6愚冥也。
　　夫守道之法，当熟读诸经，还自思惟我身神本从道生，道者清静，都无所有，乃变为神明，便见光明，便生心意，出诸智慧。智慧者，谓五欲六情，五欲者，谓耳欲声，便迷塞不能止，目欲色，便淫乱发狂，鼻欲香，便散其精神，口欲味，便受罪於网罗，心欲爱憎，便偏邪失正平，凡此五欲为惑乱覆盖。六情者，谓形识知痛痒，欲得细滑，耳闻声，心乐之，目见色，心欲之，鼻闻香，心逐臭，口得味，心便喜，身得细滑衣被，心便利之，得所爱，心便悦之，坐此六情以丧，故复名六情丧人神，但坐此六情所牵引，迷乱淫邪垢浊间蔽，使神明不畅达，便有肉人不能识别，听视不聪明，情志闭塞，皆坐此五欲六情之所惑乱，受罪展转入五道生死，无有休息时。以是故，当熟自思此意，其神本自清诤，无此情欲，但思念此意，诸欲便自然断止，断止便得垢浊尽素#7，垢浊尽素#8，便为清争，便明见道与道合，便能听视无方，变化无常。人若复不解此意，且听吾说，譬如此类若镜，其师本作镜时，极令清明，至於人买镜持归，不肯护之，至使令宜#9无所光照，乃复令摩镜师以药摩之，乃复正明，以明能见人形影。人神亦如此。神本从道生，道者清争，故神本自清今，而使以情欲迷惑，陷於间冥，其镜冥者，药摩之便明，人神以欲自蔽冥者，亦当以经法自摩，诸欲乃得自然断止，而复清净，乃有所见。又若天新雨之水皆扰浊，若收此水置一器中，初时水尚浑浊，无所照见，久久稍自澄清便明，明便可於其中照见形影，人神以诸欲乱时如此浊水，人能断此情欲者，如澄清水，诸欲断，便自然清摩澄明，明便为得道，当晓知其本者，诸欲便自然断，其余外道，不晓知其本清今，而反常相教断情欲。
　　夫情欲非有形质也，来化无时，不效有形之物可得断截，使不复生，此神情欲思想出生无时，不可见知，不可预防，遏不得断截，不效悬悬之绪可得寄绝，不效草木可得破碎，不效光明可得障敝，不效水泉可得壅遏，故神无形，呼吸之间，丹坏万封，以是故，不可得断绝。但晓知其本清摩无欲，自然断止，而不晓知其本，强欲自断，情欲终不能断绝之，譬如断树木使不生，当握#10出其根本，根本已出，便不复生，痴人不晓之，而但齐地斫之，其根续生如故。人不晓情欲之本，而强断绝其末，如此，情欲绝不断也，会复生如故，外道家不晓人神本清诤，而反入室，强塞耳目断情欲，不知情欲本在於心意，心意者神也，神无形，往来无时，情欲从念中生出，生出无时，以无形故，不得断绝，但当晓知其本，自当断止其意不复生，为道当熟明此意，若不明之#11此，但自劳伤其精神耳。
　　夫为道既知此情欲，当复解知道德经行之法。夫道者，谓道路也，经者，谓径路也，行者，谓行步也，德者，谓为善之功德也，法者，谓有成道经可修读而得道也，谓有成道路之径可随而行之。
　　夫有德之人，念施行诸善行者，谓举足从径行，乃得太道#12，此欲贤者因经法思念十善，施行功德，功德己行为得道，譬如举足因成人径#13，行步以前当得大道，假令人坚坐在家，殊不行步，何时得道，贤者若不思经法，施行功德，何能得道乎！人为道，但守不一移#14，而不作功德，譬若人生在家，未尝出入，不能见道路也，愚者虽守道，不
　　作功德，亦不能得道也。故老君作《道经》，复作《德经》，使忠信者奉行之，假令但守道便可得遂，圣人但作一言之诀，何须并作诸经云耶？
　　夫道得三乃成，故言三合成德，自不满三，诸事不成。夫三者，谓道德人也，人为一，当行功德，功德为二，功德行，乃为道，道为三，如此人入道德，三事合乃可得，若有人但作功德，不晓道，而无功德，亦不得道也，若但有道德而无人，人亦不得道也。譬若重谷#15投种土中，不得水润，何能生乎，譬若人酒#16，有够有米而无水，何犹成酒乎，譬若有君臣而无民，当何宰牧乎，譬若有火有水，而无谷食，人当何以自活乎，譬若有车有马，而无人御之，何能自随行乎，如此譬喻，皆得三乃能成道。
　　夫道者有三三一，为三一，为三皇，为三神，为三太一。三太一，谓上太一，中太一，下太一。为三元，其三元各自有吕二一，如此三三之一为九一。故有九官，从一始到九终，九阳气，从十月冬至始，生黄泉之下，到新年六月更终，从十月到六月，合为九月，阳气便终，故阳数九，故言九天子午亦数，为道当知此九一之变化，始终之上下。
　　大人#17形体为一，神为二，黑为三，此三三一乃成人。又神为一，黑为二，精为三，此三三一乃复成神。又天为一，地为二，人为三，此三三一乃复成道德天地之本。三一者，谓虚为一，虚中有自然已立身也，亦道君，亦元阳子丹也，亦贵人也。亦神人也，其左方之一者，亦天也，亦日也，亦父也，亦阳也，亦得也，亦师也，亦魂也，为人主作政也。其右方之一者，亦地也，亦月也，一母也，亦阴也，亦形也，亦司命鬼，为邪为魔，主为人作邪恶，贤者当晓了此三三一，分别善恶邪正，觉知此者，便能得道。
　　夫道当晓知此左右之一，善恶之教，中央之一，正自我身神者，即道子也，左右之一，辅相我为善恶，左方之一，日日关告我为善，其功德日日盛强，便为正道，右方之一，不能复持，邪事反戾我也，不能使我为恶也，右方之一，日日教告我为恶事，牵引我恶，日日深大，便击属邪，右方之一，此为属邪，日与恶通，贤者为道，但晓知其道，而不作功德，便当属邪，不能自出於邪部界，邪则日月#18迷乱，入便暗冥怒作妄语，邪精邪鬼神日来附近人，贤者不晓此邪，而强为静闭塞耳目，欲断情欲，此诸邪鬼便奸乱人，又为人造作邪念，前念适灭，后念复起，如此之问，无有解已。若有功德之人，至於静时，便为左方之一，不能持邪事来干乱人也，以是言之，无功德之人，而强静#19欲断情欲，则终为邪所乱，情欲不得定也。夫自然有三，法守太虚，无谓高学功德之人，解道根元，深洞微妙，晓知三元九一之变化，玄中之玄，始祖无中之无极道，知其所始，见其所终，天地人物，皆各有形，物既有形，故有成散死生，精神无形，展转变化，故无止，故曰常在，不惑世所闻，不迷世所知，能知之明览虚无之自然，故澹泊无忧喜，情欲不能倾。所以者何？此人但晓解其本，故不惑其末，但为与人并有内形耳，智慧无穷极，此乃为虚无也。亦从学而知之，非有素自然也，其静守道时，当少食，正闭耳目，还神光明着绛宫，绝去诸念，不得强有所视思想也，久久喘息，稍微，从是以往，不复自觉喘息，泊然不自知有身无身，从是以往，为得定道之门。道者虚也，当示之时，神在天上虚无中，左顾右视，但皓然正白，中无所见，有状如雨雪时，四向树亦白，山亦白，地亦白，一切都白，皆无所见，所以者何？神出天上，前向视不复见日月星宿，山川河海，如此为复命返道，还入虚无也，若得是，当下视，乃见天下诸事，便当回心念师言，为道当济度天下，但见是念故，便止前所见白，更冥神，便来还形中，不如此者，神便入道中，散形与道合，便为天下骨肉形，便迹辟#20，故老君曰：知白守黑为天下式#21。谓神还形中，长在天下为人道师，是谓大虚无之自然也。
　　夫守中自然之法，不能晓知天地人物所从出，不能知道之根源变化所由绿，不能及不能知空虚之事，其所见闻，心便疑惑怪之，且回然不知道独坐无能生於自然，直受师言，告身中道云，言当守神者，亦当除情欲，闭塞耳目，还神绛宫，下视昆仑山，或有教令将神升昆仑山，视其上，想其见#22中黄道君，始时相见#23，久而见之，久久悉见诸神与神语言，讲说天上事，无复有世俗之念，身中骨脑血日变成万神盛强，共举身而上天受录署，不得下在人问，此谓真人道也，名日中虚无之自然也。
　　夫守小虚无自然之法，亦当除去情欲，闭塞耳目，还神绛宫，下视昆仑山，和合天地日月阴阳，雌雄魂魄之精黑，以养真人，以吾身阴阳黑凝，精骨润光，便生毛羽，飞上五山，时有奉使，按行民问，亦不得久止也，此谓小虚无自然也。
　　夫从此太#24虚无、中虚无、小虚无以下，便有为之法，及#25虚无也。夫有为者，谓历藏导引动作诸气，飞丹合药，吞符跪拜，带印禁忌，随日时王相，醮祭名号精灵，使人解占候，此谓有为，不能知道，何所谓也，亦有得仙，亦有住年，亦有得尸解，从此已下，便为鬼道，非得长生也。
　　夫得大虚无自然之道者，不属天，但属道君耳，便能散形与道合能变化，听视无方，所在作为，欲得此道者，当行道教化，作功德，奉行经诚，平等其心，无所贪着，无亲无疏，一心等之，如天如地，不得杀生。所以者何？夫绢飞蠕动之类，道皆形之大虚无象，有晓道而杀生者为害#26，是以禁之。其守中自然者，为守中神尚，颇有杀生，所以者何？神有虚无，所以有虚形，故有食有杀生祀祭，道无有，故无祭祀，不杀生。
　　夫得道者，但能已得，夫人耳目，听有声之声，见有形之形，不能听视无形无声也，所以者何？神赤赤者，阳阳者，高高为日为目，但能见前，不能见后，亦不能见头上，日者天目也，但能照天内，不能照天外也，亦不能照覆冥之中，是以得神道上天者，但能以天耳。夫道耳目所听视，无前无后，无覆冥无障蔽，洞彻见无数天下事，能听无声之声，能见无形之形。
　　夫作仙道者，当故持天耳目听视，乃能有所见，假令不故持天耳目听视，但独见目前事，所以者何？仙人持骨肉去故。
　　夫欲知神，何以养象，神赤但有光，#27为虚形，譬若镜中水中所见景，是为无所有，其所治止，常在天上为生君，其寿有劫数，终不得在人问也，其天上寿续尽，当复入五道，更形生死如故耳，或时寿尽，取道便灭矣。
　　夫真人者，有形景，属天为更#28，寿岁有万数，治天上，时时有奉使人问，天上寿尽，便或上辕#29神人，则不入五道中，受形生死矣。
　　夫守大虚无得自然之道，住身天上，劫有千数，寿尽变化灭神亦尽，神续入五道中，受形生死如故，天神都无死生也，但转展在五道耳，唯有朕兆，常知智神，譬如火灭，无所复有，故取道夫为道所已，神有灭尽者何？此皆道人为不晓，知道本空静，专心守空便着空，使人空灭尽。
　　夫守神之人，不能知晓道本空静，但自信有，不信无，以故自守神为守有，为着不还道，何以故？神展转入五道中，无有灭尽时，唯有善譬，最为功觉，有晓了知道本空静，亦不守有，亦不守无，亦不念实，亦不念空，遍在三界中问，有慈哀之心，欲度脱勤苦者，不肯入空取道，因是乃有功德，便自然之道无有寿也，亦不复入五道，生死亦不灭尽常在，久后功满，当补道君。贤者为道，当熟解此意，当知优劣各有所致到，贤者学道，若知枝末，自谓深足，不肯复讲问，穷究渊深，是不知道，乃独各自用有所致探浅微妙不齐等，闻仙便呼得道，贤者学道，譬若上山下视，言独是高径，住上至顶，乃复前有高处，住上高顶，直复见前有高高处，学道亦如此，从小师学道，得至中师，见大师乃知道根元，以是言之，学不可呼为足也，当努力求明师，为道切苦#30，言示等何不取大道乎，而於小道止，是间冥浅近哉。
　　夫贤者学道，不广闻深见，更阅众师者，此人学不足言也。
　　夫日月不高，所照不远，江海不广，不能含纳，出名宝学之人，譬若陂中鱼，游到池四塞之下，可谓#31穷尽天下之水，终日终夜，不能学大水之鱼交会语言，不知外乃有江湖淮济、河海恒溺之水也。譬若深山中有痴人，从生至老，不行出入，无所见闻，安之外方人士之学问，尊卑差序，车马衣服鲜锜甘香乎？譬若学经书之人，但闻天下九州共一天子，云言四边但有夷狄，以谓天地界际，极尽於此，安能知其外复何等有乎？学道亦如此，从师受道，以谓尽於此，安能知其学道修行，书不能记载也。
　　夫学仙道，目谓#32为足，定得飞仙上天，乃自知道不及真人也，学真人道，亦自谓为足，定得真人，乃自知道不及神人也，学神人道，亦自谓为足，定得神人，乃自知不及大道也。学得#33大道之中，当复有尊卑者，谓知不等也，是以言之学，学无有极，天下神尚后行，从君学道，何况内政灭神，光明变化，各有所主，有所入，各有所政。
　　夫为大虚无之道，得无象无声，教无思想都无识念之欲，守时亦法教道，不得取景梦候效也，或时神相见，尚不得与神共语言，所以者何，或有邪神来试人，此处无象，自然求道不求神也，略小取大，故可得自然故#34。
　　老君曰#35：有光而不曜，谓欲养其光明，至於彻视，不欲小电曜光精，独与一神相见也，如此不能悉见天下之事矣。
　　太上老君虚无自然本起经竟
　　#1『三』，为『二』之误。
　　#2『者』字，衍文。
　　#3据《云笈七签》卷十所载本经，『神入』下脱『薜荔』二字。
　　#4据《云笈七签》本，『神入』下脱一泥黎』二字。
　　#5『此谓自然』，《云笈七签》本作『此谓中自然』。
　　#6『开鲜』，《云笈七签》本作『开解』。
　　#7#8此二处『尽素』，《云笈七签》本皆作『尽索』。
　　#9『令宜』，《云笈七签》本作『令冥』。
　　#10『当握』，《云笈七签》本作『当掘』。
　　#11『明之』，《云笈七签》本作『明知』。
　　#12『太道』，《云笈七签》本作『大道』。
　　#13『人径』，《云笈七签》本作『之径』。
　　#14『但守不一移』，《云笈七签》本作『但守一不移』。
　　#15『重谷』，《云笈七签》本作『种毅』。
　　#16『人酒』，《云笈七签》本作『酿酒』。
　　#17『大人』，据《云笈七签》本为『夫人』之误。
　　#18『日月』，《云笈七签》本作『日日』。
　　#19『而强静』，《云笈七签》本作『而强为静』。
　　#20『便枪辟』，《云笈七签》本作『便枪碎』。
　　#21据《云笈七签》本，此句下，脱『见白者为见空，守黑者发心下视，念天下以有之故，便冥，是谓守黑为天下式』等句。
　　#22『想其见』，《云笈七签》本作『想见』。
　　#23『始时相见』，《云笈七签》本作『始时想见』。
　　#24『太』，《云笈七签》本作『大』。
　　#25『及』，《云笈七签》本作『不及』。
　　#26『为害』，《云茨七签》本作『为害道』。
　　#27据《云笈七签》本，『为虚形』前，脱『以光』二字。
　　#28『为更』，《云笈七签》本作『为吏』。
　　#29『上辅』，《云笈七签》本作『上补』。
　　#30『苦』，《云茨七签》本作『若』。
　　#31『可谓』，《云笈七签》本作『自谓』。
　　#32『目谓』，《云笈七签》本作『自谓』。
　　#33『学得』，《云笈七签》本作『学既得』。
　　#34据《云笈七签》本，此句当为『故可得自然』，句末之『故』为衍文。
　　#35据《云笈七签》本，『老君曰』前脱一『故』字。
　　
