证道歌
　　经名：证道歌。左掌子撰，疑出于北宋以前。一卷。底本出处：《正统道藏》太玄部。
　　证道歌并序
　　左掌子撰
　　夫求仙飞升，云腾羽化者，先须明真一。真一者，道也，道者，元也，元者，人之元黑也。气生万象，人禀元气而生。《道经》云：道冲而用之。《玉京山经》云：冲虚太和气，吐纳流霞津，胎息静百关之道。《黄庭经》云：『呼吸元气以求仙，象婴兄在母胞，中之用也。』元气多状，卒不可知。所以上圣修经诀，《龙虎》、《参同契》、《道德经》五千言，众仙歌及《阴符》、《游玑》、《玉房》等篇，或为颂，或为咏，或为符，或为记，如此之法，皆说胎中之旨，o教后学同归大道，玄妙岂可直言。所以圣人留诀意旨，多作回文，托金石而言，为铅为汞；或云朱砂水银而说。今之人未晓其由，不测圣意，而妄作有为。烧丹炼药，服之而望长生，通仙道，远矣！又愚人不能览胎教，岂能知圣诀仙经浅深！古歌日：炼药须通诀，玄关秘古经，还丹功若毕，天驾五云迎。鬼谷先生言：圣人虽学，圣假学而成，圣非自然也。夫子言：吾非自然，学而得之。《法华经》云：有人於虚空中造宫殿，未必为难。三元真人日：未有不学此道，而能云飞羽化者。《法华经》云：如人掘井者，先去上黄土，渐见黑泥，即知水近。魏伯阳日：诀不虚造，道不虚行。只如进士登科，皆久处深山幽谷之中，修习其业，业成方登科第，名列金榜。求仙寻其本源，必得其趣，如人揣着。问曰：此诀与何物是亲？答日：夫道与气亲，某物是以智慧测之，即揣着问也。夫寻道复与何物是亲。答曰：道与气亲，且鱼以水为命，鱼出水而死；人以气为命，气竭人亡。气是人之母，人是道之子。《西升经》云：道养母，养母之道名日孝道。道母者，则其黑是也。众仙之母，人身之母，人身之中备有之。昔晋朝豫章西山昊许等一十二人，同孝养其道母，后一十二人於晋元康年中，皆养道成，至今坛迹尚存，岂虚言哉1．夫学道君子，欲求长生道，不离身中元气。古歌日：勿妄作凶。又云：万般别理，徒为苦辛。《道经》云：修之於身，其德乃真。又云：留之於身即生神，施之於人即生人。除此外，别无所为。又外铅外汞，外石外金，四黄八石。草木等，并非神仙药物。余修证道一十五首，以示后来，推而行之，得愿同归无为大道。
　　O此处当有佚文。
　　证道歌
　　证道第一
　　流转金精养万神，自然不死得长生，
　　莫学世人贪欲乐，役役终成一聚尘。
　　证灵药第二
　　无名无状强而名，一身精气神最灵，
　　灵药不干他外物，阴阳相制必当成。
　　证九转还丹第三
　　天地为炉药在身，阴阳不测谓之神，
　　元气飞霜成九转，还丹本是太和津。
　　证火候文武第四
　　春夏秋冬日一移，龙虎参同运坎高，
　　乾坤昼夜施交泰，子午中分十二时。
　　证神运火第五
　　炼药须知神运火，莫把世问薪炭烧，
　　三花猛焰君身有，徒自驱驰日月消。
　　证金花黄芽第六
　　黄芽黄芽应钟律，天地藏之号真一，
　　但向华池御得春，万物含胎始花实。
　　证黑铅白汞第七
　　三日庚生兑户开，黑金呸出白银胎，
　　九六春夏施三五，七九秋冬往复来。
　　证赤龙金虎第八
　　木中急火甲青龙，水底藏金庚白虎，
　　天地造化在三神，测得阴阳方可睹。
　　证玄曜金鼎第九
　　三足图形一寸分，阴阳脱出象乾坤，
　　鼎中不用金银铸，初九潜龙变化门。
　　证道用真旨第十
　　道言有之以为利，又说无之以为用，
　　无形之形一气中，但还本生归本种。
　　证太阳流珠第十－
　　太和周身名日流，元阳气圆象之珠，
　　三田上下乾坤位，蠹钥兴风转户枢。
　　证母子留神住世第十二
　　子欲长生气为母，流转三元清脏腑，
　　世问金石皆阴质，朽骸须炼阳丹补。
　　证－兀气修之成真人第十三
　　元气修身化万神，子自有之莫问邻，
　　呼吸华池流上景，天道开为不死身。
　　证缠精化天道为神仙第十四
　　宝丹九转固精田，径上泥丸使命全，
　　神仙空寂超三界，蜕身解化似蛇蝉。
　　证河车第十五
　　坤象车兮寄地方，坎水为河玄武乡，
　　得其道者上为皇，失其道者下为光。
　　夫道之学，八素真气上朝泥丸，八素真气凝乎琼宫，化成无上神仙。道在人身之中，不用外求之矣！
　　证道歌竟
　　
