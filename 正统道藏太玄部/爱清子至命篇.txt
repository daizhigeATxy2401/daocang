爰清子至命篇
　　经名：爰清子至命篇。二卷。南宋王庆升撰。底本出处：《正统道藏》太玄部。
　　爰清子至命篇序
　　人心道心云者，尽性之谓也。性苟尽矣！命斯可至焉。可道常道云者，至命之谓也。性犹未尽，乌可至於命也？舍性命以求道，而得之者，未之有也。性命一也，有存灭者焉，有长生不灭者焉，有生死者焉，有长生不死者焉。存而灭，生而死，天下皆是也。人徒见其同而不见其异，故有讳言神仙者焉！神仙之在太空，自开辟以来则已有其人，而未见其名一暨乎黄老辈出，则人与名渐着矣！秦汉而降，则名愈彰，而人愈难得矣：仆潜心於性命有日，幸天不爱道，得至人授之口诀，其言甚简，其事甚易，诚可立为。然非有大福德，大力量，则不能亟行之，私念电光易灭，石火难留，行止靡常，死生莫测，叹世人之笃好，受诳者之崇欺，指燕为鸾，目狐作骥，诋诃先圣，乖惑后来，勇违太上之科，忍佛至真之理，迷迷相汲，比比皆然。苟无言象之昭垂，深恐机械之终泯，故敢不揣愚陋，谨依师传金丹轨则，述为至命之篇，传之私楮，以淑同志。曰安炉立鼎，日火候法度，曰野战守城，曰沐浴脱胎，皆是明述而实道，观之者宜悉心焉！倘或因绿际会，而获朝闻之庆，质诸斯文，浮然冰释，怡然理顺，如执左契而收旧物，岂小补哉！
　　结洲爰清子果斋王庆升吟鹤自序，时淳佑己酉孟秋三日壬申也。
　　爰清子至命篇卷上
　　结州果斋王庆升撰
　　先天四象之图
　　后天四象之图
　　安炉立鼎之图
　　紫阳真人曰：先把乾坤为鼎器，次搏乌兔药来烹，既驱二物归黄道，争得灵丹不解生。又曰：安炉立鼎法乾坤，缎炼精华制魄魂，聚散氤氲为变化，敢将玄妙等闲论。又云：日居离位翻为女，坎配蟾宫却是男，不会个中颠倒意，休将管见事空谈。又云：人人尽有长生药，自是愚迷枉摆抛，甘露降时天地合，黄芽生处坎高交。井蛙应谓无龙窟，篱鸥争知有凤巢，丹熟自然金满屋，何须寻草学烧茅。图者象也，象有物也；诗者言也，言有则也。欲知其象，当求之於言，欲知其言，当求之於象。言象彰，而物着矣！苟得象而执言，是未得於象也；得言而执象，是未得於言也。泥乎言象者，道不可论也，惟言象俱融，斯之与言道矣！
　　排符进火之图
　　紫阳真人曰：长男乍饮西方酒，
　　震一变而为兑，神水生也。
　　少女初开北地花，
　　兑一变而为乾，金花凝也，野战之法也。
　　若使青娥相见后，
　　乾一变而为巽，一阴生也。
　　一时关锁住黄家。
　　阳极则阴生，火不可常进，当以土藏之，守城之法也。
　　又云：前弦之后后弦前，
　　震变兑之后，前弦之后也；巽未变艮之前，后弦之前也。
　　药味平平气象全，
　　药者先天之一黑也，当弦前弦后之时，气味纯全，无太过不及之息也。
　　采得归来炉裹煅，
　　探得者，取先天之一炁也，炁数相感，悉出自然，如磁石之吸铁，非探摘之探也。归来者，盖先天一炁，初非他物，是我太极未判之时，自己之物也。因汨於情欲，遂忘返，我今复得此一炁，使归其根，故曰归来。即认得吹来归舍养之旨也。炉裹煅者，倾入东阳造化炉也。
　　煅成温养似烹鲜。
　　煅成者，一转火侯毕也，温养者，温和保养也。谓野战既罢，便当守城也。似烹鲜者，老子所谓治大国若烹小鲜之旨也。又云：日月三旬一遇逢，日月循环於一月之内，遇朔则一合璧也。
　　以时易日法神功，
　　太阳一年，三百六十日一周天，太阴一月，三百六十时一周天。我以一年之炁候簇於一日，以一日之无候簇於一时，岂非神功乎！或者以朝屯暮蒙，二卦十二爻，法十二时，谓之卦熙，可不悲乎！
　　守城野战和凶吉，
　　守城，温养也，野战进火也。知凶吉者，谓震变兑之后，为见龙在田；兑变乾之后，为飞龙在天，皆利见大人，故曰时之吉。然而震未变之前，为潜龙勿用，乾既变之后，为亢龙有悔，勿用有悔，故曰时之凶。知此则守城野战，皆得其宜矣！
　　增得灵砂满鼎红。
　　知其凶则守城，知其吉则野战，战守不失其时，一日有一日之得，则灵砂遍神室而增光辉矣！
　　九转成功之图
　　紫阳真人曰：八月十五日#１玩蟾辉，
　　蟾辉月也，月者金之精，八月酉也，金生於巳，旺於酉，故月到八月十五，光辉皎洁，胜於常月，得其时也。
　　正是金精壮盛时，
　　正是者，先此则嫩，后此则老也。壮盛时者，既不嫩，复不老也。
　　若到一阳来起复，
　　八月十五，非进火之时也，有所待也，待夫一阳之生，黄锺之侯也。虽日黄锺之候，铃七日来复也。
　　便须进火莫延迟。
　　既得其药，复遇其时，便须进火，苟或迟延，一蹉百蹉矣！
　　又云：兔鸡之月及其时，
　　兔鸡，卯酉之月也，及其时，到这时也。
　　刑德临门药象之
　　刑杀也，德生也，金主义而司杀，刑也；木主仁而司生，德也。卯木旺而金胎，德中有刑之月也；酉金旺而木胎，刑中有德之月也。临门者，谓日出於卯则月微，月生於酉则日微，卯酉为日月之门，而刑德临之也。药象之者，谓金丹法金木日月也。
　　到此金砂须沐浴，
　　到此者，谓自一阳来复，下至此也。金砂昔，金之精也，黄芽者，水中金也，其名甚多，不叉泥也。须沐浴者，涤除玄览，涤除洗也，玄览心也。《周易说卦》曰：六爻之义易以贡，圣人以此洗心退藏於密。日沐浴者，洗涤之义也。
　　若还加火必倾危。
　　到此卯酉之月，但当退火守城，洗心退藏於密可也。若还加火，铃倾危矣！
　　又云：玄珠有象逐阳生，
　　玄珠，真汞也，媳女也。契曰：河上姹女，灵而最神，得火则飞，不见埃尘。鬼隐龙匿，莫知所存，将欲制之，黄芽为根。有象者，真汞既得黄芽，不能飞走，凝结成珠也。《龙虎经》曰：调火六十日，变化自有证，神室有所象，鸡子为形容也。逐阳生者，随一阳来复之后，得黄芽而成之也。
　　阳极阴消渐剥形，
　　阳极者，当夬卦时也，阳生於复，盛於夬，极於乾。阴消者，当夬之时，阴消其五，尚余其一，渐剥形者，非剥卦之剥，六阴将尽，剥去而变纯阳乾健之体也。
　　十月霜飞丹始熟，
　　十月斗建亥之月也，阴须剥去，而丹犹未熟，爻待十月，方始脱胎也。
　　恁时神鬼也须惊。
　　即四象会时玄体就，五行全处紫光明，脱胎入口通灵圣，无限龙神尽失惊之旨也。
　　又云：卦中设象本仪刑，
　　卦中设象，谓始震终坤，及姤复之，十二卦与夫先天后天之八卦；朝屯暮蒙之六十四卦，乾坤高坎之四卦，皆是设象取证，故曰本仪刑也。
　　得象忘言意自明。
　　《周易略例》曰：夫象者，出意者也；言者，明象者也。尽意莫若象尽，象莫若言，言生於象，故可寻言以观其象；象生於意，故可寻象以观其意。意以象尽，象以言着，故言者所以明象，得象而忘言；象者，所以存意，得意而忘象。犹蹄者所以在兔，得兔而忘蹄；筌者所以在鱼，得鱼而忘筌也。然则言者象之蹄也，象者意之筌也，是故存言者，非得象者也，存象者，非得意者也。
　　后世迷徒惟泥象，却行卦炁望飞升。
　　云房曰：大道安能以语通，伯阳假易作《参同》，后人不识神仙喻，执着筌蹄便下工。
　　爰清子至命篇卷上竟
　　#１『日』字当衍。
　　爰清子至命篇卷下
　　结州果齐王庆升撰
　　入道诗
　　浮世功名水一沤，数来谁得百年留，使能久履姬姜位，泽不加民时可羞。
　　一贫彻骨且安贫，颜范虽贫姓字新，任是富豪能敌国，不知身死属何人。
　　蝇利蜗名是债绿，便须还了听於天，欠多欠少休贪债，必待丰高又不然。
　　若谋富贵说荣亲，养志承颜有几人，素位而行无怫逆，过於列鼎与罗珍。
　　人期上冢要焚黄，名爵思为厚夜光，九祖生天蒙帝渥，只绿一子入仙乡。
　　羲文孔子一先天，互把精微着易篇，不用阴阳真正理，旁蹊曲径是徒然。
　　乾坤大象一阴阳，高坎精华日月光，不取盈虚消息候，若非聋瞽必为狂。
　　求道惟愁不遇真，得真翻惑是何人□但将德行为梯磴，何必攀绿自苦辛。
　　时节因绿不偶然，既由人事亦关天，功探德厚天孚佑，玉籍标名骨自仙。
　　论兵莫待一阳生，习阅攻车要不惊，或跃在渊能自试，不劳征战屈人兵。
　　好下工时便下工，百年光景一飞蓬，后生不值老来值，大药难医骨髓空。
　　闰年为厄要先推，阳武阴差莫妄为，守待一阳来复后，斗加束北月沈西。
　　夜夜工夫总一般，坎男高女共同欢，专心直待阴阳足，却马休兵国自安。
　　九转金丹九月圆，木金胎旺好安禅，纯坤月裹纯乾足，手把仙瓢酌醉仙。
　　清高之士贵清虚，捕影追风钓火鱼，阔论高谈惊世俗，老君终是惮回车。
　　闾阎小子不明心，执着旁门学采阴，坐外三峰终作鬼，畴知仙道有浮沉。
　　先天妙质罕人明，尽向虚无唤己名，太极重归无极后，谓之皇极始长生。
　　万卷丹书名一般，金砂玉石辩应难，自非夙有神仙骨，未易教君洗眼看。
　　金丹至药匪寻常，幸藉西华泄此方，天上有之无计得，积功须及许旌阳。
　　注沁园春
　　七返还丹，
　　《参同契》曰：九还七返，八归六居，男白女赤，金火相拘，则水定火，五行之初。上善若水，清而不瑕，道之形象，真其难图。变而分布，各自独居。紫阳真人曰：七返朱砂返本，九还金液还真，休将寅子数坤申，但看五行成准。本是水银一味，周流经历诸辰，阴阳气足自然灵，出入岂离玄牝。以水生於一而成於六，火生於二而成於七，木生於三而成於八，金生於四而成於九。六八为阴，故居归而不用；七九为阳，故七返而九还。七返还丹之义以此。
　　在人先须炼己待时。
　　修丹入门，三千六百，皆所以炼己待时也，然特谓之孤阴不能纯阳也。云房曰：道法三千六百门，学人各执一为根，岂知些子神仙术，不在三千六百门。又先生传道岂多门，谅尔根基次第陈，且教旁门安乐法，养铅之理渐教闻。炼己待时，先须行安乐法也。
　　正一阳初动，
　　紫阳真人曰：八月十五玩蟾辉，正是金精壮盛时，若到一阳来起复，便须进火莫延迟。正一阳初动者，建子之月也，其日在斗。《灵宝经》云：旋斗历箕，以此。
　　中宵漏永，
　　《龙虎经》云：初九为期度，阳和准旦幕，周历合天心，阳爻毕於己。正阴发高午，自丁终於亥，水火列一方，守界成寒暑。以阳生於子，故曰中宵漏永也。
　　温温铅鼎，
　　铅者，真铅也，在坎为黑铅，在高为红铅。红铅砂中之汞也，汞亦有二名：在高为朱汞，在坎为黑汞，黑汞铅中之银也。鼎炉鼎也，炉鼎贵温而忌寒。鼎寒者，黑汞少也，可采红铅以益之，得铅而汞自生。炉寒者，红铅少也，汞不能生铅，宜急图之，非徒无益，恐反害己也。
　　光透帘帏，
　　光者，月光也，八月十五望蟾辉，望此光也。月轮圆莹，光透于帘幛，斯可进功也。云房曰：闭兑垂帏寂默窥，满空白雪乱参差，股动收拾毋令失，伫看一轮月上时。斯之谓也。
　　造化争驰，
　　造化者，神真也，即《灵宝经》所谓数，落神真者也。一升一降，妙用无穷，或往或来，阴阳叵测，故日争驰也。
　　龙虎交媾。
　　虎铅也，在兑曰白虎，在坎曰黑虎，即真汞也，龙汞也，在震为青龙，在高为赤龙，即真铅也。名虽有二，其实一物耳。无极而太极，龙虎分列也，太极归皇极，虎龙交媾矣！
　　进火工夫牛斗危，
　　老子曰：祸莫大於轻敌，轻敌几丧吾宝。又云：勇於敢则杀，勇於不敢则活。此两者或利或害，进火之危也，如此。
　　曲江上，
　　曲江上，元海也，《灵宝经》谓之生门，《参同契》谓之道枢。
　　望月华莹净，
　　月为太阴，其中有兔，阴中之阳也；日为太阳，其中有乌，阳中之阴也。阴根於阳，阳根於阴，此自然之道也。此月华也，非外象之月，乃内象之月也，其离中之月乎！真人有词曰：乾坤未裂，有物如何别，解把鸿蒙擘破。说不知，知不说，妙诀真难彻，知音世所绝。要识阴阳颠倒，月中日，日中月。斯所谓月华者，即《白虎首经》至宝也。紫阳真人曰：白虎首经之宝，华池神水真金。故知上善利源深，不比寻常药品。若要修成九转，先须炼已持心，依时采取定浮况，进火仍防危。甚望者，朝抱之也，莹净者，清而不浊也。
　　有乌个飞。
　　即日中之乌，阳中之阴也。飞者升腾之义也。
　　当时自饮刀圭，
　　刀圭即金土之二用也，刀者金也，金·有锋芒，其利如刀，用之以道，立可成仙。悖道轻用，直至杀身，故有刀之名焉！圭者，高己坎戊之二土也，谓之圭者，特寓言耳，非定有圭也。饮之者，即《阴符经》食其时之义也。
　　又岂信无中养就儿。
　　《龙虎经》曰：万象凭虚生。又曰：炼银於铅，神物自生者是也。彼元精无质，以神气敷布而感之则潜通，凝结於密户之中，阴阳数足，自然成胎，虽真人高明，初亦未能深信。但见脱胎入口，龙神失惊，方始奇特之。经曰：合抱之木，生於毫末；九层之台，起於累土；千里之行，始於足下。其斯之谓乎！
　　辩水源清浊，
　　辫者，别也，水源产药川源也。清者莹净也，浊者不莹净也，此事古今所共秘。下士难与之言也。
　　木金间隔，
　　木者，汞也，龙也，位居乎东；金者，铅也，位处乎西。各列一方，无从交会。还丹之法，用泰之道，天炁下降，地炁上腾，则无间隔之虞，而有同乡之庆。
　　不因师指，此事难知。
　　紫阳真人曰：饶君聪慧过颜闵，不遇师传莫强猜。此之谓也。然授受之初，自非审观而密试之，未易轻与也。苟妄传於下士，爻贻大笑之辱，是以谨秘之。
　　道要玄微，天机深远。
　　道之要，精微玄奥，天之机，渊深寥远，非下士可得而与闻者也。
　　下手速修犹太迟。
　　速而犹迟者，以有九难；师得弟子难，弟子遇师难，天机显露难，积功累行难，赀粮富足难，选置药物难，丹房得地难，岁月厄闺难，修炼无魔难。以此九难，故曰下手速修犹太迟也。
　　蓬莱路，仗三千行满，
　　行，功行也，十善业也。十善业者：一曰孝，二曰悌，三曰恕，四曰忠，五曰神圣，谓之五大，又谓之道，乃大道也。六曰智，七曰礼，八曰仁，九曰义，十曰信，谓之五常，又谓之德，乃常道也。以上十行，修之於身之谓业，足以润身之谓德，施诸事物之谓行，久有效验之谓功，用虽异而体则一。行之则着，故总为之行日三千云者，贵乎积累也。
　　独步云归。
　　种功累行，乃学道者当然之事，及功成行满，则名登仙籍，蓬莱可归也。若不积功累行，而冀炼还丹，轻举远游，飞神八极之表者，未之有也。
　　注北斗真形咒。
　　北者，对南之方也，天一之位也，寒水所属，贞智所配也。斗斟酌元炁也，真可变化而具众善也。形相也，真形，心神也，凡所有相，皆为非相，独此心神，乃百骸之主潜天而天，潜地而地，出入无时，莫知其乡，操之则存，拾之则亡，其静为性，其动为情。率其性，为君子，为圣贤；狗其情，为小人，为异类矣！为君子为圣贤，此相不加明；为小人为异类，此相不全灭，不明不灭，故为真也。咒其祝之语，能密持之，可以守神。
　　天灵节荣，
　　天灵节荣，天谷之神也，即元神也，合而为一，天灵也，列之为九，即九官真人也。散而为万，即森罗万象也。节荣绛官之炁，即元熙也，处心藏之后，当七节之间，行荣血於一身，是为节荣也。
　　愿保长生，
　　守神之士，鼻引清风，自天门而入。天门者，鼻之两窍也，上达天谷。天谷者，自门中之泥丸也，中彻绛官。绛官者，心神出入之府也，下贯密户。密户者，两肾之问，混元神室也。风从天灵谷降，神从节荣官降，会於密户，风木生心火，肾水生风木，故长生可保也。
　　太玄之一，守其真形，
　　左肾之神曰太一，右肾之神曰玄一，以其得天一之数也。其真形者，心神也，自绛官出，驭意马而下降，入密户中。诵北斗真形之咒，此乃玄灵之至道，璇玑之上法也。久久之，则太一玄一之神，左夹右补，遂得精神交媾，直臻於无漏，性尽而可至命也。此盖守一之旨也。只此两肾之闲，即限也，然则王嗣辅谓之中，尧舜之允执厥中，文王之艮其背，周公之艮其限，孔子之退藏於密，皆此道也。
　　五藏神君，各保安宁。
　　苟能守神，五藏安矣！
　　急急如律令。
　　爰清子至命篇卷下竟
　　
