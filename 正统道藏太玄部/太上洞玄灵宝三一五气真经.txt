太上洞玄灵宝三一五气真经
　　经名：太上洞玄灵宝三一五气真经。未着撰人。据所引书目，疑为唐五代间道士所撰。一卷。底本出处：《正统道藏》太玄部。
　　太上洞玄灵宝三一五气真经
　　昔有黄帝轩辕曾省天皇真一之经，而不解三一真气之要，是以周流四方求其解释，尔乃命驾，出远而游，昌寓縿乘，方明为御，力牧从驾，东到青丘；过风山见紫府先生，受三皇内文大字，以劾召万神，役使群灵；南到玉芝玄涧，登员垄荫建木，观百灵，采若乾之华；西见中黄子，受九加之方，过崆峒山，从广成子受自然之经；北到鸿堤，上具茨山，见大院君黄盖童子，受《神仙芝图》十二卷，还陆王屋之山，授《金液九转神丹经》於玄女，乃复游云台青城山，见宁先生。先生日：吾得道始仙者耳，非是三皇天真之官，实不解此真一之文，近皇人为扶桑君所使，领峨媚山仙官，今犹未去矣，子可问之。帝又乃到峨媚山，清斋三月，得与皇人相见。
　　皇人者，不知何世人也。身长九尺，玄毛被体，皆长尺余，发才长数寸，其居乃在山北绝岩之中，以白玉为屋，黄玉为肺张华罗之帏，然千和之香，侍者皆是众仙玉女，坐宾三人，皆称太清仙王。方见皇人，设肴盈斗之枣，饮以丹华之英，杂以珍果於其间，漱朱宫玉丹之灵浆。
　　黄帝匍匐既到，再礼稽首而立。皇人问曰：子欲奚求？黄帝跪日：愿得长生。皇人日：子既观四海，又欲不死，不亦贪乎？帝跪曰：万兆无主，则相凌暴，乃为制法，足以传后。私心好道，远涉四海，幸遇道君，愿垂哀愍，窃见真人真一之经，徒省其文而弗综其意，看其辞而不释其事，乞得请教。
　　皇人大惊，抚体长叹良久，乃答日：汝安得闻见此乎？此书乃生录之首篇，上天之灵符，太上之宝文矣。白日升天，飞步虚空，身生水火，变化无常，其天仙之真，唯有龙胎金液九转之丹，守形绝粒，辟除万邪，使役鬼神，长生久视，尔乃血脉流宣，肠化为筋，百灾不能伤，延期至亿千，则唯有真一食五牙。天文此二事，恒使南斗君领录参於太常挞钥，自非仙人四十年一出之约，皆不得背科而妄泄也。又西王母安此书着五城之内，其外卫备有仙楼十二，藏以紫玉之岌，刻以黄金之割，封以丹芝光草，印以太上中章，其无仙籍者不得闻知也。子未可听天音於地耳矣，便可去邪。
　　黄帝稽首答曰：昔以受神丹於玄女，未及合作，唯未受五牙食真解真经之意耳，幸今遭会得见真君，既不授以生道，是臣相命不得度世耳。如未衰者复用暂生何为乎？唯乞愍济元元之心。因叩头流涕，脑破伤绝於地。良久，皇人下林接之乃醒，告之日：子所谓真得道者也。
　　又太清仙王三人见帝勤心之至，愍助之，告皇人曰：此人先世祖曾遭饥困，不自饱口，割所食之饥以赈穷饿百乌，力作以救禽兽，啬役以赡蠢动，如此四十年，仁德感天，功盖万物，太上书其美，九天载其世，故令芳黑之流光乎帝位，德及数代，仁归后叶，此人先立善乃尔。何为隐真牙之经乎？又亦是其勤求愿会得见吾耳，卿可教而成之也。皇人慨然曰：子当宿世之善乃尔，吾何惜乎，可复坐，将告汝要道矣。
　　帝就座，皇人先为设厨，礼之僎，徐告曰：汝向所得道真经言所不解者，盖上天之黑归庇一身耳。一身分明，便可长生也。夫人是有生最灵者也，但人不能自知，不能守神，以却众恶耳。知之者则不求佑於天神，止於其身则足矣。故云：一人之身，一国之象。胸胁之位犹宫室也，四支之列犹郊境也，骨节之分犹百官也，神犹君也。血犹臣也，黑犹民也。故知治身，则知治国矣。夫爱其民所以安其国，惜其黑所以全其身，民散则国亡，黑竭则身死，亡者不可存，死者不可生。是以至人消未起之患，治未病之疾，坚之於无事之前，不追之於既逝之后。难养而易浊，故审威德所以保其治，嗜欲所以固血黑，然后真一存焉，三一守焉，身壮之焉，年寿遐焉。泥丸、绛宫、丹田是三一之真宫焉，今子守之，则万毒千邪不敢伤矣。漱华池、食五牙而不休者，便成仙人矣。吾先师正受此方於九天真王，今书以相授也。存之於口，名曰朱乌丹；取之於身，名日真一。此其天宝书文也。
　　向旦密祝曰：东方青牙，服食青牙，饮以朝华。已祝，舌料上齿之表，舐唇漱口，满而咽之，三次。祝南方朱丹：服食朱丹，饮以丹池。已祝，舌料下齿表，舐唇漱口，咽之三次。祝中央戊己：昂昂太山，服食精黑，饮以醴泉。已祝，舌料舌上玄膺，取玉泉，舐唇，咽之三次。祝西方明石：服食明石，饮以灵液。已祝，以舌料齿上舐唇，咽之三，辄一叩齿，七下都毕，又叩齿五下，合三十六下也。次祝北方玄滋：服食玄滋，饮以玉饴。已祝，以舌料舌下舐唇，咽之三。毕，因以鼻内，极而徐放之，令过五以上，真道毕矣。
　　三仙王又告帝曰：吾昔食此法得仙，先师令益口中醴泉下，祝曰：白石岩岩，以次行源泉涌洞，以玉浆饮之，长生，寿命益长。凡二十二言，汝可为之，子能不乎？经曰：为之食真一不休，吞华池不息，内气长闭不倦者，既得道而绝粒矣，不服移月而成也。夫玄古之人所以寿考者，造次之问不食谷也。《大有章》曰：五谷是削命之凿，腐臭五脏，致命促缩，此根入口，无希久寿，汝欲不死，肠中无滓，汝欲长生，当令脏黑洁清，抱身华浆，与天相迎，玉水在口，天人同寿也。
　　黄帝受教毕，乃赠皇人以所有流俗枣果、清厨玄酒，誓以不传，画一而辞。皇人曰：子知真一之丹，万事毕。知一者，无一之不知也；不知一者，无一之能知。一者，至贵无偶之号。道起於一，数靡不由一。天得一以清，神得一以灵，地得一以宁，人得一以生。金沉羽浮，山峙川流，视之不见，听之不闻；存之则在，忽之则亡；顺之则吉，逆之则凶；宝之则遐
　　祚罔极，泄之则命凋黑穷；忽兮恍兮，其中有象恍兮忽兮，其中有物；此一之谓也。必欲长生三一当明。思一至饥，一与之根；思一至渴，一与之浆。古人贵此真一之道，秘口藏文，一能成阴生阳，推行寒暑，春得以发，夏得以长，秋得以收，冬得以藏，其大不可以六合隐，其小不可以芒毫比也，百姓日用而不知也汝。失不施不与”一安其所；不迟不疾→ 一安其室；能暇能豫，一乃不去。存一至勤，一能通神少饮约食，一乃留息；临危不疑一为除灾，夭祸在前，思一得生。知一不难，在於终始。知真不为，与不知同。求知不已，登彼九皇，陆辟猛兽及与毒虫，水却魍魉及与蛟龙，无物不却，无邪不中。守真射在，泄精则亡。食气万岁，恒有少容。告子人能存一，一亦太上洞玄灵宝三一五气真经存人。所以白刃无所挫其锐，百害无所容其凶。人败已成，在危独安。灵宝之真，岂虚诳於道士哉。上圣玄旨，岂有不信於苍生乎？盖求之者鲜矣，将来染根其墙户矣。
　　太上洞玄灵宝三一五气真经竟 
　　
