悟玄篇
　　经名：悟玄篇。一卷。余洞真撰，当出於南宋时期。底本出处：《正统道藏》太玄部。
　　悟玄篇序
　　盖人生於天地之问，秉受阴阳之气，故曰有死生。为人者，可鬼可仙，鬼者，纯阴之气；仙者，纯阳之体。以阴炼阳甚易，以阳炼阴不难。所谓学仙之士，无过以阳炼阴之术，阴尽阳纯，则曰仙矣！炼阴有法，进火有数，退符有节。夫人身中一窍，名曰玄牝，若人明得此窍，则三才万物悉备於我矣！此之一窍，非泥於物也，其理别无他术，止不过忘形灭念，如守其中矣！久久纯熟，中宫静极，则身中阳气自然生也。阳气渐生，阴气渐剥，乃曰阳长阴消之意矣！予於古杭得受师传，天机不隐，故以鄙句，尽心泄漏於此矣！使学仙之士，幸垂一览，同登道岸，非岂异於我哉！岁在己丑夏月朔日，余洞真序。
　　悟玄篇
　　道本无言，因言而显其道；法本．无象，因象而得其理。得象忘言，得兔忘荃，何矣？故曰：过河须用筏，到岸不须舟。所谓人者，秉受元阳真气，三百八十四铢，内分二十四铢，散於五脏六腑，以应二十四气；外分三百六十铢，以应周天三百六十度。元和子曰：人身大抵同天地。邵子曰：谁把三才别立根，一身别有一乾坤。此之谓也。盖人子时，两肾中二气上升，午时到心，二气交合熏蒸，肝肺之液自心而来。左肾之气负戴肺液而下降，右肾之气负戴肝液亦下降矣！亥时到於肾，肺液到於左肾，化而为精，肝液到於右肾，化而为血矣！久久元气耗散，精血乾枯，则曰死矣！丹书曰：五行顺行，法界火坑；五行颠倒，大地七宝。盖言学仙之士，龙从火裹出，虎向水中生，此五行逆行之理也。所以逆则为圣，顺则为凡。故以三关之妙用，一炼精化气，为初关；二炼气成神，为中关，三炼神还虚，为上关；虚空粉碎，为了当。三关妙用，要在心传，沐浴两月，玄之又玄。口诀秘细，未敢轻言。学仙之士，不遇明师指点，到老无成，空度岁月尔。
　　形化
　　夫人受父精母血，成胎之时，中含一点元气，以为造化之根蒂矣神．先生左肾，次生右肾，肾生心，心生肝，肝生肺，肺生脾，脾生小肠，小肠生大肠。五行形化而生，形体具足，十月胎成，以就婴儿矣！今人只知形化而不知气化。所谓学仙之士，只论气化而不论形化。今人多以两肾中间为生身处，又言心肾为水火，肝肺为魂魄，脾土为意，全然非矣！
　　气化
　　盖人在母胎中，十月气足，其初受父母一点元气而至於心矣！其气到心之时，则发胎气布散於外，以接其生也。夫鬼在於暗中，渺渺茫茫，不知分晓，微觉在细雨密雾之中，而无一点光明，遂逐灵光而去，接入胎中，径入光内，俱不知阴见其阳，则化为气矣！名曰太极。其气复升之顶，分为二气，下降於左右二肾，名曰两仪。乾道成男，坤道成女，乾坤相橐而生六子，散乎於外而为六脉，六脉周流，一身备矣！造化悉备，所以降生於世以为人也。所谓学仙之士，要识生身之处，立为丹基，可以超凡入圣也。吾今恐言未尽，故立图以发学，诚为参学尔。
　　阴中有阳名日坎 属火非肾也
　　阳中有阴名日离 非心也
　　坐工口诀
　　夫学道之士，不拘时候，但得身心闲暇之时，求於静处，瞑目闭口，忌坐端耳。或盘膝，或不盘而坐，皆可。夫坐之时，外忘其形，而不着物累，内忘其心，而不着事。若存其中，似存不存，似守不守，而着於空矣！久久纯熟，自然念定。念定则阳生，阳气生则有升有降。其气升者，自腰问尾闻而升，直上夹脊而止。藉巽风则鼓而上於顶矣！二气交合，下降於舌端，如蜜之甜，款款咽纳，只入中宫矣!丹书曰：吹嘘赖巽风。又曰：初时须着力，次候却如无。总知升降，不明火候之数，日用工夫，三关妙用，沐浴玄机，空延岁月，到老无成矣！古歌曰：神仙不肯分明说，恨杀阎浮多少人。何也？这赀道理人还识，陆地神仙闹似麻。所谓天机秘诀，未敢泄漏於文，故以口传心授尔。
　　火燥水滥
　　夫火燥者，上升不止；水滥者，下降不息。若有法度调和，斤两运用二则火不炎燥，水不泛滥，自然定矣！用时则有，不用则无，其理玄机，在乎口诀。既不知此妙用，则何一炼精化气，二炼气成神，三炼神还虚也。今学道之人，天下纷纷，其得正传者，无有一二尔。此个道理，岂可轻易授人哉？
　　沐浴
　　十月怀胎，两月沐浴，共成一载三百六十日矣。且休说十月怀胎，其两个月而沐浴，安於何处矣？此两个月而又不行火候，或安於前，或安於后，或安於其中矣!委的实用非不用也。学道之士，须要参学，莫泥於卯酉二月非也。脱胎之时，莫非口传心授尔。
　　玄关一窍
　　玄关窍假在其中，无形无象亦无穷。今人若指其安处，便隔千山几万重。若人指点心肝脾肺肾不着处，却如虚处巧捏一穴，其言终矣，着一处，却非终矣。
　　药物
　　精中气血血中精，精气元同太极成。莫言呼吸为交感，此物安能有死生。
　　火候
　　进火之时，顷刻一周天。夫十个月而三百日，三千六百时，三万刻。或刻刻行火候，或时时行火候，或日日行火候，或时中不拘於刻，或日中不拘於时，但用便用，但不知法度，则乱升乱降，则不能上矣！口诀存焉。
　　中宫土生万物，
　　心主万事，心即土也，土即心也，故日中央戊己土。中央即玄关一窍也。了得土，万物死，了得心，万事息。今知学道人，茫茫只向外边寻觅，却不去中心求其道也。
　　抱一
　　脱胎吞入腹，在於人问，九载积行满八百，而证於仙。乾坤往来，游遍名山洞府，行满八百之日，奉金书玉诏，而列於班矣！ 
　　出神名日解胎
　　学道底人总不知火候，沐浴造化之备，其脱胎之时，莫非口传心授尔。
　　玄关－窍
　　玄关一窍者，乃一身总要之关也，此窍者即心中之心是也。其心非肉心，乃心中之主宰，一身万事之神也。其神者无形无相，非有非无也。人能无私之时，便是玄关一窍，才有一毫私欲，不是也。程子曰：不偏不倚之谓中，才有偏倚便不中也。杳林石真人曰：身裹有玄机，心中无垢尘。斯言尽矣！
　　玄关一窍，万事之宗，动交於物，静养在中。不无不有，非色非空，凝然湛定，气息流通。左升白虎，右发青龙，齐停夹脊，鼓起巽风。煽开炉轮，透上昆峰，乾坤交妮，化作一泓。降至舌端，咽入黄宫，一日之内，三四遍功，初关百日，沐浴一月，中关百日，沐浴前同。上关百日，火候数穷，脱胎神化，抱一养童。九年行满，白日上升。大道无言非有问，忘形忘象求铅汞，守中一物莫存赀，专意身心要守定。呼吸一应便神清，六脉自然朝性命，精神魂魄各归元，至此身心寂不动。一阳生至二阳迁，只待温温行火令，须臾直举至银河，玉枕泥丸如火烘。乾坤交媾降明堂，项上圆光悬宝镜，如如下降至舌端，满，口馨香甘液喷。徐徐咽纳下黄庭，遍体金光随罩定，三家相见结婴儿，一卦三二两卦定。晨昏握运仗天歪，四三皆拱游玑柄，一年进破顶额门，是谓超凡而入圣。九年抱一行圆满，独步翔鸾归大洞。吾今泄破圣贤机，洗耳瞑心存一定，莫待铅虚汞散飞，他时赴死甘心尽。玄机备细剖心传，学道人人早精进。
　　药物
　　夫采药者，血中采取真气，气中采真精。血气者，到顶交合，化而为液。真精真气者，气至顶交合，化而为金液者，流於经脉而为白血。其金者，入於中宫，结而成丹。工夫到日，一身血气化为白血，真精真气，尽结以成丹。体既成，出神入神，皆不被幻躯之累也。向上一着，超出阴阳之外，尤存口诀，是为身外有身，尤未奇特也。
　　初下手
　　玄牝之门万化俱忘性不忘，忘无忘处妙无一方。这赀便是玄关窍，何是泥形乱度一量。
　　透关
　　自从关窍撞通时，二气周流应化机。任去任来无圣碍，丝毫不动斡环玑。
　　破境
　　心明性彻，光圆如镜，一念才生，诸相即应。学道之士，不可认着，必属他境。故云为甚眼中难着屑，只因性裹不藏尘。念头一动性杨波，鬼面神头见许多。盖谓寂然通感应，学人不认即无魔。
　　敌魔
　　思念相续，不能断绝，鬼｀面神头，千般万状。立时驾动，水火二车，一撞三关，直透内院。三尸走，六贼进移，则草魔自然散矣！阵阵昏沉黑暗蒙，立时仗剑布呈风，炉中发起三阳火，扫荡妖氛顷刻中。
　　立基
　　释氏工夫至此，谓之打成一片，夜不舍，只管加时定力，日就月将，做昼将去了，道门立基，行火候缎炼而成丹也。丹基立定念头纯，昼夜神光卫护身，两眼自然慵睹色，一心默默守玄真。
　　火候
　　八窍分为八节门，温凉寒暑应乾坤，四时不失阴阳火，鼎内丹砂结紫云。又白真人曰：行火之士十二时，设一时即五刻也，三百日内在半月，计一千五百刻也。一身八刻一周天，一刻工夫簇一年。学者若知如此用，饥来吃饭困时眠。
　　沐浴
　　身中沐浴，乃气候之沐浴；月中之沐浴，乃丹头之沐浴也。紫阳曰：兔鸡之月及其时。斯言者，两月沐浴也。
　　精全气旺药炉温，二八临门固蒂根，不向抽添加火候，洗心涤虑道常存。
　　又气候来潮，须当塞兑垂帘，堪然无欲，以待气候过也。母得纵意四散，所谓不能固济，须丹倾矣。
　　工夫到此要防危，不比寻常一类推，气候来潮须保养，禁关闭兑守无为。
　　闭目若存中如空，空不空，坤官真气，发背上炎烘烘，巽风轻鼓舞，一直透天宫。闭之不可放，化作满头霖，徐徐而放下，大地作甘霖。
　　夫人者，头乃诸阳聚会之所，其中有阴，名日真汞。五脏者，乃诸阴聚会之所，其中有阳，名曰真铅。盖心者，上不属於阳，下、必榆＇不属於阴，而得其中以为一身之主宰。视之不见其形，听之不闻其声，叩之者感而遂通，中之者寂然不动。人若向此不动中做工夫，终至纯熟，则知天地造化悉备於我矣！
　　悟玄篇竟
　　
