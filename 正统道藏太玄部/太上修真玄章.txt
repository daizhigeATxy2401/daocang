太上修真玄章
　　经名：太上修真玄章。一卷不着撰人，疑出于宋元时期。底本出处：《正统道藏》太玄部。
　　太上修真玄章
　　一炁一化生章第一
　　神者，性也，有天地之性，有气质之性。父母未生已前，即天地之性；父母既生之后，即气质之性。气者，有地之气，真炁也。父母之气，凡炁也。盖人初在母腹中，受父精母血，成其朕兆也。所谓凡炁合空洞帝真九炁，而全其体段，所谓真炁也。一炁生胞，二炁生胎，三炁长灵，明仙之炁而生魂，性始来。以体段未具，而不能灵。迨夫四炁魄生，五气脏生，第六炁
　　天高真冲融之炁，而生灵，体段始具，则能动，动则神生，神生则性灵。至九月炁足，十月胎圆，然后降生
　　性命根蒂章第二
　　神仙云：人在．母腹中，其脐带与母脐带相连，母呼亦呼，母吸亦吸。及乎降诞，剪去脐带，然后各自呼吸，而所受父母一点凡炁，则栖子下丹田中，而寄体於肾。其丹田前对脐，后对肾，在脐肾之问，其连如环，广一寸二分，有二窍，以应乾坤，上通泥丸，下贯涌泉。旁有六窍，以应坎离震巽艮兑，以通六腑。一身之炁，皆聚於此，如水之朝束，辐之赓毂，故此窍为命之根蒂，其性居丹田泥丸，而寄体於心。泥丸者，在人之首，明堂之问，六合之内，是为顶门，故世呼婴儿顶门为性门也。性门未合，皆知宿生因绿等事，合则忘之矣！故泥丸为性之根，能知性根命蒂，则始可言修炼矣！
　　先天后天章第三
　　天地之炁有二，未受胎已前，谓之先天，又谓之母炁。其为炁也，至大至刚，充塞天地，周流六虚，昼夜不息。人才受胎，便禀此炁，谓之后天，又日子炁。又云：日月发生之炁即前所谓混合空洞帝真九炁是也，其实一炁耳。其炁亦充塞人腔子裹，每日用子时，斗柄帖地，先天之炁随斗柄，从九地之下发生，周流六虚，造化万物。子时非人问之子时也。日用二六时中，常常收视反听，顿觉身中暖炁冲然，即其时也。丹经云：精生其时，时至自知，百刻之中，切忌昏迷。天地之炁既生，人身之子炁感类，而从其发生，上升丹田，点化凡炁以成人身之造化。
　　形神玄用章第四
　　形者，神气之舍；神者，形气之主。形气非神，块然一物，灵神非形气，则茫然无归宿之地。呜呼！神则性也，气则命也，二者不可偏废。修性而不修命，紫阳云：精神属阴，宅舍难固，未兔长用迁徙之法。修命而不修性，释氏云：炼炁纯粹，寿可万岁，若不明正觉三昧，报尽还来，散入诸趣。所以儒家云：论性不论炁不备，论炁不论性不明。要知性为上，气次之。
　　金丹作为章第五
　　炼金丹者，以形譬鼎器，气喻药物，神喻火功。忘机绝虑，收视返听，使精神魂魄意，五者不泄，定鼎器也。昼牝夜玄，摄心一处，终日默默，如愚如痴。采药物也，惺惺不昧，了了常如，神不外驰，其炁自息，调火功也。是以圣人忘形以养炁，忘炁以养神，忘神以养虚，形神俱妙，与道合真。所谓忘者，非枯木死灰，面壁昏坐，懵然无知之谓也。心若太虚，内外贞白，圆活如走盘之珠，澄湛如印潭之月，动而不动，静而不静。必有事焉而勿正，心勿忘，勿助其长，纵之不逸於外，制之不
　　拘於内，胸次间常虚豁豁地，夫是谓真忘矣！．若夫虚化神，神化炁，炁化形，死矣！是与凡夫无别。
　　虚无生化章第六
　　天地之外，曰太虚太无，总曰虚无，又日虚空。以无心，故虚故无，虚则能容，无则能化。是以物各付物，事各付事，形各付形，气各付气，四者各付本根，天地自覆载，日月自运行，阴阳自升降，寒暑自往来，四时自推迁，五炁自顺布，飞潜自动静。色自色，天地亦何容心焉！此天地所以能长且久也。人不能与天地同长久者，以其有心，故不能虚无。苟能虚无，其神自来归神归炁，复始可言修炼矣!
　　修炼三治章第七
　　夫修炼之法，当先慎言语，次节饮食，其次省睡眠，此三者，乃修仙修佛之大关键也。胡为而言哉？老君曰：玄牝之门，是谓天地根，绵绵若存，用之不勤。玄牝者，神炁也，口鼻者，神炁之门户也。出息入息，长收缓放，使之绵绵，归根复命，以养元炁。故先之以慎言语，紫阳云：虚无生一炁，一炁产阴阳。人自日用发生之炁，每凭虚而生，人才饥虚，便思饮食，以故塞其炁。其炁既塞，不能归元，则随声色香味，喜怒哀乐耗散之矣！故次之以节饮食。学道之士，如鸡抱卵，使暖气相续，才有问断，赚他性命。人若贪睡则神离於炁炁无所主，奔溃肆逸，欲望凝结，其可得乎？故次之省睡眠。
　　神气交媾章第八
　　既能慎言语，节饮食，省睡眠，然后行内炼采药之方，坐禅修幻之法，次第而行之。由先天之母气下降，而后天之子气上升，俱会於丹田，默化父母之凡炁，日久月深，凡气炼尽，真炁充实、其炁油然而生，莫之能御。自双关升泥丸，与神交妮，所谓追二炁於黄道，会三性於元宫，仍化成甘露。自玄雍而下，复入丹田，一升一降，成其造化。但要此心虚无，一念不动，然后相应，不然则药材消耗，火候差殊，不作丹也。此皆出於自然，不可存神运炁，与枢苗助长之说同日语矣！
　　动静升降章第九
　　动极生静，静极生动，一动一静，为其用而已矣！如天地之妙，其动互也辟，其静也翕，不辟则不翕，不翕则不辟。辟兮翕兮，生生无穷。若静定之功既极，元阳之炁自生。炁之生也，乾坤震动，山岳动摇，龙象争驰，风火相激，酝酗灌顶，光射帘帏。已而淫淫若春泽，液液象解冰，自头流达足，究竟复上升。往来三宫，自升自降，无暂休息；一升一降，为一周天。盖气上升为冬至子时，一阳生於五阴之下，其卦为复；进退至坤，六阴既极，复变而升。二至二分，晦朔弦望，五行四象，十八宿？三百六十五度，钻簇归一刻之中。一刻故有一年之炁象，一年三二万六千刻，刻刻要调和，除却卯酉外，可以夺天上三万年气数。此皆与天地造化默相符合，非执文泥象之法也。
　　炼炁成神章第十
　　当此之时，气脉调和，精神爽快，曦然如浴之方起，睡之正醒，夫妇合欢，子母留恋。自神抱其气，气抱其神，日积月累，互相交合，打成一片，阴尽阳纯，遂成真人。迨夫脱胎神化，身外有身，聚则成形，散则成熙，去来无碍，灵显自如。造化莫能拘，阴阳莫能制，鬼神莫能测，寒暑不能侵，逍遥乎无何有之乡，与虚无同其体矣！
　　太上修真玄章竟
　　
