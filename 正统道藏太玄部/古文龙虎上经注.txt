古文龙虎上经注
　　经名：古文龙虎上经注。一卷。原不着撰作者，当出於宋元时期。底本出处：《正统道藏》太玄部。
　　古文龙虎上经注
　　神室者，丹之枢纽，汞者，众石之父母，砂汞别居，出阳入阴，流曜二方，列数有三，栖象水火。
　　《参同契》日：乾坤者，易之门户。此言神室者，丹之枢纽，神室即乾坤也。在人乾为首，坤为腹，复谓上下釜也。即在首为上丹田，腹为下中二丹田也。丹则比《易》也，斗十卦比众石也，砂汞比坎离，离为日，阳也，以出为用；坎为月，阴也，以入为用。坎属水，一数也；离属火，二数也，合而为三，又日楼象水火。
　　右第一章
　　制由王者，武以讨叛，文以怀柔，土德以王，提剑偃戈，以镇四方。坎离数一二，南北独为经，故冠七十二石之长，刚柔有表裹，阴阳禀自然。
　　牝杜二卦，处中制外，乃王者讨叛怀柔之义也。提剑偃戈，以镇四方，即覆冒阴阳之道也。以南离北坎为经，而诸卦为纬，成以六十卦，分於三十日之内，以象周天一年七十二候，故以六十卦比七十二石也。乾刚坤柔，坎阳离阴，皆自然相为表裹也。
　　右第二章
　　金火当直事，金水相含受，雄雌并一体，用之有条理。
　　《同契》第十篇日：垂象着明，莫大乎日月。比此经云：丹衍着明，莫大乎金火，是金火即坎离也。坎为肾水也，水之所生为金，离为心，心之所属为火。《同契》言屯直事，蒙知受，此言金火直事，金水相含受。盖朝屯幕蒙，乃坎离之发为六十卦，而始以此二卦为首也。故《同契》言其用此，言其体也。至於雌雄相荡，而为六十卦，遂成一全体矣！．且自屯蒙而，推之於既未，则一月之内，而周六十卦，岂不有条理乎？
　　右第三章
　　变化既未神，终则复更始，初九为期度，阳和准日一暮。
　　自初一起九，至十六，则起六，九阳生也，六阴生也。九自子起而至於巳，六自午起而至於亥，故日准旦暮。
　　右第四章
　　周历合天心，阳爻毕於巳，正阴发离午，自丁终於亥。
　　此段言十二月，乃年火也，自复至乾为阳也，自娠至坤为阴也。
　　右第五章
　　水火列一方，守界成寒暑，束西表仁义，五行变四时。如是则阴阳互用，顺三一而得其理。
　　水主北，火主南，阳生子，阴生午，寒暑於此乎基。东主春，西主秋，春生而秋杀，惟阳生子，至卯而大壮，故有施仁之道；阴生午，至酉而阴盛，故有剥落之象。当其施仁，则象其吐萌而飞晶；当其立义，则取其剥落以养根，故阴阳皆得五用矣！三者，上而心肺肝之液也，一者，下而肾液也。四者皆本乎中官之土，故《同契》日五行得其理。
　　右第六章
　　神室设位，变化在乎其中矣！神室者，上下釜也。设位者，列雌雄配合之密也。变化谓砂汞，砂汞者，金土之二用，二用无定位，张翼飞虚危，往来既不定，上下亦无常，独居不改，化归中宫，包囊众石，为丹祖宗。
　　《同契》曰：以乾坤比神室，以阴阳配雌雄，以砂汞比坎离。又以金土配乾坤，盖乾金也，坤土也，故以坎离为乾坤二用，以比砂汞为金土二用也。张翼，南方也；虚危，北方也。往来不定，上下无常，谓砂汞二物，合为一体，而百骸九窍，五脏六腑皆於此而生之，犹坎离施出，化为六十卦也。故为万物之包囊，而莫暗其进也。
　　右第七章
　　有无相制，朱雀炎空，紫华耀日，砂汞没亡。
　　《同契》以坎离没亡，比砂汞没亡，盖六十卦本乎坎离，而金丹本乎砂汞。卦成而坎离无用，亦犹丹变紫华，而初不用砂汞也。故丹经日：用铅不用铅，须向铅中作是也。此复日真火者，真铅也。
　　右第八章
　　诀不辄造，理不虚设，约文申奥，叩索神明，演爻征卦，五行为讽。坎雄金精，离雌火光，金火相伐，水土相克，土旺金乡，三物俱丧，四海辐辏，以置太平，并由中宫，土德黄帝之功。
　　《同契》日：坎戊月精，离巳日光。比此坎雄金精，离雌火光。是藏於坎者，则为金，化流於外则为水；藏於离者则为火，而出於外则与脾液合，而化为土。坎金离火虽相伐，水与火虽相克，而相为夫妇，亦在乎是。脾属土而附於心肺之问，先能生肺之金液，故肺液递能相生如是也。金水土三物俱堕於虚无之问，故《四十一篇》日《径入虚无》是也。所以日俱丧，然后坎离之戊己，得以运六十卦，由四方而至，如四时之成物也。岂不有功哉！
　　右第九章
　　金火者，真铅也，丹术着明，莫大乎金火。穷微以任化，阳动而阴消，混沌终九一，宝鼎更相持，合有三百八十四铢，铢据一斤，斤谓十六两也。金精一化，青龙受符，当斯之时，神灵炼其精，火金相运推，雄阳翠玄水，雌阴赭黄金，阴阳混交接，精液包元气，万象凭虚生，感化各有类，众丹之灵迩，长生莫不由。
　　《同契》日：易垂象着明，莫大乎日月。比此丹卫着明，莫大乎金火。金火即九章谓坎金离火也。故离为日为阳，坎为月为阴，自朔旦以来，则月受日光，是月始生矣！．至上弦之前，阴阳各半，则三阴三阳未交也。上弦之后，则阳气壮盛，而索乎阴，至於十五，则上三阴俱交而为阳。自十六以后，则娠之壮，女复索乎阳，至於下弦之前，三阳俱化为阴，而三阴三阳，至是始判而为二矣！．故自上弦而至下弦，皆为混沌相交接之际，修炼之士，则因上弦以后之盛阳，而收半斤之金；因下弦以前之壮女，而收半斤之水也。半斤者八两，一两二十四铢，故合十六两之铢，可以当乎《易》全之爻矣！．及其金水既合，化而为一，於神室之内，又当象阴阳消长之数，发火以炼之，则金丹之所由成也。其日火金相运，推而下者，皆行而不已之谓也。
　　右第十章
　　於是元君始炼汞，神室含洞虚，玄白作金公，巍巍建始初。冠三五以相守，飞精乃濡滋。
　　《同契》以乾坤比神室，谓上下釜也。汞生於离，铅生於坎，相与为夫妇，亦《关睢》后妃正夫妇之本始也。三五乃坎离也，飞精濡滋，而后得以相守，亦犹夫妇之相合，亦铃自元年而始也。
　　右第十一章
　　玄女演其序，戊己贵天符，天符道渐，剥难以应玄图，故演作丹意，乾坤不复言。
　　戊己即坎戊离己也，天符即发为六十卦，以应三十日内阴阳之消长也。然阳气至於三十日，则剥尽矣！使其终於尽剥，则不足以为玄图之用也。惟其运转无穷，无往不复，如是故可以演作丹衍之用。在人之身，则首为乾，腹为坤，心为离，肾为坎，除此四卦不甩，而即用六十卦为天符矣！．故戊己乾坤不复言。
　　右第十二章
　　丹砂流汞父，戊己黄金母，锺律还二六，斗枢建三九，赤童戏朱雀，变化为青龙。坤初变成震，三日月出庚，东西分卯酉，龙虎自相寻。坤再变成兑，八日月出丁，上弦金半斤。坤三变成乾，十五三阳备，圆照束方甲，金水湿太阳。赤髓流为汞，姥女弄明铛。
　　右第十三章
　　月盈自合亏，十六运将臧，乾初缺成巽，平明月见辛。乾再损成艮，二十三下弦，下弦水半斤，月出於丙南。乾三变成坤，坤乙三十日，束北丧其朋，月没於乙地。坤乙月既晦，土木金将化，继坤生震龙。
　　砂汞即第七段，谓坎离也，前言坎离冠七十二石之长，故此为黄金母，乃诸丹石，皆自离坎而生，故日万象凭虚生是也。十二律，年火也，斗枢首指辰，末指戌，故日建三九。赤童，心神也；朱雀，火神也，青龙东方震卦也。
　　右第十四章
　　乾坤括始终，如上三十日，坤生震兑乾，乾生巽艮坤。八卦列布曜，推移不失中，调火六十日，变化自为证。
　　乾坤括始终者，其初也朱有天地，则混然一太空耳。及其阳气始萌於太空之中，亦犹坎生於纯坤中矣！．故坤终而坎始也。及坎之上生化为震兑，以至为乾，则轻清之体成於上矣！．自阳气一极，而阴气已萌於纯阳之中，亦犹离之生於纯乾中矣！故乾终而离始及，离之下降，化为巽艮，以至於坤，则重浊之质，凝於下矣！．此天地之所由成也。但此经以为调火六十日，则不如《同契》之朝暮屯蒙，以至既未，至晦爽，为合造化矣！
　　右第十五章
　　神室有所象，鸡子难为容，五岳峙潜洞，际会为枢辖。发火初微温，亦如爻动时，上戴黄金精，下负坤元形，中和流汞情，参合应三才。乾动运三光，坤静含阳气，神室用施行，金丹然后成。可不坚乎炼化之器，包括飞凝，开合灵户，希夷之府。
　　五岳，五脏也；洞者，言有所藏也。黄金精，即乾元而在上者；坤也，即地形而在下者。流汞者，五金也；三光者，离日坎月五星也，故《同契》云河图文，即天文也，地形，即坤元也。人心察乎天地，而探取丹药也，皆谓三才。器府，丹也。
　　右第十六章
　　造化泉窟，阳气发坤，日晷南极，五星连珠，日月合璧，金砂依分，呼吸相应。
　　泉窟，肾部也，坎属肾，即一阳始萌於纯阴之中，在月为建子，在时为半夜，故当五星连珠之时，谓五脏宝生也。然后於日月合璧之后，依分定其铢两，以收砂汞入於神室也。於日则言呼，於月则言吸，《黄庭》日出日入月呼．吸存是也。
　　右第十七章
　　华盖上临，三台下辅，统录之司，当密其固，诂责能否。
　　华盖者，乃人君於此而临下，谓乾居首上，以号令天下也。台辅者，坎离之奉行君命，以辅弼之，统录之，司各掌所部，恐其漏泄也。亦当察其能否而用之，谓吐故纳新也。
　　右第十八章
　　火炼中宫土，金入北方水，土水金三物，变化六十日，自然之要，光存没亡。或土数多，分两违则，或水铢不定，同处别居。刚柔抗行，不相涉入，非火之咎，谴责於土。土镇中宫，龙罩四方。
　　火炼中官土，即心液出而与脾液相会，则化为土也。金，肺液也，入玄牝之门，而与肾液相会，则为入。北方，水也，故土水金三物，先存於三府之间，而后入於丹田之内，则化为金丹矣！．故日后亡。有如土数或太多，水数或不定，则刚柔相抗，虽同居一处，而终不能相入，故日别居。此非火之不能炼成金丹，实土数太多之答也。惟土数得宜，则龙虎铅汞四者，始能相生而相成矣！
　　右第十九章
　　三光合度，以致太平，五藏内养，四肢调和。水个灭影，含曜内朗，金水相莹，闭塞沈曜。调火温水，发之俱化，道近可求。
　　三光，坎月离日，并诸金物也。探取之，各合其度，无过不及之息，则可以致太平矣！．惟探取有度，故其余可用，以内养五藏，使四肢得其调和。惟坎官之水，苟能固而制之，不使妄泄，则自然内涸，而不见其形影，灭而不睹其进，故金水之曜，含莹内朗，沈潜于中，以养四肢，此《黄庭经》所谓内主六府九液源是也。若更调火以温之，莫不俱化为内丹矣！．岂不至近乎？
　　右第二十章
　　水土独相配，翡翠生景云，黄黑混其精，紫华敷太阳，水能生万物，圣人独知之。
　　土脾也，水肾也，此二官，功用同也，故日相配，翡翠景云，言五彩备也，何者使此二官之液，得相会合於丹田之内，则变为紫金丹，与太阳争光矣！．今脾能造化心肺肝之液，以内养五藏百骸九窍，修炼之士，或能知之，惟水不妄泄，则自内而流注四肢百骸九窍之内，以生万物，非圣人不能知之也。故《同契》曰世人莫知也。
　　右第二十一章
　　金德尚白，炼铅以求黄色焉。感位生中宫，黄金销不飞，灼土烟云起，有无互相制。上有青龙居，两无宗一有，灵化妙难窥。
　　金者，即下文所谓银者金精是也。铅则金之母也，炼铅以求黄色者，盖·坎中有戊，乃坎生於纯坤之中，故有土性，以火炼之，则为黄金。故《同契》曰先液而后凝，号日黄举焉是也。惟有黄色，故能感中官之土以生之，而凝不飞也。有者，坎中之阳也，亦号为虎，乃月魄也。青龙者，肝魂也，谓之龙则取其能变化也。离官之火，又能烧炼之，故谓之两无宗一有。
　　右第二十二章
　　炼银於铅，神物自生，银者金精，铅色北灵，水者道枢，其数名一，阴阳之始，故能生银。铅化黄丹，寄位五金，为铅外黑，色禀北方。内怀银精，被褐怀玉，外似狂夫。《同契》日：知白守黑，神明自来，白者金精，黑者水基。惟能守此水基，则金精由是而生，故日神明自来，乃五行不顺行，金向水中生是也。及是铅之化黄丹也，则寄五金之位矣！．亦二十二段，所谓感位生中官也。由是而观，则递互相生，而无穷矣！
　　右第二十三章
　　银为铅子，子隐铅中，铅者银母，子藏母胞。素真眇邈，似有似无，灰池炎灼，铅沈银浮，洁白见宝，可造黄金。
　　铅者生银，其始也银在铅中，即子在母胞也。无形可见，无边可求，譬如烹银於灰池之中，爻使铅以引之，及其火气熏灼一盛，则铅沈而银出矣！．今焉坎中之银，叉假偃月以焕炼之，则铅自沈而银自浮，其宝洁白而见，故从而炼之，则黄金可造矣！
　　右第二十四章
　　壳为金精，水环黄液，径寸之质，以混三才。天地未分，混如鸡子，圆高中起，状似蓬壶。关闭微密，神用其中，炉鳌取象，固塞周坚。
　　壳为金精，《同契》日以金为堤防是也。此金即铅母所生者也。水环黄液，水即离官所生，乃玉池清水也。黄液即脾液也，径寸之质，即丹田也。三才者，离本於乾，坎本於坤，脾之在中，而象人也。方其天地之未分也。混如鸡子，有神运於中，则能化为天地万物，而炉电实取象乎此。
　　右第二十五章
　　委曲相制，以使无虞，自然之理，神化无方。磁石吸铁，隔碍潜通，何死鸡子，配合而生，金土之德，常与汞俱。
　　委曲相通，《同契》以为曲阁，盖尾闲关也。且磁石之於铁，虽有物隔之，犹可潜通，况炉鼎自有委曲，相制，而相违如鸡子之配合者乎！．金即乾，属金而居上；土即坤，属土而居下；汞属人而居中。此经前第十段．指金火为其铅，到此章又只言汞，大抵心肾之液，皆不出为至宝，故总以铅汞目之也。
　　右第二十六章
　　《火记》不虚作，郑重解前文，丹术既着，不可更疑。故演此诀，以附《火记》，庶使学者，取象无惑焉！
　　《火记》、《同契》解《龙虎经》，至二十六段，却叹后学之不明乎此，复作《火记》序於末。此言郑重解前文者，乃十三、十四、十五段，复提说第四、第五段事也。
　　古文龙虎上经注竟
　　
