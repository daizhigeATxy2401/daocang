上清神宝洞房真讳上经
　　经名：上清神宝洞房真讳上经。又名《青童这君列纪》。撰人不详，约出於东晋南期。假托金阙帝君告青童君，徒向魏夫人传许远游。言存守身中洞房三真及诸神要诀。一卷。底本出处：《正统道藏》太玄部。
　　上清神宝洞房真讳上经
　　此经一名青童道君列纪，一名太保玉经。神仙修之，为上清之真。昔魏君华存，授之许君远游，居西城墉台，盟紫景十华药玉，割星云宝霄翔凤之锦，以告上清。百年以传真人，不以露文地民，发真昭之天矣。
　　玉保王青遗道君，讳龙光玄，字幽无，生木真一气青厦流光九变东玉那国玄珞之山，翠华含精，流珠侠卫，九千历周，香敷琼葩，明落药本，玉仪九尺，洞观十方，天女捧衣，玉帝稽颡，吟声朗彻，林谷骇震。天宝神仙王，授青元上真秘箓一百五十五书，真目周悉。化庶兆门，以启梵运，开道之本曰：
　　至道者，洞虚也。化本者，觉意也。天地不言，有以示也。万物群品，有以象也。雷风云气，有以感也。所以然者，以觉意得也，莫不洞虚而变化也。化者，常也。变者，名也。天地万象皆生於洞虚，洞虚无有也。化象觉意，皆出於洞房也。洞房，有中无也，洞虚，无中有也。房有也，物不因人也。天也，其工巧於人，不逮见而得之意也，人以意得也。得者，取之也。天以意示人，与之也。所与合，则道德与元炁混一，无所不能为也，无所不可见也。生死去来，万类消息，在觉意中也。天地，吾父母也，无不同也。终始有无，不出此也。随作随应，显乎几矣。几者，上清神宝洞房真讳也。真者，真乎此也。讳者，讳乎此也。得此者，太上仙矣。
　　玉保道君，於时身流琼光，照无穷尽，首建危冠，珠宝映形，披御霞彩，天地告瑞，丹芝呈芳。以真道成，退斋告於金阙帝君后圣之真曰：大哉，深乎至矣，以发生广施，长养化源，是为玉宝，婴儿守雌，厚泽不形，故号青童。金阙帝君告青童曰：子体有玉骨，心有九皇，日窗高下，紫志颐下，碧睛深映，自宜位登高真，至道秘讳，今得开晓，而一形寓於天和，亦应炼冷，使有无合化，上升玄宫。青童道君退斋郁林，肘步请究，乃告之曰：子当闲居，闭目习视，令如开目，开目闭目，不可去见以见。持之百日，夜视而光通矣。当复收天光於玄镜，历念子身中有水晶，即仰看真极下，洞房中方寸三真。视百日，当闻如天震雷，方寸之中，可方丈矣。百八十日，如大屋矣。三百日，如官殿矣。千日，与天地等矣。不以念而念，不以思而思，不以觉而觉，不以意而意，惟精所通，万象备矣。向之觉意所得，皆在其中矣。神道自显，显而昧昧，辽然与世远矣。洞房中当见子之造化无穷，无边无极际也。子忽升天，安坐洞房，执经南向，黄老则哺子以神奇矣。
　　青童道君行之千日，身佩豁落，驾凤乘云，以造日宫。日中赤炁凝精，盘流千折，日根之神结玉之粹，其名郁仪赤章龙文。青童揖之，以采日精。
　　洞明玉清太上之文
　　青童道君曰：饮日之丹，重环耀明，引吸至精，以升月中，黄气融廓，密采金芒，含虚养明，湛尔其神，故曰结璘黄书虎文。．
　　青童道君仰玄极之虚，通交神之曜，日月结炁，炼冷真形。天地纳其几，神明出其室，回盻九天，飞驰八表，金真摄炁，玉霄重光。光通一形，内见三宫，三宫合化，二十七宫，峨峨金庭，坐列玉婴。
　　泥丸九官，宫各有名，下通长楼，十二玉城。
　　中丹田有九宫。两乳高处陷平，为守寸双田，左有大神，名命宁，字叔平；右有大神，名正精，字子张，着红绣衣，手执火铃，以照四方。楼环为真人宫，中有玉清真人，名天玉，字玄通，着青云衣，手执玉镜。肺为皓清宫，有素华道君，名曰成，字玉虚，着飞云衣，坐金床，手执大珠如鸡子。心为丹元宫，中有玉真，名龙精，字曦渗，着红锦玉衣，口衔日。脾为黄室宫，中有中部玉女，名摄生，字伯昏，着紫霞衣，手执玉尺。肝为兰灵宫，中有木公，名长精，字孟贤，着碧霄衣，手执玉帝之文，坐班龙之上。胆为太真宫，中有玄光童子，名彦威玉，字仙魂子，着紫云衣，手执剑。左肾为玉帝宫，中有玄卿君，名统真，字幽赋，着绿云衣，手执火玉。右肾为玉女宫，中有正真童子，名曰虚根，字正仙，着黄玉衣，合掌坐相向。穷肠之裹为太常宫，中有高上君，名洞英，字含华，着青云衣，手执笻。上之九宫，神如婴儿，坐紫云间，治方寸中。
　　下丹田有九官。脐傍两问高处陷中，为守双田，中有二大神，左曰标元，字期亡；右曰理明，字敬清，着紫绣衣，手执火炬，下烛九渊，护镇生明。入一寸为明堂，有桃康大神，名玉威，字上明，着红锦衣，坐金床。二寸为洞房，有玄上帝君，名无猷，字命真，着玄锦衣，手执钥。三寸为丹田宫，中为生宫大神，名务光，字勤元，着赤铢衣，手执玉铃。四寸为流珠宫，中有弱水大神，名积渊，字天英，着白绡衣。五寸为紫极宫，中有太乙大神，名保灵，字庆生，着单锦衣。却上一寸为洞元宫，中有南上玉妃，名苏，字决昌，着碧云衣。却上二寸为洞庭宫，中有碧元上帝，名大黄，字曾子，着黄绣衣。却上三寸为洞阳宫，中有日玄大君，名郁明，字监生，着玄锦衣。却上四寸为洞真官，中有帝一大神，名伯高，字都元，着朱衣，正坐，并向外。下丹田九宫，亦各方寸，神形如婴儿，坐黄云中。
　　青童道君洞见二十七真，罗布玉婴，密为莲房，反神无知，形合太玄，道德来居，与天为一。祝曰：
　　骈阙累居，玉官九城，三官布列，丹碧罗精，周流百关，伏炼尸形，妙有合炁，变化生明，役御大有，上飞玉清。
　　道备神宝，玄领真讳，德被群品，玉帝开颜，身带龙舆，周旋万天，俯窥三辰，坐知亿年，作经一章，刻东华玉阙玄观之上，以传金名青书玉简，高真之人。
　　青童玉保王道经
　　九开龙胎先，胎几太无始，玉空流常无，意真宝繁会，侠日东桑霞，咽吸出紫阙，三元极元初，至德理上玄，感激但恍惚，妙觉道自然，桃康璇玑父，命精升泥丸，朱珠养云根，天芒下入渊，真神合母精，涓涓淡流泉，默御伯玉君，晨霞起凝烟，照韫上玉公，掖致镇容间，金曜隐芝华，太帝揖玉阶，混化真常名，智惠命九还，亿龄无足多，不变飞神丹，大道得长存，长存开阖间。
　　青童道君玉经，盟禁至重，道之玄枢焉。于今偃息青林，总校上真，调御神炁，育生元元，神宝真讳，先乎天地，有知此文，身得神仙，知其宝讳，拔登祖玄，高侍帝宸，寿无穷年。
　　上清神宝洞房真讳上经竟
　　
