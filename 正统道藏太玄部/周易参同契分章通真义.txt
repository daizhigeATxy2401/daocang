周易参同契分章通真义
　　经名：周易参同契分章通真义。原题徒蜀彭晓注。又名：周易参同契通真义。题徒蜀彭晓撰。三卷。底本出处：《正统道藏》太玄部。参校版本：文渊阁四库全书本子部道家类（简称四库本）。
　　目录
　　序
　　卷上
　　乾坤者《易》之门户章第一
　　牝牡四卦章第二
　　朔日一屯直事章第三
　　既未至晦爽章第四
　　春夏据内体章第五
　　赏罚应春秋章第六
　　天地设位章第七
　　以元制有章第八
　　言不苟造章第九
　　易者象也章第十
　　於是仲尼章第十一
　　圣人不虚生章第十二
　　复卦建始萌章第十三
　　十六转受统章第十四
　　壬癸配甲乙章第十五
　　元精眇难睹章第十六
　　御政之首章第上七
　　文昌统录章第十八
　　日合五行精章第十九
　　辰极受正章第二十
　　黄中渐通理章第二十一
　　上德元为章第二十二
　　知白守黑章第二十三
　　金为水母章第二十四
　　采之类白章第二十五
　　旁有垣阙章第二十六
　　是非历藏法章第二十七
　　明者省厥旨章第二十八
　　卷中
　　火记不虚作章第二十九
　　金入猛火章第三十
　　子午数合三章第三十一
　　巨胜尚延年章第三十二
　　胡粉投火章第三十三
　　世问多学士章第三十四
　　若夫至圣章第三十五
　　火记六百篇章第三十六
　　以金为堤防章第三十七
　　梼治并合之章第三十八
　　推演五行数章第三十九
　　名者以定情章第四十
　　乾坤刚柔章第四十一
　　君子居室章第四十二
　　聊陈两象章第四十三
　　二至改度章第四十四
　　动静有常章第四十五
　　晦朔之问章第四十六
　　勖毕之上章第四十七
　　循据璇玑章第四十八
　　朔日一为复章第四十九
　　临炉施条章第五十
　　仰以成泰章第五十一
　　渐历大壮章第五十二
　　央阴以退章第五十三
　　乾健盛明章第五十四
　　娠始纪序章第五十五
　　逐世去位章第五十六
　　否塞不通章第五十七
　　观其权量章第五十八
　　剥烂肢体章第五十九
　　道穷则反章第六十
　　玄幽远渺章第六十一
　　将欲养性章第六十二
　　阴阳为度章第六十三
　　类如鸡子章第六十四
　　阳燧以取火章第六十五
　　耳目口三宝章第六十六
　　世人好小术章第六十七
　　太阳流珠章第六十八
　　子当右转章第六十九
　　不得其理章第七十
　　五行相克章第七十一
　　河上姥女章第七十二
　　物元阴阳章第七十三
　　卷下
　　坎男为月章第七十四
　　金化为水章第七十五
　　丹砂木精章第七十六
　　刚柔迭兴章第七十七
　　关关睢鸠章第七十八
　　惟昔圣贤章第七十九
　　法象天地章第八十
　　升熬於饭山章第八十一
　　阴阳得其配章第八十二
　　先白后黄章第八十三
　　补塞遗脱章第八十四
　　大易情性章第八十五
　　枝茎华叶章第八十六
　　象彼仲冬节章第八十七
　　会稽鄙夫章第八十八
　　务在顺理章第八十九
　　审用成物章第九十
　　周易参同契分章通真义序
　　序曰按《神仙传》，真人魏伯阳者，会稽上虞人也。世袭簪倨#1唯#2公不仕，修真潜默，养志虚无，博赡文词，通诸纬候、恬啖守素，唯道是从，每视轩裳，如糠枇焉。不知师授谁氏，得《古文龙虎经》，尽获妙旨。乃约《周易》，撰#3《参同契》三篇。又云未尽纤微，复作《补塞遗脱》一篇，继演丹经之玄奥。所述多以寓言借事，隐显异文，密示青州徐从事，徐乃隐名而注之。至后汉孝、桓帝时，公复传授与同郡淳于叔通，遂行于世。公撰《参同契》者，谓修丹与天地造化同途，故托《易》象而论之。莫不假借君臣以彰内外，叔其离坎，直指汞铅；列以乾坤，奠量鼎器；明之父母，系以始终；合以夫妇，拘其交媾，譬诸男女；显以滋生，析以阴阳；导之反覆#4示之晦朔；通以降腾，配以卦爻，形以#5 变化；随之斗柄，取其#6周星；分以晨昏，昭诸刻漏，故以乾坤为鼎器，以阴阳为堤防，以水火为化机，以五行为辅助，以真铅为药祖，以玄精为丹基，以坎离#7为夫妻，以天地为父母，互施#8八卦，驱役四时，分三百八十四爻循行火候，运五星二十八宿环列鼎中。乃得水虎潜形，寄庚辛而西转；火龙伏体，逐甲乙以束旋。《易》日：圣人有以见天下之迹，而拟诸其形容，象其物宜。公因取象焉，非天下之至通，其孰能与於此哉？乃见凿开混沌，擘裂鸿蒙，径指天地之灵根将为药祖，明视阴阳之圣母用作丹基，泄一气变化之元，漏大冶生成之本，非天下之至达，其孰能与於此哉？其或定刻漏，分晷时，簇阴阳，走神鬼，蹙三千六百之正气，回七十二候之要津，运六十四卦之阴符、天关在掌#9，鼓二十四气之阳火、地轴由心，天地不能匿造化之机，阴阳不能藏亭育#10之本，致使神变元方，化生纯粹，非天下之至明，其孰能与於此哉？《契》云：混沌金鼎，白黑相符。龙马降精，牝牡袭气。如霜马齿，似玉犬牙。水银与诧女同居#11，朱汞共婴儿合体。明分#12药质，细露丹形。尽周已化之潜功，大显未萌之朕兆#13，非天下之至神，其孰能与於此哉？其有假借爻象，寓此#14事端，不敢漏泄天机，未忍秘藏玄理，是以铺舒不已，罗缕#15再三，欲罢不能，遂成篇轴。盖欲指陈要道，汲引将来，痛彼有生之身，竟作全阴之鬼，非天下之至仁，其孰能与於此哉？复有通德三光，游精八极，服金砂而化形质，饵火汞以炼精魂，故得体变纯阳，神生真宅，落三尸而超三界，朝上清而登上仙，非天下之至真，其孰能与於此哉？
　　晓所分《真契》为章义者，盖以假借为宗，上下元准；文泛而道正，事显而言微；后世议之，各取所见，或则分字而议#16，或则合句而笺；不无畎侩殊流，因有妍皑互起；末学寻究，难便洞明；既首尾之议论不同，在取舍而是非元的。今乃分章定句，所贵道理相黏，。义正文，及冀药‘门附就，故以四篇统分三卷#17，为九十章，以应阳九之数，名日《分章通真义》。复以朱书正文，墨书旁义，而显然可览也。上卷分四十章，中卷分三十八章，下卷分十二章，内有《歌鼎器》一篇，谓其词理#18钩连，字句零碎，分章不得，故独存焉，以应水一之数。喻丹道阴阳之数备矣。复自#19依约《真契》，撰《明镜图诀》一篇，附于下卷之末，将以重启《真契》之户牖也。晓因师传授，岁久留心，不敢隐蔽玄文，是用#20课成真义，庶希万一贻及后人也。昌利化飞鹤山真一子彭晓序。
　　#1『簪锯』，四库本作『簪珊』。
　　#2『唯』，四库本作『惟』，后文同。
　　#3『撰』，四库本作『谈』，后文同。
　　#4『反覆』，原作『反复』，据四库本改。
　　#5『以』，原作『於』，据四库本改。
　　#6『其』，原作『以』，据四库本改。
　　#7『坎离』，原作〔离坎』，据四库本乙正。
　　#8『互施』，四库本作『旦施』。
　　#9『在掌』，四库本作『在手斗。
　　#10『亭育』，四库本作『亭毒』。
　　#11『同居』，原作『同名』，据四库本改。
　　#12『明分』，四库本作『分明』。
　　#13『朕兆』，四库本『朕』字误作『朕』。
　　#14『此』，四库本作『比』。
　　#15『罗缕』，四库本作『腼缕』。
　　#16『议』，原作『义J，据四库本改。
　　#17『三卷』，四库本误作『二卷』。
　　#18『词理』，四库本作『辞理』。
　　#19『自』，四库本作『次』。
　　#20『用』，四库本作『谓』。
　　周易参同契分章通真义卷上
　　朝散郎守尚书祠部员外郎赐紫金鱼袋昌利化飞鹤山真一子彭晓注
　　乾坤者《易》之门户章第一
　　乾坤者#1《易》之门户，众卦之父母。
　　坎离匡郭#2运毂正轴。太易、太虚#3、太初之前，虽含虚至妙，则未见兆萌。太始、太素、太极之际，因有混成，乃混沌也。中有真
　　一之精，为天地之始，为万物之母。一气既形，二仪斯析，然后有乾坤焉，有阴阳焉，有三才、五行焉，有万物众名焉。故配乾坤为天地之纪纲，运阴阳为造化之索钥，是以乾坤立，而阴阳行乎其中矣。魏公谓修金液还丹，与造化同途，因托《易》象而论之，莫不首探天地真一混沌之气而为根基，继取乾坤精粹、港运之踪而为法象，循《坎》、《离》、《否》、《泰》之数而立刑德，盗阴阳变化之机而成冬夏。阴生午后，阳发子初。动则起於阳九，静则循於阴六，乃修丹之大旨也。故以乾坤为鼎器，以坎离为匡郭，以水火为夫妻，以阴阳为龙虎，以五行为纬而含真精，．以三才为经而聚纯粹。寒来暑往，运行於三百八十四爻；兔起乌沈，升降於三百八十四日。此皆始於乾、坤二卦之体，而成变化者也。故云乾坤者，《易》之门户，众卦之父母也。
　　牝牡四卦章第二
　　牝牡四卦，以为崇钥。覆冒阴阳之道，犹工御者，准绳墨，执衔辔，正规矩，随轨辙。处中以制外，数在律历纪。月节有五六，经纬奉日使。兼并为六十，刚柔有表裹。几修金液还丹，鼎中有金母华池，亦谓之金胎神室，乃用乾、坤、坎、离四卦为药。崇钥者，枢辖也。覆冒者，包裹也。
　　则有阴鼎阳炉，刚火柔符，皆依约六十四卦，周而复始，循环互．用，又於其间运春、夏、秋、冬，分二十四气，擘#4七十二侯，以一年十二月气候蹙於一月内，以一月气候陷於一昼夜十二辰中，定刻漏，分二弦，隔子午，按阴阳，通晦朔，合龙虎，依天地之大数，协#5阴阳之化机，其或控御不差，运移不失，则外交阴阳之符，内生龙虎之体，故云：善工者准绳墨以元差，能御者执街辔而不挠，合其规#6矩执辙也。盖喻修丹之士运火侯也。月节有五六，乃三十日也；昼夜各一卦，乃六十卦也。乾、坤、坎、离、四卦，为药之父母，枢辖鼎器，则非昼夜之数人契》乃统而言之，兼并为六十四卦也。经纬奉日使者，卦爻为日用之经，而纬者律历数也。刚柔有表裹者，阳刚阴柔，水火金木，互为表裹也。
　　朔旦屯直事章第三
　　朔旦《屯》直事，至暮《蒙》当受。昼夜各一卦。用之依次序。
　　凡运昼夜阴阳升降火数，皆依约卦爻昼夜各一卦直事，始以《屯》、《蒙》二卦为首，期《屯》暮《蒙》，从此为次序也。
　　既未至晦爽章第四
　　《既》《未》至晦爽，终则复更始。日辰为期度，动静有早晚。
　　《既》、《未》者，《既济》、《未济》二卦也。晦爽者，晦朔、阴阳、明暗、往复也。日辰为期度，动静有早晚者，谓阳属动，阴属静，於十二辰中，早晚分隔，阴阳升降，火数周而复始，更互用之也。
　　春夏据#7内体章第五
　　春夏据内体，从子到辰巳。秋冬当外用，自午讫戌亥。
　　阳火自子进符至巳，纯阳用事，乃内阴求外阳也。阴符自午退火至亥，纯阴用事，乃外阳附内阴也。此内外之体，盛衰之理，始《复》而终《坤》，皆以爻象则之也。
　　赏罚应春秋章第六
　　赏罚应春秋，昏明顺寒暑。爻辞有仁义，随时发喜怒。如是应四时，五行得其理。
　　春气发生谓之赏，秋气肃杀谓之罚。
　　自子、丑、寅为春，卯、辰、巳为夏，阳,四火候也。午、未、申为秋，酉、戌、亥为冬，阴符侯也。乃於十二辰#8中，运其火符，应此四时五行，昏明寒暑，仁义喜怒，爻象不得纤毫参差，故谓之不失。鼎内四时无亏#9，象中寒暑则一#10，其．丹铃成矣。《古歌》日：圣人夺#11得造化意，手搏日月安炉裹。微微腾倒天地精，钻簇阴阳走神鬼。日魂月魄若个识，识者便是真仙子。炼之饵之千日期，身既无阴那得死。是故修金液还丹，若非取法象天地造化，以自然之情，则元所成也#12。
　　天地设位章第七
　　天地设位，而《易》行乎其中矣。天地者，乾坤之象也。设位者，列阴阳配合之位也。《易》谓坎离。坎离者，乾坤二用。二用元爻位，周流行六虚。往来既不定，上下亦元常。幽潜沦匿，变化於中。包囊万物，为道纪纲。
　　天地设位者，以其既济鼎器法象乾坤也。《易》行乎其中者，乃阴阳、坎离、符火运行其中也。既鼎器法乾坤，复於其中，安金母，以备天、地、人三才也。坎离二用元爻位者，谓外施水火，运转动静元常，故周流六虚，往来上下元常位也。或隐或显，或用或潜，更为变化之宗，互作生成之母，故云为道纪纲也。
　　以无制有章第八
　　以元制有，器用者空。故推消息，坎离没亡。
　　元者，龙也。有者，虎也。元者，汞阳之气也；有者，铅阴之质也。铅、汞处空器之中，而未能自生变化，因坎离升降，推运四时，遂见生成。盖用空器，而以元制有也。《古文龙虎经》日：有元相制，朱雀炎空。故阴生阳退，阳起阴潜，一消一息，则坎离随时而没亡也。
　　古闷不苟造章第九
　　言不苟造，论不虚生。引验见效，校度神明。推类结字，原理为证。坎戊月精，离己日光。日月为易，刚柔相当。土王四季，罗络始终。青赤白黑，各居一方。皆禀中宫，戊己之功。
　　圣人不苟造虚言而惑后世，故引验日月，推校神明，分擘刚柔，指陈金水，喻龙虎而取象，运阴．阳而探精，以五土而终功，以四季而结裹＃13遂得青、赤、白、黑循环，而皆禀戊己也。坎戊月精者，月阴也，戊阳也，乃阴中有阳，象水中生金虎也。离己日光者，日阳也，己阴也，乃阳中有阴，象火中生汞龙也。故修丹探日月之精华，合阴阳之灵气，周星数满，阴阳运终，尽归功於土德，而神精备矣。推类结字者，盖易字象日月也。
　　易者象也章第十#14
　　《易》者，象也，悬象着明，莫大乎日月。穷神以知化，阳往则阴来。辐赓而轮转，出入更卷舒。《易》有三百八十四爻，据爻摘符，符谓六十四卦。晦至朔旦，震来受符。当斯之际，天地媾其精，日月相撢持。雄阳播玄施，雌阴化黄包。混沌相交接，权舆树根基。经营养鄞鄂，凝神以成躯。众夫蹈以出，蚊动莫不由。
　　《易》者，象也。盖以日月相合而成一也。金液还丹，莫不合日月阴阳精气而成也。故阴阳精气，出入卷舒；昼夜循环，周而复始，约六十四卦，依三百八十四爻；据爻摘符，火随进退；阴来阳往，阳伏阴施；束西之气相交，夫妇之情相契。当斯之际，震来受符，天地媾其精神，日月合其魂魄。混沌者，神室象鸡子，两弦相合如混沌也。阳龙阴虎在混沌中，相承交感之气，树立根基，长养鄞鄂，以至凝神成躯，终为精物也。故鼎室中，乃自是一天地也。几关蟆动之物，莫不由之也。雄阳·属天，乃玄也；雌阴属地，乃黄也。此乃老阳老阴。乾父坤母，互用火符极数也。则知一鼎中造化，一一明象天地运动，发生万类也。若火候失时，抽添过度，寒暑不应，进退差殊，则令天地之问，凭何节候而生物象哉？凭何阴阳而生龙虎哉？
　　於是仲尼章第十一
　　於是，仲尼赞鸿蒙，乾坤德洞虚。稽古当元皇，《关睢》建始初。昏冠#15气相纽，元年乃牙滋#16。
　　仲尼赞《易》道，分《乾》、《坤》为万物之首，立《咸》、《怛》为夫妇之宗，辟之鸿蒙，凿之混沌，显鬼神之状，通天地之情，则君臣、父子、夫妇、男女、五行相生相克，万物变化之机尽矣。乃乾、坤昭其洞虚也。故魏公喻《易》脚立鼎器，运动天机，媾龙虎之形，合夫妇之体，初则全元形质，一如鸿蒙混沌之中，既经起火运符，则男女精气相纽。故《关睢》两慕，昏冠相求。自此起火之初，便应元年滋产，日居月诸，龙虎之体就矣。
　　圣人不虚生章第十二
　　圣人不虚生，上观显天符。天符有进退，讪伸以应时。故《易》统天心。
　　伏牺圣人仰观，俯察#17，定《易》象．之数，知万物之情，留示后人，俾未达者，既得窥天地之窍，盗阴阳之精，识造化之根，辨符应之体，相生相克，进退讪伸，皆在乎掌握。故云《易》统．天心也。是以设法象，探至精，具鼎炉，运符火，循刻漏，行卦爻，定时辰，分节候，以尽天地之大数也。
　　复卦建始萌章第十三
　　《复》卦建始萌长子继父体，因母立兆基。消息应锺律，三日出为爽， 震庚受西方。八日兑受丁，上弦平如绳。十五 乾体就，盛满甲束方。蟾赊与兔魄蟾蛉视卦节，讫，屈折抵下降。
　　《复》卦始建萌兆基者《复》卦孕母，乾子十五日双明，升降据斗枢。 震庚受西方。八日 兑日月气双明。兔者#18吐生光。七八道已长子继父体，因母立六阴爻下初变一阳爻，为故云建始萌也。谓因《坤》卦下变一乾爻；乾，父也，月自三日生形阳数得半，魏公托此卦象内体成震，坤是震之故云立兆基也。震是乾之长从此随时渐变至十五日变成纯故云继父体也。亦如，至于八日#19成上弦，喻鼎中金水各半也。圆满出於束方，蟾蛛与兔魄喻鼎中金水圆满得火候也。喻月生者，盖将半月三候陷．於半日六辰内，进阳火抽添於鼎中，内受火符，有此变化兆萌也。七八道已讫者，谓十五日乾体成就也。屈折低下降者，谓下文十六日以后，退阳火，用阴符也。
　　十六转受统章第十四
　　十六转受统， 巽辛见平明。 艮直於丙南，下弦二十三。 坤乙三十日，束北丧其朋。节尽相禅与，继体复生龙。
　　十六转受统者，谓，十六日以后，阳火初退，阴符始生也。巽辛见平明者，亦如阳火初进之时，与月生三日同也。下弦二十三者，复如上弦同义，金、水各半也。坤乙三十日，束北丧其朋者，阴符到此，消尽阳火也。绿．一月内，阴阳各半，阴阳相禅，水火相须，一月既终，复又如初，再用《复》卦起首，故云继体复生龙也。
　　壬癸配甲乙章第十五
　　壬癸配甲乙，乾坤括始终。七八数十五，九六亦相应。四者合三十，阳气索灭藏。八卦布列曜，运移不失中。
　　壬、癸，阴也。甲、乙，阳也。阴阳相配。谓丹母在乾坤鼎中，受阳龙阴虎相合之气，故云乾坤括始终也。七、八、九、六，四者#21合三十日也。三十日内，七九应阳数，六八应阴数，乾坤各分其半，至三十日而尽，阴符、阳火俱终。故当一月运火之时，皆循八卦，列曜运行，子午束西，抽添升降，则阴阳舒卷，使金水调和。如或运火失时，霖旱不节；既亏生成之．理，，难留龙虎之形；运火之士，细忖度之。
　　元精眇难睹章第十六
　　元精眇难睹，推度效符证。居则观其象，准拟其形容。立表以为范，占候定吉凶。发号顺时令，勿失爻动时。上察河图文，下序地形流。中稽於人心，参合考三才。动则循卦节，静则因《象》辞。乾坤用施行，天地然后治。可得不慎乎？
　　元精者，是鼎中神灵真精，天地之元气也。搏之不得，视之不见，而能潜随化机，生成万物。既窈冥难暗，当推效符证，立表为范，发号施令以应天符。故仰观象天文，俯察循地理；乃得合天地之魂魄，会阴阳之惨舒；树立三才，勘定休王；依卦象，顺爻辞，分旦暮，叔升降，故得乾、．坤泰而夫妇和，龙虎交而天地理。以上并论循刻漏、运符火、明抽添、分进退，一一不失日月星辰行度之数，则鼎内依四时生产万物神精也。运符火之士，得不慎乎？
　　御政之首章第十七
　　御政之首，管括微密，开舒布宝。要道魁柄，统化纲纽。爻象内动，吉凶外起。五纬错顺，应时感动。四七乖戾，栘离俯仰。
　　御政之首者，运符火之士起首次第也。既铸金成鼎器，则管括固济令微密也。开舒布宝者，内金舒畅滋液，金水相依也。复随斗柄，经历十二辰，上顺五星於四七之间。四七，乃二十八宿也。如或纬候参差，节符不应，则吉凶生於爻象，符火失於晨昏，致使外五星错乱，则内五气不和；四七乖戾，则周星诊离，而鼎内不生成也。＇外火虽动而行，内符闲静不应，则天魂地魄不相交接，是以星辰错乱，日月差殊，四季不调，万物不产，良由运火，夏秋失节，致鼎中霖旱不常也。
　　文曰曰统录章第十
　　文昌统录，请责台辅。百官有司，各典所部。
　　文昌统录者，斗魁戴筐。六星，日文昌官，一日上将，二日次将，三日贵相，四日司命，五日司录，六日司灾。台辅者，魁下六星，两两相比者，日三台。主宰天下者，上佐天子理阴阳、顺四时，下遂万物之宜，使卿大夫各得任其职，则象鼎内受天地万物之气，而生成变化也。阴阳既乖，四时失度，犹运符火#22之士，调燮过差，故云诂责也。金液还丹，秘在铅、火二字。为之终始，既得真铅，又难得真火也。其可轻议也哉？是以魏公广而喻之，犹虑后人之迷惑也。
　　日五行精章第十九
　　日合五行精，月受六律纪。五六三十度，度竟复更始。原始要终，存亡之绪。或君骄溢，亢满违道。或臣邪佞，行不顺轨。弦望盈缩，乖变凶咎。执法刺讥，拙叫过贻主。
　　日合五行精者，每一月一度与月交媾也。月受六律纪者，谓金、水於鼎内，逐月分受得半月律气也。律吕各六，而日月共分之。日月、五星、经纬共生万物，喻鼎内受外来阴阳之气，升降子午之符，排运五星之精，交媾日月之粹，否、泰相继，存亡相绪，周而更始，始《复》而终《坤》也。其神室阴精处中官，居土德而象君，若鼎内应而#23外不专，良由国君骄溢，则四方贡输不入，臣下邪佞，致使时刻有差，弦望亏盈，晦朔吝咎，皆归过於主。主，即金精、土德、神室也。臣，即五行、六律、精气也。得失，即运符火之士也。因兹妮女逃亡，赤龙奔逸，神精既走，金液何求？
　　辰极受正章第二十
　　辰极受正，优游任下。明堂布政，国元害道。内以养己，安静虚元。原本隐明，内照形躯。闭塞其兑，筑固灵株。三光陆沈，温养子珠。视之不见，近而易求。
　　辰极受正，优游任下者，谓神胎居中官，喻君处明堂，如北辰也。阴阳五行之气，臣下也。但君臣理内，如北辰正天之中，则阴阳五行之气顺和，鼎室金水之液滋生，君得以养己，安静任运虚元，自然变化也。原本隐明，内照形躯者，谓金能隐明，又能自照，得火而同益光明也。闭塞其兑者，兑，口也。既安金虎灵根於中官，则须固济、筑塞其鼎口，运役三光真精而入其内，哺养子珠灵汞，故云三光陆沈也。三光者，即阳火、阴符、金胎，以象日、月、星也。外运亦有三光，分在动静爻刻之内，阴阳符火之中，变化而成也。绿内外各有阴阳变易之体，不可备论。到此微妙，非口诀难以书传也。金汞在鼎，jk,'变化难测，莫可得而窥视。或以天机运制，法象枢辖，则金汞不敢逃亡，龙虎得以交媾，故云近而易求也。《阴符》日：宇宙在乎手，万化生乎身也。
　　黄中渐通理章第二十一
　　黄中渐通理，润泽达肌肤。初正则终修，干立#24末可持。一者以掩蔽，世人莫知之。
　　《易》日：君子黄中通理，正位居体，美在其中。而畅於四肢，发於事业，美之至也。谓金虎在鼎中，初受外来阴阳精气，渐渐润泽肌肤，既初受气，始生萌芽，正其枝干，而终成果实也。盖喻金砂真汞初吐芽蘗也。一者，水也。绿水根真金在器内#25，固济蒙蔽，常人莫能知之也。
　　上德无为章第二十二
　　上德无为，不以察求。下德为之，其用不休。上闭则称有，下闭则称元。元者以奉上，上有神德居。此两孔穴法，金气亦相须。
　　上德者，水在上也。下德者，火在下也。水火既济，乾、坤之谓也。水在上常静，无为而处阴，不以察求也。火在下常动，运转经历十二辰内，其用不休也。上闭称有，内水也。下闭称无，外火也。无者以奉上，谓火运四时五行之气，以资奉神胎，故云上有神德居，即神胎金汞也。此两孔穴法，金气亦相须者，谓水火阴阳二气，双闭#26相须而成神药，余元别径#27也。魏公迷此一章，深明法象大纲、神药指归也。
　　知白守黑章第二十三
　　知白守黑，神明自来。白者金精，黑者水基。水者道枢，其数名一。阴阳之始，玄含黄芽。五金之主，北方河车。故铅外黑，内怀金华。被褐怀玉，外为狂夫。
　　白者，金也。黑者，水也。知金水之根用为药基，则神精自生於器中，故云神明自来也。白金自水而产，乃#28为神器，水体不绝，乃金水两情，为道枢纽也。水数一，为天地，阴阳、五行、万物之始也。水一、火二、木三、金四、土五是也。玄含黄芽者，谓金、水生黄芽也。五金之主，北方河车。河车者，水火也。谓水火二气，运生五行也。故铅外黑，内怀金华者，谓#29铅未化白金之前，混於矿内，外貌黑而内藏金华，犹被褐怀玉之狂夫也。
　　金为水母章第二十四
　　金为水母，母隐子胎，水者金子，子藏母胞。真人至妙，若有若元。髻鬃大渊，乍沈乍浮。退而分布，各守境隅。
　　水生於金，金为水母，谓金生水，而反隐形於水，乃隐子胎也。水者金子，子藏母胞，谓黑铅变质，而寄位西方，为白虎金胎。水含金而复藏质於金胞中，真水银是也。真人至妙#30，各守境隅者，谓真汞被外来#31符火逼逐在母胞中，乍沈乍浮，飞伏不定，若有若元，继以符应进退，又各守其界分，则不敢动越也。魏公迷□此一章，深明内象视听，不及真精希夷出没之状也。玄妙哉，神圣哉。
　　采之类白章第二十五
　　采之类白，造之则朱。炼之表卫，白裹贞居。方圆径寸，混而相拘。先天地生，巍巍尊高。
　　探之类白者，谓初运动之时，先以白金为首也。造之则朱者，谓陶冶之际，次以赫火成朱也。炼为表卫，白裹贞居者，盖以白金为神室也。方圆径寸，混而相符者，谓金胎象混沌，而制造，分上下两弦，中官方圆径寸，以安真汞。既两孩相合，固济绵密，使阴阳相符，纤微不漏，以养龙虎。《古歌》日固济胎不泄，变化在须臾是也。先天地生，巍巍尊高者，谓真铅未有天地混沌之前，铅得一而相形，次则渐生天地、阴阳、五行、万物、众类，故铅是天地之父母，阴阳之本元。盖圣人探天地父母之根，而为大药之基；聚阴阳纯粹之精，而为还丹之质，故#32殆非常物之造化也。则#33修丹之始，须#34以天地根为药根，以阴阳母为丹母。如有#35不能於其问生天地阴阳者，即非金, 液还丹之道。若以有天地阴阳之后所产者，五金八石、草汁木灰＃36、晨霜夜露、雪浆冰水、青盐白卤、诸物杂类，而为之者，不亦难乎？同志思之，久而自悟，故后篇云：万遍将可暗，神明或造人。下卷八十三章内云。
　　旁有垣阙章第二十六
　　旁有垣阙，状似蓬壶。环匝关闭，四通踟跚。守御密固，关绝奸邪。曲阁相通，以戒不虞。可以元思，难以愁劳。神气满室，莫之能留。守之者昌，失之者亡。动静休息，常与人俱。
　　几修还丹，有坛炉、鼎电，上下相接，如蓬壶之状，周旋四通。鼎内复有神室金胎，委曲相连；鼎外复有枢辖固济，板绝奸邪，以防真气走失，方免别生思虑，仍元悉劳也。虽固密堤防，得神气满於室内，又须调运阴阳交互施功，将以留连真精，而成变化。如运火符差武，纵有真精在内，亦复飞走不住，全在燮调水火，守而勿失，则叉昌盛。故真气动静休息，一一常与人俱也。
　　是非历藏法章第二十七
　　是非历藏法，内视有所思。履行步斗宿，六甲以日辰。阴道厌九一，浊乱弄元胞。食气呜肠胃，吐正吸外邪。昼夜不外寐，晦朔未尝休。身体日疲倦，恍惚状若痴。百脉鼎沸驰，不得清澄居。累土立坛宇，朝暮敬祭祠。鬼物见形象，梦寐感慨之。心欢意悦喜，自谓必延期。遽以夭命死，腐露其形骸。举措辄有违，悖逆失枢机。诸述甚众多，千条有万余。前却违黄老，曲折戾九都。
　　是非历藏法之#37曲折戾九都者，魏公谓世人不达大道之宗元，而趋旁门之曲径，故有内思小侠，履步魁纲，六甲日辰，乃童蒙之渐阶也。复有对境#38接气，房中之卫，屈伸握固，闭气咽津，因兹气乱神疲，魂伤魄瘁，以致阳神逃於官宅，阴贼盗於肺肝，良由内外相侵，寅申相逼，七魄游於死尸，三尸战於眼睛，百豚沸腾，三·田渍乱，本期永寿，反尔伤生，岂得见於清澄乎？复有外立坛珲，祭祀淫鬼，欲希遇道，乞遂延龄，致使鬼气传於精魂，邪风起於心室，或交梦·寐，或见形声，自谓长生可期，不知我命在我，乃致促限，弃腐形骸，此属多般，皆为左道。欲行转住，欲速更迟，悖乱至真，乖讹天理，妄称高道，明违黄帝之文，蔽隐真诠，全失老君之旨。故魏公不欲人习旁门。便令#39径入正道，而历藏诸法；纵有小成，终亦不免其死坏，唯金、液还丹得服之后，返老为婴，位证真人，与天位同其长久也。故下文云：金砂入五内，雾散若风雨。熏蒸达四肢，颜色悦泽好。鬓发白变黑，更生稚牙齿。老翁复丁壮，耆妪成女。改形免世厄，号之日真人。本卷三十二章内云。又《黄庭经》日：百二十年犹可还，过此修道诚甚难。须待九转八琼丹，日月之华救老残。则知此法，是白日冲天、长生之上道明矣。·
　　明者省厥旨章第二十八
　　明者省厥旨，旷然知所由。勤而行之，夙夜不休。服食三载，轻举远游。跨火不焦，入水不濡。能存能亡，长乐元忧。道成德就，潜伏俟时。太一#40乃召移居中洲#41。功满上升，膺录受图。
　　魏公警好道之人，省究其旨，当自豁然。既得之后，风夜勤修，终始勿怠。药成之后，服食三年，轻举远游，水火无碍，坐存#42立亡。暗施阴德，潜伏俟时，太乙见召，移居中洲。计日上升，膺录受图也。太乙，乃修丹之主司也。中洲，乃神州也。世人初得道，镂名金简於此州#43，膺受图录#44，获上升也。
　　火记不虚作章第二十九
　　《火记》不虚作，演《易》以明之。偃月法鼎炉，白虎为熬枢。汞日为流珠，青龙与之俱。举束以合西，魂魄自相拘。上弦兑数八，下弦艮亦八。两弦合其精，乾坤体乃成。二八·应一斤，《易》道正不倾。铢有三百八市四，亦应卦爻之数。
　　火虽有记，须约《易》道而行之，循诸卦爻，运诸否泰。鼎器偃月，即仰月也。金虎在内，为药枢机。朱汞青龙，被丙丁朱雀，随时趁逐俱入金胎，故谓之举东合西也。魂魄者，束龙魂，西虎魄也。上下两弦，合为#45一斤之数，分三百八十四铢，应一月二八之候，则乾、坤形体俱就，与一周天之数同也。
　　金入猛火中章第三十
　　金入於猛火，色不夺精光。自开辟以来，日月不亏明，金不失其重，日月形如常。金本从月生，朔旦受日符。金返归其母，月晦日相包。隐藏其匡郭，沈沦於洞虚。金复其故性，威光鼎乃嬉#46。
　　五行相克，火乃克金。金得火复能成器，两不伤损，故金胎在鼎中，而不耗散，金色益自光明。自立乾坤鼎器以来，日月运精入内，两相有益，俱得精明，金体重如初，日月常环照也。金本从月生者，金是阴精，寄位西方，故云金从月生。月自朔旦，受日辰之符，因生金也。金返归其母者，月转受统，金归於水，至月晦阳气消尽，则金、水两物，情性自相包裹，隐藏匡郭，沈沦洞虚也。月晦象年终，月朔象年首也。金水成形，鼎室长含和气，乃见成功，故云鼎喜#47。喜则和怡，和怡则金水凝结，自然之道备矣。
　　子午数合三章第三十一
　　子午数合三，戊己号称五。三五既和谐，八石正纲纪。呼吸相贪欲#48，伫思为夫妇。黄土金之父，流珠水之母#49。水以土为鬼，土镇水不起。朱雀．为火精，执平调胜负。水盛火消灭，俱死归厚土。三性既合会，本性共宗祖。
　　子水数一，午火数二，共合成三也。戊己土数五也，三五合成八，此乃三五既和谐，八石正纲纪也。故得青龙呼白虎，白虎吸龙精，呼吸相食育，伫思为夫妇也。黄土金之父，流珠水之母者，土能遏#50水银，乃得不飞走，则四季尾火行土候是也。金全自朱雀火神，调匀胜负，水盛火灭，晦朔俱终，归功土德也。三性既合会，本性共宗祖者#51，谓金火自一数水气中产出，盖是先天地生，元始九气中，而能生五行，非只以金、火二味而已。
　　巨胜尚延年章第三十二
　　巨胜尚延年，还丹可入口。金性不败朽，故为万物宝。术士服食之，寿命得长久。土游於四季，守界定规矩。金砂入五内，雾散若风雨。熏蒸达四肢，颜色悦泽好。发白皆变黑，齿落生旧所。老翁复丁壮，耆妪成姥女。改形兔世厄巨胜号之日真人。
　　胡麻也#52。人食之尚得延年况金液还丹入口丹始生於真金真金者#53物之母，为药基，脏四肢，久视矣。，岂不长生乎？金体故元败朽。是天地元气之祖，《道德经》日：元名天地之始，有名万物之母是也。天地之先一气为初，而生万象。金是水根，取是故真金母能产金砂还丹也。土游四季，魏公喻后人修炼服之药。此砂入口，为丹道始终也。神妙不同几如云雾风雨还童却老以为万径入五变发生牙然还而成长生
　　胡粉投火章第三十三
　　胡粉投火中，色坏还为铅。冰雪得温汤，解释成太玄。金以砂为主，禀和於水银。变化由其真，终始自相因。欲作服食仙，宜以同类者。植禾当以黍，覆鸡用其子#54。以类辅自然，物成易陶冶。鱼目岂为珠，蓬蒿不成椟。类同者相从，事乖不成宝。是以燕雀不生凤，狐兔不乳马；水流不炎上，火动不润下。
　　胡粉，制黑铅而成，若投火中，却归铅体。冰雪，自水气而结，若以汤沃，还化为水。金砂、水银，皆一体之物，以金为母，还产砂汞，故云：植禾以其黍，覆鸡以其卯。一旦受气足，乃成鸡与黍。盖种类相生，终始相因，自然之道也。若以金石、草木、霜露、冰雪，盐卤之类，皆为误用。上文注中，已详说矣。本卷二十五章内注。是将天地根为药根，真金母为药母，今产阴阳成精，金砂灵汞，以为长生之药，不其然乎。故云：燕雀不生凤，狐兔不乳马。火性本九炎上，不可使润下。水性本润下，不可使炎上。既以自然本性根，类而推之，则金母产金砂明矣。
　　世间多学士章第三十四
　　世间多学士，高妙负良才。邂逅不遭遇#55，耗火亡货财。据案依文说，妄以意为之。端绪元因绿，度量失操持。梼治羌石胆，云母及誉磁#56。硫黄烧豫章，泥倾相炼飞。鼓下五石铜，以之为辅枢。杂性不同·类，安有#57合体居。千举必万败，欲点反成痴。侥幸讫不遇，圣人独知之。稚年至白首，中道生狐疑。背道守迷路，出正入邪蹊。管窥不#58广见，难以揆方来。
　　魏公谓世间多有博学通儒#59之士，留心道域，好火求玄，邂逅不遇明师，但只看文据诀，妄自出意，虚损货财，梼治杂药，拟望长生度世，历年白首，执而不回，迷守管窥，自入邪径，千举万败，难揆将来。杂性不同类，上文注中已．释之矣。
　　若夫至圣章第三十五
　　若夫至圣，不过伏牺，始画八卦，效法天地。文王帝之宗，结体演爻辞。夫子庶圣雄，《十翼》以辅之。三君天所挺，迭兴更御时。优劣有步骤，功德不相殊。制作有所踵#60推度审分铢。有形易忖量#61元兆难虑谋。作事令#62可法，为世定诗书。素元前识资，因师各#63悟之。皓若寨帷帐，瞋目#64登高台。
　　魏公赞伏牺、文王、孔子三圣人，天纵英灵，互有明德，演《易》道则通天地万物之情，删《诗》、《书》则叔君臣众名之训，复有定爻象，析分铢#65算辖周星，数穷大衍。天地虽大，难缄否泰之机；阴阳至虚元，藏动静之数，是以圣人因之取谋大道，以乾坤象鼎室，使抱一气而宗万灵，以#66阴阳贯晷时，俾历六虚而生庶类。然有形易忖者，天地也；无兆难谋者，阴阳也。若不因三圣演《易》，将水火何路施张？若不赖万世垂文，驱龙虎何门铃键？故云：素无前识，因此悟之。若寨帷帐，则明有所睹。如登高台，复莫知其极。盖喻圣人之道，仰之弥高，钻之弥坚也。因《易》道#67而复明《火记》，下文当略释之。
　　火记六百篇章第三十六
　　《火记》六百篇，所趣等不殊。文字郑重说，世人不熟思。寻度其源流，幽明本共居。窃为贤者谈，曷敢轻为书。若遂结舌瘠，绝道获罪诛。写情着竹帛，又恐#68泄天符#69。犹豫增叹息，倪仰缀斯愚#70。陶冷有法度，未忍悉陈敷。略述其纲纪，枝条见扶陈。
　　《火记》六百篇，盖是周星运火之大数，朝暮#71各系一卦直事。云六百篇，篇次一一皆同，故年与月同，月与日同，日与时同也。魏公既不敢结舌而蔽大道，复不敢显书竹帛。而泄天机，犹豫增叹，深虑不及将来。故略迷纲纪，少露枝条，其余细微，备于口诀云耳。
　　以金为堤防章第三十七
　　以金为堤防，水入乃优游。金计有十五，水数亦如之。临炉定铢两，五分水有余。二者以为真，金重如本初。其三遂不入，火二与之俱。三物相合受#72变化状#73若神。下有太阳气，伏蒸须臾问。先液而后凝，号日黄舆#74焉。岁月将欲讫，毁性伤寿年。形体为#75灰土，状若明窗尘#76。
　　金母在中官，为水银堤防，则金水优游，情性相恋，金水逐辰，受气各#77得其半，共合一斤之数。既产#78金砂，母亦不损，故云金重如本初也。其三遂#79不入者，真土也。金、火、木为三物，被水、火二者逐辰与之俱入器中，乃得三性合会，二味相拘，变化若神也。金母始因太阳精气伏蒸，遂能滋液而后凝结，是名黄舆焉。以至周星、阴阳、五行，功考互漏#80，退位藏形，尽归功於中官。黄帝，土德也，故云：毁性伤寿年。归土德而化土，则神精状若明窗尘也。
　　捣治并合之章第三十八
　　捣治并合之，持入赤色门。固塞其际会，务令致完坚。炎火张於下，昼夜声正勤。始文使可修，终竟武乃陈。候视加谨慎，审察#81调寒温。周旋十二节，节尽更须亲。气索命将绝，休死亡魄魂#82。色转更为紫，赫然成还丹。粉提以一丸，刀圭最为神。
　　梼治丹基，坚完固济，然后安鼎内，号日：赤色门。上水流下，下火炎上；晦朔进退，昼夜升降；文发子初，武随巳止；午起阴符，以至於亥；运之否泰，调以寒温；十二节终，终则更始；一周火足，魂魄改形；转为紫金，赫然成丹；服之一粒，刀圭更神#83；神妙之功，述元尽已。
　　推演五行数章第三十九
　　推演五行数，较约而不繁。举水以激火，奄然灭光明。日月相激薄#84，常在晦朔问。水盛坎侵阳，火衰离昼昏。阴阳相饮食，交感道自然。
　　五行是虚无之气，窥视难名。若以天地总数则之，则元逃其运用，致感鼎内五行自拘，阴阳交媾，火兴水退，水激火衰，日魂起於朔晨，月魄终於晦暮，雄雌相禅，砂汞互生，天地自然，而#85丹道昭矣。
　　名者以定情章第四十名
　　者以定情，字者绿#86性言。金来归性初，乃得称还丹。吾不敢虚说，仿效圣人文。古记题龙虎，黄帝美金华。淮南炼秋石，王阳加黄芽。贤者能持行，不肖母与俱。古今道犹#87一，对谈吐所谋。学者加勉力，留连深思惟。至要言甚露，昭昭不我欺。
　　金者，情也。水者，性也。金既生水银，是情归性也。且金生於水，水为金母#88；水#89复生於金，金#90返为水#91母，故有还丹之号。上文云母隐子胎，子藏母胞是也。本卷二十四章内云。然魏公所迷，贻元虚诈，乃托《易》象，及《古文#92龙虎经》而论之，仍赞黄帝、淮南王、王阳、先真、．圣人皆能持而行之。古今共#93一门径，非不肖者所可及也。故喻后来留意思之，要言甚露明#94，明明#95不我欺也。
　　周易参同契分章通真义卷上竟
　　#1『者』，原脱，据四库本补。
　　#2『匡郭』，四库本作『匡廓』。后文同。
　　#3『太虚』，据四库本补。
　　#4『擘』，四库本作『劈』。
　　#5『协』，四库本作『吋』。
　　#6『规』，原作『规』，据四库本改。下文相同处径改不注。
　　#7『据』，原作『据』，据四库本改。
　　#8『辰』，四库本作『时』。
　　#9『无亏』，原作『不亏』，据四库本改。
　　#10『一』，据四库本补。
　　#11『夺』，原作『叶』，据四库本改。
　　#12『则元所成也』，四库本作『别元所也』。
　　#13『结裹』，四库本作『结果』。
　　#14『十』，原作『六』，据四库本改。
　　#15『昏冠』，四库本作『冠婚』。后文同。
　　#16『乃牙滋』，四库本『牙』字作『芽』。
　　#17『仰观俯察』，原作『仰察俯观』，据四库本改。
　　#18『兔者』，四库本作『兔魄』。
　　#19『日』，据四库本补。
　　#20『陷』，四库本作『钻』。
　　#21『四者』，四库本缺『四』字。
　　#22『符火』，四库本作『火符』。
　　#23『而』，据四库本补。
　　#24『干立』，四库本『干』字作『干』，后文相同处不再注明。
　　#25『器内』，四库本作『器中』。
　　#26『双闭』，四库本作『双关』。
　　#27『径』，原作『径』，据四库本改。后文同。
　　#28『乃』，原作『及』，据四库本改。
　　#29『谓』，四库本作『诸』。
　　#30『真人至妙』后据四库本删『之』字。
　　#31『来』，据四库本补。
　　#32『故』，据四库本补。
　　#33『则』，四库本作『而』。
　　#34『须』，四库本作『则』。
　　#35『有』，据四库本补。
　　#36『草汁木灰』，四库本作『草木灰汁』。
　　#37『之』，四库本缺。
　　#38『对境』，四库本作『对景』。
　　#39『便令』，四库本作『俾令』。
　　#40『太一』，四库本作『太乙』。后文同。
　　#41『中洲』，四库本作『中州』。后文同。
　　#42『坐存』，四库本作『坐在』。
　　#43『州』，据四库本补。
　　#44『膺受图录』，四库本作『膺筹受图』。
　　#45『为』，据四库本补。
　　#46『嬉』，四库本作『嬉』。
　　#47『喜』，四库本作『嬉』，疑作『嬉』为是。下文同者不注。
　　#48『贪欲』，四库本作『贪育』。
　　#49『水之母一，四库本作『水之子』。后文同。
　　#50『遏』，原作『竭』，据四库本改。
　　#51『者』，据四库本补。
　　#52『也』，据四库本补。
　　#53『者』，据四库本补。
　　#54『用其子』，四库本作『用其卵』。
　　#55『遭遇』，四库本作『相遇』。
　　#56『誉磁』，四库本作『矾磁』。
　　#57『有』，四库本作『肯』。
　　#58『不』，四库本作『非』。
　　#59『博学通儒』，四库本作『通儒博学』。
　　#60『有所踵』，四库本作『有所种』。
　　#61『忖量』，四库本作『忖度』。
　　#62『令』，四库本作『今』。
　　#63『各』，四库本作『觉』。
　　#64『瞋目』，四库本作『瞑目』。
　　#65『析分铢』，四库本『析』字作『拆』。
　　#66『以』，据四库本补。
　　#67『道』，据四库本补。
　　#68『恐』，原作『符』，据四库本改。
　　#69『天符』，四库本作『天机』。
　　#70『缀斯愚』，四库本作『缀斯虑』。
　　#71『朝暮』，四库本作『朝屯暮蒙』。
　　#72『相合受』，四库本作『相含受』。
　　#73『状』，原作『壮』，据四库本改。
　　#74『黄舆』，四库本作『黄举』。后文同。
　　#75『为』，四库本作『如』。
　　#76『窗尘』，四库本作『总尘』。后文同。
　　#77『各』，原作『合』，据四库本改。
　　#78『产』，原作『砂』，据四库本改。
　　#79『遂』，据四库本补。
　　#80『互漏』，四库本作『互满』。
　　#81『审察』，四库本作『密察』。
　　#82『魄魂』，四库本作『魂魄』。
　　#83『更神』，四库本作『便成神』。
　　#84『激薄』，四库本作『薄蚀』。
　　#85『而』，据四库本补。
　　#86『绿』，四库本作『以』。
　　#87『犹』，四库本作『由』。
　　#88『金母』，四库本作『金子』。
　　#89『水』，四库本作『子』。
　　#90『金』，四库本作『水』。
　　#91『水』，四库本作『金』。
　　#92『文』，原作『今』，据四库本改。
　　#93『共』，四库本作『同』。
　　#94『明』，四库本作『昭』。
　　#95『明明』，四库本作『昭明』。
　　周易参同契分章通真义卷中
　　朝散郎守尚书祠部员外郎赐紫金鱼袋昌利化飞鹤山真一子彭晓注
　　乾坤刚柔章第四十一
　　乾刚坤柔#1，配合相包。阳禀阴受，雄雌相须。须以造化，精气乃舒。坎离冠首，光耀垂敷。玄冥#2难测，不可画图。圣人揆度，参序无基#3。四者混沌，径入虚无。六十卦周，张布为舆。龙马就驾，明君御时。和则随从，路平不邪。邪道险阻，倾危国家。
　　乾刚坤柔，配合相包。几修金液还丹，先立乾坤既济鼎器，然后使阴阳合精气於其中，次运水火坎离，继合日月龙虎，故得鼎中光耀，玄冥罔窥，良由参度圣文，究寻药母，俾乾、坤、坎、离，混而相符，而。游#4降六虚，敷舒五气，循六十卦，历十二辰，布为车舆，以迎龙马，内有中官金母，如君治国御时，运和气以相从，任无为而大顺，是故路平不陂，无往不复。若或运火参差，取时无准，则路生险阻，家国见倾，致使神室金妃，无凭滋产。然金丹之要，全在铅、火二字。铅火则水火也，为还返之宗祖。其余五行气候，皆辅助而成功。金妃，则母也。
　　君子居室章第四十二
　　君子居其室，出其言善，则千里之外应之。谓万乘之主，处九重之室，发号施令#5，顺阴阳节。藏器待时#6，勿违卦月。《屯》以子申，《蒙》用#7寅戌。余六十卦，各自有日。
　　《易》日：君子居其室，出其言善，则千里之外应之。喻金翁处於神室，如君居九重之上。几运旦夕水火，如发施号令，欲令众气得所，又须安静无为，藏器俟时，顺爻辞，循刻漏，一一领览。《屯》、《蒙》旦夕之符，谓六十卦应一月候，昼夜各受一卦，周而复始。寅、申是阴阳终始之位也。
　　聊陈两象章第四十三
　　聊陈两象，未能究悉。立义设刑，当仁施德。逆之者凶，顺之者吉。按历法令，至诚专密。谨候日辰，审察消息。纤芥不正，悔吝为贼。
　　聊陈两象，谓水火、阴阳也。从子至巳，属春夏，火行发生之候，合於器内#8，而温养神精#9，乃象施仁德也。自午至亥，属秋冬，符运肃杀之候，降於胎中，而凝合灵汞，乃象立刑仪#10也。魏公使后人则知．日月之行，度分阴阳之废兴#12，循以卦爻，顺之寒暑，垂诫专谨，消息往来，俾#13鼎内悔吝不生，象中盗贼不起，则赤精降气，白汞成形，金液还丹，不日而就矣。
　　二至改度章第四十四
　　二至改度，乖错委曲。隆冬大暑，盛夏霜雪。二分纵横，不应漏刻#14。风雨不节，水旱相伐。蝗虫涌沸，群异旁出。天见其怪，山崩地裂。孝子用心，感动皇极。近出己口，远流殊域。或以招祸，或以致福。或兴太平，或造兵革。四者之来，由乎胸臆。
　　夏至、冬至、春分、秋分，此四者，谓子、午、卯、酉，於十二辰闲，分擘四季疆界。复有土德巡游四季之末，－生成龙虎金木之形，非只以四季为一文，更於十二辰问，又分二＋四气、－七十二候，象一年之气数也。如纤。毫刻漏参差，咫尺日月失度；侮切偏颇#15 ，昼夜不等；或阳火过刻，水旱不调，则隆冬变为大暑；或阴符失节，寒暖相侵，则盛夏返作浓霜。金宫既砂汞不萌，一鼎乃虫螟互起。一大则山崩地圯，金虎与木龙沸腾；小则雨暴风飘，坎男共离女奔逸。金虎木龙，乃束西之魂魄；坎男离女，是南北之夫妻。孝子迸散者，则胎中真汞，被火侯过差，飞走不住，以至皇极鼎口，因而迸出殊域也。或吉或凶，或兴或起，四者及以上变证，皆由运火之士胸臆也。若能轨范天机，衡量日月；细意调燮，至诚运图；召和气於鼎内，而产乾精，俾真宰於胎中，而生坤粹，号曰真水银是也。
　　动静有常章第四十五
　　动静有常，奉其绳墨。四时顺宜，与气相得。刚柔断矣，不相涉入。五行刽界，不妄盈缩。《易》行周流，屈伸反复#16 。
　　凡运水火，动静依时，使龙、虎二气相须，子母重胞慕恋，五行守界，四季周流，盈缩不亏，反复无失，即日· 见其功成矣。
　　晦朔之间章第四十六
　　晦朔之问，合符行中。焜屯呜蒙，牝牡相从。滋液润泽，拖化流通。天地神明，不可度量。利用安身，慝艺可亥。始於东北，箕斗之乡。旋可右转，呕轮吐萌。潜潭见象，发散情光。
　　晦朔之问，金水符合之际，艮后寅前是也。阳符既退，金水同宗，故混沌相符，牝牡相得，流气#17滋润，施液母胞#18，化生神灵，不可度量。又能安身利用，藏质隐形，伏体潜潭，精光渐发，既於东北右转，乃是遇朔复兴，起自箕斗，旋转#19西位，呕轮吐萌，渐思明跃，尚在伏阴之际，将议#20复圆旧形，故於东北艮乡，以循发生终始之位，再动潜龙也。此喻连符至戌亥之间，鼎中金水，如经晦朔，将近子符发生，谓艮位去寅不远，故日呕轮吐萌。同．金母於晦朔之问，金水滋畅，至月旦遇子符一阳之火，金遇火重明复耀，则左旋吐萌，渐生龙体也。故下文云盛衰渐革，终还其初也。
　　昂毕之上章第四十七
　　勖毕之上， 震出为征。阳气造端，初九潜龙。阳以三立，阴以八通。故三日震动，八日 兑行。九二见龙，和平有明。三五德就， 乾体乃成。九三夕惕，亏折神符。盛衰渐革，终还其初。 巽继其统，固济操持。九四或跃，前退道危。 艮主止进#21，不得踰时#22 。二十三日，典守弦期。九五飞龙，天位加喜。六五 坤承，结括终始。□养众子，世为类母。上九亢龙，战德于野。用九翩翩，为道规矩。阳数已讫，讫则复起。推情合性，转而相与。
　　勖毕之上， 震出为征。阳气造端，初九潜龙。阳以三立，阴以八通。故三日震动，八日 兑行。九二见龙，和平有明。三五德就， 乾体乃成。九三夕惕，亏折神符。盛衰渐革，终还其初。 巽继其统，固济操持。九四或跃，前退道危。 艮主止进#21，不得踰时#22 。二十三日，典守弦期。九五飞龙，天位加喜。六五 坤承，结括终始。□养众子，世为类母。上九亢龙，战德于野。用九翩翩，为道规矩。阳数已讫，讫则复起。推情合性，转而相与。
　　勖毕之上， 震出为征者#23 ，谓月之#24初生於西方勖毕之上，以行阳火。至子丑将运五日一周之气，自此而始，再生一阳爻，震气初#25动，发生之端於鼎内，因此渐生阳气。至三五十五日，方成纯乾，而龙体成就也。阳以三立者，火行三日，鼎内阳气初布，故云三日震动也。阴以八通者，已得二候，生二阳爻，至于八日， 兑金得用，金水气停，属上弦，金水相通，故云八日兑行也。九二见龙，初平有明者，谓月当上弦，成形方半，喻鼎内金水，受寅卯之符，阴阳各半也。三五德就者，谓九三乾乾，行至辰巳，正得三候，共#26计十五日，三爻尽为纯阳， 乾体成就也。此后阴阳界分，故谓之盛衰渐革，终还其初，乃周而复始也。
　　巽继阴统，九四或跃，进退道危者，阳爻退而变一爻，巽故得承领阴符，行五日在午未之上，柔爻渐进，阴气旋生，包固阳精，无敢动逸，四候既满，生二阴爻。 艮行五候，符至申酉，遇下弦二十三日．金水复均也。九五飞龙，天位加喜者，谓六候三十日坤行阴符至戌亥，是乾坤之气俱足，龙虎、阴阳、万物之数周旋，故云九五加喜也。六五 坤承，结括终始，□养众子，世一为类毋者，谓坤始变一爻为阳成震，作乾家长男；以至三爻，俱变为纯阳成乾。阳极阴生，复於乾体，变一爻为阴成巽，作坤家长女；以至三爻，俱变为纯阴成坤。始终出没，皆由坤体长养万物，世为类母。众子，即众卦。是故六五坤承，结括还丹终始，为道之规矩也。用九翩翩者，谓亢极见命以退位，乃阳数已讫，则转而相与也。
　　循据璇玑章第四十八
　　循据璇玑，升降上下。周流六爻，难可察睹。故无常位，为《易》宗祖。
　　谓上文云乾坤为道之规矩，欲顺阴阳之则，须循魁斗之行，变化备#27於六爻，周流故无常位，乃为《易》道宗祖。盖喻坎离运气於鼎中，周流六虚於象内，莫能窥睹，玄妙潜生，是为药之宗祖也。
　　朔旦为复章第四十九
　　朔旦为《复》 阳气始通。出入无疾，立表微刚#28。黄锺建子，兆乃兹彰#29。播施柔暖，黎烝#30得常。
　　朔旦为《复》者，五阴一阳，阴气己极，阳气复生，谓六柔爻下体，初变一刚爻，是一阳发生之兆，故从子初起阳火也。阳气始通，律应黄锺，鼎内受微阳之气，始造砂汞之基；五阴一阳，以阳为主，则布气通流，无所不至，是谓出入无疾也。《易》曰：复，反复#31其道，复其见天地之心乎。喻天地鼎中，将生万物，自兹而始，应十一月子，进阳火侯也。
　　临炉施条章第五十
　　《临》 炉施条，开路正光。光耀渐进，日以益长。丑之大吕，结正低昂。
　　《临》卦四阴二阳，喻行丑火，阳德渐进，光耀鼎中。冬至之后，日以益长，阳气浸布，生成神气精也。符应大吕，结正低昂者，金水感气，渐结流珠於上下，应十二月丑，进阳火候也。
　　仰以成泰章第五十一
　　仰以成《泰》 ，刚柔并隆。阴阳交接。小往大来。辐辏於寅，运而趋时。
　　《泰》卦三阴三阳，阴阳气停，夫妇交接。渐兆龙虎之精，敷荣金汞，故云：小往大来。《易》曰：无平不陂，无往不复。阴阳相承之道，应正月寅，进阳火候也。
　　渐历大壮章第五十二
　　渐历《大壮》 ，侠列#32卯门。榆荚堕落，还归本根。刑德相负，昼夜始分。
　　《大壮》卦二阴四阳，谓仲春阳气虽盛，阳中犹含阴气，阴道将离，故检荚随阴而落也。刑德相负者，谓二月、八月阴阳分位之时，阳为德，德则万物生；阴为刑，刑则万物死。故二月阳中含阴，阴气犯物，乃於仲春而检荚堕落，象金砂随余阴气，动静落於胞中，故云归根也。八月阴中含阳，阳气发生，乃於仲秋而荠麦复生，象金水随余阳气，滋液满於室内，故云复荣也。下文《观》卦内云。刑德相负之际，阴阳相停#33之时，应二月卯，息符候也。
　　夬阴以退章第五十三
　　《夬》 阴以退，阳升而前。洗擢羽翮，振索宿尘。
　　《夬》卦一阴五阳，阳升阴退，阳气已盛，而鼎内尚余些些阴气，被辰火荡涤，金砂得以洗濯羽翩，振其宿尘，应三月辰，进阳火候也。
　　乾健盛明章第五十四
　　《乾》 健盛明，广被四邻。阳终於巳，中而相干。
　　《易》曰：大哉乾元。刚健中正，纯粹精也。乾元万物资始，自冬至一阳生，至于纯阳，云行雨施，品物流形，喻鼎内自十一月受符至四月，六爻变为纯乾，资成品类，故金胎遇正阳之火，金得火而成器，同益#34光明，广被四邻，充满鼎室，应四月巳，进阳火侯也。中而相干者#35，阳极阴生，谓下文阴干阳德也。
　　姤始纪序章第五十五
　　《姤》 始纪序#36履霜最先。井底寒泉，午为蕤宾。宾服於阴，阴为主人。
　　《易》曰：姤，遇也。五阳一阴，阴生阳退，阴阳分界，龙虎交媾，故相遇也。又曰：系于金扼，贞吉。谓一阴首唱，系于#37后变，以至极阴也。履霜最先者，一阴初生，叉至极阴；既有微霜，爻至坚冰也。井底寒泉者，谓五阳下有一阴，阴气未得敷舒；五阳虽多，阴方受事。几卦之六爻，五阴一阳，以阳为主；五阳一阴，以阴为主；多以少为主，故云阴为主人也。喻鼎内金母，本是太阴水精，初得阴气微信，金水少得舒情，叉知坚冰极阴之至也。应五月午，退阴符侯也。
　　遁世去位章第五十六
　　《遁》 去世位，收敛其精#38。怀德俟时，柄迟昧冥。
　　《遁》卦四阳二阴，阴气渐盛，阳气渐衰，谓阳逐#39其位，收敛真精，以待将来。残阳居阴，渐欲板绝，乃柄迟於昧冥也。《易》曰：物不可以终逐。故俟时也。喻鼎内赤龙之精，被阴用事，渐合金水，欲萌女，则收敛真精，任阴阳之变化也。应六月未，退阴符候也。
　　否塞不通章第五十七
　　《否》 塞不通，萌者不生。阴伸阳屈，没阳姓名。
　　《否》卦三阳三阴，天地俱息，阴阳不交，万物不萌。中宫金母，舒卷自安，应七月申，退阴符侯也。
　　观其权量章第五十八
　　《观》 其权量，察仲秋情。任畜#40微稚，老枯复荣。荠麦芽蘗，因冒以生。
　　《观》卦二阳四阴，阴气已盛，比仲秋情。谓鼎内金得阴气，随水相合变化，滋生女水银也。然阴气得用，而鼎内犹余阳和，反於仲秋，复生荠麦，故云老枯复荣也。冒生者，遍地生也。喻金水承阴符於仲秋，生养灵汞满胞胎中也。八月、二月，阴阳刑德相负，已於上文《大壮》卦中注之。应八月酉，息符候也。
　　剥烂肢体章第五十九
　　《剥》 烂肢体，消灭其形。化气既竭。亡失至神#41。
　　《易》曰：剥，剥也。一阳五阴，阴盛阳衰，柔侵刚尽，金水俱息，肢体消化，归功土德，应九月戌，退阴符侯也。亡失至神者，谓下文六爻纯阴也。
　　道穷则反章第六十
　　道穷则反，归乎《坤》 元。怛顺地理，承天布宣。
　　《乾》始於《坤》，六阴柔爻，九地之下，变一刚爻，谓之一阳生。阳气从兹而始，以至六变纯阳，《乾》体成就。纯阳气足#42，阳极阴生，复於《乾》六阳刚爻之下，变一柔爻，谓之一阴生。以至六变纯阴，复归《坤》体，故云：道穷则反，归乎坤元也。坤，地也，母也，阴也。乾，天也，父也，阳也。阴得阳而生，阳得阴而成，一阴一阳之谓道，曲成万物而不遗，故云：恒顺地理，承天布宣也。此喻#43一年十二月，一日十二辰，运阴阳进退之火符，合乾、坤、坎、离之精气，周而复始，妙用无穷，因使圣女、灵男，交阴阳於神室，飞龙伏虎，媾#44魂魄於母胞，是以神变无方，化生纯粹者也。
　　玄幽远渺章第六十一
　　玄幽远渺，隔阂相连。应度育种，阴阳之元。寥廓恍惚，莫知其端。先迷失轨，后为主君。无平不陂，道之自然。变易更盛，消息相因#45。终《坤》始《复》，如循连环。帝王承御，千载常存。
　　天地虽则玄远，谓日月交气，应其行度，则又相连，育种万物，为阴阳祖也。阴阳媾精於天地寥廓恍惚之问，则莫知其出没也。喻鼎器设象，乾坤父母，运轴坎离、男女於鼎内，寥廓恍惚之问，则莫暗其变化踪由也。金为药宗於器内，初则玄黄未分，迷失轨辙；次则阴阳剖判；终则人君#46五行互用，无往不复，否泰相济，消息相因，始《复》终《坤》，起朔止晦，入符出火，益水安金，行火止水，理似循环，内象金水#47养育，亦同人主，如四时符火加喊不失时节#48，即千秋龙虎常存也。
　　将欲养性章第六十二
　　将欲养性，延命#49却期。审思后末，当虑其先。人所察躯，体本一无。元精云布，因气托初。
　　魏公谓世人欲延生命却死期者，须知得身之始末。始末者，元气也。喻修还丹全因元气而成，是将无涯之元气，续有限之形躯。无涯之元气者，天地阴阳长生真精，圣父、灵母之气也。有限之形躯者，阴阳短促浊乱，凡父母之气也。故以真父母之气，变化凡父母之身，为纯阳真精之形，则与天地同寿也。陶真人云：元气者，人之根本也。《古歌》日：炼之饵之千日期，身既无阴那得死。故纯阳之精气，无死坏也。
　　阴阳为度章第六十三
　　阴阳为度，魂魄所居。阳神日魂，阴神月魄。魂之与魄，互为室宅#50。性主处内，立置鄞鄂。情主营外，筑垣城郭。城郭完全，人物乃安。爰斯之时，情合乾坤。乾动而直，气布精流。坤静而翕，为道舍庐。刚施而退，柔化以滋。九还七返，八归六居。男白女赤，金火相拘。则水定火，五行之初。上善若水，清而无瑕。道之形象，真一难图。变而分布，各自独居。
　　阴阳为度者，凡修金液还丹，先定阴阳行度，次立乾坤鼎炉也。魂魄所居，互为室宅者，谓日魂月魄，相拘於金室之中#51，为丹根基也。性主处内，立置鄞鄂者，性属金也。金主理内，承顿外符，而养灵汞。鄞鄂，即形貌也。情主营外，筑固城郭者，情火符也，火行六虚，而为砂汞、城郭。人民，即砂汞也。当此之际，亦由乾坤动静，流气布精，土居中官，为道舍庐，阳伏阴施，泰来否去，阴阳刑德，是为药之本途也。九还七返，八归六居者，谓金生数四，成数九；火生数二，成数七；木生数三，成数八；水生数一，成数六；土生数五，成数十是也。男白女赤者，谓金始因水生而属阴，系北方坎卦，是乾家中男，乃日：坎男金白。故云：男，白也。火属阳，系南方离卦，是坤家中女，乃日：离女火赤。故云：女，赤也。且金#52在鼎内则为男，是离女之夫；及在鼎外反．为女，是坎男之妻，故金母受太阳之气，而产神汞也。拘则水定者，谓金火相拘，使真水不流荡也。水五行初者#53，水生数一也。上善若水者，水为万物之母，清而无瑕，不可视见也。道之形象者，潜运於鼎中，变化不一，不可图画也。变而分布者，谓五行各守疆界，而火符#54四时不差忒也。
　　类如鸡子章第六十四
　　类如鸡子，白黑相符。纵广一寸，以为始初。四肢五脏，筋骨乃俱。弥历十月，脱出其胞。骨弱可卷，肉滑若铅。
　　凡修金液还丹有坛，坛上有炉，炉上#55有电，电中有鼎，鼎中有神室，神室中有金水也。神室象鸡子，金水亦如之。言类如鸡子者，重迭相裹也。白黑相符者，金水相包也。纵广一寸者，安灵汞也。若以乾坤枢辖，坎离生成，十月具形，与人无异，四肢五脏，骨肉俱全。此数联者，盖魏公显露内外法象，砂汞形仪也。阴真君#56《神室歌》日：后土金鼎，生死长七#57。神室明三，圆五径#58一。混沌徘徊，天地五星，阴阳两合。象如鸡子，形容无差。黄白表裹，厚薄均匀。六一固济，好守午门。《参同契#59》又日：以水飞土，母制之也。肉滑若铅者，丹砂因铅而生以象母。曹真人歌日：百刻达离气，丹砂从此出。体似真珠状，丹砂本非赤。是明形似真珠，而肉类铅滑也#60。
　　阳燧取火章第六十五
　　阳燧以取火，非日不生光。方诸非星月，安能得水浆。二气玄且远，感化尚相通。何况近存身，切在於心胸。阴阳配日月，水火为效征。
　　阳燧、方诸感气而犹生水火，乾坤、日月设象而宁不生成，况近取诸身，远取诸物，始探天地之母将为丹基，终合日月之精用为药祖，种类相产，水火相拘，岂无效证乎？
　　耳目口三宝章第六十六
　　耳目口三宝，固塞勿发扬#61。真人潜深渊，浮游守规中。旋曲以视听，开闱皆合同。为己之枢辖，动静不竭穷。离气内营卫#62，坎乃不用聪。兑合不以谈，希言顺鸿蒙。三者既关枪#63，缓体处空房#64。委志归虚无，无念以为常。证难以推移，心专不纵横。寝寐神相抱，觉悟#65候存亡。颜容浸以润，骨节益坚强。排却众阴邪，然后立正阳。修之不辍休，庶气云雨行。淫淫若春泽，液液象解冰。从头流达足，究竟复上升。往来洞#66无极，怫怫被容中。反者#67道之验，弱者德之柄。耘锄宿污秽，细微得调畅。浊者清之路，昏久则昭明。
　　《易》日：坎为耳，离为目，兑为口。坎、离、兑，乃水、火、金也。铃键水火，封固金母，谓婴儿婉女为真人，浮游於胎中，使金母缓体安於空器内#68无念动之问，以证其#69自然男女滋生也。既鼎内阴阳，升降调和，则胎中龙虎，起伏相抱，固住真精，颜色浸润，骨节坚强。修之不休，久而可验。抽除阴火，谓排却阴邪；添○入阳符，乃正兴阳运；周而复始。神室安和，云行雨施；汞流金液，如冰解释。自足至头，遍匝真人之身，往来金母之体；火气怫郁於鼎内，阴精#70守弱於规中；昏久则明，是阴极阳生之际；清中显浊，乃火往水复之时二，四季迭兴，五行互用。反者，为证道之验，坎去离来；弱者，乃树德之基，阳施阴伏。坎耳不聪者，令阴魄合和，真水使不流荡也。离目不视者，令阳魂温养真汞，使不逃逾也。兑口不谈者，缄闭金胎，使不开阖漏失赤龙精气也。魏公所迷《真契》四篇，立辞指喻，皆是远取近用，事显言微，其意不欲明泄天机，复不欲蔽藏至道，故於此尽明内象与外用同焉者也。
　　世人好小卫章第六十七
　　世人好小术，不审道浅深。弃正从邪径，欲速关不通。犹盲不任杖，聋者听宫商。没水#71捕雉兔，登山索鱼龙。植麦欲获黍#73运规以求方。竭力劳精神，终年无见功。欲知服食法#73事约而不繁#74。
　　魏公谓世人好学小衍，要趋疾径#75不知小衍疾径，有始无终，用功至多，获成者寡，如盲聋者苟於视听，渔猎者误於山河#76。既取舍之有乖，在是非之宁别。劝求至道，约而不繁，况金液还丹，是白日冲天之上道。若遇明师，或逢神授，遵其妙诀而修之，则《易》简之理得矣。
　　太阳流珠章第六十八
　　太阳流珠，常欲去人。卒得金华，转而相因#77。化为白液，凝而至坚。金华先唱，有顷之问，解化为水，马齿阑干#78。阳乃往和，情性自然。迫促时阴，拘畜#79禁门。慈母育养，孝子报恩。严父施令，教敕子孙。五行错王#80，相据以生。火性销金，金伐木荣。三五与一，天地至精。可以口诀，难以书传。
　　太阳流珠者，地气感#81天气而化珠露，是纯阳之精气，能发生万物，有气而无形，故号曰赤龙也。阳火化气为朱砂，故火生土，土生金；金是太阴之玄精，能长养万物，有气而有质，故号曰金华也。赤龙者，本生於甲、乙，亦名曰青龙，阳也，父也，夫也，火也。金华者，寄生於庚、辛，亦名曰白虎，阴也，母也，妻也，水也。盖取青龙、白虎之义也如此。或以阴阳颠倒，五行互用，更为男女，递作夫妻，则其义也如彼。《太白真人歌》曰：五行颠倒术，龙从火裹出。五行不顺行，虎向水中生。还丹之宗，龙虎之祖。龙从火生，虎向水产。其言不易也。金妻先唱，木婿播施。神母妊娠，而生女。女渐长，变化多端。或解化为水，或马齿阑干，其金母始自水生，而变化之中，终不绝水体也。阳乃往和，情性自然者，金汞相生也。迫促时阴，拘畜禁门者，阴气继运，资护内官也。慈母育养，孝子报恩者，慈母内胎也#82孝子真水银也。阴真君歌曰：阳真砂，阴真汞也。是水银生於金母，故谓之报恩也。相衔相吞者#83，乃龙虎之#84交气也。严父施令，教敕子孙者，乾卦父也，谓敕众卦，使轮助离女坎男，及五行共生砂汞子孙也。还丹以铅、火二字为宗祖，终始运用者也。其余气候节符，裨佐共成神基也。过此以往，则皆非金液还丹之道也。火能销金，火又生於木，金复克木，是以火#85、金、木反制为荣。《古歌》曰：丹砂木精，得金乃并。又曰：三性既合会，二味自相拘。固济胎不泄，变化在须臾。三性者，火、金、木也。二味者，铅汞、龙虎也。故云三五与一，天地至精也。可以口诀，难以书传者，岂可轻议於非人也？注云：更为男女者，神水克火；及至有神室中，火却克金，故汞为砂中水，金为水中砂，砂生汞，金生水也。
　　子当右转章第六十九
　　子当右转，午乃东旋。卯酉界隔，主定#86二名。龙呼於虎，虎吸龙精。两相饮食，俱相贪便。遂相衔咽，咀嚼相吞。荧惑守西，太平#87经天。杀气所临，何有不倾。狸犬守鼠，乌雀畏鹯。各得其功，何敢有声一。
　　子右转至酉也，午东旋至卯也。此十二辰，阴阳往复符火候也。卯酉二界者#88，金木气停也。主客二名，金木之号也。青龙既能吐气，白虎因得吸精，精气相含，共生纯粹。荧惑者，极阳火数也。守西者，火气逼金胎也。金得火盛明，光耀遍於器内，金气承火经天，故云杀气所临，何有不倾。则女真汞#89不敢逃逾，如猫捕鼠，似雀畏鹯也。太白者，金精也。经天者。甲乙也。金、火、木递互制伏，俱无所伤，各得成功，则无不顺之声也。
　　不得其理章第七十
　　不得其理，难以妄言。竭婵家产，妻子饥贫。自古及今，好者亿人。讫不谐遇，希有能成。广求名药，与道乖殊。如审遭逢，睹其端绪。以类相况，揆物终始。
　　魏公谓修金液还丹，不得其理，不可妄动。虚费财产，复累妻儿；自古及今，好自道者#90，计有亿人。不遇明师，不逢真诀，竟致#91无成。若得传授，见其端倪，取类而修之，则终始成功矣。
　　五行相克章第七十一
　　五行相克，更为父母。母含滋液，父主禀与。凝精流形，金石不朽。审专不泄，得为成道。立竿见影，呼谷传响。岂不灵哉，天地至象#92。若以野葛一寸、巴豆一两，入喉辄僵，不得俛仰。当此之时，虽周文揲蓍，孔子占象，扁鹊操针#93，巫咸扣鼓，安能令苏，复起驰走？
　　五行相生相克，更为父母，互作夫妻；父母相察而生，阴阳相须而立，共成不朽之丹。人或得之，宜乎慎密，以成其道也。其有立竿见影，空谷应声。野葛入口，尚能立有效验，况金液还丹者哉？
　　河上女章第七十二
　　河上女，灵而最神。得火则飞，不见埃尘。鬼隐龙匿，莫知所存。将欲制之，黄芽为根。
　　河上女者，真汞也。见火则飞腾，如鬼隐龙潜，莫知所往。或拟制之，须得黄芽为母，养育而存也。黄芽，即真铅也。
　　物无阴阳章第七十三
　　物无阴阳，违天背元#94。牝鸡#95自卵，其雏不全。夫何故乎？配合未运#96，三五不交，刚柔离分。施化之精，天地自然，犹火动而炎上，水流而润下。非有师道，使其然也。资始统政，不可复改。观夫雌雄，交媾之时，刚柔相结，而不可解。得其节符，非有工巧，以制御之。若男生而伏，女偃其躯。禀乎胞胎，受气元初。非徒生时，着而见之。及其死也，亦复效之。此非父母，教令其然，本在交媾，定置#97始先。
　　《易》曰：一阴一阳之谓道。天地之问，若离阴阳，即无万物也。孤阴寡阳，不能自生成也#98。故喻神药之用，或三五未运，与金、木不交，其何以成丹乎？火炎上，水润下，皆自然之性。配合而修之，而自产其神精#99。盖各受元始之气，而情性定矣。且如男生则伏，死亦如之；女生则仰，死亦如之，故自雌雄交媾，而胤其真精也。
　　坎男为月章第七十四
　　坎男为月，离女为日。日以施德#100，月以舒光。月受日化，体不亏伤。阳失其契#101，阴侵其明。晦朔薄蚀，掩冒相倾。阳消其形，阴凌灾生。男女相须，含吐以滋。雌雄错杂，以类相求。
　　月魄，金砂也。日魂，火汞也。若遇日退，则月便承权。金火递互施功，更相制伏，元所伤也。晦朔之间，是阴阳相禅之际，日月盈缩之时，故日月薄蚀，掩冒相倾，而消其形也。喻鼎内阴符阳火，逐刻漏而相交，晦去旦来，分时晷而易换，既有相掩，故云灾生#102也。其中复有坎男离女。雄情雌性，相须含吐，类聚生成，变化真精，以为神药也。
　　金化为水章第七十五
　　金化为水，水性周章。火化为土，水不得行。故男动外施，女静内藏。溢度过节，为女所拘。魄以钤魂。不得淫奢。不寒不暑，进退合时。各得其和，俱吐证符。
　　火至二月、八月，金水舒畅。或水液生於金，或金砂化为水，故和融周章也。火数既极，复归功於土；土守四季，堨水不飞#103，故水不得行也。男动外施，则火行於外；女静内藏，则金守於#104中官。火气虽遇#105，金被水拘。阴魄既拘，阳魂亦伏，寒温相恋，各得其宜。俱吐证符，滋生灵汞也。
　　丹砂木精章第七十六
　　丹砂木精，得金乃并。金水合处，木火为侣。四者混沌，列为龙虎。龙阳数奇，虎阴数偶。肝青为父，肺白为母。肾黑为子，心赤为女#106。脾黄为祖，子五行始。三物一家，都归戊己。
　　丹砂木精，得金乃并者，丹砂本於#107金胎而结就；金又是水根，金因火击发而产丹砂，故丹砂因得与金兼并也。金木自变化，水火互经营。四者相混杂，其内龙虎形#108。阴阳奇偶数，昼夜升降分。肝青为父者，甲乙为火宗，而与金母合，故得名为父。肺白为母者，金母镇内胎，常以火为夫#109，故得名为母。肾黑为子者，金母本於水中生，及乎在#110鼎中，水却反#111生於金，故水为子也#112。子水#113数一，为五行始。金、水#114、木三物同功，首尾造化，俱归戊己者，是故脾黄为药之祖也。
　　刚柔迭兴章第七十七
　　刚柔迭兴，更历分部。龙西虎东，建纬卯酉。刑德并会，相见欢喜。刑主伏杀，德主生起。二月榆落，魁临於卯。八月麦生，天纲#115据酉。子南午北，互为纲纪。一九之数，终而复始。含元虚危，播精於子。
　　水火迭兴，遍历经行，分布十二辰中，龙虎卯酉分界，阴刑伏杀，阳德生起，刑德相逢，两相制伏，俱成和合，故云欢喜也。二月榆落者，缘自子进阳火，至卯虽阳气得用，而未至纯阳，尚余阴气，乃阳中有阴，故被刑杀，阴盗阳气，反於仲春发生之月，而落榆荚也。八月麦生者，绿自午退阴符，至酉虽阴气得用，而未至纯阴，尚余阳气，乃阴中有阳，故被德生，阳盗阴气，反於仲秋肃杀之月，而生麦苗也。此喻#116鼎中金母，因阴阳盛衰，相盗之际，或则舒卷#117真精，或则摧落砂汞。子南者，亦阴中含阳，坎男之象也。午北者，亦阳中含阴，离女之象也。一数，阴也。九数，阳也。阴阳终始，为药之用。元气生於虚危，阳气复播精於子，而生真灵也。
　　关关睢鸠章第七十八
　　关关睢鸠，在河之洲。窈窕淑女，君子好述。雄不独处，雌不孤居。玄武龟蛇，蟠蚪#118相扶。以明牝牡，竟当相须。假使二女共室，颜色甚姝#119。令苏秦通言，张仪结媒。发辩利舌，奋舒美辞。推心调谐，合为夫妻#120。弊发腐齿，终不相知。若药物非种，名类不同。分刻参差，失其纪纲#121。虽黄帝临炉，太一#122执火，八公捣炼，淮南调合，立宇崇坛，主为阶陛，麟脯凤腊，把籍长跪，祷祝神祇，请哀诸鬼，沐浴斋戒，冀有所望，亦犹和胶补釜，以□#123涂疮，去冷加冰，除热用汤，飞龟舞蛇，愈见乖张。
　　凡修金液还丹者，先明铅火之根，次认阴阳之理，孤阴不自产，寡阳不自成。须候阴阳相交，牝牡袭气，龙呼虎吸，男成女产，故云：牝鸡#124自卵，其雏不全。二女同居#125，其情不契。且天地之间，若离阴阳，即无万物，故探天地之真精，取阴阳之根本，而为药基。若以金石、草木、冰雪、霜露、盐卤之物，非种异类，孤阴寡阳，纵使黄帝临炉，太一执火，八公捣炼，淮南合和，以致广置坛珲，丰备酒肴#126，敬跪祝辞，告诸神鬼，而望还丹成者，有如和胶补釜，以□涂疮，飞龟舞蛇，终不可得矣。
　　周易参同契分章通真义卷中竟
　　#1『乾刚坤柔』，原作『乾坤刚柔』，据四库本改。后文相同处径改不注。
　　#2『玄冥』，四库本作『玄明』。后文同。
　　#3『元基』，四库本作『元基』。
　　#4『而』，据四库本补。
　　#5『施令』，四库本作『出令』。
　　#6『藏器待时』，四库本作『藏气俟时』。
　　#7『用』，四库本作『以』。
　　#8『合於器内』，四库本作『含於器中』。
　　#9『神精』，四库本作『精神』。
　　#10『刑仪』，四库本作『义刑』。．
　　#11『知』，据四库本补。
　　#12『废兴』，四库本作『兴废』。
　　#13『俾』，原作【悍』，据四库本改。
　　#14『漏刻』，四库本作『刻漏』。
　　#15『偏颇』，四库本作『偏陂』。
　　#16『反复』，四库本作『返覆』。下文同。
　　#17『流气』，四库本作『流金』。
　　#18『母胞』，四库本作『母胎』。
　　#19『旋转』，原作『拟转』，据四库本改。
　　#20『议』，四库本作『拟』。
　　#21『止进』，四库本作『进止』。
　　#22『瑜时』，四库本『瑜』字作『逾』。
　　#23『征』，原作『证』，据其上文义例改。
　　#24『之』，据四库本补。
　　#25『初』，据四库本补。
　　#26『共』，据四库本补。
　　#27『备』，原作『补』，据四库本改。
　　#28『微刚』，四库本作『为刚』。
　　#29『兹彰』，四库本作『滋彰』。
　　#30『黎黑』，四库本作『黎蒸』。
　　#31『反复』，四库本作『返复』。
　　#32『侠列』，四库本作『挟列』。
　　#33『相停』，原作『两停』，据四库本改。
　　#34『同益』，四库本作『固益』。
　　#35『者』，原作『也』，据四库本改。
　　#36『纪序』，四库本作『纪叙』。
　　#37『于』，四库本作『午』。
　　#38『其精』，四库本作『真精』。
　　#39『运』，四库本作『遁』，下文同。
　　#40『任畜』，四库本作『任蓄』。
　　#41『至神』，四库本作『至坤』。
　　#42『气足』，原作『气促』，据四库本改。
　　#43『此喻』，四库本作『比喻』。
　　#44『媾』，四库本作『垢』。下文同。
　　#45『相因』，四库本作『相应』。
　　#46『人君』，四库本作『仁君』。
　　#47『金水』，原作『金主』据四库本改。
　　#48『时节』，据四库本补。
　　#49『延命』，四库本作『延年』。
　　#50『室宅』，四库本作『宅室』。
　　#51『之中』，据四库本补。
　　#52『且金』，四库本作『真金』。
　　#53『水五行初者』，四库本作『五行之初者』。
　　#54『火符』，四库本作『符火』。
　　#55『有炉，炉上』，据四库本补。
　　#56『阴真君』，原作『阴君』，据四库本补。后文相同处径补不注。
　　#57『长七』，四库本作『常七』
　　#58『径』，原作『阴』，据四库本改。
　　#59『参同契』，原作『参同自契』，据四库本删『自』字。
　　#60『也』，据四库本补。
　　#61『发扬』，四库本作『发通』。
　　#62『营卫』，四库本作『荣卫』。
　　#63『关楼』，四库本作『关键』。
　　#64『处空房』，四库本『处』字作『守』。
　　#65『觉悟』，四库本作『觉寤』。
　　#66『洞』，四库本作『动』。
　　#67『反者』，四库本作『返者』。
　　#68『空器内』，四库本『内』字作『中』。
　　#69『其』，据四库本补。．
　　#70『阴精』，四库本作『金精』。
　　#71『没水』，四库本作『投水』。
　　#72『获黍』，四库本作『获黍』。．
　　#73『服食法』，四库本『服』字作『伏』。
　　#74『不繁』，四库本作『不烦』。
　　#75『径』，原作『径』，据四库本改。下文相同处径改不注。
　　#76『山河』，四库本作『江山』
　　#77『相因』，四库本作『相应』。
　　#78『阑干』，四库本作『琅牙』。后文同。
　　#79『拘畜』，四库本作『拘蓄』。后文同。
　　#80『错王』，四库本作『错旺』。后文同。
　　#81『感』，四库本作『合』。
　　#82『也』，原作『者』，据四库本改。
　　#83『相衔相吞者』，四库本作『相吞相啖』。
　　#84『之』，据四库本补。
　　#85『火』，四库本无之。
　　#86『主定』，四库本作『主客』。
　　#87『太平』，四库本作『太白』。
　　#88『者』，据四库本补。
　　#89『真汞』，四库本作『真铅』。
　　#90『好自道者』，四库本作『好道之士』。
　　#91『致』，四库本作『至』。
　　#92『至象』，四库本作『舒象』。
　　#93『缄』，四库本作『针』。
　　#94『背元』，原作『背元』，据四库本改。
　　#95『牝鸡』，四库本作『牝鹦』。
　　#96『未运』．，四库本作『未连』。后文同。
　　#97『定置』，四库本作『定制』。
　　#98『也』，据四库本补。
　　#99『神精』，四库本作『精神』。
　　#100『施德』，四库本作『德施』。
　　#101『其契』，四库本作『其代』。
　　#102『生』，据四库本补。
　　#103『竭水不飞』，四库本作『水不得飞』。
　　#104『於』，据四库本补。
　　#105『遇』，原作『过』，据四库本改。
　　#106『心赤为女』，据四库本补。
　　#107『於』，四库本作『归』。
　　#108『形』，四库本作『行』。
　　#109『夫』，四库本作『符』。
　　#110『及乎在』，四库本作『在乎』。
　　#111『反』，四库本作『返』。
　　#112『故水为子也』，四库本作『故为水子也』。
　　#113『子水』，四库本『子』字作『故』。
　　#114『水一，四库本作『火』。
　　#115『天纲』，四库本作『天呈』。
　　#116『此喻』，四库本作『比喻』。
　　#117『舒卷』，四库本作『卷舒』。
　　#118『蟠蚪』，四库本作『蟠此』。
　　#119『甚妹』，四库本作『甚殊』。
　　#120『夫妻』，四库本作『夫妇』。
　　#121『纪纲』，四库本作『纲纪』。
　　#122『太一』，四库本作『太乙』。后文同。
　　#123『以碉』，四库本作『以矿』。后文同。
　　#124『鸡』，四库本作『鹦』。
　　#125『同居』，原作『同车』，据四库本改。
　　#126『酒肴』，原作『酒杀』，据四库本改。
　　周易参同契分章通真义卷下
　　朝散郎守尚书祠部员外郎赐紫金鱼袋昌利化飞鹤山真一子彭晓注
　　惟昔圣贤章第七十九
　　惟昔圣贤，怀玄抱真。服炼#1九鼎，化迹隐沦。含精养神，通德三光。津液胜理，筋骨致坚。众邪辟除，正气常存。累积长久，变形而仙。忧悯后生，好道之伦。随傍风采，指画古文#2。着为图籍，开示后昆。露见枝条，隐藏本根。托号诸石，覆谬众文。学者得之，□椟终身。子继父业，孙踵祖先。传世迷惑，竟无见闻。遂使宦者不仕，农夫失耘，商人弃货，志士家贫。吾甚伤之，定录此文。字约易思，事省不繁。披列其条，核实可观。分两有数，因而相循。故为乱辞，孔窍其门。智者审思，用意参焉。
　　魏公谓三皇修九鼎神#3丹而服食，致含精养神#4，通德三光，化沦元形，以为神仙，宾于上帝。伤悯后来好道之士，或依约古文，或旁探经诀，开示浅近，启发枝条，隐匿本根，假托金石，谬乱宗祖#5不显真规。后人得之，不究踪迹，据文率意，将假作真，□椟#6藏诸，迷迷相指，遂有隳财废业#7，虚损道心，故特定#8录此篇，所贵字约而易思，事省而不挠，露其核实，非示乱辞，庶几开发未萌，直论砂汞。智者熟究，叉获其#9真诠也。
　　法象天地章第八十
　　法象莫大乎天地兮，玄沟数万里。河鼓临星纪兮，人民皆惊骇。晷影妄前却兮，九年被凶咎。皇上览视之兮，王者退自改。关挞#10有低昂兮，害气遂奔走。江淮之枯竭兮，水流注于海。天地之雌雄兮，徘徊子与午。寅申阴阳祖兮，出入复终始。循斗而招播兮，执衡定元纪。
　　既济鼎器，法象天地於器问，玄沟便同数万里也。河鼓三星，或临星纪，以近北斗，主有兵威，是故人民惊骇。且兵主金，盖喻鼎内金被火候，猛烈迫烩，使金镕铄鼎室，亢旱凶咎是生，良由晷漏#11参差，致阳九作沙#12，尚赖皇上土德，止竭#13金水，烁火自消，改过归己。其或关键未固，鼎器泄符，则周运元气，奔腾江淮，水符流荡。阴生於午，阳起於子，动静徘徊，不离二位。寅阳申阴，水火终始，皆循斗建以定衡纪也。
　　升熬於甑山章第八十一
　　升熬於甑山兮，炎火张设下。白虎唱导前兮，苍液和於后。朱雀翱翔戏#14兮，飞扬色五彩。遭遇罗网施兮，压之不得举。嗷嗷声甚悲兮，婴儿之慕母#15。颠倒就汤擭兮，摧折伤毛羽。漏刻#16未过半兮，鱼鳞狎鬣起。五色象炫惧兮，变化无常主。潏潏鼎沸驰兮，暴勇#17不休止。接连重迭累兮，犬牙相错距。形如仲冬冰兮，阑干吐锺乳。崔鬼而杂厕兮，交积#18相支拄。
　　鼎居灶上，炉坛接连，故以喻#19甑山也。鼎炉上水下火也。白虎前唱，金母得火成形。或吐白砂，或生苍液。丙丁朱雀，运气往来，驱趁五行，因成五彩。五气聚乾坤之鼎，四时逐水火之门。天地关防，阴阳罗网。女被扼#20，真汞难逃。时有嗷嗷悲声#21，终乃依依恋母。以至摧折毛羽，胎内则或汞或砂。及经刻漏火符，胞中则或鳞或鬣。变化无常主，动静有常程。或暴涌不休，或潏溢无止#22。实甃则犬牙错距#23，虚悬则锺乳阑干，偎倚相支，崔鬼维厕，皆明金水之变化，尽显砂汞之形仪。妙用无穷，神精是产，希微哉。此魏公以此#24指示丹砂水银之成象也。
　　阴阳得其配章第八十二
　　阴阳得其配兮，淡泊而相守。青龙处房六兮，春华震东卯。白虎在昴七兮，秋芒兑西酉。朱雀在张二兮，正阳离南午。三者俱来朝兮，家属为亲侣。本之但二物兮，末而为三五。三五并与一#25兮，都集归二所，治之如上科兮，日数亦取甫。
　　阴阳得配，则金水淡泊相守也。青龙、白虎、朱雀，乃木、金、火三气也。运入鼎中，而为亲侣。且药基元只有金、火二物。末成三五与一者，木、土、水合内金、火二物，共成变化也。所有修运日数，前篇已备释矣。
　　先白后黄章第八十三
　　先白而后黄兮，赤#26黑达表裹。名曰第一鼎兮，食如大黍米。自然之所为兮，非有邪伪道。若山泽气相蒸兮，兴云而为雨。泥竭遂成尘兮，火灭化为土。若蘗染#27为黄兮，似蓝成绿组。皮革煮成胶兮，麴蘗#28化为酒。同类易施功兮，非种难为巧。惟斯之妙术兮，审谛不诳语。传於亿世后兮，昭然自可考。焕若星经汉兮，禺如水宗海。思之务令熟兮，反覆视上下。千周灿彬彬兮，万遍将可睹。神明或告人兮，心灵乍自悟。探端索其绪兮，必得其门户。天道元适莫兮，常传与贤者。
　　内胎金水变化之状，先白者乃金吐玉#29液也。后黄者乃液变黄芽也。赤黑达表裹者，水火阴阳精气通达胎气也。金液还丹，为第一鼎者，号日金砂黄芽也。《古文龙虎经》曰：壳为金精，水环黄液是也。日食一粒，如黍米大。三年限满，白日冲天。又曰：众丹之灵迹，长生莫不由。盖道门有二十四大丹，皆由第一鼎金砂黄芽而始。若不由此而始者，乃旁门有质之药，非金液还丹之列也。昔李诠注《阴符》云：还丹之术百数，要在神水华池。百数者，火候也。抽添暖炼，九十日丹成#30。又十日补完火数，总之百日也。要在神水华池者，盖金砂黄芽，由是而出，则日自非凿开混沌，见天地之根，擘裂鸿蒙#31，视阴阳#32之母，无以议#33金液还丹之正道也。然神母在鼎中，被阴阳之气相蒸，如云行雨施；而水火运用，各归於土，则药在胎内，颜色形状，随时变易，而无定貌#34，似蓝蘗之染绿黄，如皮麴之为胶酒，逐其本类变化而成也。故圣人探天地之根基，为还丹之父母，运五行而化生灵药，殆非五金八石、诸物杂类而为之也。所述斯文，昭然可考，如星在汉，似水朝宗，事理周旋，法象圆备#35，魏公岂欺我哉？但须熟读万遍，其义自彰；或神助心灵，因而自悟，乃得见其门户也。《道德经》日：天地#36无亲，常与善人也。
　　晓按：诸道书或以《真契》三篇，是魏公与徐从事、淳于叔通，三人各述一篇，斯言甚误。且公於此再述《五相类》一篇，云：今更撰录，补塞遗脱。则公一人所撰明矣。况唐时#37蜀有真人刘知古者，因述《日月玄枢论》，进于玄宗，亦备言之？则从事笺注，淳于传授之说，更复奚疑。今以四篇统分三卷，为九十章，以应阳九之数也。
　　补塞遗脱章第八十四
　　《参同契》者，敷陈梗。不能纯一，泛滥而说。纤微未备，阔略#38仿。今更撰录，补塞遗脱。润色幽深，钩援#39相逮。旨意等齐，所趣#40不悖。故复作此，命《五相类》，则大《易》之情性尽矣。
　　五位相得而各有合
　　魏公先述《参同契》三篇，铺舒寥廓，未备纤微。且复撰此《五相类》一篇，补塞遗脱，则乾坤、阴阳、五行、终始之情性尽矣。还丹首尾法象之、又旨备矣。
　　大易情性章第八十五
　　大《易》情性，各如其度。黄老用究，较而可御。炉火之事，真有所据：三道由一，俱出径路。
　　乃知炼丹之仪#41，一一各有节度。黄帝、老君用究其道，垂文至斯。较量炉火之事，真有所据，五行同宗，金、木、火三道，俱出一径也。
　　枝茎华叶章第八十六
　　枝茎华叶，果实垂布。正在根株，不失其素。诚心所言，审而不误。
　　凡修金液还丹，当须先认根株，方得繁生#42华叶，而果实垂布也。不失其素，谓不失真#43水银也。但认得真铅为药根株，则自然繁生真汞果实#44信斯言之不误后人也#45。
　　象彼仲冬节章第八十七
　　象彼仲冬节，竹木皆摧伤。佐阳诂贾旅，人君深自藏。象时顺节令。闭口不用谈。天道甚浩广，太玄无形容。虚寂不可睹，匡郭以消亡。谬误失事绪，言还自败伤，别序#46斯四象，以晓后生盲。
　　修丹火侯，或枝茎繁舒，或果实熟茂#47，或草木零落，应彼仲冬，启塞顺时，皆由其运火节符也。佐阳诘贾旅#48者，闭关禁旅，象固塞鼎器，不令漏泄真精气也。人君深自藏者，乃中宫金母也。闭口不谈者，兑金室也。天道甚浩广，则鼎内变化无涯；太玄无形容，则金水滋液罔测，潜运无极，神化无方，四序推移，匡郭消灭，而金水之形变化矣。魏公谓大道运育，真宰无形。若不以法象，调和阴阳，拘束契之潜化，合#49以天机，争得牵引日月之精魂，留连咫尺之鼎室，而成其妙化哉。如谬误事绪，则必败伤，故序此文，以悟后来未见者耳#50。
　　会稽鄙夫章第八十八
　　会稽鄙夫，幽谷朽生。挟怀朴素，不乐欢荣#51。柄迟僻陋，忽略利名。执守恬淡，希时安平#52。宴然#53闲居，乃撰斯文。歌叔大《易》，三圣遗言。察其旨趣，一统共伦#54。
　　此乃魏公自述不徇#55世名，至亲道域，安闲燕处#56。乃撰斯文，约三圣之遗言，会一端而共论，将乾坤鼎而同大冶，运坎离气而比化权，则而象之，取而行之，谓天且弗违，而况於人乎？况於鬼神乎？是故神无方,而《易》无体，得不协#57其动静，循彼阴阳，而成变化於有无#58之中乎神哉？
　　务在顺理章第八十九
　　务在顺理，宣耀精神。神化流通，四海和平。表以为历，万世可循。序#59以御政，行之不繁。引内养性，黄老自然。含德之厚，归根返元。近在我心，不离己身。抱一母舍，可以长存。配以服食，雄雌设陈。挺除武都，八石弃捐。
　　火候须顺阴阳之理，然而起发神精#60，遍满金宫，一室和畅，依法御政，事不至繁，万世可循也。使金水养性於中宫，俾黄老含德於内象，金生砂汞，则归愚#61返元；抱一胞胎，则水生母舍；女恋母，则终始长存。若非雄雌设陈，类其真母，而无成功也。如以武都雄黄，及五金八石之类为之者，尽可弃捐也。
　　审用成物章第九十
　　审用成物，世俗所珍。罗列三条，枝茎相连。同出异名，皆由一门。非徒累句，谐偶斯文。殆有其真，砾硌可观。使予敷伪，却被赘愆。命《参同契》，微览其端。辞寡意大，后嗣宜遵。委时去害，依托丘山。循游寥廓，与鬼为邻。化形而仙，沦寂无声。百世一下#62，遨游人问。陈敷#63羽翮，东西南倾。汤遭厄际，水旱隔并。柯叶萎黄，失其华荣。吉人相乘负，安稳可长生。
　　魏公令至诚修炼，此药是世上珍宝之物也。罗列三条，则青龙、白虎、朱雀，木、金、火是也。还丹不出此三物而成，且三物本只金火二味，未#64成木、金、火三物也。此乃内象三物，非外木、金、火也。虽多异名，盖以寓言穷理，其实一门而已也#65。缘属辞比事，谐偶斯文，所贵分擘玄黄，去除瘤赘，故命《真契》，以览其端。后人遵而修之，便於名山仙隐，择地安居，积行累功，去世离俗，与天地合其德，与日月合其明，与四时合其序，与鬼神合其吉凶，专密无差，高尚其事，故阴真君歌曰：不得地，莫妄为。须隐密，审护持。保守莫失天地机，以至道成之后，身入无形，坐存立亡，熬游束西，水火元碍，尧洪#66汤旱之沴，阳九阴六之灾，俱无息矣。
　　周易参同契分章通真义卷下竟
　　#1『服炼』，四库本作『伏炼』。
　　#2『古文』，四库本作『古今』。
　　#3『神』，据四库本补。
　　#4『养神』，四库本作『养气』。
　　#5『宗祖』，四库本作『祖宗』。
　　＃6『□椟』，四库本作『□匮』。
　　＃7『骥财废业』，四库本作『财黑业破』。
　　＃8『特定』，四库本作『得定』。
　　＃9『其』，据四库本补。
　　＃10『关挞』，四库本作『关键』。后文同。
　　＃11『晷漏』，四库本作『刻漏』。
　　＃12『作沙』，四库本作『作诊』。
　　＃13『止竭』，四库本作『止遏』。
　　＃14『戏』，原作『亏』，据四库本改。
　　＃15『慕母』，四库本作『恋母』。
　　＃16『漏刻』，四库本作『刻漏』。
　　＃17『暴勇』，四库本作『暴涌』。
　　＃18『交积』，四库本作『交精』。
　　＃19『以喻』，四库本作『以谓』。
　　＃20『扼』，四库本作『拉』。
　　＃21『悲声』，四库本作『声悲』。
　　＃22『元止』，四库本作『不止』。
　　＃23一错距』，四库本作『相距』。
　　＃24『以此』，据四库本补。
　　＃25『与一』，四库本作『为一』。后文同。
　　＃26『赤』，原作『食』，据四库本改。
　　＃27『药染』，四库本作『檗染』。
　　＃28『够蘗』；四库本作『抽蘗』。
　　＃29『玉』，据四库本补。
　　＃30『丹成』，四库本作『成丹』。
　　＃31『鸿蒙』，四库本作『阴阳』。
　　＃32『阴阳』，四库本作『水火』。
　　＃33『议』，四库本作『识』。
　　＃34『元定貌』，四库本作『定貌不常』。
　　＃35『法象圆备』，四库本作『法圆象备』。
　　＃36『天地』，四库本作『天道』。
　　＃37『时』，据四库本补。
　　＃38『阔略』，四库本作『阙略』。
　　＃39『钩援』，四库本作『钩连』。
　　＃40『所趣』，四库本作『所趋』。
　　＃41『仪』，四库本作『义』。
　　＃42『繁生』，四库本作r药生』。下文同。
　　＃43『真』，四库本作『其』。
　　＃44『果实』，四库本作『如果之实』。
　　＃45『信斯言之不误后人也』，四库本作『诚信斯言而不误后人也』。
　　＃46『别序』，四库本作『别叔』。
　　＃47『熟茂』，四库本作『茂熟』。
　　＃48『旅』，据四库本补。
　　＃49『合』，原作『令』，据四库本改。
　　＃50『耳』，据四库本补。
　　＃51『不乐欢荣』，四库本作『不染权荣』。
　　＃52『安平』，四库本作『安宁』。
　　＃53『宴然』，四库本作『宴乐』。
　　＃54『共伦』，四库本作『共论』。
　　＃55『徇』，四库本作『循』。
　　＃56『燕处』，四库本作『宴处』。
　　＃57『协』，四库本作『叶』。
　　＃58『有元』，四库本作『其虚元』。
　　＃59『序』，四库本作『叔』。
　　＃60『起发神精』，四库本作『启发精神』。
　　＃61『归愚』，四库本作『归根』。
　　＃62『一下』，四库本作『而下』。
　　＃63『陈敷』，四库本作『数陈』。
　　＃64『未』，原作『末』，据四库本改。
　　＃65『也』，据四库本补。
　　＃66『洪』，四库本作『水』。
　　
