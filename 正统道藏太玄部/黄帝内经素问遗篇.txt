黄帝内经素问遗篇
　　经名：黄帝内经素问遗篇。又名：素问遗篇、素问侠篇。成书年代及撰人不详。一作宋刘温舒撰。五卷。底本出处：《正统道藏》太玄部。参校版本：元刻本、明嘉靖赵府居敬堂本《黄帝内经素问》 附（简称明刻本）。
　　目录
　　卷一
　　刺法论上
　　卷二
　　刺法论中
　　卷三
　　刺法论下
　　卷四
　　本病论上
　　卷五
　　本病论下
　　黄帝内经素问遗篇卷之一
　　刺法论上
　　黄帝问日：升降不前，气交有变，即成暴郁，余已知之。如何预救生灵，可得却乎？
　　却之言去也，何以去之。
　　岐伯稽首再拜对日：昭乎哉问。臣闻夫子言，既明天元，须穷法刺，可以折郁扶运，补弱全真，泻盛镯余，令除斯苦。
　　夫子者，祖师仪贷季。折，谓折伏也。扶，谓扶持也。躅，除也。斯，此也。令除此苦也。
　　帝曰：愿卒闻之。岐伯日：升之不前，即有甚凶也。木欲升而天柱窒抑之，木欲发郁，亦须待时。
　　木发待问气也，至天作问气之时作也，欲发可刺之也。
　　当刺足厥阴之井。
　　足厥阴之井即大敦穴，在足大指端去爪甲上如韭叶，三毛之中，乃足厥阴之所出也。於平日一水下一刻时，以手按穴得动脉，下针，可及三分，留六呼。如得气，急出之。先刺左，后刺右。又可春分日吐之，无此管也。
　　火欲升而天蓬窒抑之，火欲发郁，亦须待时。
　　火郁待时，至天作左问气之时也。其发也，君火春分，相火小满，即欲发之时也。故君火、相火同法，即是二时而可预刺之也。
　　君火、相火同刺包络之荣。
　　心包络之荣，在手掌中，劳#1官穴也。水下二刻，以手按穴，动脉应手，刺可同身寸之三分，留六呼。得气而急出之，先左后右。又法，当春三泄汗也。
　　土欲升而天冲窒抑之，土欲发郁，亦须待时。
　　土郁待时，至天作左问气之时也。土发郁日维，辰维也，多於二问维发之也，可预刺之也。
　　当刺足太阴之俞。
　　足太阴之俞太白穴，在足内侧核骨下陷者中，足太阴之所注也。水下三刻，刺可同身寸之二分，留七呼。气至急出之，先左后右。
　　金欲升而天英窒抑之，金欲发郁，亦须待时。
　　金郁待时，至天作左问气之日也。夏至之后，金欲发郁之时，在火王后作，可预刺也。
　　当刺手太阴之经。
　　手太阴之经者，经渠穴也，在两手寸江脉陷者中，手太阴之所行也。动脉应手，於水下四刻，刺可同身寸之三分，留三呼。气至急出针，先左后右。
　　水欲升而天内窒抑之，水欲发郁，亦须待时。
　　水郁待时，至天作左问气之时也。发於辰维之后，火得王之时，水可作也，可以预用针刺之也。
　　当刺足少阴之合。
　　足少阴之合，阴谷穴也，在膝内辅骨之后，大筋之下，小筋之上，按之应手，屈膝而得，足少阴之所入也。刺可同身寸之四分，留三呼。动气应手可刺，急出之，先刺左，后刺右。
　　帝曰：升之不前，可以预备，愿闻其降，可以先防。
　　防护者也。
　　岐伯曰：既明其升，必达其降也。升降之道，皆可先治也。
　　亦可以升而先刺也。
　　木欲降而地晶窒抑之，降而不入，抑之郁发，散而可得位。
　　三日不降，八日降，欲降而郁先散，而然后作地问气者也。
　　降而郁发，暴如天间之待时也，降而不下，郁可速矣。
　　降之不下，急速如天郁也，便可刺之。
　　降可折其所胜也。
　　折胜其标而虚其本也，故折其胜也。
　　当刺手太阴之所出，刺手阳明之所入。
　　手太阴之所出，少商穴也，在手大指之端内侧，去爪甲如韭叶，手太阴之井也。刺可同身寸之一分，留二呼，而急出之。手阳明之所入，曲池穴也，在肘外辅，屈肘两骨之问陷中，手阳明之合。刺可同身寸之一寸五分，留七呼，动气应手至而急出之。
　　火欲降而地玄窒抑之，降而不入，抑之郁发，散而可矣。
　　二日不降，七日降，欲下而郁散之，速可刺之也。
　　当折其所胜，可散其郁。
　　火郁折水，可以除之。
　　当刺足少阴之所出，刺足太阳之所入。
　　足少阴之出#2涌泉穴也，在足心陷者中，屈足卷指宛宛中，足少阴之井。刺可同身寸之三寸#3留三呼，动气至急出之，先左后右。足太阳之所入，委中穴，在胭中央约文中，动咏应手，足太阳之合也。刺可同身寸之五分，留七呼，气至而急出之，先左后右。二次同其法刺也。
　　土欲降而地苍室抑之，降而不下，抑之郁发，散而可入。
　　五日不降，十日降，欲降而郁散，而可速刺之。
　　当折其胜，可散其郁。
　　土郁折水#4，可除其苦。
　　当刺足厥阴之所出，刺足少阳之所入。
　　足厥阴之所出，大敦穴也，在足大指端，去爪甲上如韭叶，及三毛之中，足厥阴井也。刺可同身寸之三分，留十呼，动气#5 急出之。足少阳之所入，阳陵泉穴，在膝下同身寸之一寸，腑骨外康陷者中，是足少阳之合。刺可同身寸之六分，留十呼，动气至急出之。
　　金欲降而地彤室抑之，降而不下散#6抑之郁发，散而可入。
　　四日不降，九日降，欲下而郁散，可速刺也。
　　当折其胜，可散其郁。
　　金郁折火，可以除之。
　　当刺心包胳所出，刺手少阳所入也。
　　心胞胳所出，中冲穴也，在中指之端，去爪甲如韭叶，是手心主之井。刺可同身寸之一分，留二呼，动气至急出之。手少阳之所入，天井穴也，在肘外大骨之后，肘后同身寸之一寸，两筋问陷者中，屈肘得之，手少阳合。刺可同身寸之一寸，留十呼，动气应手至而急出之。
　　水欲降而地阜窒抑之，降而不下，抑之郁发，散而可入。
　　一日不降，六日降，欲下而郁散，先可刺之也。
　　当折其土，可散其郁。
　　折其所胜，可以散之也。
　　当刺足太阴之所出，刺足阳明之所入。
　　足太阴之所出，隐白穴也，在足大趾之端，侧去爪甲如韭叶，足太阴之井。刺可同身寸之一分，留三呼，得气至乃出之。足阳明之所入，三里穴，在膝下三寸，腑骨外廉两筋问，足阳明之所合，刺可同身寸之五分，留十呼，提一至而急出之。
　　帝日：五运之至，有前后与升降往来，有所承抑之，可得闻乎刺法？岐伯曰：当取其化源也。是故太过取之，不及资之。太过取之，次抑其郁，取其运之化源，令折郁气。不及扶资，以扶运气，以避虚邪也。不及者，当资其化源，以补其所亏，令不胜。
　　资取之法令，出《密语》。
　　资取化源法方，明於《玄珠密语》第一卷中。
　　黄帝内经素问遗篇卷之一竟
　　#1劳：原作『荣』，元刻本作『营』，并误，据文义改。
　　#2出：依前后文例，此前疑脱『所』字。
　　#3寸：疑当作『分』。
　　#4水：依前后文例当作『木』。
　　#5气：依前后文例，此下疑脱『至』字。
　　#6散：依前后文例，此字疑衍。
　　黄帝内经素问遗篇卷之二
　　刺法论中
　　黄帝问日：升降之刺以知要，愿闻司天未得迁正，使司化之失其常政，即万化之机，其皆妄然，与民为病，可得先除，欲济群生，愿闻其说。
　　明其迁正，故可预防。
　　岐伯稽首再拜曰：悉乎哉问。言其至理，圣念慈悯，欲济群生，臣乃尽陈斯道，可申洞微。
　　申，显也；洞，深也；微，妙也。言可尽显深妙。
　　太阳复布，即厥阴不迁正。
　　即天运不和顺，四序失合，而作疫也。
　　不迁正，气塞於上，当写足厥阴之所流。
　　气舒而复塞之，故写之。当写足厥阴之所流，行问穴也，在足大趾之间，动脉应手陷者中，足厥阴之荣。刺可同身寸之六分，留七呼，动气至而急出之。
　　厥阴复布，少阴不迁正。
　　天失时令，即气令不正也。
　　不迁正，即气塞於上。
　　热欲化，而风乃布外也。
　　当刺心包胳脉之所流。
　　心包胳脉之所流，劳官穴也，在掌中央。刺可同身寸之三分，留六呼，动气至而急出也。
　　少阴复布，太阴不迁正。
　　子午天数有余，丑未不得中正也。
　　不迁正，即气留於上。
　　雨欲化，而热布於天。
　　当刺足太阴之所流。
　　足太阴之所流，大都穴也，在足大趾本节后陷者中，足太阴脉之荣也。刺可同身寸之三分，留七呼，动气至而出之。
　　太阴复布，少阳不迁正。
　　丑未天数有余，寅申未得中正。
　　不迁正，则气塞未通。
　　热欲化，而雨复布天。
　　当刺手少阳之所流。
　　手少阳之所流，液门穴也，在手小指次指问陷者中，手少阳之荣也。刺可同身寸之二分，留三呼，动气至而急出也。
　　少阳复布，则阳明不迁正。
　　寅申天数有余，卯酉未得司天。
　　不迁正，则气未通上。
　　燥欲治天，热化复治。
　　当刺手太阴之所流。
　　手太阴之所流，鱼际穴也，在手大指本节后内侧，散脉文中，手太阴之荣也。刺可同身寸之二分，留三呼，动气至而急出之。
　　阳明复布，太阳不迁正。
　　卯酉天数未终，辰戌未得司正。
　　不迁正，则复塞其气。
　　寒欲行天而燥复化。
　　当刺足少阴之所流。
　　足少阴之所流，然谷穴也，在足内踝前起大骨下陷中，足少阴之荣也。刺可同身寸之三分，留三呼，动气至而出之。
　　帝日：迁正不前，以通其要。愿闻不退，欲折其余，无令过失，可得明乎？岐伯曰：气过有余，复作布正，是名不过位也。
　　即名布正，再治天而不能退位。
　　使地气不得后化，新司天未可迁正，故复布化令如旧岁#1。
　　新岁司天未得中司，去岁司天仍旧治天，是故气过天令不#2常，故与民作灾之病也。
　　巳亥之岁，天数有余，故厥阴不退位也。
　　至子午之年，犹尚治天。
　　风行於上，木化布天。
　　雨湿之化不令，风化至酷作灾。
　　当刺足厥阴之所入。
　　足厥阴之所入，曲泉穴也，在膝内辅骨下，大筋上，小筋下后陷者中，屈膝而得之，足厥阴之合也。刺可同身寸之六分，留七呼，动气至急出其针也。
　　子午之岁，天数有余，故少阴不退位也。
　　至丑未之年，犹尚治天。
　　热行於上，火余化布天。
　　燥清之亏，雨化不令，热化复行天令也。
　　当刺手厥阴之所入。
　　心包之所入，曲泽穴也，在肘内廉下陷者中，屈肘而取之，手厥阴之令#3也。刺可同身寸之三分，留七呼，动气至而急出之。
　　丑未之岁，天数有余，故太阴不退位也。
　　至寅申之年，犹尚治天也。
　　湿行於上，雨化布天。
　　寒化亏，热化不令，湿化复布行天令。
　　当刺足太阴之所入。
　　足太阴之所入，太#4阴陵泉穴也，在内侧辅骨下陷者中，足太阴之合。刺可同身寸之五分，留七呼，动气至而急出之也。
　　寅申之岁，天数有余，故少阳不退位也。
　　至卯酉之年，犹尚治天。　　热行於上，火化布天。
　　燥清令亏，热化复治，布行天令。
　　当刺手少阳之所入。
　　手少阳之所入，天井穴也，在肘外大骨后，肘后上一寸，两筋问陷中，屈肘得之，手少阳之合也。刺可同身寸之三分，动气至而急出之也。
　　卯酉之岁，天数有余，故阳明不退位也。
　　至辰戌年，犹尚治天也。
　　□#5行於上，燥化布天。
　　风化亏，而寒化不令，清化复治，布行天令。
　　当刺手太阴之所入。
　　手太阴之所入，尺泽穴也，在肘约文中动脉应手，手太阴之所合也。刺可同身寸之三寸，留三呼，动气至而急出之。
　　辰戌之岁，天数有余，故太阳不退位也。
　　至巳亥之年，犹尚治天也。
　　寒行於上，凛水化布天。
　　热化令亏，风化不令，寒化复治，布行天令。
　　当刺足少阴之之所入。
　　足少阴之所入，阴谷穴也，在膝下内辅骨之后，大筋之下，外筋之上，按之应手，屈膝而得之，足少阴之合。刺可同身寸之四分，动气至而出之。
　　故天地气逆，化成民病，以法刺之，预可平愈。
　　人气通乎天地也。气交有变，前后余退可#6天元。刺其余源，始终可平也。
　　黄帝问曰：刚柔二干失守其位，使天运之气皆虚乎？与民为病可得平乎？
　　天运如虚，可以法刺，可除之也。
　　岐伯曰：深乎哉问。明其奥旨，天地迭移，三年化疫，是谓根之可见，必有逃门。
　　是谓根究天地之灾，铃有遐危逃生之门户。
　　假令甲子，刚柔失守。
　　柔得其位，上失其刚，虽得交司，数可未至。甲子上未终司，己卯下虽迁正，是谓柔干孤虚其下也。刚未正之，己不得其甲，即土运反虚而木乃胜。
　　刚未正，柔孤而有亏。
　　甲不正於己也。土运不令正失，少阴不化，是故天与皆虚，而使邪化疫者也。
　　时序不令，即音律非从。
　　司天犹布，而中运有胜至矣。甲未临而己已至，律无音而吕有声，即黄锺大官不应夹锺少官，即应以表，己卯下位，孤主土运者也。
　　如此三年，变大疫也。
　　甚则速，首尾三年至。
　　详其微甚，察其浅深。
　　大虚而布政日久，即深也，深即甚矣。运未正即胜至久，即深甚也，甚即深。首尾二年至者也。
　　欲至而可刺，刺之。
　　则以明其刺法者，即是布正而未迁正者，可刺其即令之病也。只言知者，是以三年中有大疫至，刺补其夭之之吉也，即其细详微甚，知其所至之斯，可先齐之者也。
　　当先补肾俞。
　　土疫至而肾虚者，先补之肾俞，在骨#7第十四椎下，两傍各同身寸之一寸五分。未刺时先口街针，暖而用之，用圆利针。临刺时咒日：五帝上真，六甲玄灵，气符至阴，百邪闭理。念三遍，自口中取针，先刺二分，留六呼，次入针至三分，动气至而徐徐出针，以手扪之，令受针人咽气三次，又可定神魂者。
　　次三日，可刺足太阴之所注。
　　足太阴之所注，大白穴也，在内踝核骨下陷者中，足太阴豚之所注也。先以口衔针令温，欲下针时咒日：帝扶天形，护命成灵。诵之三遍，乃刺三分，留七呼，动气至而急出其针也。
　　又有下位己卯不至，而甲子孤立者，次三年作土疠，其法补泻，一如甲子同法也。
　　即甲子、甲戌、甲申、甲午、甲辰、甲寅并已丑、己亥、已酉、己未、己巳、己卯，凡甲己上下失守，皆此一法而已。
　　其刺以毕，又不须夜行及远行，令七日洁，清诤斋戒。所有自来肾有久病者，可以寅时面向南，冷神不乱思，闭气不息七遍，以引颈咽气顺之，如咽甚硬物，如此七遍后，饵舌下津令无数。
　　仙家咽气，可以深根固蒂，以子受母气也。咽下气，令腹中呜，至脐下子气见母元气，故日返本还元也。久饵之，令深根以养，固蒂也。故咽气津者，此名天池之水，可久饵之，资精气血，荡涤五藏，先溉元海，一名离官之水，一名玉池，一名神水，不可唾之，但可饵之，以补精血，可益元海也。
　　假令丙寅，刚柔失守。
　　柔得其位，上失其刚也。虽得其交岁，而丙未迁正治天下，辛巳独治其泉，上位丙失其‘刚干，故中水运不得，运太过也，反受土胜之。
　　上刚干失守，下柔不可独主之。
　　柔干在上，犹言不及，何况柔失刚者也。
　　中水运非太过，不可执法而定之。
　　不以诸丙年作其水太过也，当推之天数，而知有亏也。
　　布天有余，而失守上正。
　　天虽主治之，此即布正之化，正司主岁，未得正位也。
　　天地不合，即律吕音异。
　　柔干至而吕有音应，刚干未迁而律管无声，即少羽吗响，而大羽口□#8也。
　　如此即天运失序。
　　虽有化，而非常化也。
　　后三年变疫。
　　变有微甚，故有迟速，当推其天数之浅深也。
　　详其微甚，差有大小。
　　大差七分，小差五分。每一分，一十五日。大差速至，小差徐徐而至之也。
　　徐至即后三年，至甚即首三年。
　　推数差速，即知运迟。
　　当先补心俞。
　　心俞在背第五椎下，两傍各一寸半。用圆利针，於日中令温暖，次以手按穴，得其气动乃咒日：太始上清，丹元守灵。诵之三遍，先想火光於穴下，然后刺，可同身寸之一寸半，留七呼。得气至，次进针三分。以手弹之，令气至而下针，得动气至而徐徐出针。次以手扪其穴，令受针人闭气三息而咽气也。
　　次五日，可刺肾之所入。
　　肾之所入，阴谷穴也，在膝内辅骨之后，大筋之下，小筋之上，按之应手，屈膝而得之。用圆利针，令口中温暖，先以手按穴，乃咒日：大微帝君，五气及真，六辛都司，符扶黑云。诵之一遍，刺可入同身寸之四分，得动气至而急出之。
　　又有下位地甲子，辛巳柔不附刚，亦名失守，即地运皆虚，后三年变水疠，即刺法皆如此矣。
　　即丙寅、丙子、丙戌、丙申、丙午、丙辰，辛丑、辛亥、辛酉、辛未、辛巳、辛卯，如此上下失守，皆推大小差而刺之。
　　其刺如毕，慎其大喜欲情於中，如不忌，即其气复散也，令静七日。
　　七日后神气实，而水疫不伤。心欲实，令少思。思即伤神。居当澄心，而神守中，即道自降，而其气复上。人乱想劳神，即阴中鬼王劳神，即神役苦志心乱，故夭人命，实即神和志安，心静即中也。
　　假令庚辰，刚柔失守。
　　乙得其位，上失其庚，即谓柔失其刚也。虽得其岁，即庚未得中位也，乙得下位，□治其地。上位庚失其刚干，故中金运不得太过，反受火胜之也。
　　上位失守，下位无合。
　　乙未在下主地，孤立也，上无刚干正之，天运虚。
　　乙庚金运，故非相招。
　　上下相招，阴阳相合也。司天与运各得其化。
　　布天未退，中运胜来。
　　不以阳年元胜复，支干不合有。
　　上下相错，谓之失守。
　　庚不与乙相对合也。
　　姑洗林锺，商音不应也。
　　失守即同声不相应也，姑洗，上管庚辰，太商不如应；林锺，下管乙未，少商独应矣。
　　如此即天运化易。
　　故四序非常也。
　　三年变大疫。
　　金疫又名杀疫。
　　详其天数，差有微甚。
　　大差七分，即气过一百五日，即甚矣。小差五分，即气过七十五日，即微也。
　　微即微，三年至。
　　微即徐也。
　　甚即甚，三年至。
　　甚即速也。
　　当先补肝俞。
　　肝俞在背第九椎下，两傍各一寸半。用圆利针，以口温暖，先以手按穴得动气，欲下针而咒日：气从始清，帝符六丁，左施苍城，右入黄庭。诵之三过#9，先想青气於穴下，然后刺之三分，得气而进针，针入五分，动气至而徐徐出针，以手扪其穴，令受针人咽气。
　　次三日，可刺肺之所行。
　　肺之所行，经渠穴也，在手寸口陷中，手太阴经也。用圆利针，於口内温令暖，先以左手按穴，乃咒日：太始上真，五符帝君，元和气合，司入其神。诵之三遍，刺可同身寸之三分，留二呼，动气至而出其针也。
　　刺毕，可静神七日，慎勿大怒，怒必真气却散之。又或在下地甲子，乙未失守者，即一。柔干，即上庚独治之，亦名失守者，即□□孤主之，三年变疠，名日金疠。
　　亦名杀疠。
　　其至待时也，详其地数之口#10差，亦推其微甚，可知迟速尔。
　　速至共三年，迟即后三年，其至如金疫，刺法同前也。
　　诸位乙庚失守，刺法同。
　　即天运各异，金杀丁之灾，化民病也同，刺而却之也。
　　肝欲平，即勿怒。
　　怒即阴生，肝为肠神也，阴生即阳、夭，夜外念安其志，勿诵恶语，即阳神魂守中。
　　假令壬午，刚柔失守。
　　下得其位，上失其主，即司天布正，木运反虚也。虽交岁而天未迁正，中运胜即地见丁酉，独主其运，故行之燥胜天未热化，是名二虚者已。
　　上壬未迁正，下丁独然，即虽阳年，亏及不同。
　　灾亦然。三日肝自病，风化不令，运失其壬，未得其位，天如布退，可得迁正，不假复而正角。
　　上下失守，相招其有期。
　　推之天别，又及几分，天如复位，故得相招者也。
　　差之微甚，各有其数也。
　　差七分，计一百五日，即大差之期也。差五分，即七十五日，其下者又微也。
　　律吕二角，失而不和，同音有日。
　　上律萝宾，下吕南吕，上大角不应，下少角应，故二角失而不和也。后壬午迁正之日，即上下角同声相应。
　　微甚如见，三年大疫。
　　微即至乙酉，甚即至甲申，甚速微徐也。
　　当刺脾之俞。
　　脾之俞在背第十一椎下，两傍各一寸半，动豚应手。用圆利针，令口中温暖而刺之，即咒日：五精智精，六甲玄灵，帝符元首，火始受真。诵之三遍，先想黄气於穴下，然后刺之二分，得气至而次进之，又得动气次进之，二进各一分，留五呼，即徐徐出针，以手扪之，令其人不息，三遍而咽津也。
　　次三日，可刺肝之所出也。
　　肝之所出，大敦穴也，在足大趾端，去爪甲如韭叶，及三毛之中，足厥阴之井也。用圆利针，令口中温暖而刺之，即咒日：真□至玄，大道冥然，五神各位，气缺三田。诵之，然后可刺入同身寸之三分，留十呼，动气至而出其针。
　　刺毕，静神七日，勿大醉歌乐，其气复散，又勿饱食，勿食生物。
　　歌乐者，即脾神动而气散也。醉即性乱，饱即食胀，故慎忌之。食生物即伤脾气也。
　　欲令脾实，气无滞，饱无久坐，食无大酸，无食一切生物，宜甘宜淡。
　　淡入胃也，宜益府。淡者，土之薄味也，而又次於甘者。无闲坐，无久外，故养脾也。
　　又或地下甲子，丁酉失守其位，未得中司，即气不当位，丁#11不与壬奉合者，亦名失守，非名合德，故柔不附刚。
　　天地二甲子，上下不相招，故阴阳有错，即中运失其岁合之常政也。
　　即地运不合，三年变疠。
　　故名木疠，又名风疠。其至，有即亦推其微甚。
　　其刺法，一如木疫之法。
　　即诸丁壬上下失守，皆同一法刺之。
　　假令戊申，刚柔失守。
　　戊与癸合也。天地二甲子，即戊申合癸亥也。下位癸亥至地，其主地正司也。上下位戊申过丁未，天数未退，而复布天，故失守，戊癸不合也。
　　戊癸虽火运，阳年不太过也
　　戊未正司，癸下独治，故非太过，反受水胜之也。
　　上失其刚，柔□#12独主其气不正，故有邪干。
　　水运失守於上，中下运有亏也，故天虚而地犹主之。中见火运，水来犯之，故日邪干。
　　迭移其位，差有浅深。
　　天数过差，亦有多少，却得奉合，合要在目#13数也。
　　欲至将合，音律先同。
　　中火运征也。上下二律吕，上穷太少二征，合音同。
　　如此天运失时，三年之中，火疫至矣。
　　速至庚戌也，徐徐至辛亥所作也。
　　当刺肺之俞。
　　肺俞在背第三椎下，两傍各一寸半，动脉应手。用圆利针，令口中温暖，先以手按穴乃刺之。咒日：真邪用搏，气灌元神，帝符反本，位合其亲。诵之三遍，刺之二分。候气欲至，想白熙於穴下，次进一分，得气至而徐徐出其针，以手扪之於其穴也，然可立愈也。
　　刺毕，静神七日，勿大悲伤也。悲伤即肺动，而真气复散也。
　　凡喜怒悲乐恐，皆不可过矣。此五者，皆可动天乱真神也，故圣人忘绿灭动念，可存神也。故神能主形，神在形全，可以身安，道常长存也。
　　人欲实肺者，要在息气也。
　　无大喘息，慎勿多言语及呼吸多，气喘及言语多，及饮玲形寒之食咸#14多，大忌悲伤喜怒，玲伤其肺神也。
　　又或地下甲子，癸亥失守者，即柔失守位也。即上失其刚也，即亦名戊癸不相合德者也，即运与地虚，后三年变疠，即名火疠。
　　与火疫同也。即法刺一体，即诸戊、诸癸，上下同一体。
　　是故立地五年，以明失守，以湿#15法刺於是。疫之与疠，即是上下刚柔之名也，穷归一体也。即刺疫法只有五法，即总其诸位失守，故只归五行而统之也。
　　此皆五疫疠，归天地不相和之气，化为疫疠大伤人之命也，故达天元可通法刺，复济生民也。
　　黄帝内经素问遗篇卷之二竟
　　#1旧岁：元刻本作『故也』。
　　#2不：元刻本作『失』。
　　#3令：元刻本、明刻本均作『合』。
　　#4太：疑衍。．口：明刻本作『金』。
　　#5可：元刻本此下有一字空格。
　　#6骨：疑当作『背』。
　　#7口□：明刻本作『无声』。
　　#8过：疑当作『遍』。
　　#9□：明刻本作『等』。
　　#10丁：元刻本作『下』。
　　#11□：明刻本作『地』。
　　#12目：元刻本作『日』。
　　#13咸：原作『臧』，据文义改。
　　#14湿：明刻本作『穷』。
　　黄帝内经素问遗篇卷之三
　　刺法论下
　　黄帝日：余闻五疫之至，皆相染易，无问大小，病状相似，□#1施救疗，如何可得不相移易者？
　　其病相染着，如何得不相染也。
　　岐伯日：不相染者，正气存内，邪不可干，避其毒气，天牝从来，复得其往。
　　邪毒之气，在於泄汗，反下取之，其气入於中，毒气至脑中，流入诸经之中，令人染病矣。如人嚏得，此气入鼻至脑中，欲□□#2令勿投鼻中，令嚏之即出尔，如此即不相染也。
　　气出於脑，即不邪干。
　　从鼻而入脑，欲干复出，即无相染也。
　　气出於脑，即室#3先想心如日。
　　即正气存中而神守其本，即邪疫之气不犯之。
　　欲将入於疫室，先想青气自肝而出，左行於束，化作林木。
　　如春柏之苍翠。
　　次想白气自肺而出，右行於西，化作戈甲。
　　如剑戟之明白利刃。
　　次想赤气自心而出，南行於上，化作焰明。
　　如赫赫之炎燥。
　　次想黑气自肾而出，北行於下，化作水。
　　如波浪之黑色。
　　次想黄气自脾而出，存於中央，化作土。
　　如大地之黄色。
　　五气护身之毕，以想头上如北斗之煌煌，然后可入於疫室。
　　即正气存中，而邪疫不干。
　　又一法：於春分之日，日未出而吐之。
　　用远志去心，以水煎之，饮二盏，吐之，不疫者也。
　　又一法：於雨水日后三浴，以药泄汗。
　　注汗出臭者，无疫也。
　　又一法：小金丹方，辰砂二两，水磨雄黄一两，叶子雌黄一两，紫金半两。
　　粉作末，令细之。
　　同入合中，外固，了地一尺筑地实，不用炉，不须药制，用火二十斤缎之也，七日终。
　　常令火及二十斤。
　　候玲七日取，次日出合子，埋药地中七日。
　　亦须吉地者佳也。
　　取出顺日研之三日，炼白沙蜜为丸，如梧桐子大。每日望束吸日华气一口，冰水下一丸，和气咽之。服十粒，无疫干也。黄帝问曰：人虚即神游失守位，使鬼神外干，是致夭亡，何以全真？愿闻刺法。岐伯稽首再拜曰：昭乎哉问。谓神移失守，虽在其体，然不致死，或有邪干，故令夭寿。
　　邪未干而不病，邪欲干而有卒亡也。
　　只如厥阴失守，天以虚，人气肝虚，感天重虚，即魂游於上。
　　肝虚、天虚，又遇出汗於肝而三虚，散神游上位，左无英君下，即神光不聚，而白尸鬼至，令人卒亡者也。
　　邪干□#4大气，身□#5犹可刺之。
　　目中神彩有，四肢虽玲，心腹尚温，如口中无涎，舌不卵缩者，非感厥也，即名尸厥，故可救之复苏。
　　刺其足少阳之所过。
　　足少阳之所过，丘墟穴也，在足外踝下，如前陷者中，去临泣同身寸之五寸，足少阳之原也。用毫针，於人近体暖针至温，以左手按穴，咒日：太上元君#6，常居其左，制之三魂。诵之三遍，次呼三魂名，爽灵、胎光、幽精。诵之三遍，次想青龙於穴下，刺之可以同身寸之三分，留三呼，可徐徐出针，亲令人按气於口中，腹中呜者可治之。
　　次刺肝之俞。
　　在背第九椎下，两傍各一寸半。用毫针，着身温之，左手按穴，咒日：太微帝君，元英制魂，真元及本，令入青云。又呼三魂名如前三遍，刺入同身寸之三分，留三呼；次进二分，留三呼；复取针至三分，留一呼，徐徐出，即气及而复活。
　　人病心虚，又遇君相二火司天失守，感而三虚。
　　又或汗出於心，即致神魂逆於上，入泥丸也。
　　遇火不及，黑尸鬼犯之，令人暴亡。
　　不出一时可救之，四肢玲，气虽闭绝，不变色，舌#7如不卵者可救。目中神彩不变者，可刺之也。
　　可刺手少阳之所过。
　　手少阳之所过，阳池穴也，在手表腕□陷者中，手少阳之原也。用毫针，人身温暖，以手按穴，咒日：太一帝君，泥丸总神，丹无黑气，来复其真。诵之三遍，想赤凤於穴下，刺入二分，留七呼，次进一分，留三呼；复退，留一呼；徐徐手扪其穴，即令复活也。
　　复刺心俞。
　　在背第五椎下，两傍各一寸半。用毫针，着身温暖，以手按穴，咒日：丹房守灵，五帝上青，阳和布体，来复黄庭。诵之三遍，刺可同身寸之七分，留一分#8，次进一分，留一呼；　　退至二分，留一呼；徐徐而出针，以手扪其穴也。
　　人脾病，又遇太阴司天失守，感而三虚。
　　重虚而汗出於脾，因而三虚，智意二神游於上位，故日失守。
　　又遇土不及，青尸鬼邪犯之於人，令人暴亡。
　　不出一时可救之也，四肢玲，而身温、唇温者，可活之矣。口中无涎，即名尸厥。
　　可刺足阳明之所过。
　　足阳明之所过，冲阳穴也，在足附上骨问动豚，去陷谷三寸，足阳明之原也。用毫针，着人身温暖，以手按穴，咒日：常在魂庭，始清太宁，元和布气，六甲及真。诵之三遍，先想黄庭於穴下，刺入三分，留三呼；次进二分，留一呼；徐徐退，而以手扪之者也。
　　复刺脾之俞。
　　在背第十一椎下，两傍各一寸半。用毫针，以手按之，咒日：太始定位，总统坤元，黄庭真气，来复游全。,诵之三遍，刺之三分，留二呼，进至,二分，动气至徐徐出针。
　　人肺病，遇阳明司天先守黠感而三虚。,
　　人虚、天虚，又汗出放肺，因而三虚，即魂游於上，故曰失守之也。
　　又过#9金不及，有赤尸鬼干人，令人暴亡。,
　　不出一时可救之，虽无气，手足冷者，心腹温，鼻彻温，目中神彩不转，口中无涎，舌卯不缩者，皆可刺活也。
　　可刺手阳明之所过。
　　手阳明之所过，合谷穴也，在手大指次指问，手阳明之原也。用毫针，着人体温暖，先以手按穴，咒曰：青气真全，帝符日元，七魄归右，今复本田。诵之三遍，想白黑於穴下，刺入三分，留三呼；次进针至五分，留三呼；复退一分，留一呼；徐徐出针，以手扪其穴，复活也。
　　复刺肺俞。
　　肺俞在背第三椎下，两傍各一寸半。用毫针，着体温暖，先以手按穴，咒日：左元真人，六合气宾，天符帝力，来入其司。诵之三遍，针入一寸半，留三呼；次进二分，留一呼；徐徐出针，以手扪其穴也。
　　人肾病，又遇太阳司天失守，感而三虚。
　　人虚、天虚，又感出汗於肾，感而三虚，即肾神退游於黄庭，虽不离体，神光不聚，故失守也。
　　又遇水运不及之年，有黄尸鬼干犯人正气，吸人神魂，致暴亡。
　　气绝，四肢厥玲，心腹微温，眼色不易，唇口及舌不变，口中无涎即可救也。
　　可刺足太阳之所过。
　　足太阳之所过，京骨穴也，在足外侧大骨下，赤白肉际陷者中是，足太阳之原也。用毫针，着人身温暖，以手按穴，咒日：元阳育婴，五老及真，泥丸玄华，补精长存。想黑气於穴下，刺入二#10分半，留三呼；乃进至三分，留一呼；徐徐出针，以手扪其穴也。
　　刺足少阳之俞。
　　在背第十椎下，两傍各一寸半。用毫针，先以手按穴，咒日：天玄日晶，太和昆灵，真元内守，持入始青。诵之三遍，刺之三分，留三呼；次又进五分，留三呼；徐徐出针，以手扪之。
　　黄帝问日：十二藏之相使，神失位，使神彩之不圆，恐邪干犯，治之可刺，愿闻其要。
　　五神失守，以明刺法，又言十二神之妙用也。
　　岐伯稽首再拜曰：悉乎哉。问至理，道真宗，此非圣帝，焉究斯源，是谓气神合道，契符上天。
　　人气动合司天，神气相合，由乎盛衰也。
　　心者，君主之官，神明出焉。
　　任治於物，故为君主之官。故心从形，有神托心斯存，是故心者，神之舍也。即真心失守，虚而神不守位，即妄游诸室，五神不安，而乃令虚也。
　　可刺手少阴之源。
　　手少阴之源者，即是兑骨穴也。此是真心之源，在掌后兑骨之端陷者中，一名中都，用长针，口中温暖，刺入三分，留三呼；进一分，留一呼；徐徐出针，以手扪其穴，复苏也。
　　肺者，相傅之官，治节出焉。
　　位高为君，故官为相傅。主行荣卫，故治节由之，喘息而自然。有多语失节，饮玲形寒悲怆？是以肺神不守位，即虚也。
　　可刺手太阴之源。
　　肺之源，出於大渊，在掌后大筋一寸五分问陷者中，手太阴之所过。用长针，以口中温针，以手按穴，刺入同身寸之三分，留三呼，动气至而徐徐出针，以手扪穴。
　　肝者，将军之官，谋虑出焉。
　　勇而能断，故日将军。潜发未萌，故日谋虑出焉。怒而气上，遇气交不前，因而神失守，神光不聚，可用前法刺之，全神守者也。
　　可刺足厥阴之源。
　　足厥阴之源，太冲穴也，在足大趾本节后二寸陷者中，乃肝豚所过为源。用长针，便於口中先温针，以手按穴，刺可入三分，留三呼；进二分，留二呼；徐徐出针，以手扪之也。
　　胆者，中正之官，诀断出焉。
　　刚正果诀，故官为中正。直而不疑，故诀断出焉。交动而卒怒，怒而不息，气上而不守位，使人中正不利，欲成膈噎，神光不聚，未有邪干，先可以刺治之者也。
　　可刺足少阳之源。
　　足少阳之源，丘墟穴也，在足外踝下如前陷者中，去临泣穴五寸，足少阳之所过也。用长针，於口内温针，先以左手按穴，刺可同身寸之三分，留三呼；进至五分，留二呼；徐徐出针，以手扪之也。
　　擅中者，臣使之官，喜乐出焉。
　　擅中者，在胸两乳问，为气海，手厥阴包络之所居，此作相火位，故言臣使，主其喜乐，中及惊喜怒思恐，即神失守位，使人如失志，恍恍然，神光不聚，邪来干之，可用刺法治之，正神和也。
　　可刺心包胳所流。
　　劳官穴也，在手掌中央动脉，手心主之所流也。用长针，於口中温，先以左手按穴，刺可同身寸之三分，留二呼，徐徐出针，以手扪其穴也。
　　脾为谏议之官，知周出焉。
　　心有所忆谓之意，意中出焉谓之智，智周万事，皆从意智也。故知周出焉，意有所着#11。欲念生他想劳意不已，智有所存，神游失守，则神元不聚，可预治之者也。
　　可刺脾之源。
　　脾之源，在足内侧核骨下陷者中，是足太阴之所过为源。用长针，於口内温针，先以左手按穴，刺可入三分，留五呼；进至三分，留五呼；即可徐徐而退针，以手扪之。
　　胃为仓凛之官，五味出焉。
　　包容五谷，是谓仓凛之官。荣#12养四傍，故云五味出焉。饮食饱甚汗出，食饱房室，即气留滞注，神游失守，邪干未至，可以预治全真。
　　可刺胃之源。
　　胃之源#13冲阳穴也，在足咐上，如同身寸之五分，骨问动脉上，去陷谷穴五寸，是足阳明之所过。用长针，於口中温针，先以左手按穴，刺可入三分，留三呼，进至二分，徐徐出针，以手扪其穴。
　　大肠者，传道之官，变化出焉。
　　传道，为传不洁之道；变化，谓变化物之形。故云传道之官，变化出焉。男子有反之过，故失守位，邪非干之，以刺法治之，即令反却苏也。
　　可刺大肠之源。
　　大肠之源，合谷穴也，在手大指次指曲骨问，手阳明之所过也。用长针，口中温针，刺入二分，留三分#14，进至二分，留一呼，徐徐出之也。
　　小肠者，受盛之官，化物出焉。
　　承奉胃司，受盛糟粕，受元复化，传入大肠，故云受盛之官，化物出焉。受而有异，非合不合，神失守，可刺全真者。
　　可刺小肠之源。
　　小肠之源，腕骨穴也，在手外侧腕前起骨下陷者中，手太阳之所过也。用长针，於口中温针，先以左手按穴，刺可入三分，留三呼；进二分，
　　留一呼；徐徐出针，次以手扪其穴也。
　　肾者，作强之官，仗巧出焉。
　　强於作用，故日作强。造化形容，故日侠巧。在女则当侠巧，在男正日作强。人强作过失，动合於三元八正之日，故神失守位也，故预刺而可全真者也。
　　刺其肾之源。
　　肾之源，出於大溪，在足内踝下，跟骨之前陷者中，足少阴之所过为源。用长针，於口中温针，先以左手按穴，刺入三分，留一呼；进一分，留一呼；徐徐出针，以手扪其穴也。
　　三焦者，决渎之官，水道出焉。
　　引道阴阳，开通闭塞，故官司央渎，水道出焉。次渎者，如四渎入大海，不离其水，百川入海，只江河淮济入海，不变其道，故日四渎也。三焦次渎，即精与水道不相合也，故日三焦者，上中下。上焦者，主内而不出，或非内而即内，故不守。中焦者，主腐熟水谷，或情动於中，人或非动而动，是谓孤动者，神失守位。下焦者，主出而不内，或当出而不出者，故日神失守位也。
　　刺三焦之源。
　　三焦之源，阳池穴也，在手表腕上陷者中，手少阳脉之所过也。用长针，於口中温针，先以左手按穴，刺可入三分，留三呼；进一分，留一呼；徐徐出针，以手扪之也。
　　膀胱者，州都之官，精液藏焉，气化则能出矣。
　　位当孤府，故日都官。居下内空，故藏精液。若得气海之气，施化则波便注泄。气海之不足，则闽隐不通，故日气化则能出矣。人若滞便而合气注膀胱，故精泄气通#15。水道不宣通，故神失守位。即可以刺法全真者，方知此法大妙也。
　　刺膀胱之源。
　　膀胱之源，京骨穴也，在足外侧大骨下，赤白肉际陷者中，足太阳之所过。用长针，於口中温针，先以左手按穴，刺可入三分，留三呼；进二分，留三呼；徐徐而出针，以手扪其穴也。
　　凡此十二官者，不得相失也。
　　失则灾害至，故不得相失。失之则神光不聚，故有邪干犯之，即害天命，宜先刺以全真也。
　　是故刺法有全神养真之旨，亦法有修真之道，非治疾也，故要修养和神也。
　　神为主养之宗，故作先也。
　　道贵常存，补神固根，精气不散，神守不分。
　　内三宝，即神、气、精。一失其位，三者皆伤。三者同守，故日元和也。
　　然即神守而虽不去，亦全真。
　　神如去即死矣。然虽在其体，身中而未去者，亦非守位而全真也。
　　人神不守，非达至真。
　　神不守即光明不足，故要守真而聚神光，而可以修真，真勿令泄，人为知道。
　　至真之要，在乎天玄。
　　人在母腹，先通天玄之息，是谓玄牝，名日谷神之门，一名神颠，一名上部之地户，一名人中之岳，一名胎息之门，一名通天之要。人能忘嗜欲，定喜怒，又所动随天玄牝之息，绝其想念，如在母腹中之时，命日返天息，而归命回，入寂灭，反太初，还元胎息之道者也。
　　神守天息，复入本元，命日归宗。
　　人有诸疾守位之神，可入玄中之息，而归命之真全，神之道可久觊也。
　　黄帝内经素问遗篇卷之三
　　#1口：明刻本作『不』。
　　#2□口：元刻本作『嚏也』。
　　#3室：明刻本无。
　　#4□：明刻本作『厥』。
　　#5□：明刻本作『温』。
　　#6君：此下疑有脱文。
　　#7舌：此下元刻本有一字空格。
　　#8分：疑为『呼』之讹。
　　#9过：明刻本作『遇』。
　　#10二：元刻本作『一』
　　#11着：元刻本作『着』。
　　#12荣：原作『劳』据文义改。
　　#13源：原作『阳』，据元刻本改。
　　#14分；疑当作一呼』。
　　#15通：元刻本作『动』。
　　黄帝内经素问遗篇卷之四
　　本病论上
　　黄帝问日二天元九窒，余已知之，愿闻气交，何名失守？
　　六气升降，上下交位，以五藏配天地之常。
　　岐伯曰：谓其上下升降，迁正退位，各有经论，上下各有不前，故名失守也。
　　《天元玉册》云：六气常有三气在天，三气在地也。即一气升天，作左问气；一气入地，作右问气；一气迁正，作司天；一气迁正，作在泉；一气退位，作天左问气；一气退位，作地右间气。气交有合，常得位所在至当时，即天地交乃变而方泰也，天地不交乃作病也。
　　是故气交失易位，气交乃变，变易非常，即四时失序，万化不安，变民病也。
　　於是六气有升不得其升者，欲降而不得其降者，有当迁正而不得迁正者，自当其位而不得位，故有如此之分，则天地失其常政，故万民不安也。
　　帝曰：升降不前，愿闻其故，气交有变，何以明知？
　　再问穷源用也。
　　岐伯日：昭乎问哉，明乎道矣。气交有变，是谓天地机。
　　本#1欲升，上见天柱窒；二火歌升，上见天蓬窒；土欲升，上见天冲窒；金欲升，上见天英窒；水欲升，上见天内窒，是故天窒所胜，而不前者。
　　但欲降而不得降者，地窒刑之。
　　木欲降，而地矗窒刑之；火欲降，而地玄窒刑之，土欲降，而地苍窒刑之；金欲降，而地彤窒刑之；水欲降，而地阜窒刑之；地九窒，法天之象，本胜之气，故不降也。
　　又有五运太过，而先天而至者，即交不前。
　　运逢阳年於有司之至也，至后交胜而不过。
　　但欲升而不得其升，中运抑之。
　　木欲升而中见金运胜之，二火欲升而中见水运胜之，土欲升而中见木运胜之，金欲升而中见火运胜之，水欲升而中见土运胜之者，皆遇运太过，早至其中而先於气交，而抑之不前者也。
　　但欲降而不得其降，中运抑之。
　　然五运逢太过而先至其中，故降而不下，中运刑之，抑之不前也。
　　於是有升之不前，降之不下者；有降之不下，升而至天者；有升降俱不前，作如此之分别，即气交之变，变之有异，常各各不同，灾有微甚者也。
　　是故上下，天地之升降，交气有天窒、地窒之胜克，中运抑伏浅深，是故民病微甚异尔也。
　　帝日：愿闻气交遇会胜抑之由，变成民病，轻重何如？
　　欲明其变病本源之证也。
　　岐伯曰：胜相会，抑伏使然。
　　六气升降，乃经论之道也，气交之常也，遇会之不常，而相投之，胜伏抑之成郁者也。
　　是故辰戊之岁，木气升之，主逢天柱，胜而不前。
　　辰戌之岁，太阳迁正作司天也。即厥阴作地而作右问，至此岁而升天作左间也。又遇司天，深计算位至天柱窒也。木欲升，天柱金司天，土胜之不前也。
　　又遇庚戌，金运先天，中运胜之，忽然不前。
　　庚年金运先天，至次后十三日始交，司天欲升而金运抑之也。
　　木运升天，金乃抑之。
　　或上见天柱窒，或中见金运也。
　　升而不前，即清生风少，肃杀於春，露霜复降，草木乃萎。民病温疫早发，咽嗑乃乾，四肢满，肢节皆痛，久而化郁。
　　至天得左问日，乃发作也。
　　即大风摧拉，折陨呜素。民病卒中褊痹，手足不仁。
　　青埃见时，风疫乃作，民反张肢体直强，治之达三俞也。
　　是故巳亥之岁，君火升天，主窒天蓬，胜之不前。
　　君火以在地三年，至巳亥之岁，少阴升天作左问也，此可定之也。天蓬水司水，《天元册》用除算至坎官，除其数者，即天蓬窒作主司，故水窒胜也。
　　又厥阴木迁正，则少阴未得升天，水运以至其中者。君火欲升，而中水运抑之。
　　即天蓬水司胜，即或水运抑之。
　　升之不前，即清寒复作，玲生旦暮。民病伏阳，而内生烦热，心神惊悸，寒热间作，日久成郁。
　　二七日不降，以为日久也。
　　即暴热乃至，赤风肿翳化疫，温疠暖作。
　　至天作左问日乃作也，民病伏热内烦，痹而生厥，甚则血溢也。
　　赤气瘴而化火疫，皆烦而躁渴，渴甚治之，以泄之可止。是故子午之岁，太阴升天，主窒天冲，胜之不前。
　　太阴在地二#2年毕，一年乃升天，作少阴之左问也，此即定矣。其天冲窒，至有法，即不可前定之也。如会天冲窒，即土不可便升之也，故日升之不前也。
　　又或遇壬子，木运先天而至者，中木遇抑之也。
　　木升於大寒之日也，木早至十三日上，故升或遇此二木抑之者，土迁抑甚，而病深之也。
　　升天不前，即风埃四起，时举埃昏，雨湿不化，民病风厥涎潮，偏痹不随，胀满，久而伏郁。
　　即十日不升者，至以为日久也。
　　即黄埃化疫也。
　　问气上郁之大疫也。
　　民病夭亡，脸肢府黄疸满闭，湿令弗布，雨化乃微。
　　黄埃起而黄风化疫，皆肢体痛而口苦者也。
　　是故丑未之年，少阳升天，主窒天蓬，胜之不前。
　　少阴在地三年毕，至此岁升天，作太阴左问也，此可前定之也。天蓬失算位，取之法不定也。或遇之者，即水运之可升之於火，故不可便升也。
　　又或遇太阴未迁正者，即少阴未升天也，水运以至者。
　　即升天不前者，有此二抑之者也。
　　升天不前，即寒露反布，凛冽如冬，水复涸，冰再结，暄暖乍作，玲复布之，寒暄不时，民病伏阳在内，烦热生中，心神惊骇，寒热问争，以久成郁。
　　二七不降，以为日久也。
　　即暴热乃生，赤风气瞳翳。
　　至天得位之日乃作。
　　化成郁疠，乃化作伏热内烦，痹而生厥，甚则血溢。
　　赤气生而化大疫，皆烦而大热，凉药不可制於火之郁，甚於君火，故厥乃血溢也。
　　是故寅申之年，阳明升天，主窒天英，胜之不前。
　　阳明在地三年毕，至此年升天，作少阳左问也，即经论中乃定矣。九窒随天数不足，金遇火窒之，可胜之，不可升天。
　　又或遇戊申、戊寅，火运先天而至。
　　太过岁未交司，运先至一十三日。
　　金欲升天，火运抑之。
　　此者遇一即不可升也，或二者同会，其抑大也。
　　升之不前，即时雨不降，西风数举，咸卤燥生。
　　地咸卤生白，见硝而燥生也。
　　民病上热，喘嗽血溢，久而化郁。
　　四九不升，火为日久也。
　　即白埃翳雾，清生杀气，民病胁满悲伤，寒欤嚏哑乾，手拆皮肤燥。
　　白埃起时，杀疫火生，民病皆燥而咽乾，治可刺之也。
　　是故卯酉之年，太阳升天，主窒天内，胜之不前。
　　太阳在地三年毕，此年升天，作阳明之左问也，即经论定矣。升天即天内从之，数法推之也。水遇土窒之司，胜之不可升之，抑而复鲜。
　　又遇阳明未迁正者，即太阳未升天也，土运以至。
　　己酉、己卯。
　　水欲升天，土运抑之。
　　或见天内窒，土刑胜之，或见土运抑之，有一不胜也。
　　升之不前，即湿而热蒸，寒生两问。民病注不食不及化，久而成郁。
　　十二日不降，为日久也。
　　冷来客热，冰雹卒至。民病厥逆而秽，热生於内，气痹於外，足腥酸疼，反生（心悸懊热，暴烦而复厥。一黑埃起至寒疫至，皆烦而悸厥，治之。
　　可溢也。
　　黄帝曰：升之不前，余已尽知其旨。一愿闻降之不下，可得明乎？
　　再欲细明其道也。
　　岐伯日：悉乎哉问。是之谓天地微旨，可以尽陈斯道，所谓升已必降也。
　　一升至天作左问一年，二年迁正作司天，三年退位作右间，四年后降也。
　　至天三年，次岁必降，降而入地，始为左问也。
　　入地作左问一年，次岁作迁正司地，又次岁乃退作右问也。
　　如此升降往来，命之六纪者矣。
　　三而在天，三而在地，一岁弗从，命乎灾害，先明其升，次穷其降也。
　　是故丑未之岁，厥阴降地，主窒地晶，胜而不前。
　　又厥阴在天三年，次年爻降，又遇地九窒中，地晶西方兑塞，金司胜之，不可使入其地也，抑之不入，乃化成民病也。
　　又或遇少阴未退位。
　　少阴天数有余，作布政，故未退一位也。
　　即厥阴未降下，金运以至中。
　　或遇乙丑、乙未，中见金抑之也。
　　金运承之，降之未下，抑之变郁。
　　郁伏之气降而不下，成其民病。
　　木欲降下，金承之，降而不下，苍埃远见，白气承之，风举埃昏，清躁行杀，霜露复下，肃杀布令。久而不降，抑之化郁。
　　三日不降八日降，不降化风疫也。
　　即作风躁相伏，暄而反清，草木萌动，杀霜乃垫未见#3惧清伤藏。
　　暄和令节，大清杀之，复布杀霜，苍埃见时风疫至，治之吐而得，复不可下。
　　是故寅申之岁，少阴降地，主窒地玄，胜之不入。
　　少阴在天三年，四年即降，又遇地窒，主司地玄，窒水司降而不入，抑伏化为民病也。
　　又或遇丙申、丙寅，水运太过，先天而至。
　　水运太过，至其中即少阴降而不下，乃成其郁，与民为其灾也。
　　君火欲降，水运承之，降而不下，即彤云才见，黑气反生，暄暖如舒，寒常布灵，凛冽复作，天云惨赓，久而不降，伏之化郁。
　　二日不降七日降，不降即郁发。
　　寒胜复热，赤风化疫，民病面赤心烦，头痛目眩也，赤气彰，而温病欲作也。
　　民皆夜外不安，黄风化疫，解可泄也。
　　是故卯酉之岁，太阴降地，主室地苍，胜之不入。
　　太阴在天三年，至此年降入地，作少阴左问也。又遇主窒地苍窒，木司胜之不入也。
　　又或少阳未退位者，即太阴未得降也，或木运以至。
　　丁酉、丁卯。
　　木运承之，降而不下，即黄云见而青霞彰，郁蒸作而大风雾翳埃胜，折损乃作，久而不降也，伏之化郁。
　　十日不降，为日久也。
　　天埃黄气，地布湿蒸，民病四肢不举，昏眩肢节痛，腹满填臆。
　　黄风三举，民病温湿，皆痞满，治可大下愈。
　　是故辰戌之岁，少阳降地，主窒地玄，胜之不入。
　　少阳在天三年毕，次年下降入地，作太阴左问，主地玄窒，水司胜不入，而化民病也。
　　又或遇水运太过，先天而至也。
　　丙辰、丙戌，水运者也。
　　水运承之，水降不下，即彤云才见，黑气反生，暄暖欲生，玲气卒至，甚即冰雹也。久而不降，伏之化郁。
　　二日不降七日降，不降即郁发也。
　　冷气复热，赤风化疫，民清面赤心烦，头痛目眩也，赤气彰而热病欲作也。
　　民病夜讣不安，黄风化疫，解可泄之而愈也。
　　是故巳亥之岁，阳朋降地，主窒地彤，胜而不入。
　　阳明在天三年，次年下降，入地作少阳左问也。又遇主窒地彤，窒火司胜之不入，即化成病也。
　　又或遇太阴未退位，即少阳未得降，即火运以至之。
　　癸巳、癸亥。
　　火运承之不下，即天清而肃，赤气乃彰，暄热反作，民皆昏倦，夜外不安，咽乾引饮，懊热内烦，大清朝暮，暄还复作，九#4而不降，伏之化郁。
　　四日不降九日降，不降即郁发也。
　　天清薄寒，远生白气，民病掉眩，手足直而不仁，两胁口□#5，满目忙忙。
　　白气丰而杀疫至，民皆燥而咽乾轨钮，治可刺之。
　　是故子午之年，太阳降地，主窒地阜，胜之降而不入。
　　太阳在天三年，次年复降入地，作阳明左问，又遇地阜，土司胜之不入者也。
　　又或遇土运太过，先天而至。
　　甲子、甲午。
　　黄帝内经素问遗篇卷之四
　　#1本：明刻本作『木』。
　　#2二：疑当作『三』。
　　#3乃螫未见：明刻本作『乃下，螫虫未见』。
　　#4九：元刻本作『久』。
　　#5口口：明刻本作『作痛』。
　　黄帝内经素问遗篇卷之五
　　本病论下
　　土运承之，降而不入，即天彰黑气，暝暗赓惨，才施黄埃而布湿，寒化令气，蒸湿复令。久而不降，伏之化郁。
　　十二日不降者，即郁其发也。
　　民病大厥，四肢重怠，阴痿少力，天布沉阴，蒸湿问作。
　　黑气彰而寒疫至，民病皆厥而体重，治可益之也。
　　帝曰：升降不前，晰知其宗。愿闻迁正，可得明乎？
　　晰，明也。
　　岐伯日：正司中位，是谓迁正位。司天不得其迁正者，即前司天以过交司之日。
　　以过大寒日，别岁正之，初气未至也。
　　即遇司天太过有余日也，即仍旧治天数，新司天未得迁正也。
　　年即以交，即司天之气未交司故也。
　　厥阴不迁正，即风暄不时，花卉萎瘁，民病淋搜，目系转，转筋喜怒，小便赤。
　　太阳司天，天数有余，如退位之日，厥阴得治迁正也。
　　风欲令而寒由不去，温暄不正，春正失时。
　　虽得初气，天令不传，木气不伸，民乃病肝。
　　少阴不迁正，即冷气不退，春玲复寒，暄暖不时，民病寒热，四肢烦痛，腰脊强直。
　　厥阴司天，天数有余。厥阴虽有余日，别位司天，皆天数终日始迁正，如少阴至二月春分得位正之时，乃造化变，便可迁正，乃合司天也。
　　木气虽有余，位不过於君火也。
　　木气有余数，不尽有余日，复治天，治数未终，遇君火得时化，春分日便可迁正，木犹未退，即可同治於天也。其余气皆无此也。
　　太阴不迁正，即云雨失令，万物枯焦，当生不发。民病手足肢节肿满，大腹水肿，填臆不食，飧泄胁满，四肢不举。
　　少阴司天，天数未终，故日太阴不得迁正。少阴数终，可得迁正也。
　　雨化欲令，热犹治之，温煦於气，亢而不泽。
　　少阴有余，未尽天数，故不退位，即太阴未得迁正，即土气不申，而民病於脾也。
　　少阳不迁正，即炎灼弗令，苗莠不荣，酷暑於秋，肃杀晚至，霜露不时。民病瘤疟，骨热，心悸惊骇，甚时血溢。
　　虽有寅申之年，土尚治之，退位之日，火行酷暑於后，故涉暑於秋也。
　　阳明不迁正，则暑化於前，肃於后，草木反荣。民病寒热叹嚏，皮毛折，爪甲枯焦，甚则喘嗽#1息高，悲伤不乐。
　　少阳司天，天数有余，如退位日，阳明不迁正也。
　　热化乃布，燥化未令，即清劲未行，肺金复病。
　　虽得卯酉之年，犹火化热之令也，故肺重复受病。
　　太阳不迁正，即冬清反寒，易令於春，杀霜在前，寒冰於后，阳光复治，凛冽不作，露云待时。民病温疠至，喉闭溢#2乾，烦燥而渴，喘息而有音也。
　　阳明司天，天数有余，退位日太阳迁正，故多烦燥渴喘者也。
　　寒化待燥，犹治天气，过失序，与民作灾。
　　虽得辰戌之年，犹尚清化治天，故失序也。
　　帝曰：迁正早晚，以命其旨，愿闻退位，可得明哉？岐伯日：所谓不退者，即天数未终。
　　天数未终，其气仍治，虽遇交司，由未退位也。
　　即天数有余，名曰复布政，故名日再治天也，即天令如故而不退位也。
　　此治天下过而不退位，犹在天。
　　厥阴不退位，即大风早举，时雨不降，湿令不化。民病温疫，疵废风生，民病皆肢节头目痛，伏热内烦，咽喉乾引饮。
　　厥阴天数有余，在本数之上司天，气高而灾化善也，令作布政而复下灾，故反甚之者也。
　　少阴不退位，即温生春冬，垫虫早至，草木发生。民病膈热咽乾，血溢惊骇，小便赤涩，丹瘤疹疮疡留毒。
　　少阴天下#3有余，过岁而复作布政，天令酷灾矣。
　　太阴不退位，而取寒暑不时，埃昏布作，温令不去。民病四肢少力，食饮不下，泄注淋满，足经寒，阴痿闭塞，失溺，小便数。
　　太阴天下#4有余，过岁而犹尚治天，其气其#5下矣，病至肾也。
　　少阳不退位，即热生於春，暑乃后化，冬温不冻，流水不冰，垫虫出见。民病少气，寒热更作，便血上热，小腹坚满，小便赤沃，甚则血溢。
　　少阳天数有余，至过岁由治天，甚则气复下，其灾至脾肺藏也。
　　阳明不退位，即春生清玲，草木晚荣，寒热问作。民病呕吐暴注，食饮不下，大便乾燥，四肢不举，目瞑掉眩。
　　阳明天数太过，至交岁而犹尚治天，气复降，其灾至甚於肝藏也。
　　帝日：天岁早晚，余以知之。愿闻地数，可得闻乎？岐伯日：地下迁正升及退位不前之法，即地土产化，万物失时之化也。
　　即应之生万物之不时，数无次序，天令与民作灾，令於上下二干，失移之中者也。
　　帝曰：余闻天地二甲子，十二#6十二支，上下经纬天地，数有迭移，失守其位，可得昭乎？
　　同天地二甲子，有上下不合其德者，为失守也。
　　岐伯曰：失之迭位者，谓虽得岁正，未得正位之司，即四时不节，即生大疫。
　　天地不合德，即名天地失节，即上下二管音不相应，即大不主与天主失节，上下失音，万物不安也。
　　注《玄珠密语》云：阳年三十年，除六年天刑，计有太过二十四年。
　　除庚子、庚午，君火刑金运；庚寅、庚申，相火刑金运；戊戌、戊辰，太阳刑火运也。此为与其天地气，上临中运，不得太过者也。
　　除此六年，皆作太过之用，令不然之旨。
　　此即太过，作阳年中运余也，忽有上下，失支迭位，故不为者也。
　　今言迭支迭位，皆可作其不及也。
　　阳年者，运太过也，五音皆定矣，太音也，运自胜有余，而无邪伤，故名正化疫也。其刚干不相对柔干，即上下不相招，即阴阳相错，天地不合德，中运虽阳多而作太过，故有胜复乃至者也。
　　假令甲子，阳年土运太窒。
　　土太过即运伤，鳞虫胜及，肾藏气不及，土胜於水也，即黄锺之管音高，故日太窒也。候甲子之气应者，上应镇星，大而明也。
　　如癸亥天数有余者，年虽交得甲子。
　　甲虽临子，未得迁正。
　　厥阴犹尚治天。
　　年虽甲子司天，尚化风玲，厥阴犹复布正於天也。
　　地已迁正，阳明在泉。
　　或名司地，即数高者。
　　去岁少阳，以作右问。
　　癸亥司地，少阳退位，以作地下之右问气者也。
　　即厥阴之地阳明，故不相和奉者也。
　　故日上下不相招，阴阳有相错，即癸与巳相对，故天地不合德，即以不合甲也。
　　癸巳相会，土运太过，虚反受木胜，故非太过也。何以言土运太过，昆黄锺不应太窒，木既胜而金还复，金既复而少阴如至，即木胜如火，而金复微。
　　谓少阴见厥阴退位，而少阴立至，故金欲复而火至，故复有少也。
　　如此则甲己失守，后三年化成土疫，晚至於卯。
　　甲子至丁卯四年至。
　　早至丙寅。
　　甲子至丙寅三年至。
　　土疫至也。
　　至於四维时也。
　　大小善恶，推其天地，详乎太一。又只如甲子年，如甲至子而合，应交司而治天。
　　少阴主甲子年，司天迁正应时也。
　　即下己卯未迁正，而戊寅少阳未退位者，亦甲己下有合也。
　　即甲与戊相对，子与东酊个也。
　　即土运非太过，而木乃乘虚而胜土也。金次又行复胜之，即反邪化也。
　　即胜之小而或不复，后三年化疠，名日土疠，其状如土疫者，本是自天来疠，从地至，故反化邪生也。
　　阴阳天地殊异尔，故其大小善恶，一如天地之法旨也。假令丙寅阳年太过，如乙丑天数有余者，虽交得丙寅。
　　虽丙得寅，犹未迁正而作司天。
　　太阴尚治天也，地已迁正，厥阴司地。
　　或作在泉。
　　去岁太阳，以作右问。
　　乙丑司地，庚辰以退位而作右问。
　　即天太阴而地厥，故地不奉天化也。
　　即上下不相招，阴阳有相错，即辛与乙不相合，故不合其德也。
　　乙辛相会，水运太虚，反受土胜，故非太过，即太簇之管，太羽不应，土胜而雨化，水复即风。
　　即天地非其时而有其气，有化大疫，即与阴阳复不同也。
　　此者丙辛失守其会，后三年化成水疫，晚至己巳。
　　丙寅至己巳四年。
　　早至戊辰。
　　丙寅至戊辰三年。
　　甚即速，微即徐。
　　徐至己巳。
　　水疫至也，大小善恶推其天地数，乃太乙游宫。又只如丙寅年，丙至寅且合，应交司而治天。
　　少阳至而作司天，应时迁正。
　　即辛巳未得迁正，而庚辰太阳未退位者，亦丙辛不合德也。
　　即丙与庚相对，辰与寅相配位也，即水运非太过也。
　　即水运亦小虚而小胜，或有复。
　　丙寅至也，即无复也。
　　后三年化疠，名日水疠，其状如水疫。
　　一名寒疫。
　　治法如前。假令庚辰阳年太过，如己卯天数有余者，虽交得庚辰年也。
　　虽庚临辰，未迁正。
　　阳明犹尚治天，地以迁正，太阴司地。
　　即是在泉。
　　云#7岁少阴，以作右问。
　　己卯年，地甲子以退少阴，作右问也。
　　即天阳明而地太阴也，故地下奉天也。乙巳相会，金运太虚，反受火胜，故非太过也，即姑洗之管，太商不应，火胜热化，水复寒刑。
　　此天地非时，行不节之令，即三年始成大疫，行天下也。
　　此乙庚失守，其后三年，化成金疫也。
　　速至壬午。
　　庚辰至壬午三年，是其速至。
　　徐至癸未，金疫至也，大小善恶，推本年天数及太乙也。
　　疫至之年，又遇失守，其灾大也。不见五福及其太乙，且恶死人太半也。如却会合德者，灾小尔。如见五福与其太一者，其灾且小善灭#8其半也。
　　又只如庚辰，如庚至辰，且应交司而治天。
　　太阳主庚辰年司天，应时迁正而治天也。
　　即下乙未未得迁正者，即地甲午少阴未退位者，且乙庚不合德也。
　　即甲庚相对，辰午相配，此令失守，非配太过。
　　即下乙未干失刚，亦金运小虚也，有小胜或无复。
　　太阴至未，即不复也。
　　后三年化疠，名日金疠，其状如金疫也。
　　金疫又名杀疫，金疠又名杀疠。
　　治法如前。假令壬午阳年太过，如辛巳天数有余者，虽交后壬午年也。
　　虽壬临午，犹未迁正。
　　厥阴犹尚治天，地已迁正，阳明在泉。
　　丁酉治也。
　　去岁丙申，少阳以作右问。
　　壬午年丁酉迁正，辛巳年丙申退位也。
　　即天厥阴而地阳明，故地不奉天者也。
　　即阳明当上奉少阴，不与厥阴奉合也，故丁酉与辛巳不相合德也。
　　丁辛相合会，木运太虚，反受金胜，故非太过也。即萝宾之管，太角不应，金行燥胜，火化热复。
　　此天地非时行不节之气，即三年始成大疫。
　　甚即速，微即徐。
　　速即首尾二#9年，徐即后三年作。
　　疫至大小善恶，推疫至之年天数及太一。又只如壬至午，且应交司而治之。
　　少阴壬至午年司天，应时而迁正得位者。
　　即下丁酉未得迁正者，即地下丙申少阳未得退位者，见丁壬不合德也。
　　即壬丙相对，午申相配，此失守非合德，见非太过也。
　　即丁柔干失刚，亦木运小虚也，有小胜小复。
　　阳明如至，即不复也。
　　后三年化疠，名曰木疠，其状如风疫，法治如前。
　　可大吐而治之。
　　假令戊申阳年太过，如丁未天数太过者，虽交得戊申年也。
　　虽戊临申，犹未迁正也。
　　太阴犹尚治天，地已迁正，厥阴在泉。
　　癸亥治地。
　　去岁壬戌，太阳以退位作右问，即天丁未，地癸亥，故地不奉天化也。
　　即厥阴当上奉少阳，故不与太阴奉合，故丁未与癸亥不相合。
　　丁癸相会，火运太虚，反受火胜，故非太过也，即夷则之管，上太征不应。
　　非戊癸相合也，故火运不应，其夷则未应其征也，下管癸亥，少征应之，即下见癸亥，主司地，故同声之不相应，即上下天地不相合德，故不相应也。
　　此戊癸失守其会，后三年化疫也，速至庚戌。
　　首尾三年。
　　大小善恶，推疫至之年天数及太一，又只如戊申，如戊至申，且应交司而治天。
　　少阳主戊申年司天，应时迁正而治天也。
　　即下癸亥未得迁正者，即地下壬戌，太阳未退位者，见戊癸未合德也。
　　即壬戊#10相对，申戌相配，此失守，非合德，又非太过。
　　即下癸柔干失刚，见火运小虚也，有小胜，或无复也。
　　厥阴至即无复。
　　后三年化疠，名曰火疠也。治法如前，治之法可寒之泄之。
　　已上五失守变五疫，下五失守变五疠也。即上刚柔二干共主运，有失支不守之者，以此五法，即诸阳年也。
　　黄帝日：人气不足，天气如虚，人神失守，神光不聚，邪鬼干人，致有夭亡，可得闻乎？
　　人气与天气同失守，即鬼邪干人政死也。
　　岐伯日：人之五藏，一藏不足，又会天虚，感邪之至也。
　　其不足之藏，与天气同声虚也。
　　人忧愁思虑即伤心，又或遇少阴司天，天数不及，太阴作接问至，即谓天虚也，此即人气、天气同虚也。又遇惊而夺精，汗出於心。
　　大惊汗出於心，即心中精脉喊少，故神失守心也。
　　因而三虚，神明失守。
　　先有劳神之病，又遇少阴天数不及也，又更惊而夺精，此三会而神明失守也。
　　心为君主之官，神明出焉。
　　心先有病，又遇天虚而感天重虚也。心者，任治於物，故为君主之官。清静柄灵，故日神明出焉。
　　神失守位，即神游上丹田，在帝太一帝君泥丸君下。
　　太一帝君，在头日泥九君，总众神，地#11君主之官，神明失守其位，游於此处，不守心位。
　　神既失守，神光不聚。
　　神光，即飞圆光也。圆光不洁，即圆光缺矣，即鬼邪阴尸干人。
　　却遇火不及之岁，有黑尸鬼见之，令人暴亡。
　　其火运不及，非只癸年、戊年，失守亦然，火司天数不及亦然也。黑尸鬼，形如黑犬，头似妇人发蓬不髻，目大，人见之，吸人神魂。皆作大声，卒然而亡。
　　人饮食劳倦即伤脾。
　　即饮食饱举房事，即气滞於脾，以劳疫气满问，脾藏有病也。
　　又或遇太阴司天，天数不及，即少阳作接问至，即谓之虚也。
　　人气与天气不及，即感天人气虚，及又虚也。
　　此即人气虚而天气虚也，又遇饮食饱甚，汗出於胃，醉饱行房，汗出於脾。
　　脾胃汗出，即精血喊少，感天虚而作三虚，脾神失守其位。
　　因而三虚，脾神失守。
　　先有病於脾，次遇天虚，脾感天重虚，又遇汗出而喊其精血，乃故名三虚也。
　　脾为谏议之官，智周出焉。
　　脾者心之子，心有所忆谓之意，意中所出谓之智，智周万物谓之神，即脾胃神意智，乃故失守其位者也。
　　神既失守，神光失位而不聚也。
　　神光不聚，鬼乃干之。
　　却遇土不及之年，或己年或甲年失守，或太阴天虚，青尸鬼见之，令人卒亡。人久坐湿地，强力入水，即伤肾。
　　汗出於肾，即精血喊少，故作三虚。即精亡，心神失守其位也。
　　肾为作强之官，仗巧出焉。因而三虚，肾神失守，神志失位，神光不聚。
　　神、精、志三神虚失位，游於黄庭司命君之下，乃即圆光缺矣。
　　却遇木不及之年，或辛不会符，或丙年失守，或太阳司天虚，有黄尸鬼至，见之令人暴亡。
　　有此三虚，又遇水不及，即黄尸鬼干人，牛头身黄，见之时，吸人神魂，皆暴亡也。
　　人或患怒气逆，上而不下，即伤肝也，又遇厥阴司天，天数不及，即少阴作接问至，是谓天虚也。
　　肝先病，又遇天虚而感重虚也。
　　此谓天虚人虚也，又遇疾走恐惧，汗出於肝，肝为将军之官，谋虑出焉，神位失守，神光不聚。
　　神光不聚，即圆光缺而不周，尸鬼乃干人也。
　　又遇木不及年，或丁年不符，或壬年失守，或厥阴司天虚也，有白尸鬼见之，令人暴亡也。
　　有此三虚者，即神游失守，白尸鬼干人，头如鹞身白，有白毛，见之吸人神魂，皆卒然而亡也。
　　已上五失守者，天虚而人虚也，神游失守其位，即有五尸鬼干人，令人暴亡也，谓之曰尸厥。
　　但卒然而亡，口中无涎者，舌卵卵缩者，尸厥若出涎而舌卵者，盛厥也。
　　人犯五神易位，即神光不圆也，非但尸鬼，即一切邪犯者，皆是神失守位故也。
　　神失守位，虽其体中而二气失位也，即神光不聚而邪犯之，有妖魅交通往来，皆是五神失守，乃邪所至也。
　　此谓得守者生，失守者死。
　　得守者，本位而五神各得其居，即神光乃圆明而聚矣，故一切邪不犯之乃生也。
　　得神者昌，失神者亡。
　　老子云：气来入身谓之生，神去於身谓之死。故日命由神生，命生神在，即命生神去，即命夭矣。所谓神游失守，即不离身，故不可便死也，其主管在头上，三尊高位灵主言也，即太一帝君在头，日泥丸，总神也，无英君左制三魂也，白元君右拘七魄也，即魂为阳神也，魄为阴鬼也，若无上三虚主之，神离位者死。今五神失守，亦有主归，即神光不聚，圆光亦缺，故邪干犯之。若神失守其位，即知人生神昌。
　　黄帝内经素问遗篇卷之五
　　#1嗽：原作『软』，据元刻本改。
　　#2溢：疑当作『嗑』。
　　#3下：疑当作『数』。
　　#4下：疑当作『数』。
　　#5其：此下元刻本有『复』字。
　　#6二：明刻本作『干』。
　　#7云：明刻本作『去』。
　　#8灭：原作『威』，据文义改。
　　#9二：元刻本作『三』。
　　#10戊：元刻本作『戌』。
　　#11地：疑当作『也』，从上读。
　　
