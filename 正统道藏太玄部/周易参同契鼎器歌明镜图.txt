周易参同契鼎器歌明镜图
　　经名：周易参同契鼎器歌明镜图。原题后蜀彭晓注。一卷。底本出处：《正统道藏》太玄部。参校版本：一、文渊阁四库全书本子部道家类（简称四库本）。二、道书全集金丹正理大全本。
　　周易参同契鼎器歌明镜图
　　朝散郎守尚书祠部员外郎赐紫金鱼袋彭晓注
　　鼎器歌
　　晓所分《参同契》，并《补塞遗脱》四篇，为九十章，以应阳九之数。外余《歌鼎器》一篇，本在《补遗》之前，谓其辞理钧连，字句零碎，独存于此，以应水一之数。歌日：
　　圆三五，
　　鼎周圆一尺五寸，中虚五寸。又张随注云：此名太一炉法。圆象天，方象地，状若蓬壶，亦如人之身形。三层，象三丹田也。故三光、五行、四象、八卦尽在其中矣。
　　寸一分。
　　厚一寸一分。
　　口四八，
　　口偃开如金#1之锅釜，外唇仰折，周围约三尺二寸，明心横有一尺。
　　两寸唇。
　　立唇环匝#2高二寸。
　　长尺二，
　　鼎通身长一尺二寸，上水入鼎八寸。
　　厚薄匀#3。
　　通身厚一寸一分，令均匀也。
　　腹齐#4二，
　　鼎身#5腹底通直，令上、中、下等。
　　坐垂温。
　　鼎悬於电中，不着地，悬胎鼎是也。
　　阴在上，
　　上水鼎以润下。
　　阳下奔。
　　下运火以炎上。首尾武，巳、午是阴阳界分，巳为阳子尾，午为阴亥首，故火武也。
　　中问文。
　　巳、午两向中问，阴阳进退，各得其中，故火文也。
　　始七十，终三旬。二百六，善调匀。
　　七十、三旬#6、二百六十，都合三百六十日，应周天大数也。於其问细意调匀符火#7，不令失天地之大数。魏公欲谐偶成文，故分而言之也。
　　阴火白，
　　火数遇#8阴，云火#9白是也。金水得用，故多白少赤化
　　黄芽铅。
　　黄芽生於铅，铅是芽母也。
　　两七聚，辅翼人。
　　两七者#10，后篇云：青龙处房六兮，白虎在易七兮，下卷八＋二章内云。喻青龙七宿之气与白虎七宿之气，合聚神胎，辅翼而生灵汞真人也。绿鼎器立三才，中官为人，故中篇云：真人潜深渊，浮游守规中是也。中卷六十六章内云。赡理脑，定升玄。子处中，得安存。神室金母，养育水银真子也。前篇云：温养子珠是也。上卷二十章内云。
　　来去游，不出门。渐成大，情性纯。
　　妮女婴兄，得母安养，又为关挞，鼎器坚牢，元路逃逸，只在器内上下游泳，日月数周，渐成纯质。
　　却归一，还本原。
　　始以水母为丹基，水，母复生其水银，故谓之归一还元也。
　　善爱敬，如君臣。至一周，甚辛勤。密防护，莫迷昏。
　　周年辛勤，细意防护，元致懈怠也。
　　途路远，复幽玄。若达此，会乾坤。
　　丹道幽微，旨趣深远，若能了达，可谓乾坤入掌，日月在心，无所不至也。
　　刀圭沾，静魄魂。
　　金液还丹，刀圭沾五内，即神炼气清，魂安魄静，更易#11凡骨，变为真人。
　　得长生令好生之子，寻究神药根源
　　而修之勿致误用杂类也。
　　审五行定铢分。
　　凡修还丹火之根源环刻漏，行互用，先究阴阳之情性，审察五行，析别分铢方有所获也。故曹真人日：金液通神仙行处处有系为物。素非#12仙人惜。要识真铅汞，一水与一石。中官先为主，水火系#13为物。二物为夫妇，夫妇相配匹。百刻达离气，丹砂从此出。则知金液还丹，非阴阳五行．真铅真汞，合和成药，则余无别径也。
　　谛思之，不须论。深藏守，莫传文。
　　使研精覃思，勿轻易论之。缄藏于心，若妄以书传，必遭天谴。
　　御白鹤兮#14，驾龙鳞。游太虚兮，谒仙君。录天图兮，号真人。
　　丹成之后，功满德充，膺箓受图，位居真人，证诸道验，不其然乎。
　　赞序#15
　　朱晦庵云…恐此是徐从事之语。
　　《参同契》者，辞隐而道大，言微而旨深，列五帝以建业，配三皇而立政。若君臣差殊，上下无准；序以为政，不至太平；服食奇法，未能长生；学以养性，又不延年。至于剖析阴阳，合其铢两，日月弦望，八卦成象，男女施行，刚柔动静，米盐分判，以经为证，用意健矣。故为立法以传后贤，推晓大象必得长生，为吾道者重加意焉。
　　魏公所述子，皆是假借为辞。君臣父子而互为，男女夫妻而更作，乃神药受气，变化之次序也。苟尊卑无常，君臣失序，则大丹之基，倾而莫立。且四篇《真契》中，只陈至药门户，启发铅汞宗祖，并无服食别法又无养性诸术，恐人迷惑正道，故於此重叙修丹之意，莫不以阴阳、日月、动静、刚柔、分判、坎离、和合、男女
　　循诸八卦，分以二弦，子午火符，晨昏否泰，以南混北，举东合西，
　　而互为受气，交媾精粹，而成还丹者也。凡吾同志，宜加意焉。
　　魏伯阳约《周易》而作《参同契》，以明修丹之诀，故指药物之根基始於同类，示火符之进退终要相拘。梗筑敷陈，纤微备着，所以启迪后人者，切且至矣。世之学者，诚心熟读，定见精求义自晓。然惟是此书，作於汉世，词意奥雅，类多古韵，其后读者浅闻，妄辄更改。至五代末，彭晓为之分章义解，诚可谓佐佑真经矣。然承误注释，或取断章，朱晦庵谓：故《易》统天心及得不坚乎。皆合属下章之类。大义虽明，而古文阙裂意者。彭《义》亦为近世浅学妄更，所以若是。今自秘馆所藏，民问所录，差误衍脱，莫知适从。近者晦庵朱先生，尝隐名而为之雠定，考辨正文，引证有理，颇得其真，可以依据。独《分章义解》，绝无善本。临安郑焕所校，自谓详备，而尤多舛误。其视经语，每有不合；较之他本，则文意稍连。愚之试邑，适当繁剧，公余得暇，尝取其书而读之，日觉有味，因合众本，为之校定。其於正文，多从晦庵之旧。而《通真义解》大略从郑本。其於众本多同者，亦自从众。其问《契》文与《义》说，不相附类，若《契》云：兼并为六十。而《义》云：兼并为六十四卦也。若《契》云则水定火。而《义》云拘则水定之类。则亦两存而互见。虽不可谓之尽善，然於丹经大意，亦略昭明矣。谨按彭序以谓：魏公得《古文龙虎经》而撰《参同契》。今所在有此书，而反不若《真契》之古奥。或者以谓此，乃今之《三坟》书、《狐首经》之比，是未可知也。然而，其经固已出於五代之前矣。彭《义》之后，复撰《明镜图诀》，欲以启《真契》之户牖。今於篇首，冠以其经，而后附以其诀，庶可通为一书。识者得以审识焉。锓版而行，以与同志，共证至道。嘉定元年戊辰十一月五日，辛丑冬至，通直郎知建宁府建阳县主管，劝农公事借诽鲍澣之仲棋谨书。
　　明镜图
　　晓所分章解义毕，窃谓：《真契》言微道密，文泛理探。既三卷之首尾钩牵#16；而五行之上下轮起，在至人之铺舒甚显，恐末学之愚昧难明，是敢复约《真契》，着成《明镜图诀》一篇，列八环而符动静，明二象以定阴阳，《真契》幽邃，一览而更无遗矣。
　　诀曰
　　造化潜施迹莫穷，簇成真诀指童蒙。
　　三篇秘列八环内，万象门开一镜中。
　　离女驾龙为木婿，坎男乘虎作金筑#17。
　　同人好道宜精究，究得长生路便通。
　　至道希夷妙且探，烧丹先认大还心。
　　日爻阴偶生真汞，月卦阳奇产正金。
　　女妊#18朱砂男孕雪，北#19藏荧惑丙含壬。
　　两端指的铅金祖#20，莫向诸般取次寻。日象火气魂月象
　　日者阳也#21，阳内含阴，象砂中有真汞也。阳元阴，则不能自耀其魂，故名日雌火，乃阳中含阴也。日中有乌，卦属南方，为离女也。．
　　月者阴也#22，阴内含阳，象铅中有真银也。阴元阳，则不能自营其魄，故名日雄金，乃阴中含阳也。月中有兔，卦属北方，为坎男也。
　　金气魄第一环·
　　四象八卦，天地门户，人列八维而互用也。
　　第二环
　　门鬼路，二十八宿者，明周天行度火数，起天一兀也。第三环三十圆缺之象者，合一月火数，应六十卦互用也。
　　第四环
　　五十点黑，五十黑白，乃阴符阳火百刻之数，应天符动静也。
　　第五环
　　十二卦者，明逐月爻象进退，龙虎起伏也。
　　第六环
　　十二辰者，火候升降钻合，运天符也。
　　第七环
　　显周天之火#23数，蹙#24合四时，以应内象也。
　　第八环
　　列阴阳、五行、万象入鼎中，辅助金水龙虎，离女坎男交媾，共生真砂真汞，而成还丹也。
　　《参同契》者：参，杂也；同，通也；契，合也。谓与诸丹经理通而义台也。凡修金液还丹，先寻天地混元之根；次究阴阳分擘之象；明水火相克，复为夫妻；认金水相生，反为母子。故有男兼女体，则铅内产砂；女混男形，则砂内生汞。日者阳也，日中有乌，阳含阴也。月者阴也，月中有兔，阴含阳也。此天地显垂真象，今达者则之，可谓真阴阳也。复有阴阳反覆之道，水火相须之理，造化生成之径。既知其径，须取其根。根者，则天地混元之根也。既得其根，须取其象。象者，则阴阳分擘之象也？既得其象，须循动静。既循动静，须知其数。既知其数，须依刻漏。既依刻漏，须明进退。既明进退，须分龙虎。既分龙虎，则南北之界定矣。金木之形合矣。大丹之道成矣。复有内外法象，内外水火；有坛宠焉，有鼎室焉；有胞胎焉，有爻象焉；有水火之候焉，有抽添之则焉；有铸泻#25之模范，有离合之形体，此皆头头俱备，阙一不可。志士又须撒声色，去嗜欲，弃名利，投灵山，绝常交，结仙友，隐密潜修，昼夜元息，方可希望#26。或不如是，则虚劳动耳。故阴真#27君日：莫辞得失一志而修还丹，乃可冀也。时孟蜀广政十年，岁次下未九月八日，昌利化飞鹤山真一子彭晓序。
　　周易参同契鼎器歌明镜图竟
　　#1『金』，四库本作『今』。
　　#2『匝』，原作『市』，据四库本改。
　　#3『匀』，四库本作『均』。
　　#4『齐』，四库本作『脐』。
　　#5『鼎身』，四库本作『鼎通身』。
　　#6『旬』，原作『十』，据四库本改。
　　#7『符火』，四库本作『火符』。
　　#8『遇』，原作『偶』，据四库本改。
　　#9『火』，原作『太』，据四库本改。
　　#10『者』，四库本作『十』。
　　#11『易』，据四库本补。
　　#12『素非』，四库本『素』字作『数』。
　　#13『系』，『四库本作『繁』。
　　#14『兮』，四库本缺。
　　#15底本之赞序、鲍仲棋序，分列八环及彭晓后序，四库本皆无之。
　　#16『钩牵』，四库本作『钩连』。
　　#17『金翁』，四库本作『金公』。
　　#18『妊』，四库本作『妊』。
　　#19『北』，四库本作『地』。
　　#20『铅金祖』，四库本作『真铅汞』。
　　#21『阳也』，据四库本补。
　　#22『阴也』，据四库本补。
　　#23『火』，原作【大』，据《金丹正理大全》本改。
　　#24『蹙』，《金丹正理大全》本作『簇』。
　　#25『泻』，《金丹正理大全》本作『写』。
　　#26『希望』，《金丹正理大全》本作『期望』。
　　#27『阴真君』，原作『阴君』，据《金丹正理大全》本改。
　　
