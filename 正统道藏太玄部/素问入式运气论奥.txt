素问入式运气论奥
　　经名：素问入式运气论奥。宋刘温舒撰。三卷。底本出处：《正统道藏》太玄部。参校本：元刻本。
　　目录
　　卷上
　　论五行生死顺逆第一
　　论十干第二
　　论十二支第三
　　论纳音第四
　　论六化第五
　　论四时气候第六
　　论交六气时日第七
　　论日刻第八
　　论六气标本第九
　　论五行生成数第十
　　卷中
　　卷中论五天之气第十一
　　论五音建运第十二
　　论月建第十三
　　论天地六气第十四
　　论主气第十五
　　论客气第十六
　　论天符第十七
　　论岁会第十八
　　论同天符同岁会第十九
　　论南北政第二十
　　卷下
　　论太小#1气运相临同化第二十一
　　论纪运第二十二
　　论岁中五运第二十三
　　论手足经第二十四
　　论胜复第二十五
　　论九宫分野第二十六
　　论六十年客气第二十七
　　论六病第二十八
　　论六脉第二十九
　　论治法第三十
　　五行胜复论
　　#1：元刻本及正文标题均作『少』。
　　素问入式运气论奥序
　　朝散郎太医学司业刘温舒撰
　　夫医书者，乃三坟之经。伏羲观天文、造甲历，神农尝百药、制本草，黄帝论疾苦、成《素问》 ，因知其道奥妙，不易穷研，自非留心刻意，岂达玄机。且以其问气运，最为补泻之要，虽备见黄帝与岐伯、鬼臾区问对，分揉篇章，卒无入法，稍难施用，余性识偏陋，窃慕真风，栖心圣典，稍#1有岁月，虽吏役尘劳之暇，亦未尝暂舍，笔萃斯文，久以盈轴，莫不究源附说，解惑分图。括上古运气之秘文，撮斯书阴阳之精论，若网之在纲，珠之在贯，集然明白，笺明奥义，咸有指归，诅饰文辞，庶易晓晤，使览者经目，顿知妙道，几过半矣。诅敢沽誉，且畏医药之差误遗人，夭殃绝人长命尔。元符己卯岁丁丑月望日序。
　　素问入式运气论奥卷上
　　五运六气枢要之图
　　六十年纪运图
　　十干起运诀
　　十二支司天诀
　　五行生死顺逆之图
　　论五行生死顺逆第一
　　五行相生相克，其理昭然。十干十二支，五运六气，岁月日时，皆自此立，更相为用。在天则为气，寒暑燥湿风；在地则成形，金木水火土。形气相感而化生万物，此造化生成之大纪也。原其妙用，可谓无穷矣。木主於束，应春。木之为言，触也，冒也。阳气触动，冒地而生也。水流趋束以生木也。木上发而覆下，乃自然之质也。火主於南，应夏。火之为言，化也，毁也。阳在上，阴在下，毁然盛而变化万物也。钻木作火侈木所生也。然火无正体，体本木焉。出以应物，尽而复入，乃自然之理也。·金主於西，应秋？金之为言，禁也。阴气始禁止万物而擎敛，披沙拣金，土所生也。生於土而别於土，乃自然之形也。水主於北，应冬。水之为言，润也。阴气濡润，任养万物也。水西而束，金所生也。水流曲折，顺下而达，乃自然之性也。土主於中央，兼位西南，应於长夏。土之为言，吐也。含吐万物，将生者出，将死者归，为万物家，故长於夏末，火所生也。土或胜水，水乃反一自然之义也。其相克者，子皆能为母复雕也。木克土，土之子金反克木，木之子火反克金，金之子水反克火，火之子土反克水，水之子木反克土也。互能相生，乃其始也。互能相克，乃其终也。皆出乎天之性也。强可攻也，土得木而达；实可胜虚，水得土而绝；阴可消阳，火得水而灭；烈可、敌刚，金得火而缺；坚可制柔，木得金而伐。故五者流行而更转，顺则相生，逆则相克，如是则各各为用，以成其道而已。
　　十干之图
　　论十干第二
　　天地始於甲干，地气始於子支者，乃圣人究乎阴阳重轻之用也。着名以彰其德，立号以表其事，由是子甲相合，然后成其纪。远可步於岁，而统六十年。近可推於日，而明十二时。岁运之盈虚，气令之早晏，万物生死，将今验古，咸得而知之，非特是也。将考其细而知人．未萌之祸福，明其用而察病向往之死生，则精微之义，可谓大矣哉。是以束方甲乙，南方丙丁，西方庚辛，北方壬癸，中央戊己，五行之位也。盖甲乙其位木，行春之令。甲乃阳内而阴尚包之，草木始甲而出也。乙者阳过中，然未得正方，尚乙屈也。又云乙，轧也，万物皆解孚甲，自抽轧而出之。丙丁其位火，行夏之令。丙乃阳上而阴下，阴内而阳外，丁阳其强，适能与阴气相丁。又云丙，炳也，万物皆炳然着见而强也。戊己其位土，行周四季。戊阳土也，万物生而出之，万物伐而入之。己阴土也，无所为而得己者也。又云戊，茂也，己，起也，土行四季之末，万物舍秀者，抑屈而起也。庚辛其位金，行秋之令。庚乃阴干，阳更而续者也。辛乃阳在下，阴在上，阴干阳极於此。庚，更故也。而辛，新也。庚辛皆金，金味辛，物成而后有味。又云，万物肃然，更茂实新成。壬癸其位水，行冬之令。壬乃阳，既受胎，阴壬之，乃阳生之位。壬而为胎，与子同意。癸者揆也，天令至此，万物闭藏。怀妊於其下，揆然萌芽，天之道也，以为日名焉。故经日天有十日，日六竟而周甲者，此也，乃天地之数。故甲、丙、戊、庚、壬为阳，乙、丁、己、辛、癸为阴，五行各一阴一阳，故有十日。
　　十二支图
　　论十二支第三
　　清阳为天，五行彰而十干立；浊阴为地，八方定而十二支分。运移气迁，岁岁而盈虚应纪；上升下降，物物而变化可期。所以支干配合，共臻妙用矣。子者，北方至阴，寒水之位，而一阳肇生之始，故阴极则阳生，壬而为胎，子之为子，此十一月之辰也。至丑，阴尚执而纽之。又丑，阴也，助也，谓十二月终始之际，以结纽为名焉。寅，正月也，阳已在上，阴已在下，人始见之时，故律管飞灰以候之，可以述事之始也。又寅，演也，津也，谓物之津涂。卯者，日升之时也。又卯，茂也，言二月阳气盛而孳茂。辰者，阳已过半，三月之时，物尽震而长，又谓辰言震也。巳者，四月，正阳而无阴也。自子至巳，阳之位，阳於是当。又巳，起也，物毕尽而起。午者，阳尚未屈，阴始生而为主。又云午，长也，大也，物至五月皆满长大矣。未，六月，木已重而成矣。又云未，味也，物成而有味，与辛同意。申者，七月之辰，申阳所为而已，阴至於申，则上下通，而人始见白露，叶落乃其候也，可以述阴事以成之。又云申，身也，言物体皆成。酉者，日入之时，乃阴正中，八月也。又云酉，鞯也，万物皆鞘缩收敛。九月戌，阳未既也，然不用事，潜藏於戌土中，乃乾位，戌为天门故也。又云戌，灭也，万物皆衰灭矣。十月亥，纯阴也。又亥，劾也，言阴气劾杀万物，此地之道也，故以此名月焉。甲之干，乃天之五行，一阴一阳言之，子之支以地方隅言之，故子、寅、午、申为阳。卯、巳、酉、亥为阴。土居四维，王在－四季之末。土有四，辰、戌为阳，丑、未为阴，故其数不同也。合而言之，十配十二，共成六十日，复六六而成岁，故经曰天以六六之节，以成一岁，此之谓也。十二支，亦日十二律，亦曰十二辰。其辰有属者，乃位中所临二十八宿之主星禽也，故当其生与宿之禽同为所属故也。而星禽又有正副焉，如尾火、虎箕、水豹皆在寅，亢金、龙角、木蛟皆在辰，虎龙为正，余皆此例。火虎金龙者，又以七曜纪之。今所谓密日者，乃七曜之名号。以太阳直日，则日密，是随日宿而言也。二者虽於《素问》无所明，亦阴阳之奥义，故随文略以举之尔。
　　纳音之图
　　论纳音第四
　　十干、十二支相承，共成六十日，乃天地之纪，符会以统日焉。甲，束方，春始生，为时之长子，北方阳始生，为气之先，则甲子为首，而乙丑次之，然辰之中，交相参同，则五行互以临遇，无一专致其统矣。又有纳音之法，乃旋相为宫之法也，正与律吕之用同。而一辰之中，又含五音，十二辰共纳六十音也。谓如子之一辰，甲子金、丙子水、戊子火、庚子土、壬子木是也。按《汉志》同类娶妻，隔八生子者，此纳音法也。同类娶妻，谓甲阳之干，子阳之辰，上下相临皆阳，则亢而无以兆其和，故娶乙丑为妻，乙丑干辰皆阴也。余位并同。隔八生子，谓甲子前八位，下生壬申金，又隔八生庚辰金三位，然后左行向火，至火依前隔八生火，火三下生而后至木，木三下生而后至水，水三下生而后至土，土三下生而后至金，乃为一周。复自甲午上生金，依次而转。然隔八生子，则除上下两位而言也。隔八，非第八也。若自甲子至癸酉通数之，乃共十矣，此周甲之气耳。纳音之所以金先者，则五行之中，唯有金声，铸而为器，则音声彰矣。《白虎通》日：锺，兑音也，感之於人则成肺，亦为五藏，先以主音，声外应皮毛坚而响，亦由金之化也。至秋肃杀万物，坚燥而风劲赓呜，乃金之性也。反於自束右行向南，五音始西而右行向南，阳生於子，所以下生，阴生於午，所以上生。夫上下生者，正谓天气下降，地气上升。《易》曰天地交泰，义见此也。然所生止三者，亦三元之义，故经日三而成天，三而成地，三而成人，《易》爻之象取三，《老子》曰一生二，二生三，三生万物，即其意也。盖有始、有中、有终，毕矣。五音变而周，乃十二辰各舍五音，则成三十位而遍六十甲子也。故经日：阴阳相错，变由生也。又曰：高下相召，升降相因，而变作矣。此之谓也。
　　六化之图
　　论六化第五
　　五行施形於地，为世日用，相生相制，为万物之宗元。推而上之，则其气化百度，何可量也。是以感之於人，则形体具而为神机之枢；达之於天，则寒暑运而为生化之原。由是上圣造其微，而《内经》作，故论曰：在地成形，在天为气也。然行有五而气有六，以分君火、相火之化。六气化者，谓寒暑燥湿风火也，乃天之元气，然后三阴三阳上奉之，谓之标。标本之论，具在下文。六气皆有一化，举大概也。寻文考之，则土之化曰湿、日雨，金之化日燥、曰清，各所以明其性而已。木之化风主於春，春之为言蠢也，阳气蠢动，故风所以鼓舞万物，为天号令。君火之化热，主春末夏初，行暄淑之令，而不行炎暑，应君之德也。相火之化暑，主於夏，夏之为言大也，与午同意，炎暑乃行。金之化清与燥，主於秋，秋之为言擎也，与金同意，清冻乃行。白露，清气也，金属庚辛，辛为丙，妇带火之气，故燥。《难经》日：辛，商也，丙之柔，则金燥之化可明矣。久雨霖霪，西风而晴燥之兆也。西风而雨，燥湿争也，而乃自晴。水之化寒，主於冬，冬之为言终也，严凛乃行。土之化湿与雨，主於长夏，长夏谓六月也，土生於火，长在夏中，既长而王，土润褥暑，湿化行也。盖湿则土生，乾则土死，泉出地中，湿化信矣。经日：地气上为云，天气下为雨，雨出地气，云出天气。则土雨之化见矣。同为一岁之令，巡还而治之也。夫四时寒暄之序，加以六气司化之令，则岁岁各异。凡春温、夏暑、秋冻、冬寒，皆天地之正气，其客行於主位，则自有逆顺淫胜之异，由是气候不一，岂可一定而论之。阴阳四时之气候，则始於仲月，而盛於季月，故经日差三十度而有奇。又言气令盛衰之用，其在四维，故阳之动始於温而盛於暑，阴之动始於清而盛於寒，春夏秋冬各有差其分者，此之谓也。四维者，辰、戌、丑、未四季月也。盖春气始於二月，盛温於三月；夏气始於五月，盛暑於六月；秋气始於八月，盛凉於九月；冬气始於十一月，盛寒於十二月。以此见之，则气差明矣。然五月夏至，阴气生而反大热；十一月冬至，阳气生而反大寒者，盖气自下生，则推而上之也。故阴生则阳上而愈热，阳生则阴上而愈寒，以今验之，夏井清冻，冬井温和，则可知也。是所谓岁之常矣。
　　四时气候之图
　　论四时气候第六
　　冬至一中气一蚯蚓结日月运行而四时成，以其有常也，故圣人立法以步之。阴阳相错而万物生，以其无穷也，故圣人指物以候之。其六气终始早晏，五运太少盈虚，原之以至理，考之以至数，而垂示万古，无有差武也。经曰：五日谓之候，三候谓之气，六气谓之时，四时谓之岁。又曰：日为阳，月为阴，行有分纪，周有道里。日行一度，月行十三度而有奇焉。故大小月三百六十五日而成岁，积气余而盈闰矣。经云：日常於昼夜行天之一度，则一日也，共三百六十五日四分之一而周天度，乃成一岁。常五日一候应之，故三候成一气，即十五日也。三气成一节，节谓立春、春分、立夏、夏至、立秋、秋分、立冬、冬至，此八节也，三八二十四气，而分主四时，一岁成矣。春秋言分者，以六气言之，则二月半，初气终而交二之气；八月半，四气尽而交五之气。若以四时之令言之，则阴阳寒暄之气到此可分之时也。昼夜分五十刻，亦阴阳之中分也。故经曰分则气异，此之谓也。冬夏言至者，以、六气言之，则五月半司天之气至其所在，十一月半在泉之气至其所在。以四时之令言之，则阴阳至此极至之时也。夏至日长不过六十刻，阳至此而极；冬至日短不过四十刻，阴至此而极，皆天候之未变。故经日至则气同，此之谓也。天自西而束转，其日月五星，循天从束而西转，故《白虎通》曰：天左旋，日月五星右行。日月五星在天为阴，故右行，犹臣对君也。日则昼夜行天之一度，月则昼夜行天之十三度有奇者，谓复行一度之中，作十九分分之得七，大率月行疾速，终以二十七日，月行一周天，是将十三度及十九分之七数，总之则二十九日，计行天三百八十七度有奇，计月行疾之数，比日行迟之数，则二十九日，日方行天二十九度，月已先行一周天，三百六十五度外，又行天之二十二度，反少七度，而不及日也。阴阳家说，谓日月之行，自有前后，迟速不等，固无常准，则有大小月尽之异也，本三百六十五日四分度之一，即二十五刻，当为一岁，自除岁外之余，则有三百六十日，又除小月所少之日六日，止有三百五十四日而成一岁，通少十一日二十五刻，乃盈闰为十二月之制，则有立首之气，气乃三候之至，月半示斗建之方，乃十二辰之方也。闰月之纪则无立气建方，皆他气但依历以八节见之，推其所余乃成闰，天度毕矣。故经曰立端於始，表正於中，推余於终，而天度毕矣者，此之谓也。观天之杳冥，岂复有度乎。乃日月行一日之处，指二十八宿为证而记之日度，故经日：星辰者，所以制日月之行也。制谓制度也，天亦无候，以风雨霜露草木之类，应期可验而测之曰候，言一候之日，亦五运之气相生而直之，即五日也，如环之无端，周而复始，书曰期三百六旬有六日以闰月，定四时成岁，即其义也。医工之流，不可不知。经日：不知年之所加，气之盛衰，虚实之所起，不可以为工矣。王冰以谓天真气运尚未该通，人病之由安能精达。即古圣之深戒也。
　　交六气时日图
　　论交六气时日第七
　　阴阳相遘，分六位而寒暑拖张；日月推移，运四时而气令更变。故经日：显明之右，君火之位。显明谓之日，即卯位也。君火之右，退行一步，相火治之；复行一步，土气治之；复行一步，金气治之；复行一步，水气治之；复行一步，木气治之者，乃六气之主位也。自十二月中气大寒日交木之初气，次至二月中气春分日交君火之二气，次至四月中气小满日交相火之三气，次至六月中气大暑日交土之四气，次至八月中气秋分日交金之五气，次至十月中气小雪日交水之六气。每气各主六十日八十七刻半，总之乃三百六十五日二十五刻，共周一岁也。若岁外之余，及小月之日，则不及也。但推之历日，依节令交气，此乃地之阴阳，所谓静而守位者也。常为每岁之主气，寒暑燥湿风火者，乃六气之常纪，气应之不同者。又有天之阴阳，所谓动而不息，自司天在泉，左右四问是也。轮行而居其上，名之日客气。客气乃行岁中之天命，天命所至则又有寒暑燥湿风火之化，主气财当，祗奉客之天命，客胜则从，主胜则逆，二者有胜而无复矣。
　　日刻之图
　　论日刻第八
　　夫日一昼一夜，十二时当均分於一日。故上智设铜壶贮水，漏下浮箭，箭分百刻以度之。虽日月晦明，终不能逃，是以一日之中有百刻之候也。夫六气通主一岁，则一气主六十日八十七刻半，乃知交气之时有早晏也，故立此图以明之。立#2夏日有长短之异，则昼夜互相推移，而日出入时刻不同，然则#3於百刻矣，其气交之刻则不能移也。甲子之岁，初之气始於漏水下一刻，终於八十七刻半子正之中也；二之气复始於八十七刻六分，终於七十五刻戌正四刻也；三之气复始於七十六刻，终於六十二刻半酉正之中也；四之气复始於六十二刻六分，终於五十刻未正四刻也；五之气复始於五十一刻，终於三十七刻半午正之中也；六之气复始於三十七刻六分，终於二十五刻辰正四刻也。此之谓一周天之岁度，余刻交入乙丑岁之初气矣。如此而转至戊辰年初之气矣，复始於漏水下一刻，则四岁而一小周也。故申子辰气会同者，此也。巳酉丑初之气俱起於二十六刻，寅午戌初之气俱起於五十一刻，亥卯未初之气俱起於七十六刻，气皆起於同刻，故谓之三合者，义由此也。以十五小周为一大周，则六十年也。
　　标本之图
　　论标本#4第九
　　三阴三阳，天之六气，标也；水火木金土，地之五行，本也。生长化收藏，故阳中有阴，阴中有阳，动静相召，上下相临，阴阳相错，而变所由生也。是道也，非特徒然而书之，各有至道至理存焉。详四问篇论交相而言标本，则莫测其源，太阴湿土、少阳相火为标本同，至於少阴君火、太阳寒水，则阴阳寒热互相不同，义从何来？岂不知出於自然，而非人意之所能名邪。古今之论，阳则顺行，又以进为盛，自先太阳而后少阳也；阴则逆行，又以退为盛，自先少阴而后太阴也。此易爻卜筮之所同，是以君火司於午，午者一阴生之位，火本热而其气当阴生之初，故标本异而君火属少阴也。水居北方子，而子者，一阳生之位，水本寒，而其气当阳生之初，故标本异而寒水属太阳也。土者乃西南维未之位，应於长夏之月，未乃午之次，故土日太阴也。相火者，司於寅，寅乃丑之次，故相火日少阳也。木者位居束方震，在人主於肝，肝者阴未退，干之而出，虽阳藏居鬲下，处阴之位，木必待阴而后生，故属厥阴也。金者居西方兑，在人主肺，肺为华盖，虽阴藏居鬲上，处阳之位，金必待阳而后发，故属阳明也。然六气之不同，标本之义，盖由此。
　　生成数图
　　论生成数#5第十
　　天高寥廓，六气回旋？以成於四时；地厚幽深，五行生‘化，以成於万物，可谓无穷而莫测者也。圣人立法以推步者，盖不能逃其数，观其立数之因，亦皆出乎自然，o故载於经典，同而不异，推以达其机，穷以通其变，皆不离於数内。一曰水，二日火，三日木，四日金，五曰土者，咸有所也。水，北方子之位也，子者阳生之初，一阳数也，故水日一。火，南方午之位也，午者阴生之初，二阴数也，故火日二。木居束方，束阳也，三者奇之数，亦阳也，故木日三。金居西方，西阴也，四者偶之数，亦阴也，故金日四。土应西南长夏，五者奇之数，亦阳也，故土曰五。由是论之，则数以阴阳而配者也。若考其深义，则水生於一，天地未分、万物未成之初，莫不先见於水。故《灵枢经》日，太一者，水尊号，先地之母，后万物之源。以今验之，则草木子实未就，人虫胎卵胎胚，皆水也，岂不以水为一。及其水之聚而形质化，莫不备阴阳之气在中而后成，故物之小而味苦者，火之兆也。物熟则甘，土之味也，甘极则反淡，淡本也。然人禀父母阴阳生成之化，故先生二肾，左肾属水，右肾属火，火曰命门，则火之因水而后见，故火曰次二。盖草木子实，大小虽异，其中皆有两以相合者，与人肾同，亦阴阳之兆，是以万物非阴阳合体，则不能生化也。既阴阳合体，则然后有春生而秋成，故次三日木，次四曰金。盖水有所属，火有所藏，木有所发，金有所别，莫不皆因土而后成五也，故次五曰土。木居於束，金居於西，火居於南，水居於北，土居中央而寄位四维，应令四季，在人四支，故金木水火皆待土而后成，兼其土数五以成之，则水六、火七、木八、金九，土常以五之生数，不可至十者，土不待十以成，是生成之数皆五以合之，则大衍之数，由是以立，则万物岂能逃其数哉。三阴三阳正化者，从本生数；对化者，从标成数。五运之纪，则太过者其数成、不及者其数生，各取其数之生成多少以占。政令气化胜复之述作，盖明诸用也。
　　素问入式运气论奥卷上竟
　　#1十二支司天诀：此图元刻本仅食，指、中指有字，余处无字。
　　#2立：元刻本作『冬』。
　　#3则：元刻本作『终』。
　　#4标本：目录作『六气标本』。
　　#5生成数：目录作『五行生成数』
　　素问入式运气论奥卷中
　　五天气图
　　论五天之气第十一
　　天地支干相错，而列於八方，各有定位，星宿环列，垂象於其上，而各有分野，故太古占天望气，以书於册，垂示后人，在精意以考之，而后可明也。盖天分五气，地列五行，五气分流，散於其上，经於列宿，下合方隅，则命之以为五运。丹天之气经於牛、女、奎、璧四宿之上，下临戊癸之位，立为火运。龄天之气经於心、尾、角、斡四宿之上，下临甲巳之位，立为土运。素天之气经於亢、氏、勖、毕四宿之上，下临乙庚之位，立为金运。玄天之气经於张、翼、娄、胃四宿之上，下临丙辛之位，立为水运。苍天之气经於危、室、柳、鬼四宿之上，下临丁壬之位，立为木运。此五气所经二十八宿，与十二分位相临，财灼然可见。因此以纪五天而立五运也。戌为天门乾之位也，巳为地户巽之位也，自房至毕十四宿为阳主昼，自勖至心十四宿为阴主夜，通一日也。
　　五音建运之图
　　论五音建运第十二
　　金曰商，木日角，火日征，水日羽。在阳年则日太，在阴年曰少。《晋书》日：角，触也，象诸阳气触动而生其位，丁壬岁也。征，止也，言物盛则止其位，戊癸岁也。商，强也，谓金性之坚强其位，乙庚岁也。羽，舒也，阳气将复，万物孳育而舒生其位，丙辛岁也。宫，中也，中和之道，无往而不理，又总堂室奥昨而谓之宫。所图不一，盖土亦以通贯於金木水火，王於四季，荣於四藏，皆总之之意也，其位甲己岁也。故五运从十干起，甲为土也；土生金，故乙次之；金生水，故丙次之。如此五行相生而转，甲为阳，乙为阴，亦相问而数，如环之无端。详其五音五运之由，莫不上下相召，小大相乘，同归於治而已。是故因刻以成日，因日以成月，因月以成岁，递相因以制用。虽太古占天望气，定位之始，见龄天之气横於甲己为土运，素天之气横於乙庚为金运，玄天之气横於丙辛为水运，苍天之气横於丁壬为木运，丹天之气横於戊癸为火运，则莫不有从焉。若以月建之法论之，则立运之因，又可见也。何哉？丙者火之阳，建於甲己岁之首，正月建丙寅，丙火生土，故甲己为土运，戊者土之阳，建於乙庚岁之首，正月建戊寅，戊土生金，故乙庚为金运。庚者金之阳，建於丙辛岁之首，正月建庚寅→庚金生水，故丙辛为水运。甲者木之阳，建於戊癸岁之首，正月得甲寅，甲木生火，故戊癸为火运。壬者水之阳，建於丁壬岁之首，正月得壬寅，壬水生木，故丁壬为木运。是五运皆生於正月建干，岂非日月岁时相因而制用哉。
　　月建图
　　论月建第十三
　　夫十二支为十二月，则正月寅，二月卯是也。甲己之岁，正月建丙寅；乙庚之岁，正月建戊寅，丙辛之岁，正月建庚寅；丁壬之岁，正月建壬寅；戊癸之岁，正月建甲寅，乃用十干建於寅上。观其法，甲子年为首，亦用六十甲子内初见者先建之，次见者次建之，故丙寅为初，戊寅为次，依先后循而转之可见也。前六十甲子纳音图中立位既终，复转於其上，以终其纪者明矣建时贴用日干同法。若五运阴年不及之岁，大寒日交初气，其日时建干与年干合者，谓之日干德符，当为平气，非过与不及也。略举此以明其用而已。
　　天地六气图
　　论天地六气第十四
　　经日：天地合气，六节分而万物化生矣。然地列五行者，言其用也。分支於十二，自五行阴阳之气以布八方。盖天气降而下，则地气迁而上，咸备五行之化气，然后合其用。观万物，未尝不因天地之气而化生之也。地之气静而常，天之气动而变，其六气之源则同，六气之绪则异。何哉？盖天之气，始於少阴而终於厥阴。经曰少阴所谓标，厥阴所谓终是也。地之气始於厥阴木，而终於太阳水。经日显明之右，君火之位者，其绪是也。然不同之绪，乃天真坤元二气相因而成焉。故天之六元气，反合地十二支，以五行正化对化为其绪，则
　　少阴司子午太阴司丑未
　　少阳司寅申阳明司卯酉
　　太阳司辰戌厥阴司巳亥
　　天气始终之因，如是而已。地之六气反合天之四时，风热暑湿燥寒为其绪，则
　　厥阴风木主春　少阴君火主春末夏初
　　少阳相火主夏　太阴湿土主长夏
　　阳明燥金主秋太阳寒水主冬
　　地气终始之因，如是而已。经日天有阴阳，地亦有阴阳者，乃上下相临也。天气动而不息，故五岁而冷迁应地，气静而守位。天气不加於君火，则五岁而余一气，右迁相火之上，以君火不立岁故也。地之纪，五岁一周；天之纪，六期一备。五岁一周，则五行之气遍；六期一备，则六气之位周，与干加支之绪小同。取阴阳相错，上下相乘，毕其纪之之意也。以五六相合，故三十年一纪之，则六十年也。
　　主气之图
　　论主气第十五
　　地气静而守位，则春温、夏暑、秋冻、冬寒，为岁岁之常令，四时为六气之所主也。厥阴木为初气者，方春气之始也。木生火，故少阴君火、少阳相火次之。火生土，故太阴土次之。土生金，故阳明金次之。金生水，故太阳水次之。皆相生而布其令，莫不咸有绪焉。木为初气，主春分前六十日有奇。自斗建丑正至卯之中，天度至此，风气乃行也。君火为二气，主春分后六十日有奇。自斗建卯正至巳之中，天度至此，暄淑乃行也。相火为二#1气，主夏至前后各三十日有奇。自斗建巳正至未之中，天度至此，炎热乃行也。土为四气，主秋分前六十日有奇。自斗建未正至酉之中，天度至此，蕾买雨乃行，湿蒸乃作也。金为五气，主秋分后六十日有奇。自斗建酉正至亥之中，天度至此，清气乃行，万物皆燥也。水为六气，主冬至前后各三十日有奇。自斗建亥正至丑之中，天度至此，寒气乃行也。六位旋相主气，以成一岁，则天之六气，每岁转居於其上，以行天令者也。其交日时，前已具载矣。
　　客气之图
　　论客气第十六
　　六气分上下左右而行天令，十二支分节令时日而司地化。上下相召，而寒暑燥湿风火与四时之气不同者，盖相临不一而使然也。六气司於十二支者，有正对之化也。然厥阴所以司於巳亥者，何也？谓厥阴木也，木生於亥，故正化於亥，对化於巳也。虽有卯为正木之分，乃阳明金对化也，所以从生而顺於巳也。少阴所以司於子午者，何也？谓少阴为君火尊位，所以正得南方离位，故正化於午，对化於子也。太阴所以司於丑未者，何也？谓太阴为土，土属中宫，寄於坤位，西南居未分也，故正化於未，对化於丑也。少阳所以司於寅申者，何也？谓少阳相火，位卑於君火也，虽有午位，君火居之，火生於寅，故正化於寅，对化於申也。阳明所以司於卯酉者，何也谓阳明为金，酉为西方，西方属金，故正化於酉，对化於卯也。太阳所以＊司於辰戌者，何也？谓太阳为水，虽有子位以居，君火对化一本於此处云则居辰戌，辰戌属土，故水虽土用，《孟子》日水由地中行，斯可见矣。水乃伏土中，即六戊天门戌是也，六巳地户辰是也。故水虽土用，正化於戌，对化於辰也。此《玄珠》之说已详矣，莫不各有因焉。此天之阴阳合地之十二支，动而不息者也。但将年律起当年司天数，至者为司天，相对一气为在泉，余气为左右间，用在泉后一气为初之气，主六十日余八十七刻半，至司天为三之气，主上半年，自大寒日后通主上半年也。至在泉为六气，主下半年，自大暑日后通主下半年也。少阴子为首顺行，又常为太过司天，太过不及亦问数，则与十干起运图上下相合也。故经日岁半已前天气主之，？日＇写岁半已后地气主之者，此也。天之六气客也，将此客气布於地之六气步位舟之上，则有气化之异矣。经日上下有位，左右有纪者，谓司天曰上位，在南方，则面北立，左右乃左西右束也；在泉日下位，在北方，则面南立，左右乃左束右西也。故上下异而左右殊，《六微旨论》曰少阳之右，阳明治之之绪者，乃南面而立，以阅气之至也。非论上下左右之位，而与显明之左右，火治之之意同谓。面南视之，指位而言也。
　　天符之图
　　论天符第十七
　　阴阳交遘，上下临御，而后有淫胜郁复之变，此大法也。司天者，司之为言直也，主行天之令，上之位也。岁运者，运之为言动也，主天地之问人物化生之气，中之位也。在泉者，主地之化，行乎地中，下之位也。一岁之中，有此上中下三气，各行化令，而气偶符会而同者，则通其化，虽无克复之变，则有中病徐暴之异，是谓当年之中，司天之气与中气运同者，命日天符。符之为言合也。天符共十二年，而十二年之中，又有与当年十二律五行同者，又是岁会，命曰太一天符。太一者，所以尊之之号也。谓一者天会，二者岁会，三者运会。上有四年，不论阴年阳年，皆曰天符。故经日：天符为执法，岁位为行令，太一天符为贵人。邪之中人，则执法者，其病连．而危；行病者，其病徐而持；贵人者，其病暴而死。盖以气令，故中人则深矣。岁会於律同而非天令，则所以言行令者。注日象方伯无执法之权，故无速害病，但执持而已。
　　岁会之图
　　论岁会第十八
　　夫当年十干建运，与年辰十二律五行相会，故日岁会。气之主也，则不以阴年阳年，乃是取四时正中之月，为四直承岁，子、午、卯、酉是也。而土无正位，各寄王於四季之末一十八日有奇，则通论承岁，辰、戌、丑、未是也。已上共八年。外有四年，壬寅皆木，庚申皆金，是二阳年；癸巳皆火，辛亥皆水，是二阴年，亦是运与年辰相会，而不为岁会者，谓不当四年正中之令故也。除二阳年，则癸巳、辛亥二阴年，虽不名岁会，亦上下五行相佐，皆为平气之岁，物生脉应，皆必合期，无先后矣。岁会八年中，内四年与司天气同，已入太一天符也。余盖．见前论中。
　　同天符同岁会之图
　　论同天符同岁会第十九
　　六气循环，互司天地，太过不及，随於阴阳，制而为准。上中下气，输有符合，天符岁会，前已载之。运气与在泉合，其气化阳年日同天符，阴年曰同岁会。故六十年中太一天符四年，天符十二年，岁会八年，同天符六年，同岁会六年。五者离而言之共二十六年，合而言之止有二十七年，经言二十四岁者，不言岁增。也，不可不审。如论南北政第二十是则通变，行有多少，病形有微甚，生死有早受，按经推步，诚可知矣。
　　南北政图
　　南北政图第二十
　　运用十干起，则君火不当其运也。六气以君火为尊，五运以湿土为尊，故甲己土运为南政。盖上#5以成数贯金木水火，位居中央君尊，南面而行令，余四运以臣事之，面北而受令，所以有别也。而人脉应之，甲己之岁，二运南面论脉，则寸在南而尺在北。少阴司天，两寸不应；少阴在泉，两尺不应。乙丙丁戊庚辛壬癸之岁，四运面北论脉，则寸在北而尺在南。少阴司天，两尺不应；少阴在泉，两寸不应。乃以南为上，北为下。正如男子面南受气，尺脉常弱；女子面北受气，尺脉常盛之理同。以其阴气沉下，故不应耳。六气之位，则少阴在中，而厥阴居右，太阴居左，此不可易也。其少阴则主两寸尺，厥阴司天，在泉当在右，故右不应。太阴司天，在泉当在左，故左不应。依南政而论，尺寸也。若覆其手诊之，则阴沉於．下，反沉为浮，细为大。又经日：尺寸反者死，阴阳交者死。先立其年，以知其气，左右应见，然后乃可言死生之逆顺者，更在诊以别其反，详其交，而后造死生之微也。
　　素问入式运气论奥卷中竟
　　#1二：元刻本作『三』。
　　#2连：据文义似当作『速』。
　　#3盖：元刻本作『并』。
　　#4增：元刻本作r曾』。
　　#5上：元刻本作『土』。
　　素问入式运气论奥卷下
　　太少气运相临之图
　　论太少气运相临同化第二十一
　　天地遘醇，物我被化，则寒暑燥湿风共主乎一岁之内，生长化收藏咸备乎万物之中。非柢一岁也，虽一时一刻之短，而五行之气莫不存。非特一物也，虽一毫一芒之细，而五行之化莫不载。然司其运，步其气，或太或少，乃轮主岁时而更盛更衰也。上达於天，则有五星倍臧之应；下推於地，则有五虫耗育之验。其五谷、五果、五味、五色之化类，岂有一岁而无者，惟成熟有多少，色味有厚薄耳。盖金木水火土并行，其化互有休囚王相不同之目而己。直其运者，独以为之主。当其时者，专以为之客。共行天令，遇阳年则气王而太过，遇阴年则气衰而不及。太过己胜则欲齐其所胜之化，不及己弱则胜者来兼其化。太过岁谓木齐金化，金齐火化，火齐水化，水齐土化，土齐木化也。不及岁谓木兼金同化，金兼火同化，火兼水同化，水兼土同化，土兼木同化也。其司天与运相临，问有逆顺，相刑相佐。司天则同其正，抑运则反其平。如是五气平正，则无相陵犯也。太过之岁，五运各主六年，乃五六三十阳年也。大角谓六壬年，逢子午寅申二火司天，则木运为逆者，火木之子也，居其上为逆。大征谓六戊年，内逢寒水司天，正抑其火，复为平气之岁，上羽与正征同也。大宫谓六甲年也，大商谓六庚年也，内逢子午寅申二火司天，正抑其金，复为平气之岁。上征与正商同也。逢辰戌水司天为逆者，水金之子也，居上为逆。大羽谓六丙年也，不及岁五运各主六年，乃五六三十阴年也。少角谓六年也，逢巳亥木司天，与运气得助。角同正角也。逢卯酉金司天，与运兼化，上商同正商也。逢丑未土司天，以木不及金兼化，则土得其政，上宫同正宫也。少征谓六癸年也，内逢卯酉金司天，以火不及水兼化，则金得其政，上商同正商也。少宫谓六己年也，内逢丑未土司天，与运合得其助，上宫同正宫也。逢巳亥木司天，与运兼化，上角同正角也。少商谓六乙年也，内逢卯酉金司天，与运气合得其助，上商同正商也。逢巳亥木司天，以金不及火兼化，则木得其政，上角同正角也。少羽谓六辛年也，逢丑未土司天，与运兼化，上宫同正宫也。内言上者，乃司天之令，其五大、五少岁所纪不同者，盖过不遇也。如君火、相火、寒水常为阳年司天，湿土、燥金、风木常为阴年司天。然六十年中，各有上下临遇，或司天胜运，或运胜司天，或运当大过，不务其德，而淫胜其所不胜，或运当不及而避其所胜，而不兼其化。及太一天、岁会、同天符、同岁会，更按文推，此不再书也。
　　纪运之图
　　论纪运第二十二
　　十干之中，五阴五阳也，立为五运太过不及，互相乘之。其不及之岁，则所胜者来克，盖运之虚故也。则其问自有岁会、同岁会，亦气之平。外有年辰相合，及交气日时干相合，则得为己助，号日平气，乃得岁气之平，其物生脉应，皆必合期，无先后也。圣人立名以纪之，假令辛亥岁，水运当云平气，何也？辛为水运阴年，遇亥属北方水，相佐则水气乃平。假令癸巳年，火运亦日平气，何也？癸为火运阴年，巳属南方火，相佐则火气乃平。又每年交初气於年前大寒日，假令丁亥交司之日，遇日朔与壬合，名日干德符。符者合也，便为平气。若交司之时遇壬，亦日干德符。除此交初气日时之后相遇，皆不相济也。余皆仿此。所谓甲己合、乙庚合、丙辛合、丁壬合、戊癸合是也。又阴年中若逢月干皆符合相济，若未逢胜而见之干合者，亦为平气。若行胜巳后行复巳毕，逢月干者即得正位，则大过、不及、平气纪岁者，当推而纪之。故平气之岁不可预纪之，十干之下，列以阴阳年而纪者，此乃大概，设此庶易知也。平气纪须以当年之辰日时干，依法推之。是以
　　木运大角岁日发生大过　少角岁日委和不及　正角岁日敷和平气
　　火运大征岁曰赫曦大过　少征岁日伏明不及　正征岁日升明平气
　　土运大宫岁日敦阜大过　少宫岁日卑监不及　正宫岁日备化平气
　　金运太商岁日坚成大过　少商岁日从革不及　正商岁日审平平气
　　水运大羽岁日流衍大过　少羽岁日涸流不及　正羽岁日顺静平气
　　各以纪之也。气之平则同正化，无过与不及也。又详大过运中，有为司天之气所抑者，亦为平气。则赫曦之纪，寒水司天二年，坚成之纪，二火司天四年，皆平气之岁也。
　　岁中五运
　　论岁中五运第二十三
　　地之六位，则分主於四时。天之五运，亦相生而终岁度。在《素问》篇中止见於《六元正纪大论》。每十岁一司天，文中云初终正而已。此则是一岁主运也，每运各主七十三日零五刻，总五运之数，则三百六十五日二十五刻，共成一岁。盖将当年年干起一岁中，通主三百六十五日大运为主，将岁之主运，上下因之而名，大少五音也。若当年是木合，自大角而下生之，故日初正。太角木生少征火，少征火生大宫土，大宫土生少商金，少商金生大羽水，则为终亦以大过、不及随之也。若当年少宫为大运，则上下因之，少宫土上乃见火，故曰大征。大征火上乃见木，故日少角，则主运自少角起，故初而至少羽水，为终矣。木为初之运，大寒日交火为二之运，春分后十三日交土为三之运，小满后二十五日交金为四之运，大暑后三十七日交水为五之运，秋分后四十九日交此，乃一岁之主运，有大少之异也。按《天元玉册》截法中又有岁之客运行於主运之上，与六气主客之法同，故《玉册》曰岁中客运者，常以应干前二干为初运。
　　申子辰岁大寒日寅初交
　　亥卯未岁大寒日亥初交
　　寅午戌岁大寒日申初交
　　巳酉丑岁大寒日巳初交
　　此五运相生而终岁度也。然於经未见其用，以六气言之，则运亦当有主客，以行天令。盖五行之运，一主其气，岂四而无用，不行生化者乎。然当年大运乃通主一岁，如司天通主上半年之法，《玄珠》指此以谓六元还周，言《素问》隐一音也。按《天元玉册》截法言五运之客，互主一岁，则经所载者，乃逐年之主运也。明当以《玉册》为法，则其义通。《玄珠》之说，补注亦不取之。
　　手足经图
　　论手足经第二十四
　　夫人禀天地冲和之气，受五行生化之形，阴阳刚柔萃於一身，为万物之灵，通上下而谓三才者也。故经言：生气根於中，命日神机。是以藏府表裹，各相配合，然后致其和，而宅神气以为机发之主也。非见於黄帝岐伯精微之论，则莫能知之。唯圣为能践形者，诚哉妙言也。故经日：上古圣人，论理人形，列别藏府，端络经脉，会通六一#1。又日：五藏十二节，皆通乎天气者，乃论手足经三阴三阳也。其十二经，外循身形，内贯藏府，以应十二月，即十二节也。五藏为阴，六府为阳，一阴一阳乃为一合，即六合也。夫少阴之经，主心与肾二藏者，盖心属火，而少阴冬脉，其本在肾，又君火正司於午，对化於子，是以肾藏亦少阴主之。肾非金水，右属命门火，五藏为阴，不可言阳，水随肾至，故太阳为府，则手太阳小肠，足太阳膀胱也。太阴之经主脾与肺二藏者，盖脾属土，而太阴阴脉在肺，又土生金，子随母居，故肺太阴主之，金随肺至，故阳明为府，财手阳明大肠，足阳明胃也。厥阴之经主肝与心包络二藏者，盖肝属木，又木生火，子随母居，故心包厥阴主之，火随心包而至，故少阳为府，则手少阳三焦，足少肠胆也。其手足经者，乃手经之脉自两手起，足经之脉自两足起。以十二辰言之，盖阴生於午，阴上生，故日手经；阳生於子，阳下生，故日足经。手足经所以纪上下也。又心、肺、心包在上，属手经；肝、脾、肾在下，属足经，亦其意也。藏府同为手足经，乃一合也。心包非藏也，三焦非府也。经日：膻中者，臣使之官，喜乐出焉。在胸主两乳间，为气之海，然心主为君。三焦者，庾渎之官，水道出焉。三焦有名无形，上合於手心主，下合右肾，主谒道诸气，名为使者，共为十二经，是以经日：阴阳者，数之可十，推之可百，数之可千，推之可万，万之大，不可胜数，然其要一也。虽不可胜数，然其要妙，以离合推步，悉可知之。
　　论胜复第二十五
　　运有盛衰，气有虚实，更相迎随，以司岁也。故经日有余而往，不足随之；不足而往，有余从之者，此也。故运互有大少，胜复之变作矣。大过则先天时化，以气胜实，故不胜者受邪。不及则后天时化，以气衰虚，故胜己者来克，被克之后，必待时而复也。行复於所胜，则己不可前，故待得时则子当王，然后子为母俨也。如木运少角，岁金清化来胜，则子火为复，反热化胜金。火运少征，岁水寒化来胜，则子土为复，反湿化胜水。土运少宫，岁木风化来胜，则子金为复，反清化胜木。金运少商，岁火热化来胜，则子水为复，反寒化胜火。水运少羽，岁土湿化来胜，则子木为复，反风化胜土。故言胜复同者，此也。《玄珠》论六气有正化、对化之司，若正司化令之实，甚则胜而不复；对司化令之虚，微则胜而有复。胜甚则复甚，胜微则复微，所谓邪气化日也。如是气不相得，则邪气中人而疾病矣。然天地之气亦行胜复，故经曰：初气终三气，天气主之，胜之常也。四气尽终气，地气主之，复之常也。益胜至则复，复已而胜，故无常气。乃止复而不胜，则是生气已绝，故日伤生也。又岁气大过，则不胜者受邪，若得其实，而又欺侮其所不胜己者，运不及所胜者来克，乘气之虚。又为不胜己者陵侮，如是终必受邪，以元非胜己之气必自伤也。故经日侮反受邪，此之谓也。五行之变，如是不一，则在气候以别之矣。
　　九宫分野所司之图
　　论九宫分野第二十六
　　论日：五运不及之岁，则有灾宫所向之位，故不可一概而论灾也。经曰九星悬朗，七曜周旋者，乃天之九星所主之分野，故少角岁云灾三官，束室震位，天冲司也。少征岁云灾九官，南室离位，天英司也。少宫岁云灾五宫，中室天禽司也，寄位二官坤位。少商岁云灾七宫，西室兑位，天柱司也。少羽岁云灾一宫，北室坎位，天蓬司也。皆以运气不及之方言之。按《天元玉册》日：天蓬一，水正之宫也；天内二，土神之应宫也；天冲三，木正之宫也；天辅四，木神之应宫也；天禽五，土正之宫也；天心六，金神之应宫也；天柱七，金正之官也；天任八，火神之应宫也；天英九，火正之宫也。下以应九州之分野，谓冀、一兑、青、徐、扬、刑、豫、梁、雍也。
　　六十年客气旁通图
　　少阴　太阴　少阳　阳明　太阳　阙阴
　　子午　未丑　申寅　酉卯　戌辰　亥巳
　　太阳　阙阴　少阴　太阴　少阳　阳明
　　厥阴初气居之寒气切冽大风发荣热风伤人风雨凝阴为瘟疫至　清风
　　霜雪水冰雨生毛蛊时气流行不散　雾露蒙昧
　　鳜阴　少阴　太阴　少阳借逆阳明太阳
　　少阴二气居之为风湿尔天下疵疫　时雨　大热早行温凉不时寒雨间热
　　雨生羽虫以正得位　疫疠乃行
　　少阴　太阴　少阳　阳明　太阳　厥阴
　　少阳司天三气大暑炎光雷雨电雹其热至草整河乾冻风问发寒气问至热风大作
　　太阴　少阳　阳明　太阳　厥阴　少阴
　　太阴四气号之大雨霆洼炎热沸腾清风雾露寒雨审物风雨摧拉热气反用
　　零雨雷电　雨生僳虫山泽浮云暴雨溽湿
　　少阳　阳明　太阳　厥阴　少阴　太阴
　　阳明五气居之温风乃至大凉燥疾　早寒　凉风大作秋气湿热时雨沉阴
　　万物乃荣　雨生介虫热病时行
　　阳明　太阳　厥阴　少阴　太阴　少阳
　　太阳在泉终气燥寒劲切大寒凝冽寒风飘扬蛰虫出见凝寒雪冬温蛰出
　　雨生鳞虫流水不冰地气湿流水不冰
　　论六十年客气第二十七
　　别有一图在上卷首
　　司天在泉，四问气纪步，各主六十日八十七刻半，客行天令，居於主气之上，故有温冻寒暑、蒙暝明晦、风雨霜雪、电雹雷霆不同之化。其春温、夏暑、秋冻、冬寒，四时之正令，岂能全为运与气所夺，则当其时自有微甚之变矣。布此六十年客气旁通，列於主位之下者，使知其气之所在大法也。其天符、岁会、平气、支干逆顺，气与运相生相克，客胜主胜，灾化分野，交时先后，淫胜郁复，嘉祥灾变，各各不同，则经与《玄珠》皆备见之。审天时，占气候，若符契之相合也。而六气极则过亢，灾害生矣，故气极则反由是所乘之气，居下以乘之，经所谓相火之下，水气承之者是也。又有中见之气从之，经所谓少阳之上，火气治之，中见厥阴是也。盖阳极则阴生，阴极则阳生，斯五行相济之妙用也。其中见者，乃手足经六合藏府相乘之化者是也，在天地问，则气自应之矣。
　　论六病第二十八
　　厥阴所至为裹急、筋缓缩急、支痛软戾、胁痛呕泄，少阴所至为疡胎、身热恶寒、战栗惊惑、悲笑谵妄、钮饥血汗也，太阴所至为积饮、痞鬲中满、霍乱吐下、身重驸肿、肉泥按之不起，少阳所至为嚏呕、疮疡喉痹、耳呜呕涌、溢食不下、惊躁瞥昧、目不明、暴注脑痣、恶病暴死，阳明所至为叹嚏、浮虚铍揭、尸阴股膝脏喘腑足病，太阳所至为屈伸不利、腰痛、寝汗、痉、流泄禁止，此六气之为病也。按经旨则淫胜郁复，主客大少皆至，其疾则邪之中人有浅深矣，又在人禀受冲冒畏避而已。其温疫时气，或一州一县无问大小皆病者，分野山原，丘谷向背，斯气运自然耳。原夫人禀五行之气生，亦从五行之数尽，内有五藏六府，为生气之源，外有百骸四支，为神机之用。若起居调养而能避邪安正，则於寿域之绅，无横夭殃矣。然为忧愁思虑喜怒牵於内，寒暑燥湿风火干於外，由是众疾作而百病生。又何况趋逐利名，贪迷嗜欲，劳役辛苦，饥渴醉饱，冲涉寒暑，凌冒风雨，触犯禁忌，残贼真灵，如是论之，夭伤之由，岂数之尽也，归咎於己！而已。经曰不知持盈，不时御神，务快其心，逆於生乐者，此之谓也。盖天之邪气，感则害人五藏，水谷之寒热，感则害人六府，燥湿感则害人皮肉筋脉。又喜怒伤气，寒暑伤形。又风为百病之长，至其变化，乃为他病也。病无常方，致有风气也。又百病生於气，如是论之，病生之变，亦由乎我也。良犹内外相感，然后入。故经日所谓感邪而生病，外有其气，内恶之中，外不喜因而遂病，是谓感乘年之虚，失时之和，遇月之空，则邪甚矣，重感於邪则病危矣，此之谓也。虽气运交相临遇，相得则和，不相得则病。运大过则不胜者受邪，运不及则所胜者来克。主客胜复郁发，其病作矣。若我之真元气实，起居有时，动作无相冲冒，纵使温疫之作亦微，是故圣人有养生修真之术也。或者以谓天地五运六气如何人病？盖人之五藏应天地之五行，阴阳之气随其卷舒衰王故也。王冰以谓苍天布气，尚不越於五行，人在气中，岂不应於天道。盖人之呼吸天地氤氲之气，以食饮五行造化之物以养，共保其形，岂不随气运阴阳之盛衰。经曰天食人以五气，地食人以五味，此之谓也。夫人之胸鬲者，盖饮食之所纳，呼吸之所经。若寒热失节，禁忌相干，阴阳不和，疾疫邪气交至於胸中，内舍五藏六府，乃有凶之兆也，故谓之胸。然圣人论资取化源，补不足，写有余，食岁谷以安其气，食问杀以去其邪，如是则病可避也。但以五运六气为疾，而感之者多矣。又经曰：冬伤於寒，春必病温；春伤於风，夏必餐．泄；夏伤於暑，秋必疗疟；秋伤於湿，冬必咳嗽。伤四时之气，皆能为病。方冬之时，阳为主於内，寒虽入之，势未能动，及春阳出而阴为内主，然后寒动而搏阳，为温疫之疾矣。方夏之时，阴为主於内，暑虽入之，势未能动，及秋阴出而阳为内主，然后暑动而搏阴，为疟寒之疾矣。又有四方之气不同，而为病各异，故经有异法方宜之论，以得病之情者是也。又或当岁有病而非岁气者亦须，原其所感，形证脉候未必尽为气运所作，在工以明之，言之及此者，免拘於气运，粗见补写之误与不误也。
　　论六脉第二十九
　　明阴阳运转之六气，辩南北岁政之尊卑，察主胜客胜之由，审淫胜郁复之变，须在脉然后为工矣。五运不及则所胜者来克，五运大过则不胜者受邪。天地六气，互相临遇，应则顺，否则逆，气相得则和，不相得则病。唯天地胜复之气不形於证者，乃初气终三气，天之胜；四气尽终气，地之复。盖以气不以位，故不以形证观察也。余则当知六脉，故经曰：厥阴之至其脉弦，少阴之至其脉钩，太阴之至其脉沉，少阳之至其脉大而浮，阳明之至其脉短而涩，太阳之至其脉大而长。至而和则平，至而甚则病，至而反则病，至而不至者病，未至而至者病，阴阳易者危，此之谓也。然人之生也，虽五行备於一身，生气根於内，亦随天地之气卷舒也。何以明之？谓如春脉弦，脉洪，秋脉毛，冬脉石者是也。则五六气，亦皆应之而见於脉，但以气运深奥，罕有论者故也。夫人支体被其寒暑之化，外保身形，呼吸天地之气，内养府藏。若上下和，而节令时气运调，而寒热顺，则无疾苦也。然而岁运更移，气令交遘，盈虚相随，逆顺交作，变而生病者，亦阴阳之常理也。经日逆之则变生，变生则病，物生其应也，气脉其应也，此之谓也。当立岁气以诊别之。运有南北政，经言尺寸反者死，阴阳交者死，谓如北政，两寸当沉细不应，而反浮大，移於两尺，脉沉细不应，是谓交，如此者死。谓如南政，两寸当沉细不应，而反浮大移於两尺，沉细不应，是谓反，如此者死。若寸独然，或尺独然不应，非交非反也，止病而已。举此为例，余岁同法。故经曰：必先岁气，无伐天和，粗工不识不知，呼为寒热。攻寒令热，脉不变而热疾已生。制热令寒，脉如故而寒疾又起。欲求其适，安可得乎。夭枉之来，率由此。原本经《平人气象论》日：太阳脉，洪大而长；少阳脉至，乍数乍疏，乍短乍长；阳明脉至，浮大而短。《难经》引此亦论三阴三阳之脉者，乃以阴阳始生之深浅而言之也。此六脉者，盖言运与气胜复临遇，正当行令，当其司化之时而应，故脉之动不相同。以诸论考之，则大同而小异也。＇若交气交运时日及期而见，无相先后不及大甚，方谓之平。若差之者，当知其病也。经曰：食气入胃，浊气归心，淫精於脉，脉气流经，经气归於肺，肺朝百脉，输精於皮，毛脉合精，行气於府，府精神明，留於四藏，气归於权衡，以平气自成寸，以庾死生。又曰：五藏六府之气味，皆出於胃，变见於气口。气口即寸口也。故秦越人深达其旨，作《难经》云独取寸口以央五藏六府死生也，正谓平人安乐之脉。故漏水下一刻，复会於手太阴，可诊五藏六府之气，以辩盛衰，详五十动中之止，别死生者也。本经自有《平人气象论》，皆论呼吸脉之动者也，次论寸口脉平而死，及上部无脉下部有脉，虽困不为害者，谓已病之人，气或疾或涩，不能及期，而至於寸口，将何为准，故取尺脉为凭，前后所论，理各不同，又何或哉？若能精通脉要，三部九候、七表八裹、九道十二经，参之运气脉法，可谓大医之士也。
　　论治法第三十
　　木位之主，其泻以酸，其补以辛。厥阴之客，以辛补之，以酸泻之，以甘缓之。火位主之#3，其泻以甘，其补以咸。少阴之客，以甘泻之，以咸收之。少阳之客，以咸补之，以甘泻之，以咸奕之。土位之主，其写以苦，其补以甘。太阴之客，以甘补之，以苦泻之，以甘缓之。金位之主，其泻以辛，其补以酸。阳明之客，以酸补之，以辛泻之，以苦泄之。水位之主，其泻以咸，其补以苦。太阳之客，以苦补之，以咸泻之，以苦坚之，以辛润之。此六气主客之补泻也。客胜则泻客补主，主胜则泻主补客，应随当缓当急以治之也。而本经论又有六气司天在泉淫胜之治法，有司天在泉反胜之治法，有岁运上下所宜药食之治法。如是不一，各依疾苦，顺其运令，以药石五味调治之。盖五运六气胜复淫郁，其亦灾青不同，司天居阳之分，在泉居阴之分，主客逆顺之理不一，由是百疾交作。故圣人备述其状，副以辛酸甘苦咸淡之味，补泻平治佐宜之法者，可谓备矣。为工者，当明其岁令，察其形证，诊其脉息，别其阴阳，依经旨而拯救之，何患疾之不酸邪。论其用药性味之不同者，或顺其性则逆其情，或以所胜，或以所不胜，或以上下子母相益相伐之味，以补以泻，皆其妙用，以互相见也。其疾病要妙，载於经篇论之中最详而多法。然此五运六气药石补泻之宜，亦当顺其四方之人，禀受所养不同，故经有异法方宜之论。及其施用针药，则气有虚实，病有盛衰，治有缓急，方有小大。有正治之法，有反治之法。以寒治热，以热治寒，名曰正治；以寒治寒，以热治热，名日反治。寒因热用，热因寒用，通因通用，塞因塞用，发表不远热，攻裹不远寒，形不足者温之以气，精不足者补之以味，有取本而得者，有取标而得者，有取中气而得者，有取标本而得者，有逆取而得者，有从取而得者。木郁达之，谓吐令其调达也。火郁发之，谓汗令其疏散也。土郁夺之，谓下令无壅得也。金郁泄之，谓渗泄解表利小便也。水郁折之，谓抑其冲逆也。通其五法，气乃平调，复视其虚实而调之，此非所谓郁法也，乃止郁而病者也。然病有久新，方有大小，有毒无毒，因宜而制矣。此皆经旨治法之略文也，可详审而施用。其药之五味，大抵不过於五藏所入之味而为补泻，甘入脾，骏入肝，咸入肾，苦入心，辛入肺。而所入之味，亦不过因其性而调治之，辛主散，酸主收，甘主缓，苦主坚，咸主奕。辛甘发散为阳，酸苦涌泄为阴，淡味渗泄为阳。此用药之大法也。五运之中，又有必折其郁气，先取化源之法，《玄珠》以谓太阳司天，取九月泻水之源；阳明司天，取六月泻金之源；少阴司天，少阳司天，取三月泻火之源；太阴司天，取五月泻土之源；厥阴司天，取年前十二月泻木之源，乃用针迎而取之之法也。故日无失天信，无逆气宜，无翼其胜，无赞其复，是谓主治者，此也。盖用药之制，有法存焉。故经日君一臣二，奇之制也；君二臣四，偶之制也；君二臣三，奇之制也；君三臣六，偶之制也。近者奇之，远者偶之，汗者不可以奇，下者不可以偶。补上治上制以缓，补下治下制以急，急则气味厚，缓则气味薄，各适其主，此之谓也。又日：君一臣二，制之小也；君一臣三佐五，制之中也；君一臣三佐九，制之大也。寒者热之，热者寒之，微者逆之，甚者从之。又曰：主病之谓君，佐君之谓臣，应臣之谓使，非上中下三品也。三品者，以明善恶之殊贯也，此乃论用药之妙者也。《神农本草》药有三品，上药为君，中药为臣，下药为佐使，所以异善恶之名。服饵之道，不必皆然。以主病者为君，余为臣使，以赞成方论也。故五运六气之补泻，五味各异者，大法正如此。诸为方者，不必尽用之。但一佐二佐，病则止矣。谓如以酸泻之，岂有一方尽用本草味酸者为泻药？盖主病者得一二味可也，余则皆然。或者以谓岁运太角，．木王土衰，迎取之当使泻肝经，而益其脾胃，人人如此，何病之有。此非通论也，何哉？岂有人人藏府皆同者。假如肝元素虚，脾气素盛，遇此太角之运，肝木稍实，脾气得平，方获安和。若便泻肝补脾，此所谓实实虚虚，损不足益有余，如此而死者，医杀之耳。故在工以详之，余气同法。然药之治病，对其标本，可谓神圣也。针之去疾，对其愈。穴，可谓工巧也。用之要妙，去其疾，势若鼓之应柠，机之发矢，其验也。如是而速失而害人，亦如是矣。是不容其误，盖害人增疾则尤甚也。何哉？盖天下事物之理，益之则迟而损之则速，若服一药，取其效则缓而微。若食一发病之物，俄顷而知。由是观之，成难毁易，理之常也，可不慎哉。上圣垂示妙旨，愍念黎元，丁宁开谕，递相问难，唯恐人之不至。后世医士之流，智识蒙昧，为学偏浅，不悟其旨，犹言隐法，甚可叱也。其错简断文，去圣遥远则有之。盖《素问》之书，先於五经，论天文、地理、人事、五行要妙，为阴阳之宗师，作医卫之渊薮，义造精微，文演敷畅，自上古至於今，得其旨趣，唯王冰一人而已。
　　五行胜复论
　　《素问》之书，载黄帝与岐伯、雷公、鬼臾区答问，其问论太虚之寥廓，纪五运回薄，并包该贯，微妙精密，天地之数不可得而逃，鬼神之情不可得而遁。世之学者往往伏而读之，每患其不能通也。客有好其书者，指五运六气之疑，诣澶渊胡源，而问曰：元丰之四年，岁在辛酉，阳明司天为上商，少阴在泉为下征#2天气燥，地气热，运得少羽，岁水不及，是谓涸流之纪，而河次大水，盖与涸流之名纪异矣。请试为我言之。胡源喟然叹曰：深乎哉问也。此非不敏之所能及也。然昔尝侍坐於先生，而得闻先生之绪余。先生之论五行也，成象而丽乎天为五星，成形而镇乎地为五岳，其精而藏乎内为五藏，其神而运乎外为五官，以至德为五常，和为五味，彰为五色，发为五声，其植物五谷、五果为异宜，其动物五畜、五虫为异类。盖天数五，地数五，五位相得而各有合，变化之所以成也，鬼神之所以行也，是故天一地六，合於北方而为水，而丙辛主之。地二天七合於南方而为火，而戊癸主之。天三地八合於束方而为木，而丁壬主之。地四天九合於西方而为金，而乙庚主之。天五地十合於中央而为土，而甲己主之。此五者，或以参天，或以两地。两地者，火也、金也，生於阴而成於阳；参天者，水也、木也、土也，生於奇而成於偶。错综其数，则五者虽不同，及其立岁纪运则要之，气常均平，而不相害也。是以木之平气，贵乎和风生发而无飘荡振拉；火之平气，贵乎炳明光显而无炎烁墦燎；土之平气，贵乎埃云润泽而无霖霪骤注；金之平气，贵乎雾露清冻而无惨凄残贼；水之平气，贵乎严凝整肃而无雨水霜雹。然阴阳之相荡，寒暑之相推，升降有序，休王有时，一消一长，不能无进退，一损一益不能无盛衰。是故运行先天，而气或为有余；运行后天，而气或为不及。有余则制己所胜而侮己所不胜；不及则己所胜轻而悔#6之，己所不胜侮而乘之。夫惟有所不胜，故强者有时而兼弱，弱者有时而畏强。此物之自然，而理之必至者也。请试言之，少角之运，岁木不及，侮而乘之者，金也。金不务德，故以燥胜风时，则有白露早降，收热早行，其变为肃杀，其我为苍陨，名为少角，而实与大商之岁同。少征之运，岁火不及，侮而乘之者，水也。水不务德，故以寒胜热时，则有寒云凝惨，地积坚冰，其变为冻冽，其栽为霜雹，名为少征，而实与大羽之岁同。少宫之运，岁土不及，侮而乘之者，木也。木不务德，故以风胜湿时，则有大风飘暴，草偃沙飞，其变为振发，其我为散落，名为少宫，而实与大角之岁同。少商之运，岁金不及，侮而乘之者，火也。火不务德，故以热胜燥时，则有火延焦槁，炎赫沸胜，其变为销烁，其栽为墦焰，名为少商，而实与大征之岁同。少羽之运，岁水不及，侮而乘之者，土也。土不务德，故以湿胜寒时，则有泉涌河衍J个泽生鱼，其变为骤注，其栽为霖溃，名为少羽，而实与大宫之岁同。通呼#7此，则知岁在涸流之纪，而河次大水，固可以类推之也。非徒如是而已，万物扰扰，凡呼吸俯仰，滋蕃长育乎天地之问者，或得其冲气而生，或触其乖气而夭，未有能逃乎五行者也。所谓冲气者，不相胜复而已。所谓乖气者，胜复更作而已。方其乖气之争，狼戾已形，忿怒已萌，处乎此而求胜乎彼也。虽有强刚勇悍之气，又岂能常胜哉。固已有复之者，伺乎其后矣。是故木胜则金复以救土而名。木不荣，火胜则水复以救金，而冰雹乃零。土胜则木复以救水，而保虫不育。金胜则火复以救木，而流水不冰。水胜则土复以救火，而龄谷不登。夫暴虐无德者，栽反及之，侮而乘之者，侮反受邪出乎尔者反乎尔，未有胜而不复者也。胜之微者复亦微，胜之甚者复亦甚。其犹空谷之响乎，尔疾徐疏数小大高下之所召，未尝不相似也。盖天地之问，气有偏胜而无以救之，则万物之所存者几希矣。是故风热燥湿寒五者，各司一气；生长化收藏五者，各司一时。以顺相承，然后能循环以相生；以逆相胜，然后能循环以相救。故日五运惟其声之气，犹权衡也，高者抑之，下者举之，化者应之，胜者复之，化者应之，气之平也，五气之相得也。胜者复之，气之不平也，五气之相贼也。气平而相得者，所以道其常气，不平而相贼者，所以观其变，古之明乎此而善摄生者，何尝不消息盈虚以道御神也。无失天信，无逆气宜，抑其有余者，而不翼於胜。助其不及者，而不赞其复，是以喜怒悲忧恐，有所一而莫能乱精神魂魄意，有所养而莫能伤春风、秋雨、冬冻、夏暑。虽天道之屡变如凶荒札疟，不能成其患。呜呼，安得圆机之士而与之共论五行哉。
　　素问入式运气论奥卷下
　　#1一：元刻本作『合』。
　　#2餐：元刻本作『飧』。
　　#3主之：元刻作『之主』
　　#4愈：据文义当作『俞』。
　　#5征：原作『微』，据文义改。
　　#6悔：元刻本作『侮』。
　　#7呼：疑当作『乎』。
　　
