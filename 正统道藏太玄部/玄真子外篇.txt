玄真子外篇
　　经名：玄真子外篇。唐玄真子张志和撰。原本十二卷，今存三卷。底本出处：《正统道藏》太玄部。
　　玄真子外篇卷上
　　唐玄真子张志和撰
　　碧虚
　　碧虚冥茫，飘轮斡乎乾，漱盘浮乎坤，红明环於天衢，升井为炎，降斗为寒。由是四时旋而万物迁，斯造化之亚矣，然非造化之元哉。无涯者，辩伯也。涯之言日：黄郊之帝曰祇卑，紫微之帝日神尊，碧虚之帝日灵荒。祇卑王於地，山河草木属焉。神尊王於天，日月星汉属焉。灵荒王於空，风雷云雨属焉。碧虚和平，二帝有方春之会，俄而祇卑上腾，神尊下降，遇于灵荒之野。灵荒之帝虚位郊迎，倾国所有，积肉成霞，散酒成雨，电走雷奔，风歌云舞累月，为中道主，上下无怨。二帝欣然，愧灵荒之厚德，令碧虚之不安，争让国以延灵荒之帝。神尊曰：朕有天。祇卑曰：朕有地。灵荒怪天地之名，问之曰：朕之仰观不异碧虚，朕之俯察不异碧虚，碧虚之中其又奚物？帝言天地，厥状若何？祇卑日：朕之地体大质厚，资生元元，中高外垂。其势坤，层然如坛辏物，尊围八极，海环九山，骨岩石，毛草木，肉土而脉泉，汗露而气烟，江河川读乱奔流，人虫乌兽纷往还。转其行乾，穹然如帐祷物，尊五星，交列宿，架边层，输日月，中文带河漠，绝雪授云霞，列仙天宫殿，愿帝之上而居焉。灵荒未之信，日：天如帐，胡县乎其上？地如坛，厥下乎何安？神尊日：天之帐，非上县，飘轮下载常左旋，三光随之以西迁。祇卑日：地之坛，有揪盘，凝浮其上所以安。灵荒曰：飘输斡灵生，漱盘奚物盛？愿闻之。祇卑曰：飘输褊乎下，漱盘所以停，帝何疑。灵荒曰：噫，天地之形，造化信然，实如所论，固当息焉。朕之空茫唐蒙，同无不通，无内无外，无西无束，旷阅沸荡，苍茫青冥，含日月之光，震雷霆之声，挂虹蚬之色，飞龙鸾之形。朕坐而游之，卧而泅之，泛然飘飘皆可停。豁乎包乎，毋廓乎坚乎。寿非春夏之能生，非岁年之能朽，先天地不见其初，后天地不知其久。若然者，安能弃朕之长无，寄君之暂有哉？於是二帝谢灵荒之言，退还故府。祇卑降黄郊，神尊升紫微，数月不泰然，天地为之闭。
　　红霞子问乎碧虚子日：夫造化之端，自然之元，其体若何？霄愿游夫子之域而观之，岂得闻邪？於是碧虚子沈然有问，豁然情容，而晓颜咏乎太寥之上，为空洞之歌，谓之曰：无自而然，自然之无。无造而化，造化之端。廓然殷然其形团，闱尔之视，绝尔之思可以观。红霞子日：若霄者，鲦遨而忽游，请驾乎言，霄愿乘之以逍遥，不暇辞夫子而观焉。於是碧虚子导之日：无自而然，是谓玄然。无造而化，是谓真化。之玄也，之真也，无玄而玄，是谓真玄，无真而真，是谓玄真。驰言日：无然乎其然，一乎然，然后观乎自然。无化乎其化，一乎化，然后观乎造化。无玄乎其玄，一乎玄，然后观乎真玄。无真乎其真，一乎真，然后观玄真。逸言日：真真乎玄，玄玄乎真，玄乎无真乎真真，真乎无玄乎玄玄，然后登太寥之天。夫无有也者，有无之始也。有无也者，无有之初也。无有作，有无立，而造化行乎其中矣。夫造化之兴也，空以褊之，风以行之，水以聚之，识以感之，气以通之，而万物备乎其中矣。空褊而体存，风行而用作，水聚而有见，识感而念生，气通而意立。体存故可以厚本，用作故可以明渐，有见故可以观变，念生故可以知化，意立故可以详理。是知本可厚者，空之体也。渐可明者，风之用也。变可观者，水之有也。化可知者，识之念也。理可详者，气之意也。是故风水竞变物，其物而不同，识气多端意，其意而不一。斡乎乾而能常，浮乎坤而能长，运之而无穷，生之而无方，化之而无边，因之而无疆。原其原者，夫何谓欤？造而化之存乎初，太而极之存乎无，自而然之存乎虚，无而住之存乎妙。观其所存，而造化之元可见矣。
　　红霞子明乎造化之域，患乎屡空之色，於是披红阳之光，餐碧寥之气，以实其容。绝庆吊之礼，寡亲朋之问，独与太虚游。往来高会，仆风应门，烛月继夜，而寂谈不辍。味俗享贵者闻之造焉，睹其空巷荒庐，色不胜忧，心为之耻。谓之日：我躬不阅，遑恤造化。红霞子日：吾为造化知己，罔有弗详，而造化独不吾知，致有所乏。吾无暂於造化，造化有愧於吾，吾将往而诟之，以慰君之忧，渐君之耻。於是驾红阳之驹，乘碧寥之舆，拂衣束辕，经诸无之国，遇同空，将假道焉。同空日：君何为者，而届乎斯？日：吾红霞子也，吾将诟诸造化，愿假道于君。同空问之日：孰为造化，奚谓假道？红霞子日：为物之宰主曰造化，藉君之国行日假道。同空日：若然者，朕之束无化可造，朕之国无道可假，君其改途。红霞子於是乎拂衣南驰，经自然之域，遇化元，将假道焉。化元曰：子何为者，而届乎斯？日：吾红霞子也，吾将诟诸造化，愿假道于君。化元诂之日：夫造化，朕之兄弟之国也，子弗闻乎？假朕之道，诟朕之亲，朕之仇也。师徒将攻之。红霞子於是乎拂衣西驱，经无住之邦，遇因本，将假道焉。因本日：子何为者，而届乎斯？曰：吾红霞子也，吾将诟诸造化，愿假道于君。因本拒之曰：假道之资，子弗闻乎？子有飞空之乘舆，昭一虚之璧，吾将为子启关。红霞子曰：使吾有璧乘之资，尚弗诟诸造化，无假道于君哉。於是乎拂衣而北趋，经太极之野，遇生首，将假道焉。生首日：子何为者，而届乎斯？日：吾红霞子也，吾将诟诸造化，愿假道于君。生首诃之日：子何知之晚也。夫造化之厦，可知而不可邻，可闻而不可亲，虽欲假子之道，其何以至。子将诟之，无乃不可乎。於是红霞子闻生首之诃，兀焉丧有，徘徊踌躇，还辔旋舆，经玄原之郊，迷失途於牧道。童子神与易浴乎玄川而遨，於是问津焉。二童日：夫子奚氏也？跋涉虚无，蒙犯烟霄，车马有游空之倦，何之而问乎津？红霞子曰：吾红霞子也，吾尝知造化，而造化弗吾如。使吾之资身之用为味俗之耻，吾将诟诸造化。吾适束辕西驱南驰北趋，而假道於四方，束至于诸无，南至于自然，西至于无住，北至于太极，四之皆不遇。诸无有同空之问，无住有因本之拒，太极有生首之诃，自然有化元之请。吾念日暮途远，旋吾之舆，归乎寰中，於斯迷津，幸哉而遇子，敢欲问焉。然子为谁也？伟哉而文於言哉。二童曰：吾谓神之与易也，吾与造化牧道于玄郊，吾适为六塞之戏，俱亡其道，吾惧造化之责，踌躇而迁延，因浴乎玄原。且吾之有道忧，尚敢见造化，奈何夫子以俗耻而干吾君，赖夫子有诸侯之诂，无然一件造化之念。兹玄原之上，岂可复观吾二童之泅游哉。夫子辞寰中而来，未睹造化，茫然迷津而问途，欲迷旧居，将何面目以见寰中之父兄乎。胡弗解裳，浴焉同泅，随波泛涛，聊以游遨，俟吾白图之成，将近夫子而谒诸造化，不亦尔豁乎。红霞子於是赭然浮光沈影，诉濑沿波，与二童乘玄涛之腾澹，泛六合之外，绦忽至造化之境，自然奉常然衣，太极进无极食，焕然盆造化之域。红霞子与二童披而餐之，荣光洞六合之内，然后谒乎化真，顾而俯於寰中。暂代俗之荣耻，皆妄观乎化真，唯惧造化之知其将诟也。於是听造化问二童道之所在。二童曰：无亡无不亡，道不离乎皇之乡。造化欣然日：无有其有者，无亡其亡。无不有其不有者，无不亡其不亡。放乎玄原之郊而无边，童子得牧道之方矣。於是红霞子盈自然衣，充太极食，乐造化言，荷造化力，揖造化，与二童眷然而退，将还旧居。是行也，与太虚遇于同空，太虚日：自子之观造化也，索焉离居，萧然荒庐，念子寰中无恙。红霞子曰：吾适也面造化容，意造化心，耳造化言，吾知至道之无有也，吾岂见寰中之有无哉。化之元也，原乎有者观其无，原乎无者观其有。奚以状其然邪？容之为＇言也。冥其灵乎也精，茫其唐乎也荒，故曰冥灵精之难明，茫唐荒之难详。殊万形之无穷，异万心之无方。是以昔之登太寥观化元者，知其运乎工而未央，作太寥之歌曰：化元灵哉，碧虚清哉，红霞明哉，冥哉茫哉，惟化之工无疆哉。非夫同万形之殊，殊万形之同，一万心之异，异万心之一，驰不想而届乎冥茫之端倪者，则何以环游太无，观造化之无矣。
　　玄真子外篇卷上竟
　　玄真子外篇卷中
　　唐玄真子张志和撰
　　惊驽
　　惊驽氏自东方来，狡＇魔氏自西域至，遇于中华之野，相与竞虚谈以声战胜负。於是弯驽氏嘤若而呜曰：吾闻吁者、嘻者、呵者、嘘者，喟亩苦壤切屘呼加切咽喘乎气；噬者、啜者、悴者、欢者，辛酸甜淡吮乎味；睨者、辩者、呼者，睢吁琼呼玄切喊作辰呼聿切察乎瞳；戛者、控者、乾者、拟者，铿钟冬力宗切冬权乎聪。斯极已。於是狡魔氏趟竹交竹教二切然而唬呼交古伯二切曰：吾闻日者、月者、彗者、孛者，昭晰集朗斡乎天；峰者、昤者、岗者、岩者，嵯峨巉幸迭乎山；涛者、波者、谧者、涡者，澎旬澶漫荡乎水；侨者、魑者、魑者、魅者，倦幸魅庚乎切槐钦乎鬼。斯极已。意曰：酬醉相穷以言，泉飞不断，自以为极。然惊驽氏摩距万吻，以赀戏闻。狡魔氏奋毛掉尾，以喉呜震。中华子叹之曰：近谓诸身则惊驽之说，远谓诸物则狡魔之说，斯二君者背彼默场，劳於声战，虽扇眸若电，鼓舌如霆，适足惊惊於穷谷，安能响道於沧淇哉。
　　太寥问乎无边曰：若夫造化之问，万象不一，求小大有无之至者，可得而言乎？无边曰：以吾之观，至小者大，而至大者小，至无者有，而至有者无。若知之乎？太寥曰：以吾闻之，至小不可以大，至大不可以小，至无不可以有，至有不可以无。子之所谓者何也？无边曰：吾请告若，至小至大者莫甚乎空，至无至有者莫过乎道。其所然者何也？包天地至有外者唯乎空，非空之至大耶？判微尘至无内者成乎空，非空之至小邪？巡六合求之而不得者，非道之至无邪？出造化离之而不免者，非道之至有邪？故日至小者大，至大者小，至无者有，至有者无。不亦然乎。
　　造化之初，九大相竞。风之飘刮于贵切然曰：组组匹周切乎之聂聂香幽切乎而，飕飕乎之飕飕乎而，扇鸿蒙而，么飕力么切吠於交切嘐古苞切鼓碑呼劳切眸力刀切而，悲吃飓呼出切扬呼交切，蹶石拔木，蹙浪奔涛，其孰能大乎吾之大乎而？云之气．腾然曰：翕乎忽乎之灭没乎者，缝扶龙切泞蒲忽切个於邻切媪之蓊郁乎者，蒙乎昧乎之昏晦乎者，谖键难於甘於敢二切难救咸都甚二切之带甚徒感切雾徒对切乎者，翳海吞山，遏日漫天，其孰能大乎吾之大乎者？雷之声填然曰：谋轰轰乎蝶韩，忽荦荦乎竞竞，矶承谨切输奔乎毂乎些，钦电挺烈，缺书呼觅切霆惊，劈历乎些，若独不闻乎。洪涛震鼓，猛兽唬怒，彼碌碌者莫吾之与巨，其孰能大乎吾之大乎些？海之涛奔然曰：浩乎汗乎之澶漫乎且，澎乎湃乎之滂沛乎且，何馄鹏颁鳃相来切臭翼之声邪乎且，翻鳌荡鲸，崩壶倒瀛，其孰能大乎吾之大乎且？火之嫖烈然曰：烘乎终他冬切乎之焕烂乎焉，翕乎煜乎之煽炫乎焉，观焕乌来切灼烁，垣吓娇愈律切嫂，个泽妩山，炽日黑天，其孰能大乎吾之大乎焉？日之惧照然曰：煌煌乎阳阳乎欤，晶晶乎之荧荧乎欤，杲杲瞳瞳，炎炎赫赫，光天照地，流金铄石，其孰能大乎吾之大乎欤？地之震殷然日：坤乎仑乎之，怏儿磅砖之乎之，崔乎鬼乎之，助烧碗硎音剥之乎之，浸海流河而有常，奔山走陵而无疆，其孰能大乎吾之大乎之？天之呜宠胡萌切然日：乾乎圆乎之殷乎只，穹乎崇乎廓乎只，昊恢恢之颠颠，昱苍苍之玄玄，包水旋风，盖地寰空，其孰能大乎吾之大乎只？空之寥殷六宗切然日：豁乎沈乎之旷容乎哉，虚乎无乎之游浪乎哉，蒙同茫唐，青冥苍茫，廓兮而康苦郎切实力荡切，包天裹地，诞阴育阳，其孰能大乎吾之大乎哉？既而九大各自竞能。风之击日：孰有大乎吾曹之大矣。空应之日：吾闻太上之言，道名之大，可诣而问焉。於是云停其气，风息其飘，日罢其惧，海弥其涛，地复其震，火灭其嫖，天静其呜，空丧其寥。於是乎俾雷之迸，入道之境，声者让响，形者让影，不有不无，不动不静，九大观之，各暂而还。遂相让为无为之色，相与成无为之域，以终乎尘劫之极，而已焉乎。歌道之形也，虚道之影也，无道之声也，初道之响也，如昔之为状乎。廓然其虚者空也，莫然其无者灭也，永然其初者远也，静然其如者定也。字之曰遗遐明默殷博玄圆者，何也？遗以尽其失，遐以邈其遥，明以照其光，默以湛其寂，殷以坚其固，博以大其广，玄以神其妙，圆以规其周。故日：德者得也。得乎不得，不得乎得，斯之谓乎。得其德者，何也？文宣德之而无我，老氏德之而未孩，南华德之独与天地精神往来而不敖睨於万物。噫，冲虚德之泠然御风，颜回德之同於大通。然则大寥德之无终始已矣。夫延吾思之不能竟也，将何以穷有物之既乎？惧夜者烛腹也，弃体者筐躯也，戴芥者负垢也，苗蜩者根蝉也，睛星者眩华也。烛腹之虫循乎墙，筐躯之虫出乎隙，负垢之虫游乎业，根蝉之虫植乎土。筐躯哂乎烛腹日：子之自谓养生之固者也，烛乎腹，惧乎夜，见乎险阻，审乎取舍，然而世人相有炫明之患，怪乎物，亡乎身，未若吾之晦边之逍遥也。负垢哂乎筐躯曰：子之自谓养生之固者也，麋乎体，筐乎躯，进则外乎首而行，恐则内乎元而静，然而出入有首鼠之患，怪乎物，亡乎身，未若吾之盖形之逍遥也。根蝉哂乎负垢日：子之自谓养生之固者也，蔡然芥，孽然垢，徐然步，物之不疑子之动也。粪然形，物之不疑子之生也。然而虑风火有惊恐之患，未若吾之痉体之逍遥也。之数虫者，各以能之相哂也。於是眩华闻之，哂乎根蝉日：子之自谓养生之固者也，藏乎口，匿乎目，虚乎心，实乎腹，根乎足，润水土於外而不行。苗乎脊，受风日於外而屡长，无羁鹏雒之嫌者矣。然而累乎质，碍乎有，苟遇掘凿之患，怪乎物，亡乎身，未若吾之瞥然之逍遥也。根蝉日：吾察乎造化之奇妙乎，古今之知藏口匿目虚心实腹之数虫者，其於卫生莫吾如也。向吾闻子之声，昧子之形，状子之有，自何而生？眩华日：吾生乎目之眩，长乎视之乱，其徐也，联若星之贯，其疾也，纷若华之散，取之而不得，舍之而不克，谓无而有，谓有而无。其来也鲦，见乎造化，其去也寂，归乎太虚。能游乎不物之域者，方睹乎吾之逍遥之墟域同乎。于圆也方也，于方也圆也。故曰至圆无圆而能方，至方无方而能圆。孰能圆乎方者日太圆，孰能方乎圆者日太方。故太方有言日：昔吾方子之圆，而子弗知吾之方。太圆日：曩吾圆尔之方，而尔不知吾之圆。若然者何也？其有以哉。是故规乎虚者虚之，不知其圆也。矩乎空者空之，不知其方也。然则游心乎太寂之乡，命规矩元措其巧者，其唯太圆之与太方乎。
　　倭之人谈曰：束海有乌，其名为鸿，鹑之巨，鹏之亚也。泛乎沧瞑，吞乎长鲸，厌而翱翔乎碧空之畔。防风窑火么切者，弋伯者也。为大弓万物钩，望巨鹑之飞，於是乎壳以射焉，一发而中。鹑之吃怒声越雷霆，俄而骤血成河，落毛翳日，翻坠之势韵乎空蒙之问，堕於旷沸之野，殷然震乎大地，太虚为之响，造化为之凶。防风窑环趋观之，旬日而毕，然后陆巨鹑之上，旁观四海，岚蔽乎大地。於是率天下之庖徒，云梯而解之，四方之烹者，蒸气成云，山木为之竭。脯之费七年而中华不誊，肪之用九年而异域不膏。帆其羽以为舟者，散乎大海，命之日鹑毛之舶。防风窑神其弓之力也，每斋沐而祭焉，天下之博闻志怪者，莫不命驾而观之。弧矢之盛，造化以来未之有者，於是乎在也。
　　玄真子外篇卷中竟
　　玄真子外篇卷下
　　唐玄真子张志和撰
　　涛之灵
　　涛之灵曰江胥，汉之神曰河姑，会于真原之野。江之胥问乎河之姑曰：吾以子为水也，县而不散，夜而能焕，异乎川者何也？河之姑日：代谓吾之神以至於此，吾亦何知焉。若不闻乎，泛天船，写天江，俾牵牛织女之相望，此吾之所能也。敢问乎若，吾以若为流也，却而罢进，行而有信，似乎识者何也？江之胥日：代谓吾之灵以至於此，吾亦何知焉，子不闻乎，疾雷之奔、旱鹭之翔、素车白马兮，三军之腾装，此吾之所能也。於是胥、姑欣然相视而笑，自谓灵神之至，傲若无他。道之微日至玄，在乎真原之野，闻而谓之日：若为胥姑哉，今吾语若。吾见天地之创，遂观涛汉之有。且若之徒，假名乎巫咸之口，投首乎春秋之代，不亦近欤？夫迷者自释涛汉之疑，假若胥姑之有，奈何受迷徒之咨而不觉，窃造化之巧以为功，不暂迷者之鬼，笑若於黄泉之问欤？胥姑悚然，谢而问之日：吾以君为友也，寂而不动，虚而能应，讦吾之妄，俾吾之暂，君亦有夫心哉。吾闻道之微，先天地生，在真原之野，号日至玄，得非君子乎？孰为君之名哉？吾请辩吾灵神之所因，原夫涛汉之所以，可得闻乎？至玄谓日：吾将告若。欲知汉之说者，观乎碧之理，有洁白之文，察乎萤之腹，有昏晓之变，体之异也。岂有姑之神邪？虽天汉之大，非川可知矣。若欲知涛之说者，观乎脉之血，有往来之势，察乎槐之叶，有开合之期，气之应也。岂有胥之灵邪？虽海涛之盛，非识可见矣。若欲知吾之说者，空之无形而不动，谷之无情而能应，虚之至也。岂有微之〔玄〕邪？虽吾道之妙，无心可知矣。吾且告若，昆仑之墟有智虫焉，赘闻而疣见，托吾之无，凭若之有，强目河姑之神，假意江胥之灵，妄首至玄之微，伪之兴也，於是乎起。吾观之太寰之内，似神而无者六，海波沂江而为涛，天文皎夜而为汉，炎光闪云而为电，雨色映日而为虹，阳气转空而为雷，心智灭境而为道。其所然者，皆有由也。非若之灵无吾之玄，然吾之无也不无，在若之有乎何有。於是胥姑骈舞而谢日：实如所论，有暂故友，愿陪无心之游，聊以卒岁。生为智虫之所诬，死则葬真原之野。安能复区区托灵涛汉，使迷者之鬼笑吾侪於黄泉之问哉。是夏也，通真之伯会起观之君、坐忘之后于睽，修玄好也。中谈而二侯竞道之有无，连关解并，竟日不庾。观之君日：吾起於观亭之问，知道不无而见有。忘之后日：吾坐於忘台之上，见道不有而知无。通真之伯谓之日：至道非有无之殊，君不见三光之见天邪？在高下而不·同，日月之体有大小，诸星之位有广狭。若以远近论小大，稽夫日也，失之於炎冻。若以炎冻而语远近，稽夫日也，失之於小大。乃知无远近之异，旁视仰观，人目自尔。夫以百尺之竿戴乎盘，卧之立之，远近适等而小大不同，信目之有夷险矣。在乎束西不炽者，谅裹照而不正，自此地之阴气得升耳。然则至道之见乎心也，亦犹是哉。在忘观而不一，或以为有，或以为无。以道为有，使观君处忘台而见无；以道为无，使忘后游观亭而知有。斯乃忘观之心自尔，有无之体不殊，由意之怀执滞者也。然则竞三光之远近者，不晓乎夷险之微；竞至道之有无者，未通乎执滞之碍矣。於是二君闻之，钴舌而退。达玄夫子曰：睽之会一三光之远近，合至道之有无，剖古今不明之癖，削谈论不决之赘，使观君节并，而忘后弭关者，真伯之力也。
　　吴生者，善图鬼之术。粉壁墨笔，风驰电走，或先其足，或见其手，既会其身，果应其口，若合自然，似见造化。负以国名，行年六十，天下之图工，迩其妙而不能尽。玄真子闻而造焉。日：敢问图鬼之方有术，何其道之不竭也？吴生喜而言日：子非图工之徒欤，奚其问之深也。於是笔酣之问，揖玄真子，卮而酒之，酒酣之间，揖玄真子，瓯而荼之，茶酣之问，屏诸弟子，揖玄真子，宿而话之。告以图鬼之方日：吾何卫哉，吾有道耳。吾尝茶酣之问，中夜不寝，澄神湛虑，丧万物之有，忘一念之怀。久之寂然豁然、鲦然恢然，匪素匪画，诡怪魑魅，千巧万拙，一生一灭，来不可关，貌不可竭。吾以其道之．妙，其方之要，每以图鬼为事，未尝告卫於人。是以行年·六十，负於国名，天下以吾为图鬼之祖。自吾作古，图工如林，愿吾之睹，声吾响而不终，形吾影而不穷，响吾巧而竭力，影吾道而莫测。感子有造化之问，吾不能无造化之对。以吾不传於人，请子告於代。玄真子谢之日：泌境者易，诉像者难。幸闻图鬼之道，吾见造化之端，吾固不代之告，君无谓吾之传。
　　荷水为珠，其圆也非规，而不可方者，离乎着也。烬火为轮，其常也非环，而不可断者，疾乎连也。背日贯乎水，成虹蜕之状，而不可直者，齐乎影也。汲江酿乎酒，应波涛之涌，而不可停者，均乎气也。片雨滴海，合沧淇而不可殊者，得其一也。寂心归空，同太虚而不可分者，会其天也。
　　日月有合璧之元，死生有循环之端。定合璧之元者，知薄蚀之交有时。达循环之端者，知死生之会有期。是故月之掩日而光昏，月度而日耀；日之对月而明夺，违对而月朗。是故死之换生而魂化，死过而生来。生之忘死而识空，失忘而死见。然则月之明由日之照者也，死之见由生之知者也。非照而月之不明矣，非知而死之不见矣。且薄蚀之交，不能伤日月之体，死生之会，不能变至人之神。体不伤，故日月无薄蚀之忧，神不变，故至人无死生之恐者矣。
　　有之非未无也，无之非未有也。且未无之有而不有，未有之无而不无，斯有无之至也。故今有之忽无，非昔无之未有，今无之忽有，非昔有之未无者，异乎时也。若夫无彼无有，连既往之无有而不殊，无此有无，合将来有无而不异者，同乎时也。异乎时者，代以为必然，会有不然之者也。同乎时者，代以为不然，会有必然之者也。
　　影之问乎光曰：吾昧乎体之阴，君昭乎质之阳。君之初，吾之余，君之中，吾之穷，君之没，吾之灭，君之清，吾之明。何君之好无恒，俾吾之令无常欤？光之答乎影日：子在空而无，在实而有，在翼而飞，在足而走，在钩而曲，在弘而直。子之近乎烛，出子体之外。子之远乎镜，入吾质之内。子之自无恒，岂吾之独无常欤。虽然，子之同，抑吾之可通。吾怪吾之尤者，虽吾亦不知之。何哉？吾遇阳燧之抱，倒乎子之面。吾遭罗喉之蚀，曲乎子之叶。吾将问诸造化，穷理尽性而不知者，命也夫？影笑之日：君弟收光，吾将灭影。有之与无，由君之与。吾何背何正，妄推乎造化之命哉。
　　默之来也，默日一，寂能一之，默日二，寂能二之。默之一也无，寂之一也有。默之二也无有，寂之二也有无。一之一也，不离乎二，二之二也，不离乎一。然则知寂之不一，明默之不二者，斯谓之真一矣。夫真一者，无一无二，无寂无默，无是四者，又无其无，斯谓之真无矣。夫能游乎真无之域者，然后谒乎真一之容者焉。夫游乎真无之域，谒乎真一之容者，乃见乎诸无矣。寂於是谓默曰：若夫诸无者，人莫能名焉。吾强为之名者，日太无之寰。夫太无之寰者，人无能谧焉。吾强为之谧者，子能听之乎？曰：能。寂於是乎端容节气，湛然不日，久之而两忘。默之悟曰：向也吾闻其名矣，又见其无也。今也吾闻其缢矣，未见其无也。斯之谓之太无之谧耶。寂之觉曰：适吾与子为微谈，而子果闻诸。子可谓明微矣。自默之还也，而寂为之绝谈。
　　玄真子外篇卷下竟
　　
