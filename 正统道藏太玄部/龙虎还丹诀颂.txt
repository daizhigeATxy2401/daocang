龙虎还丹诀颂
　　经名：龙虎还丹诀颂。北宋林太古撰。谷神子注。一卷。底本出处：《正统道藏》太玄部。
　　龙虎还丹诀颂
　　余生於巴蜀之地，长居齐鲁之乡。
　　余者，先生自称也。先生姓林，名太古，字象先，，道号淳和子。其先并州太原人，因官生於梁州，洽长访道寻师，多游齐鲁之地。太宗皇帝知名召见，赐与京兆山居，遂称京兆山人。后隐居于益州之华阳，复号华阳先生。
　　久慕安闲，常视寂默。
　　薄名利，守恬淡，盖其志也。
　　道本自然之理，化归绵邈之源。
　　言道以自然为宗，能施用者，则臻於绵邈耳。
　　考定坎离，指归铅汞。
　　坎水离火也，铅虎汞龙也。谓真火真水，真铅真汞也。
　　颂成还丹诀六十四首。先圣所迷还丹之要，皆取法易象。
　　故丹诀六十四首，以拟卦数也。如有后学详而习之，习而知之，乃见其妙。
　　自从金室启神炉，
　　室常珍严，故日金室。炉能变化丹砂，故日神炉。
　　荡荡玄风扇八隅。
　　炉有八面，而风无不扇，故太白君歌日：坛置三层炉八面。
　　幸得九重观万化，
　　九重者，鼎器，匡郭阴阳也。玉囊颂日：古先名作神龙髓，还丹功毕籍九重。即其义也。
　　岂无讶咏赞皇图。
　　皇图者，所以喻神丹之尊贵。
　　混沌分来我独尊，
　　万物芸芸，至尊者莫若大丹也。
　　包含四象立乾坤。
　　须识天地金木水火之精气，乃能炼成至药也。
　　还丹须向此中觅，得此方为至妙门。
　　运用无成，乃造妙门。
　　时人皆取五金烧，谁识元君在海涛。
　　时人竞烧水银朱砂，以为灵丹。岂知金丹之要，自在华池也。
　　欲炼鼎中红玉粉，先调炉裹白金膏。
　　《阴符经》云：知之修炼，谓之圣人。然则辨金膏玉粉者，其唯圣人乎。
　　凡欲烧丹认取砂，光明鉴面始为佳。
　　砂者自真铅而产，非世问朱砂也。陶真人日：砂者，铅中之至宝。元阳子日：丹砂不用辰锦州，路远应须近处求也。
　　根基本是青龙骨，仙者呼为白马牙。
　　青龙者，木也，汞也，汞产於砂也。尹真人日：丹砂木精。又日：坏解为水，马齿阑干。陶真人日：白马牙，好丹砂。即马牙之称，丹砂之美者也。
　　八卦神炉五岳形，
　　炉之形象八卦五岳，立而为之。
　　中排阳鼎制阴精。
　　水火互用，阴阳相制也。
　　君看龙虎交驰处，鼓动风雷百怪惊。
　　古歌日：五行颠倒衍，龙从火裹出。五行不顺行，虎向水中生。水火既在鼎中，则龙虎交驰於内，风雷震动，百怪恐慑也。
　　才出沧波现杳冥，
　　金生於水，彰其化育。
　　鼎中堪重雪花轻。
　　元阳子日：丹砂为质雪为衣，雪花所以喻其轻明。
　　莫辞寒暑终阳九，炼出灵光五帝精。
　　节侯既足，则五行精气变化，而成大丹也。
　　时人欲炼日晶魂，
　　还丹以日为魂，月为魄也。
　　先觅玄源造化根。
　　玄源灵秘，为药之基。陶真人下篇日：太玄之精，为道根本也。
　　后立坎离为匹偶，
　　坎男离女，匹偶之象。
　　始交情性合乾坤。
　　性者，砂汞也。情者，金也。《参同契》 日：性主处内，立置鄞鄂。情主荣外，以筑城郭。又日：龙为情，虎为性，情性相依，还返之义也。
　　每见时人论大丹，竞烧八石或居山。
　　古歌云：八石无非伤赤血，五金多是损黄芽。时人或居山炼八石，以为大丹者，皆非道也。
　　不知龙虎真形质，只在玄淇恍惚问。
　　至药不远，迷者莫悟。
　　铸金为鼎鼎为真，金鼎真时汞自亲。
　　古歌日：真鼎元非鼎，故能用真鼎者，则真汞生矣。
　　二物包持成至药，餐之方作出尘人。
　　非二物包持，则大丹无成也。
　　乾坤二卦方成体，水火千朝乃见功。
　　法乾坤二卦，运用水火，千日而成还丹。故青霞子授茅君谓日：大丹运用千日期，千日赫然成紫芝。
　　上下两弦通二八，不差毫末应西束。
　　青霞子日：芽八两为上弦，汞八两为下弦，合为一斤，以应两弦。故日上下两弦通二八，应药一斤之数也。
　　金丹秘诀在华池，
　　神水华池论日：池者，水火也。又中元论日：华者，火也。池者，水也。
　　学者如麻得者稀。
　　迷迷相指，得者盖寡。
　　淮王悟此成真后，鸡犬相兼拔宅飞。
　　汉淮南王刘安，丹成之后，鸡犬舐鼎，亦升云路也。
　　汞在砂中金在铅，若能如此自通玄。
　　砂中产汞，铅中产金，自然之妙，知之者乃造真境也。
　　虽然未得刀圭力，已向人问作地仙。
　　心悟至宝，非仙而何。
　　坎裹藏金人不知，离中有水识还稀。
　　陶真人下篇：金生於月，故坎男也。流珠生於日，故离女也。茅真君歌日：阴中有阳，阳中有阴，即是也。
　　若能认得真金水，白日胶鸾上紫微。
　　能辨真金真水者，自几跻圣，列位仙官矣。
　　金花采得是铅精，狎猎鱼鳞雪色轻。
　　言金花凝结狎猎，若鱼鳞雪彩尔。
　　若向此中知巧妙，华池金鼎自分明。火中铅是水中金。
　　互相为用，变化无穷。
　　百度逐销色转深。
　　真精粹和，炼之益妙也。
　　不遇至人传口诀，只凭经论卒难寻。
　　大丹秘要，不载经论，圣圣相授，数句口诀而已。
　　阴裹抽来却属阳，时人不解细消详。
　　水以煮之，火以炼之，解此义者，丹砂可造。
　　若能认得阴阳祖，顿入长生不死乡。
　　能知此道，乃可长生。
　　地魄天魂是虎龙，
　　天阳为魂龙也，地阴为魄虎也。
　　千家经论载朦胧。
　　前圣赞迷，大道不远。元阳子日：朦胧只在君家合，日日君看君不知。
　　时人要识真铅汞，认取金公与水工D
　　金公铅也，水工汞也。
　　火裹有铅铅岂锡，木中藏水水非银。
　　真铅真汞，非世问黑锡水银之类。直晓真人歌日：不识火铅与水银，纵解万般无所济。
　　唯赖坎离凭震巽，令教甲乙合庚辛。
　　甲乙为木，庚辛为金。尹真人日：丹砂木精，得金乃并。故坎离震巽，常施用於其问矣。
　　一池秋水色显显，
　　九转阴阳降复升。
　　九转者，自正月至九月也。古歌曰：第九转，九秋残，黄芽瑞色紫光妍。吕先生日：上升下降谷神粗。
　　直待白金港化尽，一团精魄鼎中凝。
　　金体还丹，方为至宝。《参同契》日：金来归性初，乃有称还丹。
　　一气凝为鼎内霜，神仙称是药中王。
　　诸药惟能疗病，至於还丹刀圭之效，变凡为仙，故为众药之主也。
　　天然造化如鸡子，外应庚辛裹面黄。
　　鼎器药物，状同鸡子。
　　常究《阴符》、《道德经》，此来堪重吕先生。
　　吕先生名洞宾，盖近代得道也。
　　养药未论三载火，炼丹直指半升铛。
　　吕先生诗云：一粒粟中藏世界，半升铛内煮山川。
　　杳冥中有日精华，
　　言微妙中有至阳之精，生育万物也。
　　天地根基万物牙。志士知之依法炼，自然灵液变河车。
　　河车即黄芽之别号也。晋阳子日：乾炼至精为黄芽，坤转数足为河车。又歌日：河车载甲是君师，密守此道心自知。
　　炼海逐山制五行，其中擒得向幽冥。
　　言节制五行，擒捕元气也。
　　夫人若见真根蒂，请读玄元《道德经》。
　　玄元皇帝太上老君，所授关令尹喜《道德》五千言，其问备藏还丹真一之旨。
　　兔走乌飞西复束，百年全似梦魂中。人问有个长生路，贪恋浮华死不穷。
　　《神农经》日：知白守黑，求死不得。欺世人不知仙圣度世之衍，但汲汲於浮华，而遽至顶灭。
　　一中有一最难寻，名列西方位属金。
　　一，水也。水中之一，白金也。陶真人日：三五与一，天地之至精。金为水母，母隐子胎。水者金子，子藏母胞。又日：白者金精，黑者水基。水者道枢，其数名一也。
　　志士探之知则例，自然黑白两浮沈。
　　黑者铅也，白者银也。铅沈银浮，自然之妙。
　　天地炉烹日月晶，庚金甲木自相并。人能认取真金木，万化都来掌上轻。
　　晓达金木之旨，则造化归乎掌握。陶真人下篇日：得之者天地在乎手，造化在乎身，自几跻圣，列仙籍矣。
　　悟了还如涉大川，
　　悟者涉川，无有阻碍。
　　常修阴德感明天。若为不道兼轻露，必有神灵致祸愆。
　　苟不修功行，而泄秘理，则殃祸及之。
　　万卷仙经理尽同，还丹不离五行中。
　　不离五行，五行能为至药。
　　欲知九转阴阳足，只候三年水火功。
　　千日水火，乃成大丹。
　　微微收得木中津，自黍成参积到斤。
　　从无入有，积少成多。
　　力倦心疲宁不苦，大都先圣总辛葱。
　　言先圣皆由恋志，而得度也。
　　煮石烹金炼太玄，神仙不许等闲传。
　　用药之要，神仙宝秘，世莫得闻也。
　　人能认得玄中理，
　　玄是药之根基，识者功参造化也。
　　胜秉乾坤造化权。一月还丹发兆基，阴阳相感达希夷。
　　希夷，谓杳冥之道也。
　　潜龙位应於初九，阳气先须起子时。
　　潜龙十一月之位，火符取法初九，一阳生子时为首也。
　　二月青龙渐见形，微微钻集五行精。
　　木汞凝精，渐彰灵液。
　　葱知火候温和色，鼎内令闻虎啸声。
　　茆真君曰：寒暑相返，虎啸龙吟。
　　三月灵丹号小还，
　　三年为大还，三月为小还。
　　小还凝结类真铅。直须用意调文武，莫遣阴阳气候愆。
　　固济周密，恋知火候，渐见汞铅。火记日；首尾文，中心武。故日文武也。
　　四月功成已立魂，
　　如子在胎，魂神生矣。
　　青龙白虎竞相吞。此时玉液潜凝结，阳立阴销虎渐奔。
　　五月阴阳二气交，黄芽渐渐长灵苗。
　　五月诟卦，阳初遇阴，二气交感，渐孕灵芽。
　　灵苗便是长生药，水火仍须应候调。
　　六月真阴结就砂，迷徒将甚作河车。
　　殷葱为报同人道，莫向时流取次夸。
　　先圣严诫，不许轻泄。
　　七月潜通药已成，青黄赤白状难明。
　　阴阳之气渐盛，则颜色变易无常。
　　全凭水火无私力，炼得阴阳二气精。
　　非水火运用，二气无由降精。
　　八月循还到兑官，
　　兑金应候。
　　却归元体色显显。仍须谨密牢神室，
　　神室，即安药之所也。
　　养就长生火里龙。
　　火龙成就，人得长生。
　　九月含灵汞已乾，一壶霜雪逼人寒。
　　药渐凝精，色同霜雪。
　　莫将点化浮生宝，直候功成作大还。
　　若便食利，点化世宝，即灵丹无成也。
　　十月金丹已脱胎，此时才始作婴孩。
　　仙圣喻金丹如果在树，如子在胎，莫测其作，育至十月，则脱胎而为婴孩矣。
　　婴孩便是还丹质，谁信无中养得来。
　　自虚无而有形质，非天下之至精乎。
　　阴魄销来阳自立，白金灰后赤龙成。
　　鼎内只知凝翠玉，炉中不见有黄轻。
　　变化融结，相须如神。
　　腾倒频频去宿尘，
　　腾倒所以增其气数。《太易歌》日：微微腾倒天地精，钻簇阴阳走神鬼也。
　　莫辞迟久更殷恋。龙争虎战终还始，
　　阴退阳滋药渐真。
　　龙虎互相为用，药渐通灵。元阳子歌日：青龙逐虎虎寻龙，所谓龙争虎战者也。
　　炼得阴精却返元，神仙呼作白琅圩。
　　琅吁盖为金丹之别号，言洁白如玉之美也。
　　时人不见真形质，将谓还丹色似丹。
　　《神水华池论》日：还者归根，丹者色赤也。
　　一源三物契三才，
　　陶真人中篇日：立乾坤，运水火，应天符，合三才，然后成丹砂矣。是知金丹虽处一源，而用三物，同烧共一门也。
　　交感阴阳结圣胎。
　　自然成胎，名之日圣。
　　水火数中君自见，紫河车就彩鸾来。
　　无名道者歌曰：修到紫河车，白日冲天去。
　　华池神水始知能，
　　《神水华池论》日：华池者铅，神水者汞也。
　　一振秋波彻底清。炼入鼎中阳火逼，
　　依依时有虎龙声。
　　逼以离火，鼓以巽风，即虎龙交战，声闻于外。
　　口中餐少体犹寒，岂惮迢迢岁月难。
　　坚意自於恋裹觅，不将行止贵门干。
　　高尚其事，不事王侯。
　　九还七返义难寻，
　　青霞子日：自十一月至七月，为九还。自正月至七月，为七返。
　　气结为砂水变金。
　　砂从气结，金自水生。
　　会得五行并四象，自然龙向鼎中钦。
　　能用五行四象，则龙在鼎中钦应也。
　　昆仑山下得玄珠，二物元同一处居。
　　玄珠以喻至宝也，二物指药根基也。古歌日：两物如知生一体，三花方悟隐孤轮也。
　　炼得阴阳元气足，始知成立自虚无。
　　兀兀陶陶钝又痴，无心无事复无机。
　　一从认得希夷旨，始觉玄门路好归。
　　先生自言乐於幽奇，玄妙之门也。
　　休慕腥膻爱绮罗，长生门路好来过。
　　争名争利贪痴者，不顾流年似逝波。
　　欺愍世人肆志声色，责染名利，不入长生门路，遂至衰顶，如逝波之不返也。
　　汞变为金金变砂，金砂渐变紫河车。
　　金砂气足，乃作河车。
　　修丹若得河车就，应去蓬莱路不赊。
　　至药炳灵，神仙可冀。
　　乾坤鼎就虎龙成，四象回旋二气并。
　　会得华池真正诀，自然丹向此中生。
　　知四象推迁，识二气交感，然后丹砂化生。
　　无中生有有还无，
　　无而忽有，有而忽无，恍惚杳冥，至精诞育。
　　日月交驰在碧虚。不遇至人传口诀，
　　空劳读尽五车书。
　　真经日：少则得，多得惑。又日：无师执文，终无得理。是知不遇至人传口诀，则博览无益矣。
　　长生基址是黄芽，
　　夫黄芽者，药之真质也。狐刚子问
　　魏公日：黄芽何物为之。魏公日：用铅不用铅，五金生於铅之精也。青霞子日：芽若是铅，奔铅万里。芽若非铅，从铅而始。铅为芽母，芽为铅子。既得金华，拾铅不使。又日：灰池炎铄，铅沈银浮，谓之黄轻，亦日金华，亦日秋石，亦日黄芽，又日王阳。名黄芽，以其色黄也。如万物之初芽，故日黄芽。得者为长生之宝也。
　　制伏令归戊己家。
　　戊己，鼎器也。老君歌日：戊己是元基，水火定优劣。又日：须达戊己功，不得言於铁。玉囊颂日：欲知大药立元基，须得中央戊己土。
　　直候水银成白液，方将白液作丹砂。
　　丹砂自金液而生也。
　　麻衣蓬弊处埃尘，落魄狂游混此身。
　　自有清澄一泓水，不求名利不求人。
　　言自有水中之宝，不求豪贵，不务簪缨。
　　黄精赤髓结为砂，
　　黄精则黄芽之精也。金碧歌日：赤髓流为汞，汞结为砂。
　　白虎青龙本一家。
　　白虎青龙者，皆强名，本金木之气耳，混合为凝粹成丹也。
　　只在眼前皆不识，却将杂类作黄芽。
　　《 参同契》 日：同类者相从，事乖不成宝。又日：植禾当以粟，覆鸡用其子。青霞子云：类同即聚，事乖则分，鸾不乳鹊，狐非马韦。
　　三千少女事幽微，八卦循还巽木知。
　　巽为风，女为刻漏，推排举其成数。
　　学者不明轩后旨，唯将声色纵行尸。
　　经日：黄帝御女三千，白日上升。几人一妻，乃至丧命。故世人贵色务多，遂至现败。殊不知轩后成仙之要，还丹之功也。
　　玄中玄理妙难知，已向玄中晓细微。
　　只在坎离返复用，
　　玄中细微，坎离是也。
　　自然玄理合天机。
　　转转修来渐有功，菊花黄变寥花红。
　　如菊之黄，如寥之红，是其变化也。
　　炼经千日开炉看，万象都钻一鼎中。
　　千日功满，万象可见。
　　莫把还丹取次传，圣人深秘在心田。
　　时流竞觅砂中汞，不道玄中自有玄。
　　伤世人竞抽朱砂，取水银以为丹砂，殊不知丹砂玄中之旨也。
　　九转无辞沐浴频，
　　沐浴频仍，气数坚雄。
　　五行偏是水相亲。丹成只假刀圭力，
　　得作高真会上人。
　　霹雳声狂吼巽风，此时秋虎战春龙。
　　龙虎相吞，声同霹雳也。
　　元君自有三台助，不动巍巍坐九重。
　　言元君安然处於三台之上，无所挠动。魏真君火候歌日：三台披绕胎成形，受气须得丙丁记。
　　大道玄门路不遥，奈何尘世竞锥刀。
　　叹世人唯利是亲，常竞刀锥之末。
　　疏名疏利超真者，此后知谁继我曹。
　　言仙得其人也。
　　寂寂真灵事可穷，休寻《金碧》与《参同》。欲知龙虎还丹诀，至要分明在此中。
　　言还丹真秘，具在此诗之中。诵之者足以知其枢要，不叉远求金碧之文也。
　　龙虎还丹诀颂竟
　　
