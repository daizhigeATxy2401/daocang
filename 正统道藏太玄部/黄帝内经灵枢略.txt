黄帝内经灵枢略
　　经名：《黄帝内经灵枢略》。撰人及成书年代不详。一卷。底本出处：《正统道藏》太玄部。
　　黄帝内经灵枢略
　　黄帝问曰：夫人之始生也，何筑为基？何立为顺？何失而死？何得而生？岐伯曰：以母为基，以父为顺，失神者死，得神者生。黄帝日：何者为神？岐伯曰：血气和合，荣卫已通，五藏已成，神气舍心，魂魄毕具，乃成人也。荣卫之行，不失其常，六府化谷，津液布扬，故能长久。天地之问，六合之内，不离於五，人亦应之。黄帝问日：何谓德气生精、神、魂、魄、心、意、志、思、智、虑？请闻其故。岐伯对日：天之在我者德也，地之在我者气也，德流气薄，而生者也。故生之来，谓之精，两精相薄谓之神，随神而往来谓之魂，并精而出入谓之魄，所以任物者谓之心，心有所忆谓之意，意之所存谓之志，因志而存变谓之思，因思而远慕谓之虑，因虑而处物谓之智。故智者之养生也，必顺四时而适寒暑，和喜怒而安居处，节阴阳而调柔刚，如是则邪僻不至，长生久视矣。岐伯日：血气精神者，所以奉於生，而周於性命者也。经脉者，所以行血气而荣卫阴阳，濡筋骨而利关节者也。卫气者，所以温爪肉而充皮肤，肥胜理而司开阖者也。志意者，所以御精神收魂魄，适寒温和喜怒者也。是故血和则经脉流行，荣卫阴阳，筋骨劲强，关节滑利矣。卫气和则爪解筋滑和，皮肤调柔，胜理致密矣。志意和则精神专直，魂魄不散，悔忿不至，五藏不受邪气矣。寒温和则六府化谷，风痹不作，经脉通利肢节矣。此人之常平也。五藏者，所以藏精神血气魂魄也；六府者，所以化水谷而行津液也。此人之所以具受於天矣。岐伯日：阴阳俱盛，邪乃得住。岐伯曰：正邪从外袭内，而未有定舍，及淫於藏，不得定处，与荣卫俱行，而魂魄飞扬，使人外不安而善梦也。
　　六气论篇
　　黄帝问日：余闻人有精气津液血脉，余意以为一气耳。今乃辩为六名，余不知所以，愿闻何谓精？岐伯对日：两神相薄，合而成形，常先身生，是谓精。帝曰：何谓气？岐伯曰：上焦开发，宣五谷味，熏肤、充身、泽毛，若露之溉，是谓气。帝曰：何谓津？岐伯日：胜理发泄，汗出胜，是谓津。帝日：何谓液？岐伯日：谷气满，悼泽注於骨，骨属屈伸，以泽，补益脑髓，皮肤润泽，是谓液。帝日：何谓血？岐伯日：中焦受血於汁，变化而赤，是谓血。帝曰：何谓脉？岐伯日：拥遏荣气，令无所避，是谓脉也。夫气呼则出，吸则入，天之精气，其大数常出三而入一也。故谷不入半日则气衰，一日则气少矣。上焦如雾，中焦如沟，下焦如渍。帝曰：荣卫之行，皆何道出入？岐伯曰：荣出中焦，卫出上焦，清者为荣，浊者为卫，荣在脉中，卫在脉外。黄帝问日：何气为荣？何气为卫？岐伯对日：人受气於谷，谷入於胃，以传与肺，五藏六府，皆以受气，其清者为荣，浊者为卫，荣在脉中，卫在脉外，荣周不休，五十周而复大会，阴阳相贯，如环无端。卫气行於阴二十五度，行於阳亦二十五度，分为昼夜。故气至阳而行，至阴而止。夫液者，所以灌精而濡空窍者也。故上液之道开，泣出不止，则液竭，液竭则精不灌，精不灌则目无所见矣。五藏者，合神气魂魄而藏之；六府者，受谷而行之，受气而扬之；经脉者，受血而荣之，合而以治。夫平人，胃满则肠虚，肠满则胃虚，更满更虚，气得上下，五藏安定，血脉和利，精神乃居，故神者，水谷之精气也。夫气之在脉也，邪气在上者，言邪气之中人也高，故在上也。浊气在中者，言水谷皆入于胃，其清气上注于肺，浊气流于腹胃，言寒温不适，饮食不节，而病于腹胃，故命曰浊气在中也。清气在下者，言清湿地之气，必从足始，故日清气在下也。阴与阳别，寒与热争，两气相薄，合瘫脓。岐伯日：人所受气者谷也，谷之所注者胃也，胃者水谷气血之海也，海之所出者云雾而布太虚也。胃之所出者气血而行经隧也，经隧者五藏六府之大络也。肺合大肠，大肠者传送之府也。心合小肠，小肠者受盛之府也。肝合胆，胆者中清之府也。脾合胃，胃者五谷之府也。肾合膀胱，膀胱者津液之府也。少阴属肾，肾气上连肺，故将两藏。三焦者，中渍之府也，水道出焉。此六府之与合者也。夫五藏常内阅於上七窍，故肺气通於鼻，鼻和则鼻能知臭香矣。心气通於舌，舌和则舌能知五味矣。肝气通於目，目和则目能辨五色矣。脾气通於口，口和则口能知五谷矣。肾气通於耳，耳和则耳能闻五音矣。五藏不和则七窍不通，六府不和则留结为瘫。故邪在府则阳脉不利，阳脉不利则气留之，气留之则阳气盛矣。阳气大盛则阴脉不利，阴脉不利则气留之，气留之则阴气盛矣。阴气大盛，则阳气弗能荣，故曰关。阳气大盛，则阴气弗能荣，故日格。阴阳俱盛，不得相荣，故曰关格。关格者，不得尽期而死矣。黄帝日：气独行五藏，不荣六府何也？岐伯日：气之不得无行也，如水之流，如日月之行不休，故阴脉营其藏，阳脉营其府，如环之无端，莫知其纪，终而复始，其溢之气，内溉藏府，外濡胜理也。舍精神於心，以知古今，心者五藏六府之大主，精神之舍也。其藏坚固，邪不能容，容之则心伤，心伤则神去，神去则死矣。探居静处，与神往来，闭户塞牖，魂魄不散，专意一神，精气不分，无闻人声，以收其精，必一其神，’闭其外门，真气乃存。黄帝问曰：有一脉生十余病者，或痛或瘫，或寒或热，或痒或痹，或不仁，变化无穷，其故何也？岐伯对日：此皆邪气之所生也。帝日：余闻有真气，有正气，有邪气。何谓真气？岐伯日：真气者，所受於天，与谷气并，而充身也。正气者，正风也，从一方来，非实风，又非虚风也。邪气者，虚风之贼，伤人者也，其中人也深，不能自去。正风之中人也浅，合而自去，其气柔弱，不能胜真气，故自去。虚邪之中人也，洒墀动形，起毫毛而发胜理，其入深。内薄於骨，则为骨痹也。薄於脉中，则血不通，则为瘫也。薄於内，与卫气相薄，阳胜者则为热，阴胜者则为寒，寒则真气去，真气去则寒薄於皮肤之间，其气外发胜理，开毫毛，播气往来，则为不仁也。虚邪偏客於身半，其入深，内干荣卫，荣卫稍衰，则真气去邪独留，发为偏枯也。黄帝问日：余闻肠胃受谷，上焦出气，以温爪肉，而养骨节，通胜理。中焦出气如露，上注溪谷，而渗经脉，津液和调，变化赤而为血。血和则经脉先满，满乃注於经络，经络皆盈乃注於经脉，阴阳已张，因息乃行。行有纲纪，周有道理，与天合同，不得休止。切而调之，从虚去实，写则不足，疾则气臧，留之先后，从实去虚，补则有余，血气已调，形神乃持。余已知血气之平与不平，未知瘫疽之所从生，成败之时，死生之期，期有远近，何以度之，可得闻乎？岐伯曰：经脉流行不止，与天同度，与地合纪，故天宿失度，日月薄蚀，地经失纪，水道流溢，草庐不成，五谷不殖，径路不通，民不往来，街聚邑居，别离异处，血气犹然，请言其故。夫血脉荣卫，周流不休，上应星宿，下应经数。寒气客於经脉之中，则血泣，血泣则不通，不通则卫气归之，不得复返，故瘫肿也。寒气化为热，热胜则腐肉，腐肉则为脓，脓不泻则烂筋，筋烂则伤骨，骨伤则髓销，髓销则骨空，骨空不得泄泻，则筋枯骨虚，则筋骨肌肉不相荣，经脉败漏，黑於五藏，藏伤故死矣。
　　迷惑论篇
　　岐伯日：五藏六府之精气，皆上注於目而为睛。目者，五藏六府之精，荣卫魂魄之所常荣，神气之所生也。故神劳则魂魄散，志意乱也。是故瞳子黑睛法於阴，白睛赤脉法於阳，故阴阳俱转而睛明也。目者心之使，心者神之舍也，故神分睛乱而不转，卒然见非常之处，精神魂魄散，不得相因，而迷惑也。黄帝问日：人之善忘者何气使然？岐伯对曰：上气不足，下气有余，肠胃实而心肺虚，虚则荣卫留於下，久不以时上，故善忘也。
　　无音论篇
　　黄帝问日：人之卒然忧患而无言者，何道之塞，何气之不行，使音不彰，愿闻其方？少师对曰：咽喉者，水谷之道也；喉咙者，气之所以上下也；会厌者，音声之户也；唇者，音声之扇也；舌者，音声之机也；悬雍者，音声之关也；颊颗者，分气之所泄也；横骨者，神气之所使，主发舌者也。故人之鼻洞涕出不收者，俯颗不闭，分气失也。是故厌小而薄，则发气疾，其开阖利，其出气易。厌大而厚，则开阖难，其出气迟，故重言也。所谓吃者，其言重。卒然无音者，寒气客於厌，则厌不能发，发不能至其机扇，其机扇开阖不利，故无音也。
　　黄帝内经灵枢略竟
　　
