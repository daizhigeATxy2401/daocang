海客论
　　经名：海客论。唐末五代渤海人李光元（即李光玄）撰其内容与《全液还丹百问诀》篡本相同，但文字较少，且多讹误，作者名字避宋讳，当系徒人删节《百问诀》而成。一卷。底本出处：《正统道藏》太玄部。参校本：《金液还丹百问诀》。
　　海客论
　　海客李光元，渤海人也。少孤，而家财巨万。洎弱冠，随乡人舟，往来於青社淮制为商贾。后却过海，而同舟有一道人。问子曰；君家有何人，及货产，涉海何为者也。曰：少孤兄弟，货财及万。道人日：既若如此，更涉风波，以贪其利，漫漫大海，浩浩长波，一旦倾危，鱼龙得便，甚非所知也。光元日：我非为利而涉风波，绿思世问，皆若梦耳，朝露岂可久留，还同电光，瞥然即灭。旧冢未乾，新坟相次，累金褊地，全不关身。积玉倚天，岂能留命。是以经涉海浪，直入中华，寻访真人达士，欲将何卫，可延其生。既无所逢遇，遂且归乡，即非为利也。道人曰：君方年少，正贪爱欲荣华，早慕修真，以延身命。可谓奇器矣，又何愁仙分而登真也。光元日：蚯蚓之质，岂能成龙。斥鸥之微，应难及凤。非敢望其大悟，仅得修身之术，以延其生，斯可矣。傥高人不以不肖，少垂诲焉，幸亦甚矣。道人日：金丹大药，未遇至人，保命延年，斯得其旨。金丹只在身中，更无别药。尔能远离房室，去浊澄清，枕石漱流，核烦就静，元气不散，可以长生。夫元气者，身中混元之气也。是人之基，命之根。念住即气停，神安即气定，是以智人息是非，绝声色，喘息不由於鼻外，思惟只在於身中，三田得宝，长生可保。更有纳新吐故，漱液咽津，悉是延年，皆为固身之道。故古歌日：气是添年药，津为续命芝。世上馒忙兼馒走，不知求己更求谁。此可明也。光元日：高人仪貌有异，必此验乎。曰：我行此道，遂得如斯，今已百岁矣，疾病未尝染也。光元再拜而谢日：不肖得闻大道，何其幸也。若非夙绿，无由睹此。道人到东岸下船。欲游新罗，遂相告别。
　　光元归渤海，乃依行此道，不顾浮华，乃往长云岛中，修行数年，固有益验，因彼往来，时人号之日海客。光元后复思人问更有出世之门，金丹玉液之道，止居此中，何由而达。中华甚有名山诸方圣境，乃幡然舍岛，而游名山，以寻其事也。己巳#1年八月三日，至嵩高山少室中，於僧舍止宿十余日。后独步南登，看骯岔谷，行五六里，忽於路侧松下，遇一人年老擭节，节有三瓢，短褐长巾，於人有异。
　　遂问光元曰：子在此何为。光元曰：无他，看骯山水耳。子从何来，光元曰：十年从海来，历游名山，乃至于此。
　　有何事也。曰：少孤家财巨万，每笑荣贵，不恋繁华，惟求妙道，乃至于此。
　　曰：求道几年，有所遇乎。光元曰：海内游历二十余年，数年前於船中遇一道人，教以保养精气，导引四肢，依而行之，亦有其验。
　　曰：如斯则道成矣，夫复何求。光元曰：窃闻神仙之道，更有、金液及还丹之术，虑恐虚度年华，是以窃心寻访也。
　　曰：所求金液还丹，曾遇否乎。光元曰：求之十年，未有所遇。
　　老人微笑曰：识吾否。曰：愚蠢不识高人也。曰：我是元寿先生。又曰：子何姓。曰：姓李，名光元。老人又笑曰：我号元寿，子名光元，与我相符，我得人矣。
　　又曰：子求金丹之道，将为人乎，为己乎。光元曰：既能为己，亦将提拔有分之人。
　　先生曰：斯可传矣。若为一身，神仙非许。光元乃再拜而谢之。先生曰：子若非夙分，虽加辛劳没世，亦不遇也。子仙骨已彰，神基渐就，子诚听吾说焉。乃放杖坐石，更指光元令坐。光元曰：先生欲传至道，不肖得无礼耶。先生曰：至道无远，尽此一日论说，可终其奥，不可令子久立也。光元乃拜而坐。
　　先生曰：还丹者，非是别药。真一为基，铅汞相依，黄芽是本，乃可成也。
　　光元曰：亦见时人论黄芽，皆不知其至理，不知黄芽，将何物制造得成也。曰：铅出铅中，方为至宝。汞传金气，乃号黄芽。不见古歌云：黄芽铅汞造，阴壳含阳花。不得黄芽理，还丹应路赊。世人炼至药，尽认是黄华。铅黄是死物，那得到仙家。黄芽非在药，内象取精华。若到黄芽地，金银徒尔夸。此之谓也。
　　光元曰：窃见《 金玉五相类》 云：铅有大毒。争堪成就至药。曰：虽有大毒，盖为世人不解取用。譬如世上毒药非一，若巴豆之类，岂无毒也。若解用之，即能治病，铅亦如是。故《 陶植篇》 云：铅中有金，金中有宝。贤人得之，宁修铅中金，不炼金中宝。此非世问铅也。世人直下用铅，希求黄芽，万无一得，盖不识不知铅也。
　　光元曰：铅有二耶。曰：铅非有二。譬如养子，若割父母身上肉，内於腹中，而孩子生，应难得。若离父母，孩子自何而生。古歌云：鼎鼎元无鼎，药药元无药。黄芽不用铅，须用铅中作。黄芽是黄芽，铅去铅万里。黄芽非黄芽，却向铅而始。铅为芽父#2，芽#3为铅子，子隐母胎，母隐子胞。知白守黑，神明自来。此之谓也。故诸经唯赞铅之功能。若舍其铅，如弃父母求子也。古歌云：莫坏我铅，令我命全。莫破我车，令我还家。铅断河车空，所作必无功。铅破河车绝，所作无处出。又云：玄生因#4金公，巍巍立始初。又云：一物含五彩。又《 陶植篇》 云：五彩之合，道契自然。故生天地，为牝为牡。然后还日之精於月窟，结精华於虚中#5，能生紫气之精#6，潜与真合符。若非神仙，莫能窥也。人不晓不解，用之遂使差之毫厘，失之千里。故歌云：用铅不用铅，须用铅中作。世人若用铅，用铅还是错。又歌云：用铅不得用凡铅，用铅铅是旧丹#7田。此并明不弃铅而解用之也，用之则阴阳得序，作之则夫妇相违，只在铅中而研究之达也。《元阳子歌》曰：真阴真阳是真道，只在目前何远讨。凡流岁岁烧神丹，忽见青黄自云好。志士应须求法则，勿损精神虚颠倒。但能求得真黄芽，人若服之寿无老。此可知也。
　　光元曰：切见世人云：朱砂水银是黄芽。是何理也。曰：此非至人之古。且朱砂水银者，无定性，自无身形，阴不有生，女无自孕。故李西蟾篇云：朱砂水银同一处，二女终是不相知。自立既难，安可得成大道。夫黄芽者，坎离相孕，金水相生，男冠女羿，牝牡相从，从无入有，阴动肠交，方可得成，契於至理。故《阴真君歌》云：北方正气为河车，束方甲乙为金砂。两情含养归一体，朱雀调运生金花。金花能生天地宝，人会此言真至道。此可知也。
　　光元曰：又见世人以金为黄芽，以银为黄芽，研#8朱砂银为黄芽#9，取银为黄芽，或以锡为黄芽，草节铅、金姚铅、枯铅等为黄芽，或以蜜陀僧、黄丹、铅黄花等为黄芽，是何理也。曰此并非也。诸类皆是朴质之物，顽滞之徒，炼之则色悴形枯，烧之则尘非土变，枯骨死肉，终亦何为。孤阴寡阳，争同至化，服之则灼人脏腑，饵之乃促彼生年，岂及於黄芽，吁於大道。夫黄芽者，铅汞合体，金木相并，龙虎相交，水火相制，推情合性，以魂随魄，成还返之用，明呼吸之理，乃得阳交阴孕，母在子全，得天地之精，成混元之道。古歌云：汞不呈璞，金不露形。又曰：丹砂木精，得金乃并。又曰：龙来身敛魂充饥，虎来啖食生髓脂。乃可明矣。
　　光元曰：黄芽既云铅汞所造，金水相生，愚意尚迷，而未晓末知，若何得成。曰：譬如人间种植，世上田农，果子初生，犁垦以选好地，及彼良时，仍赖风雨调匀，节候催促，年终稼穑，尽获收成。黄芽之因，亦复如是。合和铅汞，配类坎离，水火相仍，时候周足，自然和合，变化无有比伦，黄芽若成，大道全矣。歌云：铅黄芽，同三华，采我气，结成砂。初问日运如火输，五彩港藏入神华。曾为使作道无邪，三者既备是仙家。此可知也。
　　光元曰：黄芽既得闻命矣，至药如何得成，敢请其旨。曰：至药唯用五行，更无杂物。若有诸类，不成至药。古歌云：捉取束青龙，配与西白虎。更将南朱雀，会偶北玄武。就中尤妙处，莫失中央土。此可知也。此五行是铅本类，乃得成丹。若有非类，即不成也。譬如一家父母夫妇，无有外人。铅汞五行，亦复如是。制伏成药，骨肉精气血脉皆全，方堪服饵。古歌云：何言金木水火土，留身保命是龙虎。学人不识五行精，强认他人为父母。木主气兮骨主虎，血主水兮肉主土，不死之道在离官，会得五行身有主。五行须是水银亲，外质不堪为伴倡。又贺兰球本歌曰：青龙起，白虎卧，玄武飞，朱雀坐，黄龙中央自结果。母怜子，子怜母，炉中结成云一朵，饵服刀圭无不可。此之道也。
　　光元曰：大药虽是龙虎制伏，五行真气成药，饵服之时，最是何物。曰：成药只是一味水银，虽神水之胎，作紫金之粉，已含五彩，已表五行，成身号曰金液还丹，太古神仙皆同一法。古歌云：水银一味是仙药。从上流传伏火难。若遇河车成紫粉，紫粉一时化金丹。．金丹正法本无钩，水银一味独难幽。刀圭点化将为验，服之不死泛仙舟。又歌云：却取抽成汞，还烧反作砂。胎中受五彩，月足是黄芽。迷途不可见，对面隔天涯。若到河车地，只此是仙家。可明也。
　　光元曰：服火水银若成药，自古已来，亦有朱砂水银，伏火者不少，因何服食，皆不延年，及点化之问，亦无使用，此何也。曰：此皆不得神仙之妙术，不按经书之理，不得五行制度，不得日月精华。或因诸类相和，或与至真违远，纵得千斤伏火，亦与瓦石一般。非惟点化无堪，亦且服食夭寿。故《王真人传》云：古有兄弟二人，将水银一斤。於阳山修炼三年，伏火如红玻办色，谓是至药。兄弟二人各服半斤，六月便衣绵衣，行又要人扶策，此则皆是希望延年，反有坠身。岂非药类之不同，方术之错误，此既可验，窃见求真，若得真方，万不失一。
　　既黄芽是大药之本，药是五行之所成，并晓真元，何#10知出世#11。未委几何分两，烧制何时，乃可成就，敢请其方。曰：神仙至药分两，争无大道。金丹烧成有节，不惟炉作器象，亦且鼎有乾坤。火从子以为初，须明卦兆。复从离而终亥，始见光华。亦同#12子在胎中，直须月满。鸡居卵内，须要日周。分两则二八同居，节候则一星周雨，方可龙兴云雨，虎啸山岩，自延世上之年，不是人间死物。歌云：二八姥女，十六铅精。阳生起火，阴尽须停。星辰周雨，至药通灵。又陶隐居望江南云：长生药，本是五行作#13。子午二门开，卯酉四时运，火合乾坤，龙虎自相吞。此之谓也。
　　光元曰：大丹恭闻命矣。又见诸书所云：日魂月魄，白虎青龙，丹砂河车，真铅正汞，名字不少，疑惑人心，未审此中谁为正号，敢问其由。曰：多般多号，皆是一涂。日魂即是阳精，月魄还归阴体，青龙是木，岂离束方。白虎为金，还居西面。河车金液，是仙人得意之名。正汞真铅，乃达士当时之号。但令消息，何用迟疑。不越五行，更无别理。
　　光元曰：又见《黄帝阴符经》云：还丹之术百数。其要在神水华池。华池之内，至神至妙。故黄帝遇此而升真，马明因兹而得道。华池之理，亦在五行前章之中，具陈仔细。故《元阳子歌》日；神水华池世所稀，流传不许俗人知。世上若将凡铅汞，相似教人永不疑。
　　光元曰：见诸丹经云：三五与一，天地至精。未委此言是何事也。曰：前章备陈三五一者，亦是五行，且非别物。尔更研究，必达根元。不见古歌云：阴坎徒迷一，阳离五彩形。欲知三处所，偏抱木之灵。炼药先通诀，仍须诣古经。琼丹君若毕，天驾五云耕。
　　光元曰：世上诸药，何止万般，唯金液还丹，即得延年保寿，及至升真，何也。曰：尔之愚钝，犹不知之。且世上之人。无不禀於五行，而生至於心肝脾肺肾脏，岂离阴肠五行。晓五行之精，合万象之精光，透得紫金之妙用，流津成华池之名，服之岂不保固四肢，坚牢五脏，自然长生有地，去世成因，若在目前。迷人但执古歌云：金砂#14入五内。雾散若风雨。熏蒸达四肢，颜色悦择好。老翕复丁壮，耆妪成诧女。发白又再黑，齿落更重生#15。号之曰真人。石药者，五行不录，生服则毒损人藏腑，伏火则与瓦砾何殊，止可医治小病，宁比於大丹。事理皎然，真源不昧。草木为药者，四时雕变，自不固於霜雪，万味相和，只可治其风湿，尤不可比於大丹也。
　　光元曰：金丹服之长寿，乃至升仙，未委世问，更有何用。先生曰：迷人迷人，金丹大药，岂无所用，此丹一年满足，十月周圆，开炉而紫粉成金，启鼎而黄芽散惧，包含五彩，聚集百灵，先将点化。水银，立成黄金。始验服食之后，永固筋骨，济命济家，非虚言也。古歌云：丹砂丹砂，能济我命，能济我家。又陶隐居望江南云：十月满，开鼎一团红。数片残霜含五彩，解胎神水响玲珑，气馥异香浓。此可知也。
　　光元曰：水银除此黄芽外，更有何药得成宝物。曰：除此黄芽，无药可也。
　　光元曰：诸药何为制得。曰：制得者水银，水银者天地之精，五金之魄，性流利而不染诸杂，故俗言水银无假也。诸物焉能入得黄芽，黄芽者体是水银，感五行之精而成，故舍此即不成也。世人多用药，以至穷日尽力，寻求矾石之精，不远千里而行，纵然求得，终无所成，劳思焦心，倏归泉土，可不悲哉。皆由不晓药之性情，不知药之类聚，且矾之与石，不与金同，水银既是金魄，石药因何得入而成其金。故歌曰：金可作，世可度。金不作，徒自误。此不虚矣。大乐只在目前，人自不知。必欲矾石为之，亦犹上山求鱼，入海网兔，何可得也。
　　光元曰：世人或以五金为匮，伏制水银，亦是经年，必无所成，是何事也。曰：五金者，人世质物，亦与至药不同，黄芽篇中具陈仔细。且术有幽秘，道有玄微，皆须口传心授，方可成丹。世人妄凭泛说，专按古方，乱制水银，欲求大事。殊不知五行含孕，如妊妇之怀胎，铅汞相须，若晨鸡之抱卵，至于妙道，通于神明，毫厘有差，阴阳失序。故陶隐居望江南云：还丹诀，妙术口相传。若信古方应自误，颠来倒去枉烧钱，不得怨神仙。又菩萨蛮云：家家尽有长生药，时人取用皆差错。气候尚浮沉，问君何处寻，眼看犹不识，误向铅中觅。此物没黄芽，徒劳岁月赊。细看此理，即可明也。
　　光元曰：四黄八石，全无大道之理，不与水银合同，而硫黄又能立制水银成砂，是何理也。曰：水银者正阴，硫黄者假阳，正气被假阳所制，终始相依，此阴阳之大理。且硫黄者，是矾之液。矾者，铁之津。磁石，铁之母。针砂磁石，伏制硫黄，立成云粉，此一根也。硫黄即为铁之孙裔，水银本是金之精魂，二气虽暂相和，终无成事。但细穷理路，可见根源。
　　光元曰：诸矾制伏水银不得，亦不与水银相和。又见碌矾和盐，制水银成粉成霜，是何理也。曰：水银者，金之魂魄。碌矾者，铁之精华。论五金则二气同根，议铅汞则铜铁殊远，是以暂制水银成粉，亦无大功。亦如飞烧毗黄，上覆其盛即白，若无盐其色不白。悉皆小事，非关大道。尔但穷究永除他虑也。古经云：飞鼠继汞，河车伏汞。若有杂物，无因得成。古歌云：河上姥女，灵而最神。见火即飞，不染垢尘。鬼匿龙隐，莫知所存。欲得制他，黄芽是根。此可知也。
　　光元曰：世人不晓铅汞，不识五行，将四黄以制水银，将八石以成至药，炮矾雌雄之类，无不褊寻，磁毗胆碌之徒，悉皆入用，指神符霜於黑锡，认圣无知作青盥，火缎千回，水飞万遍，或三年守鼎，五载临炉，皆无所成，虚劳神思，但恐神仙未知诸矾之中，还有人制得水银否，敢请其略。
　　曰：世间万事，乃至纤毫，未有不因理例相依，种类相取，可不明之。夫水银者，是金之魂魄精华也。与铅同根，与水同体，五行相孕，金水相生，得气转华，方乃成其至药。转至水银，万变千通，世无比类。故《陶植篇》云：金为水母，母隐子胎。水者金子，子藏母胞。此言金水自含孕，窃犊於母中，须化集而成。又长子继父体，因母立兆基。此言砂产於金，汞流为子，以金养汞，继体而荣。道合自然，事根至妙，不可以知，不可以思。若因矾石杂类之药，则形体全乖，祖宗并失，还返无由而得。但若雀鸡同窠，猫鼠共穴，将漆补釜，以商涂疮，非唯无益，而又损焉。歌云：世人好假不好真，并将石药和水银，诧女化归烟露散，只留磁誉自相亲。炮矾碌胆倾家产，多信狂徒疏作亲。不遇神仙谈至理，终归白首得无因。此可知也。且石药大约七十二件，太古圣人尽别酸咸，着在方论，只可治诸疾，辟邪沙，不关造化，不合五行。假令别得元方，穷极妙制，亦是暂留须鬓，岂得同成筋骨。世问迷谬，乱传方卫，诬诳神仙，漫将矾石以同铅汞研，以柳础和，以枣叶煮，以醋蜜，飞以水酒，未尝有成，虚度光景。言固济则铁石非坚，说覆藉则寻莫延及，三年满足，已化成尘。却云鸡犬来冲，龙蛇变去，殊不知大道之理，漫怨天而尤人。若此之流，世间非一。更有用尽石中海内诸药，罄竭资产，精意转迷，可不悲哉。
　　光元曰：世人取桑柴灰煎炼，以制砂汞。古歌云：龙居震#16位四十八，是桑字。又歌云：采於蚕食之前。用乎火化之后，此皆大药之根，未知果然也。曰：大药之本，前已具陈。且用桑灰等，皆是迷人所作，愚者所陈，递互相承，一无所就。真人歌言龙居震#17位四十八者，自是至药分两，方位之号，非桑字也。凡流不达，妄认虚无，似鹿逐羊，如猿探月，何可得也。大药者纯用五行，更无别药。矾石相杂，犹且不成。桑柴之徒，何其远矣。故《参同》云：狐不乳马，燕不生凤也。
　　光元曰：世人多取窟突中姻矿，云是木之精，配青龙之位。《元阳子歌》云：要识丹砂是木精，移来西位与金并。迷人何处寻龙虎，恍惚之问在杳冥。言此是也。复觅墉州井盐，或以太阴元精石，配白虎之象。正真龙虎之道，大丹之元，此理如何。
　　曰：甚哉，子之难悟也。至真之道匪遥，时人不识，愚智相沿，良可痛也。夫至药活利之物，变化之身，上秘仙籍，下延人寿。得之者五行自晓，遇之者万象长明，金丹一成，贫病俱失。具烟矿元精之类，是世上死物，瓦砾无殊，服之则血脉不生，炼之则精神转悴，将何变化，得成大丹。理在目前，昧者自＇误。元阳子歌言真龙真虎之道，岂姻矿之徒。元阳子素是真人，何昧若是也。且真龙真虎者，是还丹之体，铅汞之心，神仙悉陈，经书明论，虚妄之人错乱益甚。故《金丹铭》云：丹砂其位元非赤，四季排来在南宅。位属南方丙丁火，其形赤。抽取砂中水银，配属东方甲乙木，其形青龙之象。黑铅本性元非黑，其为内含抱五德。配属北方壬癸水，其形黑，抽取砂中精，属西方庚辛金，其形白，白虎之象也。歌曰：五行不顺行，虎向水中生。五行颠倒术，龙从火裹出。又《金丹赋》云：火东转以成龙，水西旋而为虎。又李柄蟾云：太阴在南宅，太阳在北宅。火之木曰汞，水之金曰铅。制在中宫，气以类助。并是发扬龙虎，证验神丹。言以姻矿之徒，元精之类，岂得同此耶。更宜思究，万无一差。若信迷人，徒自苦耳。
　　光元曰：先生所说大丹之道尽已，光元窃闻昔淮南刘王炼秋石，以成至药，服食冲天。未知秋石是何物也。又见丹记多识圣无知之号，世人云青盐，未知果然耶。
　　曰：淮王炼秋石者，亦是大丹，更无别理，还如一物，而有数名。圣人临时各随意，以安其号。绿金虎者，是大丹之本，其色凝白属西方，西方至秋，故得其号。亦犹河车黄芽，其一类也。圣无知者，亦是丹砂心髓，铅汞深门，当五行制伏之时，自生肌骨，及万象包罗之日，血脉皆全。仙人寻而不知，圣人思而不得，故得其号。岂是青盐，迷人误矣。
　　光元曰：大丹之道，神矣妙矣，何仙始知也。曰：金者水子，汞者金魂，与五行虽是根源，历万载不能合体。有陵阳子明者，太初真哲，与上古仙人，知此归源，必有秘道。故将南与北，以西配束，配此四方，不遗中道。一年运火，十月开炉，七返无亏，九还周足，乃得飞魂伏体，走魄归家，故号紫金火液大还神丹。歌云：九还七返三五一，龙虎相交．入神室。灰池焰灼天地精，金液还丹功及毕。
　　光元曰：大丹之道，恭闻命矣。世人多将草药，至於赤芹葛苣，章柳含松，皆采而用，地胆裂汁，田翁除根，银苋马齿苋相兼，龙脑兔丝并使，结为砂子，以望黄金，如此之人，如麻似苇，未知有成耶。
　　曰：人虽一类，愚智万般，所禀不同，所成各异，智者间通域内，愚者不见掌中。亦由云气生而上天，瓦砾生而在地，蕾买气抑之不住，瓦砾举而不升，愚智亦然，改换非可。且汞者积阴之气，元水之精，遇万岁以成形，与五金而作魄，重於金体，洁不许尘，悉在目前，有何难睹。草药者，春生夏长，秋落冬残，枝叶匪坚，根茎不永，裂之成水，烧之成灰，若将结汞，天高地远矣。足认无知苟利之辈，诳惑时人，岂有成事。居河北指三昊有草，在岭南云两蜀得成，尽是虚传，皆无实理。相承既远，讹谬堪悲，智者自明，愚人不达。
　　光元曰：未知草结砂子，终或有之。曰：兔角长短，龟毛几何。曰：兔无角，龟无毛。曰：草结砂子，何异此也。光元曰：草砂既无，世上多说三黄一匮，以草砂庵成黄金，何也。
　　曰：三黄体与水银不同#18，又见飞走。将何以制得成金。生制即为烟烬，伏火又如瓦砾，别无变化。母既瓦砾，令子成金银，非理也。亦如世上飞者即生雌雄，走者即生牝牡，蝼蚁虫鱼并皆如是。三黄一匮砂草，岂得成事。若是有成，只以金结，又且何妨。况金是本根，成了非失到底，不合造化，遗彼丹经，终无所成，故指草也。且草砂从古至今，只是鬼名，有同向水求尘，钻冰觅火，令蝉乳凤，使鹤怀蛇，石药尚自不同，草则因何得入，递传虚事，妄使搜寻，岭北岭南，海外海内，巧论枝叶，广说酸咸，到底害其己身。石崇由此而灭家，梁冀因兹而覆族，但要多途营运，百计希求，自然得济贫寒，无至饥阙，岂在须寻无母砂子，以作金银，苟利已深，与道千远。且神仙以药制造金银，岂须无母砂子，视荣贵如泥土，金宝非有爱也。至於变化些小，以表药功，乃济饥贫，非沽嗜欲，以灭其身也。凡流必将无母砂子，欲成金银，是亦大迷。且无母砂子，烧之不住，飞走如神，与生汞相较，几何无成，至终虚妄。智者闻而晓悟，愚者执而发白，觅舞之蛇，解飞之鳖，可不悲欤。
　　光元曰：又见世人将无母砂子，欲成金银，皆罄资财，终无所就，此理如何。
　　曰：此非好道之人，皆是竞财之辈。夫道希夷为本，寂湛为基，节嗜欲以居山，去贪婪而处世，存神养气，食柏餐松，方乃渐至清冻，稍达真境。其金银世问之物，暂济浮生，有分则不求自来，无分则求之不得。散则彰其德行，聚则更宜熟思，无自迷谬。先生复问，何谓无母砂子。
　　光元曰：无有母，只是水银。先生大笑曰：必要生金银，且有母砂子。‘何妨母是金银，汞归母体，岂非理耶。若必无母，则世问朱砂灵砂，粉霜轻粉，及诸感气之类，亦是水银结成，无有五金，可不同于无母砂子乎。尔记吾所说，免为时人捕影矣。
　　光元曰：恭闻命矣，未知世间诸草，还有延年出世否乎。先生曰：诸名草药亦有延年，子不见《十洲记》、《神仙传》中，极有出世之事也。若乃灵芝挺秀，朱草呈妍，黄精白木之徒，赤箭狭苓之类，桃花杳仁，柏叶松子，悉堪修事，皆在方书。亦有煮白石以充饥，炼元精而度世，此皆方外之士，山野奇人，绝粒数年，修真累岁，故得内外相应，服草有功，岂不是延年出世耶。尔凡流者不知至道，贪爱不休，惟积玉堆金，是为世乐，恣骄奢侈，赛昼相矜，无一日不闲滋味，无一日不顾绮罗，七窍长流，三田不固，任是万般灵药，饵服何为，岂能出世也。子依吾说，大道匪遥，真境必达。
　　光元曰：偶因登骯，获遇真人，不外凡愚，幽玄尽付，恩深天地，匪言可训。今欲营其药类，拟入名山烧制，未知可乎。
　　曰：此道至大至神，子宜至保，若漏天机，不惟殃尔七祖，即灭尔身，切在秘藏，勿与非人言论交游也。此山虽是名岳，且近大都，今值兵革方兴，此山当道，多人窜伏，不可制造神丹。昊越江浙名山甚多，或罗浮、茅岭、庐岳、天台，目下并安，后亦无事，乃是覃贤柄依之地，众圣所游之方，子宜往彼，以制大丹，定是出世。吾之所论，悉无谬辞，子宜秘保。
　　光元曰：恩深渤海，荷重丘山，一介微人，将何以报。
　　曰：尔之有分，济会如兹。吾见世人扰扰，悉贪荣禄，尽爱繁华丧朴，俄然皆死，吾甚悼此辈也。将吾所论，录成方册，接引有分之人，即是报吾，吾亦愿也。光元感极，默尔无言。
　　先生曰：子久於海上，曾饮元酒否，曰：不识元酒。先生遂解杖头瓢，与光元汲水。先生以药投瓢中，木叶盖之，边巡成酒，红紫色，香味非常，先生自饮一杯，余令光元并饮。讫精神顿爽，乃再拜而谢之。
　　先生指曰：日已暮，汝且归，吾所止只在峰南，无事却来。言讫遂行，片云瞥然，踪迹已失。
　　光元遂归寺舍。明日直过峰南，以寻先生，径路皆迷，泊至峰南，全无径路，白云飞乌，涧水暖声而已，殊不见人，乃知先生非居凡也。怅恨再三，谨录以成一卷，达士君子幸细详之也。
　　海客论竟
　　#1『己巳』《百问诀》本作『巳酉』。
　　#2『父』原本作『母』，依《百问诀》本改。
　　#3『芽』原本作『母』，于义不通，依《百问诀》本改。
　　#4『玄生因』原本作『白』，于义不通，依《百问诀》本改。
　　#5『虚中』原本作『中』，依《百问诀》本改。
　　#6『能生紫气之精』原本作『气紫霜』，于义不通，依《百问诀》本改。
　　#7『丹』原本作『金』，依《百问诀》本改。
　　#8『研』原本作『坑』，依《百问诀》本改。
　　#9『银为黄芽』原本作『粉根』，于义不通，依《百问诀》本改。
　　#10『何』原本作『可』，依《百问诀》本改。
　　#11『世』原本作『也』，依《百问诀》本改。
　　#12『同』原本作『问』，依《百问诀》本改。
　　#13『本是五行作』原本作『重鼎复重温，于义不通，依《百问诀》本改。
　　#14『砂』原本作『炒』，依《百问诀》本改。
　　#15『齿落更重生』原本作『更生异牙齿』，于义不通，依《百问诀》本改。
　　#16#17『震』原本作『三』，于义不通，依《百问诀》本改。
　　#18『不同』原本无，依《百问诀》本补。
　　
