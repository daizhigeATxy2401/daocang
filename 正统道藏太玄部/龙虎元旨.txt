
　　龙虎元旨
　　经名：龙虎元旨。唐董师元传，成君撰。一卷。底本出处：《正统道藏》太玄部。
　　龙虎元旨
　　龙虎者，铅汞是也。汞者是龙，铅者是虎。母藏子胞，子隐母胎，知白守黑，神明自来。白者金之精，黑者水之基。用铅之法，其道微玄，此之谓也。不可识之知之，但假天性，自然而遇矣。今举天之魂，加地之魄，合日月之精，为阴阳之道。汞为青龙，卦主震，藏主肝，束方甲乙木。木能生火，其形本青，遇火乃赤，故化为砂。为朱雀，卦主离，藏主心，南方丙丁火。离为阳，阳极则阴生，故砂中生汞也，离卦中二画也，日中金鹦也。铅为玄武，卦主坎，藏主肾，北方壬癸水。坎为阴，阴极则阳生，铅中白金也，坎卦中一画也。月中玉兔也。金为白虎，卦主兑，藏主肺，西方庚辛金。来归性，被水火销铄，色转为黄。黄芽为变化，因水火销铄。圣人不传，显之以口诀。黄主脾，为中宫戊己土。四物尽归中宫，而成宝。古歌曰：易有孤成功易独也满归后土。夫肝青为父，木也。肺白为母，金也。肾黑为子，水也。脾黄为土，土无正形，王在四季，五行相推，在乎其中矣。
　　夫五行相生，还复相制。是以金生水，水生木，木生火，火生土，土生金，此谓之相生也。火克金，金克木，木克土，土克水，水克火，此谓之相克也。牙为金也，以金伐木。砂为火也，以火销金。铅为水也，以水灭火。水既盛，以土镇之。成乎其类，制乎其气，此谓返制也。古歌曰：黄土金之父，流珠水之母。水以土为鬼，镇水火不起。是一水二火三木，三性会合，以为宗倡。阴阳得偶，恬淡自处。云从龙，风从虎。影之随形，响之应语。水性润下，火性炎上。大还金丹，体亦如此。
　　诀云：阴中有其阳，阳中有其阴。既识砂中汞，须求铅裹金。二味实天地之大宝，日月之至精。夫日犹阳之魂，好动而不息，所以金鸡而类。阳极阴生，故日中有鹦也。月犹阴之魄，好静而不动，所以玉兔而类。阴极阳生，故月中有兔也。是以水中无阳不能载，火中无阴不能照，阴气自天而降，阳气因地而升，云雨雾露是也。男白女赤，乃为雄雌。阴生於阳，阳生於阴，合天地之大道也。夫硫黄四两，制汞一斤，四黄位在中宫，皆主於水土相制，渐为一体。汞在黄中，不在汞中，此为非其种类，不能成矣。今人尽以硫黄为太阳，非也。且日为太阳精，是金鹦者阴也。故日中有太阴阳精，金鸡是也。硫黄是土，四黄八石之类，非阴阳之精也。变化由其真，终始自相因。
　　狐刚子问曰：玄黄化药，尽有其真。八石之功，其效不少。何忽丹砂，独得延龄。
　　魏君曰：雌石雄黄，辟邪去恶。石英锺乳，补髓添精。阳起磁石，治肾之疾。云母久服，寒暑不侵。玉屑多餐，精神不乱。孔公紫石，身体充肥。火山炮砂，破玲立效。曾青空青，煮汞令乾。古今记传，硫黄散癖。仙籍具论，赤石丹砂，自然不死。若以气衰血散，体竭骨乾，八石之功，稍能添益。若以长生久视，保命安神，须饵丹砂。八石见火，悉为灰烬。丹砂入火，化为水银。能重能轻，能神能灵，能黑能白，能暗能明，五行之性也。遇火轻速上升，鬼神寻求视无。所有龙虎交结，化体坚贞。作粉服食，变肠为筋。是以泥烧为瓦，千载不朽。盥入於肉，物莫能烂。金丹服在身中，历千年而不死。
　　又曰：金丹入五内，雾散若风雨。熏蒸达四支，颜色悦泽好。老翁变丁壮，耆妪成诧女。更生易齿牙，改形兔世厄，号之为真人。岂可金丹之功，而喻八石者哉。夫修大丹之法，不在药味广多，而在用法度周旋也。古歌曰：铅若是真，不失家臣。铅若不真，其汞难亲。青腰使者，赤血将军，白虎作脑，黄芽为筋。白虎者银也，黄芽者土也，青腰者曾青也，赤血者雄黄也。
　　青霞子云：给火铅也，与汞木是一家，故云家臣。黄芽是砂中之土，为宗根也。义不可知，真大师之诀也。青霞子曰：道非常道，玄之又玄，迎之不见其首，随之不见其后，忽於无中，其形乃有。为阴中之阳，忽於有中，其形却无，为肠中之阴。谁名黄芽，为夫相守契合。
　　狐刚子曰：黄芽何物为之。魏公曰：用铅不用铅，五金生於铅。铅是五金之筋髓，七宝之良媒，八石之尊主。五金切忌铅，不得误用之。铅精铅精，炼铅而成。
　　狐刚子曰：黄芽幸而闻之，敢问炼铅之法，用何鼎器。魏公曰：鼎鼎元无鼎，药药元无药。黄芽不是铅，须向铅中作。欲得识黄芽，亦不离铅脚。不得黄芽门，用铅亦须错。青霞子曰：芽若是铅，弃铅万里。芽若非铅，从铅而始。铅为芽母，芽为铅子。若得金华，舍铅不使。又曰：鼎且非金鼎，炉且非越炉。离从坎下发，兑向土中居。三性既会合，二味自然俱。固济胎不泄，变化亦须臾。
　　诀曰：白金为君，是黑铅之精，西方位也，而含少阳之精。更以炼於铅中，神功自真。灰池炎铄，铅沈银浮，谓之黄轻，亦曰金华，亦曰秋石，亦日黄芽。其性微热，已是长生之宝。然孤阳之牙，未可独立。次以阴阳，方为君臣。若黄帝得金华之美，故谓之美金华。淮南王云秋石者，八月之节，西方之位，以其色白，故号秋石。王阳谓之黄芽，以黄色如万物之初芽，故日黄芽。体在一源，分为数号，各因其人名之不同。曾青为气，达於上下。雄黄为使，光明四隅。如假良媒，会合相须，大功既就，各有分区。八石弃捐，黄出武都。惟金与水，炫惧明珠。子了其义，神道自扶。
　　诀云：金性玲，生於至阳，汞产於砂也。石性热，生於至阴，银产於铅也。二味各得天地之元气，水火销铄，石沈金浮，君臣相返，阴却是阳，君却是臣，然后阴阳相须，君臣相得，此乃神仙要妙，大道之宗源。上下水火，依时升降，千变万化，莫过於铅汞。类同者相从，事乖者难为一种。是以骛雀不生凤，狐兔不乳马，故须种类。
　　青霞子云：万物芸芸，各归其根。金生於水，众妙之门。阴阳交炽，上下腾奔，神胎不泄，制魄拘魂。类同则合，事乖者分，骛不生凤，狐非马旱。
　　诀云：黄芽八两，属乾属刚，属阳龙。汞八两，属坤属柔，属阴虎。故曰：乾坤刚柔，阴阳龙虎。牙八两，汞八两，合为一斤，以应两弦。每两有四分，计六十四一分，以应六十四卦。每分有六铢，以应卦之六爻，计三百八十四铢，以应三百八十四爻。亦象一年有三百六十日，并二十四气，以成三百八十四数也。一水，火二，木三，金四，土五，以应五行。五日一候，四十五日一节，故古人托易而象焉。孤阴不成，孤阳不生，一阴一阳，其道乃昌。其药如子在胞，如果在树，但睹成熟，莫测其、变化。固一济绵密，不使漏泄，起自於寅，王在於午，墓在於戌。初起火一阳生复卦，至临卦，泰卦，大壮卦，央卦，乾卦，娠卦，遁卦，否卦，观卦，剥卦，坤卦，至娠卦灭火，至坤卦毕止。其药得金味而辛，得木味而酸，得水味而咸，得火味而苦，周回四隅，而归中宫，得土味而甘。故谓之还丹五行，味足而归中宫戊己土。到中官，方得名还丹。今云丹者，赤色之名。还者，还其本体。其味不甘，徒有赤色，非还丹也。五行既遍十二卦，将周二八之数，不臧一斤，上下两弦，通乎大道，鬼神莫能测，圣贤莫能知，药从汞结，如果从花结实，如子从气成形，药从金水成丹，惟圣与贤，方表炉中之变化。但天地自然成功，实玄化之妙道。太上微言，非人不可传，罪及七世。得人不传，亦受其殃。故先圣书之，藏于石室金匮，得者切以为深戒也。
　　火候从十一月半斤，十二月，一斤，正月一斤半，二月不用火，三月二斤，四月一斤半，五月二斤，六月一斤半，七月一斤，八月不用火，九月半斤，十月四两，至十五日开炉。欲入养药，先入小炉，十五日，定分两不折，却入大炉，从十一月起首，至卯酉二卦，不用火，所以十个月成丹。子丑寅为春，卯辰巳为夏，此六月纯阳用事，阴求於阳，水入金也。午未申为秋，酉亥戌为冬，此六月纯阴用事，阳求於阴，金入水也。二气相蒸，金水之形常转，往来不定，上下无恒，水得金而升腾，金得水而潜匿，相须变化，凝结器中，还丹之体，神哉神哉。后之君子不可辄议之也。
　　太上诚词云：受吾文百年之内，可传三人。三十年可传一人。若无同心者，三十年写一本，须尽其理，藏於名山石室中，以俟有分者得之。束岳董师元於贞元五年，受之於罗浮山隐士青霞子。贞元十九年，传受剑州司马张陶，开成三年，京师传族弟李汾。长契五年，传成君隐士。口诀不载於文，秘之秘之。
　　歌曰：
　　天地初分日月高，状如鸡子复如桃。
　　阴阳真气知时节，直待三年脱战袍。
　　大道分明在眼前，时人不会误归泉。
　　黄芽本是乾坤气，神水根基与汞连。
　　龙虎丹砂义最幽，五神金内汞铅流。
　　千朝变紫云飞去，直至大罗天上头。
　　认得根源不用忙，三三合九有纯阳。
　　潜通变化神光见，从此朝天近玉皇。
　　用铅须得汞相和，二性为亲女唱歌。
　　炼到紫河车地动，白云相伴鹤来过。
　　合其天地合其元，子母相逢不敢言。
　　先汞后铅真道大，莫教失伴鹤归天。
　　此宝从来二八传，吉年吉月入炉安。
　　千朝火候依时节，必定芽成汞已乾。
　　龙虎元旨竟 
　　
