宗玄先生玄纲论
　　经名：宗玄先生玄纲论。唐吴筠着。底本出处：《正统道藏》太玄部。参校版本：《全唐文·宗玄先生玄纲论》。
　　进玄纲论表
　　道士臣筠言：臣闻道资虚契，理藉言彰。臣曩栖岩穴之时，辄撰修行之事。伏以重玄深而难迹其奥，三洞秘而罕窥其门，使向风之流，浩荡而无据，遂总括枢要，谓之玄纲。冀循流孤而可归其源，阐幽微而不泄其旨。至於高虚独化之兆，至士登仙之由，或前哲未论，真经所略，用率鄙思，列于篇章。伏惟开元天宝圣文神武证道孝德皇帝陛下，为至道之主，弘自然之训、品物咸熙於陶钧之际，黎元辑宁於仁寿之域，岂纤尘有裨於崇岳，燸火能助於太阳。然兹莞虽微，明圣不弃，敢陈菲薄，希烛天光，所述旧文，谨随表奉进，轻渎宸宸，伏增战越。臣筠诚惶诚恐，顿首顿首。谨言。天宝十三载六月十一日，中岳嵩阳观道士臣筠表上。
　　宗玄先生玄纲论
　　上篇明道德凡九章
　　道德章第一
　　道者何也？虚无之系，造化之根，神明之本，天地之源，其大无外，其微无内，浩旷无端，杳冥无对，至幽靡察而大明垂光，至静无心而品物有方，混漠无形，寂寥无声，万象以之生，五音以之成，生者有极，成者必亏，生生成成，今古不移，此之谓道也。德者何也？天地所禀，阴阳所资，经以五行，纬以四时，牧之以君，训之以师，幽明动植，咸畅其宜，泽流无穷，草生不知谢#1其功，惠加无极，百姓不知赖其力，此之谓德也。然则通而生之之谓道，道固无名焉。畜而成之之谓德，德固无称焉‘。尝试论之，天地人物，灵仙鬼神，非道无以生，非德无以成。生者不知其始，成者不见其终，探奥索隐，莫窥其宗，入有之末，出无之先，莫究其朕，谓之自然。自然者，道德之常，天地之纲也。
　　元气章第二
　　太虚之先，寂寥何有。至精感激，而真一·生焉。真一运神，而元气自化。元气者，无中之有，有中之无，旷不可量，微不可察，氤氲渐着，混茫无倪，万象之端，兆朕于此。於是清通澄朗之气浮而为天，浊滞烦昧之气积而为地，平和柔顺之气结而为人伦，错谬刚戾之气散而为杂类。自一气之所育，播万殊而种分，既涉化机，迁变罔穷。然则生天地人物之形者，元气也。授天地人物之灵者，神明也。故乾坤统天地，精魂御人物。气有阴阳之革，神无寒暑之变。虽覃动斜纷，不可胜纪，灭而复生，终而复始。道德之体，神明之心，应感不穷，未尝疲於动用之境矣。
　　真精章第三
　　天地不能自有，有天地者太极。太极不能自运，运太极者真精。真精自然，惟神惟明，皇曰虚皇，高居九清，乃司玄化，总御万灵，乾以之动，坤以之宁，寂默无为，草方用成。空洞之前，至虚靡测，元和澄正。自此而植，神真独化，匪惟巨亿，仰隶至尊，咸有所职。丹台瑶林，以游以息，云浆霞僎，以饮以食，其动非心，其翔非翼。听不以耳，闻乎无穷。视不以目，察乎无极。此皆无祖无宗，不始不终，含和蕴慈，愍俗哀蒙，清浊体异，真凡莫同。降气分光，聿生人中，贤明博达，周济为功，为君为长，俾物咸通，爰历世纪，玄勋允充，德换天壤，名书帝官。於是运绝北都，命标南府，元真乃降，是为形主，阴气既落，世尘自阻，炼胎易质，革秽除腐，神形合契，白日轻举。所谓反我乡，归我常，与道无疆，而孰知其方。
　　天禀章第四
　　夫道本无动静，而阴阳生焉。气本无清浊，而天地形焉。纯阳赫赫在乎上，九天之上无阴也。纯阴冥冥处乎下，九地之下无阳也。阴阳混蒸而生万有，生万有者，正在天地之问矣。故气象变通，晦明有类，阳以明而正，其粹为真灵，阴以晦而邪，其精为魔魅。故禀阳灵生者为睿哲，资阴魅育者为顽凶。睿哲惠和，阳好生也。顽凶悖戾，阴好杀也。或善或否，二气均合而生中人。三者各有所禀，而教安施乎。教之所施，为中人尔。何者？睿哲不教而自知，顽凶虽教而不移，此皆受阴阳之纯气者也。亦犹火可灭，不能使之寒。冰可消，不能使之热。理固然矣。夫中人为善则和、气应，为不善则害气集。故积善有余庆，积恶有余殃，有庆有殃，教於是立。
　　性情章第五
　　夫生我者道，禀我者神，而寿夭去留，匪由於己，何也？以性动为情，情反於道，故为化机所运，不能自持也。将超迹於存亡之域，栖心於自得之乡，道可以为师，神可以为友，何为其然乎？夫道与神，无为而气自化，无虑而物自成，入於品汇之中，出乎生死之表。故君子黜嗜欲，厅聪明，视无色，听无声，恬澹纯粹，体和神清，虚夷忘身，乃合至精。此所谓返我之宗，复与道同。与道同，则造化莫能移，鬼神莫能知，而况於人乎。
　　超动静章第六
　　夫道至无，而生天地。天动也，而北辰不移，含气不亏。地静也，而束流不辍，兴云不竭。故静者天地之心也，动者天地之气也。心静气动，所以覆载而不极。是故通乎道者，虽翱翔宇宙之外，而心常宁。虽休息毫厘之内，而气自运。故心不宁则无以同乎道，气不运则无以存乎形，形存道同，天地之德也。是以动而不知其动者，超乎动者也。静而不知其静者，出乎静者也。故超乎动者，阳不可得而推。出乎静者，阴不可得而移。阴阳莫能变，而况於万物乎。故不为物之所诱者，谓之至静，至静然后能契於至虚。虚极则明，明极则莹，莹极则彻。彻者，虽天地之广，万物之殷，而不能逃於方寸之鉴矣。
　　同有无章第七
　　夫道包亿万之数，而不为大，贯秋毫之末，而不为小，先虚无而不为始，后天地而不为终，升积阳而不为明，沦重阴而不为晦。本无神也，虚极而神自生。本无气也，神运而气自化。气本无质，凝委而成形。形本无情，动用而亏性。形成性动，去道弥远。故溺於生死，迁於阴阳，不能自持，非道存而亡之也。故道能自无而生於有，岂不能使有同於无乎？有同於无，则有不灭矣。故生我者道，灭我者情。苟忘其情，则全乎性，性全则形全，形全则气全，气全则神全，神全则道全，道全则神王，神王则气灵，气灵则形超，形超则性彻，性彻则返覆流通，与道为一。可使有为无，可使虚为实。吾将与造物者为俦，奚死生之能累乎。
　　化时俗章第八
　　道德者，天地之祖。天地者，万物之父。帝王者，三才之主。然则道德、天地、帝王，一也。而有今古浇淳之异，尧桀治乱之殊者，何也？夫道德无兴衰，人伦有否泰，古今无变易，性情有推移。故运将泰也，则至阳真精降而为主，贤良辅而奸邪伏矣。时将否也，则太阴纯精升而为君，奸邪弼而贤良隐矣。天地之道，阴阳之数，故有治乱之殊也。所以古淳而今浇者，亦犹人幼愚而长慧也。婴儿未孩，则上古之含纯粹也。渐有所辩，则中古之尚仁义也。成童可学，则下古．之崇礼智也。壮齿多欲，则季世之竞浮伪也。变化之理，时俗之宜，故有浇淳之异也。窍其所以，源其所由．，子以习学而性移，人以随时而朴散。虽然，父不可不教於子，君不可不治於人，教子在乎义方，治人在乎道德。义方失则师友不可训，道德丧则礼乐不可理。虽加以刑罚，益以鞭楚，难制於奸臣贼子矣。是以示童蒙以无诳，则保於忠信。化时俗而以纯素，则安於天和。故非执道德以抚人者，未闻其至理者也。
　　明本末章第九
　　夫仁义礼智者，帝王政治之大纲也。而道家独云遗仁义，薄礼智者，何也？道之所尚存乎本，故至仁合天地之德，至义合天地之宜，至礼合天地之容，至智合天地之辩，皆自然所禀，非－必鸟一自企羡可及。娇而效之，斯为伪矣。伪则万诈萌生，法不能理也。所以贵浮古而贱浇季，内道德而外仁义，先素朴而后礼智，将敦其本，以固其末。犹根探则条茂，源浚则流长，非弃仁义、薄礼智也。故道丧而犹有德，德衰而犹有仁，仁亏而犹有义，义缺而犹有礼，礼坏则继之以乱，而智适足以凭陵天下矣。故礼智者，制乱之大防也。道德者，抚乱之宏纲也。然则道德为礼之本，礼智为道之末。执本者易而固，持末者难而危。故人主以道为心，以德为体，以仁义为车服，以礼智为冠冕，则垂拱而天下化矣。若尚礼智而忘道德者，所为有容饰而无心灵，则虽乾乾夕惕，而天下敝矣。故三皇化之以道，五．帝抚之以德，三王理之以仁义，五伯率之以礼智。故三皇为至治，五伯邻至乱，故舍道德而专任礼智者，非南面之术。是以先明道德，道德明则礼智薄一矣。老子日：礼者，忠信之薄而乱之首。以智治国国之贼，不以智治国国之福此谓礼亏则乱，智变则诈。故塞其乱源，而绝其诈根。而扬雄、班固之俦，咸以道家轻仁义、薄礼智，而专任清虚者，盖世儒不达玄圣之深旨也。
　　中篇辩法教凡一十五章
　　神道设教章第十
　　九玄之初，二象未构，灵风集妙，空洞凝华，宝章结於混成，玉字标於独化，挺乎有无之际，焕乎玄黄之先，日月得之以照临，乾坤资之以覆载。於是无上虚皇命元始天王编之於金简，次之於玉章，初秘上玄，末流下土，降鉴有道，乃锡斯文。故伏羲受图，轩辕受符，高辛受天经，大禹受洛书，神道设教兆於兹矣。又玄元欲俗，历为帝师。人伦浇浮，则陈道德以示朴。鬼神杂扰，则演盟威以荡邪。爰及苏茅周王裴魏杨许，莫不躬接玄圣，亲传宝经，故西台无隐於灵文，束华不秘於真诀，是以龙章云篆，渐降人问，师资相承，经法弥广。然可以周览，难可以尽行，何者？以一人之心，兼累圣之道，神疲形倦，莫究其微。故周览以绝疑，约行以取妙，则不亏於修习，无废於闲和，道在至精，靡求其博尔。
　　学则有序章第十－
　　道虽无方，学则有序。故始於正一，次於洞神，栖於灵宝，息於洞真。皆以至静为宗，精思为用，斋戒为务，慈惠为先。故非至静则神不凝，非精思则感不彻，非斋戒则真不应，非慈惠则功不成。神凝感彻、真应功成者，是谓陆初仙之阶矣。然后吐纳以炼藏，导引以和体，怡神以宝章，润骨以琼醴，皆承奉师诀，研味真奥，则气液通畅，形神合同，不必金丹玉芝，可俟云耕羽盖矣。若独以嘘吸为妙，屈伸为要，药饵为事，杂术为利者，可谓知养形不知宝神矣。不知宝神者，假使寿同龟鹤，终无冀於神仙矣。
　　阳胜则仙章第十二
　　阳与阴并，而人乃生，魂为阳神，魄为阴灵，结胎运气，育体构形，然势不俱全，全则各返其本。故阴胜则阳竭而死，阳胜则阴销而仙。柔和慈善贞清者，阳也。刚狠嫉恶娌浊者，阴也。心澹而虚则阳和袭意，躁而欲则阴气入明。此二者制之在我，阳胜阴伏，则长生之渐也。渐也者，陆道之始，不死之阶也。
　　虚明合元章第十三
　　道不欲有心，有心则真气不集。又不欲苦忘，心苦忘心则客邪来舍。在於平和恬澹，澄静精微，虚明合元，有感必应。应而勿取，真伪斯分。故我心不倾，则物无不正。动念有属，则物无不邪。邪正之来，在我而已。虽所尚虚漠遗形能虑，非精感遐彻，则不能通玄致真。故上学之士，息於存念者，阴尸之气胜也。听於勤锐者，阳和之神胜也。一息一勤者，其战未央也。决之者在於克节励操，务违懈慢之意，使精专无报於斯，须久於其事者，则尸销而神王。神王者，谓之阳胜。阳胜者，道其邻乎。
　　以阳炼阴章第十四
　　阳火也，阴水也，冰炭不同器，胜负各有所归。道俗反其情，人各有所炼，众人则以阴炼阳，道者则以阳炼阴。阴炼阳者，自壮而得老，自老而得衰，自衰而得耄，自耄而得疾，自疾而得死。阳炼阴者，自老而反婴，自浊而反清，自衰而反盛，自庞而反精，自疾而反和，自夭而反寿，渐合真道而得仙矣。是以有纤毫之阳不尽者，则未至於死。有锱铢之阴不灭者，则未及於仙。仙者超至阳而契真，死者沦太阴而为鬼，是谓各从其类。所以含元和、抱淳一、吐故纳新、屈伸导引、精思静默、潇洒无欲者，务以阳灵炼革阴滞之气，使表裹虚白，洞合至真，久於其事者，仙岂远乎哉。
　　形动心静章第十五
　　夫形动而心静、神凝而迹移者，无为也。闲居而神扰、恭默而心驰者，有为也。无为则理，有为则乱。虽无为至易，非至明者，不可致也。夫天地昼亦无为，夜亦无为，无为则一，而理乱有殊者，何哉。昼无为以明，故众阳见而草阴伏。夜无为以晦，故草阴行而众阳息。是以主明而无为者，则忠良进，奸佞匿；而天下治也。主间而无为者，则忠良隐，奸佞职，而天下乱也。故达者之无为以慧，蔽者之无为以昏。慧则通乎道，昏则同乎物。道与物俱无为也，奚可以一致焉。故至人虽贵乎无为，而不可不察也。察而无为者，真可谓无为也。
　　神清意平章第十六
　　上学之士，时有高兴远寄，陶然於自得之境，为真仙可接，霄汉可升者，神之王也。虽曰神王，犹恐阳和之气发泄，阴邪之气乘袭耳。可入静室夷心，抑制所起，静默专一，则神不散，而阳灵全。慎无恣其乐康之情，以致阴邪之来耳。古人所谓乐往则哀来，阳衰则阴胜。若有时躁竞而烦悖者，此乃形中诸魄为阳灵之气所炼，阴尸积滞将散，故扰於绛宫之真矣。可入室静虑，存一握固，激其滓浊，候神清气平，然后省己悔过，务令自新，则转合於虚静之途，此亦洗心之一术尔。
　　行清心贞章第十七
　　行欲清，心欲贞，言勿过乎行，行无愧乎心，则游於四达之衢。四达之衢者，涉道之通逵也。行之不已，则天地爱之，神明佑之，凶横无由加，鬼神不能扰。若言清而行浊，名洁而迹污，虽丑蔽於外，而心暂於内。心暂於内者，天地疾之，神明趣之，虽力强於道，不可致也。故宁受人之毁，无招天之谴。人毁由可弭，天谴不可这也。
　　真人为俦章第十八
　　道之所至忌者，娌杀阴贼。此诚易戒。至於小小喜怒、是非可否，人之常情，甚难慎也。都不欲有纤芥之事关乎方寸之中，虑静神闲，则邪气不能入，我志不扰，则真人为俦。又好誉而憎毁者，贤达之所不兔。然审己无善而获誉者不祥。省躬无疵而获谤者何伤。以此论之得，失在乎己，而靡由其他。故泰然‘忘情，美恶不动乎衷者，至人哉，至人哉。
　　仁明贞静章第十九
　　夫仁明而贞静、博达而英秀者，皆天人分气、降生以济时利物也。积世功备，则丹台着名。元贞港运於上玄，正气密集於关府，自然魄炼而尸灭，神凝而体清，阴滓都销，则合形而轻举。故古之仙者，未始非天人也。使行尸同其所好，不亦难乎。有积修累行而不获升举者，何也。前功未着也。有不因修习而自得仙者，往行克充也。夫功无虚构，善不徒施，不可见为而不得，则於我生息。睹自然羽化，则谓功不由人，皆失之远矣。
　　立功改过章第二十
　　功欲阴，过欲阳。功阴则能全，过阳则可灭。功不全，过不灭。仙籍何由书，长生非可冀。然功不在大，遇物斯拯。过不在小，知非则俊。不必驰骤於立功，奔波於改过，过在改而不复为，功惟立而不中倦，是谓日新其德，自天佑之。若尔者，何必八节三元，言功悔过。神真明察，固其常焉。又谢过祈思，务在精诚，恳志注心於三清之上，如面奉金阙之前，不必屈伏形体宣通言辞。若徒加拜跪扣搏，诵课平常之文者，可谓示人以小善，实未为感激之弘规耳。
　　制恶兴善章第二十一
　　阳之精曰魂与神，阴之精日尸与魄。神胜则为善，尸强则为恶。制恶兴善则理，忘善纵恶则乱。理久则尸灭而魄炼，乱久则神逝而魂销。故尸灭魄炼者，神与形合而为仙。神逝魂销者，尸与魄同而为鬼。自然之道也。
　　虚白其志章第二十二
　　神魂好洁，尸魄好秽，常欲虚白其志，澡雪其形，则神魂乐康，尸魄炼灭。神康尸灭者，日益清爽，虽未轻举，吾必谓之仙矣。又悲哀感患者，与阴为徒。欢悦听康者，与阳为徒。故心悲则阴集，志乐则阳散。不悲不乐、恬澹无为者，谓之元和。非元和，无以致其道也。
　　委心任运章第二十三
　　夫目以妖艳为华，心以声名为贵。身好轻鲜之饰，口欲珍奇之味，耳欢妙美之声，鼻悦芳馨之气，此六者皆败德伤性，称以伐其灵根者也。故有之即可远，无之不足求。惟衣与食，人之所切，亦务道者之一弊耳。然当委心任运，未有不给其所用。且天地之生禽兽也，犹覆之以羽毛，供之以虫粒，而况於人乎。必在忘其所趣，任之自然
　　尔。
　　虚凝静息章第二十四
　　觉与阳合，寐与阴并，觉多则魂强，寐久则魄壮。魂强者生之徒，魄壮者死之徒。若餐元和，彻滋味，使神清气爽，至於昼夜不寐，唯虚凝而静息者，善无以加焉。
　　下篇析凝滞凡九章
　　会天理章第二十五
　　或问曰：夫人之心，久任之则浩荡而忘返，顿栖之则一超跃乎无垠，任之则弊乎我性，栖之则劳乎我神，使致道者奚方而静？愚应之曰：性本至凝，物感而动，习动滋久，胡能遽宁。既习动而播迁，可习静而恬晏，故善习者寂而有裕，不善习者烦而无功。是以将躁而制之以宁，将邪而闲之以贞，将求而抑之以舍，将独而澄之以清。优哉游哉，不欲不营，然后以玄虚为境域，以澹漠为城阙，以太和为宫观，以寂照为日月。惟精惟微，不废不越，行如是，息如是，造次於是，逍遥於是。习此久者，则物冥乎外，神鉴於内。不思静而已静，匪求泰而弥泰，即动寂两忘，而天理自会矣。故履霜乃坚冰之始，习静为契道之阶。古人岂不云乎，积习生常，其斯之谓欤。
　　畏神道章第二十六
　　或问曰：人有善恶，天地神明岂悉知之乎？愚应之曰：是何言欤？是何言欤？夫心者神灵之府，神栖於其问。苟心谋之，即神知之。神知之，则天地神明悉知之矣。未有为善恶不谋於心者，既谋於心，则神道所察，无逃於毫分。无逃於毫分，则福善祸淫，其不差矣。
　　曰：何为颜生夭，冉子疾，盗卫寿，庄跚富，楚穆霸，田但昌乎？愚应之曰：天道远，人道迩，报应之效，迟速难量。故君子遭命，小人有幸，然吉凶斜缠，岂止於一形乎。故经曰：天网恢恢，疏而不失。又曰：其事好还。则报应之道可明矣，何必一切征之於目前乎。
　　率性凝神章第二十七
　　或问曰：神主於静，使心有所欲，何也？愚应之曰：神者无形之至灵者也。神禀於道，静而合乎性。人察於神，动而合乎情。故率性则神凝，为情则神扰，凝久则神止，扰极则神还，止则生，迁则死，皆情之所移，非神之所使。
　　曰：然则变性为情者，为谁乎？〔愚应之〕曰：内则阴尸之气所悖，外则声色之态所诱，积习浩荡，不能自宁，非神之所欲动也。
　　道反於俗章第二十八
　　或问曰：人情之所至爱者，皆道家之所至忌，何也？愚应之曰：夫福与寿，人之所好，祸与夭，人之所恶。不知至爱者招祸致夭，无欲之介福永寿，若斯而过求自害，何迷之甚乎？且燕赵艳色，性之冤也。郑卫淫声，神之谊也。珍撰旨酒，心之昏也。捂绅绂冕，体之烦也。此四者舍之则静，取之则扰，忘之则寿，耽之则夭，故为道家之至忌也。
　　专精至道章第二十九
　　或问曰：古之学仙者至多，而得道者至少，何也？愚应之曰：常人学道者千，而知道者一。知道者千，而志道者一。志道者千，而专精者一。专精者千，而勤久者一。是以学者众，而成者寡也。若知道能绝俗，绝俗者能立志，立志者能专精，专精者能勤久，未有学而不得者也。
　　曰：然则理世者，绝望於仙乎？〔应之〕曰：不然。若特禀真气，大庇草生者，则无妨於理世。若中人好道，志慕轻举，必藉於栖闲。故太昊袭气母，轩辕升云耕，颛顼处玄宫，文命游紫府，斯皆抚俗而得道者也。若乃玄元寄柱史，南华吏漆园，王乔花叶县，方塑登金门，此亦佐时而得道者也。又仙欲隐密，道贵无名，或昭其踪，或秘其迹，不可以一途而察，不可以一理而推。按《真诰》及抱朴子《元始上仙记》咸云：自古至忠至孝，至真至廉，有大功及物者，皆有所得，不同常流。尧舜周孔伊吕，昔诸圣贤，皆上擢仙职，斯所谓死而不亡者寿。又白华自以随世，畏死而希仙，没为灵官，其骨不朽，功充之后，灵肉附骸，返魂还形，倏忽轻举。若尔者，则片善不失，而况专以神仙为务者乎。
　　长生可贵章第三十
　　或问曰：道之大旨，莫先乎老庄。老庄之言，不尚仙道，而先生何独贵乎仙者也？愚应之曰：何谓其不尚乎？
　　曰：老子云死而不亡者寿。又日子孙祭祀不辍。庄子日孰能以死生为一条。又日圣人以形骸为逆旅。此其证乎？愚答曰：玄圣立言，为中人尔，中人入道，不必皆仙。是以教之，先理其性，理其性者，必平易其心，心平神和，而道可冀。故死生於人，最大者也。谁能无情？情动性亏，柢以速死。令其当生不悦，将死不惧，偷然自适，忧乐两忘，则情灭而性在，形殁而神存，犹愈於形性都亡，故有齐死生之说，斯为至矣。何为乎不尚仙者也？夫人所以死者，形也。其不亡者，性也。圣人所以不尚形骸者，乃神之宅，性之具也。其所贵者，神性尔。若以死为惧，形骸为真，是修身之道，非修真之妙矣。老子曰：深根固蒂，长生久视之道。又曰：谷神不死。庄子曰：千载厌世，去而上仙，乘彼白云，至於帝乡。又曰：故我修身千二百岁，而形一未尝衰。又曰：乘云气，驭飞龙，以游四海之外。又曰：人皆尽死，而我独存。又曰：神将守形，形乃长生。斯则老庄之言长生不死，神仙明矣。曷谓无乎？又《道德经》、《南华论》，多明道以训俗，敦本以静末，神仙之奥，存而不议。其幽章隐书，炼真妙道，秘於三洞，非贤不传。故轻泄者获戾於天官，钦崇者纪名於玄录，殃庆逮乎九祖，升沈击乎一身。何可使行尸之徒，悉闻悉见耳。
　　道无弃物章第三十一
　　或问曰：物自道生，道无弃物，何独得道者灵长，失道者灭亡乎？愚应之曰：夫龙之与鱼，同育於水，明之与暗，俱生於道。龙则兴云施雨，出有入无。鱼则在藻而乐，失泉而枯。龙则得水之妙，而能化於水。鱼不得水之妙，而不能化於水也。上士则栖神炼气，逸於霄汉之上。下士则伐性损寿，沦乎幽壤之下。上士得道之妙，而能化於道。下士不得道之妙，而不能化於道也。故鱼不知水之生乎己而弃之，非水之弃鱼也。人不知道之生乎己而弃之，非道之弃人也。
　　或曰：龙鱼异质，明暗殊禀，安能使鱼化於水，凡化於道乎。愚答曰：若鱼能潜深渊，匿幽穴，不贪饵，及其大也，即奋鳞激鬣，超吕梁而为龙矣。人能游崆峒，息澹泊，绝嗜欲，及其至也，即含微契虚，蹈真境而为仙矣。所恨藏身不密，保神不固，而水之与道，岂负鱼之与人哉。
　　明取舍章第三十二
　　或问曰：仙者人之所至美者也，f死者人之所至恶者也。而历代之君子跑罔有不知，而从俗者至多，习仙者至'少，何也？愚应之曰：此有二理。一者，所禀之气非高，即所希之志难广。故溺於近务，忘乎远见，为声名所汨，嗜欲所昏，终挚伏於世网，竟无蹈於真域。二者，虽禀气萧遐，神襟秀迈，而济物之功未备，登仙之路犹远，是以迟回人爵，未解帝悬耳。若夙勋已着，名入丹台，则超迹绝尘，物所不能累也。又问曰：仙必有骨，无骨不可学仙，奈何？愚应之曰：夫工者必因其材而施乎巧。学者必有其骨而志乎道。故冰不可镂，愚不可仙，自然之理也。所以神不清、骨不峻者，皆非禀阳灵之气也。非禀阳灵之气者，必无慕仙之心也。苟有慕仙之心者，未有不夙挺夫仙骨者也。
　　曰：然则有仙骨不修而可致乎？曰：有骨而不学者，亦如有材而无工。故金藏於矿也，不冷而为石。道在於人也，不炼而为凡。虽无骨而不仙，亦不可恃骨而待轻举也。
　　以有契无章第三十三
　　或问曰：道本无象，仙贵有形，以有契无，理难长久。曷若得性遗形者之妙乎？愚应之曰：夫道至虚极也，而含神运气，自无而生有。故空洞杳冥者，大道无形之形也。天地日月者，大道有形之形也。以无系有，以有合无，故乾坤永存，而仙圣不灭。故生者，天地之大德也。所以见六合之广，三光之明者，为吾有形也。若一从沦化，而天地万物尽非吾有，即死者人伦之荼毒也。是以炼凡至於仙，炼仙至於真，炼真合乎妙，合妙同乎神，神与道合，即道为我身。所以升玉京，游金阙，能有能无，不终不殁，何为理难长久乎？若独以得性为妙，不知炼形为要者，所谓清灵善爽之鬼，何可与高仙为比哉？
　　曰：然财古有仙矣，胡为既隐而不复见乎？曰：清浊殊流，真凡异境，安可得而见邪？虽然，令威千载而暂归玄元，至今而屡降，何为不复见乎？
　　曰：然则今之仙者为谁乎？曰：自我唐以来，可略而言矣。刘庆云举於蜀土，韦俊龙腾於嵩阳，道合蝉蜕於太一，洞玄骨飞於冀方。其余晦迹遁世、得道轻举者，不可胜纪。此皆接於闻见，诅可诬而蔽之。盖知道者稀，故得仙者寡，至音不娱於俚耳，悲夫。
　　宗玄先生玄纲论竟
　　＃１『谢』，《全唐文》本为『藉』。
　　吴尊师传
　　吴筠，字贞节，鲁中儒士也。少通经，善属文，举进士不第。性高洁，不伍流俗，乃入嵩山，依体玄先生潘师正为道士，传正一之法。苦心钻仰，尽通其术。开元中，南游金陵，访道茅山，久之束游天台。筠尤善着述，在刻与越中文士为诗酒之会，所着歌篇传於京师。玄宗闻其名，遣使征之。既至，与语甚悦，令待诏翰林。帝问以道法。对曰：道法之精，无如五千言。其诸枝词蔓说，徒费纸割尔。又问神仙修炼之事。对曰：此野人之事，当以岁月功行求之，非人主所当适意。每与缁黄列坐，朝臣启奏，筠之所陈，但名教世务而已，问之以讽咏，以达其诚。玄宗深重之。天宝中，李林甫、杨国忠用事，纲纪日素，筠知天下将乱，坚求还嵩山，累表不许。乃诏於岳观别立道院。禄山将乱，求还茅山，许之。既而中原大乱，江淮多盗，乃束游会稽，常於天台、刻中往来。与诗人李白、孔巢父诗篇酬和，逍过泉石，人多从之。竟终越中。文集二十卷，其《玄纲》三篇、《神仙可学论》，尤为达识之士所称。凡为文，词理宏通，文彩焕发，每制一篇，人皆传写。虽李白之放荡，杜甫之壮丽，能兼之者，其唯筠乎。唐礼部尚书权德舆撰。
　　
