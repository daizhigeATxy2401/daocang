灵棋本章正经
　　经名：灵棋本章正经。撰人不详，晋颜幼明注，刘宋何承天续注。二卷。底本出处：《正统道藏》太玄部。参校版本：敦煌P.4048，第七一九册。
　　灵棋经序
　　夫灵棋经者，不知其所起。或云汉武帝，命东方朔使之，古兆无不中者，朔之术用此书也。或云黄石公，以此书授张子房。又有客述淮南王神秘之事，亦此书也。盖好事者，倚声借价，以重其术，岂尽数公之为乎。虽然，余闻之久矣，以其非经史之书，不以留意。及开成末，予将适闽中，闻其有建溪者，石闭而湍激，舟子猱立嵲屼，虽有贲育，皆汗且栗，况予之懦者乎？以其儒，不自解。及至泗上，遇宗兄安，遂以懦状告。安曰：予闻建溪，不应至此，盖谈者之过也。安有卜书，能抉其惑，遂请而卜之。其词云：上下俱安心，心不生奸。挺然无忧，勿信流言。乃笑口，果流言，不足信也。安即授予，遂携之闽。怡然无事，固信其书。又取失他疑，无不若目见。嗟乎，世所特轻者，未必不为至宝也。世之所重者，未足为美。一编之书，从显前疑，而配他乎？以是知士之显达穷饿，各有命数，不可以一途辨也。予观其书，似若有道者之为。以十二子三分之，上、中、下各四，一掷而成卦，即考书批词，尽得其理意者。上为天，中为人，下为地，三才之象也。十二子皆有文，其辞犹周易之辞也。布而成卦，遂目之日灵棋。后予福州从事，居多暇日，凡集数十本，参而校之，去谬存真，备集於此，后贤观之，可以无疑。予在闽时，以其遐邈，乡国万里，水陆绵远，心常不安。一日卜之，得坦坦天衢之卦，其言甚美，意中以为信。然离闽数日，忽宸书降召为御史，则卦之前定，不其神乎？时唐会昌九年秋九月，尚书司门员外郎李远序。
　　《灵棋经》，黄石公遗书也。或云东方朔占法。又云：张良、淮南王刘安所撰，晋颜幼明、宋何承天注，唐李远序，历代相传，以为黄石公遗书，唐《经籍志．五行部》，仅载卷目。其法用雷霹枣木，斲为十二圆，繇辞凡一百二十四首。四象天，书上字。四像人，书中字。四象地，书下字。祷而掷之，考县辞以占休咎。《南齐史》载：江谧占，得客从南来，遗我良财，宝货珍玩，金盏玉杯。杨文公《谈苑》载：咸平元年，在朝求补外郡，古得三上二中一下送货课，县辞与江谧所占同。时以《太宗宝录》纂修未毕，不允所请，寻充亲王生辰使，有白金器皿之赐。厥后再占，得四中三下避世课，繇辞云：小人得志，君子失道，去我室庐，入彼深草。果以疾归阳翟。他皆奇中，但所占一事一掷，再占即不验。，所谓渎则不告，筮不二问也。朱文公与林正卿论《易》云：顷年有人问《易》答曰：公见灵棋课否？易之模样，只是如此。观其晋宋唐以来注序，及本朝两文公云，信为古书，大祭灵龟，占法具在。琼茅瓦占，亦皆可用，况秦汉问古书乎？噫，出王游，衍昊天，日一明如在，其上如在，其左右皆鬼神之德之盛，叩之立应，感而遂通，此心之神，奈何不敬？张南轩师八桂遇旱，烈日中占，遇六十二阴长课，云：中庭水深，堂下行舟。随即大雨。公语录中载。此书先公家藏，课有阴阳奇耦，惟阳胜阴则吉。自家精诚感之，无不应验。
　　《灵棋经》者，昔汉留侯授之於黄石公，能知未然之事。初以占时、用兵、出行，万无一失。至武帝时，命东方朔以覆射万事，亦皆妙中。或云八公用此法，传淮南王，有客自淮南得之，秘密莫有传者#1。洎晋太康中#2，襄城道人常法和曰#3：有老蒲衣黄皮衣#4以#5竹筒盛此书，以授法和，法和遂传于世#6。其法用霹雳木，或梓木、枣木、檀木为子十二枚，经一寸二分，厚三分#7。以四枚书上字，四枚书中字，四枚书下字#8。凡欲卜时，先须凝定精神，清净焚香，冠带安坐，存想少顷，然后捧十二子，虔心呵而祝之#9。即以十二子一时掷之，然后以所得上、中、下字，依次布之成卦，除去漫，於经中推之。每占一事，一度掷之，再掷则吉凶不定#10。宋世王胤兄弟及何承天，共论此经，但志心虔启，无不中者。凡人不能研其微旨，以为无验，多慢之。知几者，思之过半。不知几者，动之微也。知几知动，思过其半，出处殊途，取舍异道，皆不得以一句之美，便为是事前定。至於束北丧朋，乃终有庆。行人得牛，邑人之灾。明夷务暗，丰上老大，不可同伦而语也。其卦有上、中、下，则《易》之三才之义也。展转都成一伯二十四卦，皆以奇耦为吉凶#11。奇为阳，阳吉。耦为阴，阴凶。以此相推，吉凶可知#12。辞者，是其繇文，占者专於是非，则善恶定矣。或有词理不相会者，则宜#13详其趣焉。至如巍巍赫赫，不求自获，当其所占，捕亡、讨失之类则吉，若占疾病、婚姻则非也#14。又如岁当月昌，安知泰山，当其履危，求财则吉，於羁旅他乡望远归者，则未至也#15。又如君臣易位，方兴大利，君子遇之则吉，小人遇之大凶#16。又如盗贼我庐，贤人伏进，小人得之则吉，君子得之则凶，皆须以类推之#17。夫称君子小人者，论其得边，不以官爵豪势而论。向道者君子，背道者小人也。智者用之，则无惑矣#18。
　　#1『……公用此法，传淮南王，有客自淮南得之，秘密莫有传者』，敦煌本作『公又用此法，客於淮南，自示秘密，莫有传者。』
　　#2『洎晋太康中』，敦煌本作『晋太康中』。
　　#3『襄城道人常按和日』，敦煌本作『襄城道人法味』。
　　#4『有老筑衣黄皮衣』，敦煌本作『有老翁着皮衣』。
　　#5『以』，敦煌本作『以以』。
　　#6『以授法和，法和遂传于世』，敦煌本作『以受法味，遂传於世。』
　　#7『其法用霹雳木，或梓木、枣木、檀木为子十二枚，径一寸二分，厚三分』，敦煌本作『其卜法，用棋子十二枚，各方一寸。』
　　#8『以四枚书上字，四枚书中字，四枚书下字』，敦煌本作『书上、中、下字，各四枚。』
　　请形於地。心中所疑，但但言之。』
　　#9『凡欲卜时，先须凝定精神，清净焚香，冠带安坐，存想少顷，然后奉十二棋子，虔心呵而祝之』，敦煌本作『每卜占之时，皆须清净烧香，安坐少时，然后执棋而咒之曰：地臣某乙，谨回四孟诸神、四仲诸神、四季诸神、十二官辰，上启天地父母、太上元老、日月五星、北斗七星、四时五行、六甲阴阳、廿八宿、岁得明堂：某乙心有所疑，请为决之。吉当言吉，凶即言凶。得失是非，请形於地。心中所疑，但但言之。』
　　#10『即以十二棋子一时掷之，然后以所得上、中、下字，依次布之成卦，除去漫棋，於经中推之。每占一事，一度掷之，再掷则吉凶不定』，敦煌本作『掷棋省上、中、下布卦，为定吉凶。已定不要再占，再即吉凶不定』。
　　#11『其卦有上、中、下，则《易》之三才之义也。展转都成一伯二十四卦，皆以奇耦为吉凶』，敦煌本作『上、中、下，三才之义也。展转都有一百廿四卦，皆以奇偶为吉凶。』
　　#12『奇为阳，阳吉。耦为阴，阴凶。以此相推，吉凶可知』，敦煌本作『奇为阳，偶为阴，以此相推，吉凶可知。』
　　#13『则宜』，敦煌本作『宜』。
　　#14『至如巍巍赫赫，不求自获，当其所占，捕亡、讨失之类则吉，若占疾病、婚姻则非也』，敦煌本作『假如巍巍吓吓，不求自获，当其所须，皆宜捕讨、求财，得类即吉，施於病疾即凶』。
　　#15当其履危，求财则吉，於羁旅他乡望远归者，则未至也』，敦煌本作『当其忧色，求财、住宅即吉，施於捡游他乡望速归者，即未至。』
　　#16『又如君臣易位，方兴大利，君子遇之则吉，小人遇之大凶』，敦煌本作『又如君臣处位，方兴大利，君子遇之即吉，小人遇之即凶。』
　　#17『皆须以类推之』，敦煌本作『以类推之，求其卦义。』
　　#18『夫称君子小人者，论其得边，不以官爵豪势而论。向道者君子，背道者小人也。智者用之，则无惑矣』，敦煌本作『夫君子者、小人者，论其德行，不以官爵。奉道者君子，背道者小人。重仁义、轻贿利者君，寮信义、重爵禄者小人。』
　　经解序
　　昔者，圣人作《易》以前，民用灵棋，象《易》而作者也。《易》道奥而难知，故作灵棋之象之。虽不足以尽《易》之菔，然非精於《易》，又焉能为灵棋之辞也哉。灵棋之式，以三为经，四为纬。三以上为天，中为人，下为地。上为君，中为臣，下为民。四以一为少阳，三为太阳，二为少阴，四为老阴。少阳与少阴为耦，太阳与太阳为敌，得耦而悦，得敌而争，其怛道也。或失其道而偶反为仇，或得其行而敌反为用，其变也。阳多，则道同而相照。阴多，则志异而相乖。君子、小人之分也。阴阳迭用，体有不同而名随之异变，《易》之道也。《易》之取象，曰车，曰桶，曰矢，曰兔，曰狐之类，推而达之，天下之物莫不包也。曰马矣而以为龙，曰水矣而以为变，《易》之义也。非通天下之赜者不识也，故日灵棋象易而作也，非精於《易》者不能也。予每喜其占之验，而病解之者不能尽作者之旨，故为申其说，意而为之言。
　　造子法式
　　霹雳木，或梓木，或枣木，或白檀香木，径一寸二分，厚三分，形圆，用周尺。
　　甲子日断，丙子日书，戊子日刻，庚子日用朱砂粒，壬子日安放椟内，椟用紫微木造。
　　制商陆
　　商陆根不拘多少，先以铜刀削去薄皮薄切。以东流水浸两宿，然后滴出架甑蒸，以豆叶一重，於商陆一重。如此蒸，从午至亥，出仍去豆叶，晒乾了，细到作祭脯。祝辞咒曰：天清地宁，河图秉灵，灵香一灶，十方肃清。法鼓三通，万神咸听。
　　祝曰：天地合其德，日月合其明，四时合其序，鬼神合其吉凶。皇天无私，惟德是辅。兹日太岁，某月某日，乡贯姓名。谨焚香，奉请四孟诸神、四仲诸神、四季诸神、十二辰官，上启天地父母，太上元君，左日右月，五星北斗，二十八宿，四时五行，六甲阴阳，明堂岁德，天十二神，地十二祇，岁月日时直事功曹使者：伏念某时生兹者，所伸情旨，盖为某事云云。心有所愿，意有所疑，沉吟犹豫，请为决之。吉当言吉，凶当言凶。得失是非，惟卦是推。恭望圣慈，明彰报应。
　　又咒云：唵吽吽嚤呢哒哩吽咤勑。一炁念三遍。即以十二棋子一时掷之，依上、中、下成卦，即按其辞，定其吉凶。占讫，送神词曰：向来奉请，仰叩灵棋，已沐感孚，今当奉送。愿返云霞之饰，请回霄汉之宫。来时降恩，去时留福。凡有召请，一如故事。
　　祭法
　　每岁正月初七日，如法斋戒沐浴，於水边用争席、酒果、香脯、纸烛，依前文所请云云，即左手持诀，叩首叹曰：天清地灵，龙虎秉灵。六甲六丁，随吾指令。除邪辅正，出杳入冥。吾今奉召，速降无停。气影声形，即化为尘。敢有拒逆，斩勘雷霆。急急如律令。三上香，祭酒设拜如法，至诚无不感也。
　　忌法
　　六戊日忌占，占必不验。
　　灵棋经课目录
　　升腾课大通卦　一一一
　　惭泰课受福卦　一一二
　　富昌课吉庆卦　一一三
　　富盛课通泰卦　一一四
　　乐道课惊喜卦　一二一
　　惊怖课小危卦　一二二
　　年丰课宜田卦　一二三
　　小过课小成卦　一二四
　　得志课自足卦　一三一
　　事遂课将泰卦　一三二
　　才达课安吉卦　一三三
　　恣游课行乐卦　一三四
　　忧患课孤立卦　一四一
　　慎德课盗贼卦　一四二
　　破贼课行令卦　一四三
　　战败课将损卦　一四四
　　神假课神护卦　二一一
　　淫蛊课将败卦　二一二
　　抑奸课调理卦　二一三
　　流窜课未还卦　二一四
　　多藏课戒贪卦　二二一
　　安泰课贲园卦　二二二
　　天禄课福兴卦　二二三
　　丰财课亨通卦　二二四
　　后吉课忧喜卦　二三一
　　平安课潜通卦　二三二
　　辟恶课盛德卦　二三三
　　大获课制物卦　二三四
　　衰兴课复兴卦　二四一
　　避灾课守静卦　二四二
　　发蒙课兴发卦　二四三
　　病患课潜通卦　二四四
　　明阳课小进卦　三一一
　　天佑课得路卦　三一二
　　尊贵课见贵卦　三一三
　　宜梼课禳告卦　三一四
　　送货课初吉卦　三二一
　　无难课安农卦　三二二
　　恭和课和睦卦　三二三
　　违克课违戾卦　三二四
　　贞寿课隐德卦　三三一
　　刚长课同心卦　三二二
　　强盛课力齐卦　三三三
　　佳丽课宜阴卦　三二四
　　得禄课兴运卦　三四一
　　疑滞课疑惑卦　三四二
　　恶消课明照卦　三四三
　　上正课三阳卦　三四四
　　孤贫课逢难卦　四一一
　　潜龙课候时卦　四一二
　　益友课应占卦　四一三
　　长奸课多难卦　四一四
　　神助课否极卦　四二一
　　解祀课祭吉卦　四二二
　　后笑课禳福卦　四二三
　　祈亨课初吉卦　四二四
　　从心课履泰卦　四三一
　　失得课克强卦　四三二
　　救助课获助卦　四三三
　　大通课道畅卦　四三四
　　沉翳课微存卦　四四一
　　阴长课中息卦　四四二
　　遁世课困极卦　四四三
　　众凶课泰极卦　四四四
　　苦节课乾阳卦　一一○ 
　　欢悦课配偶卦　一二○ 
　　方遂课生成卦　一三○
　　鬼伺课鬼伦卦　一四○
　　迟吉课终利卦　二一○
　　忧离课戒慎卦　二二○
　　中足课大成卦　二三○
　　扶危课守节卦　二四○
　　流福课得天卦　三一○
　　晚就课候时卦　三二○
　　事君课齐德卦　三三○
　　必得课攸利卦　三四○
　　雪耻课负乘卦　四一○
　　致寇课通遏卦　四二○
　　戒违课知止卦　四三○
　　被纹课宜速卦　四四○
　　敬慎课昭得卦　○一一
　　帝道课德至卦　○一二
　　不定课狐疑卦　○一三
　　邪佞课阴疑卦　○一四
　　慎悔课有违卦　○二一
　　初德课临坎卦　○二二
　　福会课兢谨卦　○二三
　　阴贼课盛阴卦　○二四
　　利禄课元亨卦　○三一
　　福祥课安泰卦　○三二
　　叙攸课保命卦　○三三
　　否倾课用贤卦　○三四
　　未刑课龙升卦　○四一
　　荡覆课泰过卦　○四二
　　避世课不吉卦　○四三
　　鬼动课用术卦　○四四
　　微损课求安卦　一○一
　　初谐课始安卦　一0二
　　不耕课中虚卦　一○三
　　鬼灾课虚耗卦　一○四
　　空亡课失望卦　二○一
　　不谐课两寡卦　二○二
　　习坎课虚劳卦　二○三
　　来革课阴耗卦　二○四
　　无功课劳力卦　三○一
　　雨灾课难处卦　三○二
　　旱灾课空竭卦　三○三
　　远袭课逃散卦　三○四
　　盗劫课牵系卦　四○一
　　失律课败咎卦　四○二
　　奸党课抑贤卦　四○三
　　口舌课耗吉卦　四○四
　　未明课天元卦　一○○
　　迁流课至微卦　二○○
　　未宁课有象卦　三○○
　　死象课无气卦　四○○
　　发阳课天光卦　○一○
　　岁登课二阳卦　○二○
　　人事课三肠卦　○三○
　　保身课盛阴卦　○四○
　　化育课保有卦　○○一
　　地利课安厚卦　○○二
　　建候课坤成卦　○○三
　　送终课全阴卦　○○四
　　阴漫课无象卦　○○○
　　灵棋本章正经卷上
　　晋驾部郎中颜幼明注
　　宋御史中丞何承天续注
　　升腾课大通卦　　－一－#1
　　从小至大，无有头沛。自下升高，遂至富豪#2。宜出游行，不利伏韬#3。
　　颜云：以小慕大，可致富贵。若居大慕小，则有危亡#4。又云：天地既位#5，圣人参之。经纶草昧，开元造#6始。故曰：自下升高也#7。立功#8创制，无往不善。不可阴谋密计，不宜老病婚姻，难合纯阳故也#9。行人未归，系狱者出，市贾有利#10。何云：仕宦高迁，宜显不宜隐#11。病者不宜居暗处，宜出外避之吉#12。口舌无害#13，居家大富。行师吉，战斗胜#14，孕生男，田蚕、渔猎大获，吉#15。
　　解曰：从小至大，阳始生也。三人同心，宜游行也。不利伏韬，其道光也。此课三位俱阳，少阳方长，故为从小至大、自下升高之象。
　　占者得之，创事立业、求名、觅利，皆吉。讼者宜公道求直，行人吉而未归，不可为阴谋诡秘之事。病者增重，出避之吉。
　　渐泰课受福卦　　－一二#16
　　安居布业，治产#17有入。既富且贵，禄位未及#18。
　　颜云：安心定志以候，岁时则皆吉，若速望则不成。又云：阴阳位既正，天地道斯得人。事居业之象#19，求官觅财，经营田蚕，并吉。婚姻初难后易，行人当至，居家平安，官事不成，系囚者用力乃释。
　　何云：远行者至，孕者生男。官事系囚，赦恩而免。病者不死，几事皆吉。
　　解曰：安居治产，刚柔得也。此不愿乎，外实受福也。此课二阳在上，一阴居下，三才之位皆得。故为既富且贵之象，宜保而不可有无厌之求，则吉。家宅婚姻成，官事无挠。行人未归，求官以得而治事。闻忧不忧，病虽未痉而无害。
　　富昌课吉庆卦　　一一三
　　巍巍赫赫，家有金帛，物备事办，不求自获。
　　颜云：既有金帛，不烦求也。居家吉，行人未归。又曰：天生万物，其理弥盛。不假营求，自然成办。此卦纯阳，婚姻不谐，囚者无罪，田蚕得成，余事皆吉。
　　何云：行人欲至，孕者生男。市贾有利，官事遇赦得免，捕讨皆获。
　　解曰：巍巍赫赫，纯阳也。家有金帛，地道光也。物备事办，势盛强也。不求自获，实蕃昌也。此卦三阳而下位盛，地道产物，故金帛盈而物事办。盛阳根於下，少阳兴於上，如木本盛而实蕃，故有不求自获之象。占者得之，求事皆吉。治产最利，战功大胜，捕亡又获。占讼则费财而胜，占病则凶，逃伏则不能遂。
　　富盛课通泰卦　　－－四
　　富盛贵极，天道反侧。随运上下，兴时消息。子子孙孙，以万以亿。
　　颜云：几居富贵，不忘贫贱，则名流於后。若不能谦退，必至颠覆。行人在途，久久始还。又云：自二至四，地道再成。富贵之理，於斯为极。夫居满必亏，居高又危，故云反侧。若消息盈虚，不逆时运，必能保身全名，泽及子孙。此卦宜谦退，囚者难出。望人者少迟，行者不发。
　　何云：病者瘥迟，宜祭天神求福。婚姻嫁娶吉，积财者不宜加添。远行不宜，便进口舌官事，宜求执法者。
　　解曰：富盛极贵，家业成也。随运上下，以保盈也。子子孙孙，不宜争也。此课阳在上，老阴居下，上下得位。有位有物，富贵盛极，无以复加之象。故宜随运从时，知足无妄，则可保其己身成，而子子孙孙钻守之，而无失矣。占婚姻吉，求官、觅财、望事皆已得，遂不可过。望行者止吉，官事求和，复则有悔病。将愈战功，不宜妄躁，见则可止吉。求人不信，几事极则叉反。已吉利有凶，已凶则吉也。
　　乐道课惊喜卦　　一二－
　　外刚内柔，和合自周。养性保命，与神俱游。
　　颜云：所求乖越，保身而已。病者未痉，宜祭告，无忧。任官不进事不成，系囚难出。又云：婚姻吉，孕生男。病者宜求神，市贾有利，行军大吉。
　　何云：阴处阳位，故外刚也。不宜强进，养性保命，自颐之象也。
　　解曰：外刚内柔，宜与人同也。好谋慎事，以其全躬也。与神俱游，亦不凶也。此课一阴居二阳之中，故为外刚内柔之象。阴处阳位，不宜有为。故当和同周慎，以保守则吉。占病有祟，祀之吉。讼不成，嫁娶、市贾吉。出军不战，囚系难出，闻事多虚诈，宜阴谋。
　　惊怖课小危卦　　一二二
　　雄鸡昼呜，登屋延颈。雌在墙下，为狸所惊。绝声来赴，得免损身。
　　颜云：几事初难狼狈，终无他虞。几营百事，皆先破后成。行人未至，病宜早疗。又云：上应在初，为中所隔，不能相救，故致惊也。然居履高位，终制张御，绝声来赴，得免祸败。雄者属阳，雌者属阴，鸡之贼，莫若於狸也。此卦忧官事不成，囚者有力乃解。
　　何云：远行人逢贼，求官、婚姻、市贾皆不利。艰难借觅，所求违志，田蚕不收。几事先忧后吉。
　　解曰：一雄一雌，秘有争也。刚健在上，柔不能凌也。顺动正应，保无倾也。此课少阳居尊位，而下二阴，俱欲为之。上与初应而隔于中，故取雄鸡登屋，而雌鸡在下，为狸所惊之象。然阳在上位而为主，中阴未盛，故卒合而无损倾。占事费力，先危后安。行人归而中途有阻，师行有恐，病宜急求医。求官婚望，事皆为人所梗。铃须倚仗有力者，皆先难后获也。
　　年丰课宜田卦　　－二三
　　正月上午，岁在大梁。束风解冻，宜尔田桑。岁终丰稔，欢乐难当。
　　颜云：所求，宜以子午卯酉年月日则吉，然应之稍迟耳。非此年月日，不成田蚕，则无不吉。又云：阴去而阳来之象，岁在酉月大梁。诊云：太岁在酉，乞浆得酒，言其丰也。此卦主田蚕吉，仕宦未遂，居官无忧，病者无害。
　　何云：水陆游行，婚姻和合，大吉之主才卦。
　　解曰：天人协和，阴从阳也。土地丰衍，宜田桑也。午酉之际，利不可当也。此课少阳在上，少阴居中从之，天人之位得矣。盛阳居於地位，上和睦而下丰富，故宜田蚕。正月谓初爻也，大梁酉也。课体下三为离，离午也。中二为兑，兑酉也。占事皆得如意，而应在午酉之年月日，或酉方也。
　　小过课小成卦　一二四
　　祸从下兴，戒谨一童仆。阴谋潜合，欲动手足。
　　颜云：阳虽得位，群阴所图，故日有童仆阴谋，欲为害也。宜戒左右，此卦百事皆忧，不致大凶。官事铃成，囚者难出，阳弱之故也。
　　何云：行者遇盗，居家者忧，奴仆为害，群聚有口舌，求事不遂，病者为下人呢诅也。
　　解曰：孤阳在上，势寡弱也。阴盛於家，忧奴婢也。此课一阳居上，而韦阴在下，中位少阴？柔弱不能制下，故为祸从下兴戒杳仆之象，占事皆不利。此与第六卦，俱以一阳居上而占不同者，彼下位少阴，故有从上之志，而为中所阻，此则老阴，势自恣于下，而中不能制。犹弱夫、幼妻之为家，而豪奴、悍婢不受其主之命也，其凶可知矣。
　　得志课自足卦　　一三一
　　显然得志，与时相值。财帛足用，不乏驱使。
　　颜云：志愿既得，物又足用，复有驱使。又云：纯阳用事，得志之象也。处心至公，财用周足。韩子曰：文王伐祟，至黄鹤之墟。鞋击解顾，左右皆贤，无可使者，因自结之，此贤人、君子秉至公之道也。何云：仕宦丰禄，远行者至，病者自瘥，囚者得出，孕者生男，市贾有利，所求大获之象。
　　解曰：龙得正中，大得时也。上下协从，足以有为也。此课盛阳处于位，得志得时，而上下少阳同心与之，何患财不足用而驱使之乏哉。占者得之，无求而不可得大吉之课。
　　事遂课将泰卦　　一三二
　　昔未如意，今得从志。万物获理，明白行事。
　　颜云：始遂其志，以忠良为本，不宜以私为事，行人回，病者痉。又云：三才位正，阴阳和睦，君子之道，於斯为泰。迁官益寿，市贾有利，百事皆吉。
　　何云：婚姻和合，用事大胜。田蚕吉利，困者得志，囚者得免，求事遂志，行人即至，明白行事，万物各得其理者。
　　解曰：昔未如意，柔在内也。阳盛外行，时开泰也。正直无私，其道乃大也。此课三才位正，阴阳相睦，君子一道方亨。不宜阴私，而宜为正大光明之事，占者得之大吉。
　　才达课安吉卦　　一三三
　　济济多士，令德辉光。相见欢喜，长乐无殃。
　　颜云：出身以才，当有贵人相助。岁暮方得，其力非止一也。病者瘥，行人还，百事吉。上欲见王侯及求名誉，弥善。
　　何云：求官得志，行人至，市贾田蚕有利，嫁娶吉，病者痉，官事不成，此卦吉利。
　　解曰：济济多士，以从上也。相见欢喜，往有尚也。此卦一阳，正位于上，而中下皆三阳。犹人君有刚明之德，而众贤从之也。庶人得之，则为贵人、良朋相助之象。占求官、见贵、婚姻、市贾，皆吉。用兵得贤人，求事当获人助，吉。
　　恣游课行乐卦　　一三四
　　乘龙驾骥，遨游四方。欢心适意，行乐无疆。
　　颜云：从其心意，东西南北而已，几事无所不成。行人未还，病者自痉。《易》曰：时乘六龙以御天。又云：牝马地类，行地无疆。
　　何云：捕贼失物皆得，孕生男，市贾有利，求婚自合，田蚕如意，系者无忧，百事皆散。
　　解曰：乘龙驾骥，下顺承也。遨游四方，莫我敢膺也。此课一阳居於上，而中下皆当。三阳为龙，四阴为骥，各得其所，以为我用，宜其遨游四方，以行乐无疆矣。占者得之，大宜进取。惟问行人则未归，而在外亦得意也。
　　忧患课孤立卦　　一四一
　　上单下孤，为奸所图。心庐之病，不可卒除。代至阳春，乃得自如。
　　颜云：常怀恐怖，畏有息害，得贵人救护，终无咎也。病者，二月三月方痉。又云：二阳隔於重阴，不可救援。犹奸臣窃政，先及小人。此忧息之象，百事少吉，行者逵厄。
　　何云：治产不吉，为贼所谋，病人瘥迟，囚者未出，此卦微凶。
　　解曰：上单下孤，阴盛于中也。小人间阻，志不通也。守正待时，可保中也。此课上下皆一阳，而四阴居中问之，小人朋也。正道不通之象，占事皆有阻隔不利，宜以正自保守，以免於祸。此与第五卦相似，而此之忧者，彼以少阴居中，有比於阳之志，故为自周之象。此时四阴朋比，其势众盛，除之甚难。故待阳月，我之助一，至以解厄也。
　　慎德课盗贼卦　　一四二
　　天地宽舒，小人自如。禁令不行，盗辟我庐。
　　颜云：当失财物，家长病，至秋方瘥。此卦大宜执正，不宜求事。行人未有期，追迸亡者不获。
　　何云：病人服药无益，官事不轻，求财利薄，居家防盗，此卦大凶。
　　解曰：天地宽舒，法令施也。盗阚我庐，不能视也。君子之嗟，小人之喜也。此课群阴一阳，中位阴盛，下本上应，而为中所阻。反为中比，是为君子之室，为盗所据也。占者宜防盗贼，居家、治产、市贾、求官、用兵、出行，事事皆凶，惟逃亡、伏窜则吉。
　　破贼课行令卦#20　　－四三
　　君命司事，讨除奸凶。寻戈张戟，大有所从。
　　颜云：宜为人驱使，亦宜驱使他人，若自专皆败也。病者有鬼，宜松除之。行人无恙，宜取之吉。占讨贼捕亡必克，在内为奸，在外为凶。此卦征伐捕亡，小秘胜大。市贾有利，求官亦得，田蚕婚姻皆吉。
　　何云：王者除讨，叉有所验。官事自解，百事无凶。
　　解曰：阴问在中，欲问正也。君命讨之，兵力盛也。寻戈张戟，以伐病也。此课一阳正位于上，而三阳盛发於下，四阴居中，虽欲间阻，而三阳合德。阴慝以露，故有君命司士讨除奸凶之象。占出征捕亡大胜，病者疗之，即愈，公讼理直者胜，行人无恙，间阻可通，几事皆吉。
　　战败课将损卦　　一四四
　　豺虎咆哮，霖霪雨水。战阙不胜，弱兵锐士。为寇所凌，多有亡死。
　　颜云：克彼益此，皆非其理。几事甚难，行人当还。中路恐怖，不宜讨贼。又云：阴熙愈壮，君道日微。豺虎外寇，四面交通，敌难克也。
　　何云：方伯防边，铃被盗贼。纵在高陵，横遭洪水。病者困重，牢囚坚固，词讼不通。周而复始，市贾、田蚕、求官，皆不利。
　　解曰：豺咆水淫，阳道孤也。大奸协比，危不可扶也。此课一阳栖於积阴之上，故有豺虎咆哮、雨水霖霪之象。占事无所不凶，用兵最忌，惟大旱求雨叉得雨也。三象上一十六课。
　　神假课神护卦　　二一一
　　太乙将兵，玉女在傍。巫成仙师，除去不祥。
　　颜云：家长当病，有一女鬼作祟，宜解除之。几事多暗，行人亦为此不得还。又云：天神尊者太乙，玉女为其佐，巫咸殷贤臣也。盖取美号。此卦祈禳获福，病者有祟宜急解之，求官、求事、市贾、婚姻皆利。
　　何云：行人即至，口舌无苦，官事终无患，合得人力。宜求福、除祸，所作者成。
　　解曰：太乙将兵，除不祥也。阳至阴孤，妖不长也。此课阴虽居上，而二阳得朋，于有志同心去邪之势，而上阴反为我用也，故取太乙将兵之兆也。玉女在傍，巫咸光拂之象。占事虽有难疑，而终得朋友之助，以成功。病者禳之则瘥，行人还，战斗大胜。
　　淫蛊课将败卦　　二一二
　　两女一夫，上下相驱。阴气秉阳，遂用耗虚。
　　颜云：男女相克，初婚后离。行人虽还，在途逢贼。又云：外非玉女，内乖太乙，以一阳而受制於二阴，虚耗之卦，病者弥重。
　　何云：所求无益，所作未谐，行人未至，田蚕失望，官事难解，病者重,百事大凶。
　　解曰：两女一夫，阳陷於阴也。抗精却神，以从淫也。遂用虚耗，陆沉也。此课一阳陷於二阴之中，阴阳皆少，弱子求合而阳不振，为阴所乘，叉至耗虚，占事得之皆凶。
　　抑奸课调理卦　　二－三
　　天阴云升，阳从下兴。君子治乱，小人畏惩。
　　颜云；阴窃阳位，如云之升。盛阳在下，将登九五。除逆禁暴，众邪自消。小惩大戒，此卦宰制最佳，百事初忧后喜。何云：所求不得，所作不成。执正攻乱，小人畏罪。病者未痉，行人虽回，无利又有谗言。
　　解曰：天阴云升，龙跃渊也。以正去邪，如次水也。此课阴阳虽不得其位，而一阳居中，三阳在下，以君子治乱，以刚决柔之象。占临政、治民、捕亡、讨叛皆吉。讼以正胜，不宜阴私。君子得之大吉，小人反是。
　　流窜课未还卦　　二－四
　　田荒土虚，人民迁居。待年之丰，乃归室庐。颜云：此课阴兴之至极，阳不能制。田荒人散，丰年乃归。病者瘥迟，田蚕不利。
　　何云：仕宦失禄，行人未回，田蚕失本，此卦虽不吉，不能伤人。但安贫守静，作福自吉。
　　解曰：田荒土虚，不可据也。小人异欲，终不相与也。守正以俟，必获我所也。此课阳陷於阴，而下位盛阴，故为田荒土虚、人民逃散之象。然下阴以老，不相求合，小人得志，既极铃衰，而少阴之在上者，反与我比，所以终归旧庐。占事必有阻滞，守静待时则吉。
　　多藏课戒贪卦　　二二一
　　埋金藏玉，自言贵极。鬼债不解，神不降福。
　　颜云：以阳为贵，故曰金玉。自言贵极，神不佑之。病者有鬼，宜急析禳，官事求人乃济。
　　何云：居禄责财，叉致殃咎。虽有财宝，必忧盗贼。病者不愈，行人未归，囚者难出，田蚕不收，出师不利，为鬼所执，凶也。
　　解曰：埋金藏宝，阳在下也。鬼道上行，福不可假也。此课孤阳抑於二阳之下，不能有为。而二阴在上，柔懦先立，皆以得此为宝，故无福而有忧矣。占者当以责败。
　　安泰课贲园卦　　二二二
　　岁富月昌，土田开张。安如泰山，终无祸殃。
　　颜云：广开田畴，以俟岁终。用天分地，终无祸尤。其安不动，有如泰山。居家吉，田蚕大获，病者无苦，行人未回。
　　何云：居官食禄，财帛自来。军行得胜，孕者生男，有学问，此卦大吉利。
　　解曰：岁富月昌，众同志也。柔顺利贞，福无穷也。安如泰山，有始终也。此课三位俱阴，得其中正，有安居，处顺不愿乎外之象，故有吉无凶。占家宅、田蚕、居官、市贾诸事，皆大吉。征战得地，病者不治自瘥，公讼无咎，行人未还。
　　天禄课福兴卦　　二二三
　　受天之禄，如日之升。少小仕宦，爵禄方兴。
　　颜云：居家求财吉，行人未还，病者宜解之，祭祀求福。又云：重阴发动，如日之升，此近於纯吉。不宜幽居及窜叛。市贾佣奴，难得遂意，余并吉。
　　何云：所作高远，叉遂其意。病者无苦，军行吉利。宜求星辰，所谋遂意。几事不宜阴私。
　　解曰：阳盛下兴，刚次柔也。进德修业，承天休也。此课二阴居上，盛阳在下，进而上行，如日之升象也。占求官仕进大吉。此课纯吉，惟不宜幽居、外窜、市贾奴婢。
　　丰财课亨通卦　　二二四
　　富如井泉，虽用无竭。所求者遂，欢乐不绝。
　　颜云：百事皆吉，居家有庆贺事。行人即还，财如井泉，用之不竭，所求者皆得欢喜无比。
　　何云：仕宦高迁，治生富赡，田蚕倍收，吉祥欢乐，病者自痉，囚者获出，此卦大吉。
　　解曰：富如井泉，获地利也。柔顺上下行，求无不遂也。此课下位阴盛，与上不相违克，故为土地肥饶之象也。二阴柔顺而在上，不妄动作而安享，其利此所以违吉。占者求事皆吉。
　　后吉课忧喜卦　　二三一
　　心有所忧，耿耿不寐。恐有祸患，而反福至。庆贺欢喜，大为我利。
　　颜云：初虽有忧，终乃有喜。又云：阴居天位，非所据也。故虽有忧，而三阳同御，不能为害。此卦先小忧，后大吉，故无咎也。
　　何云：口舌不成，行人当至。婚姻、市贾，先难后易。病者初困后瘥，官事前凶后吉，失物难求。
　　解曰：以阴尚阳，位不尚也。虑息而获福，以刚中也。此课阴居上位，而阳居下，不得其位之象。然一阳在下，盛阳中据，阴弱不能制刚。初虽有疑，终得吉庆。几事始忧而终吉，忧虚而吉实也。
　　平安课潜通卦　　二三二
　　上下俱安，心不生奸。挺然无忧，勿信流言。
　　颜云：心正自吉，勿信流言。行人至，囚者出。此卦虽上下俱阴，而三阳居中，初虽有忧，各安所居，无悔吝矣。百事自如，先忧后吉，事君结交者弥善。
　　何云：娶妻得美女，行人在道，孕者生男，病者见怪无害，官事散，田蚕吉，行军、市贾百事大吉。
　　解曰：上下俱柔，以中主也。刚正不挠，众所与也。此课三阳居中，而上下皆阴，少阴未盛，无乖争而有和合。阳刚阴盛不能成，故为上下俱安之象，有象而无凶也。
　　辟恶课盛德卦　　二三三
　　众人爱我，辟除患祸。猛犬不噬，万无不果。
　　颜云：几事吉，得人助之。行人回，得财物，居家并吉。又云：阴虽居上，非正位也。韦阳弥盛，能除祸患，众皆爱之。此皆前三卦，皆以窃位而居阳，德不亏，修之乃吉，所忧无苦。
　　何云：公卿方伯，又得良佐。娶妇必得良妻。病者瘥，囚者出，得人助之。战国胜，孕生男，市贾有利。解曰：谦光在上，众可爱也。韦贤辅承，保无害也。此课阴居上位，而不挟其势。群阳在下，刚正无邪。虽猛犬不噬，而反能为我辟除祸患。占事得众，助我成功。
　　大获课制物卦　　二三四
　　韩卢逐兔，走不伸步。噬犬在前，逐者在后。更相重迭，略不得走。
　　颜云：居家吉，行人回，前后至，又云：三阳居中，能制群小。猛犬之噬兔，略不得走，言不旋踵而获。几事先小后大，此卦宜捕迁亡，求财亦丰，卜病不利。
　　何云：仕宦田蚕，皆利所求，遂行人吉。病者困，囚者滞，官事难解，军行空回。又云：此去区区，出何须叹苦劳。深潭宜下钓，必获大馄鳌。
　　解曰：三阳在中，刚道盛也。小人虽柔，不能竞也。虽欲跳浪，终听命也。此课虽以三阳处二阴之中，而少阴在上，老阴居下。老少异欲，为刚所制，而不能为也。故为韩卢逐兔之象。占者得之，大宜捕亡、讨贼、求财、觅利、婚姻，皆吉。出行有阻，系囚难脱，病者危笃，居家无咎。几占事即成，解事则不成也。
　　衰兴课复兴卦　　二四一
　　圣贤相承，微而复兴。瓜瞇绵绵，渐而上升。
　　颜云：事乖而复合，求者秘得，百事从心。又云：阳虽微弱，志在於正。自下升高，犹瓜瓞之蔓，绵绵而上，直心从事，乃得兴微继绝也。此卦主仕宦升迁、析恩福、求嗣，吉。
　　何云：学问有成，行人即至。田蚕大获，市贾有利，娶妻贞美，仕宦升进，所求遂意。病者困，宜求神则吉。占失物不获。
　　解曰：阴盛于中，极必衰也。瓜瓞绵绵，阳复来也。渐而上升，正道回也。此课以少阳居群阴之下，孤危甚矣。然少阴在上，老阴居中，亡心不相合。小人盛极，铃自乖违，而少阳方兴于下，彼日衰而此日进，如瓜瓞之绵绵而升，兴衰拨乱之兆也。占事皆吉。
　　避灾课守静卦　　二四二
　　夏往秋来，寒霜为灾。乌兽毛毯，草木落荄。
　　颜云：几事春始从心，居家吉，行人未回。又云：夏出秋藏，阳散阴极，故乌兽毛落、草木色衰。君子明夷静处之世，不可以时务进。此课稍凶。
　　何云：仕宦遭横辜，群贼囚徒相害。病者由困，行军不利，官事难解，行人未回，治生失所，有口舌及盗贼。
　　解曰：夏往秋来，阴气盛也。草木藏黄，静以守正也。此课群阴用事，老阴居中，君子道塞之时。占者宜退藏守静，不宜求进则吉。占事皆不获所求，病者大困。
　　发蒙课兴发卦　　二四三
　　阴极变阳，垫虫开张。此赦天下，钟鼓堂堂。
　　颜云：以阴发阳，敬用群垫，如击钟鼓大宥，幽圄开张，此受天仙制之卦也。占仕进大吉，不宜婚姻，阴阳自伤不和之故也。孙子曰：无邀整整之旗，勿击堂堂之阵。
　　何云：洪恩俯及，系者解散，仕宦高迁，治生十倍。
　　解曰：阴极变阳，则来在内也。垫虫开张，雷出地也。钟鼓堂堂，德声被也。此课以三阳次胜极之阴，如震雷发垫，君子道长之时。占事皆吉，用师宜布文德。
　　病患课潜通卦　　二四四
　　阴淫小病，僵仆怀愁。仰面望天，俯伏低头。
　　颜云：所求不得，行人有患。又云：阴之为患，浸淫而起，即不至极，故曰小病。然僵仆望天，不见救者，故低头俯伏，忧思而已。此卦百事皆凶，惟宜阴密耳。
　　何云：病者不可救，囚者罪成，难为道理，行人迪遭，此卦不吉。
　　解曰：阴胜浸淫，愁厄也。俯伏望天，忧转极也。此二阴穷于下，一阴栖于上，世为凶兆。占病必死，囚系不出，被围无救，诸事皆凶。
　　灵棋本章正经卷上竟
　　#1『升腾课大通卦  一一一一』，敦煌本作『升腾』且二字中间用一『工』形。
　　#2『遂至富豪』，敦煌本作『致富豪』。
　　#3『不利伏韬J，敦煌本作『不可伏逃』。
　　#4『颜云：以小慕大，可致富贵。若居大慕小，则有危亡』，敦煌本作『颜曰：以小慕人，不可致富贵。若高者慕下，则有忧色』。
　　#5『又云：天地既位』，敦煌本作『又曰：天地定位』。
　　#6『造』，敦煌本作『告』。
　　#7『高也』，敦煌本作『高』。
　　#8『立功』，敦煌本作『功』。
　　#9『不宜老病婚姻，难合纯阳故也』，敦煌本作『占婚姻，难合纯阳攸也』。
　　#10『行人未归，系狱者出，市贾有利』，敦煌本作『行人未至，击者得出，市买有利』。
　　#11『何云：仕宦高迁，宜显不宜隐』，敦煌本作『何曰：仕官高迁』。
　　#12『病者不宜居暗处，宜出外避之吉』，敦煌本作『病者不宜住暗处，宜出避之吉』。
　　#13『无害』，敦煌本作『无苦』
　　#14中『战团胜』，敦煌本作『团战胜』。
　　#15『田蚕、渔猎大获，吉』，敦煌本作『田蚕为猎，并大获』。
　　#16『渐泰课受福卦  一一二』，敦煌本作『渐泰』，且二字中问有一『工』形。
　　#17『治产』，敦煌本作『质产』。
　　#18『未及』，敦煌本作『来及』。
　　#19『颜云：安心定志以候，岁时则皆吉，若速望则不成。又云：阴阳位既正，天地道斯得人。事居业之象』，敦煌本作『颜曰：安心定志以待，来岁百事皆吉，若速望则不能。又曰：阴位既正，道斯得以言人』。
　　#20此卦原在『战败课将损卦  一四四』之后，卦序颠倒，现按原目录卦调整。
　　灵棋本章正经卷下
　　晋驾部郎中颜幼明注
　　宋御史中丞何承天续注
　　明阳课小进卦　　三一一
　　仕宦及时，禄与年期。眼勉从事，诚勿失之。
　　颜云：官禄及时，出处岁寒，福禄皆至，宜馑慎之，勿得懈忌。病者瘥
　　速，行人虽回，在路有得。又云：去积阴，御群阳，重明辉光。观国之美，以言乎位，百事俱泰。其余外事，亦可趋时，婚姻、求官，弥吉。　　
　　何云：所求者，宜取良时。病者，宜析祷求福。行人立至。囚者，宜求执法之人，必得免罪。
　　解曰：阳明正直，仕道大亨也。君子之时仕，及时行也。此课三阳居于正位，而中下皆阳方升。阳道亨通，阴邪屏斥，仕宦行道，当及此时。占事大宜，进步不可失时。诸事皆吉，惟不宜阴私。
　　天佑课得路卦　　三一二
　　登高望远，上见天衢。玉女孔圣，授我灵符。永锡难老，以保我躯。
　　颜云：得物之象，事由女子。居家吉利，行人未回，必得奇物，病者自瘥。又云：天地位既正，天人合德，犹升高而观六合，且下应乎阴。人得其偶，神符可企而见之。百岁耆颐，可坐而登。此卦为贵者之兆，阴阳得位，无相克伤，百事皆吉。
　　何云：居家者吉，娶妇皆美。行人道路通达，病者即瘥，官事宜求大臣吉。田蚕称遂，孕者生男，市贾有利。
　　解曰：登高望远，在上处也。玉女授符，阴相与也。中正而应，获天佑也。此课一阳在中，上承刚明之君，下应少阴之偶，其吉无比。
　　尊贵课见贵卦　　三一三
　　明德孔彰，万寿无疆。北斗七星，为我卫防。得迁禄位，代代吉昌。
　　颜云：上下俱阳，内外俱照。非几庶所宜，此尊贤之卦也。欲见人君犹可比方。又云：所求皆得，行人还。
　　何云：仕宦升迁，学问成就，行师得地，军无损伤。病者宜求天神，嫁娶相宜，市贾有利，行人还，蚕麦吉，官事散，此卦大吉利。
　　解曰：明德孔光，阳道昭也。北斗卫防，阴慝消也。此课求官谋事，得贵人之力。图墓宅，铃得吉地。居者有动，行者有与，此贵人之课。几庶人得之，亦有非常之喜也。
　　宜梼课禳告卦　　三一四
　　数见怪异，要请巫现。祈祷求福，灾消祸息。大小获安，神祇之力。
　　颜云：主叉见怪事，几事初不遂意，后皆从心。行人当至，铃先有信，居家亦吉。又云：以积阴而干极阳，犹端居而视怪异也。所谓巫现者应乎上位，宜析祷也。能消息祸患，岂非神力佑之乎。百事小吉。
　　何云：恐有灾厄，宜修福以禳之。或有口舌、斗争、词讼、厄难，或恶梦怪异，前祸后福，始难终易，吉凶相半，惟宜戒谨修禳而已。病者祀天神吉。婚姻立合，内外有应故也。
　　解曰：见怪异心，有所疑也。家有老鬼，力不能治也。告於神明，保无亏也。此课积阴在内，而上位盛阳，故主中位，而言占者得之。家宅有见怪之事，禳之吉。病讼亦宜禳梼，求人得其力，几事前忧后吉。
　　送货课初吉卦　　三二一
　　客从南来，遗我良财。宝货珍玩，金盘玉杯。
　　颜云：有人送物来至，居家吉，行人回，得宝及财物。又云：以阴处中，应乎外阳，有朋远来，不亦宜乎。南者阳位，故曰南来。宝货珍玩，贵人之资也。金盘玉杯，良宴之具也。
　　何云：嫁娶吉，所求得，病者瘥，市贾有利，官事散，行人回，此卦大吉。
　　解曰：客从南来，刚柔应也。金碗玉杯，以将敬也。此课少阴居中，一阳为比于下，而盛阳得位于上。阴以柔顺，应乎外阳，故得宝货之。南来者，上三为离，南方也。金碗玉杯者，下一为乾，乾为金玉、为园，金碗玉杯之象也。初者，上之应而与中，中为偶，是爱客之遗也。占者百事大吉，求财、婚姻最吉。
　　无难课安农卦　　三二二
　　土地平安，无有艰难。宜尔种作，利用往还。
　　颜云：下位不干於上，故曰土地平安。播植既宜，市贾亦利，仁宦弥进，占病无他，行人平安，即至婚姻合，居宅吉。
　　何云：求者遂心，病者轻瘥，官事无忧，百事安泰，大吉之卦。
　　解曰：土地平安，柔居卑也。无有艰难，心无疑矣。上下无奸，熟不宜也。此课刚阳在上，而中下协顺，故土地平安而无艰难，则行止进退无所阻矣。占事无不吉也。
　　恭和课和睦卦　　三二三
　　在上方直，下人供职。家室谐和，大小同力。有志不违，所求皆得。
　　颜云：阴居中位，承顺之道，故曰下人供职。此卦合得群下之力，所求皆遂。
　　何云：婚姻吉，夫妇和，居宅安，行人至，营业田蚕利，孕生男，百事大吉。
　　解曰：阳刚在上，方以宜也。健顺相承，下供职也。家室谐和，求无不得也。此课居官、处家、行车、治业、婚姻、市贾，无所不利，求谋大吉之卦也。
　　违克课违戾卦　　三二四
　　下不从上，中不制外。上下克违，纪纲乱败。
　　颜云：阴道浸长，阳不能遏，以是乖越，故曰乱败。病者困，医药无效。军行破败，行人未回。此卦百事皆凶。
　　何云：所求不得，所作不成。必见家宅离散，产物破财，军行不利，远行有灾，病者忧困，官事相缠，刑狱难免，出入死门，诸事不吉。未宜变动，至开年方庆，正月得之凶。
　　解曰：下不从上，阴盛行也。上下违克，以相凌也。纪纲乱败，终不能胜也。此课上下克，而阴柔处中，不能群小，又不能以正从上，其势必致乱败，占者百事皆凶。
　　贞寿课隐德卦　　三三一
　　商山四皓，养性行道。呼吸元气，可得不老。
　　颜云：此卦虽纯阳，而以下位为主，近於嘉巡之象，可以养其纯粹也。百事皆以安贞吉，惟婚姻不利，以纯阳故也。
　　何云：仕宦高迁，田蚕宜早，行人即至，官事立散，病者自痉，市易居家并吉利。百事亨通，大吉之兆。
　　解日：商山四皓，以明处幽也。呼吸元气，可优游也。此课重阳居上二位，天下文明之时。而以一阳居下，惟商山四皓可以当此。占者得之，宜安居守正，以享康宁之福，不宜进求於人也。
　　刚长课同心卦　　吕一三
　　二人同心，俱为表裹。共处一国，递相唇齿。
　　颜云：得必由人，失必由己。又云：三阳共处阴之上，故日二人同一心，居家及余事并吉。居官弥善，婚姻小咎，病者瘦迟，为人谋事得之。行人未还，必得信至。
　　何云：君臣具礼，朋友同心。市易有利，孕者生男，蚕麦小吉。官事有人救援，病者无他，宜医疗之。此卦无患难，大吉。
　　解日：二人同心，重刚也。柔顺处下，无所伤也。遁相唇嗤，固蕃墙也。此课一阴居重阳之下，柔顺而无违克。二阳在上，同心行事，俱为表裹，共处一国之象也。唇齿相依，不可缺也。占君臣、兄弟、夫妇、朋友交际之事，无不吉利。不可妄有猜疑，居家、市贾大喜。有馋言，不可听信。播种丰盛，蚕麦有收。孕者获生男，官事得理，有人救援。病者宜医疗，作福禳保。婚姻和合，得配佳偶。占行人未回，便有音至。此卦几欲课事、交易、居家，皆大吉之兆也。一本云：不可他求，则不利也。
　　强盛课力齐卦　　三三三
　　众盛复强，既富且昌。利用建功，莫之御当。
　　颜云：此卦三位，各有三阳，可谓盛极，故建功立事，莫之能阻。几事宜直道无私，滇勿随邪，乃吉。
　　何云：此卦旺相，孕者生男，行人立至，经营有利，田蚕倍收，渔猎有获，移徙吉利，兴师者获胜，镇戍者境土安宁，居宅吉，病痉，官事散，市易有利，此卦大吉。
　　解日：三阳同德，盛复强也。建功立事，执敢当也。此课三位俱阳，刚健盛大，富昌之极，故宜建功立事。占者得之，大宜动用，行军最吉。惟占病则重，婚姻则不利，以纯阳也。
　　佳丽课宜阴卦　　三三四
　　青牖紫房，中有姬姜。乖颜发色，芝兰吐芳。
　　颜云：阴位兴隆，事由女人。病者自痉，所求皆得。又云：纯阴在下，上应人天。质气鲜香，若芝兰也。行人即至，婚姻最善，病人安，百事吉。
　　何云：此内贵之卦，占婚姻，贵者可得，卑者不可得。此乃阴卦，几占阳不利。谋望、诉讼，遇有力人，及内贵、僧尼、道士吉。居家出外，财利有庆，人皆向慕，万事皆泰。
　　解曰：重刚在上，阳道光也。群阴下承，象姬姜也。宜尔子孙，必蕃昌也。此课群阴虽盛，而处下位，阳道光明于上，柔不敢干，遂为正应，其占有事皆顺。行人即还，婚姻大吉，交好弥善，疾病不死。
　　得禄课兴运卦　　三四一
　　君臣易位，方兴大利，。驿马行书，人得自恣。
　　颜云：迁移吉，是方出利，营求必相当。行人未还，先有信至。病人由居处，宜迁移出避之。或许祭祀而不与，与之即吉。又云：一阳在下，群阴居上，故曰易位。方兴功业，因人而济，故曰行书。此卦几事初皆不谐，后有大庆，先难后易也。
　　何云：在位者爻有代谢，是事吉利。水陆行人俱回，治生万倍，孕生男，娶妇得佳偶。
　　解曰：君臣易位，阴承阳也。驿马自恣，失其所从也。此课三阳居上，而一阳居下，是谓君臣易位。况四阴居中，为其所乘，三以刚健。处外不能顾君，而反与群阴为比，图兴大利。驿马行书，恣意自为，其凶极矣。此与三象上一第十五课正相反，参互观之，可以知作者之意。
　　疑滞课疑惑卦　　三四二
　　意有所窥，恐不得施。进退犹豫，不知所为。
　　颜云：几事进退不定，则事不专。事不专，则不得成也。又云：阴居下位，上应於阳。欲有所为，群阴内隔，故犹豫也。然自强经营，终有获也。此卦几百，无初有终。
　　何云：所求不得，所作不成，治生不利，仕宦者退，行人迷惑，官事难成，病者忧凶，此卦迷感之象也。
　　解曰：意有所窥，应在下也。恐不得施，小人阻也。进退犹豫，疑不能处也。此课阴居下位，上应于阳，而为中间四阴所隔。上欲应初，而为阴所牵，於是疑不能决，而忧患生矣。占事迷惑无成，病者进退，百事不利。
　　恶消课明照卦　　三四三
　　日出东隅，炎炎赫赫。虽有妖气反见熏炙。群贤破阴，祸患解释。
　　颜云：中有盛阴，故曰妖气内外群阳，以熏炙之。几事初乖后吉。
　　何云：官事不成，有人助之。牢囚自解，病者先困后痉，行人立至，市易求官，百事前不遂意、后获大吉。
　　解曰：炎炎赫赫，上下明也。妖极则衰，不能行也。群阴破荡，人道行也。此课以两刚阳攻一盛阴，始虽用力，终铃成功。占事皆吉，虽危无咎。占阴事则不利。
　　上正课三阳卦　　三四四
　　上有贤君，下有谗臣。日月临照，不见暗尘。
　　颜云：三阳在上，贤君之象也。日月虽明，不照暗尘也。居高者吉，口舌不成，婚得良妻，病者无苦。
　　何云：阳虽上明，众阴仰映。日月虽明，暗尘仍起。此卦事多悔吝，求官稍难，占婚姻吉，阴阳有应故也。病者进退，春首方瘥。百事小吉，春动方快。
　　解曰：阳刚正位，上有贤君。积阴在下，若暗尘也。壅滞未央，志不得伸也。此课刚阳上居天位，而中下皆阴邪不正，共为蔽塞，有君而无臣，故不能行其志。占事多悔，惟婚姻有应吉，此卦吉凶相半。
　　孤贫课逢难卦　　四一一
　　出温入寒，被薄衣单。去我慈母，罹此祸愆。
　　颜云：二阳在下，群阴所蔽。若去所爱，而遇强怜。此课百事皆凶。远行未至，病者有加离别之象，宜守旧。正二月得之吉。余月凶。
　　何云：仕宦不进，治生无利，居处孤贫，穷困守死，囚者难出，病者不愈，所为皆不称心。婚姻无终始，百事宜谨守，开年方有气。
　　解曰：被薄衣单，卑而孤也。盛阴上蔽，无与为徒也。此课二阳处於盛阴之下，而不为应，如孤子。然四以阴邪居上，犹妬妇之视孤子，其困极矣。占病危厄，行人淹困，仕宦乖蹇，营生不遂，行军难阻，几事皆凶。
　　潜龙课候时卦　　四一二
　　舜躬耕田，至于历山。土沃年丰，岁取十千。
　　颜云：几事始於三月、四月，终於八月九月。又云：潜逵躬耕，以应岁丰，非虞舜孰能之乎。此课与乾之初九爻同，保身隐处，可以内备君德。事无大小，仁道则可，难以营求。病者由所居处，至秋末方愈。
　　何云：宜田蚕，所求者得。市贾有利，居家富利，行人还，孕者生男，婚姻相合，此卦百事大吉。
　　解曰：积阴在上，穷无与也。德盛而应，以下处也。时至而兴，莫能御也。此课虽以一阳处於群阴之中，然上阴盛极，其道已穷，少阴在下，与我为比。上虽不顾，而下有应，故取舜耕历山之象。虽不为父母所爱，而玄德终升闻。
　　益友课应占卦　　四一三
　　有客王孙，来扣我门。语我福庆，往必蒙恩。
　　颜云：有人相呼，方可往也。或有呼而不往，非吉也。言宜可往，若行人在外，呼之即还。又云：以内应外，不在於内，志在於往，中位为助故也。有客扣门，贵者其惟王孙乎。此卦婚姻及时，求索弥善。一本云：他求则不利矣。
　　何云：为官有功，田蚕吉，病者瘥，官事散，行人至，求者遂意，百事大吉。
　　解曰：王孙扣门，应在外也。往得蒙恩，往助也。此课穷阴在上，盛阳在下，阴极而有求阳之意，故为来扣我门之象，王孙贵盛之人也。中位少阳，不与我争，而为我助，故往又有庆也。占事宜进，铃有贵人之助。病者当遇良医，用兵有来应者，事事皆吉。
　　长奸课多难卦　　四一四
　　契阔离居，反覆多阻。凡百不利，所为不举。
　　颜云：所为之事，皆不遂心，反见惶怖，以一阳不能独济也。虽居中位，反覆见害，退藏於密，难可得全。此卦皆凶，且须守旧未易，谋新皆凶之象也。
　　何云：水陆行人，反覆破败。病者难瘥，囚者不出，市贾无利，此卦大凶。
　　解曰：契阔离居，困无与也。既孤且秆，又何能举也。此课孤阳陷於积阴之中，不能振举，几百事皆凶。
　　神助课否极卦　　四二一
　　四鬼二巫，对面叩头。天神下来，解释击囚。患得除愈，宜获天休。
　　颜云：万事解释，重阴在天。鬼气为变，一阳独在。除病消灾，非天神孰能应此乎。百事初凶后吉。
　　何云：与人共事吉。婚姻和合，囚解病愈，行人至，孕生男，蚕麦薄收，冤雠自释，求官觅财，先忧后吉。
　　解曰：四鬼二巫，阴盛上行也。天神降福，困极而亨也。此课阴盛，上处鬼神象也。少阴居中，同类相昵也。一阳虽微，不能自振，而少男少女，求则必合。故能为我祈请于上，而降福除殃。则彼之盛在上者，非鬼而为天。神矣。否极而泰来之象也。占事托人得力，先困而后喜。
　　解祀课祭吉卦　　四二二
　　冢坟高丘，鬼神上游。急解祀之，可得无忧。
　　颜云：积阴无阳，其高崔鬼，坟冢之象也。鬼神道盛，专心祭祀，方得无忧。
　　何云：有许神物，而不与之，与之则吉。或见怪异，宜祭祀丘陵鬼神吉。此卦平平，仕进、求财、息病、官事，皆先难后吉。行人在外，有阴人相阻，至夏自还，余皆平安。
　　解曰：冢墓高丘，鬼气盛也。急解祀之，顺受命也。此课四阴在上，而中下皆少阴无阳，故为冢墓高丘之象。惟恭顺奉承，可以免祸。占者不宜争竞，几事以柔顺正，直处之则吉。
　　后笑课禳福卦　　四二三
　　金精欲起，赖得元士。左手抑之，乃获恩庇。
　　颜云：金属西方，少阴之位，主干戈杀害。元士，大人也。左为阳，言阴气欲动为害，大人助佐。抑以左手，害乃消灭，阳能制阴也。此卦有忧不成，极乱弥吉。
　　何云：此卦先忧后喜，几事所为，得人助之乃吉。出处谋望，先忧后喜。几事终得君子助成，变灾为福，守事吉利。有力大官方免，亦须戒慎，百事守常。
　　解曰：少阴上行，金精起也。三阳掣之，获自止也。此课穷阴居上，而少阴居中，二为兑象，故日金精。三阳在下，与上为应。少阴不能用事，左者阳也。凡事得人为助，先慎后喜。
　　祈亨课初吉卦　　四二四
　　宗庙祭祀，凶害消止。福来盈门，殃去万里。
　　颜云：群阴在上，宗庙之象。官事散，病者瘥，宜求福祀神。见怪及几事，宜祭宗庙，求福乃得吉。何云：孕生女，防大烛。
　　解曰：宗庙祭祀，神所凭也。敬以承之，福无殃也。此课上下皆四阴，上为宗庙，下为丘墓，而二以少阴居中位，如人之奉神鬼。恭敬顺承，不失其礼，则受福而无殃矣。占者象之吉。
　　从心课履泰卦　　四三一
　　玄云盖上，下无谗人。百事流通，皆得归真。
　　颜云：几事从心，得人助之。又云：阴居上位，众阳所尊，祸去福来，事由祭祀。此卦宜祭祀宗庙大吉，家门安泰，终保无咎。
　　何云：孕生男，行人立至，口舌无苦。病者宜祭祀，求福乃瘥。田蚕有收，大吉利。此卦宜秋用事。
　　解曰：玄云在上，阴上升也。下无谗人，阳道亨也。此课四阴在上，而下二位皆阳，故为玄云之象。三中一下，各当其位。阳刚无阴，无谗人也，是为百事流通之象。占者诸事皆吉，行人即至。
　　失得课克强卦　　四三二
　　去我宝珠，乃在天衢。不意盗者，隐慝所居。赖得玄乌，为我逐驱。风静浪息，还复我庐。
　　颜云：几事初被抑，后铃从心。因人致物，则不久出。先穷后达，几事如此。又云：阴贼四暴，窃我奇宝。赖得阳存，终剪奸慝，如彼玄乌之逐恶禽。风波静息，可反旧庐。此卦先凶后吉。
　　何云：初抑后通，百事如此。田蚕有利，孕者生男，大吉之卦。
　　解曰：去我宝珠，阴上穷也。此课四阴穷於上，而二阴长于下，故取去我宝珠而盗匿所居之象。然三阳在中，与上为比。少阴柔弱，不能当之，终不能为害。占者初吉后泰，假助于人而获吉也。
　　救助课获助卦　　四三三
　　司命来下，省察线图。等命未尽，横被无辜。即命扁鹊，使发玉壶。赐药一丸，乃得活苏。
　　颜云：病者宜服九药，所求得，行人回。又云：司命者，天医也。群阴在上，众阳居中，虽得其位，反为障蔽。若无辜溺於横祸，天命扁鹊救之，其祸乃除。此卦因祸获福，病而不死。
　　何云：官事主有文书，纷纭然后得理，亦曰休散。此卦百事先凶后吉，官事得贵人力。
　　解曰：阳蔽於阴，无大辜也。重刚上行，终不可污也。此课中下纯阳，而四阴在上，故有无辜被困之象。然阳方盛，虽一时受抑，终不致於沦没。又况阴极必衰，阳道正盛，当得天神之助。占事先困后亨，因祸得福。病者惫而不死，用兵险而获胜，几事先忧后吉。
　　大通课通畅卦　　四三四
　　天衢坦坦，五达六通。我行其中，乘云驾龙。
　　颜云：三阳处中，位尊德盛，我则阳也。天衢通达，乘云驾龙，指挥六合。犹乾之九五，几庶遇之则不胜，而反致凶也。佐辅明时，亦得无咎，所求之物，任意所从。又云：日出束方，照我百通。余光所照，延及幽谷。官事散，病者瘥，行人至，市贾大获，婚姻和合，此卦大吉之兆。
　　何云：黄锺见子，阳气乃滋。渐当和泰，不合吟嘻。百事从心，万事咸喜。
　　解曰：天衢坦坦，柔不胜刚也。乘云驾龙，位中正也。此课上下老阴，不能有为，三阳居中，刚明盛大，无往不可，故有天衢坦坦五达六通之象。占者得之，可以正邦国，安黎庶，除残去暴，无所不可。
　　沉翳课微存卦　　四四一
　　绵绵视息，无有气力。仰面呼天，悦头低伏。求之不通，见之不得。
　　颜云：惟有一阳，沦没地下。韦阴翳之，低头伏地。余生几何，此卦大凶。病者至重，田蚕经求无利，远行逢贼。
　　何云：几事非其所宜，叹息而已。居官处私，口舌是非，既深难雪，谨守闲退。或出千里，可免其祸。官事难免，病难瘥，市贾损本，远行有灾。几所运谋，并不利，宜修福以禳之。
　　解曰：绵绵视息就役，低头俯伏，穷无告也。此课一阳翳于重阴之下，困极之象。病者必死，战败，囚者难脱，讼者不胜，几事皆凶。
　　阴长课中息卦　　四四二
　　重阴在上，鬼气浮游。中庭水探，堂下行舟。
　　颜云：纯阴之卦，内外不相应。官鬼之灾并属於阴。几事如此，凶衰之象。虽内外不相应，官势助之，乃更反吉。孕生女。
　　何云：行人逢贼，几事不利。阴谋口舌，切须谨之。又曰：启蒙之卦，几事小吉。
　　解曰：重阴在上，阳道塞也。中庭水深，忧没溺也。此课纯阴，无应灾祸之象。占者得之。阴人贼盗为害。病者大凶。又主有阴谋、呢诅、官鬼、口舌，百事皆凶，惟宜求雨。
　　逐世课困极卦　　四四三
　　困於凶祸，闭门独坐。人徒分散，无由取火。
　　颜云：阳气失位，无以为徒，故曰独坐。火者阳也，运化所资，群阴隔之，无由取之也。居宅祸败，几事不称其意，婚姻无后。此卦大凶，尤宜谨之。病者不瘥，行人未还。
　　何云：病者无气，官事难释。
　　解曰：困於凶祸，阴乘阳也。无可取火，幽不明也。此课阳失位而无从，阴上行而党盛。占者得之，当有无妄之祸，大凶课也。
　　众凶课泰极卦　　四四四
　　凶祸暴至，凡事不利。疾病连绵，动有颠踬。
　　颜云：三位皆阴，凶祸秘臻。出处语默，俱无吉利。
　　何云：此卦众祸俱发，病者弥凶。所求不遂，百事不利。小心避之，即渐平平。花发霜天，姻花满目。虽尽人心，人事反覆。解曰：至阴无阳，穷之极也。动用颠踬，无所用其力也。此课三位皆穷阴，众凶俱发，所为皆阻，待毙而已。
　　苦节课乾阳卦　　一一○ 
　　居贫辛苦，无有门户。也入局踏，立锥无土。
　　颜云：迥然不群，独居於外。内不相应，位无所居。贫弊艰辛，局路而已。此卦百事不吉利。
　　何云：居宅无所依凭，故曰立锥无土。病者至困，所求不遂，官事难解，远行逢贼，悉宜修福。
　　解曰：居贫辛苦，无以为家也。出入局路，亦可嗟也。此课上中孤单，而无下位，故为贫寒无土之象，占事皆凶。
　　欢悦课配偶卦　　一二○
　　夫妇相亲，无有他人。对滕而坐，但有惧欣。
　　颜云：刚柔相应，和悦之象。此卦百事和谐，婚姻甚吉。
　　何云：居家平安，所求皆得。几事从心，田蚕大收，吉利之兆也。
　　解曰：夫妇相亲，家室宜也。对膝欢欣，聊以自怡也。此课虽无下位，而上阳中阴，得其配偶，又无间害之者。占家宅吉，婚姻最吉。几百和顺，但有小事，不可大事。
　　方遂课生成卦　　一三○ 
　　处得其位，事得其志。定意安心，福禄方至。庆贺欣欣，长为我利。
　　颜云：三阳居中，得其序矣。此卦百事皆吉，病者无苦，求官弥盛。
　　何云：几事从心，婚姻和合。官事易散，居家富贵，仕宦高迁，百事大吉。
　　解曰：阳道方亨，处得位也。上下无奸，保福利也。此课阳得其位，占事皆吉。
　　鬼伺课鬼伦卦　　一四○ 
　　食不入口，气不也鼻，心腹烦结，夜不得寐。
　　颜云：韦阴处内，不顺初阳，故致患害。
　　何云：病者不吉，囚者难出。理宜自责，忽怨他人。陆行逢贼，舟行遇风火之息，百事皆凶。
　　解曰：一阳四阴，志不通也。心腹烦结，病在中也。此课韦阴处於人位，而孤阳在上，无与为徒，上下不顺，气息不通，忧病之象，占事皆凶。堤防阴贼，出行忧风水盗贼。
　　迟吉课终利卦　　二一○ 
　　托人以事，日望其意。乃至于今，方获佳喜。事虽淹留，终遂其志。
　　颜云：事须反错，乃有其援。以事托人，终得其吉。然身位孤微，不能自达，故淹留乃善。此卦应迟而吉。
　　何云：用事托人，皆得从心，但迟晚，外有喜庆。病者心腹之病产缓，行人欲回事阻。每事迟迟，而获其吉。
　　解曰：托人以事，求未获也。淹留遂志，终有得也。此课阴阳虽比，而中下交错，身位孤微，不能辄达，故久而后通。几事先忧后喜，终遂所求，不宜急躁也。
　　忧离课戒慎卦　　二二○ 
　　虽安犹危，虽喜犹悲。常恐分别，不得相随。
　　颜云：二阴对居，阳位全无，而似乎善志不相偶，常若分离。婚姻难合，纯阴故也。几事不利，切戒妄为。
　　何云：欲有分离，不审善恶，所求难得，居处宜馑。家人恐有阴谋之事，官事未解，病者未瘥，行人未还，市贾无利，军行不胜，有灾无喜。
　　解曰：虽安犹危，家室空也。常恐离别，志不相同也。此卦二阴居外，而无家室，是以安而不知其危。又且志不相偶，无所依托，占者得之，所求不遂。家道消乏，常有忧而不能释也。
　　中足课大成卦　　二三○ 
　　遇我阡陌，驾车辚辚。厥宝伊何，黄金白银。常使丰足，求不忧贫。
　　颜云：阴虽居上，而阳居中。志应乎外，元亨福禄。不忧其贫，此卦大吉。所望宜远，即有喜庆，大吉。
　　何云：或因人来得物，或往求人得财。如万物发生，倍获丰足，求官和合，行人大获即归。官事散，病者瘥，百事大吉，尤宜求财也。
　　解曰：遇我阡陌，刚柔应也。驾车辚辚，位中正也。求不忧贫，大有庆也。此课占事皆吉。但有地位，治产、立业，皆不利於家乡，而利於外也。几无下位之课，大抵如此。
　　扶危课守节卦　　二四○ 
　　圣人彬彬，其形若何。贤良内应，先哭后歌。
　　颜云：圣人所以异於人者，以其文质彬彬，然后为贵也。此卦先忧后喜，欲见人君以求官禄，无始有终。一本云：昨日出行，兵寇相当，流矢中我，两目茫茫。
　　何云：出处不吉，或遇兵寇，被射中目，行人未至，病者困极，囚人难解。
　　解曰：出行遇祸，阴处於中也。流矢中目，上穷也。此课上中俱阴，既无下位，又非匹偶，自相伤贼。占者得之，当为阴小之所凌犯。行人忧盗，官事难脱，用兵伤败，婚姻不谐，几百有咎。
　　流福课得天卦　　三一○ 
　　连遇不泰，今与泰会。非但一时，福当累代。
　　颜云：三阳在上，物莫能侵，可以致福庆也。此卦初纵即有忧，后即无苦，居家有利。又云：事始从心，禄位方得，行人还，病者瘥，居家平安，所求大吉。
　　何云：事始有忧，后有福至。
　　解曰：连遇不泰，先有忧也。今与泰会，卒获所求也。此卦上下俱阳，而无违阻。志同道合，可致福庆，得天之象。几事先悔后吉。
　　晚就课候时卦　　三二○ 
　　担来躬耕，四月举趾。黾勉趋时，黍稷靡靡。
　　颜云：阳居上列，阴正中位，得其理也。以时播种，而多有利。四月三阳，禾稼始茂，田蚕大吉。
　　何云：几事如意，但少迟耳。
　　久而后通。几事先忧后喜，终遂所求，不宜急躁也。
　　忧离课戒慎卦　　二二○ 
　　虽安犹危，虽喜犹悲。常恐分别，不得相随。
　　颜云：二阴对居，阳位全无，而似乎善志不相偶，常若分离。婚姻难合，纯阴故也。几事不利，切戒妄为。
　　何云：欲有分离，不审善恶，所求难得，居处宜馑。家人恐有阴谋之事，官事未解，病者未瘥，行人未还，市贾无利，军行不胜，有灾无喜。
　　解曰：虽安犹危，家室空也。常恐离别，志不相同也。此卦二阴居外，而无家室，是以安而不知其危。又且志不相偶，无所依托，占者得之，所求不遂。家道消乏，常有忧而不能释也。
　　中足课大成卦　　二三○ 
　　遇我阡陌，驾车辚辚。厥宝伊何，黄金白银。常使丰足，求不忧贫。
　　颜云：阴虽居上，而阳居中。志应乎外，元亨福禄。不忧其贫，此卦大吉。所望宜远，即有喜庆，大吉。
　　何云：或因人来得物，或往求人得财。如万物发生，倍获丰足，求官和合，行人大获即归。官事散，病者瘥，百事大吉，尤宜求财也。
　　解曰：遇我阡陌，刚柔应也。驾车辚辚，位中正也。求不忧贫，大有庆也。此课占事皆吉。但有地位，治产、立业，皆不利於家乡，而利於外也。几无下位之课，大抵如此。
　　扶危课守节卦　　二四○ 
　　圣人彬彬，其形若何。贤良内应，先哭后歌。
　　颜云：圣人所以异於人者，以其文质彬彬，然后为贵也。此卦先忧后喜，欲见人君以求官禄，无始有终。一本云：昨日出行，兵寇相当，流矢中我，两目茫茫。
　　何云：出处不吉，或遇兵寇，被射中目，行人未至，病者困极，囚人难解。
　　解曰：出行遇祸，阴处於中也。流矢中目，上穷也。此课上中俱阴，既无下位，又非匹偶，自相伤贼。占者得之，当为阴小之所凌犯。行人忧盗，官事难脱，用兵伤败，婚姻不谐，几百有咎。
　　流福课得天卦　　三一○ 
　　连遇不泰，今与泰会。非但一时，福当累代。
　　颜云：三阳在上，物莫能侵，可以致福庆也。此卦初纵即有忧，后即无苦，居家有利。又云：事始从心，禄位方得，行人还，病者瘥，居家平安，所求大吉。
　　何云：事始有忧，后有福至。
　　解曰：连遇不泰，先有忧也。今与泰会，卒获所求也。此卦上下俱阳，而无违阻。志同道合，可致福庆，得天之象。几事先悔后吉。
　　晚就课候时卦　　三二○ 
　　担来躬耕，四月举趾。黾勉趋时，黍稷靡靡。
　　颜云：阳居上列，阴正中位，得其理也。以时播种，而多有利。四月三阳，禾稼始茂，田蚕大吉。
　　何云：几事如意，但少迟耳。
　　解曰：以阴从阳，位上常也。躬耕及时，遂所望也。此课三阳得位，而阴从之，顺而不违之象。但无地位，必勤力及时，乃能有获。
　　事君课齐德卦　　三三○
　　明君在上，下无奸慝。朝服济济，大明黜陆。
　　颜云：上有明主，下有贤臣，故无奸慝而济济焉。有伦序也，此卦大吉。
　　何云：初忧后吉，临官弥善，囚系寻出，此卦百事大吉。
　　解曰：君明臣良，无奸慝也。朝服济济，不宜多易也。此课群阳居君臣之位，无阴小人间也。得其至善矣，几事皆吉。宜守旧，不宜更改。惟占婚姻吉，两泽则不如意。
　　必得课攸利卦　　三四○
　　韩卢逐兔，飞鹰搏雉。无往不得，所获足恃。
　　颜云：三阳在上，内外相应，顺序之卦也。走犬飞鹰，无往不获，此卦尤宜畋猎。
　　何云：万事无始有终，官事散，田蚕大收。又曰：志虽初大，终后小失。
　　解曰：韩卢逐兔，阳乘阴也。其获如此，大得禽也。此课大宜捕亡、讨贼、治产、求官。
　　雪耻课负乘卦　　四一○
　　妇饷入田，不见耕父，盗乌无状，啄我乾脯。挽弓射之，中其左羽。
　　颜云：阳位孤微，重阴所蔽，事有伤害，故曰盗乌啄脯。然阳之为体，自微至着，终当克捷，以雪其耻。
　　何云：因与人物，以致私憾。此卦有忧，远行人凶，田蚕微收，所求不利，婚姻不成，官事未解。
　　解曰：不见耕父，蒙荟翳也。力小任重，致寇害也。射之中羽，虽克亦惩也。此课重阴居上，孤阳中，奸盗终必败获。出师先败后胜也。
　　致寇课通遏卦　　四二○
　　醉酒喧争，刀仗并起。主人惶怖，自缚乃止。
　　颜云：处无位之地，群阴之下，宾主失礼，醉怒喧争，主人自卑，然后得止。此卦多咎，会客弥凶。
　　何云：初有口舌，后终无忧也。
　　解曰：醉酒喧争，小人之凶。主人自缚，避其锋也。此课不宜行事，自保可也。
　　戒违课知止卦　　四三○
　　前者寇盗，后有行人。安行止住，可得全身。
　　颜云：三阳共居，下无其位。群阴在上，如寇贼之在前。然三阳始盛，安步直往，终不能害。虽无吉庆，庶可全身。此卦游行小吉。又云：此卦无下位，故日后无行人。
　　何云：初有口舌，欲还乡里，宜且暂停，乃得免患。百事小咎，不宜行往，几事宜向后。
　　解曰：群阴在上，前有寇也。有上无下，无人在后也。知难而止，可无咎也。
　　被绞课宜速卦　　四四○
　　悬急如绞，救不来至。鲁望高子，不足为比。
　　颜云：阳德俱消，群阴浸盛，败乱之象。若鲁闵公遇弒，成季以莒适邻，其年冬齐高子来盟，遂平鲁乱，此卦先败而后吉。又云：几事宜速，悠悠即不谐合。
　　何云：几事皆宜速救，不宜迟晚。如鲁闵公遇弒，季子僖公以莒适邻，其年冬高子来盟，注云高子俱也，平鲁乱之故，不书名。几事先败后吉。
　　解曰：悬急，如穷之极也。救不来至，祸之亟也。无下位救为高悬之象。此课群阴上行，必致败乱，而望救於他人，困之甚也。占事皆凶象。
　　敬慎课昭得卦　　○一一
　　昭德塞违，事在顺机。贤者谨始，君子防微。
　　颜云：其上虽无，而卦皆阳，足以昭其盛德、塞彼非违。又曰：几事宜顺时而动，兼须防微。
　　何云：几事宜顺机，而后得志。《左传》臧僖伯云：昭德塞违，以照临百官。此卦临官大吉。
　　解曰：昭德塞违，在顺时也。慎终于始，必防微也。此课宜知机识时，以行公正之事。
　　帝道课德至卦　　○一二
　　天地同功，阴阳相通。事业广大，从西至东。行来去处，难可蹈踪。
　　颜云：天地初通，草木方始，未示踪也。所求难应，行人未回。
　　何云：志大难成，不可量也。
　　解曰：天地同功，阴阳得也。事业广大，进未极也。难蹈其踪，不可测也。此课立功立事大吉。
　　不定课狐疑卦　　○一三
　　狐疑犹豫，意中不定。进不可希，退宜从正。
　　颜云：其上虽无，众阳趁兢，未定之象，内外无应，故犹豫也。昧理而行，不如退而守正。
　　何云：进退不定，难得从心，几事皆如此。
　　解曰：狐疑犹豫，莫适从也。进不可希，心憧憧也。退宜从正，无入干凶也。此卦当无君位之时，而众阳在下，无所定向，故为狐疑犹豫。有阳无阴，内外无应，故进不可希，不如退而从正也。占事守静则吉。
　　邪佞课阴疑卦　　○一四
　　违天背君，不顺伦理。放恣邪佞，人皆切齿。
　　颜云：上无天位，中又孤弱，群阴擅命，故有违背邪佞之徒，亚弯直忌正，言及善人。临官弥凶，词讼无理。
　　何云：人又责之，由身放恣，故曰切齿，言怨恨深也。此卦大凶。
　　解曰：孤阳群阴，臣失所也。小人放恣，莫能御也。此课上无天位，中有寡弱，而群阴下比，恣意而行，违天背君之象，占事无所不凶。
　　慎悔课有违卦　　○二一
　　上下倒反，事皆失宜。东西乖角，不相追随。
　　颜云：事有攸往，铃不从心，阴阳错位故也。所为无益，所求不谐。
　　何云：进用求事，托人皆得，少迟有庆。病者在腹心，瘥缓。行人欲回，每事迟则吉。
　　解曰：上下反侧，柔尚刚也。东西乖角，失所望也。此课上无天位，而阴阳又颠倒于下，诸事皆反逆凶，占者慎保。
　　初德课临坎卦　　○二二
　　深思远念，居安虑危。今虽无患，终必倾亏。常为正道，慎勿诈欺。
　　颜云：纯阴无阳，不能保其终吉，故叉见危败。此卦初偷安，后必见咎。
　　何云：几事并宜深思远虑，今虽平善，后终不利也。
　　解曰：柔懦而安处也，终铃倾亏，无主也。常行正道，则不失所也。此课二阴相比于下，而上无主，苟安目下，而终不能自立。占者守正，可以保己。若有妄动，必至危败。
　　福会课兢谨卦　　○二三
　　德禳不祥，敬慎宜尊。今虽隐约，福禄自臻。
　　颜云：此卦变其下阴成阳，德足以禳去不祥，终至福祚也。几事皆先小忧，后获大吉。
　　何云：福禄必至，但少迟耳，事得从必。
　　解曰：德禳不祥，阳下阴也。福禄自臻，终获其心也。此课阴阳虽失位，而三阳刚盛，阴不能胜，故为德禳不祥之象。始虽有凶，终获大吉。其势自然，不待求也。占事皆吉。
　　阴贼课盛阴卦　　○二四
　　阴贼逆谋，不利后代。虽暂适意，后亦不泰。
　　颜云：变阳为阴，乃贼之象也。阴贼谋害，后嗣将微，故日不利后代也。此卦几事及经营，初获吉，后有害。
　　何云：几事纵今如意，后亦不吉。
　　解曰：阴贼谋戕，小人得时也。终亦不泰，卒无所归也。此课谋事初吉，后凶。
　　利禄课元亨卦　　○三一
　　出门逢福，与善相得。明珠夜照，使我不惑。
　　颜云：此卦事事皆吉，行人、市贾、田蚕，并获吉利。仕宦荣显，大吉之卦。
　　何云：既与福会，又为明珠所照，百事无不吉利，所作皆通。
　　解曰：出门逢福，得其与也。明珠夜照，虽幽不瞽也。此课阳得其类，而不失序。三之刚明，足以照烛幽暗，可谓与善相得者矣。几事皆吉。
　　福祥课安泰卦　　○三二
　　天消地息，贤人安职。行返病除，有利无极。
　　颜云：阴阳各安其位，君子静而自守，几事归本大吉。
　　何云：所求不可速，万事从心，大吉之卦。
　　解曰：贤人安职，位正常也。行反病除，有得无丧也。此课所求，不可速，则万事从心，吉。
　　攸叔课保命卦　　○三三
　　凤凰衔珠，集我庭隅。福为我至，祸为我除。
　　颜云：上当无位之世，独能以纯刚御之，吉祥之兆也。祸消福至，凤凰至灵之瑞。珠者，宝玩之物也，所求皆得。
　　何云：福禄方至，大吉利也。
　　解曰：凤凰集庭，贤德辉也。福至祸除，众善归也。此课占者无所不利，惟求雨而违所欲矣。
　　否倾课用贤卦　　○三四
　　君子抗衡，小人低躯。明君治世，分别紫朱。
　　颜云：处重地之安，吐三阳之照。《易》曰：小人勿用之时。求官大吉，余事皆得其理也。
　　何云：明主在上，君子得用，所愿从心，小人低伏，理宜然也。
　　解曰：君子得位，小人服也。分别朱紫，各安职也。此课阴阳各安其位，刚明上照，而柔阴下从。占事得理，君子小人皆吉。
　　未刑课龙升卦　　○四一
　　潜龙将升，玄云上起。天下蒙祉，先否后喜。
　　颜云：初虽不佳，后乃大吉。一阳在下，《易》初九潜龙，将升而云起。迎之共飞，虚空以御，天下君臣相得之兆也。
　　何云：此卦初否后泰，几事皆吉。
　　解曰：潜龙得云，以上天也。先否后喜，往无前也。此课上无天而一阳，四阴接之，故为潜龙得云之象。初虽艰难，后乃克济，大吉之课也。
　　荡覆课泰过卦　　○四二
　　天龙暴怒，雷公击鼓。兴云致雨，流潦下土。
　　颜云：以纯阴而居无应之时，不能消灾却患，故日雷电相击、水潦为灾。此卦百事悔吝，行人、婚姻、市贾，皆不利。
　　何云：雨流荡涤，几事不定之卦。
　　解曰：天龙暴怒，阴上兴也。流潦下土，物莫能胜也。此课古事皆凶，惟宜求雨。
　　避世课不吉卦　　○四三
　　小人得志，君子失道。弃我室庐，入彼深草。
　　颜云：以明阳之德，退居卑下，而阴暗之徒，反居中位，贤良屈滞之象。故弃其栋宇，远居草泽，幽居养志，以待其时。此卦宜退，不宜进。
　　何云：为阴所凌，失其正位。
　　解曰：小人得志，阴乘阳也。入彼深草，位不当也。此卦阴阳失位，几事退吉进凶。
　　鬼动课用卫卦　　○四四
　　两鬼共居，常若饥饥虚。欲入门户，畏此神符。
　　颜云：积阴之象，鬼将为害。祭祀
　　无主，故曰饥虚。鬼不敢来，畏有神符。此卦宜书诵呢，以除邪鬼，祭祀获吉。
　　何云：福去祸来，宜修功德，作善除邪。病者宜书符，诵阮治之即瘥。田蚕薄收，王常之卦。
　　解曰：两鬼共居，积阴慝也。畏此灵符，穷无适也。此卦二阴居下，而无上位，无宗庙祭祀之主，是为无依之鬼。天位虽虚，而高明在上，鬼不能往，犹有灵符禁之，不得入门户也。占事大困，病者宜以符呢治之。
　　微损课求安卦　　一○一
　　登树探桑，堕地仆僵。东邻有药，走往问方。因遇良医，得不折伤。
　　颜云：所向取物，固此得病，更往前处，谢之吉。又云：阴失阴位，阳爻无应。如升高堕地，然已有阳在中，无阴灾。求方於东邻，得免损伤。盖东者，阳之始，请之吉。
　　何云：病者宜往得病处，谢之吉。行人未回，官事难解。
　　解曰：登木仆地，升高而危也。，问方得药，终不亏也。此课上下皆阳，而无阴，虽灾不重。东者，阳始也。故求方於东邻，而得医也。病者困，所向取物而得，更前处谢之，吉。
　　初谐课始安卦　　一○二
　　如新娶妇，居家未熟。眼勉自力，方有子息。
　　颜云：虽无中位，阴阳相得，内外相应。如人新婚，后始和谐。几事相应，即可自力。乾乾夕惕，若厉方吉。病及官事无苦，几事皆吉。
　　何云：婚姻无始有终，市贾、经营，百事皆吉。官事难成。
　　解曰：娶妇未熟，情未洽也。电勉自力，成家业也。此课阳上阴下，各得其位，而不相亲。如娶妇然，情虽相通而未浃洽也。然而其中位无阻，虽远终近，故电勉自力，卒能谐和。占事弥阻，须用力，出军终以解和。
　　不耕课中虚卦　　一○三
　　土高石坚，仰面诉天。未耜不举，禾稼缺然。
　　颜云：内外皆阳，中无阴气。润泽不通，耕褥绝理。
　　何云：凡事要当，求之即遂。若不求，则犹类不耕则饥，不雨则旱。几事平常，田蚕亦尔。
　　解曰：土高石坚，刚而不和也。仰面诉天，无如之何也。此课三阳居地位，而无一阳在上，而中位无人，隔绝不能生物。占事皆虚，劳而无成也。
　　鬼灾课虚耗卦　　一○四
　　家有恶鬼，两两对坐。伺候过失，断水绝火。天神地只，专候人过。
　　颜云：阴阳无隔，不相制御，人位既空，无以主家，故使厉鬼实烦也。此卦百事不吉，卜宅占病尤凶。
　　何云：宜修福禳祸，兼宜慎诸水火。
　　解曰：家有恶鬼，积阴气也。高阳孤绝，无中位也。水火断绝，人道瘁也。此课百事不吉。
　　空亡课失望卦　　二○一
　　入水伐木，登山捕鱼。损工失力，手空口虚。
　　颜云：人位既阕，天地反覆。立功造事，皆不成。遂故曰，入水伐木，登山捕鱼，终不获也。此卦婚姻大凶，病者不救，阴阳颠倒故也。　　
　　何云：行人不至，病者至重，婚姻不合，官事难散，百事未宜。
　　解曰：入水伐木，违所行也。手空口虚，无以为生也。此课阴阳反覆，而无人位，有登山捕鱼入水伐木之象。言其铃不可得，诸事皆凶。
　　不谐课两寡卦　　二○二
　　两女无夫，斗争别居。出入异路，分处室庐。
　　颜云：内外俱阴，志不相合。犹二女无夫，理致争斗。居宅弥凶，婚姻不成。此卦百事不吉，二阴无主故也。《易》曰：二女同居，志不相得。此卦大凶。
　　何云：如有分别之意，状如移住，而不尽移故也。
　　解曰：上下二阴，有女无夫也。出入异路，室中虚也。此课上下俱阴，而中无主，故取两女无夫，志不相合，而分别居室之象。占者百事皆违，所求凶。
　　习坎课虚劳卦　　二○三
　　二人相随，欲行避危。逢难落井，筋力无施。
　　颜云：欲避阴害，致失其位。若遭难落井，手足空存，筋力靡运。几事不成，修营多不称意，远行最凶。
　　何云：欲有所为，无处施力。所求不得，所作不成，占病弥凶。
　　解曰：欲行避危，心相疑也。逢难落井，亦可悲也。此课少阴在上，刚阳居下，志不相得，故始相疑而卒俱陷。此课百事皆凶。
　　来革课阴耗卦　　二○四
　　霜雪霏霏，沾我裳衣。北风吹我，不得旅归。
　　颜云：阴气弥盛，内外无主。风雪飘泊，归路杳然。此卦多咎，行人尤凶。求官、市易，皆不称心。
　　何云：几事不遂，有口舌谗谀，切宜慎之。
　　解曰：霜雪霏霏，阴气集也。不得旅归，无家室也。此课百事皆凶，远而恶之。
　　无功课力卦　　三○一
　　东行采药，乃上泰山。不得芝草，但见芳兰。兰非急用，空手而还。
　　颜云：内外纯阳，不相应也。重刚在上，山岳之象。中位不协，难以立功。探药得兰，虚美之象。几事有名无实，闻喜不喜，闻忧不忧。
　　何云：行军不吉，所求皆不遂意。
　　解曰：探药得兰，美无实也。空手而还，亦可羞也。此课三阳在上，山岳之象，内外俱阳，而中无位有应者，故有虚美而无效。事功难立，不可有为。
　　雨灾课难处卦　　三○二
　　连降霪雨，洪水滔天。人民巢居，无有火姻。
　　颜云：内外虽正，中位则虚。阴阳相搏，故日致雨也。上有三画，巢居之象。此卦多咎，居业弥凶。
　　何云：欲乱之象，百事不宜。
　　解曰：雨水滔天，阴长也。巢居无姻，斗几于上也。此课三阳在上，而少阴长于下，中无主者，故随其所欲，而降为雨水。阳柄于上，而无以为家，巢居无火之象也。占者得之凶。
　　雨灾课空竭卦　　三○三
　　炎旱为祸，天地焦然。上天请龙，入地求泉。惶惶恐惧，人皆不安。
　　颜云：天地俱阳，亢阳之象也。请龙求泉，竟无所感。此卦大凶，田蚕失利。
　　何云：旱炎为灾，犹上无惠泽，下结人怨，百事不成。婚姻、求财、造作，并不利。
　　解曰：天地俱阳，而无人位。独阳不生，故为灾旱，占事百无所成。
　　远袭课逃散卦　　三○四
　　追捕寇亡，乃至乐浪。故我宝玉，牵我牛羊。
　　颜云：天地相应，阴阳有位。故远赴海表，明扬九代。但中路无主，宝玉牛羊，未免归於贼。此卦小吉。几征伐有克，乐浪在东海。
　　何云：或取人物，以致不利，急解谢即吉。或室中物，不应取而取之，亦不吉也。
　　解曰：追寇捕亡，往成伐也。乃至乐浪，劳远出也。牵我牛羊，得故物也。此课阴阳有位而相应，然无中位，故为被寇，有所亡失之象，必勤远伐而后待之。占者劳力，而后有成，用兵先难而后胜。
　　盗劫课牵系卦　　四○一
　　盗人珍宝，欲为己有。人斜其奸，鬼缚其肘。
　　颜云：阴据天位，阳反在下。犹小人而乘君子之器，而人鬼交责也。
　　何云：病者由取人物，致有有今祸，急求与之。兼慎口舌，此卦大凶。
　　解曰：盗人珍宝，鬼缚，莫能有也。亦可丑也。人纠此课以不一阴居天位，非所当居之，盗也。阳虽孤弱，非我所能奄而有也。故至人鬼交伐，而无所逃。占事皆凶，惟捕盗则必获。
　　失律课败咎卦　　四○二
　　违道逆理，阴阳相伤。皇天不佑，反受其殃。
　　颜云：阴窃阳位，故曰违逆。几事顺理则吉，逆理则凶。
　　何云：占病难治，官事不散，闻讼者伤，军行失律，市贾不利。
　　解曰：违道逆理，位不当也。阴阳相伤，不久长也。此课以至阴居上位，违道也。而中位无人，下位非应，虽一时窃据，而中有殃祸也。占事皆凶。
　　奸党课抑贤卦　　四○三
　　进枉退直，不得其职。贤人伏藏，君子叹息。
　　颜云：阴进阳退，故曰失职。贤人君子，不得任用，故曰伏藏而叹息也。语云：举直措诸枉，则民服。举枉措诸直，则民不服。
　　何云：百事不遂，宜退身行正。公言不从，则随时为吉也。君子凶，小人吉。
　　解曰：进枉退直，倒置也。小人得时，君子避也。此课群阴窃据，而阳处于下，远不相亲，故为进枉退直、贤人伏藏之象。几事宜退，守正则吉。
　　口舌课耗吉卦　　四○四
　　东家娶妇，西邻会客。缚堵啾啾，打犬咋咋。谨戒祸患，免成外厄。
　　颜云：事起於会一，集其堂中勿预之，吉。或有娶妇之礼则吉，聚会同好故也。
　　何云：内外位敌，东家虽有聚妇之美，西邻向能会客。二家烹犬打褚，用相夸竞，徒营计较，并有口舌。又云：此卦斗争及官事婚姻，并输物乃吉。病者宜修福，此卦平平。
　　解曰：娶妇会客，内外敌也。竟而不禳，必有厄也。此课上下俱至阴，其体相敌，彼娶妇而此会客，竟为欢宴，自恣而无禁也。小人之情，乐极必淫，而忧生也。故能戒馑则可免祸，不然必争斗横逆之事，占者慎之。
　　未明课天元卦　　一○○
　　元气初生，万物未形。光明未融，出入冥冥。始欲运立，百事不成。
　　颜云：一者，万物之初也，阳气初生，未能光明。肇於一爻，以求众象。几事迟留，未能称遂。
　　何云：作事不成，病者自瘥，万事皆平，所求未能成也。
　　解曰：元气初生，未有与也。出入冥冥，幽不可堵也。此卦求事不成，凡百平平。
　　迁流课至微卦　　二○○
　　自天立象、气尚浮游。未能审定，东西迁流。
　　颜云：自一至二，步数方滋，然基迹始兴。人道未立，故使迁流，未能有定，悠悠漫漫之象也。未能遂意。
　　何云：人事未定，不成之兆也。
　　解曰：自天立象，其道微也。东迁西流，未成基也。此课人事未定，求事不成。
　　未宁课有象卦　　三○○
　　天地立形，人乃化生。随气上下，不能自宁。
　　颜云：君臣混杂，未有定所。任其去留，无相拘制。此卦虽无大咎，凡事不谐。
　　何云：凡事必有所困，未能从心耳。
　　解曰：天地立形、生物初也。随气上下，未定居也。此课稍有所向，未可强为也。
　　死象课无气卦　　四○○
　　人生有死，鬼气乃兴。四时俱备，寒暑相承。沉蔽不显，其体阴凝。
　　颜云：上有重阴，下无阳位，此为死象。夫死者与造化隔绝，阴阳乖殊，四时易变。病者益忧，其体幽阴，鬼也象也。
　　何云：暮年将老，众鬼复来，凶之兆也。
　　解曰：重阴冥冥，在上穷也。阳气微塞，人道终也。沉蔽不显，何其凶也。此课占病必死，几事皆凶。
　　发阳课天光卦　　○一○
　　天光覆下，日月发明。万物云为，有足皆行。
　　颜云：一阳独明，故曰天光。万物所生，必资日月。此卦几事虽小难，终亦有望。
　　何云：几事宜自筹量，不可全信他人乃吉。
　　解曰：天光覆下，人道亨也。有足皆行，无幽明也。此课一阳居中，日月光明之象，人物之所资。以求事，可望而迟。
　　岁登课二阳卦　　○二○
　　天地开通，万物皆隆。事方决定，岁中大丰。
　　颜云：此卦亦犹上卦，天地播植之功，大致丰盛。此卦小吉。
　　何云：几事迟吉，不宜速得，而自为正，百自皆然。
　　解曰：人道将泰也。此课一至二，渐多去之象，求事以渐可也。
　　人事课三阳卦　　○三○
　　人事方起，吉无不利。居者得福，行者必至。
　　颜云：三阳居中，人道始兴。虽无应援，终致大吉。
　　何云：几事所来，皆得通达，行者必依期而还。
　　解曰：人事方起，阳正中也。吉无不利，大有终也。此课三阳出地，建寅之月，人事方起之时。天地交泰，吉无不利也。
　　保身课盛阴卦　　○四○
　　鬼气未成，厉毒未形。保慎性命，门户安宁。
　　颜云：中位人象，故曰鬼气未成。然处阴弱之位，又无交接。宜慎保退，密不可为。鬼厉所侵，有为即败，不能吉也。
　　何云：宜自保身，安静可也。
　　解曰：鬼气未成，无相与也。保慎性命，宜安处也。此课阴处阳位，而无据凭也。占者馑慎，退密以保身则无咎。
　　化育课保有卦　　○○一
　　明明上天，照临下土。化育群生，开发门户。事皆豁然，更相瞻睹。
　　颜云：地得配天，必有光泽，下润群萌，以致长大者也。
　　何云：凡事从心而稽缓，此卦无咎。
　　解曰：上天照临，以发生也。更相瞻暗，物莫不荣也。此课阳来居於地位，是为上天照临之象。占事始达而未大，无咎也。
　　地利课安厚卦　　○○二
　　本立事定，人物齐正。饮清食甘，各保性命。
　　颜云：天一地二，故本既立矣。人物因之，各正性命，几事小吉。
　　何云：得之小迟，彼未长也，万事咸吉之象。
　　解曰：本立事定，地道成也。饮清食甘，各保性命也。此课求事，有始终吉。
　　建候课坤成卦　　○○三
　　事兴功起，英雄基趾。圣贤救世，法令得理。
　　颜云：三阳处下位，兴功立事之象。创造基趾，非英雄无以克成，故能明法救世。此卦百事皆成，行人亦吉。
　　何云：几事有人言，助其断割也。
　　解曰：事兴功起，阳道立也。圣贤救世，进以成业也。此课三阳在地位，建基立业，刚健足以有为，而无沮挠之者。占者大宜有为，百事俱吉。
　　送终课全阴卦　　○○四
　　养生送死，祭杞洁丰。孝子策杖，衣服粗凶。
　　颜云：此卦阴数，万物之极也。夫受气於天，生而为人，死而归土，故曰养生送死。以有祭祀，明孝子之事，亲终也。
　　何云：此卦孝子之有亲，必当至孝，恐有丧也。卜病弥凶，百事不利。
　　解曰：养生送死，人道尽矣。体魄归地，就泯泯也。此课困极之象，占事无所为而不凶。
　　阴漫课无象卦　　○○○
　　阴漫无象，兆状未形。动而有悔，退保其贞。
　　颜云：十二棋子皆覆，无字者阴漫之卦。本自有形，而归无形，天地阴阳之理极矣。是以灵棋起於一爻之文，而终於无象棋体。既无文象，以成爻卦，故不在於一百二十四卦之内。此卦未可兴作，故退保幽贞，以消大咎。久病者不死，卒病者凶。
　　何云：不利所求，宜居家守志。百事无忧，宜正官事。无罪则立散，有事则难解。战阵不利，所求不得。此卦居宅平安，无得失之卦也。
　　解曰：太极未分，杳冥也。阴阳混合，莫暗其形也。退静处默，以保其贞也。此课吉凶未分，不可作为，静默自守，则吉无咎矣。占者得之，闻忧不忧，闻喜不喜，守怛无得失之卦也。
　　灵棋本章正经卷下竟
　　仆知命之后，从宦幽燕，值唐祚湮微。时岁在辛丑三月中旬，契丹大下，围绕燕城。原野之中，略无虚地，尽白壤而已。士庶惊骇，寮属惶惑。弱子幼妇，晨夕不保。自是无所控告，遂焚香以灵棋。经筮得三上二中二下卦，辞云：土地平安，无有艰难。大宜种作，利用往还。翌日，勾院博陵公郎中召饮，因议兹事。博陵曰：某昨日亦得斯兆。是时，契丹攻围转逼。有僧同族，始以当家，因相慰问。又虔祝而筮之，前卦复显。至五月，救兵不至。仆与同辈，在昌平繇令周居隐。怀来繇令昊湘，都押衙赵宗古，同宿于守备之所，忧援兵来缓，因言是经。遂众请虔祷而筮之，得二上一中，见卦体不全，合坐愕然贻叹，览其辞曰：以事托人，日望其意。乃至于今，方获嘉喜。事须淹留，终保其志。颜曰：以其位孤微，不能自立，吉则终吉，但应迟尔。至六月，危困愈甚。仆又请筮之，众曰：休，休。若得好卦，犹不敢伏。如更凶恶，转加愁思。畲自心口相谓曰：但自掷之，好即扬，凶则自谋脱命之计。由是掷之，依前得土地平安无有艰难之卦。至七月九日，门徒医术士郭彤云来相省慰，仆不在家，与诸子共话灵棋经之事，复恳祝之，掷而成卦，亦得土地平安之卦。仆因启愿若兔斯难。当手书十卷，传于好事者。是年八月二十四日，大兵解围。乃知至诚感神，至诚感灵。敬叔其事，附余十卷之后云。
　　党紫团山叟韩运序
　　此经之名，见於《唐书·经籍志》中，又《南史》载，南齐红谧，亦用以占休咎，所载经文，亦皆符同。本朝杨文公《谈苑》，亦载此经，占验如神。先父尝手抄，为家藏书。拭为职吁胎时，当丧师之后，且敌人探入，被命促行。因卜之，得安若泰山之卦，后果无他害。凡占之卦，无不应者，此经其神哉。熟复繇辞，必汉人为之，非三国已后之占书也。大抵每占必切中事机，非若他术泛泛示人吉凶者比然。其繇文凶多而吉少，与《易》之言曰吉凶悔吝生乎动相类。一动之问，一吉而己，其凶悔吝居其三焉，岂非消长盈虚之理然欤。今世之占书，《易》与《六壬》为验，可占常道，而义深奥。难於央择，甚则取舍万端，推步不一。孰若此经之明白洞达，以简易示人，探切着明者乎。南轩张栻题。
　　
