古文龙虎经注疏
　　经名：古文龙虎经注疏。宋王道注疏，周真一印证，分上、中、下三卷。底本出处：《正统道藏》太玄部。
　　古文龙虎经注疏奏札
　　臣真一伏见保义郎王道所撰《古文龙虎经注疏》三卷，事显而言直，理明而义详，深得《参同契》，金碧经之密意。其说外丹，皆不以五金八石诸杂类为药材，止取天地之精，日月之华，混合造化，以成神丹。此与阴真人，无质生质是还丹，凡铅凡汞不劳弄之语正。同臣山林老褐，虽道学肤浅，无可采取，然於道书讲之旧矣！．古语有云：王折肱为良医。臣与王道相识甚久，议论亦详，因其以所撰来就臣印证，与臣得之於师者，首尾符契，是用昧死缮写上进，恭望宴闲，略垂省览。自今而后，愿饰尚药，如金石杂类反恶之剂，不使上御，以保万寿。实天下幸甚！臣以此区区愚忠，仰报圣恩，伏惟幸听，干冒天威，臣下情震惧之至。
　　注琉序
　　臣道曰：道家之学，有所谓内外丹者，皇性命之所击。得之者小则驻景延年，大则登仙入妙。其徒以书传，无虑千万卷。内丹则莫不以神黑为本，外丹则莫不以铅汞为宗。故古讶云：红铅黑汞大丹头，相符红黑是真修，红铅取精黑取髓，解得红黑药无比。将红入黑保长生，用黑入红天仙已，颠倒两般总成还，火龙变化为天仙。此外丹之要旨也。古今学道之士，皆以铅汞为大药，曾不知真铅真汞，果是何物。臣自志学之年，则喜闻其事，裒集丹书，研咏义味，夜以继日，至忘寝食。惟是纸上之语，曾无发明，绍兴壬申，有道人为臣言，铅汞者，但以山石问所采锁银为真铅，朱砂中所抽水银为真汞，教臣停取一斤许，以鼎器火候炼之。臣以为信然，遂以会稽天庆观治丹室，依其所指试为之，费岁月，耗赀财，竟无成效。非臣心之不诚，实方之不良也。阅乾道甲申，复有道人为臣言：真铅不露体真汞不呈形。又言：真铅不见银，真砂不见汞。以二物和合为一，分九鼎火而取之，名曰黄芽。依法炼之，变为黄举紫粉，亦号明窗尘。服之聚精敛神，却除万病。以臣观之，此盖青霞子昔所造一中丹耳。至淳熙癸巳，乃遇真师，始悟前所得者，皆非真铅真汞也。古讶云：真铅内产，五金内生，在杳冥天地先。又云：圣人夺得造化意，手搏日月安炉裹，微微腾倒天地精，钻簇阴阳走神鬼。日魂月魄若个识，识者便是神仙子，炼之饵之千日余，身已无阴那得死。真师以其秘方口诀授臣，言下有悟，如梦之觉。后读诸家之书，无不相契，洞然明白。由是而知日魂月魄为真铅真汞，从无质以生有质，万物动静，莫不由之。若安炉立鼎，制造神室，搏日月，运水火，不失天符之旨，则大药神丹，可得矣，．臣三十年间，凡三遇人，后得真师，始契妙道。臣以一介武弁隶职王府，家贫俸薄，未能结真友，采丹材，铸鼎器，造神室，屏迹山林，以从事於斯也。然专心致志，晨夕以之。须因暇日阅《古文龙虎经》，以行世之本，谬误为多，遂用得之於真师者，厘而正之，分章定句，为注解。复以魏伯阳《参同契》，证其义，申而为疏，以辨药地之真伪，金石之异同。去繁撮要，始终相贯，集为一编三卷。上卷十三章，中卷六章，下卷十四章，总三十三章。非敢传之于后世，始示同志之丹友耳。臣疏远之人，不识忌讳，冒昧万死，谨因高士周真一印证，缮写上进。伏惟万机之暇，留神观省，使臣有万世一遇之幸，成就素志。是不独臣之私愿，亦真师之付嘱云。淳熙十二年四月初一日，保义郎臣王道，诚惶诚恐，稽首顿首，百拜谨叙。
　　宋保义部差充皇弟少傅恩平郡王府指挥使臣王道注疏太乙官养素斋道士臣周真一印证
　　神室者丹之枢纽章第一
　　神室者，丹之枢纽，众石之父母，砂汞别居。　　
　　注曰：神室者，丹之枢纽。神室象乾坤，能收日月之精熙，以为金液神丹，故谓丹之枢纽。《参同契》曰乾坤者，易之门户是也。众石之父母者，真铅生於天地之先，为万物之父，百昌之母，故谓众石之父母。《参同契》曰众卦之交母是也。砂汞别居者，砂汞本无形质，隐於真铅之内，得太阳纯之一之精，方能化现於神室之中，故谓别居也。
　　疏曰：太极之初，化元熙而为天地，分阴阳而为日月，中产人物，通为三才。人之最灵，故为万物之首。上古之时，人之住世，动经千百岁，自黄帝之后，渐至寿夭不齐者，何也？盖人不能体天地元熙而行，遂至夭伤也。天地所以能长且久者，尽得元炁纯粹之大也，故能随顺四时，生克五行，运动自然也。古者通达之士，观天之道，执天之行，合自然元熙而滋养一身，使如天地之寿。后世之人则不然，少者血熙未定，而为淫欲所移，老者血熙将竭，而为衰病滋蔓，或有知道，则已晚矣！晚而自保，犹得延年。是以至人效天地变化，安炉制鼎而作神药，老者服之，则聚精会神，还童，为少；少者服之，则得仙犹速。故真一子谓修炼神丹，与天地造化同途，托易象而言之，莫不首探天地之根而为大丹之基。既以乾坤运动之进，而为大丹法象，循坎离而行水火，历卯酉以立刑德，盗四时推移之数，归于掌中，托阴阳动静之机，而成冬夏。栓生鹑火，阳发玄杆，动则坤变下爻为阳九，静则乾归下爻为阴六，此皆修丹之大旨也。
　　出阳入阴章第二
　　出阳入阴，流曜二方，列数有三，按象水火。
　　注曰：出阳入阴，流曜二方者，阳自子而生，出於地上，历丑寅卯辰，至巳而阳极，则青龙日之精，曜於东方。阴自午而降，入于地中，历未申酉戌至亥而阴极，则白虎月之华，曜于西方也。列数有三，按象水火者，·青龙白虎二物，皆因朱雀之炁，熏蒸而成质，故有三也州大丹自起首，以至丹成，真铅神室之外，只以水火二象为之，非有他物相杂也。
　　疏曰：几修金液神丹，先须认药物根元，次验其火侯进退，阳升阴降，不离子午之方，日往月来，铃在卯酉二位。用坎离而行水火，使龙虎变作夫妻，还日精於月窟，则铅内产砂；戏朱雀於离官，则砂中生汞。金由性也，汞由情也，情性相包，夫妇相春，自然而成金液也。故人之情性，不离于身，丹之砂汞俱生铅内。情性於人，非外物也，砂汞於铅，非杂类也。是知日月升降，阴阳往来，皆在天地之中，故乾坤精髓，常果於鸡足山中，玄冥之内，而为大药之祖宗，金丹之根蒂也，夫日有三照，月有三移，日月出于东而光曜於西，则西方日虎，金德之正熙，入於玄冥之内，化而为六戊。日月入於西，而光耀於东，则东方青龙，木德之正无，入於玄冥之内，化而为六己。日月当於午而光耀於北，则南方朱雀，火德之正无，入於玄冥之内，就土成形，化而为黑铅，常居杳冥之内，为天地万汇之根本，故魏真人云：日潜道而沉彩，月施德以舒光，日受月化，体不亏伤。是知真元一界，乃生天生地之本也。古之至人！知神物隐於此，遂假法象，探之而为药之父母，拟乾坤而为神室，立鼎器以象鸡足，取符天候，准则四时，还返金水，合於自然；运阳火以还日精，转阴符而来月魄，使三方之正熙并居金鼎之中，四象之至和，咸结杳冥之内，混沌相交，经营鄞鄂，以至丹成，皆禀自然之变化也。今之学者，谓世问之水银可以为金丹，世问之黑铅可以为河车，使后来皆谬妄相传，以虚为实，多方制度，至老无成。且水银出自朱砂之内，因火化而成，其理只名水银，终不能成金液也。殊不知金液者，禀天地自然之熙，凭阴阳纯粹之精，附形於月，为阴之主，伏体中官，潜当戊己，为至药之母。岂有以世问水银，及山泽五金八石，比并於神药之母哉？神药是度世延年之宝，天地万灵之祖，世人甚难识之。后学以诸类杂物，制造金液，实错会古人之意。若使杂物可造金丹，则金丹应容易得成，所云铅汞二名者，古人说物象，后人不解其意，以朱砂便为铅，以水银便为汞，此乃以假物合真名，乱其根本，所以千举万败，终无成理。前所论真铅出产，并系依·经节录，合於师旨，非敢臆说，以误后学。好道之士，幸留意焉！
　　制犹王者章第三
　　制犹王者，武以讨叛，文以怀柔。土旺四季，土德以王，提剑偃戈，以镇四方。
　　注曰：制犹王者，武以讨叛，文以怀柔者，制令也，犹王者出令，以布四方也。武刚猛，火候也；文柔弱，火候也。喻金鼎坚备，神室固密，初进柔顺之火，以来阳和之炁，令住鼎室之中，末行刚猛之火，金液虽欲迸出，为坤官所拘，遂留精於内，以成造化，犹国有叛逆之民，彼王者防制有方，萃心听命，故不能迸逸也。土旺四季，土德以王．提剑偃戈，以镇四方者，土德者，戊己，真土也，真土者，真铅也。真铅能召至和，归之中官，故青龙白虎，朱雀玄武，四象之熙，不得真土，终不得成金液也。土＂居中官，故称黄帝，和炁随四时而生，万物皆有之，神室为和熙之主，旺於四季，能收摄日月之精华，归于鼎中，不使流散於外也。《参同契》曰土旺四季，罗络始终是也。疏曰：王者之治天下也，内修文德，外治武备，法三皇而设百僚，顺四时而播五谷，故得国内安康，和炁生焉。古人以治天下之理，而制金液神丹。初下手之时，叉须神室，神室之外，而有胞胎，胞胎之外，而有金鼎，金鼎之外，而有坛宠。若一一全备，则使金液之精生焉！至和之熙合焉！王者体中官神母，能制伏流珠，不使飞。走文火发生之火，武火结实之火，能使金液成就也。昔公孙氏上升之后，配为中央土德，是和熙从坤而生。后又罗络四季，包裹金水，和合流珠，渐成神药也。妮女流珠，飞走之物，不常定处。唯是真土一味，可以制之，遂成变化，自然之道也。
　　坎离数一二章第四
　　坎离数一二，南北独为经，故冠七十二石之长。
　　注曰：坎离数一二者，天一生水於坎，故一数主之也；地二生火於离，故二数主之也。南北独为经者，北方阴极之所，而生阳炁之始，历子丑寅卯辰巳，而终巽；南方阳极之所，而生阴炁之始，历午未申酉戌亥而终乾。阴阳二炁，皆从子午为发生之终始，故南北独为经者也，故冠七十二石之长者。真铅先天而生炁，后天而成形，故为众物之长，还丹之根蒂也。
　　疏曰：人问之衍称玄妙者，莫不以烧金炼银为世宝，每见修制者，万无一成，纵使有成者，且非出世宝，非延命济世之卫。今世学道之士，不以性命为急，皆迷迷相指，终无省悟之理。殊不知大丹之道，全在阴阳二熙，相须而成至药，故《真人丹砂诀》云：炼空者合於至妙，炼妙者合於至灵炼灵者合於至神，炼神者合於至道。如此至言，则可知金丹之真伪，妙理之浅深。若不遇至人秘诀，岂能悟解真诠，为出尘之士哉！夫坎离卦象，乃离火坎水，南北二位为水火之根本，虽则分为二体，本同一源而生。既分为二，各禀性情，为一有一无矣！至人於此，知是天性自然，非假合之所及，却以二象配合为一，炼之至宝，服之长生。天产二物，都无杂类，实日月之精华，乾坤之骨髓也。《易》曰：天垂象，圣人则之。此乃返本还源，自有为而合无为也。故水火坎离，升降南北，独为丹首而冠七十二石。但悟天地生杀之机日月循环之方，则有无之性，自晓可也。
　　刚柔有表裹章第五
　　刚柔有表裹，阴阳禀自然，金火当直事，金水相含受，雌雄并一体，用之有条理。
　　注曰：刚柔有表裹，阴阳察自然者，乾阳为刚，坤阴为柔，互相包袅，配合神室，使阴阳自然之炁，日月施化之精，辐辏金胎，而结神药也。《参同契》曰：乾刚坤柔，配合相包是也。金火当直事，金水相含受者，外则水火频施，内则金火常交，木汞生青龙之体，金精长白虎之胎，萌芽渐兆，金木留形，神室之内，金火既交之，久而神水自生於母胎之中，以至丹成。子母两相慕恋，金水自然滋养也。雌雄并一体，用之有条理者，雌雄亦龙虎也，乾坤也，日月也，阴阳也，坎离也，夫妻也，水火也，男女也。雌雄相错，则变化精炁为物也。若用之得理，则发生自然也。
　　疏曰：男属坎卦，太阳日之象也。日月相交，金水自生，情性相得，配合官然，更无外物。若以杂类而合神药，即非自然之性也。只如男至弱冠，女至升年，两情相慕，亦是自然而然。古人将此喻大丹兴人无异，皆自然之性也。砂汞在铅体中，因水火激发而有，非外物也；婴儿在母腹中，亦自水火而有，非外物也。古人知此二种情性根本，不相去离，因引合龙虎之精，还返金水之熙，自然成其至药，则一阴一阳之谓道。若非自然，则不可合也。譬之男女二情，熙交体合，日往月来，自然变化，岂假他物而成胎孕？以此则神药叉在乎离火坎水，二象而成，不在杂类也。由是以知日月真精，炼成金液，与男女胎孕之理实同，但有仙几静秽之异耳。至人恐后学不悟真理，故引此为证，其於法象，自可知也。
　　变化既未神章第六
　　变化既未神，终则复更始，初九为期度，阳和准旦暮，周历合天心，阳爻毕於巳，正阴发离午，自丁终於亥。
　　注曰：变化既未神，终则复更始者，几修大丹，须一月而成，若火数不准，鼎器不密，则神精降少，金液结迟，须臾一月也。《参同契》曰：既未至晦爽，终则复更始是也。初九为期度，阳和准日一暮者，每遇晦朔之夜，子时阳火将兴，便名地雷复卦，阳爻生坤初九於下也。自·子至巳，为旦为早，自午至亥，为暮为晚。旦以屯卦直事，暮以蒙卦直事，屯蒙二卦，以直一日十二时也，为大丹之体象也。一日两卦，一月六十卦，初则屯蒙，终则既未。《参同契》曰，日辰为期度，动静有早晚是也。周历合天心阳，爻毕於巳者，阳火自子而升，至巳为阳极而阴生於午也，《参伺契》曰春夏据内体，从子至辰巳是也。正阳发离午，自丁终於亥者，阴符自午而降，至亥为阴极而阳复生於子也。《参同契》曰秋冬外当用，自午讫戌亥是也。
　　疏曰：大丹变化之道，在乾坤二卦为首，阳火起於子，阴符生於午，阳极乾於巳，阴极坤於亥。乾坤十二爻，随十二辰而变化，以造金掖也。或有造大药，视为等闲之事，妄意为之，以至费耗资财，形枯骨瘁，终无成期，岂知至道包最天地，吐纳阴阳，运转四时，斡旋日月，发现五行，循环昼夜，生育万物，皆禀至道之变化。至人知大道之本，可以康世，乃法象天地，钻簇阴阳，探日月之魂魄，合水火之灵炁，修营至药，归於自然，千经泻论，留示将来。而学道之士，尚不能信，但只以有形有质之物，假合造作，终不合至理，纵有成者，亦不能令人返老还童，久视人闲。或反成瘫毒。流血之害，炼丹之士，可不戒哉！
　　水火各一方章第七
　　水火各一方，守界成寒暑，东西表仁义，五行变四时。如是则阴阳互用，顺三而得其理。
　　注曰：水火各一方，守界成寒暑者，水阴也，寒极於坎；火阳也，暑极於离，各守一方，而成冬夏者也。《参同契》曰：赏罚应春秋，昏明顺寒暑是也。东西表仁义，五行变四时者，东方属木，发生万物之所，故谓之仁，谓之喜；西方属金肃，杀万物之所，故谓之义，谓之怒。金木水火土，五行之熙，变春夏秋冬，而正四时之象，《参同契》曰爻辞有七义，随时发喜怒是也。如是则阴阳互用，顺三一而得其理者，若四象之数，不失其时，则阴阳之炁，顺水火寒暑，各得其理也。《参同契》曰如是则四时之熙，顺五行而得其理是也。
　　疏曰：日月运行，寒暑有节，日去则月来，年移则岁至。以一岁之炁，蹙於一日十二时中，排春夏秋冬，以应四时之侯，运动法象，一一须及时也。日月之度不差，寒暑之节有准，则大丹爻成矣！法象才动，内以知来，则精无生於室中，阴阳结於鼎内，既得阴阳精炁，则鼎内润泽，自然流通，渐生变化，与四时应侯。故《五篇》云：春以温之仁也，夏以暑之礼也，秋以凉之义也，冬以寒之智也。若四时之熙顺，则一岁之事成焉！又春熙生物之本，乃已前阳火侯也；秋熙杀物之本，乃午后阴符候也。子丑寅为春，卯辰巳为夏，午未申为秋，酉戌亥为冬，於十二时辰内，运其火候，应以四时五行，不得分毫参差，则鼎中流珠渐结，金液将凝，其丹秘成也。故《歌》曰：圣人夺得造化意，手搏日月安炉裹，微微腾倒天地精，横簇阴阳走神鬼。则知金液神丹，若非法象天地，准则阴阳，造化自然者，则无以成也。
　　神室设位章第八
　　神室设位，变化在乎其中矣！神室者，上下釜也，设位者，列雌雄配合之密也。变化为砂汞，砂汞者，金土，二用，二用无爻位，张翼飞虚危，往来既不宗宫定，上下亦无常。独居不改，化归中，宫非土不可制，包囊众石，为丹祖宗。
　　注曰：神室设位，变化在乎其中矣者，立神室，象天地，天地位定，则日月之光，耀其中矣！《参同契》曰天地设位，易行乎其中矣！是也。神室者，上下釜也，神室有上下两釜，以应天地也。《参同契》曰天地者乾坤是也。设位者，列雌雄配合之密也者，设天地乾坤二位，上釜象天，为雄为乾，下釜象地，为雌为坤。使上下两釜，雌雄之际，配合而为一也。《参同契》曰设位者，列阴阳配合之位是也。变化为砂汞，砂汞者金土，二用者，立鼎器，法乾坤，金母居中，三方备用，则生灵汞也。砂汞乃坎离二火，为乾坤二用。《参同馨日《易》谓坎离者，乾坤二用是也。二用无爻位，张翼飞虚危者，乾坤也，日月也。日月升降，水火抽添，不拘爻位。张翼，南方离火之位；虚危，北方坎水之位。《参同契》曰二丹无爻位，周流行六虚是也。往来既不定，上下亦无常者，水火往来，神室之内，不常定处也。《参同契》曰往来既不定，上下亦无常是也。独居不改，化归中官者，若火数抽添有理，则时时化入中官，而为金液也。《参同契》曰幽潜论匿，升降於中是也。官非土不可制，包囊众石，为丹祖宗者，中官神室，以真铅制造，故称土德，包囊万汇，为金液祖宗也。《参同契》曰包囊万物，为丹祖宗是也。
　　疏曰：大丹之道，全在铅银与砂汞二物，砂汞乃日之精，铅银乃月之华，修金液之方，不出天地玄象之中。前篇所论，亦甚晓然，犹恐学者不悟，所以时时叱喻，如言下晓了，则砂汞不劳而可得也。且铅之有砂汞，由人之有情性，情性发於中而应於外，非外来也；砂汞生於中而现於外，亦非外来也。情性二用，并在身中，砂汞二名，俱隐铅内。人用情性则发於外，铅有砂汞则营於内。然则机用虽别，其理同契，至人之意，分明指示，用日月至精，合而成药，不以杂他类也。
　　有无相制章第九
　　有无相制，朱雀炎空，紫华曜日，砂汞灭亡。
　　注曰：有者，虎也；无者，龙也。有者白金也，无者阴阳熙也。以白金为神室，而未能自生变化，因水火升降，运转四时，乃得成丹，故用空器而制有也。朱省乃火神，熏蒸於下，神室之内，金液从火而生也。《参同契》曰以无制有，器用者空是也。紫华耀日，砂汞灭亡者，紫华日之精英，在神鼎内，或化金华，而现日月之光；或变灵液，而示龙虎之状。服耀鼎中，化为砂汞，一消一息，一浮一沉，随水火而或灭或亡也。《参同契》曰故推消息，坎离没亡是也。疏曰：上古之人，以水银一味而成丹者，盖有龙而无虎也，亦不假五行四象，法天则地；亦不假夫妇阴阳，交男合女，但使阴阳坎离之熙，消长於一身之中，龙虎之精，滋毓於七康之内，信任自然，而合大道，所以上古皆长寿，无夭伤也。中古以来，若欲却老还童，延年度世，升真入妙，铃须安炉立鼎，召天地至和之无，回日月英灵之华，使四象无虞，五行全备，九转数终，三千时足，开炉则紫粉凝霜，金华烁日，服之长生，后天而老。况今之人，知虎者多，识龙者少。夫金液为青龙，东方木德之宗，即日也；黄芽为白虎，西方金液之祖，即月也。然此二物之精炁，皆有神通变化之理，故《经》云日月之精救老残是也。制之得法，食之亦能变化也。所谓丹之变化者，丹砂变为水银，乃阳返阴也；水银复变为丹砂，乃阴返阳也。方号纯阳之丹，而人服之，次得长生。圣人喻日月魂魄，只在坎离二位，更无别物，恐后来不得真理，故直言之，以示将来。
　　诀不辄造章第十
　　诀不辄造，理不虚拟，约文伸奥，叩索神明。演成卦爻，五行为经，坎雄金精，离雌火光，金木相伐，水火相克，土旺金乡，三物俱丧。四海辐辏，以致太平，并由中宫土德，黄帝之功。
　　注曰：诀不辄造，理不虚．拟者，圣人垂文於世，叉无苟作妄言，以惑后人。《参同契》曰言不苟造，谕不虚生是也。约文伸奥，叩索神明者，剪去繁芜，撮其枢要，验日月之妙理，符神明之至精，《参同契》曰引验见效，校度神明是也。演成卦爻，五行为经者，体《周易》六十四卦，以为火数，依金木水火土五行，以为生杀。以日月相合，而证夫妇，以离坎相交，而来至精。《参同契》曰推类结字，原理为证是也。坎雄金精，离雌火光者，坎藏六戊，为月之精，雄阳之位，居於北方。月阴也，戊阳也，乃阴中之阳，象水中之生金虎也。离藏六己，为日之光，雌阴之位，居·於南方。日阳也，己阴也，乃阳中之,'四阴，象火中之生汞龙也。《参同契》曰坎戊月精，离己日火是也。金木相伐，水火相克者，金，白金也；木，赤汞也，二物相伐，愈自荣盛，水火递克，大见光明。日月相交，刚柔互兴，阴阳得理，则相谋合。《参同契》曰日月为易，刚柔相合是也。土旺.金乡，三物俱丧者，金木火三物，被四时尾火包袅，经九转之后，俱化为明窗尘，《参同契》曰土旺四季，罗络始终是也。四海辐辏，以政太平者，呼吸四方之熙，辏归神鼎之中，引龙虎之精而为至药，以五土而终功，以四季而结展，故得青赤白黑，各得施其功，以成就神丹也。《参同契》曰青赤白黑，各居一方是也。并由中官土德，黄帝之功者，中官土德，乃戌已至和之炁，金液变化之道，皆禀戊己也。戊己居中官，故称黄帝修神丹者，探日月之至精，合阴阳之灵熙，周星数满，水火运终，尽归功於土德，黄帝之功也。《参同契》曰中官所禀，黄帝之功是也。
　　疏曰：上古之人，言不虚发，诀不再传，事成之后，书之于契，以引将来好道之士。况文字所传，只说大意，今直指大药之原者，故令后人不用朱砂水银之类。若得玄妙法象，随天地阴阳四时运动，而得成丹者，即是真阴真阳也。《阴符经》云天机张而不死，得此道者，不可妄传非人。《参同契》曰欲写之竹帛＂，恐泄天之符，犹豫增叹息，倪仰辍思虑是也。炼至药不出水火，水火既交，则鼎内龙虎之熙，便相和合，而成金液，故真铅实金丹之父母，灵汞之祖宗也。化生万类，毓养韦生，皆禀此而成也。既得真铅定体，而又知水火真方，则大丹岂无可成之理乎？
　　金火者真铅也章第十一
　　金火者，真铅也，丹砂着玥，莫大乎金火。言穷微以任化，阳动则阴消，混沌终一九，宝精更相持，卦与药合，金有三百八十四铢，铢据一斤为十六两也。金精一化，二熙成丹，青龙受符。当斯之时，神室炼其精，金火相运推，雄阳翠玄水，雌阴赭黄金，阴阳混交接，精液包元炁，万象凭虚生，感化各有类。众丹之灵边，长生莫不由。
　　注曰：金火者，真铅也者，金火二字，是日月之称。金为丹之本，火为日之根，皆於铅中。魏真人以金火为易，以易为药也。《参同契》曰《易》者，象也是也。丹砂着明，莫大乎金火者，丹砂乃金液也。金液大丹一法，唯凭日月阴阳之精以成也。金者，铅也；月者，水也；砂者，汞也；日者，火也。外则水火升降，内则铅汞交结，除此之外，别无杂类可入也。金砂变化，全自日月精华而生，《参同契》曰悬象着明，莫大乎日月是也。言穷微以善化，阳动则阴消者，古之人穷其微妙，察其盛衰，使阴阳之熙，往来动静，循环昼夜，周而复始。《参同契》曰穷神以知化，阳往则阴来是也。混沌终一九，宝精更相持者，坎离龙虎之无，混沌於神室之中，随水火进退。下手之初，一官坎位，火数发生之微，精熙相交，未有变通，至巳之巽位，火数发生之极，则龙生汞而虎生铅，铅汞之精，渐萌鼎内，日月之熙，轮转於外，水火之精巷舒於内，《参同契》曰辐辏日轮转，出入更卷舒是也。卦与药合，金有三百八十四铢，铢据一斤，为十六两也者，卦有三百八十四爻，周天一岁之数，总火候一周之用；金有三百八十四铢？金母一斤之数，总大丹一斤之用。其火侯金母，皆相符合也。《参同契》曰卦有三百八十四爻，爻据摘符是也。金精一化，二炁成丹，青龙受符者，太阴金虎之液，太阳木龙之津，化为真丹，晦朔起符之初，青龙大神当权，震卦主之《参同契》曰晦至朔日，震来受符是也。当斯之时，神室炼其精，金火相运推者，正当青龙受符，得火之时，神室之内，龙虎二熙相纽，金火之精相合，而化神丹也。《参同契》曰当斯之际，天地交其精，日月相禅持是也。雄阳翠玄水，雌阴赭黄金者，雄阳，乾也，天也，老阳也，日也，砂也，其精日玄水，又日雌汞；雌阴，坤也，地也，老阴也，月也，铅也，则日化玄水，而月化黄金也。黄金即真铅，玄水即真汞也，铅汞合而为一，乃成丹。《参同契》曰雄阳播玄施，雌阴化黄包是也。阴阳混交接，精液包元熙者，阴阳龙虎之熙，在混沌之中，水火交感，互相变化，而生津液，为丹根基也。《参同契》曰混沌相交接，权舆树根基是也。万象凭虚生，感化各有类者，世问万物，皆凭元熙而生，各逐其类，而附其形也。如在鼎中，则木之熙化龙，金之熙化虎，火之炁化汞，水之熙化铅，土之熙化和，而五熙皆归中官，长养鄞鄂，以至凝神成真。是各逐其类，凝而成真也。｛参同契》曰经营养鄞鄂，凝神以成躯是也。众丹之灵逵，长生莫不由者，金液大丹有二十四品，唯此母是金液之大者，乃白日冲天之上道，一一明象天地，日月星辰，五行四时，归於神室之中，变化金液长生之道，莫不由也。《参同契》曰众夫蹈已出，蠕动莫不由是也。疏曰：金火即铅火也，铅火即水火也，金火相交，则丹砂生於真铅之中。古之人所秘者，秘在火侯而已。火数如一斤，母数亦一斤以母一斤之数，析之为三百八十四铢，以火一斤之数，析之为三百八十四爻，以应一年六十四卦之数。故乾之策二百一十有六，坤之策一百四十有四，引而伸之，触类而长之，万有一千五百二十，以应万物之数，合天地一周之用古今法象天地，准则阴阳，用水火之升降，合金木之情性，备刚柔之体，成大丹之造化。其乾坤爻策，一一演大丹之数，显金木水火土之精微者，天之符也。所修至药，运动火候，皆应天符之数也。若将年月日时之数，蹙於一日十二时中，进退阳火阴符，以炼金液神丹，则造化之理，立可待也。　　　　
　　於是玄润光泽章第十二
　　於是玄润光泽，元君始炼汞，神室含洞虚，玄生白金公，巍巍建始初，冠三五相守，飞精以濡滋。
　　注曰：於是玄润光泽，元君始炼汞，神室含洞虚者，黑铅制为白金，精光莹彻，方成神室。神室之体，中虚径寸，以生真汞也。元君乃炼丹之主司，抱朴子云：元君亦自言：我亦炼丹而得仙。伏羲画八卦，仲尼演易象，皆明此天地之数也。《参同契》曰於是仲尼始蒙鸿，乾坤昭洞虚是也。玄生白金公，巍巍建始初者，玄生白金也，故能收养日月之精华，阳火未动，俱隐於白金之内，而不见其形迹；水火既行，则金华产於白金之中，金华乃戊己之和熙也。二物相见，感化生丹，可谓巍巍尊高者也。稽考古初，已有斯物，包最阴阳，与万物之形，不相去离。关睢建义，水火相交，则砂汞生，神明出焉！故为万物之母，为阴阳之始也。《参同契》曰稽古当元皇，关睢建始初是也。冠三五相守，飞精以濡滋者，水一火二，乃三也，五土也，若水火土相交，则神精降於器中。故古之圣人，初立神室，既济鼎器，交男女之体，合龙虎之形，初则形质未分，一如混沌，既经运火之后，则夫妇之情相纽，龙虎之精契合，便应元年起首之初，终成神药也。《参同契》曰冠婚炁相纽，元年乃芽孳是也。
　　疏曰：元君亦炼丹而得仙者，上古之祖师也。拟天地之数，纳日月之行，以鼎器拟象乾坤，中虚寸余，其火候法象，如动即天炁降，地熙应，天地至精相交，而生神液也。巍巍尊高，完为玄妙也。古得道者，恐后人不悟真理，以采砂水银诸杂药物而造大药，不明真铅之变化，是以取象立官，以晓学者，若杂类为之，是由入山捕鱼龙，入水求雉兔，皆无可得之理，虚劳力耳。　　　
　　玄女演其序章第十三
　　玄女演其序，戊己贵天符，天符道渐剥，难以应玄图。
　　注曰：玄女演其序，戊己贵天符者，古文龙虎经注疏卷上玄女乃天地之精神，阴阳之灵熙，神无所不通，形无所不类，知万物之情，晓众变之状，为道教之主也。戊己乃和熙，大丹之根本，天符运动，则生戊己之精也。《参同契》曰圣人不虚生，仰观显天符是也。天符道渐剥，难以应玄图者，天符进子，阳火日增，至巳而阳极，天符退午，阴符日喊，至亥而阴极。五行克尽，四时运终，故道渐剥也。《参同契》曰天符有进退，屈伸以应时，故易统天心是也。疏曰：玄女亦上古之，神仙，为众真之长。戊己，土也；天符，火也，火乃元熙也。大则包含天地，小则潜藏一毫，万万灵类，无不沾其元熙，广大包笼，潜布生育，刑克金木，运转阴阳，荣万物，衰万物，变化无方，有莫大之妙用。真人拟此神化，营修至药，探日月至精，合温冻寒暑，抽添水火，依春夏秋冬，随顺四时，盛旺衰荣，皆秉自然也。若以金银土石，草木灰霜而造金液神丹，安有如此变化哉！
　　古文龙虎经注疏卷上竟
　　古文龙虎经注疏卷中
　　宋保义郎差充皇弟少傅恩平郡王府指挥使臣王道注疏太乙官养素斋道士臣周真一印证
　　故演作丹意章第十四
　　故演作丹意，乾坤不复言。丹砂流汞父，戊已黄金母，锺律还二六，斗枢建三九，赤童戏朱雀，变化为青龙。
　　注曰：故演作丹意，乾坤不复言者，前篇言大丹之意，置立神室，妙尽其汞父理故於此篇不复言也。丹砂流汞戊己黄金母者，丹砂，日也，流日，之魂也；戊己，月也，黄金，之魄也。丹砂戊己能生此二物，魂月魄而为至药，故谓之父母也。锺律一还二六，斗枢建三九者，二六者，乃一子负辰午申戌为六律，丑卯巳未酉亥为六吕。又子为黄锺，午为离宾之类，主十二时也，一二九亦十二也。斗之所指为建，正月建寅，二月建州自实而上，皆天也。是以虚实相通，而有六爻之变，故乾用七九，而坤用六八也。以四象之数，通乾坤之数，而老少阴阳之策见矣！四而通六，得二十四，为老阴一爻之策；四而通八，得三十二，为少阴一爻之策；四而通七，得二十八，为少阳一爻之爻之策九之变、恤变之策，乾坤之成数，六六爻之生数也。九六随乾坤二卦为变州州而通九，得三十六，为老阳一阳阴以老阳老而少阴少七八不入也。乾有六爻，其，坤有六爻而天得其三，而地得乾坤两一眬办一狞一而不届，阳光赫赫，发於地下，变坤下爻而为复，是日初九，为阳六爻之主。微阳方生，二变为临，阳熙方行斗二变则阴阳交通而成泰，万物萌甲，破地而出，四变为大壮，万物丛生，五变为夹，则万卉见真，以至上九变为纯乾，阳光熹熹，遍布卯酉之南，草木茂盛，阳光升于上，五色耀于首，井泉若冰，是谓乾卦用事之时也。方其坤之动也，辟而不塞，阴精肃肃，发于天上，变乾下爻而为娠，是日初六，为阴六爻之主，微阴方生；二变为遁，阴熙方行；三变则阴阳不通而成否，万物成实，结而垂下；四变为观，万物衰落；五变为剥，则卉归藏；以至於上六，变而为纯坤，则阴精凛凛，遍布卯酉之南，草木萎黄，阴精沉於下，五色藏於根，井泉若汤，是谓坤卦用事之时也。故《经》曰：日入地中一，结精之象，再变为复，发生万物者也。是知乾坤二体，随阴阳之熙以变动，升降於六虚，一晦一明，循环昼夜，日往月来，循环无端，而莫知乎纪极者。唯一味光和之熙，以成变化耳。上古至人，知天地之消息，阴阳之惨舒，故托易象，法乾坤，准阴阳，拟水火，自天地至和之炁，引日月纯粹之精，归於神室之内，以变金液，点化几躯，而作圣体。功德备具，位号真人。孰不谓之神乎！
　　坤初变成震章第十五
　　坤初一变成震，三日月出庚，东西分卯酉，龙虎自相寻。坤再变成兑，八日月出丁，上弦金半斤。坤三变成乾，三阳备圆照东方甲，金水温太阳。赤髓流为汞，姥女弄金当，月盈自合亏。
　　注曰：坤初变成震，三日月出庚者，朔前夜半，子时运行阳火之初，日月合璧於毕勖之上，乾变坤之下爻，而为震卦。震卦主事，一阳爻生於下，则月至三日，现於庚方也。《参同契》曰三日出为爽，震受庚西方是也。东西分卯酉，龙虎自相寻者，东西二八之门，日月出金木正位，既经五日，运行火侯，则龙虎之熙，两相慕应，聚於鼎中也。坤再变成兑，八日月出丁，上弦金半斤者，自六日至八日成上弦，乾交坤之二爻，而为兑卦，兑卦立事，二阳爻生於中，则月光得半弦，平如绳，而月现於丁方，喻鼎中金火，各半也。《参同契》曰八日兑受丁，上弦平如绳是也。坤三变成乾，十五三阳备圆照东方甲者，自十一日至十五日，乾交坤之上爻，而为乾卦，乾卦主事，三阳爻生於上，则月光圆满，而月现於甲方，喻鼎中金德圆满，得火候也。《参同契》曰十五乾体就，盛满甲东方是也。金水温太阳，赤体流为汞，妮女弄金当，月盈自合亏者，金液神丹，至此太阳之精，盛满神室之内，金火之熙，化而为汞，汞与其母，两相留恋，以变金体，蟾蛛兔魄，互相包袅，光耀鼎中，媳女之体自成首饰，化现金当，喻鼎中金熙渐荣，而变成丹。《参同契》曰蟾蛛与兔影，焕炳两炁俱，蟾蛛视卦节，兔魄吐生光是也。太阴自初一日至十五日光满，至十六日自合亏也。《参同契》曰七八道已记，屈伸低下降是也。
　　十六转相减章第十六
　　十六转相臧，乾初缺成巽，平明月见辛，乾再损成艮；二十三下弦，下弦水半斤，月出於丙南，乾三损成坤，成坤三十日，东北丧其朋；月没於乙地，坤乙月既晦，土木金将化，继坤生震龙。
　　注曰：十六转相喊，乾初缺成巽，平明月见辛者，谓十六日已后，坤交乾九之下爻，而为巽卦，巽卦主事，一阴爻发生於下，阳火初退，阴符始生，平明则月现於辛方也。亦如阳火初进之时，月生三日同也。《参同契》曰十六转受统，巽辛见平明是也乾再存损成艮，二十三下弦，下弦水半斤，月出於丙南者，自十一二日，阴符再退，至二十三日，坤交乾之中爻，而为艮卦，艮卦主事，二阴爻生於中，则月见於丙方，复与上弦同义，盖鼎金水各半也。《参同契》曰艮直於丙南，下弦二十三是也。乾三损成坤，成坤三十日，东北丧其朋，月没於乙地者，自二十六至二十八日，坤交乾之上爻，而为坤卦，坤卦主事，三阴爻生於上，月光将尽，则月现於乙方，至於东北，阳光既尽，是谓丧朋也。《参同契》曰坤乙三十日，东北丧其朋是也。坤乙月既晦，土木金将化，继坤生震龙者，自二十八日至三十日，阴符到此消尽，阴阳之炁各停，土与木金相和为液，太阳之熙，不令於月，则太阴之体全无。循历东北，再经毕晁之上，日月相．合，水火重施，复如其初。又以复卦为首，继坤而生震卦也，震属木位，在东方，故称龙也。又阳火为龙，《参同契》曰节尽相禅与，继体复生是也。
　　疏曰：自子至巳，阳火六时而为进，震兑乾主之，太阴行度，为金液之象也。复临泰壮央乾，为太阳行度，阳火之象也。自午至亥，阴符六时、而为退，巽良坤主之，太阴行度，为金液之象也。诟遁否观剥坤，为太阴行度，阴符之象也。鼎中金水之变，十二爻十二时主之，天上月华之动，六卦十二时主之，《参同契》言之甚详，但人不能洞察之耳！凡修真之士，欲炼养大丹，铃上知天文，下知地理，中知人情，方能变通造化，手握阴阳，运日月於炉中而孳生龙虎，交乾坤於室内而长养精津，金母无虚育之劳，木父有成功｀之逸，金液化现，砂汞成形，九转告终，阳光变足，黄毕立号，同明窗尘，不惟点石为金，服之与天齐老，变化之妙，无以加此。
　　乾坤括终始章第十七
　　乾坤括终始，故曰震龙也，如上二一十日，坤生震兑乾，乾生巽艮坤，八卦列布曜，运移不失中。
　　注曰：乾坪括终始，故曰震龙也者，乾坤二卦，为众卦之父母，二卦相索而成八卦。乾先索坤之下爻而为震卦，以为朔曰一日夜半子时，阳火发生之始；坤又索乾之下爻而为巽卦，自十六日夜半子时，阴符发生之始也。乾纳甲壬，坤纳乙癸，《参同契》曰壬癸配甲乙，乾坤括终始是也。如上三十日，坤生震兑乾，乾生巽良坤者，坤生震卦而为初五日直符，次生兑卦而为中五日直符，又生乾卦而为末五日直符。太阴历十五日圆满於甲上，鼎中金液亦盛，盖随卦侯而增也。乾生巽卦，而为初五日直符；次生艮卦，而为中五日直符；又生坤卦，而为末．五日直符。太阴历十五日，光尽於东北艮乡，鼎中金液盛实，亦随卦侯而成也。乾坤自相生灭，为三十日，一月之候也。《参同契》曰七八数十五，九六亦相应，四者合三十，易熙索灭藏是也。八卦列布曜，运移不失中者，如上八卦列布於一月三十日中，运动阳火阴符，一一奏归神室之内，为大丹金液之变化也。《参同契》曰八卦封布曜，运移不失中是也。
　　疏曰：人之一身，亦体天地，其中阴阳升降，亦与之符契。但以六欲七情，发之於外，而精炁耗损於内，终日汨汨，不知省觉也。能知此道，随顺阴阳，恬淡守素，则天地外交，而身中内合，一一皆应其升降。若少思虑，无栈贼，亦自然延年矣！况安炉立鼎，法象天地，召日月至精，引阴阳和炁，成神药而服之，安得不为仙哉！造金液者，须知乾坤八卦，纳一月三十日，日月行度之数，日行一度而月行十三度强，一月一终，终而同官，谓之合朔。日行三十度，月行三百九十五度，历十二月，再与日合於斗宿之次，为冬至之日也。故至人以日月缠度之数，为一月运火之期，前十五日震兑，乾主之；后十五日巽艮，坤主之。离坎定位，阳火阴符，随时进退，皆依约爻象也。
　　调火六十日章第十八
　　调火六十日，变化自为证，神室有所象，鸡子为容形，五岳峙潜洞，际会有枢辖。
　　注曰：调火六十日，变化自为证者，元精在鼎中，难睹其状，如一月数中，开鼎视之、或金华降少，五液结迟，乃阳火阴符有太过不及之息，再须一月，运行结丹之火候也。故元精在鼎中，受外来符火，一一变化，难睹其状。以十二时爻象火数，即知其动静浮沉也。《参同契》曰元精妙难暗，推度效符证是也。神室有形象，鸡子为形容者，古之至人仰观天象，俯察地理，效乾坤而立神，至类鸡子而法形容，虚中一寸而安灵汞，《参同契》曰居则观其象，准仪其形容是也。五岳峙潜洞，际会有枢辖者，地上灵仙，分为五岳，其中皆相潜通。古人立表为象，制坛炉鼎鳌符合玄法，亦委由相通，而使火熙通远，无所凝滞。若火散於外，则吉凶生於内，《参同契》曰立表以为范，占侯定吉凶是也。
　　疏曰：天地未分，象若鸡子。天地既分，阳火升於上，而轻清之熙结而为天；阴水沉於下，而重浊之界结而为地，是谓天地定位也。神室者，上釜为天，下釜为地，两釜相合，其形亦象鸡子。中虚寸余，是谓神室定位也。天地交，则水中相火而升，火中生水而降，相交於真土之内，而生万物，，神室交则火自坎生，水自离条，相交於戊己之内，而生灵汞，玄妙神秘，亦可知也。
　　发火初温微章第十九
　　发火初温微，亦如爻动时，上戴黄金精，下负、坤元形，中和流素津，参合考三才，乾动应三光，坤静含阳炁。
　　注曰：发火初温微，亦如爻动时者，凡神丹起火，皆依约爻象，与十二时同为消息。如地雷复卦，主冬之令，下一爻变而，为阳，子时之爻也，於此时发火，未甚有力．但温温然，是谓柔火，陕应复卦下一阳爻，物生之候也。《参同契》曰发号顺时令，勿失爻动时是也。上戴黄金精，下自坤元形者，黄金乃乾，天也，上釜也；坤元者，乃坤地也，下釜也，二釜相合，而为神室也。《参同契》曰上察河图文，下叔地形流是也。中和流素津，参合考三才者，既神室有位，则素津灵汞，生於其中矣！中官之灵，亦喻人心神之所居也。故天地人全，则万物名焉！金水作焉！《参同契》曰中稽於人情，参合考三才是也。乾动应三光，坤静含阳熙者，，乾天也，日也，火也，乾天运动，而木火之精便生於空器之中，而作金液也。坤地也，月也，水也，神地静居，而月水金之精，和合太阳流珠，而又包袅不至飞走也。《参同契》曰动则循卦节，静则象爻辞乾坤用施行，天地然复理。可不谨之乎是也。
　　疏曰：日属离位，在南方，居丙丁之中，火之正位也。日又含火，火又变体成汞，故云汞生於日，夜者，阳也，谓之阴魂也，离卦二阳一阴，以己土为其神，又是坤之中女，日又用己上为其光，己土者，阴位也，故以其象配离卦。又为日中之光，含其玄色为朱，从青变赤，故为朱砂也。月属坎位，在北方－．居壬癸之中，水之正位也。月又含水，水又变体成金，故云金生於月。金者阴也，谓之阴魄也，坎卦二阴一阳，以戊土为其神，又是乾之中男，月又用戊土为其精。戊土者，阳位也，故以其象配坎卦，又为月中之精，含其素色为炁，从白变炁，故为炁铅也。汞合离熙，以应阴爻之位，汞之一物，非世问水银朱砂等物，木生於太阳之内，名日神水，是谓真汞也。铅合坎炁，以应阳爻之位，铅之一物非嘉州咸铅，及诸－山石问所生也。木生於太阴之中，名曰白金，是谓真铅也。铅分为二仪，神室也；汞生为一熙，玄液也！以象三才天地人也。
　　古文龙虎经注疏卷中竟
　　古文龙虎经注疏卷下
　　来保义郎差充皇弟少傅恩平郡王府指挥使臣王道注疏太乙官养素斋道士臣周真一印证
　　神室先施行章第二十
　　神室先施行，金丹然后成，可不坚乎炼化之器，包曩飞凝，开阖灵户，希夷之府，造化泉窟。
　　注曰：神室先施行，金丹然后成者，既立神室而得其法，则金液有铃成之理也。可不坚乎炼化之器，包袅飞凝者，炼丹之士，铃先须坚备鼎器，其中灵汞结凝，不得飞走，方可成丹也。开阖灵户，希夷之府，造化泉窟者，神室有上下之釜，开则为二，阖则为一，其中空虚，水火才交，神物便生，故号希夷，白金为母，而生水银，号曰金液，此丹之府库窟宅也。
　　疏曰：北方之水，生成白金，谓之真铅，乃至阴之精，包合阳和，随混沌分判之炁，各归一元。古之至人，法象天地生成之道，还阳和之熙於真铅之中，合自然之用，制所成药，此真元之熙也，非世间几物可为。若修炼得法，制度有理，则何患不成大丹乎！龙虎二物，俱生铅中，用水火升降，故使金木交希夷之府，日月会造化之窟，白金为母，包最众灵，而产至宝矣！
　　阳炁发坤章第二十一
　　阳炁发坤，日昴南极，五生连珠，日月合璧，金砂依分，呼吸相应。
　　注曰：阳熙发坤，日晷南极者，亥月之末，纯坤卦终，至乎月之初，夜半子时，坤卦下生一阳爻为复卦，乃阳火初生之时也。至丑历寅，以至於巳，阳熙至南方，极盛则阴生於五月也。五星连珠，日月合．璧者，五星运行周天，有若连珠，迟疾留伏，逆顺进退也。日月缠度，一月一爻其合如璧，与五星共为表裹，以证金火一岁之用也。金砂依分，呼吸相应者，金砂乃日月之精也，水火升降，一消一息，则金砂在鼎中，一浮一沉，随象呼吸，与外来符火相应也。疏曰：真铅母也，坤也，太阴之体常炁，遇阳火而方生形质。形质既生，而历六十四卦，逐三百八十四爻，变化万状，皆随日月五行星度之数也。若以金银杂类为丹，则安得随阴阳四时而生乎？
　　华盖上临章第二十二
　　华盖上临，三台下辅，统录之司，当密其固，请责能否。
　　注曰：华盖上临，三么下辅，统录之司，当密其因，诂责能否者，华盖十六星，其形如盖，在紫微官中，以荫帝座三台六星，在紫微官外，主调顺阴阳，燮理万物，喻水火居金鼎上下，若燮调得理，则神精降内。三台为统录之司，百寮之帅，宰相之位，文盈文昌也。或五星应缩失次，日月进退失节，则四叔不应，风雨不时，是致万物不生，亦犹炼丹之士，运火失节，使鼎内或乾或溢，变异不常，叉败丹事。若总诸节候，如运诸掌，固密鼎器，不使有虞。若一不理，则诂责运符之能否也。《参同契》曰文昌总录，诂责台辅，百官有司，各典所部是也。
　　疏曰：世之学道者多矣，然得妙理者，万无一二，或假其名，以资奸利，或烧变黄白，勾合庚艮者，有之；或妄指古文，修炼五金八石，以侥幸大．药，费岁月，耗精神，终无成效。愚者益其过，智者损其行，耽执至死，曾不悔悟，迷迷相传，无有休止。至、有失其职业，散其赀财，弃父母之养，割妻学之爱，漂流冻馁，世世有之。殊不知金丹大药，非几铅几汞所作，乃天地之精神，日月之魂魄，息不造其闽域耳，
　　火炼中宫土章第二十三
　　火炼中宫土，金入北方水，水土金三物，变化六十日。自然之要，先存后亡，或火数多，分两违，则或水银不定，同处别居，刚柔抗衡，不相涉入，非火之咎，谴责於土。
　　注曰：火炼中官土，金入北方水者，火，日也；金，月也，金火二性，顺五行六律之炁而生，故火生土，金生水，各吐其精，而为神药也。《参同契》曰日合五行精，月受六律纪是也。水火金三物，变化六十日者，中官只有金母一味，而水土二位，得火侯而和合，若一月火侯，金液不依母数，则再须一月起火也。《参同契》曰五六三十度，度竟复终始是也。自然之要，先存后亡者，金液神丹，全在火侯，火是药之父母，药是火之子孙，乃天地之炁，自然而生也。或火力停均，而生金汞，或火力失度，返致散失。存亡不定，叉在六十日之内，以度其始终也。《参同契》曰原始要终，存亡之绪是也。或火数多，分两违则者，阳火数多，神精返伤，致使金汞娇逸，亢满鼎中，违失执度也。《参同契》曰或君娇逸，充满违道是也。或水银不定，同处别居者，水银乃金液也，若火数差殊，则水银在鼎室之内，随火不定，不依轨辙而行，则或同或别，以於不测也，《参同契》曰或臣邪佞，行不顺轨是也。刚柔抗衡，不相涉入，非火之咎，谴责於土者，金砂不依数生，刚柔不相涉入，非特火之过也，亦是官中金母不纯，而精熙少失，必在此，故不责火而责土也。《参同契》曰或臣盈缩，乖变悔吝，执法刺讥，诂过移主是也。
　　疏曰：炼丹之士，须明日月之行度，知阴阳之升降，晓火候之抽添，辨药物之真伪，方有必成之理。兹实在於运符之人，若昧於此，执法不定，却言传授不真，证则师主，不能自悟，好学之士，宜戒之焉！
　　土镇中宫章第二十四
　　土镇中宫，笼罩四方，三光合度，以致太平。五脏内养，四肢调和，水涸火灭含曜内朗。金水相荣，闭塞流晖，调和温水，发之俱化，道近可求。
　　注曰：土镇中官，笼罩四方者，土，戊己也，母也，母居中官，召四方和炁，归於神室之内，化成金液也。《参同契》曰：辰极喻金母。盖能优游，以怀来臣庶也，故曰辰极受正，优游任下是也。三光合度，以致太平者，三光则日月星也，若三光进退，不失於上，则天下太平，令行禁止，国无乱逆之患也。丹之内运，亦有三光，盖阳火阴水，与金胎，是象日月星也。故外运亦有三光，分在动静爻克之内，阴阳符火之中，若运符得理，则无逃逸之害，如治国之致太平也。《参同契》曰克明正德，国无害道是也。五脏一内养，四肢调和者，若运行符火，尽合同天度数，则鼎室之内，真人之身，五脏四肢，调和安顺，虚无恬淡，以至於终，故无夭伤之息也。《参同契》曰内以养己，安静虚无是也。水涸火灭，合曜内朗者，夫炼大丹火候，巳时亥时，则火灭，至此二时，金火水之精熙，各得其情，光耀遍於一室之中，朗照真人之体也。《参同契》曰原本隐明、，内照形躯是也。金木相荣，闭塞流辉者，龙虎之炁相交，金木之情契合，金来克木，木被金制，反能荣盛，致使流辉锁於鼎中，灵根闭於室内，皆自金母养毓而成也。金母变化不常，此之微妙，非口诀难得，《参同契》曰闭塞其兑筑固灵根是也。调和温水，发之俱化，道近可求者，金母在鼎内，喷三光之熙，来日月星之精，芋生圣胎，其状莫测，而子株灵汞，在神室之中，隐伏难见，若火不失其时，水不失其候，水火俱进，升降有法→随顺天机，枢铃法象，则金汞自然而春恋，龙虎情性以交结，拟象求之，变化之理，其道可见也。《参同契》曰三光陆沉，温养子株，视之不见，近而易求是也。
　　疏曰：天人之理，可以类推，若三光之精未见，四象之界未分，玄黄混沌，清浊未判，真铅之熙混沌。其中既分，清为天，用浊为地，阴阳之和以为人。三才定位，真铅之熙居於中央，当戊己之位。又为神药之母，笼罩四方，金木水火之熙，而结为金液也。五行之中，金来克木，木中有火，火返克金，金火相克，互相荣盛；水来克火，火中有土，土返克水，水土相配，互为变化。此相生相杀之理，皆在。诀，不以书传。若以天道求之，则一味元和之熙耳！
　　水土独相配章第二十五
　　水土独相配，翡翠生景云，黄炁混元精，紫华敷太阳，水能生万物，圣人独知之。
　　注曰：水土独相配，翡翠生景云者，水则玄水，土则金母也。太阳之火，与金母相交，则神室之内，木精化炁而生，景云渐结，流珠润泽丹官，以化金液也。《参同契》曰黄中渐通理，润泽达肌肤者是也。黄炁混元精，紫华敷太阳者，黄炁亦水土也，水土之熙，相制而生太阳元精，若法象始终，得其妙理也，则太阳元精渐垂於有无之问，以生鄞鄂也。紫华敷腴，黄液荡漾，是神药未坚实也。《参同契》曰初正则终循，干立未可恃是也。水能生万物，圣人独知之者，水一数也，玄天生水而居北方，水中生金，金复能生水，圣人知之，拟象而成神丹，非凡愚可测也。《参同契》曰一者以掩蔽，俗人莫知之是也。
　　疏曰：乾坤二体，互相包袅，天一生水曰玄水，地五生土曰真土，水土相交，是生万物。圣人知此造化，遂拟天地而立神室，准阴阳而行水火，依约爻象，中迁四时，则元精出焉！神汞生焉！
　　金德尚白炼铅章第二十六
　　金德尚白，炼铅以求黄色焉，感化生中官，黄金销不飞，灼土烟云起。
　　注曰：金德尚白，炼铅以求黄色焉者，炼铅为白金，白金为神室，神室中有金水，金水既为火所化，而色变黄，名曰黄举。《参同契》曰下有太阳熙，伏蒸须臾间，先液而后凝，号曰黄举焉是也。感化生中官，黄金销不飞，灼土烟云起者，金液将生，随水火凝於器中，本从金生化而成液，感结中官，则黄金之液，自然不飞走矣！火灼金华，浑熙清彻，或为轻烟薄雾，在鼎室之内，变化无常，或锺乳倒悬，或大牙参错，或变化日月之象，而魂魄皆现，或化龙虎之形，而金木相交，神精万状，不可名言。若以五金八石诸杂物作之者，安能臻此神化哉！ 
　　疏曰：世问万物，不能坏者，唯黄金耳。自开辟以来，惟金体不亏损，故黄金之母曰真铅，真铅者，先天之一物，混沌未判，铅炁在其中。及天地分形，铅体亦现，天地万物若无铅无，则不能成妙用。故真铅之无，靡所不在也。且黑金生白金，白金生黄金，黄金为至药，若人服之，则寿齐天地，与道同体。故金德之精，为众灵之主，万物之宗也。
　　有无互相制章第二十七
　　有无互相制，上有青龙居，两无宗一有，灵化妙难窥。
　　注曰：有无互相制，上有青龙居者，有者白金也，无者火熙也，故有无之作，互相制伏，金火相交，而生灵汞於中官。汞即青龙也，参同契曰上闭即称有，下闭即称无，无上以奉上，上有神德居是也。两无宗一有，灵化妙难窥者，两无者，阴阳熙也，日月之魂魄也；一有者，亦神胎也，神胎之中，无诸杂物，但空体熙已。因水火之熙，引日月之精，全阴阳之粹，入於神胎，金液灵化，莫能窥测，神室上下，水火之炁，因金母翕育，相须而生。《参同契》曰此两孔窍法，金熙以相须是也。
　　疏曰：金液名黄举者，乃九转之名也，古之人服丹药，先斋戒清静於内，然后方服外丹，庶得内外兼济，真熙熏蒸，遍於四肢，易以返老还童，为纯阳之身，与天齐年也。
　　炼银於铅章第二十八
　　炼银於铅，神物自生，银者金精，铅包北灵，水者道枢，阴阳之始，故怀银精，铅化黄丹，寄位五金，为铅外炁，色票北方，内怀银精，被褐怀玉，外似狂夫。
　　注曰：炼银於铅，神物自生者，白金未现，其形隐於北方玄水之中，若知白金在黑铅之内，取之为大药之基，运动法象，则神物自然生矣．《参同契》曰知白守黑，神明自来是也。银有金精，铅包北灵者，金精乃白金也，玄水之基，乃真铅也，常包北方真水银也。《参同契》曰白者金精，炁者水基是也。水者道枢，阴阳之始，故怀银精者白金，自水而产，用为神器，水体不绝，金水两情，为之枢纽，阴阳之本，故为银精，银精则药也。《参同契》曰水者道枢，其数名一，阴阳之始是也。铅化黄丹，寄位五金者，铅亦名玄，位居坎方，水火金木之炁，隐於铅内，为五金八石之主，流珠通之而为根本，皆水火之熙结成也。《参同契》曰玄含黄芽，五金之主，北方河车是也。为铅外炁，色禀北方，内怀银精者，铅外貌黑恶，而内有金华，常居北方壬癸之位也。《参同契》曰故铅外黑，内怀金华是也。被褐怀玉，外似狂夫，是此意也。
　　疏曰：大鼎者，药也，药者，鼎也，药鼎一也，金液之道，若以非类而成，则世人服之者，升仙多矣！故《参同契》曰：挺除武都，八石弃损。则知大丹不用五金八石，曾青雌雄之类，断可见矣！或谓金丹自赤而变紫色者，不过曾青雌雄之熙，染入而已。且夫自然元熙，发生草木，枝叶花果，颜色艳异，岂是曾青雌雄所染哉故古诗云：花发保奇异，绿叶问红苞，谁人将此染，争知造化烧。枝茎花叶所发，乃自然变化而成者，莫非水火土之熙｀也。金丹之道亦然，顺天地生成之理，合金木自然之方，若以水火土归於一家，岂无变化乎？五金八石硝矾铜粉等众卫之中用者，有之，至若金汞灵液，则此等诸类无所施焉！使修炼大丹之士，知此玄奥之道，与夫真铅所产之地，则金液无不成之理，故刘知古真人云：龙虎者，金汞也，金汞相包，得自然之性，服之者，岂不神异哉！
　　银为铅母章第二十九
　　银为铅母，母隐铅中，铅者银子，子藏银胞。真素渺邈，似有似无，灰池炎灼，铅沉银浮，洁白见宝，可造黄举。
　　注曰：银为铅母，母隐铅中者，银者，金也，铅者，水也，谓水生在金，金为水母，金返藏形於铅水中也。《参同契》曰金为一水母，母隐子胎是也铅者银子，子藏银胞者，铅者，子也，水也；银者，母也，金也，金既生水，而子水复居铅母之知，故曰黑铅也。《参同契》曰水者金子，子藏母胞是也。谓黑铅变质之后，寄位西方，当隐迹於水中，得水滋养，愈见生成，名曰黑铅。洁白成金，而作神室，因阳火激发，而子水却於白金中流出，名曰真水银也。大哉！真物，是为生天生地之一为也。真素渺邈，似有似无者，真素者，真汞也，在母胎中，被外迫逐，或有或无，浮沉不定，为鼎室所蔽，不能视其形仪也。《参同契》曰髡胡大渊，乍沉乍浮是也。洁白见宝，可造黄举者，灰池缎炼，以为白金，取白金而为神室，可以造黄举也。《参同契》曰探之类白，造之则朱是也。
　　疏曰：金液之要，在乎神水华池，华池即金母也，金者，西方白金也，其金有液；汞者，是太易流珠，二物虽各有象，本同一原。至人以金养汞，变为丹砂，是返本还元，归自然之性，白金神母，养成大丹，丹成后，津液不绝，故言念液。好道之士，审而详之，不以山泽金银和合水银，便为之养汞也。
　　壳为金精章第三十
　　壳为金精，水还黄液，径寸之质，以混三才，天地未分，象若鸡子。
　　注曰：壳为金精，水还黄液者，真铅炼为白金，以白金为鼎器，是金精之母，其中有水银可以变黄液也。《参同契》曰炼为表卫，白裹贞居是也。俚寸之质，以混三才者，神室中空，方圆寸余，上釜为天，下釜为地，中安灵汞、以象三才，《参同契》曰方圆径寸，混而相扶是也。天地未分，象若鸡子者，天地未开辟之前，混沌若鸡子之形，日月之精，交於其中，万象之形，固已垂矣！至人指神室象混沌，以体三才之用，进阳火阴符，以留日月之精。真铅生天地之先，探之有法，造之有理，非可妄为也。《参同契》曰先天地生，巍巍尊高是也。
　　疏曰：白金既露，｀状若白马牙，又性好食木精，本从北方水中，因暖炼之后，洁白如雪，完为丹之宝也。陶真人曰：以宝炼宝，志士得道。葛稚九川曰：石液鬼隐，金精山在。审此亦是洁白见宝也。既言洁白，又言见宝，则可以造金液神丹也。今之人烧朱砂水银，纵得伏火，终有本性，虽使服之，安有丹砂入五内，雾散若风之效哉？
　　圆高中起章第三十一
　　圆高中起，状似蓬壶，关闭微密，神运其中，炉鳌取象，固蜜全坚，委曲相制，以使无虞。自然之理，神化无方。
　　注曰：圆高中起，状似蓬壶者，修大丹先须坛炉窜鼎，上下相接，如蓬壶之状也。《参同契》曰傍有垣阙，状似蓬壶『是也。关闭微密，神运其中者，鼎内周旋，四通以来，火炁关闭济会，不使走失也。《参同契》曰环匝关闭，四通踟跚』是也。炉鳌取象，固密全坚者，坛上有炉，炉上有电，电中有鼎，鼎中有神室，神室中有金水，互相包袅，以板奸邪。又使灵汞以易也。《参同契》曰守御固密，板绝奸邪是也。委曲相制，以使无虞者，金鼎悬於窜中，虚其四向，以疏火熙，安水於金鼎之上，运火於金鼎之下，坛炉鼎窜递相包最，以防非常也。《参同契》曰曲阁相连，以戒不虞是也。自然之理，神化无方者，几造大药，皆是日月星辰之精，五行四象之熙，而为金液，非有他道也。
　　疏曰：至人悯夫不知道者，利欲汨没，以至於死，不明身之所往，性之所存，此金液之要，所以传也。且黄帝老子，亦修此道，为后来之师，故服丹长生，隐显变化，入火不焦，入水不濡者，此也。轩辕之前，御世之君，皆兼此道，以相禅授，不独游方之外而进此道也。后世浇薄不纯，其法，颇秘，得之者稀。至周之时，老君降世，将度函谷，始以金液之法，独传关令尹真人，因得流行於世。有绿相值，则递相传授，不绝道种。今世之人则不然，以富贵骄其身，名利役其性，酒肉窒其熙，色欲迷其情，四乐之外，惟畏死而已，遂妄意延年，尽礼於方衍之士，以求不死之药。有奸利之辈，闻风竞至，偃奏自如，以为其师，缄默不言，以示秘奥，伪之乱真，未易识测其实，以傍门小衍，依托为至道，以金石草木，借名为真药，曾无奇效。使夫后来不信金液之法，亦不足怪也。
　　磁石吸铁章第三十二
　　磁石吸铁，隔碍潜通，何况鸡子，配合而生，金土之德；常与汞俱。
　　注曰：磁石吸铁，隔碍潜通者，磁石之力，全者可引数片之铁於器物之外，此物类相感者也。《参同契》曰幽玄远渺，隔碍相连是也。何况鸡子，配合而生者，以白金造神室，而象鸡子之形，如天地之配合，运动水火，而灵汞自生。《参同契》曰类如鸡子，黑白相扶是也。且天地之中，有太阳玄精，变化万状，注於万物之上，随大顺小，莫不由之。至人制而食之，以驻景修仙也。欲制之法，唯白金一物，力能制之，方肯留恋，同为变化也。金土之德，常与汞俱者，金乾，土坤也，乾坤情动而生铅汞，二物相得，始成金液，亦不飞走。《参同契》曰动静休息常与俱是也。
　　疏曰：古之真人玄奥之法，在修金鼎，但金鼎难造，若能之者，可以召万化之熙，和金液之精矣！假令混沌之前，形质未分，天地之状已若鸡子，取其根本，立为至道。故先天地，首万物，道衍之中，唯此最先，得之者独立长世，神形亦不坏也。
　　火记不虚作章第三十三
　　《火记》不虚作，郑重解前文，丹术既着，不复重拟故，演此诀，以附火记焉！.
　　注曰：《火记》不虚作，郑重解前文者，《火记》有六百篇，次第连接，运十月火候也。每月三十日，昼夜各一卦，计有六十卦，十月计六百卦也。二八月亦有篇数，绿卯月益水安金，酉月行火止水，与寅申月同，故不在其数。此《古文龙虎经》言：《火记》，上古之人口口相传，非虚作之文故，郑重而言之。丹法云：传法不传火者，此也。丹卫既着，不复重拟者，《火记》作之於前，故於此经不复言也。故演此诀以，附《火记》焉者！此经只以古文而传，不着作者之姓氏，盖古之得道者，恐《火记》沉匿，后人不能修金液之道，遂作此经，以附之耳。
　　疏曰：世之学道者，不得金液之根元，而执傍门曲径，迷侯一生，有兀坐存想，咽津纳唾，拍太渊一窍，想脐下泓池，或默听灵响之音，而分为铅汞；将心肾相交，而名曰水火；此皆初地之学也。复有对境接熙，行房中补养之衍，男女相交，作人元大丹之法，气血将盛，返至祸息，弃腐形骸，化成灰土。此等数多，皆为背道，欲进却退，欲速转迟，蒙昧至真，乖违天理。以此观之，深可怜悯！此经以龙虎为首者，龙者日也，虎者月也，日月是乾坤运动之祖，发生万物之本，乾天金体，其色青碧，包含阳和，五行四象，三光二熙，皆运其中。古之人效天地之运动，日月之缠离，安炉立鼎，摄二景之光，召龙虎之炁，而归神室，制而成药，号曰金丹，故以龙虎为名也。魏夫人云：云芽之灵者，龙吟方泉，景云络霄，虎啸虚无，冲风四振，阳燧昭明，朱火郁起，方诸见阴，玄液可得，此皆自然而然也。金丹变化之道，其实皆一也。若以五金八石，及诸铅矿，并存想探取阴丹而望白日飞升，不亦难乎？且此经上中下三篇，有鄙俚之谈，或字不正，皆后人托名以窜其中，今削去之。以魏真人《参同契》相准，分为三十三章，使后来学者不失其次叔也。虽然山林高逸，朝市大隐，可以深造其道者，亦岂无望於参同印证哉！.
　　参同契大丹火候
　　钻簇周天火候图
　　钻簇周天，大数以合年月日时，随顺阴阳，抽添水火，使龙精渐垂於鼎内，金液流畅於胎中，
　　火候周天数变，日内遂时移。四计如同处似有知金丹最要机，火金真秘诀，此外更何施。
　　参同契大丹火候
　　金火相交生药图
　　日火月金，晦夜合交，精气相纽，生成万物。
　　一月数终，又复如初，开辟以来，循环无端。
　　水火相交济，萌芽从此芳，金华施毕易，玉兔现心房。
　　魄喊从辛始，魂藏入艮乡，道终归五六，复卦又重张。
　　古文龙虎经注疏卷下竟
　　古文龙虎经注疏后序
　　真人彭晓作《金纶匙》云余始分擘《参同契章义》毕，偶温故经，览太白真人讶，遂起意撰《黑铅水虎》、《红铅火龙》二篇，其略曰：夫黑铅水虎者，天地发生之根，乃有质而有炁也；红铅火龙者，是天地发生之本，乃有炁一而无质也。撢迹两论，万古不易之语一也。以道观之，有质者非五金八石、硝一霜浆露阴道一九之术也；无质者，非六欲七情、灰心兀坐、存想三一之法也。是以古人言有质者，真铅也，太阴月之精也，为天地万物育形之母。无质者，真汞也，太阳日之光也，为天地万物发生之父。铅汞二体，互相孳胤，循环不绝，可谓生天生地，生万物之宗祖也。故我真人上士，莫不留心注意，采取太阴之精，设其法象，诱会太阳之熙，归於神室之中，结为金液神丹、太阴之精，乃金华黄芽也。太阳之炁，乃流珠女也。故《经》云：太阳流珠，常欲去人，卒得金华，转而相因。又云河上姥女，灵而最神，将欲制之，黄芽为根。流珠姥女，其性不定，易得飞走，若不以鼎器，方便呼召，安肯等闲，住於杂物之上哉！．故造夫丹，先制真，拟象天地，而为神室。上釜天为，为乾为离，为日为火，为阳为木；下釜象地为雌，为坤为坎，为月为水，为阴为金。两釜相合，象若鸡子，其中空虚，纵广寸余，以安灵汞。又坤母，金妻也；乾父木，夫也。火龙既交於神室之下，．则金虎情合於中，交合不已，孳产无穷，而木中生魂，金中生魄，魂魄凝然，化而为炁，渐生鄞鄂，交结流珠，名曰金液。故古讶云：束身敛魂充虎饥，虎来食啖生髓脂。髓脂，即金液也。又须寻灵山，选福地，造丹房，建星坛，安炉鳌，铸鼎室，结合真友，总览纪纲。若头头具备，方得从事於斯也。故真一子作《参同契后序》云术士又须自彻声色，节嗜欲，去名利，投灵山绝，常交，结仙友，隐密潜修，昼夜不息，方可希望也。或不如是，则虚劳勤示。阴真人曰：不得地，莫妄为，须隐密，审护持，保守莫失天地机，此药变化不思议。又曰：莫辞得失，一志而修，还丹可冀。兹岂设虚言而惑后世哉！道昨遇师旨，颇历岁月，实绿官小，家贫俸薄，俗事纷冗食，指稍众，荏苒至斯，未能拨置。然而志不堕而心愈坚者，姑欲以待便风，终成其事耳。所有火候一十九图，并具于《参同契》下卷之末，兹不复录也。止将《钻簇周天火候图》、《金火相交生药图》二本，附於此经之末，以明龙虎之动静，证金木之玄功也。道曾於乙巳岁三月十八日俟蒙。
　　今上皇帝宣见，问以修生养性之事，道谨用注疏《龙虎经》、《补注参同契》义理进对，躬承玉音，训以高义，从容移时，幸无疏虞。乃宿生千载之庆，继於当年四月中旬，托承受官御药叨沐宠光，以注疏《龙虎经》缮写修进讫，道疏远寒微，探不自揆，僭为注疏，罪不容逃。赖圣主不即斥逐，过蒙省览，道死且不朽矣！．所有《补注参同契章句》颇多，注义稍广，不得同时投进，加之俸薄，乏力修写，瞻望宸极，无绿上达，显显之心，但切驰仰，后来颇有增损数字，谨别抄录，命工镘木，用传同志。或有见之者，不妨纵辔，以先进也。或日古文龙虎上经，文奥理深，不可轻议，今公注疏，文疏理浅，恐未必然。即答之曰：道自童稚以来，涉猎篇卷，曾无懈怠，于今五旬有六，又遇明师口诀，非不精研也，若将妄语以惑后人，昭昭上天岂敢欺哉！
　　
