洞渊集
　　经名：洞渊集。金长荃子着。五卷。底本出处：《正统道藏》太玄部。
　　洞渊集卷之一
　　龟山长荃子着
　　至一书上
　　重玄篇第一
　　重玄照旷，谓之混冥，至妙乘光，是以无上。流衍於太极之前，固存於终灭之后。包裹天地，弥塞四夷。循未始，职未形，冥有枢，兆有彼。杂然芒乎翁乎，肃肃赫赫。化生物品，应感旱情，巍巍乎不可名象。故得之者未敢以辩饰，知之者辄敢为轻微。廉慎而保，恬愉而处，当时而大行。周尽一体，灵变无穷，神之莫测，而能精之至矣。
　　纯素篇第二
　　纯素寂然，贵精全神，养气於澹漠，藏志於虚旷。悠悠乎天地之问，物不能杂，倚伏倪仰，不失其实。处尊显而不悦，贫贱而不恶。水火四时，难盗其真。是谓有德而知天之所谓也。然后知大玄，知大伦，知大清，知大德，知大持，知大行，知大朴，知大智，知大宁，知大达。至矣。大玄蹈之，大伦稽之，大清居之，大德牧之，大持广之，大行逝之，大朴成之，大智深之，大宁守之，大达贵之。十事精通，粹之极也。故日无不可也，无不妙也。泯然无思，澹然无为，是其吵畔。
　　致道篇第三
　　致道天成，而无极元际。汪洋汗漫，充满六虚，遨游乎四海之外。或观或倚兮，无影豫章之树。以盘以游兮，三秀长生之苑。箕踞於希及至一之门，笃实偃然。冥伯洞庭之巨室，浮定出入。逍遥乎大方圹垠之野，其处无端。斯人也，斯伦也，物莫之伤。何往而不至，又不知其所终。故日：虽蝼蚁梯秆、瓦砾屎溺、禽兽草木，无不在也。物物者无物。然而天下黎庶，日用猖狂而莫知。
　　太冲篇第四
　　太冲至妙，森兮汛兮，其道深深，若水之变也。动其元状之状，着龟筮卜，莫朕其祥。浩然泊心，玄洞万方。荡然有形，运转无常。流行於善时，况漾自得。无为也，元迩也，合乎天伦。诈巧伪情，狂狂伋伋，莫可测量其用也。
　　宏达篇第五
　　宏达大顺，无作万物之性。其静若空谷，其动若春风。化被群有，故志匪勇摩，言无涯异。不工乎天，不拙乎人。始得其环中，以应无穷，其可左右而已矣。
　　水镜篇第六
　　水镜明清，其道皎然，若天之垂象焉。其应若谷也，其鉴若神也。无私无遗，含融於万有。闲然无存，故湛澄莹饰矣。分别美恶修短，动静有党乎耳。且夫手之於搏也，殆足之於骤也，殆目之於明也，殆耳之於聪也，殆身之於美也，殆凡能其於府也，殆众殆之成也，不给改也。祸之突也日溢矣，而人以为己宝，不亦危乎。故日：其返也绿功，其果也待久。是以圣人御物治世，其道有若於斯。泛然无系，岂有执守之所，形物自着，济上润下，昭一用不疲，而物自违也。道未尝有封。
　　适常篇第七
　　适常无妄，出处有宜而尽道。执左契而从事，清而容物，世累不干乎心。绿虑而葆真，虽混嚣尘，疑独不化，入乎寥天。
　　虚者篇第八
　　虚者道之渊，静者神之舍。无始首创於鸿蒙，鸿蒙肇判於天地，天地布列于四时，四时玄斡於五行，五行滋长於万化，万化复归於太初，太初妙会於元有。元有者，谓之天门。天门者，元乎出，元乎入，元乎生，元乎死。众不见其形，物物复情，同乎混冥，圣人藏於是。古之人其知有所至矣。
　　冥真篇第九
　　冥真神游，渺邈大明之墟。以道观之，则无远近洪纤、清浊贵贱之差也。怛於是，则元出而阳，元入而藏。果而勿敢，而元自伐。以实致虚，立乎不测。纯粹洞彻，物元所阑，入乎元问然矣，而元求其故。
　　道者篇第十
　　道者，天地之父母，万物之灵枢，阴阳之纲纪，五行八卦之游玑，贤圣之弥纶，神明之正宅，山海之渊源，社稷之大柄，动植性命之根蒂。至尊至贵，今古无穷，而常自然，巍巍乎大矣哉。以此礼天下，其鬼不神，圣人亦不伤民。是故物得者生，人得者久。居有所成，事有所承，行有所之，乐有所适。敬顺而不喜，侮狎而不怒。其音不慈懑，同乎天和为然。照不照之照，辩元辩之辩。若海之束流，明受不辞，大之至也。故静嘿而体之，湛兮而司存。
　　天乐篇第十一
　　天乐妙音，出乎无始，发乎太虚。非金石丝竹、匏土垠帘，非大武郑武、折杨皇萼。桑林经首难以操，宫商律吕不可知。由是鼓之以泰和，调之以太清，振之以洞玄，动之以元为，击之以元弦。声徽自然，元首元尾，元常元形，呜呜兮八极之表，琅琅兮象帝之先，故道可载而与之俱也。清响寥空，圣功生矣。日月星辰，散行其纪，万物循生，五德应备，荡荡然乃不自得。及萝宾之月，河汉冱凝，降为白雪。当其黄锺之夜，草木怒荣，始造阳春。是以圣人奏之，则庆云覆，醴泉涌，停之则景风调，玉烛明。视之则不足见也，扣之则不足闻也，虑之则不能知也，逐之则不能及也。布挥诞敷而不曳行，流散徙动於元方。无息之声，弘蔽四虚，充满天地，鬼神潜幽，广大光明。元方之传，丛生胥产，逶迤而无穷者也。
　　机械篇第十二
　　机械妙用动应，若神器俯仰浅深，度其可否也。进退轻重，不失其宜，举激有滋，利於物泽，配时雨，启发理，合於神明，民诅知之也。夫何故？善通乎道者若此。
　　解裹篇第十三
　　解裹释赘，廓然而自虚。泯是非，镯利害，却其智巧，怯其果敢焉。是故夜眠元愕慑，昼觉无怨慧。亡失忧苦不荡乎中，痛疾哀乐不谬乎心。美厚爵赏而不喜，刑威禁耿而不畏。捐其末，究其本，若夫古之真人，达其调也。堕肢体，黜聪明，病其不病，知其、不知。畅然混一，体乎天钧，游於形骸宠辱之外，万物之始。奚为乐哉，奚为不乐哉。
　　报珠篇第十四
　　轴珠於善渊，斋心服形也。养神於玄默，发乎真智，有大美而元为不言。若日月之自明，洞旷而不遗。至道不修，德配天地，自高自厚，而万物不能离焉，各成其理也。敦庞含弘，冲虚条达，六极鉴彻，元幽不烛，始乎炳灵，适得而几存。
　　妙契篇第十五
　　妙契寥廓冥冥兮，虚凝神会，积之不足，无藏有余。非耳目之所得，心智之可求。绩之愈远，探之弥深o 亲之非近也，触之无栗也。瞻之不在其前，忽然不处其后。和而不唱，应物无形。万物不能碍，好恶安危无所缺。不将不迎，匪言匪默。愚惑者一丝有膈，圣
　　慧者万善同源。用之则塞乎天地，不见其端倪。废之则不知其所入，莫窥其朕兆。寂兮寥兮，百姓日用而未尝知也。悲夫，积块聚尘也遑遑，尽世畴觉之哉。运转亡已，否泰密移，往来相接间，事之破伪，有醉於蛮触之家者，乌能往复。
　　堕强篇第十六
　　堕强无好，已而不知其然。触物元孩，是谓大成。若夫视不以朱紫钳绣而眩目，听不以铿锵笙篁而关耳，臭不以椒兰橘柚而窒鼻，味不以刍豢醴嘐而中颗，身不以柔毛锑幕而厚适，思不以分别情虑而悖志，外不以功名富贵而役形，内不以卫学智巧而乱真。扶扫众秽，入乎无伦，如是则然，后遂得含乎明哲，纳乎聪睿。味其元味之味，言发乎忠梗金石，佩乎魔素烯给。挥斥八弦六气之外，奋翼扶摇，盘砖洞灵，妙贯虚无。其知有所至矣，深矣高矣，不可以加矣。
　　天隐篇第十七
　　天隐探藏，高虚幽邃，故世莫辨焉。其道密庸，德被含生，不着其边，韬乎其事，起伏无妄也。昏昏昧昧，若弊若缺，如谷空旷，与物反矣。元毁也，元誉也，人莫知之，是谓大全。
　　哀乐篇第十八
　　哀乐不入，德之至也。无取无与，性之定也。屏其思虑，忘其形智。养其素，致其虚，其德不孤。审乎真假而不与物迁，守其宗也而几存。
　　寄托篇第十九
　　寄托真宅，深息於圹垠之乡，超卓无隅。其高也无覆盖，其大也无方位。形无形之户牖，用无用之材梁，欲不欲之纯粹，执不执之宏纲。玩不死之书，枢无生之曲。或从容辉光之野，惆傥拥肿之居。酌灵壶之旨酒，奏太古之徽音。纵横肆任，与道周密，不为至矣哉。且民之情，卤莽灭裂，相揉相摩，相治相继，覆坠而不返，火驰而不顾。六凿相攘，心元天游。悲乎。是故室无空虚，则妇姑勃碟，义有所极。
　　顿泯篇第二十
　　顿泯世态，开天去人，虚室生白，吉祥止止也。明道之大贤，墨史辩聪，知巧技艺，乌可得窥此机乎。若灭若没，默而素逝。不应乎揆务，立乎本源，而通乎自然。存亡好恶，宠辱是非，警乎悦乎，其未可制也。九窍百骸，物物混融，而不知我有。忘时忘所，忘古忘今，杳然空然，故深入太玄。
　　天下篇第二十一
　　天下无敌，畅道而知本，通天地之统，尽万物之性，发乎天光。高蹈乎大方神器，独化於玄冥之境。荡德海之长波，清彻九渊。扇象外之真风，搏翕八表。语识辽厦，指顾幽微，智德明敏，照机若镜。是以真圣知人知天，与造化同功，或动或止，妙用无穷。然后达死生之变，放适太虚，与物有宜，利泽施乎万世而不衰。
　　神遇篇第二十二
　　神遇而游，元处不通也。不疾而速，不行而至，不为而成，妙万物之上，自然而已。以近及远，因己知人，元形元边，数之所不能分，精粗所不能诵。不可以言论，不可以意察。乘虚而不坠，触实而不咳。吸风饮露，迂阔元方。元忌畏，无爱矜。越山谷而不悸，贯金石而若元。视元所障，云霞不阂其明。听之不乱，雷霆莫骇其聪。瓤元阿党，元犯性。纷纷尘壤，不能挠滑。有元生化，探之又探。逆之而不怒，顺之而不听。虽有勇刺，而不见创伤；虽有力击，而莫闻摘痛。历於形数之外，故能胜物而不累，出入往来，千变万化，元穷极矣。与天人合德，元哀思之音。阴阳顺度，珍缪熬之灾。日月合明，元昏蚀之变。控御六气，以利群生。字育常时，事绝魑魅魍魉。巫现不敢灵响，地无氛沙，居元毒螫。是以圣人虽处庙堂之上，以百姓心为心。为天下浑其心，顺其性，而同其化。翕然应彼物感，孰弊弊焉，嗟其执滞之如此也。乃叹夫知其道者不易逢矣。今也若目击而存，】 言交臂，怡然自得，不为玄远，夙契真风，大梦觉矣。岂不然耶。
　　独卓篇第二十三
　　独卓俨然，其道只立。潜行乎万物之上，其志不栗。不以博溺心，不以文灭质，莫之为而常自然。彷徨乎尘垢之外，而元所系。不知其所终，不知其所始。不雕不琢，复归於朴。元卷元舒，冥冥四隅。恫乎其元识，旷然为至矣。
　　去性篇第二十四
　　去其作，灵台无所持德，应万变而元所触违，是谓和同，不以人助天。若然者，莫知其极。故得混茫於太常。
　　平易篇第二十五
　　平易恬泰，邪气不能袭。志谧神凝，全其生，保其质。其魂不疲，不悲悔，不惴栗，浩然固守，偷然自怡。委蛇应物，元时不适，何往而不通。至德内充，其朴自成，可以为天下宝。故益之不加多，损之不加少。渊渊乎若海，运量乎无之纪也。
　　贞态篇第二十六
　　贞殷有感，德至於神明。古之善为士者，闻斯行诸，孜孜可矣。俗安所习，尝试论之。县岔之溜以穿坚石，单缔之梗能断桢干。水非石之钻，绳非木之锯。夫何故？其绩绵绵，可使然也。入海求珠，不畏於波澜。投山射弋，不惧於猛兽。盖忘心至此也。呜呼，振振君子，终身不兔，死於渔经猎史。浅薄顽器，绸缪嗜欲，相傥轻肥，妄生埋灭也。至於神人，以天地为一域，将亿代为旷息，元知先后，不觉古今，大小混然，殊别同际。况至学契真求道之者，持不怠之诚，笃强行之志，然后形碍之可忘，至平之道畅矣。
　　渊默篇第二十七
　　渊默深静，入乎元隙。中而元所伏，出而元所阳。以虚为闽，以元为家，元宗元祖，元子元孙，寂然独立，一元所系，不知其谁何。由是精至於元伦，大至於不可围。
　　兼忘篇第二十八
　　兼忘物我，至和不迁，去其与故，静一而不变。言意不立，吹嘘自然。感而通也，而元所系。息之深也，而元所忘。观化死生为一，莫之能滑，而况坚白同异之介乎。由是亦元所遣，亦元所存，豁然洞虚，故谓之道枢。
　　去窒篇第二十九
　　去窒忘偶，纯纯如也，闲闲如也。七孔流通，方寸虚也。若木壳极株，沉埃聚沬，虽威赏元禁劝，亲疏元问然。天下毁誉，警然不顾，傥然不受，如入至幽之谷，游於万物之不逛，而皆存焉。
　　无得篇第三十
　　元得可得，是谓玄式，真乐纯熙，寥寥致虚。内不觉有太初，外不知有形影。无辄无家，不素不缁，非有非元。遇阳明不动，当幽阴不凝。含容万变，一物不为。听之无声响，坏混希夷；用之不可既，元始元卒。自本自根，深不可识，一旦古以固存。
　　鉴道篇第三十一
　　鉴道精微，超然无际。雕琢群品，而不见其匠巧。垂见参罗，而罔测其枢机。焘载二仪也，故非清非浊。更递四时，而不华不实。巢穴禽兽，此未尝飞走。流注河汉，其难探渊源。先出浑沦也，寥寥元首。跨古腾今也，不见端倪。大则包罗元亨利贞，元挨元隅。小则缄芒秋毫，纤尘不立。千圣难窥，万法莫载。离声离色，勿问勿传。故曰：寂寞恬恢，广大深微，虚妙灵通，元为元碍。
　　混同篇第三十二
　　混同不殆，冥契於参寥也。观万物而罔有贵贱小大焉。视泰山秋毫，殊元高下，达有元一门，知臭腐化神奇。故曰：通天下一气耳。若然者，以富贵为土梗，以蓬户胜连欐，以华蕾胜三牲，衣裘褐也，有馆敝狐貉之乐。由是忘我忘彼，孰是孰非，知生化与梦觉等情，巨细元限一域，自然而几存焉。庶民之有廖矣，尽之也，彼直以循斯须也。
　　盈亏篇第三十三
　　盈亏代谢，阴阳相推，因形移易。其中有达於上玄者，万元一全。察乎耳目之间，智态貌色，谬矣。夫见於此者，不见於彼，知其有者，不识其元。且一形者，大块载也，众秽聚也，五行相假，偶尔和合，四时相生相杀，迭来迭去，婴孩少壮，耋耄老弱，岂有暂停而无变易耶。噫，芸芸黔首，忽起忽灭，代兴代废，执此操持，昼夜欣欣，认为其实，屈伸俯仰、吐纳吹嘘，以此为妙道，见弹而求鹊炙，何不大惑之甚。俄尔皮肤弊恶，毛发凋败，不成於一事，宁不悲乎。是以至人外通万善，内削一心，观百体四肢将为尘垢，超乎群趣之表，放任於天倪而元容私，物我全之矣。
　　蒙昧篇第三十四
　　蒙昧绿虑，蠡贼内讧，精神之失也。且世之人，其年虽壮，其行甚孤，轻用其事，蹙类於时，有弊不济，忧患相接，丧而不知也。此胥靡之所，古之善为士者不然，忘怀顺物，任真而不囿，澡雪其垢，涂隙如愚，完其德，就其闲，是谓知明理罄矣。
　　死生篇第三十五
　　死生至理，民之大事，莫过於斯。惟贪生丧德、倒置薄俗之流，嬉游四方，情欲关肩，穷年喋喋，忘乎本矣。夫体道之人则不然，通乎物之所造，达阴阳之变化，了心智之玄同，塞乎七窍，众态一齐，考命虽终，有不亡之理，忘彼忘此，元悦元恶，以天地为一谷，以太虚为友邻，岂有形骸之累乎。
　　任运篇第三十六
　　任运达数，知足而不辱，全生保形之道也。以形为体，以德为基，不趁向於俗，不亲放於利，不预谋於事，不薪惠於人，知时不知止也，道不可壅也。遥而不闷，攘而不颛觎，知古犹今也，生者劳也。随变应化，始末非吾明乎。坦涂则亢节操而无作，物不能屈，至贫不戚，乐天知命而无伧。囊之忽遽，内树伸舒，尸居室寄，终身不殆，可以长久。
　　洞渊集卷之一竟
　　洞渊集卷之二
　　龟山长荃子着
　　至一书下
　　至德篇第三十七
　　至德荡荡，渺邈元穷极。熏然仁慈，配乎天地。运载发生，推移四时，绥柔遐迩，泽及符苇，不积不累，动之以天行。所以统御群有，出入元旁，妙若神明。是以圣人调之而应，偶然而勃出。以百姓心为心，不得已而用之。渐之渥之，广之覆之，显显印印，沛然其为万物，莫不逝矣。不谋而事遂，不化而政成。清净元为，故垂衣而天下治，几向方矣。
　　应构篇第三十八
　　应构不讳而与物为春，亲爱而不恃有功，是接而生时乎。心者也，其出元端，平易而简朴。荡荡兮若江海，济乎百川。俨然犹泰山，滋产於万物，垂鉴若阳德无其呢。故曰：率仁义为拱壁，以礼乐为拎带，驾智信为结驷，居恬啖为真宅，立乎宇宙之中，制控黎元，其惟圣人乎。
　　远物篇第三十九
　　占远物元累害，尚志贵真。故君子养其廉也，安其分也，不滥屈於小人，甘於知足，乐天道而元忧，是谓全其节正饱於德也，不令邪侈荡蔽於中和。若有能知其此者，谓之天府，完合盛州美，而不知其所由来。
　　恼鄙篇第四十
　　怯鄙叨滥，欲得而不足，是胥易技系，劳形休心者也。祸患．自作，而怨尤於人，肆情而身弊。营之绕之，失之败之。徇物天化，怃然其中，鬼现来其舍。
　　俱系篇第四十一
　　俱系虑易，大惑之本欤。喜怒相攻，朝夕营营，万情痪埋於灵府，增益徽幸，湮沉嗜欲，区区世路，未尝返顾。庸诅知物无不坟也，事元必固也，蜡蒙朝菌，须臾变灭。稽日月尚有亏蚀，何况於人乎。是以真人挟减宇宙，元为觔而入，素心合气，气合神，神合虚，虚合境无
　　绰约於壶岭之山，逍遥於自然之' 其壶奥也，难穷难终。憎然若亡而存，由然不形而神。－争毒群氓，畜乎万物，忘功潜被。此谓之真力，至道之根本，苟以观於天矣。
　　梦觉篇第四十二
　　梦觉等情，形遇而神交也。孰知感变之由。呜呼，挠挠群趣而居，蕴利之樊，驰骛荒淫，不知休息。方且旦以万虑易其志，夕以想念迷其性，与物相刃相靡，经营四方，终不思其归，乃天地之蠢，蠢蠢也哉。曾岂知造乎道者，缄朦机括也。窖也，密也，宁极也，深根也。以古今为一制，观死生如一条，肯溺寤寐，事故卫数，惑丧於真源。故翱翔於蓬艾之问者，而彼且奚适也。
　　关键篇第四十三
　　关键肩镭，充诈智力为务，娇抑心君，盗贼遏蔽於天和。上下相给，失乎正道，其民瘁瘁，乱更易常，不得其所养，草木乌兽乱呜，枯槁於山泽，鬼神大侵其祭杞。夫何故？盖不用善道而取名法权势，显严智勇。是以圣人法不必之，必故元尤。事天以实，不以其华。见出而知入，观往而知来，闻响以. 知声，顾影而知形。故曰：枉直仪则，吨随应不武，道当时则，兼济兴行於天下，与万物同昌，大穷则默默，宁极守
　　真素，以返朴鄙。. 
　　真伪篇第四十四
　　真伪问出不同，处事乎位分。尝闻为天使难以伪，为人使易以伪。失户其正一，便僻邪侈攻塞於灵府而物乱，真君矜巧徇情以丧道。古语有之曰：大丈夫出言裆律，为政而有恒。居实若虚，蕴知若愚二得之若无有，迁善如不及。以外戕内，从事败身，见利忘道，是谓三不祥。持此不祥，故元其咎，理未闻也。
　　势命篇第四十五
　　势命权谋，苟暂荣美，安可固陵乌。绍蜡离披於此，岂知造化迭处迭去耳。夸诞威情，党比於时俗。且天之道不言而善应，垂报如影响。孰知其故，谁能悚畏其未央。是以至人知夭折寿考，命也；贫穷逸乐，时也。傥来不可恃，既往不可追。否泰得失，难易成败，吾何庸心其问哉。受命於地者，惟松柏冬夏青青。时偶　　
　　篇第四十六
　　时偶名实，怀道者慎之不为主。或茂或衰，随动随止。尊显逸豫，卑辱忧苦，会之为一状。遇祸福吉凶，不骇不喜也。倾坠颠仆，奚虑奚悲。是以圣人观变化之元穷，知盈虚之有数，当死不惧，至高不危，超然自得，而元一所逢。故四达皇皇明白，六合与时偕化，遭而不达，过而不悔，以和为量，似之而元累，莫不大焉。
　　清净篇第四十七
　　清诤元为，而天下自正。故得海内一心，上下风化，吋气陶熏，樵采颂声，洋洋而满路，远方入贡，百姓褪褓挈梳，负荷而来之。故暖妹豕虱者，学一雌雉鹧鸿之言，斗瞥之量，商距之才，处利不知，而私自悦也。自以为足矣，而未知未始有独化於象帝之先，混沌之乡也哉。
　　存亡篇第四十八
　　存亡不悸，善获养生之度。恶乎知之？守笃信，明代谢，量虚实，识进退，其来也不却，其去也不御。故善人者，弃世全神。物境不累乎天，其行无，岂谓涉於艰危。
　　浮沉篇第四十九
　　浮沉大伦，惟精惟微，不可不察也。观乎天地之纲纪，明乎万化之终始。况生民之情，去就取舍，不秉其彝。所以知荣而不知辱，徇物而不徇乎道，所矜乎外而拙塞乎内。夫何故其不鞭乎后？是以真人爵禄不申肆，卑辱不僻陋，美色不能滥也，颉滑不能罔也。不易乎性，不夭乎命，其志一而不惫，淡然元为，则灾害何及。
　　醉饮篇第五十
　　醉妖恪慎，悔吝德尤，患在乎衽席之问，不可不知矣。夫恣其淫荡，动之为死地，愚哉滋甚。呜呼，今也举世熙熙皆然，万元一兔，荧然而也，何足以知之。唯至人不滞於此，保天和於寡欲清虚，善牧乎内德而一成纯。
　　饕餮篇第五十一
　　饕餮可欲，狂荡贪滥，天民之残寇也。揣度奇物，以悦私情，内有遑遽之心，外有休惕之恐。腿驰羁摩，不守命分，终身疲役，利货相推。幽则畏鬼责，明则畏人非。须臾曾不宁救，未止休息，以至於刑宪，不终其天年，中道而夭，则遁天倍情之俗愚，忘乎所受。将凿垣塘，种殖蓬蒿也，不亦力婵菱菱也哉。且民之饥，以其上食税之多。是以圣人博施不积恩，推四海治天下而不恃乎蓄。夫惟天道利而不害，地道生而不辞，而不为主。帝王之道，广济而不敛，爱养运载，元欲元为，故得万物成熟而自足。
　　惊畏篇第五十二
　　惊畏防患，是谓保身全真尽年之道也。远乎利害之端，立乎善贷之圃，其出不街，其居不捐，语事有则，元罔元谙。夫如是，则宠赐不骄，匮乏不淫，不淫不骄，厥德懋昭。若夫庸诅知之，鹌鹉目之，所不宜处，不给於视，虽落其实，弃之而走。其畏人也，能避祸患也，远其害也。且丰狐文豹不栖於山林昆穴，骤於原阳川泽，而有网罟之殃，不亦甚乎。故曰：大丈夫知其明，守其晦，隐乎无名，鹑居而驾食，高乎志节，抗於浮云。故天子不得臣，诸侯不得友，游乎万物之祖，寝外道德之乡，何累之有耶。
　　是非篇第五十三
　　是非之理，盖以深为基，以审为智，以约为纪。众寡相倾，未可全定，略垂其要，此体道之博大也。天下俗士济济，忘形保神者几希，民之迷其日久矣。何谓焉？天地水火，阴阳寒暑，元不错综，畴能正之。奈何纷纷扰扰，惑乱於恶欲，尊卑巧拙，生死香臭，悲欢相滑也，不知为知也，以妄为实也。有无声色，沉滞循环，物我分别，以成辩争，至於罔象获玄珠，未为极也。虽得此，亦失此。又况迷之邮者，羁摩利害，贵贱亲疏，万虑攻激，比比皆然，鲜有廖者。以此观之，孰能迷耶，孰能不迷耶。
　　径庭篇第五十四
　　径庭狭居，蔽于偏见，管隙之明，勇辩智严，非天下之至道也。蒿目窥天，井蛙蹈海，亡羊忧恼，窜句游心，光耀五色，难观其大象。关塞五音，奚解於无弦。甘舐梁肉橙橘为美者，不知元味之味。方且萤烛辉空穴鼹，遇昼郁柄乌足，焉知冥灵大桩之物，以天为父，以地为母，止我以德，绰然其卓乎。得之固矣，昧者不知也。驽贻燕雀，宁识鹉鹅鹌雏、绿耳驿骊白药之志也。举则千里，翔则九霄。畦跨愚夫，莫能同进，一曲之士，安可知天乎。背乎远，趋乎近，酷醉名声，夭折性命，骈枝於利禄之藩，驰骋湛乐荒淫之野，失乎道德，元自而可悲夫哉。
　　栓楷篇第五十五
　　栓桔声色，缧绁青紫，是谓倒置之士。俗播尘咪目虫，书篆刻格以瑜汶，不为难乎。日中穴阡清旦窃金，不为戮乎。进躁贪残之辈，团圄万机，蹈舞於人爵，讥诮於玄网，未尝自理。若蟾娘拒辙，么虫负山，擒耳面隍，不亦悲乎。於是暴慢鄙倍以柴其内，貂裘缙绅、皮弁组绶以约其外，自以为得，荼苦劳生，不计乎后，而虎兕在於柙，终身不救，异哉狼藉，孰能省者耶。
　　虚妄篇第五十六
　　虚妄乱诬，物入胸次，是谓贼恩於真君。梦鹿为己，骰辩参差，彼是相攻，执诚万有。且夫亲爱萦纡，和呜比翼，垒酥为实，扶疏离合，连缀於涂樊。於是衰乐相干，纭纭勃起，色风扬荡也。欲海横波，情雪飘讽也。迷云蔽日，驰骋田猎，悠悠不已，世俗之民愤愤也。彼又乌能知之，故有道者不处。
　　感化篇第五十七
　　感化相埃，谲怪万端，其不寻乎本者，致惑所由矣。若乃观天地陶铸之大冶，四时星纪之密移，孰觉也，孰晓也。众恶相骇，形物惮残，涉於事迩，昼夜遑遑，沉阿於蔓衍之中，或悲喜而死，或殴击而亡。甘酒嗜音，欲心虑萦，使於凶短夭折，非祸禁罚，及犯上误谬而作乱者，水火冻馁，自刑於沟壑，不得其天年，邢以致於灭身，奚不殆哉而已矣。夫道无终始，形有生死。且生而是也，宁不死而是；死而非也，亦生於非。若造乎是者，臭腐化神奇；逐乎非者，神奇化臭腐。清妇化为坚石，怨重化为揪相，其问情变不可具载也。尝闻神有济物之心，形有尊祟之报，神有害物之心，报有陋贱之形。影响相随，应无差滥。故曰：清白者迁荣，贪残者降黜。唯天道无亲，常与善人。昧者偶偶，觉者于于。鲸统相忘於江湖，豺虎据势於山林，盖荐委影附之使然。故致乎道者，等千圣同源；失乎性者，与万尘一域，不亦疑乎。
　　名善篇第五十八
　　名善凶器，非所以尽行也。智诈颉滑，剪剪交杂，何以知其然耶？且人之从道，仓碎几成而败之，名荡乎德，善出乎妖。此二者圣人之所不能胜也，何况於凡乎。於是受染於执阂，沉湎於常情，自枉者视正不尽，自昵者视公不明。由此观之，迷乱大惑不自得也。故日：大丈夫居其实，不居其华。肯以其宾，将害其主乎？必也元就元与，元处元服，其心悯悯，其气愉愉，柔弱清俭，被道含德，则与天地同。
　　好恶篇第五十九
　　好恶滑心，内有所藏也。与己同者，虽便佞穋呀而悦也。与己异者，虽忠恕贤良而恶之。驰其形性，潜之於万物，皆囿乎外，终身不返，使灵识飞扬，丧乎天德也。大人之操则殊於此焉。元抡择，元嫌疑，物来则应，尽其所诚，分德与人，不以贤临人，为天下之至公，然后乃至於大顺。
　　香臭篇第六十
　　香臭既分，妄情互相生矣。支离其德，使百姓不知至理也。逮粪滋稼穑，布於园圃畦珑之问，均天下而食之，正味存焉。今也有用丰呆毕弋、网罟增饵，制捕飞走蠢鹑、鱼疡麋鹿，鹅鸭鸡服，狗氦之畜，损他益己，恣悦心情，以爽其口，咎莫大焉，岂知真嗅秽哉。夫何故？且禽兽二种，咸有牝牡，子母亲爱，血气之类，与人心智何殊远矣。叹此浮薄之世，好杀啖生之人，破巢毁卵，陷弃罗络，令端蠕之虫，肖翘之物，惊骇散乱，隐伏逃窜，以避其患害，莫不失其性命。以道观之，天地与我并生，万物与我一体，孰为彼耶，孰为此耶。
　　情技篇第六十一
　　情技相胜，淳和不生，道德疏远，铄乱天下，民多奸诈矣。仍此世与道交相丧，遁其天也，开其人也，灭其命也。草木蕃殖，故群生不能返真。然则我且外曲而内直，事弊而德新，平而若类，和而不同，以天为徒，勉而一元其疵疠焉。
　　镯累篇第六十二
　　镯累释疑，去习止妄也，忧患不能入，故其德全。世多迷执强梁，恃估偷拔自欲之情焉。且夫寇莫大於有心，心起则万虑皆至，贼入乱其天也。元主於中，自遗其咎而致身殃，莫可称扬也。摇荡迁徒伪薄忧苦之涂，谕诐相远，径经跋扈，认附赘县疣、金玉阀阅、结绳累瓦为己真物，不为惭乎，又何足以为载？题哉。今天下嚣嚣，皆如斯矣。故至人其出不迷，方其入元自得，不擢不脱，遗其视听，寂寞恬啖，廓然元有，是谓复初。
　　孝慈篇第六十三
　　孝慈，人伦之至德，五常之大本，百行之宏纲。元气混沌之中，含忍生灵，远则大责於万物，近则爱敬於六亲，不悖於礼，不乱於俗。若夫天将救之，以慈卫之，以战则胜，以守则固。故曰：至仁元亲，至孝不恢。盖天子赖之，庆云广覆，龙负皇图；庶人由之，德星临耀於门闻，林薮茂荣於陆泽。是以圣人率此要道以御天下，化被草木，德配乾坤，遂致阴阳协赞，稼穑种稔，及朝有蓊莞之僚案，下元接折之桁扬。若然者，故得万国交归焉，四海以来祥，车书一混，而黎蒸欣戴，则何患之有耶。
　　柔俭篇第六十四
　　柔俭，德之基，道之用，则天下莫能行。夫何故？不奢侈也。绝狼戾也，终日应而不争，无作於物，则乐推而不厌。廉洁於己，撙节守约，历世从事，不以物易己，元求元失，其知不惫也，故能全身而远害。是以圣人实而不聚，名而不立，并包天地，泽及万方，而不知其谁氏。
　　廉耻篇第六十五
　　廉耻，国之维，事之纪，仁行之本欤。君子兢兢而慎之，方乃不苟且也，不谄谀也。识其羞恶，守其忠信，持刚毅而不敢犯上，纯实而返乎情乐也。拳拳服膺，日迁其善，不濠醇，不散朴，终身而不危。吾何以知不危之然哉，以此。
　　委积篇第六十六
　　委积元患，消息盈虚，先见之明，是谓持后之道，荒兮其未央哉。孰能思之畏之，枉直真伪，吉凶寿夭，而皆在乎神明，不可轻忽，不可不知也。故善者责影以正身，执仪而明道，见其往而知其来，因其着而识其微，天地密应，遗如影响，未尝有差也。如彼桔杆，俯仰随人，德溥则行广，实善则名真，君子可不慎乎。朝彻於见独之先，作炳於眇绵之上，昭昭生乎冥冥，有形出乎元伦。履霜坚冰，非一夕之冱；为山九仞，非一篑之土，其所由来渐矣。祸福倚伏，执知其极。古语有之曰：见善如不及，见不善如探汤。故天网恢恢，疏而不失，义有极矣。
　　交涉篇第六十七
　　交涉历世，应接人问，不以物害而累心，向背低昂，审察其安危，权道之微矣，得乎妙者鲜矣。夫陶运群生，各底其性，逆顺同志，贤愚不性，神会之也。调而驯之，和而应之，因任物品，不失其分，言法方圆，动作平易，日新之变，合乎自然也。使大小长短、广狭多少，俱得其所宜，然后海鸥可狎，猛兽可养也。安时处顺，可同乎玄德，浃洽混成，周行不殆，至於育万物，治天下，岂有他哉，以此而已。是谓常胜之理也。圣人之道，其殆庶几乎。
　　肆任篇第六十八
　　肆任荒芜，恣逸外游，酩酊於声色邪曲之中，不省不觉，乃下民之瞑蒙，有失其所也。驰骋田猎，宴乐骄佚，矜夸富贵，干缨敝冕，尊显市朝，焦心废形，终宵无寐，日反忘餐，困辱於万端，以名丧志，以利害身，区区尽世，不知其大猷，痛可悲之。六彻相樱，其德丧焉。逐於幻境，物物相孩，由是恣目之所观，耽乎巧笑美色；恣耳欲闻，迷於郑卫邪音；恣鼻欲向，嗅其腥躁朽腐；恣口所道，语发无稽之言；恣体所适，悦服美厚罗谷缣执。恣目之逸，游乎荒态之场，是以水救水，〔以〕 火救火。名之益多，无一日之优游，有万种之疲倦，戚戚然以俟其死者，不亦大哀者耶。残贼真性，凋弊灵根，背道忘本，不能观其复。我独怕兮其未兆，不以有所养害其所养。尝试论之，夫人七尺之形，与天地之理备矣。故首圆足方，取象二仪；鼻隆口岁，取象於山谷；肢肉连於土壤，血脉属於川续，温蒸同於炎火，气息不异风云。内观诸色，靡有一物不备焉。是以真人除荏苒之俗虑，玩道德之元何，迎沿神滇茅猜移，鲦然而来，偷然而去。
　　内外篇第六十九
　　内外几微，惑败於不能抑度。虑叹舞作，轻躁严苛，妖冷之众，为日夜相代乎前，莫知其所萌。唯大达者填填乐全；轩冕货财不役其身，忧苦穷通不损其生，蓊其虑欲，靖其语言，不累於俗，不疲於心，故无僭怛愎愁之疵乎。是以至人制命在乎内，不思樱乎外，忘其肝胆，遗其耳目，则神慧湛然，颇颊冲虚，游乎造化之始，则混胞於玄冥。
　　辩惑篇第七十
　　辩惑庶庞，莆尔忘归，谓之蔽蒙之民。荡舟於陆，熄火於水，不为妄矣。夫何故？虽积贿赂，不能得其尽用之计；忧富贵，不能尽世而享之。荣辱交参，赵起踌躇，以虑不死；具太牢以为膳，以获其有养，亦不能存生。其为形者疏矣愚矣，鄙陋远之甚矣。世之人奚足以为也，不亦甚乎。使神识游乎外，终身不见成其功，可不伤哉。方且认金璧为碗实，以性命为空虚，亲他人之冢社，弃自己之田园，系囚五蕴，展转七情，暗葆光之慧炬，坠浊辱之深渊，路损灵根，未尝自适。是以圣人以天下为寄托，以宠爱为仇雕，知形形者不形，生生者不化，故日弃世而元累。视姣色如刃，密慎而不敢为；观富贵若一虫鹳雀，果而勿矜。文锦玉室若摹户敝组，椒兰肴脍倡戎菽乐砺。仍此养智於恬，冥息於玄关，涤除嗜音，持用慈俭，浚哲文明光宅於天下，德教仁风清芬於四海。然后浮游虚极微妙笃静之门，则廓落希夷，逍遥永固。
　　总要篇第七十一
　　总要元纲，括囊众妙，洞照万世之后，光而不瑕，无其昏垫，使天下百姓返归於常道，品汇皆获其自然，莹然不情，虑警悟真源矣。故日：变化无穷，通乎至也；纯粹不杂，精之妙也；博达元碍，道之极也；廓彻幽微，真之深也；周视万物，圣之截也；德沾动植，慈之上也；化及群小，贤之能也；忠恕不失，善之良也；心智常明，慧之备也；虚寂淡漠，神之灵也；冲一舒畅，气之养也；文辞广辩，才之敏也；克诚不妄，志之定也；谦退处事，福之大也。古之修真之士，稽此众善，率循於世，与天人相际，大道毕矣。若夫原一旷荡，清虚元为，混成不恃，流通博大，运行无辙，微妙雌静，镇之以朴，淑载万灵，丰茸蓊郁，徐而不费，曼衍於区宇，其辞障晔，不污不赀，其用曲全，元事元欲，以为天下式。古之道术有在於是者，今长荃子闻其风而悦之。学不学之学，处众人之所恶，块然封戎，已然退天，赛极木讷，不以红紫乱其朱，笃愿优裕，芒漠无形，或出或没，泛兮若波流，变化元常。不先於人，而后随於物，不割不彰，其功同人，削碧蜷驳，庭实淳和。以敝为新，以弱为强，以拙为巧，以檐为真，独与四时为马，以空虚为林，以不积为足，以一为多，以本为精，以故为庞。其语虽淡薄蝌峭，珞珞不玉，跻攀而不险，鼓摇而不伤。至大无外，至小无内，用广发挥，同乎大同，始出吾宗，冥一生死，混然古今。以福员为沉浊，不可以接构，则颂论歌呼，躇步跳蹈，树乎众甫之上，不知然而所以然也。惚兮悦兮，阴阳难以数，鬼神莫朕其涯辩。其理也酌而不竭，注而不满，渺渺若江海之源，其未有尽。且如百家之辩，众技之艺，设於中国，拔擢于时，虽然有用，不免交征其利，侵夺民情，填残道德，谗慝殊涂，不能返其真常，一反哉。故冗乱糠枇之民，屹屹万物，经纬蹦逻，挥援未已。其问苟谈於方壶员娇，企望登而陆之者，危然阁极。
　　至吉闷篇第七十二
　　至言无言，至知不知，至乐元乐，至为元为。至乐者未尝不乐也，元为者而元不为也。纯气冲於内，坦然形於外。猜忌兼消，物元所性。由是鱼鳖以同呕，麋鹿而同野，禽兽尚由不恶，何配於人乎。盖征远以明近，举末而知本，是以忘言。人言哉，其口虽言，其心未尝言。方且与世违，而心不屑也，与之俱是陆沉者也。故非燸火之明，名分之徒之所知，何谓也？逐万物之末，而不返妙原，有过理之嫌。松斯之敝，以宣其气，以系其思，役心术而求道，继河泻而索真，飘风骤雨，日时而作，草木也茂，塞乎灵府，蓬乎其中，不能芟褥。亦何异轻用隋珠，弹千仞之雀，悲夫。惟明乎天者至矣。跛．鳖之志，涂说之学，齐知之所知者，浅浅而已矣。
　　洞渊集卷之二竟
　　洞渊集卷之三
　　龟山长荃子着
　　和朗然子诗并序
　　伏闻修真玄路者，理非一揆，卫建多门。或因凡而入道，或从道以化凡，事迩不同，将何以辩？庠日：盖悟有顿渐，学明浅深。何谓也？瓦语发精微，文垂诙诡，灿然昭彰，殊无疑矣。故昔有庄、列、文、亢之书，陶铸天地，乘履风云，御六气之辩，游八极之表，摘骑日月，旁通宇宙，雕琢群品，泽及昆虫，敷扬道德，羽翼玄元，挥斥古今。率循造化，钳百家之辩口，创万法之枢机，开登真之捷径，演大圣之徽音。荡荡乎此四真人，岂不从道而化凡者哉。若论因凡而入道者，历劫已来，数实伙繁，难可具载。昨因闲玩唐朗然子先生《 唱道诗》 三十一篇，乃文辞简略，旨趣幽探，外明恍惚杳冥之理，内达沂沿胎息之源，观此真功，安可忘矣。嗟仆性非土木，宁不见贤而思齐焉。是以不愧狂斐，恪续貂尾，岂敢望补於后人，且放任萧闲自适者也。
　　其一
　　梦断黄粮正少年，便归林下枕云眠。不因跳出尘劳窟，又更深通微妙权。
　　慧剑剔开千圣路，灵光射透九重天。从兹放荡游寰海，谁识逍遥陆地仙。
　　其二
　　有时壶内玩长春，昭见元初面目真。物外已知无上道，寰中未遇有绿人。
　　闲栽玄圃琼瑶树，渴饮华池潋艳津。一任桑田随海变，仙家景色四时新。
　　其三
　　道委吾身太素中，萍踪殊不论西束。灵台静与天人和，雅操岂怜俗士同。
　　玉洞吹箫千圣喜，红炉烹雪百关通。些儿妙用亲言破，不是尘绿断色空。
　　其四
　　修行须要解其纷，吹散灵台万劫云。一点闲闲忘嗜欲，六门寂寂绝声闻。
　　胸中妙有神明志，手内深藏崇钥纹。炼就金身超达去，不为阴鬼泣孤坟。
　　其五
　　不贪尘世是非财，大悟天真绝往来。善发灵芽生槁木，能教红焰起寒灰。
　　既通妙道虚无理，岂怕韶光昼夜催。堪笑浮生空老却，暗中两鬓雪皑皑。
　　其六
　　凡笼打破便休休，任运清闲不记秋。酒色气财非活计，冲和恬啖好根由。
　　人问设施长生药，海上搜寻出世俦。钩得金鳖归去后，坦然高卧白云头。
　　其七
　　落魄寰瀛数十春，天生不爱屈侯门。绵绵气母如龟养，湛湛心渊似谷存。
　　火炽丹田金菊秀，乌飞铅鼎玉浆温。天机夺得凭谁话，探谢三光贤圣恩。
　　其八
　　玄珠收得遂平生，应用随机处处明。两手擘开生死网，一身跳出利名坑。
　　若将兑户探能塞，自觉谷神永不薨。高枕洞天尘垢外，悲嗟饭蚁竞浮荣。
　　其九
　　不羡金章极品官，有绿悟道得非难。气神和畅命能固，情欲不占身自安。
　　贝阙击开三要锁，玉炉炼就九天丹。这些滋味元无价，不共寻常药一般。
　　其十
　　莫说山林与市尘，野云何处不安闲。昆仑雾敛龙蟠穴，洞府风生虎啸山。
　　有志能餐金凤髓，无功难养玉童颜。玄元至道人知悟，大朴仙乡稳步还。
　　其十一
　　欲传秘密与谁论，尽是凡夫俗态存。只解恩妻并爱子，孰能固蒂更深根。
　　内亏五脏精神本，外负三才道德恩。观此人人好愚昧，不修仙界自沉坤。
　　其十二
　　仙路瑶宫非远深，学人不悟本来心。玄霜丹桂何曾识，劣马颠猿不自禁。
　　足蹑青亮游帝阙，身骑白鹿玩琼林。天然法界须明了，莫逐迷徒向外寻。
　　其十三
　　处顺安闲臃肿居，不侵人事结交疏。匣中闲放七星剑，架上深藏三圣书。
　　冰雪肝肠轻富贵，水云节操傲虚无。蓬窗一枕清风足，岂羡红尘宠辱夫。
　　其十四
　　洗除爱欲速归淳，认取从来自己真。莫恋宅中红粉态，好随方外赤城人。
　　玄炉炼就长生药，宝藏修成不坏身。月殿星楼常自在，金容万劫愈清新。
　　其十五
　　不居僧俗不为儒，一味闲闲乐有余。性命已知方外了，荣华何虑分中无。
　　心如朗月辉高下，身若孤云自卷舒。放适乾坤真快乐，免教尘事把心驱。
　　其十六
　　服却冲虚妙药丸，自然神彩显童颜。辉辉灵慧如晴昼，占占身心似泰山。
　　芝草四时常馥郁，天光万劫永清闲。世人日用还能此，快活腾腾宇宙问。
　　其十七
　　不着邪门外法迷，学人几个悟无为。剪除情欲常清挣，休苦肌肤忍冻饥。
　　默默修成无漏果，绵绵产出化生儿。功成事遂辞凡世，鹤驭朝元赴圣期。
　　其十八
　　学道切休寻外丹，精阳耗散不能还。五千育内明天理，十二时中保玉颜。
　　志乐箪瓢亲淡怕，性同云鹤爱虚闲。市朝名利谁知我，坦荡优游天地问。
　　其十九
　　随绿过得不刚求，日日殷勤向内修。洞府箫韶非律吕，壶天光景不春秋。
　　蟠桃金液香琼宴，霞破霓裳赐羽流。大道岂择贫与富，尘寰谁肯万绿休。
　　其二十
　　勘破年华春复秋，纵人妒我不为伟。凿开大道长安路，寻个知音出世流。
　　纯素楼台闲赏玩，杳冥宫阙庆归休。酝酬饮罢醺醺睡，酩酊不知人世愁。
　　其二十一
　　冰哂蝇头蜗角名，丈夫有志悟圆成。满襟风月酬三乐，万顷烟霞遂一生。
　　青眼锦心天上客，红尘芳草路傍情。撒然归去玄都日，高迈鹏飞九万程。
　　其二十二
　　神光晃朗射蓬瀛，三岛谁知别有程。深密云房无污染，灵明觉海自澄清。
　　宝花烂慢通身秀，真火熏蒸遍体行。此段功夫如到得，相邀五老看元精。
　　其二十三
　　任他轩冕石崇财，难免羁摩役本来。薄利浮生从妄想，天机秘诀莫胡猜。
　　神通至理超今古，气结纯阳蔑祸灾。行满决疣何处去，稳乘彩凤看瑶台。
　　其二十四
　　晦迩田芦结白茅，大罗天界姓名抄。欲游海上施玄宝，争奈人问无故交。
　　火枣琼浆难出示，金钩香饵馒垂抛。尘寰不是安人处，收拾烟霞归凤巢。
　　其二十五
　　操持田产望荣家，不念苍颜两鬓华。拔苦济贫无粟米，懑心造恶过河沙。
　　不修智慧游仙岛，故纵贪慎骋夜叉。一失人身再难遇，空中贤圣暗悲嗟。
　　其二十六
　　莫迷花酒恋浮荣，点检身心物外行。见在生涯常洁静，纵前机巧尽除更。
　　时时缎炼丁壬甲，日日调和神气精。休说修真无应验，九天仙部暗添名。
　　其二十七
　　悟却黄庭两卷书，返观身命妙资於。空中卓立擎天柱，壶内明安偃月炉。
　　醉饮流霞眠绛阙，闲持慧炬玩灵虚。上天捷径人皆有，不信因他识见愚。
　　其二十八
　　推延岁月懒修持，万虑攻心业所为。阳界不能行至德，冥司受苦更何疑。
　　栖迟混沌绝灾祸，出入圆明无老衰。回首家山云路坦，华胥国裹赴佳期。
　　其二十九
　　切劝学人休乱寻，头头认取妙真心。自家宫殿非为小，大地山河未是深。
　　满腹风云成瑞象，一壶星斗化精金。峥嵘四海无知友，独听寥阳不鼓音。
　　其三十
　　闭其地户敞天门，铁树花开别有根。白雪黄芽三际会，金乌玉兔两飞奔。
　　任从愚浊人空灭，依旧清虚道固存。慈忍广施方便法，归来紫府报师恩。
　　朗然昔日达重玄，功满飞升入洞天。秘语数篇谁悟得，佳名千古馒相传。
　　乘风白昼非为道，玩月青霄未是仙。了彻希夷无相理，混成一段好因绿。
　　次渊明归去来词韵
　　归去来兮，无何有乡修然归。悟希夷而道要，免尤怨而心悲。慎片言而不出，惟驷马而难追。扫蜗蝇之轨辙，涤今古之是非。乐鹑居而鸳食，任葛屦而麻衣。防未兆而居实，明先见而知微。天地为轮，四时运奔。步乎寥廓，潜乎妙门。敦兮若朴，湛兮或存。既饱以德，既醉以樽。动之以礼应机，悦之以道解颜。舍慈俭而焉保，非澹漠而何安。保息能固其踵，善闭不用其关。每自宽以三乐，常无欲以独观。挟宇宙而出入，笑蓬蒿而往还。禀姑山之风雅，向寥水之盘桓。
　　归去来兮，莫随臧谷〔绝〕 交游。从任真而养素，故知足而勿求。叹幻呕而妄起，得真乐而忘忧。勘破庄周蝴蝶梦，高抗志节〔 乐〕 田畴。采芝翠麓，钓月扁舟。获玄珠兮象罔，遇知音兮壶丘。断疑网於慧剑，濯尘缨於清流。达其生而若浮，了其死而若休。已矣乎。处其顺兮安其时，寸阴过隙难以留。谁能清挣以成之？廉矣而不剧，信矣而不期。一点灵光自然，万顷．云田何籽。填支体而坐忘，感鬼神而为诗。齐万物於一府，游乎大方更奚疑。
　　拄杖
　　这拄杖，非尘俗，不是寻常藤翠竹。冲虚端正好新奇，应用分明无损曲。拨烟霞，敲昆谷，穿云点破春光绿。横拖顺播显灵威，打破虚空神鬼伏。游山海，引鸾鸽，剔出灵芝香雾簇。斡开玉洞凤凰枉，玲蘸酝酗醒醉目。甚枝苗，无相木，天地星辰权养育。七宝林中觉树生，五明宫内琼波浴。收采得，没皮肉，般若形容难近触。自然秀气本圆成，放下淳风三界足。一条清瘦玉龙寒，物外神仙真眷属。
　　悟真
　　觉中觉了悟中悟，一点灵通没遮护。放开烈焰照娑婆，法界纵横独显露。这些消息至幽微，木人遥指白云归。此个玄关口难说，目前荐得便忘机。不是葛藤老婆舌，端的慈悲真妙诀。一轮明月杖头挑，一炉红焰盛春雪。我本元修大觉仙，有绿悟得祖师禅。归来雪曲无人应，翠竹黄花体自然。画堂一灶沉烟细，空叹文殊问疾意。曹溪月朗风自清，金莲开遍只园地。横担虎锡便归来，雪闭寒山路不开。潇洒此时谁会得，知音唯有数枝梅。自从认得长安道，不爱闲华并野草。夜深枝上子规啼，壶内楼台春正好。到家自在乐无为，触处头头显圣仪。不是大悲千手眼，玉人拈出古摩尼。将何法宝明此物，杳杳冥冥及恍惚。众生不识这如来，三世诸佛狮子窟。真闲真乐向谁夸，尽是鹤鹧与井蛙。一曲空琴弹罢处，青山依旧锁烟霞。
　　真空妙色
　　真空妙色非粒饰，亘古亘今人不识。一团素艳显祥辉，万道清光神莫测。明三界，照诸天，玲珑精粹体新鲜。应物随机无所住，祖师会得号金仙。常莹静，常皎洁，不增不臧无生灭。众生不解这些儿，空惫外边胡扭捏。游山川，觅贤哲，尽是愚顽怎分。说归来独自舞春风，安闲一枕梅梢月。
　　酒
　　我爱酒，爱真酒，不用世问花共柳。做时须要好真材，灵明都料神通手。玉壶中，和卯酉，加添水火按时候。造成美味号琼浆，饮之万古无衰朽。注童颜，增福寿，酩酊不知天地有。醒来独坐太虚中，拨散迷云看星斗。怠时作个醉中仙，身与海山同坚久。
　　色
　　我好色，好真色，时时身腹添精液。常教赤凤抱乌龟，五明宫内同欢悦。无弦乐，八音和，风流喜杀老黄婆。夫妇团圆成九转，功全产下玉婴哥。好容仪，黄金相，偏爱绛销红锦帐。剎那长大便朝元，变化神通难可量？华胥国内享无为，逍遥自在玄歌唱。
　　财
　　我贪财，恋真财，得之有益绝输回。石崇金谷园非贵，吾家珍宝少人猜。银霞洞，碧云堆，无量玉帛此中培。绣褥锦捆珠翠问，那堪鸾凤远亭台。建一宅，号天台，百般花木满庭栽。蟠桃丹桂灵芝草，长春日月四时开。驱龙虎，引风雷，五湖四海赏琼梅。置成家计寻知友，物外神仙作往来。
　　气
　　我争气，号真气，不是寻常补脾胃。昏昏默默守仲和，保养绵绵炉鼎沸。通造化，发阴阳，滋荣万物秀芬芳。浩然一点通天地，壶内氤氲显瑞祥。至清虚，至刚大，熏蒸法体常安泰。空中五色聚玲珑，炼就纯阳超物外。收藏归去赴何方，混元堂上龙华会。
　　牧童
　　荷笠春风野，堆蓑向晚晴。团沙、闲取戏，击瓦笑相迎。斗草寻幽胜，骑牛倦步行。胡松头卓缩，饱妖肚膨脖。歌举五七里，笛横三两声。招呼来小径，聚集扑飞赢。只解边巡乐，焉知宠辱惊。指途同牧马，起石效初平。睡枕岚光翠，归吟久照明。穿林收兔罟，掬水濯尘缨。草莽喧终日，樵歌遂一生。宣王曾历卜，帝业复兴荣。
　　木香
　　春光将欲老，繁卉乍离披。羽客能幽植，木香正及时。瑞云凝蓓蕾，绿叶秀囊垂。似雪还多萼，如酥却有姿。粉囊开小槛，玉药映疏篱。旖旎风前异，鲜明月下宜。芬芳招胜览，点缀更无私。偏称贤良赏，不须蜂蝶知。精神因淑景，标格压繁枝。香气沾人袂，清阴胜绣帷。何人怜寸晷，独我赴佳期。奇奇奇莫比，寻常红紫阀。
　　叹世
　　君不见，年华促，昼夜相催如转毂。百岁匆匆弹指问，俄尔桑田变陵谷。又不见，叶辞柯，过隙人生能几何。石火电光风裹烛，水上浮枢争甚么。竞蛮触，披红绿，浮名浮利浓如粥。疲役身心早晚休，直待云阳遭耿戮。唠花酒，弄精神，如蚤作茧自囚身。家计置成谁受用，眼光落地一堆尘。叹媳蛄，这朝菌，忽然生兮忽然泯。却被春秋暗折磨，不成一事空凋损。妣蚌梦，傀儡棚，百般仗俩杖头呈。片时线断无消息，赢得高人笑一声。历周书，考唐传，致身丧命难穷算。古代英雄竟若何，北郁山下狐狸伴。争似我，傲烟霞，模邹三尺斩妖邪。篱落幽栽陶令菊，圃园闲种邵平瓜。冰雪心，松筠操，勘破黄根真可笑。蓬窗一枕啰哩吱，瓦鼎沉水常知道。此风味，岂虚言，万迭遥山锁翠烟。莫怪洞庭归去晚，野云何处不家天。
　　乐睡
　　萧闲逸志聊乐寝，时或曲肱而为枕。谢他天赐一身闲，岂羡锦堂官至品。泠然饭了自从容，万事皆忘袖被蒙。放旷松亭在茅室，此问偃仰甜如蜜。帘前秋梢弄梧‘桐，塌下任教呜蟋蟀。优游清迈边孝先，当时昼寝竞思贤。知命乐道忘贫谄，乐匝书岌消流年。大哉昔日周公梦，湮沉思虑神无用。形朽木兮混杳冥，性死灰兮忘雅颂。藤床好寐顿无愁，不闻耳畔溪清流。须臾再又昏昏默，魂游华胥放春色。人问无限冗如麻，够够旦暮同迷惑。柳映亭台冰箪凉，嫩荷泛绿点池塘。风光空变年华换，功名未遂黄粮散。长叹希夷老逸者，三峰隐边谁知也。古洞云埋傲市朝，至今美誉光天下。不如闻早外云溪，荣枯利禄奚足为。归去来兮三径在、相呼童稚居东篱。宰予何宠今何辱，杜户云房稳安宿。虚窗莹彻月光寒，助我平生眠意足。
　　固穷
　　野叟固穷吟，何人敢授传。饭中蛛结网，釜内蚁生蜂。睡嘈能安分，胼胝奚怨天。整冠簪朽木，沽酒借榆钱。爆背聚萤火，涉津横芥船。采薇登远岫，拾穗趁荒田。奎窗· 难冥迩，连芦适自然。尘埃盈空壁，茂菽度残年。席地眠芳草，斋心绝爨烟。老藤为虎锡，折条袅吟鞭。唯有贫三乐，殊无土一尘。外身居陋巷，洗耳近清渊。坐泣仍知此，行歌尤可怜。季伦非益友，原宪是同肩。履缺莎针补，衣零木索穿。寒泉澄古镜，落叶写佳篇。不得监河力，深蒙裹饭绿。锦堂忘缅想，华辖任陶甄。自得如斯病，经今犹未痊。个人来问我，只此是终焉。
　　逍遥
　　处顺适逍遥，全生远俗嚣。狎鸥泳沧渚，鼓瑟会渔樵。辕轲心无耻，尊荣志不骄。收纶忘晚钓，信步兴春翘。完矣丰烯给，沛然泽梦萧。黄庭消百虑，紫芋待终朝。放逸开三径，扶摇玩九霄。畅情横短笛，握固返垂髻。宠赐非凭据，清闲足富饶。尽他便副墨，惟独贯参寥。遂智浴沂水，嫌喧弃许瓢。虚坏镯匠斫，挫锐混刍盖。时否港知止，岁寒节不凋。九思从接揖，五柳任萧条。伉俪或耘筱，归休懒折腰。灌畦甘抱瓷，忘味喜闻韶。除害轻金玉，聿修光祖桃。高奔迈麒骥，奋翼笑鹤鹧。绝学游玄壶，颂声歌圣朝。观鹅临曲沼，覆鹿用枯蕉。塞兑徒居实，深根匪枢苗。解纷须侃侃，养素乐夭夭。涂隙藏深密，如愚匿懋昭。素蝉稽拘楼，枢瓦巧灵潮。齐物真何碍，封戎世可超。悲嗟蜗竞角，坐看乌迁乔。但且同耕叟，焉能屈下僚。凤笙云外听，春色杖头挑。刻木鸢谁放，无弦琴自调。搏空归去日，不必借鸾镳。
　　洞渊集卷之三竟
　　洞渊集卷之四
　　龟山长荃子撰
　　幽居
　　正大辛卯岁孟春望日，时有龟山长荃子，逃干戈於古唐之境，避地於泌阳畎亩之中，柴篱蓬户，楮冠组袍，箪食华羹，颜色肿呛，如愚若缺，韬乎其事。乘乘兮似无所归，闷闷兮独若有遗。颓然封戎，凝然块坐，昧昧晦晦，若极棂之木驹。良久，昂霄咏歌而叹曰：快哉幽居乎，快哉幽居乎。须臾，座侧有颖昌蜕桓野人廓然子许若晦，避席作礼，乃询其故何谓也？荃曰：诅不闻鹤呜于阴，其子和之，及同声相应，同气相求。故道不同，不相为谋尔。非个中人，焉知方外语。廓然子愤然变容而答曰：我闻君子上达，小人下达。且先生幽居，其有道乎？其理至微乎？惟给诬之甚邪，还岂知有江村之乐，村居之雅，山居之幽胜乎？仆弊然应之曰：噫，有此乎？汝何不申而陈之，莫匿其旨焉。俄尔，大开言曰：
　　盖江居远尘迩，消俗虑，清吟寥浦，寄傲苹洲。以玺丝为纶，芒缄为钩，刻筱为竿，剖粒为饵，钓巨鱼於百仞之渊。水风为活计，鸥鹭是朋侪。或悬琦而挥纶，或中濑而横旋。专羹稻脍，月笛烟蓑。采菱曲罢，鼓兰棹於枫江；擢足归来，收罟帆於沧渚。泛波顺性任悠扬，避世穷年杨柳岸。岂不是渔家之乐也。次之村居之雅者，生谋活计，田亩桑麻。或春耕於绿茎，或秋获於束郊。竹溪信步，花坞招呼。引儿童於草舍，牧鸡犬於柴门。松阴藓径唱樵歌，瘦地阳坡闲种雕。一轩风竹，四面云山，雨霁疏林喧乌雀，照残翠麓下牛羊。归去来兮春正好，社前时听鹧鸪啼。岂不为田卢之清，瓦村居之雅乎。是以投老山居，大有佳处，穿云转水，石径林亭。屏绝世尘，泯忘物累，无心於钟鼎之谋，自乐於林泉之兴。层峪养拙，浅濑濯缨。野情优逸，外听乌猿叫片；松溪赏玩，笑观麋鹿衔花。栖心朴略，适意虚闲。启户有烟霞之伴，横桥有藤桧之梁。或寻梅於绝顶，或煮茗於清流。林峦耸明秀之峰，洞府藏长春之景。昆树撑空兮，枝柯蟠苍虹夭娇；石华绣壁兮，苔藓砌纹锦烂班。此间啸傲与忘形，宁不胜幽居之寂寞，默坐之湮沉。
　　长荃子闻之推几，肩肩然哂之云：且愚不伏智，小不狎大，不祥也。不登昆仑，安知天之高；不涉江海，焉知水之大。呜呼，糠枇之民，嚣嚣之俗。只闻老彭而为寿，奚解殇子而为考；只见舆薪重如一羽，不见秋毫甚於泰山。且天地一指也，万物一马也。大小多少、长短阔狭，而皆在於我，贵贱成败，奚在於物乎。廓然子愕然而惊之曰：愈增益矣。嗟鞅掌小子，虽无盥栉之仪，洒扫之礼，终愿授之，朝闻夕死可矣。仍此跟踏鞠躬，稽首再拜而请告之。
　　荃曰：复坐，吾诲汝。方乃勃然动感，应形而言，荡然出咳，□ 然流芳，若解木之屑；洋洋津津，若沧瞑之波澜，向清诤源中自然涌出，幽居之旨趣也。若夫不汲汲於富贵，不戚戚於贫贱，不乐寿考，不哀夭丧。衣绵给，有狐貉缣绘之温；服义菽，有稻梁兰橘之味。庇蓬室，有连欐大厦之荫；乘华辖，有驷马文轩之饰。不拘一世之利，以为己私分；不以王天下之任，以为己处显。进不市朝，笑张毅膏肓於嗜欲；退不丘壑，悲单豹命姐於饿虎。若然者，然后可以探幽居之壶奥，游恬静之门问，超瑜世网，弃绝人问，出入无方，行藏自在。或松轩而宴息，或郊甸之优游，或徽音而浅酌，或杖华以登台。扫莓苔於院落，种桃李於蹊藩。坦荡平皋，消遣闲中日月；燕申小浦，侵寻静裹乾坤。暨乎解利名之绊铄，临风月之逍遥。地僻无来往之宾，门玲绝送迎之礼。衣冠放适，睡来时幽梦一窗；书剑凋零，回首望白云千里。春游秋赏，夏清冬温，筑蜗舍於林丛，创环堵於原薮。笔砚尘埃，顿消万虑，风骚牢落，掩霭三山。正当惫么时，偷然素逝，而耻通乎事；立之本原，而智明乎天。由是藏山於泽，藏舟於壑，藏天下於天下，而无所逐，游乎万化之表，元何有之乡，广莫之野。使鹧夷不敢言扣舷渔父之乐，使子真不敢言谷口耕耘之趣，使洪景证盟不敢言终南句曲之隐。故亲我者北宫子，友我者黄大圆，会我者裴度，知我者渊明，厚我者韦琼，邀我者徐勉。对良辰美景，从容陋馆，萧然无累，负杖蹑履，临池观鱼，披林听乌。取数刻之暂乐，怡然自足，涤除玄览，开阖天门。不乘风於郑圃，不梦蝶於漆园。高枕南轩，委她自得。身闲闲兮无所疲，心虚虚兮无所驰，意空空兮无所思，神冥冥兮无所知，气愉愉兮无所为。樱宁澹漠，胳合无伦，高蹈九渊，忘答四问。琦移茅靡，放旷希夷，大妙大成，至精至极。此为幽居闲趣之理也。廓然子闻之，拳拳服膺愿殷，扣首礼谢，悚息而退矣。
　　栩栩然
　　盖栩栩然游者，神遇玄冥，道观齐物。别虚幻之端倪，警阴阳之大冶，穷造化之藩篱，达优劣之蓊郁。方且可以进则进，可以退则退，可以翔则翔，可以集则集。上际於天，下蟠於地。精神四达，唏吁万有，遨无崖异，飞越方隅。担风握月，徘徊姑射之春；卧草吞花，缭绕洞庭之野。颐真莫荚，舞扑芙蓉。饮神漠於饭甄，餐朝霞於员娇。粮舂沆浬，羊角扶摇。度桃源水而来，瑜赤城墙而去。高腾三界之垠，奋翼九霄之表。雨晴日暖，出没轻便，风定姻微，参差自在。不为蠹朽，懒伴乌柄，束西上下，顺性飘扬。履空寥寥，偷然自适。呜呼！今之浅世，凡葩烂慢，峡蝶翩翻，搜红访绿。物态芳情，於是轻飞於柳陌，弄影於花衢。梅魂兰魄兮，着莫沉迷；粉翅香须兮，追寻眷恋。褊游景色，历览风光。愁春破晓，伴糙於金线花房；傅粉偷香，并宿於玉罗书幌。狂心散乱，俗艳姘婷，推移叶底风流，唠逐枝头富贵。梦魂浊滥，终不获免於蔽蒙；根性脐蟾，到了难超於臭腐。又乃至人则不然。莲莲顿觉，耿耿潜通，乘光乎疑始之前，适志乎渺绵之首。控挥众妙，除扫八庇，动不随乎物化，静不知乎司存。栗实宇宙，泱北洪纤，提攘灵明，依烯，纯素。要第辍椟，今古弥纶，咀嚼恬恢，血脉虚无。若然者，知元为而所以为也，知不然而所以然耶。空寂境内，闻么虫震於雷霆之音。冥漠乡中，见秋毫耸於泰山之象。深之又深，神之又神。自此已往，巧历不能喻，何况凡之乎。稽夫天瑞者列氏，梦为者南华，号野蛾儿者崔公，有扑图卷者周防，话诗者王着，最嘉者张君，橘蜕知化者陆龟蒙，效颦狂斐者长荃子。抑末如斯，罄之也已。
　　隐逸
　　归欤归欤，屈拙如愚。不开三径，免泛五湖。曲洼而宅，涂隙而居。吾生有涯也，逝弗面揆。务而无穷，莆而难已。亦不采薇，奚须洗耳。无心出岫以题桥，倦役搏霄而进履。或在南山，或曳濮水。嘉返蓬蒿，荐机蝼蛆。或晦述於苏门，或洁身於酒泉。形不可观，芳犹可传。不入廊庙兮，轻捐敝冕。高抗志节兮，啸傲云烟。披褐怀玉，枕石临渊。仍此鸿毛六印，蜗角千钟。彷徨乎尘垢之外，逍遥乎天地之中。昆阿壑固，门柳庭松。七瓯佳茗，一塌清风。申舒兮烟溪月珑，吹嘘兮云将鸿蒙。葛巾羽扇，鹿尘斑节。林峦老计，道德深衷。放适兮绵邈，闲旷兮心胸。栖＇迟物表，倪仰虚寂。忘忧兮渔唱樵歌，步屦兮山村泽国。鹤童猿友兮清清，凝独往复兮默默。远市朝兮怡然自足，杜柴荆兮萧然自得。但能屏四而省三，不敢进寸而退尺。故曰：造疏者庾峻，知音者马岌。深息匪观兮梁纤，长啸益喜兮阮籍。已矣夫。隐逸隐逸，藏身於密。若蔽若愚，毋意毋必。噫，从渠黔首竞浮云，争似我归来处厚而蓬华。
　　广莫
　　谁识大受曲全客，磅砖东西与南北。方寸凿开道五千，一言蔽尽诗三百。搏风驭，奋鹏翮，八荒四极权阡陌。腾酿广莫兴无涯，星斗满壶仍自适。锁乡吼，飞泉吸，一挥妖灭鬼神泣。昨霄酒醒凤鸾．台，豁落襟怀太虚窄。蓦昆丘，横长笛，湖光月浸溪毛白。石发青青鹤未来，野猿空叫莲峰碧。玉芝芳，琼葩坼，香浮露重珠玑滴。千古英雄一窖尘，五云楼阁群仙宅。归去赤城春正浓，烟波休把丝纶掷。
　　入道
　　夫入玄门，须知其轨。排斥浮华，黜降妻子。荡涤情爱，镯除邪委。柔弱清贫，忘绝骄侈。讨论阴阳，括囊纲纪。配合束西，调和离癸。一缕一饭，返生廉耻。身若孤云，心如秋水。晦边林泉，同尘问里。志乐箪瓢，慎终如始。富贵不趋，仇条莫起。内抱虚无，外绝非是。人世顿捐，饱谙玄旨。寂兮寥兮，素朴清沘。炼质澄神，超凡可拟。历考真仙，碗然殊此。万物昭彰，唯独顽鄙。道未弘人，和光同彼。言梗金石，德馨滋美。采摭群经，削刮瑕妣。精研万法，灵根玉药。丹阙瑶官，不劳而止。呜呼呜呼，今时多士。箫髻量戴，道装而已。经籍何曾，焉知所以。一日出家，便为达理。一世蹉跎，性不宁敉。操持饕餮，损他利己。似此修真，将何所倚。泛泛之流，孰能详矣。谨垂斯言，免乎迤逦。从而慎之，清名不毁。
　　升堂示众
　　夫至德渺漠，妙道希夷，先地先天，不拘文字。光明虚彻，遍满十方，清净灵通，周流三界。千化万变，统摄阴阳，体用真常，无穷极矣。争奈凡流障重，难以承当。贱古尊今，妄生知见，唠法参禅，傍开户牖。从此太极朴散，教列三门，情识场中，不能归祖。观彼诸人，深宜哀愍。是以大开方便，广运慈航。普济苦海群生，脱免沉愈六趣。引归真路，复玩鸿蒙。凿开恬快门庭，游赏清都绛阙。五云台上，明传黍米玄珠；九曜楼边，高举含光宝剑。纵横广莫，坦荡无拘，动止无为，混成纯素。遂可扫除不死不生，无余无欠，圣凡俱遣，空色包罗。假使泥牛吼月，木马嘶风，漏逗机张，作家笑具。炎炎言下，寂寂光中，击碎金毛狮子。花收五叶，机拂三玄，放行元始钳锤。发挥象罔，闲居郑圃，已有南华御寇。奈何学者弃主伶宾，不扣冲虚，空费草鞋，寻个甚么。石狮子剜了心肝，野狐涎灌彻骨髓。在欲行此般，君子怎生接引。今也聊将法药，掷向人问，出此酝酗，利滋上士。举扬本分生涯，点检见前面目。露些消息，分付知音，这段家风，是何曲调。乐非律吕，劫外阳春，琴操无弦，孔吹天籁。不消玉线金，针，绣出霓裳彩凤。个人会得，即便归来，不夜楼台，同登雅会。没底篮儿汲水，无根铁树开花。此个规模，如何印授。浑沦那畔，不许商量；灵宝峰前，孰能着脚。直须洒酒落落，休更纷纷纭纭。顿悟玄风，逍遥宇宙，久贮仙宾，伏惟珍重。
　　茶
　　伏闻一声雷震，吐极品之芬芳；凤饼龙团，表至真之异物。阴阳滋秀，天地氤氲，禀四时之正气，夺五行之清味。先春园内，生成片玉之珍；瑞雪昆前，造化灵芽之药。玉人采得，妙用依时。金槽碾处，香尘馥鼻。石鼎烹开，琼花浪翻。卢同七碗，洗除六欲之昏迷；捻老三枉，涤尽众生之浊梦。爱之者精神爽异，悟之者心地清冻。莫言仙子家风，真是道人售用。聊将一味，普施诸人，得意归来，伏惟珍重。
　　唐州长春观金莲会
　　盖闻积善之家，必有余庆，害物之者，决致深殃。既处乾坤之内，须明祸福之因。故日皇天无亲，惟德是辅，遗如影响，应无差滥。勿轻片善无功，莫调丝德无报。始即一二，岁积丘山，栓桔临身，悔之何及。是以至人君子，见出而知入，观往而知来。恪勤孜孜，谦慈度日，守约博施，继成善道。呜呼黎庶，罪业弥天，背觉合尘，不思销涤，丧己於物，失性於俗。戚戚一真散乱，胶胶万虑淇蒙，宛转迷津，不能返本。观此群情，宁不悲矣。夫惟我重阳教祖普化真人，大开方便之门，广演玄元之理，接引凡流，复游琼路。兹乃圣因，金莲庆会。何谓也？金乃性之基，莲乃命之蒂。散之为万器，聚之为一金。陶铸大冶，百炼愈新。大常而小变，应用群生，各随如意。花开五叶，吐露香风，秀出群英，芬芳异品。锦幢红饰，能夺造化之工；绿盖黄心，深得阴阳之妙。波光水面，雅韵长簪，月下日中，沧洲彩绘。悟之者圣贤可伴，奉之者道德相扶。宴息玄关，终身无咎矣。
　　清闲赋
　　泛爱日浊，孰能好清。从他萦其万虑，惟我闲其一生。猛离栓桔之囚，常居安静。兔被蜗蝇之缚，大悟灵明。原曰绝世羁摩，统玄纲纪。玩杳冥太清，则能深根固蒂；处恬淡真闲，则乐长生久视。既达此理，心如秋水之澄；凡动於时，妙若春风之起。若乃卓尔与立，湛兮或存。廉而不剧也，喻镜分妍丑；光而无私也，如月射乾坤。端正一性，安闲六根。孤高洁静於灵源，松筠雅操；坦荡纵横於法界，纯素玄门。於是身迈孤云，情超野鹤。体微妙则藏山於泽，绝思虑则藏舟於壑。清彻灵虚，逍逼广漠。丝毫不挂，神飞姑射之游。物我俱忘，云步寥天之廓。大抵非圣所私，由人所为。苟未捐其名利，安得悟其希夷。述夫大智闲闲，文见南华之语；小人戚戚，理闻宣父之辞。且如在欲行－禅，担家说妙。虽得下愚之敬慕，未免贤良之讥诮。直须清裹兴功，回向闲中返照。不见致虚极而守静笃，老氏家风；飧肢体而黜聪明，颜渊枢要。夫然心法双泯，死生两捐。凭清净修成道果，悟虚闲凿透玄天。从此顿抛有漏之因，萧条宇宙；深息无为之穴，啸傲云烟。异哉。饭蚁劳生，灯蛾损命。空惫漂沉其苦趣，谁肯修完其德性。已矣乎。不如闻早乐清闲，归去玄都朝上圣。
　　玄赋
　　大矣疑始，伟哉洞玄。聊启清虚之志，暂宣微妙之诠。凿开纯素之门，神机莫测；迸出灵明之物，妙用昭然。夫惟正则忘邪，通则无说。不在乎唇枪舌剑，亦非乎手指口诀。三清玄教，难凭於辩解聪明；一味酝酗，岂出於英豪俊杰。当其悟者本有，得乎夙明。不在行功打坐，先当遣欲忘情。这些消息，少可峥嵘。壶中不夜之天，至尊至贵；物外长春之景，真雅真清。盖闻蠢动包藏，愚迷散失。万论千经而执法，五行二仪而抱一。化生知见，端实昧於灵虚；分别圣凡，终未到於真谧。今也尽着边徽，反弃希夷。犹若梦财为喜，还同画饼充饥。蚓此匠者暗哂，迷人岂知。捉杳冥恬恢之风，妙中得妙；应寂照色空之理，为裹无为。是以真仙，识其达士。身披麻衣纸袄，心藏天机玄理。素乎朴乎，清矣净矣。乾坤道德，括囊都在其中；贤圣神仙，了达不离於彼。如是则出俗梯橙，超凡纪纲。卷之不盈一握，舒之深弥八荒。非昏非默，越阴越阳。从此绝学忘言，月朗青霄之上；致虚养浩，云闲碧岫之傍。噫，衬独迷徒，驱驰尘务。不肯归其纯粹，宁知昧其恍惚。衰哉哀哉。孰知大道之玄机，举动尽着於外物。
　　金丹赋
　　大道秘诀，学人罕知。一粒金丹最贵，两般银树难颐。绝是非名利之交，外明损益；弃酒色气财之境，内补根基。岂不以恬啖为原，阴阳为祖。采万法圣贤之骨髓，撮八方宇宙之风雨。听甲乙震雷初发，火养龟蛇；待癸壬坎水齐潮，鼎煎龙虎。当时玉女乘凤，金翁驾牛。种黄芽咆哮於地户，布彩霞盘远於宸楼。由是四隅烟满，五岳云收。见青童顶戴於春兰，池栽菌莒；喜赤子身披於素练，柜锁獗猴。必也乌兔交宫，星河回转。朱雀静居於香阁，玄武醉眠於云殿。瑶台雾起，海中馄化正升腾；绛阙春深，柳内莺娇初吭啭。端的秘诀难传，玄之又玄。冰轮皎洁兮，姐娥捣药；锦帆绰约兮，仙子行船。失要丹霞洞中捉马。太白山上飞泉。云中紫桂开花，变成琼药；炉内青松结子，化作金钱。幽微鹦鹉归巢，鸳鸯定枕。瑞霭飘兮文物秀，甘露降兮芝田稔。清音嘹唳，鹤呜九耀之琴；－翠色斑烂，鸡斗七星之锦。从此剑戟林峦，日飞广寒。收铋汞炼成灵宝，用木金结就真坛。会千神於三秀之堂，同归圣母；聚万象於六丁之殿，都入泥丸。丕休哉。得此金丹，顿超尘世。跨青鸾，便辞於中国；随紫诏，速朝於上帝。衣赐乎玉佩霓裳，食啄乎蟠桃丹桂。乐逍遥永住於玄都，享长生活计。
　　八义禅赋
　　教有顿渐，禅无后先。迷之者远隔劫外，悟之者荐在目前。无去无来，运六通而自在；不生不灭，超三界以孤圆。一曰拂边。不畏谊哗，不居潇酒。门分五派者，强生知见；宗举一乘者，亦为虚假。只要常常显露，般般放下。清风万道，松问石女枢歌；明月三竿，岭上牧童颠菱。二曰法用。智慧夙禀，灵明顿开。应机时须宜性现，对境处庾要心灰。圆融四象，通达三才。绿水长流，从使呕生枢灭；青山不动，任他云去云来。四曰真空。百一古亘今，不衰不朽。昧之者滞於声色，达之者超於无有。驱扫风云，摩单星斗。空琴韵美，堂前木马咆哮；雪曲应希，海底玉龙飞走。五曰普照莫问束南菩萨，休寻西北弥陀。触目尽皆法界，何方不是禅那。会得如此，方堪恳么，居尘出尘，岂落万绿之幻；在欲无欲，不沉六贼之魔。六曰接物。左右逢原，寂照返朴。葛藤老婆者，千劫贩骨；灵源直指者，一句绝学。纵夺自由，杀活独卓。白云青蟑，头头尽是真如；翠竹黄华，物物无非正觉。七曰圆成。泯绝无寄，包含大千。拈花示众者，真为过计；叱佛骂祖者，亦是违愆。谁会进步，莲生鹿苑。□ □ 归来，月满江船。拈出自己家风，顿超十地；踏碎顽空梦幻，独玩诸天。八曰泯诈。一等虚脾，敢胡斗赀。比较糟粕者，宁知真味；穿凿公案者岂通妙理。差之一毫，失之千里。木人言：若要识这个西来，须吸尽涅盘金仙髓。
　　全真赋
　　神圣垂御，仁慈普均。既弘开於玄教，特谨奉於全真。孰知十极之高仙，来游此世；大阐三皇之古道，顺化於人。切原德贯诸门，心归一正。舍俗者辞亲割爱，固穷者乐天知命。是以全真，学而修性。功名财色，观如水上之浮枢；智慧灵通，明若教中之先圣。诚以学不所执，法求大通。广积德行，则外施於方便；深做修炼，则内运於神功。善处无为不二，能寻有道参同。物物分明，莹若潭中之皎月；头头应现，动如草上之清风。必也选甚高低，尽皆提挈。学之者有因有果，达之者无生无灭。至静至和，至廉至洁。统万德而接物，不舍慈悲；宣三教以开迷，犹尊贤哲。大抵丐食不耻，至贫不忧。报己惠人，则施恩於孤老；高志抗节，则寄傲於王侯。是谓全真英士，达道仙流。顿悟天机，高播玄风游圣域；广施香饵，普寻知友赴瀛洲。是以见物明心，知空悟道。行全真正法，则谨依於锺吕；取大道玄理，则严奉於黄老。清虚恬啖，收红炉炼就银丝；纯粹精微，向丹鼎烹成大宝。足表捐，彼假合，达其自然。证实相妙之更妙，得真功全之又全。五道银霞贯斗，一输红日辉天。鹤驾金书，朝赴九阳之殿；蟠桃玉液，位登万圣之筵。噫，有等愚迷，斗争人我。宣扬谲怪者，岂通玄妙；诳惑中下者，不知因果。虽离火院恩山，却入名缰利锁。丕休哉。若要知端的全真，顿了虚无堪可。
　　官不及仙
　　人有远见，心无近忧。然为官而贵显，不及仙以优游。从他位列於朝廷，金章紫绶。难比身登於闻苑，月殿星楼。尝闻达士休官，愚人干禄。子房归山也，绝有患害；范蠡乘舟也，免遭刑戮。既知此道，奚求官之浮名；凡益於身，不及仙之清福。当其权至一品，名威四方。封妻瘾子者，惟贪厚禄；欺公虐下者，岂畏深殃。只迷火宅，不悟仙乡。馆敝尊荣，造孽而终归地府；缕褐贫贱，了真而央赴蓬庄。未若金液蟠桃，花光云锦。降龙伏虎也，五老之殿；抱月眠云也，七星之枕。偏耽物外无为，不爱朝中极品。世上玉簪朱履，一梦、浮华；壶中紫桂芝田，万年丰稔。夫秦宫汉苑者，白杨芳草；嗟成都旧城者，桃花杜鹃。过斗钱财何济，同巢妻子何坚。纵为贤相，难及列仙。岂不见弃相蟾公，悟至真而忘世；舍王悉达，证大觉以归天。且如不义而富贵者，何异於浮云；不忠而利禄者，犹若於弊履。假饶将相双显，不若神仙独美。是以李斯浊辱，遭白刃於云阳；黄帝灵通，获玄珠於赤水。足表脱俗罗网，证仙裔苗。扫烟霞於斗口，悬日月於星桥。从此弃人问有限之骄奢，丹墀宴乐；得天上无穷之福利，紫府逍遥。奈何迷昧仙都，贪婪官爵。恋之者尽遭缧绁，脱之者兔沉沟壑。直饶金谷繁华，莫比桃源快乐。劝世人，闻早学天仙，归去朝三清赴约。
　　苦海
　　荡荡苦海，滔滔爱河。选甚贤愚沉溺，不论贵贱消磨。一旦古及今，谁顿抛於欲浪；至尊与贵，尽皆丧於恩波。忆上古纯粹轩辕，清虚老氏。垂五常夫子之至德，演三乘释迦之妙理。高棹法船，普捞善士。慈悲四圣，留出苦海之玄方；浊滥群情，甘溺迷津之臭水。若乃人物悠悠，蛉姘不休。或纵心而飘荡，或随世以沦流。情波沉滞，业窟忧愁。往来绰绰如鱼，百年汨没；动转够够似鳖，万古淹留。但见深阔昏昏，湾澴弥弥。爱之者有灾有难，离之者无生无死。智慧仁人君子，下手忘焉；昏沉愚辈迷徒，终身恋矣。且夫陷溺众生，无穷漩坑。迷之则号为苦海，悟之则亦是蓬瀛。漫漫万顷之洪波，专沉昏昧；渺渺千寻之巨浪，难污灵明。既日似此嬉游，何时出渡。若不入清滩．之涯际，央难免黄泉之冥路。不见贤哉范蠡，乘扁舟以登真；达矣张骞，泛灵桩而得遇。奉劝凡流，回头莫游。学取瀛洲之羽客，休为苦海之枯髅。如是则袖统烟霞，高卧於青山碧洞；杖挑日月，好登於彼岸神洲。噫，率尔欣浮，莫之能出。球球乎波澜倒转，洋洋乎清浊混一。归去来兮，何不苦海抛离，玩瑶池金堂玉室。
　　叹世担家
　　火院得出，愚人不离。昼夜尘劳汨没，朝昏情欲羁摩。忧他妻子艰难，饥寒逼迫＇；使得身心撩乱，烦恼驱驰。愚哉，坐设三心，行思百计。损人物毒似蛇蜴，伤骨肉巧如蚊蜻。贫穷下贱，皆凭宿世之因绿；富贵荣华，不是今生之福慧。今也无限豪杰，空安姓名。使奸狡，夸呈俏悼，纵骄奢，卖弄峥嵘。岂思后世，不顾前程。夺利争名，甘作三涂种子；瞒天昧地，喜为六道众生。议曰：一任昏迷，不求康健。做经营有万种之毒，学善道无半丝之愿。全无觉悟，果然蠢物之徒；甚可哀伶，尽是地狱之种。大抵嫉妒刚强，谁能肯忘。耀风卖雨兮，剜寻钱物；挈云溺雾兮，置买田注。欺馒邻里，损害孤孀。常怀邪僻之心，侮狎贤圣；不信吉凶之报，轻慢爷娘。既而只喜求财，不言避罪。念佛看经兮，佯且口善；挑桩棺刺兮，几曾心改。嚣浮见识不除，谄诈机关常在。还似网罗之兽，扑入迷坑；浑如浊滥之鱼，漂沉苦海。足表业罐才满，阁王速追。铁棒铜锤打拷，刀山剑树陵迟。常为冥府之囚，朝朝叫苦；永作阴山之鬼，夜夜声悲。噫，既怕如斯，须当早悟。擘开恩爱之榔锁，跳入烟霞之云路。归去来兮，壶内春深，好向桃源相遇。
　　世人说道
　　世已久弊，人多说玄。每论金丹大药，时明火候周天。对修藏羽客之前，胡谈教法；向隐逸仁人之侧，乱讲真诠。愚哉，街己识情，骋乎辩解。寻名寻利者，几曾清诤；贪酒贪色者，实无斋戒。口剑善扬，辞锋能卖。说宗说祖，观之者还似心狂；在道在玄，问之则佯推耳积。若夫侮狎上下，傲轻智愚。论显目则扭斡平仄，讲词话则添染之乎。本不学道，惟图口糊。分三乘玄妙之微，疑惑鄙士；表九伯风魔之汉，实是狂夫。尔曰太易太初，至刚至大。不在虚无之裹，先出杳冥之外。难以言通，表乎天籁。讲天地阴阳之妙，事已难当；分游玑造化之机，理实无奈。大抵不识好弱，奚通正邪。作一小词，则人前卖弄；撰两绝句，则物外谈夸。岂知对面说好，过耳悲嗟。迷人解万卷之书，难超生死；达士悟一真之趣，高外烟霞。是知专任见闻，不归真实。弃颜子箪瓢之乐，习杨朱红紫之术。凭言动众，在道匪一。无廉无耻，行如跛鳖之前；有喜有瞋，辩若飞龙之出。足知只可暂听，不宜久闻。与之为友，则终是无益；近之学理，则彻底空文。说有千万，道无半分。从此方方，谈是谈非。动乖物理，处处争头争角；不悟心君，奈何全没慈悲。不生恐畏，讲之则便论我长你短，说之则管甚讹言国讳。彼哉彼哉，殊不知说道之人谋个甚么，只图养气。
　　道人闲游
　　人有大志，心当慕真。既在道而为本，且游世以闲身。伟哉玄妙之机，必资高士；验尔逍遥之客，若晦同尘。夫惟脱彼凡笼，偷然乐道。或洗耳弃瓢，则笑昔日之许氏；或跨驴玩世，则迈当时之果老。本不务於云游，其实采於芝草。捐名弃利，岂徒乐於身贫；割爱离亲，皇谨修於天宝。若乃可以避世，宜乎炼形。或饱经术也，心藏若贾；或蕴德行也，内明若星。志既如此，游何损灵。可伶君子之清标，常容玄教；还似逸民之旷野，高步郊钢。且日落魄青山，优游绿水。观富贵如浮云，弃荣华若弊履。何贤士之如斯，盖道人而能此。无荣无辱，常固穷以恬然；或止或行，迈孤鹤而翔矣。夫秋冬野望，则观群生之否泰；或春夏嬉游，则赏百卉之斓斑。贵饶极品，宁如乐闲。是以冲虚至德真仙，乘风方外；了达纯阳上士，货墨人间。或日衣敝组袍，披蓑顶笠。或在林泉而隐志，或游市井而忘习。人所难辨，道闲足及。养就真人之志，有以安居。定超玉帝之乡，央然聚集。足表功行已满，身心不游。获玄炉之丹乐，传蓬岛之仙俦。喜捐蜕壳而升迁，速离尘世；幸驭凤翎而归去，永玩瀛洲。奈何人物高低，世情冷暖。展手上街者，犹言於懒堕；化余乞餐者，复讲於长短。大抵尘俗两忘，一任是非不管。彼哉彼哉。孰不知道人之游，本钓锦鳞，岂徒劳於闲散。
　　洞渊集卷之四竟
　　洞渊集卷之五
　　龟山长荃子撰
　　词
　　抛球乐二首
　　道人心印悟来，自然惺洒。这妙用玄关，造化神功，巧笔今古难画。见壶中、不夜春光，有锦绣、江山相亚。处处花萼楼台，秀吐香风，高耸蟠桃架。玩紫微绛阙，瑶池板苑，岂羡世间，园林郊野。闲步凤凰台，听一派箫韶，音韵清雅。任纵横出入，灵空不用，玉鞭金马。偷然卓立乾坤，看万象、森罗青霄下。五明宫，玄珠会，妙体婵娟烟姥。酝酗芝草，谁肯着、千金酬价。有绿得遇真师，点透灵通，常应无虚诈。赏圣贤至理，谦慈度日，更六根清净，无为风化。性月桂枝芳，放万道光明无毁谢。把天机秘诀，勿令轻舍。
　　细开根基妙道，几人深知。自大朴初分，剖散洪蒙，画八卦帝尊伏牺。辨百草、功显神农，播稼穑、德布华夷。次后运启轩辕，圣明宣教，诸方吐瑞芝。感遐荒奠枕，清宁万国，更迤逦求道，七十余师。从此阐淳风，降后代神仙出世机。既到今日不悟，群迷总被，利名腿驰。独余摆脱羁摩，任落魄、南北与束西。壶中景，真消息，三火烹煎坎离。杳冥恍惚，谁信有、纯阳龙飞。斡开玉户金关，祥烟瑞气，红云罩紫微。听无弦雪曲，仙音韵正美，见日月配合，结就刀圭。功满大丹，成便拂袖，长生路上归。住天宫快乐。武陵瑶池。
　　天香慢　梅
　　万木归根，三冬拔萃，晓来梅萼轻坼。妒雪精神，清人气焰，不许等闲攀摘。百花未发，独占得、束君春色。庾岭斜横，秀孤芳，更妙机难测。西湖洒然至极。胜蜡黄、愈增灵识。漏泄前村驿使，喜传消息。解引诗人雅咏，对一枝金蕾，兴自适。月浸寒梢，天香可惜。
　　烛影摇红
　　菊绽黄花，月生碧汉清光皎。霜前雨后正芬芳，四海圆明照。朵朵争开烂慢，吐香风、腾辉天表。槛边幽雅，空外婵娟，依时呈妙。阅苑仙葩，蒋公三径知音少。瑶台宝鉴照娑婆，悟者头头了。好对束篱赏玩，射江山、虚堂灵沼。数枝金药，万道银霞，浮生难晓。
　　解愁二首
　　岁月匆匆，忙如奔骑。来往暗催浮世。爱河谁省悟，戏欲浪、苦争名利。火院忧他妻共子，更不念、自身倾顿。你直待、大限临头，怨时悔恨，又成何济。活鬼贩骨千回，空劳壤，纷纷闹如蝼蚁。丈夫心猛烈，秉慧万绿齐弃。劈碎凡笼无坚碍，任自在、骯山游水。向林下、醉饮真风，坦然高卧，占清闲贵。
　　返照人问，忙忙劫劫。昼夜苦辛无歇。大都能几许，这百年、有如春雪。可惜天真逐爱欲，似傀儡、被他牵拽。暗悲嗟、苦海浮生，改头换壳，看何时彻。听说古往今来，名利客，空有兔踪狐穴。六朝并五霸，尽输他水云英杰。一味真纯为伴倡，养浩然、岁寒清节。这些儿、玲淡生涯，与谁共赏，有松窗月。
　　满庭芳五首
　　大觉光明，不须外觅，人人各有如来。浮生迷昧，贩骨走千回。凿透灵源法海，禅河涨、风浪崔鬼。泥牛吼，威音嘹晓，铁壁起云雷。菩提，元缝塔，林峦掩映，山色分开。任曹溪雪满，漏泄红梅。处处香严法界，休分别、祇树蒿莱。真消息，孤峰顶上，石女绣莓苔。
　　微妙家风，非空非色，卓然元去元来。超今越古，悟者免轮回。拈出长春圣境，琼花绽、铁树崔鬼。谁知觉，丁筑夜半，震动九天雷。玄门，真洒落，星楼月殿，愚昧难开。寥阳芝草，端的胜寒梅。方寸神机莫测，何消得、飞过蓬莱。红尘外，玉霄闲客，未肯蹑苍苔。
　　决烈修真，殷葱辨道，万绿识破皆空。太虚鼎内，默默养和冲。一颗灵珠灿烂，光辉似、月射千峰。长春景，五云台上，芝草吐香风。这些，微妙理，有绿端的，千里相逢。纤尘不染，清净是真功。日用头头不昧，超生灭、法界难笼。还能此，逍遥自在，处处是仙宫。
　　老氏真机，如来祖印，明明象帝之先。不生不灭，端的至幽玄。一派清风匝地，迷云散、皓月当天。君知否，寥寥劫外，法鼓震三千。本来，真个妙，无名无相，非道非禅。学人外觅，教我怎生传。不肯回光返照，区区地、走遍山川。归来也，人牛不见，芳草锁江烟。
　　本分家风，寻常日用，何方不是林泉。饥餐渴饮，任运度流年。行止非人所及，休思算、好弱由天。君知么，一身尚假，万事岂牢坚。些儿，穷活计，寂寥消洒，有口难言。箪瓢不置，那得买山钱。且想腾腾兀兀，任从他、皑战蜂喧。真清乐，松间步月，石上枕书眠。
　　绿头鸭
　　雨初晴，江山景色新鲜。乍艳阳、春光美丽，见郊原、芳草芋芋。观梨花、轻笼淡月，闻松声、玲和清泉。风细池塘，帘垂院落，晓莺啼唤柳含烟。更迭翠山幌如削，时物笔难传。谁能悟，韶华不久，人世非坚。走红尘、何曾返照，损气神、虚度流年。竞锥刀、如蝇见血，恋妻男、似蚁争膻。火宅忧煎，情波出没，四生六道不知还。任千劫输回贩骨，迷了本灵源。聪明客，诸绿放下，闲裹修仙。
　　江神子慢
　　扫除六尘迩。点检现前，真个消息。慧光赫。亲拈出、妙用灵根端的。越声色。一曲威音非律吕，超今古、琅琅谁听得。湛然万里云收，晴天阔，月华白。纵横金田觉海，笑巴歌谗绉，葛藤千尺。泯情识。空劫外、门掩苍苔闲寂。致虚极。枕上江山春色好，松花老、香风飘广陌。此时作个逍遥，一烟霞客。
　　雨霖铃
　　清晨凝坤。见风云济，及作时雨。阴阳协顺空中，为甘露、山泽敷布。点点如膏利益，洗灭妖氛，四海澄素。造化天地神功，扰扰浮生几人悟。乾坤美泽恩沾溥。胜娑婆、此价应难买。滋生万物荣苏，增瑞，庆、兆民歌舞。五谷丰登，庶事康宁，遐迩安固。感上下和睦无为，敬礼玄元祖。
　　绛都春三首
　　天生懒惰。爱静处坦然，开怀澄坐。面垢头胡，养疏慵，消灾祸。无萦无击随绿过。也不会、焚烧香火。啰嶝哩嶝，鸾歌舌诞，恣情吟和。南柯梦中识破。把蜗角蝇头，身心摧挫。手握灵芝，泛无何，谁知我。清风皓月时相贺。杳冥中、修成仙果。了然归去，绵绵九天高卧。
　　侵寻妙景。看赤城秀稔，芝田千顷。物外闲闲，乐真情，搜佳兴。扁舟载月烟蓑玲。酒醒时、临流清咏。一声羌管，三幅晓风，洒然幽胜。徽音慢弹谁听。似野鹤腾空，生涯萍梗。放旷乾坤，与江湖，丝纶整。锦鳞钓得成余庆。便归来、玄都驰骋。杖挑春色，逍遥太虚仙境。
　　心如江海。纳百川万振，澄清无碍。渺渺渊源，几人知，包沙界。光朋灿烂超三昧。说小乘、邪魔潜退。混元风范，虚元秘密，下愚难解。宣扬亘初真载。统众妙之门，高下无赛。应物头头，显慈悲，消灾害。不生不灭非中外。这一曲、玄歌谁买。玉京仙子，吹动太虚天籁。
　　瑞鹤仙五首
　　岁华如转华。叹世路忙忙，何日知足。锥刀竞蛮触。这浮名浮利，少荣多辱。谁能寡欲。醉恬恢、天之美禄。把尘录一旦纷飞，回首退藏昆谷。清福。松问步月，石上眠云，性如麋鹿。高歌一曲。闲昤罢，布棋局。听猿啼鹤唳，水绿山青，篱外风敲瘦玉。这真惧、夸古腾今，几人继续。
　　又　花开阅苑
　　武陵溪上看。观阖苑瑶台，应是花绽。风流世问罕。喷清香鲜异，紫芝相问。束君不管。更别有、长春· 手段。向无为树上芬芳，光彩日常呈现。
　　堪献。玄元根本，锦诱枝梢，是谁亲见。何方贵显。金莲会，任舒展。这天生雅艳，一种琼英，只许神仙作伴。若诸人，采得归来，玉京赏玩。
　　又　风入琼林
　　玉峰时暂歇。觉风入琼林，倍增真悦。烦蒸顿消灭。扫尘埃四海，廓然施设。八方静洁。布一味、情冻妙绝。这些兄玲、淡生涯，等闲未曾轻泄。
　　奇别。萧潇昼夜，飒飒乾坤，丧人，能瞥。随机应辙。寻知友，伴明月。辽群芳结秀，响报声闻，动用阴阳正诀。待浮生，吹散迷云，惫时细说。
　　又　月照洞庭
　　素秋天似水。更夜色呈鲜，物华殊丽。山堂兴无际。见团圆月照，洞庭探邃。清风匝地，但处处、昭彰德被。遍但沙朗射晴空，千古秀凝青桂。
　　高贵。随形应现，鉴物无私，碧霄呈瑞。孤然爽异。辉法界，显灵慧。放清光万道，入户穿窗，皎皎昏蒙普济。愿凡夫，早悟圆明，尽知此理。
　　又　雪迷蓬岛
　　幸逢玄运到。正律吕推移，北辰宣号。须夷瑞祥报。见同云凝雪，晓迷蓬岛。天公德茂。但处处、琼花映罩。向长空片片轻飘，显扬圣功微妙。
　　深奥。虚元造化，秘密神机，对谁分表。三山路杳。真萧洒，洗尘扰。看琼宫宝殿，素净楼台，出入仙姿窈窕。这冰清玉洁家风，几人顿了。
　　玩瑶奎　本名耍三台
　　直指玄元路。叹苦海、迷人不悟。在目前、平平稳稳，又无些、险难相阻。把万缘、一齐放下，他自然有圣贤提举。似断云、野鹤飞腾，向物外、青霄信步。
　　庆会神仙语。渴时饮、蟠桃碌醋。出入在、星楼月殿，笑人问、死生今古。跨彩凤祥鸾厌太虚，归来外、碧霞探处。这逍遥活计谁传，分付与、蓬莱伴倡。
　　花心动　二首
　　江路闲游，见梅〔花〕 芳姿，水边将发。蓓蕾半开，疏影斜横，幽艳傲欺霜雪。清瘦独秀风台畔，笑百卉、冻凝摧折。散芳烈，竹篱茅舍，最堪栽接。破腊传春放彻。吐玉药琼枝，等闲谁瞥。欲寄故人，驿使稀逢，空对暗香凄切。寿阳公主今何在，这姑射玉仙清绝。向谁说，黄昏小窗淡月。
　　又
　　百岁光阴，似飘风．浮呕，电雷轰掣，返照速修，急景难留，不觉鬓华如雪。万绿羁绊何时了，馒昏晓、寸心愁结。劝英杰，莫教釜破，断绳难接。一失人身万劫。叹伶俐惺惺，不遭缧绁。欲浪恩山，玉扭金柳，谁肯猛然抛击。一朝大限临门，唤见间老，怎生推说。惫时节，追思圣贤妙诀。
　　洞玄歌二首
　　野堂花老，槛外幽香度。绿影沉沉映窗户。任从他、日转西郊，且闲看、云生南浦。见隐隐遥岑接天青，又石齿分泉，进珠飞雨。丹丘咫尺，几个人回顾。鼹鼠穿窃岂足数。假直饶、绮陌长游，争似向、烟岚探处。枕万壑云霞乐平生，便不胜红尘，点染缁素。
　　又
　　倦游退尺，栗里港疏拙。浩气凌空向谁说。醉酬春、酝酿三杯，遣幽兴、沧茫一叶。更野服萧然越林丛，拉信友，相须竹风花月。生涯淡净，至妙人问绝。不尚文轩锦幌列。乐田芦、啸傲华颠，种松菊、栖迟清节。这一味真惧几人知，有静几蒲团，兽炉沉屑。
　　水龙昤
　　故乡何处栖迟，海山雾敛春风细。花秾石润，云娇烟淡，天容如水。芝桂香分，橘橙酒艳，锦茵擒翠。佩霓裳缥缈，飞琼羽盖，瑶池宴，赏佳丽。俯笑人问富贵。到头来、一场虚伪。桑田暗改，人生空老，谁能适意。虎战龙争，汉兴秦灭，今成何济。看蓬莱紫府，长春胜景，妙无加矣。
　　雨中花
　　急急蚤音，似箭暗催，人物烟草茫茫。塞鸿悲秋晚，败叶飘黄。万里关山牢落，一天风雨妻凉。这萧闲活计，向谁分诉，表我衷肠。霜寒露玲，菊瘦梧凋，又近重阳。信道壶中光景，云水家乡。金殿玉楼庭院，锦溪花坞池塘。世问虚幻，薄名浮利，都寄黄根。
　　百宝粒二首
　　榴药浓芳，帘幕半卷，清闲白昼偏长。院宇无尘，微雨过池塘。幽轩细细，风披竹歌，石枕藤床。分外冻。看云峰偃仰，高眠晃然，已到羲皇。休休尘世俱忘。真常妙用，安排黄卷炉香。莫羡俗情，如蚁慕膻肠。清虚淡素甘贫乐，纵酷暑难侵道哲堂。好栖心见素家风，洞中别是仙乡。
　　又
　　一点灵光，轮回万劫，胎卵湿化无歇。苦海无涯，生灭甚时彻。元根四大非坚固，恋此个形骸何大拙。把浮沉世梦磨开，慧剑割断根孽。逍遥物外生涯，随分乐天知命，闲伴风月。抱守元阳，神气自交结。乾坤倒颠翻离坎，这既济天然非扭捏。有春生夏长秋成，万汇一气无别。
　　鸾穿柳
　　乘柠默契。便休休倦役，结茅归里。一任貌琳威镇，虎韬熊略，旌麾争起。赳赳成何济。只赢得、玉颜先弊。覆手一场空，过眼繁华虚矣。　争似乐然从己赏花秾上苑，鱼游春水。满泛红潮美。且郁陶襟怀，青门歌吹。醉卧东风裹。看随堤柳摇金药。放适簪缨，乱铺苍翠。
　　天香二首
　　过隙年光，如毛尘事，几人识破休矣。归去来兮，云耕水钓，林下澹然宁耳。翠微影裹，别有些、逍遥真味。一曲玄歌寄天香，叹物华荣顿。　白茅半问而已。畅情怀、四时吟醉。返照人生，毕竟到头何济。坐看空华起灭，这混成、消息越众美。大朴淳风，清虚妙理。
　　又
　　若论修真，玄关直指，外绿心上都撇。静处踟趺，存神握固，莫辩是非优劣。任缘度日，除饱暖、其余忘绝。一味清闲价无穷，对下愚难说。　端的至诚妙诀。叹学人、几曾休歇。默默昏昏，壶内玉花开彻。恍惚中间显象，见，宝珠、光耀似皎月。悟得之时，同游圣阙。
　　二郎神四首
　　叹平生，馒日夜、劳劳攘攘。想一世浮华能几许，若云问、电光翻掌。梦幻吞侵何日省，恋火院、缠绵业网。这人身一失，万劫难逢，谁能回向。　清爽。猛跳出迷津欲浪。彼岸风光真快乐，伴孤云、野鹤飘荡。悟彻灵台无障碍，似月挂寥天朗朗。满十方三界，莹彻圆明，逍遥吟唱。
　　又
　　平生兴，有万顷、云山野景。竹瞳梅村蓬户悄，这幽闲、世问难胜。一曲无弦喧宇宙，对沉水、石炉绝听。向林下栖迟，养就懒散，烟霞情性。　复命。披短褐玄通古圣。看鹭立鸥飞沙赀岸，笑酦鹦、瓷中流梗。一枕华胥春梦觉，岂羡封侯列鼎。早回首归来，月照松溪，云昆苔径。
　　又
　　离尘俗，便点检、林泉雅趣。竹杖芒鞋青箬笠，泛烟波、绿蓑柔橹。月夜江天无尽乐，品短笛、潇湘梦渚。此消息，千金不卖，好对渔樵分付。　归去。对晚翠、风生小浦。勘破南华龟曳尾，尽教他、衣冠豺虎。野水添杯谁似我，醉外白云深处。任秋月春花，暗换桑田，明催今古。
　　又
　　诉衷情，为大地、众生泪洒。晓夜忧煎贪活路．－尽都被、妻男相挂。使万种机关图富贵，全不怕、犁耨高驾。劝愚迷早悟，后世因绿，真言真写。　幽雅。买玄妙，不用钱价。只用他心灯常不昧，要万法、灵通总压。待行满丹成归去日，把四假凡躯脱下。向桃源仙会，玉殿金楼，长春不夜。
　　上丹霄
　　叹人生，如掣电，似浮呕。更何消、苦苦贪求。荣枯得失，宿绿分定岂须忧。我今悟此养天倪，晦边林丘。箪瓢乐，琴书味，闲中过，静中休。有恬恢真趣相酬。　花朝月夜，大开口、笑展眉头。玄珠收得默然归，方外优游。
　　月上海棠
　　应时宇宙行慈善。向苦海横舟运方便。法界显威光，说群魔，隐潜逃窜。真仙现，别有神通手段。　上苍委我开仙院。把大道玄，风任弘阐。香饵满娑婆，钓金鳖、玉京游玩。琼瑶宴，俯啸人问蚁战。
　　一枝春
　　堪嗟肉傀儡，尘世争奇怪。昼夜火院煎苦，沉埋花酒丛中，孽重终难改。贩骨何时彻，头面翻腾，昧了灵源真宰。　独我而今乐自在。放逸游寰海。逍遥天地问、笑开怀。一味清闲，万两金难买。九转功夫足，步月镌云，稳赴金莲仙会。
　　醉中归
　　过隙时光促。人身以风烛。谁信神明，暗裹报人灾福。观二耀如转毂，昼夜翻腾荣辱。群情苦，钻钻簇簇，贪迷嗜欲。　独我回头，归来隐山谷。水钓云耕，雅种数枝松菊。闲来后，歌一曲。不羡权门红绿。养愚鲁，清贫自在，平生愿足。
　　倾杯二首
　　物外回观，爱河滚滚，空劳攘、为何因故。恋惜妻男，竞争名利，念念随他，蒙昧真如。掀天富贵，倾城娇艳，总归何处。　叹浮生下梢，终久尽成虚。伤嗟是非今古。百年欢宴，大都几许。梦想南柯，命遭北府，尚自贪婪，不寻归路。轮回贩骨，身伴狐狸。几番荒芜。馒赢得往来，欲浪苦流注。
　　又
　　休休我省也，弃世俗。洞庭探处。好行步。大药烧成，宝珠收得，曲按无弦，音胜宫羽。洪扬道德，风范锺吕，许由巢父。　向逍遥彼岸，寻个水云倡。谁能继圣徒，智若愚，六情断灭，九玄通悟。妙粹冲虚，炳焕灵明，物物般般，无疑无虑。一真莹彻，功行满足，顿超尘所。便归来酒落，方外了然去。
　　凤楼梧
　　逃暑绳床聊慰兴。翠摔森森，几处花阴衬。萱草池塘人不问。绿荷暗窃熏风信。　懒把霜执嫌力困。沉李爵冰，责茗清泉近。裸袒襟怀元郁闷。筹来便有神仙分。
　　神仙会二首
　　堪嗟世上人，个个蚤成玺。不肯回头，抵死火坑贪恋。千辛万苦，甘受无辞叹。置家计，虑妻男，恐不办。　一朝业满，看你如何兔。眼光落地，别改一般头面。披毛戴角，怨时难分辩。早下手，出迷津，应仙选。
　　又
　　韶华似激箭，暗把朱颜换。我今识破，浑若梦中惊散。囚伽脱下，信任胡歌诞。尽人言，一乖慵，害风汉。　大开口笑，世俗元拘管。落落魄魄，信脚水山游玩。天涯海角，自有清闲伴。细算来，这些儿，最长便。
　　一剪梅
　　身若白云任卷舒。天涯海岸，自在元拘。太虚廓落是吾庐。不羡王侯，拱璧轩舆。　一味闲闲乐有余。从他活计，玲淡消练。归来毕竟理何如。心月辉辉，光射蓬壶。
　　杨柳枝二首
　　顿悟真空弃外绿，乐清闲。四时进火运周天，种芝田。涎坛玄炉分造化，饮灵泉。寥阳丹阙永绵绵，证金天。
　　又
　　二曜忙忙若转丸，走天边。催人贩骨似丘山，不停闲。恋火猫儿拽不出，武痴顽。遍观尘世总如然，好心酸。
　　踏云行
　　无相形容，灵明心手。清虚岸上栽金柳。剪除魍魉跨鹤螟，希夷俯啸空山陡。劫外飞腾，妙中行走。杳冥乡裹寻知友。饮余恬恢醉真风，乾坤旷朗绝纤有。
　　粉蝶儿
　　欲说天机，奈尘寰、世人不信。只因他、夙缘无分。恋浮华，贪火院，气神亏损。贩尸骸，迷了本来心印。悟后回头，乐清闲、莫劳方寸。好参求、妙灵玄牝。炼纯阳，惊宇宙，一声雷震。想时节，向蓬莱会中相等。
　　江神子令二首
　　世情谁不爱浮荣。利和名，两关肩。识破归来，林下傲余生。万顷烟霞真伴倡，猿鹤老，水风清。任教切骑走尘缨。掩柴荆，坐忘形。一味闲闲，斜日照窗柜。试问知音何处也，云汉阔，远山青。
　　又
　　庄周蝶梦几人醒。理圆明，了余生。老计田园，谷口傲其耕。落日西风吹败叶，云返岫，雨初晴。数声高柳暮蝉呜。淡烟横，野泉倾。千里关河，秋色满山城。晦迩人间青眼少，谁念我，养遐龄。
　　青玉案
　　瞥然悟得长生路。平坦无来去。万法圆融超六度。威音那畔，几人曾到，别有逍遥处。灵明国内绝朝暮。谁荐当头这一句。木马嘶风泥牛许中慈云广布，法雷高震，密洒禅天雨。
　　贺圣朝二首
　　春光明媚，黄莺出谷，紫燕来巢。见仙桃初放两三枝，问翠竹香茅。琴书高枕，柴门紧闭，莫放人敲。任松轩红日照三竿，更蝶梦花梢。其二道人幽趣，萧闲风味，林下云烟。夜横琴高隐翠微间，看月印寒泉。逍遥昤唱，还乡宫调，雪曲无弦。这玄珠收得未朝元，作住世神仙。
　　长思仙
　　醉中醒，梦中醒，月浸松窗枕蕈清。谁家捣练声。诉真情，乐真情，竹外流泉漱石呜。云山迭翠屏。
　　西江月二首
　　莫羡金闺鲔猷，好攀仙桂枝柯。悟来心镜不须磨，顿泯浮华物我。返照壶天日月，休言尘世风波。长拖瘦玉泛无何，归去烟萝深外。
　　又
　　形物虽居宇内，梦魂长玩台州。山堂真趣与谁酬，窗外梅疏竹瘦。千里烟霞冉冉，半帘风月飕飕。天公赐我这清幽，料想浮生难勾。
　　诉衷情二首
　　夜深人悄漏声残，秋色满江干。寒烟野塘横渡，谁写画图问。风沥沥，月弯弯。坐更阑。宝鼎香烬，银汉星稀，蝶梦飞还。
　　又
　　楮冠竹杖友南华，耕钓老生涯。焉能系而不食，吾志岂匏瓜。忘扣角，忆归搓。傲渔家。烟波万顷，红寥滩头，醉卧兼葭。
　　小重山
　　自古高人远市郾。超然离俗表，隐林泉。曾闻宣圣有遗言。仁智者，山水窟中安。无事恼心问。猿鹤为朋友，养成丹。白云深处乐幽闲。明月下，一曲小重山。
　　大官乐四首
　　春
　　踏青放适游人悦。江山明湄阳和节。出谷新莺声软怯。柳绵零落如飞雪。
　　夏
　　石榴色蘸香囊血。绿荷如盖莲开叶。避暑登楼心爽洁。霜纹挥落寥天月。
　　秋
　　登高雅会时当九。黄花乍坼束篱后。烟淡波寒谁信受。风敲红叶霜林瘦。
　　冬
　　斜横疏影天香软。玲斋夜话诗魂远。好把红潮频满劝。任教六出风撩乱。
　　鹧鸪天四首
　　春
　　小隐村居乐至闲，兴来吟首鹧鸪天。桃花笑日开红锦，门柳垂丝袅翠烟。扃华户，扫苔钱。困时禅塌枕书眠。有人问我修何事，梦载华胥月一船。
　　夏
　　弄舌闲禽向郁林，涤蒸散发趁松阴。清风习习来冰蕈，陶写真情取次吟。天似水，柳如金。火云迭翠出遥岑。危楼安枕王孙趣，静室忘机逸士心。
　　秋
　　乍觉西风吹葛衣，萧萧秋色满华夷。催排养麦花开日，点勘梧桐叶落时。鸦噪晚，客思归。一川禾黍正离离。蝉声莫向高枝叫，切恐宾鸿苦皱眉。
　　冬
　　一夜严凝作苦寒，头明六出落人问。彤云掺粉蛾飞舞，柳絮随风蝶往还。梅影瘦，竹枝弯。一丘湖玉倚栏干。何人助我丹青力，写入幌山子细看。
　　华溪仄
　　华溪仄。春风也是人问客。〔人问客〕 飘零南北，几时休息。不如学个商山伯，石楼云殿销尘迩。丹丘闲看，老松千尺。
　　花心动
　　劫外威音，叹劳生荒苍，几曾知觉。勘破转轮，擘碎虚空，游戏六门无着。块然蕙帐胡床稳，看铁树应时花灼。慧光烁，大明宝殿，玉龙盘砖。一颗玄珠踊跃。进霞彩辉辉，万神惧乐。放去收来，逆顺纵横，雪曲顿超素钥。真情欲诉凭谁说。见胎卵、梦魂交错。晓天廓。听吹凤楼画角。
　　月中仙
　　历劫清凝，鉴无私莹澄，谁是宜表。冲虚浩渺。统万灵机变，恢恢临照。湛然包大道。体难测、穷通暗报。素碧谁能到。寂寥九阳，闲静至玄奥。乾元浩立青霄，覆三千大千，神用枢要。高明杳杳。应四时生化，清虚颠倒。慧风空外扫。更廓朗、群迷怎晓。我今深通了。归来赏玩逍遥好。
　　成功了二首
　　瞥然晓。便识破浮生，一场虚矫。利路騵驰，光阴迅速，空惹物情衰老。自歌自笑。念好景、几人曾到。故园春色，海棠半开，绿杨轻袅。休休万事了。听乱山深处，杜鹃啼叫。归去来兮，长安古道。隐隐断霞残照。洞庭寂悄。叹门外、落花风扫。故人别后，青霄凤吟杳杳。
　　又
　　悟浮世。把万事纷纷，尽皆忘弃。藜杖云巾，麻绦纸袄，便是随身行李。玩山游水，要到处、乐然从己。兀兀腾已欢细腾，逍遥自在，快活谁比。同流看子。是这些消息，想般活计。一味真欢，君还会得，人静月明千里。对小斋、几枝寒药。有谁知我，西山半轩晓翠。
　　洞渊集卷之五竟
　　
