渊源道妙洞真继篇
　　经名：渊源道妙洞真继篇。宋李景元注。三卷。底本出处：《正统道藏》太玄部。
　　渊源道妙洞真继篇上
　　真元门生李景元集解
　　或问经络。刘子曰：贵哉人躬，手少阳三焦经络，病证源流掣治。
　　大矣。道运妙真，自古及今。故善言古者，必有证於今；善言天者，必有验於人。惟天之节气一十有二，人之经络以应之；周天度数三百六十有五，人之气穴以应之。言人之九窍五藏十二节，谓手足阴阳各三焉。皆通乎天气时乎。斗柄方回，寅之泰卦，律中太簇，肇当孟春之月。古以子为元，今以寅为首，则天道南行，其象在上为人马官，在下为燕，其气专在人之三焦。三焦者，次渎之官，水道出焉。属膀胱是孤之府也。言心与肺，同处上焦，上焦如雾；次肝与脾，共处中焦，中焦如涯；又其次肾位，处下焦，下焦如渎。三焦者，水谷之道路，神气之终始也。上焦者，在心下，下鬲在胃口上，主内而不出，其治在擅中玉堂下，直两乳问陷者是。中焦者，在胃中院，不上不下，主腐熟水谷，其治在脐旁，日天枢。下焦者，在脐下，当膀胱上口，主分别清浊，主出而不内，以传道也。其治在脐下一寸，名日三焦，其府在气冲。气冲在腹脐下，横骨两端，鼠既上，同身寸之一寸。动豚应手，三焦六气变化，但诸脉皆所出。为井金关冲，二穴在手小指次指之端，去爪甲如韭叶。所流为荣水液门，二穴在手小指支指陷中。所注为脸木中渚，二穴在手小指次指本节后间。三焦俞在第十三椎下，两傍三焦之募，在脐下同身之寸二寸，名日丹田。所过为原阳池，二穴在手表腕上陷中。以诸经络，皆以俞为原，在脐下肾间。动气者，人之生命也，诸经之根本尔，故名日原。所行为经火支沟，二穴在手腕后三寸，两骨之间。每夜乾时，人气所在，手少阳三焦经，竖者为经。及乎玄时，人气亦在三焦络，支而横者为络。甲主左手之少阳，其气在胆，属中焦。寅者，正月主左足之少阳，及乎人气在左，亦在於肝。所入为合土天井，二穴在豚外大骨之后肘上一寸陷中。三焦，手少阳之豚，起于小指次指之端，上出两指之间，循手表出臂外两骨之问，上贯肘循燸外上肩，而交出足少阳之后，入缺盆布擅中，散络心包下膈，循属三焦。三焦病者，腹气满，小腹尤坚，不得小便，窘急溢则水留。上焦者，在心下膈，在胃上口，主内而不出，其治在擅中玉堂下一寸六分，直两乳问陷者是。中焦者，在中院，不上不下，主腐熟水谷，其治在脐傍，脐下一寸，名曰三焦。下焦者，在脐下，当膀胱上口，主分别清浊，主出溅而不内，以传道也，其治在脐下一寸，名曰三焦。其府在气冲，几乎丹田，上焦募也，在脐下同身寸之二寸。
　　上焦虚寒论曰：三焦如雾，其气起於胃上口，并咽已上贯膈，其气虚寒，则令人精神不守。引气於肺，欬嗽语声不出，膈寒之病生焉。
　　上焦热结论曰：上焦在心下，其气起於胃上口，并咽贯膈有热，则喉舌乾燥，口气面赤，胸膈否满之病生焉。
　　中焦虚寒论曰：中焦如涯者，以其在胃中院，不上不下，主腐热水谷，本胃院之阳气。温乃能腐化水谷之精，灌养周身。若寒，客中位，则胃中玲，胃中玲则饮食不化，腹痛飧泄霍乱吐利，治法宜温补之。
　　中焦热结论曰：中焦者，在胃中院，不上不下，主腐熟水谷，其气和平，澜能传糟粕，蒸津液变，精微上注於肺，通於荣卫，如热在中焦则为坚，故其气实则闭塞，不通上下，膈绝热外身重、目黄、目甘，脾瘴之证生焉。下焦虚寒论曰：下焦如渎，其气起於胃下院别回肠，注於膀胱，主出而不内，以传道也。其气虚寒，则津液不固，大小便利不止，小腹痛，不欲闻人语。如三焦俱虚。上焦虚，则引气於肺；中焦虚，则生寒，腹痛、洞泄、便利、霍乱；下焦虚，则大小便不止，津液气绝寒，则补於肾。然三焦者，水谷之道路，气之所终始也。其处虽异，其原则一，故有俱虚之病，治宜温之。
　　下焦热结论曰：下焦者，在脐下当膀胱上口，主分别清浊，出而不内，以传道也。又下焦如渎，司次壅，泄其气，实而有热，则津液内燥，传道不利，由是有气逆、便难、胃胀、呕哕之证。
　　三焦统论曰：三焦有名无形，主持诸气以象三才之用，故呼吸升降，水谷往来，皆待此以通达。是以上焦在心下，主内而不出；中焦在胃院，主腐熟水谷；下焦在脐下，主分别清浊，出而不内。统而论之，三焦者上合於少阳，出於关冲。关冲者，在手小指次指之端，是手少阳经也，太阳络也。故三焦气盛为有余，则胀气满於皮肤内，轻轻然而不实。或小便清，大便难。大便难者，由五藏不调，阴阳偏有虚实，谓三焦不和，则玲热并结故也。是为三焦之实也。则宜以嘻掣之，掣音导三焦之气，不足则寒气客之，病遗尿，或泄利，或气满，或食不消，是三焦之气虚也。则宜以劳官二穴，抱一关元而温之，兼闭口屈舌食其胎津可也。劳官二穴火也，在掌中央动脉下，以屈无名指取之。关元者，小肠募也，在脐下同身寸之三寸，足三阴任脉之会也。
　　天地有大美而不言，四时有明法而不议，万物有成理而不说，故天不言而四时行焉、百物生焉。惟圣人原天地之美，达万物之理。
　　调理，春温，夏暑，秋忿，冬怒，四时迭运不齐也。方阳用事，万物以熙，人於是时，以祈以因。方阴用事，万物以凝，人於是时，以夷以噢。况夫六化，分治五味，五色所生，五藏所宜，皆消息盈虚系焉。攸在每岁寅卯辰月，仍为春时，春气西行，春气在经脉，故春弦如钧，脉之常也。如不从常，反是者病，春气始於下及左。又言春气始於前，故正月二月春气在肝，肝王於春，及王於甲乙，俞在颈项。肝者，将军之官，谋虑出焉，魂之居也。凡肝为发生之主，肝为少阳，阳长之始，及正月二月三月，人气在左，唯春养阳，宜食其凉，以养於阳。肝其恶风，亦畏於清，清金令也。凡春伤於风，夏为飧泄，故春病在肝与头及俞，亦在其阴矣。兼春病始於前，善养生者，则於春气调神，所为夜外早起，广步於庭，被发缓形，以使志生，此春气应养生之道也。春哄清治肝而反温，凡天之用温，可以远温，故从之则全神，逆之则伤肝。
　　惟斗之正建仲春之月，卯之大壮，律仲夹锺，天道西南行，其象在上为天蝎官，在下为宋，其气所在，人之大肠。
　　大肠者，传道之官，变化出焉。变化之方，手阳明大肠经之井金，为商阳二穴，在手大指次指内侧，去爪甲如韭叶，荣木为二间，二穴，在手大指次指本节前内侧陷中，瑜木为三间，二穴在手大指次指本节后内康侧陷中，大肠俞在第十六椎下，两傍原为合谷，二穴在大指岐骨问陷中，一名虎口。经火为阳溪，二穴在腕中上侧两筋间陷中，每昼甲时，人气所在。手阳明大肠经，及乎卯时，人气亦在大肠络。庚主右手之少阴，其气主大肠之疾。卯者为纬，二月主左足之大阳，及乎人气在左，亦在於肝。合土为曲池，二月在肘后辅骨屈肘曲骨之中，大肠抑亦与肺不殊。大肠手阳明之豚，起于大指次指之端，循指上康，出合谷两骨之间，上入两筋之中，循臂上廉，入肘外康上臑外，前廉上肩，出髑骨之前康，上出于柱骨之会上，下入缺盆络肺下，膈属大肠。大肠病者，肠中切痛，而呜濯濯。冬日重感于寒即泄，当脐下痛，不能久立，与胃候同。经云：因而饱食，筋豚横解，肠僻为痔，盖饮食自倍，肠胃乃伤。大肠疾候，大肠象金主於秋，手阳明其经也。肺之府也，为传道之官，变化糟粕出焉。其气盛则为有余，则病肠内切痛，如锥刀刺无休，息时腰背寒痹挛急，是为大肠气之实，则宜泻之。大肠气不足，则寒气客之，善泄是为大肠之气虚也，则宜补之。诊其右手寸口豚，手阳明经也。豚浮则为阳，阳实者大肠实也。大肠虚玲之病，胸中喘、肠鸣、虚渴、唇乾、目急、善惊、滑泄、骨节疼痛、不能久立。寒邪客於其间，则令气虚弱不能自固，而成诸疾。诊其咏，右手气口以前阳虚者是也。大肠实，大肠者，传泻行道之府也。其气盛实，燥热生焉。传泻不利，肠中痛如锥刀所刺，或生鼠乳，肿胀疼闷，大肠不通，腹胁胀满，腰背重痛，上气喘满，皆大肠气实之证也。病主热渗津液，故便坚不通，但隔塞不便，则其证也。故真人铭食，竟行百步，数以手摩肚者，则苛疾不起，人如衰老年及八十，大便不通，津液微少，不宜寒药，动利本草中。用橘皮一斤，杏仁六两。蜜丸谓脱气丸。不惟气下，大肠润能食，不损气，入大肠中，其补泻掣，治与肺藏一揆。
　　天罡次建季春之月，辰之夬卦，律中姑洗。天道北行，其象在上为天称宫，在下为郑，其气攸在人之小肠。
　　小肠者，受盛之官，化物出焉。变化之方，手大阳，小肠经之井金，为少泽，二穴在小指之端，去爪甲下一分，荥木前谷，二穴在小指外侧本节前陷中。腧木后溪，二穴在小指外侧本节后陷中。小肠俞在第十八椎下两傍。关元一穴在脐下三寸，小肠之募足大阴少阴厥阴任脉之会，下纪者关元也。原出於腕骨，二穴在手外侧腕前起骨下陷中。经火为阳谷，二穴在手外侧腕中兑骨下陷中。每昼丁时，人气所在，手太阳小肠经及乎，未时人气亦在小肠络，丙主左手之阳明，其气，主小肠之疾。辰者，三月主左足之阳明，及乎人气在左，亦在於脾。合土为少海，二穴在肘内臁节后陷中。是故小肠合心，均为表裹。小肠手太阳之脉，起于小指之端，循手外上腕，出躁中，直上循臂骨，下臁出肘内侧，两筋之间，上循臑外后臁，出肩解绕肩髀，交肩上，入缺盆络心循咽下，膈抵胃，属小肠。小肠病者，小肠痛，腰脊控泽，而痛时窘之后，当耳煎热，苦寒甚。若独肩上热甚，及手小指次指之间热，若脉陷者，此其候也。泽音高阴丸，小肠病候，小肠象火，王於夏，手太阳其经也，心之府也。水液之下行为溲，溲者流於小肠，其气盛为有余，则病小肠，热焦竭乾濇，小肠胀，是为小肠之气实也。则宜泻之，小肠不足，则寒气客之。肠病，惊跳不言，乍来乍去，是为小肠之气虚也。则宜补之。
　　小肠虚论曰：小肠者，受盛之官，心之府也。手太阳，其经也。其气虚，则为不足。故左手寸口，人迎，以前脉阳虚者，小肠虚也。虚则生寒，是故有颅际头角偏痛，耳聋不聪，惊跳小便数之证。治宜补之。
　　小肠实论曰：小肠者，受盛之官，心之府也。手太阳，其经也。其气盛，则为有余。故左手寸口人迎，以前脉阳实者，小肠实也。实则生热，是故有身热来去，口疮心烦，身重汗不出，小便不利之证。以其补泻□治之方，而与心藏不贰。
　　斗之又其次建孟夏之月，巳之乾卦，律中仲吕。乾道西行，其象在上为双女宫，在下为楚，其气在人之手厥阴心包经络。
　　井金为中冲，二穴在手中指之端，去爪甲如韭叶。荣木为劳官，二穴在掌中央，屈无名指取之。踰木为太陵，二穴在掌后，两筋间陷中。经火为间使，二穴在掌后三寸两胁间陷中。每於辛时，人气所在，手厥阴心主经。及乎戌时，人气亦在心主络。巳者，四月主右足之阳明，及乎人气在右，亦在於脾。合土曲泽，二穴在肘内臁下陷中，屈肘得之。或为膻中者，臣使之官，喜乐出焉。言膻中者，在胸中两乳问，为气之海，然心主为君，以脉宣教令。擅中主气，以气布阴阳，气和志适，则喜乐由生，其输上，在柱骨之上下，前在于人迎。及言膻中者，心主之官城也。有言膻中，一穴直两乳间陷中，仰而取之，任脉气之所发也。古仙所谓，将欲身安烹液中堂。
　　继序攸迁，巳午未月，仍为夏时。夏气在天则北行，故虹蜺云雾，风雨四时，此积气之成乎天者也。山岳河海，金石火木，此积形之成乎地者也。地者所以载生成之形类，虚者所以列应天之精气。形精之动，犹根本之与枝叶。昧者徒见积气昭乎上，积形位乎下，岁运居乎中，曾未达贯三为一之理也。五行之气，上应五星，内彻五藏。
　　尝闻药宫，云篆华台，洞笺玄谈。水德辰星，木德岁星，火德荧惑，土德镇星，金德太白之星。其於人也，为肾肝心脾肺之藏。是以夏气始於中及前，又言始於后。夏气在孙络，言经脉为裹支，而横者为络，络之外者为孙。夏脉洪大，此其常也。如不从常反是者病。故自夏之四月，人气在右与脾，五月六月气同在右及头。自仲夏，善病胸胁。六月为之长夏，气在肌肉。长夏善病洞泄寒。中夏，病在阳及心与藏。夏以胃气为本，长夏亦以胃气为本，俞在胸胁，夏主人气之心，气暑热夏，以冷治心而反热。凡夏养阳，宜食其寒，以养於阳。虽然春夏饮食，寒凉之宜，未若教主旨温，犹稳也。详斯优矣。夏之暑热在心，暑气伤於形，故心恶热而畏寒。寒水令也，时乎用热可以远热。药食同宜，此其道也。是以知者，热无犯热。如人不远热，则热至。热至则身热，吐下霍乱、痈疽疮疡、瞀郁注下、□瘛肿胀、呕鼽衄头、痛骨节变、肉痛血溢、血泄淋閟之病生矣。有言心神有余，及乎脉气。有余而形气不足者生，凡人外得五有余者。一身热如炭，二颈膺如格，三人迎躁盛，四喘息，五气逆也。此其身不表不裹，亦正死必矣。但人夏伤於暑，秋为痎疟。惟圣人则不然，故能传精神，服天气而通神明。夫然则宁。有其病乎，爰有夏气调神之道。所为夜卧早起，无厌於日，使志无怒，使气得泄。此夏气之应养长之道也。逆之则伤心。 
　　斗之正建仲夏之月，午之姤卦，律中蕤宾。午者为经，初六阴生。天道西北行，其象在上为狮子宫，在下为周，人气在心，心通五藏。
　　心为藏，小肠为府，其性为暑，暑伤於形，其音征，为离象。火王於夏，绝於冬，死於壬癸。是知人之心意，以应八风所为。风从东方来，名曰婴儿风。其伤人也，外在筋纽，内舍於肝。风从东南来，名曰弱风。其伤人也，外在於肌，内舍於胃。风从南方来，名曰大弱风。其伤人也，外在於脉，内舍於心。风从西南，来名曰谋风。其伤人也，外在於肉，内舍於脾。风从西方来，名曰刚风。其伤人也，外在於皮，内舍於肺。风从西北来，名曰折风。其伤人也，外在於手太阳之脉，内合於小肠。风从北方来，名曰大刚风。其伤人也，外在於骨，内舍於肾。风从东北来，名曰凶风。其伤人也，外在於掖胁，内舍於大肠。故人之心意，以应八风。盖生气通天，未为小端。心藏於神神好恬惔虚无。心为君主之官，亦为阳父，心之外者为阳 。盖心者，生之本神之变，故神明出焉。其华在面，其充在血脉。脉者血之府，府聚也。诸血皆属於心。如人久视则伤血，劳於心也。心劳者，忽忽喜忘，大便苦难。或时鸭溏，口内生疮或忧愁思虑则伤心，心伤则苦惊善忘喜怒。心者，阳气也。心为阳中之太阳，阳病者，发於血。心养血，是以五藏所宗者脉。心主脉，其脉行於臂手。心开窍於耳，及前阴后阴。凡精气并於心，则喜。故暴喜伤阳及心与气。心液为汗，心气主於舌，其候在舌。惟心气和，则通於舌。心和，则舌能知五味矣。其臭为焦，故舌柔则存。如涩硬短缩者死。心欲苦味。苦味者，先入於心。．多食苦，则皮槁而毛拔。心欲耎，急食咸以耎之。心苦缓，急食酸以收之。心恶热而畏寒。寒，水令也。味过於苦，脾气不濡，胃气乃厚，味之所禁。咸走血，血病，无多食咸。心之所禁，温衣热食。是以圣人之於声色滋味也，利於性则取之，害於性则捐之。但饮食入胃，滋养心藏。故心荣，面色以应日。故心之热者，颜额先赤。有言心热者，色赤而络脉溢。有言：其色多青，则痛；其色多黑，则痹；其色多黄赤，则热；其色多白，则寒；五色皆见，则寒热也。然虽赤黄为热，而青白与黑为沴。岂可不知，惟南方赤气，故气满能声，风雷之为也。在人之心，藏其声，为笑熙咍之为也。但心和则如是。若心不和，其声动变，病为哕噫及其为忧。缘心为君，为父，为五气之主。故气脉声色皆系心焉。凡人之心藏，而变化多方。物生，谓之化；物极，谓之变。手少阴，心之经。井木为少冲，二穴在手小指内臁端，去爪甲如韭叶。荥火少府，二穴在手小指本节后陷中。腧土神门，二穴在掌后兑骨端，如绝者，死不治。心俞在第五椎下两傍。心藏俞者，在於夹脊，相去同身寸之一寸半，乃太阳之会。心之原，出於太陵，注在心包经内。经金灵道，二穴在掌后一寸五分，或曰一寸。每昼丙时，人气所在，手少阴，心之经及乎。午时，人气亦在心之络。丁主右手之阳明，其气亦主心藏之疾。午者为经，五月主右足之太阳，兼人气在右，亦在於头。合水为少海，二穴在肘内臁节后陷中。手少阴，心之脉，起於心中，出属心系。下膈络小肠，心之平脉，洪大为常，沈为贼脉，厥疾生焉。心气暑热，心藏血脉之气，若邪气在心则病，心痛、喜悲、时眩、仆心。其病之在於脉气及乎五藏。故心病者，胸中痛，胁支满，胁下痛，膺背肩甲问痛，两臂内痛，是以心病侯者。心象火。王於夏，其脉如钩而洪大，其侯舌，其声言，其臭焦，其味苦，其液汗，其养血，其色赤，而藏神手少阴其经也。与小肠合，小肠为府而主表，心为藏而主裹。心气盛为神，有余则病。胸内痛，胁支满，胁下痛，膺背肩胛两臂间痛，喜笑不休，是心气之实也。实则生热，热则阳气盛，阳气盛则荣卫之气不能通行，心神烦乱，面赤身热，口舌生疮，咽燥头痛，热多则筋□，骨消肉烁，□破毛直而败。或言：阳气有余，阴气不足，则热中。善饥，心气不足，则胸气大胁下，与腰背相引而痛，惊悸恍惚，少颜色，舌本强，善忧悲，是为心气之虚也。心之统论：心与小肠合，故手少阴经与手太阳经为表裹，其象火，其王夏，其脉洪，在藏为神，在志为喜，在变动为忧，在液为汗。是故心气虚，即悲不已，实则笑不休。心气虚则梦救火，阳物得其时则梦燔灼。心气盛则梦喜笑恐畏厥。气客於心则梦丘山烟火。心衰则健忘。心热则多汗。心热病者，先不乐数日乃热，热争则卒，心痛烦闷，善呕，头面赤，无汗。气逆者，厥也。谓阴阳二气卒有衰绝，逆於常度。若阴气衰绝，於下则为热厥。如阳气衰绝，於下则为寒厥。虚则生寒，寒情绪不乐，或悲不已，心腹暴痛，唾清涎，喜忘，多惊。寒多则筋挛骨痛，及乎凝泣。有言心神不足及乎脉气不足，而形气有余者则死。或言阳气不足，阴气有余，则寒中，肠呜腹痛。若阴阳俱有余，俱不足，则有寒有热。故诸痛痒疮疡，皆属於心。诸热瞀瘛，皆属於火。诸禁鼓栗，如丧神守，皆属於火。诸逆冲上，皆属於火。诸躁狂越，皆属於火。诸病胕肿疼酸惊骇，皆属於火。诸胀腹大，皆属於热。诸病有声，鼓之如鼓，皆属於热。诸转反戾，水液浑浊，皆属於热。诸呕吐酸暴注下迫，皆属於热，故热胜则肿结。阳者肿四支，四支为诸阳之本。凡人之温热者，疮汗之。则疮已热之，则风生。故心风而口赤及乎皮剥。以夏丙丁伤於风者为心风。心风之状，多汗、恶风、焦绝、喜怒，吓赤色。病甚则言不可快，诊在口，其色赤。惟有道者则不热，如心偶虚，宜用药食味酸者，以补之。及乎实者，则用味甘者以泻之。专进□气之方，呵以治之，但病疹即已，不可过尔。
　　抑又再建季夏之月，未之遁卦，律中林锺。言人气应音，人阴阳合气应律。天道东行，其象在上为巨蟹宫，在下为秦，其气在人之肺。
　　肺为藏，大肠为府，象金，其性清凉，其音商。王於秋，绝於夏，死於丙丁，养於皮毛。肺贵冲虚，主和气之源，为诸藏之长。心之华盖，体之阴母。又为阴中之少阴，阴藏之初，亦为相传之官，治节出焉。故肺者，气之本，魄之处也。专行荣卫，阴阳荣行，脉中血也。卫行脉，外气巳故。其华在毛，其充在皮。言人脉气与皮以应，于天为皮，覆百骸，气毓五藏。 盖气与皮毛，则易伤风邪。风邪伤於府藏，而血气虚弱。又因劳役大汗之后，或经大下而亡津液。津液竭绝，肺气壅塞，不能宣通诸藏之气，因生肺痿也。其病欬唾而呕，逆涎沬，小便数是也。但人久卧则伤气，劳於肺矣。肺劳者，短气而面肿，鼻不闻香臭。又曰形寒，寒饮食伤肺，故形寒饮冷则伤肺。肺伤则少气，欬嗽鼻鸣。肺开窍於鼻，其液为涕。口鼻者，气之门户也。如和气通，於鼻肺和，则鼻能知香臭矣。其臭为腥，故侯於鼻。肺欲辛，辛味者先走入肺，但气病者无多食辛。如味过於辛，筋脉沮弛，精神乃央。故多辛，则筋急而爪枯。肺欲收，急食酸以收之。肺欲散，急食辛以散之。肺苦气上逆，急食苦以泄之。肺恶寒，寒阴气也。不独恶寒，抑亦畏热，热火令矣。喜则伤於肺气。精神并於肺，则悲亦伤也。肺禁寒饮食寒衣，及乎因而大饮则气逆，如饮多则肺布叶举，故气逆而上奔也。凡饮与色，切忌当风。尧夫言清欢，少有虚，三日极饮，未尝过五分。王老云饮食侵肺，痰水上冲，气壅不行，面发疮疡。有言肺壅则大肠閟阏。是知肺气惟贵清凉，故色白者肺。肺主音声，声为哭泣，其变动为欬嗽。手太阴肺之经。井金为少商，二穴在手大指内侧端，去爪角如韭叶。荥水为鱼际，二穴在手大指本节后内侧散脉中。腧本为太渊，二穴在掌后陷中，如脉绝者，死不治。有言，肺俞在第三椎下两傍，及乎肩背。肺之原，出於太渊，经火为经渠，二穴在寸脉中。每於艮时人气所在，手太阴肺之经，及乎寅时，人气亦在肺之络。辛主右手之太阴，亦主肺藏之疾。未者，六月主右足之少阳兼人气在右与头。合土尺泽，二穴在肘约文中。肺之脉为天府，在肘后内侧上掖下，同身寸之三寸，动脉应手，肺之气也。肺手太阴之脉，起于中焦，下络大肠，还循胃口，上膈属肺。从肺系横出腋下，循臑内行，少阴心主之。前下肘中循臂内上骨，下臁入寸口，上鱼际，出大指之端。是以肺脉浮短，此其常也。贼脉洪大，厥疾生焉。故肺主气之本源，如气血不和，则百病变化而生。盖气血者，喜温而恶寒，犹雪在水中，凝而不散。肺气清凉，肺行荣卫，阴阳荣血也。卫气已，有言精气并於肺则悲。又言喜怒则伤气，若邪气在肺，则欬动肩背。肺病者，喘欬逆气，肩背痛，汗出尻阴，股膝脾□胻足皆痛。肺病侯，肺象金，肺王於秋，肺脉如毛而浮。肺侯鼻，肺声哭，肺臭腥，肺味辛，肺液涕，肺养皮毛，肺藏气，肺色白。肺神魄，手太阴肺之经，与大肠合。大肠为府，主表肺，为藏主裹。肺气盛则气有余而病，喘嗽上气，肩背痛，汗出尻阴，腹膝踹胫足皆痛，是为肺气之实也。则宜泻之。肺气不足，则少气，不能报息，耳聋溢乾，是为肺气之虚也。则宜补之。
　　肺藏统论：五藏设位，肺独居上。故天气通於肺。肺主皮毛，为五藏之华盖。在五物，为魄，魄则并精而出入者也。在五性为义，义则胜物而断制者也。开窍於鼻，故其液为涕。涕者，继泣而先泗也。在声为哭，故其志为忧。忧者，阴肃而情惨也。其色白者，入二故也。其味辛者，物成故也。以至在天为燥，在地为金，在音为商，在臭为腥，无非时数，气类之所系也。然尝以经脉表裹之，手太阴，肺经也。手阳明，大肠之经也。二者之经为藏府，表裹之合。手太阴之经，已注於前。其支者，从腕后直出，次指内臁，出其端阴阳适平，经络和顺，盈虚消息，莫睹偏胜。一失其平，病所由生。过为有余，有余病也。不及为不足，不足亦病也。有余之病，是谓肺实。不足之病，是谓肺虚。肺实之证，喘嗽上气，肩背痛，汗出阴股，膝经皆痛是也。肺实热，则喘逆胸凭仰息。手太阴经，为热气所加，故为肺实之病。甚则口赤张引，饮无度，体背生疮，以至股踹胫皆痛。肺热病者，洒淅然厥起毫毛，恶风寒，舌上黄，身热。热争则喘欬，痛走胸膺，背不得大息，头痛不堪，汗出而寒。气逆，则丙丁死，燥胜则乾。诸气膹郁，皆属於肺，诸痿喘呕皆属於上。肺热者，右颊先赤，及乎色白而毛拔。肺风而眉白。以秋庚辛中於邪者，为肺风。肺风之状，多汗恶风，色皏然白，时欬短气。昼日则差，暮则甚。诊在眉上，其色白。如肺偶实，宜用药，食味辛者以泻之。专进□气之方，颏头昂，呬以治之。勿令耳闻。如肺藏虚弱，为风邪所伤，则清冷之气上攻，而鼻流清涕。盖肺开窍於鼻，在液为涕故也。及乎虚者，则用味酸者以补之。凡法之施实者，宜泻虚者，宜补有余则损之。不足则益之。此其大略也。
　　渊源道妙洞真继篇上竟
　　渊源道妙洞真继篇中
　　真元门生李景元集解
　　爰惟斗建孟秋之月，申之否卦，律中夷则。天道北行，其象在上为阴阳宫，在下为晋，其气在人之胆。
　　胆者，中正之官，决断出焉。故为中精之府。足少阳胆之经，井金为窍阴，二穴在足小指次指之端，去爪甲如韭叶。荥木侠溪二穴在足小指次指岐骨间本节前。腧木临泣，二穴在足小指次指本节后间陷中，去侠溪一寸半。有言胆俞在第十椎下两傍，原胆之原。出於丘虚，二穴在足外踝下，如前。去临泣三寸。经火阳辅，二穴在外踝上四寸，辅骨前，绝骨端，如前三分。每夜壬时，人气所在，足少阳胆之经。及乎子时，人气亦在胆之络。甲主左手之少阳，亦主胆府之疾。申者，七月主右足之少阴，兼人气在右与肺。合土阳陵泉，二穴在膝下一寸外廉陷中，胆之脉系於肾。胆足少阳之脉，起於目，锐眦上抵头角，下耳后，循头行手少阳之前，至肩上却交出，手少阳之后，入缺盆。胆病者，善太息，口苦呕宿汁，心下澹澹然恐人将捕之，嗌下吤吤焉。数唾，胆其动为呕，胆气勇故为呕。胆病候，胆象木，王於春，足少阳其经也。肝之府也，谋虑出焉。诸府皆取决断於胆，其气盛为有余，则病腹内。冒冒不安，身躯习习，是为胆气之实也。则宜泻之。胆气不足，其气上溢而口苦，喜大息，呕宿汁，心下澹澹，如人将捕之，嗌中介介数唾，是为胆气之虚也。则宜补之。
　　论曰：夫胆者，肝之府，为阳足少阳经。不足者，胆虚也。虚则生寒，寒则其病。恐畏不能独卧，口及乎头眩，痿躄足指不能摇，坐不能起，僵仆目视，□□然。盖胆虚则精神不守，其气上溢，循其所在而生病也。
　　论曰：胆实则为有余，有余则生热，热则精神不守。胸中冒闷，心烦咽乾，口吐苦汁，昼夜耽睡。及乎腹中气满，饮食不下咽，乾心胁痛不能转侧，足外反热，是为阳厥。及头痛，目锐眦痛，缺盆中肿痛，腋下肿，马刁侠缨，皆谓胆气实，足少阳经壅滞故也。如胆府虚实病证，补泻□治宜用之方，与肝藏表裹同焉。
　　绍月攸徙于申酉戌，仍为秋时，秋气东行，秋气在阳。
　　秋王於肺，及王庚辛。庚主右手之少阴，辛主右手之太阴，故秋气始於上，及乎始於右。又言始於前，有言始於后。七月八月，人气在右与肺，九月亦在右与心。秋气在皮肤与毛窍，俞在肩背。秋气者，病在肺，秋伤於湿，上逆而欬发为痿厥。秋气者，善病风虐，秋伤於湿，冬生欬嗽。故秋以温治肺而反清。秋以胃气为本。胃者，五藏之本也。惟秋养阴，宜食其温。时乎用凉，可以远凉。故从者和，逆者病。秋气调神，其脉如毛，此为常也。反是者病。惟圣人有奉天养生之方，所为早外早起，与鸡俱，兴收敛神气。使秋气平，无外其志，使肺气清。此秋气之应，养收之道也。
　　抑又次当河魁，正指仲秋之月，酉之观卦，律中南吕。天道东北行，其象在上为金牛宫，在下为赵，其气在人之胃。
　　胃犹正也。脾胃者，仓廪之官，五味出焉。脾者藏也，胃者府也。脾胃二气相为表裹，乃五谷之府。为水谷之海，主受盛饮食者也。脾气磨而消之，则能食。但脾胃二气俱虚弱，故不能饮食也。盖缘饮食，自倍肠胃乃伤。惟有道者，历天之四时，调人之五藏，皆以胃气为本。如冲阳脉气绝者，死不治。足阳明胃之经，井金为厉兑，二穴在足大指次指之端，去爪甲如韭叶。荥木为内庭，二穴在足大指次指外间陷中。腧木为陷谷，二穴在足大指次指之间本节陷中，去内庭二寸。胃俞在第十二椎下两傍。原出於冲阳，二穴在足附上五寸骨间动脉上去陷谷三寸。经火为解溪，二穴在冲阳后一寸半，腕上陷中。每昼乙时，人气所在，足阳明胃之经。及乎辰时，人气亦在胃之络。戊主右手之太阳，亦主胃府之疾。酉者为纬，八月主右足之太阴，兼人气在右，亦在於肺。合土为三里，二穴在膝下三寸，□骨外大筋内宛宛中。胃足阳明之脉，起于鼻之交额中，旁纳太阳之脉，下循鼻外上齿中，还中挟口，环唇下交承浆。却循颐后下廉出大迎。循颊车上耳前，过客主人，循发际至额颅。胃病候，胃象土，王於长夏，足阳明其经也。脾之府也，为水谷之海。诸藏府皆受水谷之气於胃。气盛为有余，则病腹。胀满，是为胃之气实也。则宜泻之。胃气不足，则饥而不受水谷，飧泄呕逆，是为胃气之虚也。则宜补之。
　　胃虚冷论曰：足阳明胃之经，与足太阴为表裹。其气喜温而恶寒，得温则能变化水谷。若其气不足，寒冷之气乘之。则令胫寒。不得卧，恶风酒，洒目急，腹中常痛，两胁虚胀善鸣，时寒时热，唇口乾，面目浮肿，饮食不下，皆胃寒冷故也。
　　胃实热论曰：胃气盛实，则壅涩不宣，蕴积生热。令人口乾烦渴，面目悉黄，谵妄狂越，身热多汗，腹胁坚满，大便秘难，皆其证也。况胃气以食为本，然而五谷果菜，食养尽之，无使过之，伤其正也。於中未及言肉者，为道家之所禁。故尔刘老言，道在老饕，实腹泾溲，气泰而已。盖食以养胃，胃通於肾，肾者胃之关也。故易之颐卦养也。君子以慎言语节饮食，其斯之谓欤。
　　斗之乃建季秋之月，戌之剥卦，律中无射。天道南行，其象在上为白羊宫，在下为鲁，其气在人之膀胱。
　　膀胱者，州都之官，津液藏焉。气化则能出矣。乃为仓廪之本营之居也。故肾合膀胱，二者津液之府。经言：膀胱而藏津液，若得气海之气施化，则溲便注泄。如气海之气不及，则閟隐不通。足太阳膀胱之经，井金为至阴，二穴在足小指外侧，去爪甲如韭叶。荣木为通谷，二穴在足小指外侧，本节前陷中。腧木为束骨，二穴在足小指外侧，本节后陷中。膀胱俞在第十九椎下两傍。膀胱之原，出於京骨，二穴在足小指外侧，大骨下赤白肉际。经火为昆仑，二穴在足外踝后跟，骨上陷中。每昼坤时，人气所在，足太阳膀胱经。及乎申时，人气亦在膀胱络。壬主左手之太阴，亦主膀胱之疾。戌者九月，主右足之厥阴，兼人气在右，及在於心。合土为委中，二穴在腘中约文内，动豚陷中。足太阳，膀胱之脉，起於目内眦，上额交巅。其支者，从巅至耳上角。其直者，从巅入络脑。还出别下项，循肩膊内挟脊，抵腰中循旅络。肾属膀胱，膀胱病者，小腹偏肿而痛，以手按之，即欲小便而不得。肩上热若脉陷，及足小指外臁，与胫踝后皆热，津液涸竭矣。膀胱病候，膀胱象水，王於冬，足太阳其经也。肾之府也。五谷五味之津液，悉归於膀胱。气化分入血脉，以成骨髓也。而津液之余者，入胞则为小便。其气盛；为有余，则病热。胞濇小便不通，小腹偏肿痛，是为膀胱气之实也。则宜泻之。膀胱不足则寒，寒气客之，胞滑小便数而多也。面色黑，是为膀胱气之虚也。则宜补之。
　　膀胱虚冷论曰：膀胱者，津液之府也。气化则能出矣。其气不足则虚，虚则寒气乘之，致津液滑利而不能制约。故其证小便利多，小腹痛甚，则项背腰尻腘□痛。故膀胱不约为遗溺者，以此为膀胱虚冷，小便频数尔。
　　膀胱实热论曰：膀胱州都之官，津液藏焉。气化则能出矣。其气有余则实，实则热气留之，故壅阏而不通。其内证，胞闭不得小便，烦满而躁。其外证，体热腰中痛，头眩眩是也。故膀胱不利为癃者，以此其补泻□治之方，与肾经一制。
　　爰惟天歪，仍建孟冬之月，亥之坤卦，律中应锺。天道东行，其象在上为双鱼官，在下为魏，其气在人之肝。
　　肝为藏，胆为府，象木。其性暄，其气温和，其音角。王於春及甲乙，绝於秋，死於庚辛。肝者，将军之官，谋虑出焉。魂之居也。其华在爪，其充在筋膜，以生血气。但人久行，则伤筋，劳於肝也。肝劳者，面目乾黑，口苦，精神不守，恐畏不能独卧，目视不明。又曰，大怒气逆，则伤肝，肝伤少血目暗。肝生怒，怒伤肝，故暴怒伤阴，及伤於气。有言肝病者，两胁下痛，引小腹，令人善怒。故恚怒逆气，上而不下则伤肝。肝开窍於目，侯於目，其色青，其液泣，其臭膻，其味酸。酸味先走入肝，肝欲酸，多食酸，则肉胝□而唇揭。肝苦急，急食甘以缓之。故肝病者禁食辛。言人之藏府将疾，以其变动，必须见象於容色音声之间。肝热则左颊先赤色，若苍而爪枯，肝风而目青。其目内眦为睛明，二穴乃手足太阳，及足阳明。阴蹻阳蹻，五脉之会。如厥则目无所见，厥则阳气并於上，阴气并於下。阳并於上，则火独光也。阴并於下则足寒，足寒则胀也。夫一水不胜五火，故目眦盲一水目也，五火谓五藏之厥阳也。但诸筋皆属於目，故肝养筋。言诸筋以膝为府，故诸筋聚於阴器，而脉终於舌本。或言结於舌，本肝之变动，其声为叫呼啸语，兼欠牵握。足厥阴肝之经，井木为大敦，二穴在足大指端，去爪甲如韭叶。荥火为行间，二穴在足大指。门动脉应，手腧土，为太冲，在足大指本节后二寸，或一寸半动脉中。脉绝者死，不治。肝俞在第九椎下两傍，肝之原出於大冲，经金为中风，二穴在足内踝前一寸，仰足而取之。每夜癸时，人气所在足厥阴肝之经。及乎丑时，人气亦在肝之络。乙主左手之太阳，亦主肝藏之疾。亥者，十月主左足之厥阴兼人气，在左亦在於心。合水为曲泉，二穴在膝内辅骨下，大筋上小筋下陷中。肝足厥阴之脉，起于大指丛毛之际，上循足附，上康去内踝一寸，上踝八寸交出太阴之后，上腘内廉，循股阴入毛中，过阴器抵小腹挟胃属肝络。胆肝之平脉乃弦，贼脉乃浮。肝气温，和肝藏筋膜之气。故邪在肝，则两胁痛，寒中恶血，在内行，善制手节脚肿。言肝病惊骇，及在於筋。肝其禁风，肝不独恶风，亦畏於清，清金令也。夫肝主於春，其脉弦而长者，肝平脉也。其脉沈而浮滑者，肝贼脉也。是肝气虚也。虚则生寒，寒则胁下坚硬，视物不明，眼生黑花，脚筋转，面青爪枯，喜悲恐，不得大息。甚则恐恐然，如人将捕之。并肝虚候，实则生热阳盛，致心下坚满，目痛眼眦赤，颈直背强，筋急不得屈伸。甚者忿忿多怒，并肝实侯。
　　肝病候论：肝象木，王於春。其脉弦，其神魂，其候目，其华在爪，其充在筋，其声呼，其臭臊，其味酸，其液泣，其色青，其藏血，足厥阴其经也。与胆合为府，而主表。肝为藏而主裹，肝气盛为血，有余则病。目赤，两胁下痛，引小腹，善怒。气逆则头眩，耳聋不聪，颊肿，是肝气之实也。则宜泻之。肝气不足则病，目不明，两胁拘急，筋孪，不得太息，爪甲枯，面青，善悲，恐如人将捕之。是肝气之虚也。则宜补之。肝热病者，小便先黄，腹痛多卧。身热，热争则狂言及惊，胁满痛，手足躁，不得安卧。手足者，诸阳之本也。气逆则头痛，员员脉引冲头也。逆犹厥也。厥阴木之风化，动性生焉。故风胜则动，风之伤人也。善行而数变，腠理开则洒。然寒闭，则热而闷。以春甲乙伤於风者，为肝风。肝风之状，多汗，恶风，善悲，色微苍，哑乾，善怒，时憎女人。诊在目下，其色青。
　　肝病筋急论曰：肝病筋急者，肝与筋合也。盖足厥阴之经不足，则脉弗营。脉弗营则风邪易侵，搏於筋脉，故令筋急而孪缩也。兼肝藏风毒，气注于臂头项肩膊腰足，筋脉拳急，攻刺疼痛。或四肢虚肿，头目旋运，黑花昏暗，呕逆减食。但凡面肿曰风，风阳气也。故诸风掉眩，皆属於肝，诸暴强直皆属於风。中风者，风气中於人也。风是四时之气，分布八方，主长养万物。从其乡来者，人中少死病。不从乡来者，人中多死病。其为病者，藏於皮肤之间，内不得通，外不得泄。其入经脉行於五藏者，各随藏府而生病焉。肝中风，但踞坐不得低头，若绕两目连额，色微有青。唇青面黄者，可治。有言隙风扇风，其中人也。微其伤人也。大及乎厉风，风寒客於脉而不去，名日厉风。或名日寒热，故诸风皆归於肝风者，百病之始也。如贼风数至，虚邪朝夕避之有时。惟圣人避邪，如避矢石。如肝实者，以酸泻之。用嘘气而□之虚者，以辛补之。禁当风，斯养生之式也。
　　节候易令，亥子丑月仍为冬时，冬气南行。
　　十月人气在左与心，十一月、十二月气亦在左与肾。冬气始於标，标为首，亦为末。有言始於前，冬气在骨髓中，俞在腰股腰为肾府。冬气在肾病亦在阴，兼在四支。冬善病痹，厥故阳病发於冬。十一月人气在左与肾，况冬王於肾，及王壬癸。壬主左手之太阴，及王壬癸。癸主右手少阴。冬以胃气为本，故冬养阴，宜食其热。冬以热治肾而反寒，斯时也。有调神之方，所为早外晚起，必待日光，去寒就温勿泄皮肤之汗，此冬气之应藏养之道也。如人不远寒则寒至，寒至则坚否，腹满痛急下利之病生矣。其脉如石，反是者病，故天之用寒，可以远寒。从之则保命，逆之则伤肾。肾其恶燥，亦畏於湿，湿土气也。如冬伤於寒春，必温病。凡人之百病，而病莫大於伤寒。其证，一日巨阳受之，二日阳明受之，三日少阳受之，四日太阴受之，五日少阴受之，六日厥阴受之，七日巨阳病衰，八日阳明病衰，九日少阳病衰，十日太阴病衰，十一日少阴病衰，十二日厥阴病衰，此十二经脉相传之盛衰也。反者三周乃息，所谓三周，於手足各三阴三阳之脉状矣。惟古之至人，春不病温者，以其藏精於肾而已。精者身之本也。经言精血性命，与道为一。故圣人贵精，盖其精甚真。自古及今，言真人者，善能不生不化与道合同。所谓不与化为人焉。能化人，但人摄养尊生，不病温者渊兮，是名妙真。
　　晷运推移斗，其正建仲冬之月，子之复卦，初九阳生，而见天地之心。 仍为冬时，惟斯之际，为坎之北方，中有玄天上帝，变见无穷，专主人间善恶报应，昭然影响，律中黄锺。天道束南，其象在上为宝鉼官，在下为齐，其气在人之肾。
　　肾为藏，膀胱为府，象水，其性凛，其气寒。冽寒则伤形。其音羽，王於冬，绝於季，死於戊己。肾者，作强之官，伎巧出焉。精之处也。其华在发，其充在骨髓。肾有二枚，左为肾藏志，志乐精神内守，右为命藏精。肾者，阴气也。为五藏之根，主身之骨髓及齿。齿者，骨之本，有言骨之余。但人久立则伤骨，劳於肾也。肾劳者，背难以俛仰，小便不利，色赤黄而有余沥，茎内痛，阴湿，囊生疮，小腹满急。又曰强力举重，久坐湿地，伤肾。肾伤，少精，腰背痛厥逆。肾开窍於耳，及前阴后阴。候於耳，其色黑，其液唾，其臭腐，其味咸。咸先走入肾，肾欲咸，咸走血。血病，无多食咸。多食咸则脉凝，冱而色变。味过於咸，肌短心气逆大骨气。劳肾贵养骨，故肾之阴病发於骨。凡人不能久行立，则振掉骨将惫矣。兼因而强力，肾气乃伤，高骨乃坏。盖得强者生，失强者死。肾欲坚，急食苦以坚之。苦以补之，咸以泻之。肾苦燥急，食辛以润之。肾恶燥，亦畏湿，湿土气也。精气并於肾则恐，肾生恐，恐则伤。肾禁犯焠热食温炙衣人。或有病，问其所欲五味，以知病之所起也。肾病见色，外为色。青黑为痛，白为寒。肾热则颐赤，口下为颐。肾热者，色黑而齿枯，有言齿槁。肾风而肌黑，及乎皮黑。肾气通於耳，肾和则耳能闻五声矣。肾病，其声变动，为欠阴焉。为嚏阳也。为呻吟战栗。有言五藏各有精随，用而灌注於肾。肾为都会，关司之所。足少阴肾之经，井木为涌泉，二穴在足心陷中，屈足卷指宛宛中。荥火为然谷，二穴在足踝前大骨下陷中。腧土为太溪，二穴在足内踝后，跟骨上陷中。脉绝者死，不治。又俞在第十四椎下两傍。肾之原出於大溪，经金为复溜，二穴在足内踝上二寸。每昼庚时，人气所在足少阴肾之经。及乎酉时，人气亦在肾之络。癸主左手之少阴，其气亦主肾藏之疾。子者，为经十一月，主左足之太阴，兼人气在左及在於肾。合水为阴谷，二穴在足脉内辅骨后，大筋下小筋上。足少阴之脉，循於胸少阴冬脉也。起于小指之下，邪走足心，出於然骨之下，循内踝之后，别入跟中，以上端内，出腘内臁上股肉后，臁贯脊，属肾络膀胱。肾之平脉，沈贼脉缓，但人脉病不足。其形气不病而有余者，则死。形气不足而脉气不病而有余者，则生。盖脉主生死，其大矣哉。凡脉之惟纲二十四种所为。
　　浮脉，阳也。为热，为痛，为呕，为胀，为痞，为喘，为厥，为内结，为满不食。脉浮之状，若水上之浮萍风中之浮云也。
　　芤脉，按之则无，举之来至。故淋涩疼痛，由失血之所致。
　　洪脉，为胀，为满，为痛，为热，为烦。如水之共流，波涌而陇起。
　　滑豚，为吐，为满，为欬，为热，为伏痰，为宿食，为蓄血，为经闭，为鬼，为血气。俱实，故其滑若珠也。
　　数脉，为热，为虚，为吐，为痛，为烦渴，为烦满。
　　促脉，曰气，曰血，曰饮，曰食，曰痰。故阳盛则促，阴盛则结。
　　弦脉，为寒，为痛，为饮，为疟，为水气，为中虚，为厥逆，为拘急，为寒癖。举之无有，如张弓弦。
　　紧脉，为寒，为痛头骨肉等，为欬，为喘。故诸紧为寒，如切绳状。
　　沈脉，为实为水，为寒为喘，为症为瘕。
　　伏脉，为霍乱，为疝瘕，为水气，为溏泄，为停痰宿食，为诸气上冲，为恶脓贯肌。
　　濡脉，为虚，为痹，为自汗，为气弱，为下重濡而弱，为内热外冷自污，为小便难。
　　革脉，为满，为急，为虚寒相搏革改也。去故也，固结不移之状。
　　实脉，邪气盛则实，精夺则虚。
　　微脉，为虚，为弱，为衄，为呕，为泄亡汗，为拘急，为中寒微弱，为少气。濇脉，阴也。为少血，为亡汗，为气不足，为逆玲，为下痢，为心痛。若乃不饮，则津液不足，脉道不利，体自濇矣。
　　细脉，极细而软者。谓之微，尖於微。常有但细者，谓之细。惟其真气虚少，胫酸，髓冷，乏力，折精。
　　软脉，极软而浮细濡者。如衣帛在水中，轻手相得，以其血少，不能充实。
　　弱脉，弱而虚。为风热，为自汗。以弱之所主为阴，为虚，为悸故也。
　　虚脉，为寒，为虚，为怯，为弱，为食不消化，为伤暑。若夫天真不固，荣卫失守，气血衰耗，於中着之於脉，安得不濡软而虚耶。
　　散脉。六府气绝於外，则手足寒，上气五藏。气绝於内，则下利不禁，甚者不仁。其脉皆散，散则不聚，病亦危矣。
　　缓脉。在下为风，为寒，为弱，为痹，为疼，为不仁，为气不足，为眩晕。
　　迟脉，为寒，为痛。故诸阴为寒，寒则浮，水闭胕肿。
　　结脉，为痰，为饮，为血，为气。夫人一昼一夜，一万三千五百息之间。故脉止而复来，可名曰结。又言，或往或来，聚而却还，曰结。如四肢气闷，连痛时来，则结脉之病也。
　　代脉者，一藏绝，他藏代至。所主形容，赢瘦，口不能言，以明天真惫极也。
　　动脉，为痛，为惊，为孪，为泄，为恐。惟其阳欲降，而阴逆之，阴欲升而阳逆之。两者相博，不得上下，鼓击之势陇然高起，而动脉之形着矣。故阳有所动，则阳虚矣。阴有所动，则阴虚矣。经言，脉者所以决死生，处百病，调虚实，不可不通矣。如实实虚虚，是谓损不足益有余，此之死者明矣。虖故脉之字说，言人脉以应月，惟坎之一官。为水为月以点，为高部上池之水。以一为中部，霐池之水。以水为下部，涌众之脉。荥注大溪，是知三水通灌，可以永寿。此无竟之液，仍几於道。先师云：肾之经络属水，是巳上池一点水，生我到如今。盖养生之方，在乎调气。故肾藏骨髓之气，肾气寒冽。寒，阴气也。如寒邪在肾则病，骨痛，阴痹。阴痹者，按之不得，腹胀腰痛，大便难，肩背颈项痛时眩。肾病者，腹颈肿，喘欬，身重，寝汗出，憎风。肾其病，溪肉之小会，及乎骨髓。肾病侯，肾象水，王於冬，脉如石而沈。其侯耳，其声呻，其臭腐，其味咸，其液唾，其养骨，其色黑，其神志足少阴其经也。与膀胱合，膀胱为府，主表。肾为藏，主裹。肾气盛为志，有余则病，腹胀，飧泄，体肿，喘欬，汗出，僧风，面目黑，小便黄，是为肾气之实也。则宜泻之。肾气不足则厥，腰背冷，胸中痛，耳呜若聋，是为肾气之虚也。则宜补之。
　　肾藏统论曰：肾足少阴经，膀胱足太阳经，相为表裹，其王冬，其象水，其脉沈，其养骨髓，其神精与志，其候耳，其声呻，其臭腐，其味咸，其液唾，其色黑，其气闭藏。时故早卧晚起，必待日光，去寒就温，无扰乎。阳为藏养之道，逆冬气则少。阴不藏，肾气独沈。其证小腹胀满，小便黄赤，末有余沥，数而痛者，此肾实也。肾热病者，先腰痛，胻酸苦渴，数饮身热。凡冬为伤寒，春为温疫，夏为热病。热争则项痛，而强胻寒且酸足，下热不欲言其逆，则项痛员员澹澹。然肾热有余，则生於风，而肌与皮皆黑。以冬壬癸中於邪者，为肾风。肾风之状，多汗恶风，面庞然浮肿，脊痛不能正，立其色炱，隐曲不利。诊在肌上色黑，故肾象水。其气寒冽，寒阴气也。肾邪入肝，则泪寒。多则凝泣，及乎筋孪与急，兼骨痛。肾移寒於肝，则痈肿少气。肝藏血，然寒入则阳气不散。故血聚而气涩，邪在肾则病，骨痛阴痹。阴痹者，按之不得，腹胀腰痛，大便难，肩背颈项痛，时眩。凡风寒湿三气杂至，为痹。寒胜则浮，水闭胕肿。肾之志气不足，则厥逆上冲。如肾气受邪，水无能润下，焦枯涸，故大便难也。盖诸寒收引，皆属於肾，诸厥固泄，皆属於下。诸病水液澄澈清泠，皆属於寒。凡用寒远寒，如违则寒至。寒至则坚，否腹满痛，急下利之病生矣。故寒则伤形，若关格塞，腰背强宜，饮食减少，气力疲乏者，此肾虚也。凡人内得二不足者，一病癃，一日数十溲，二太阴脉，微细如发，此其身死亦明矣。大精不足者，补之以味。形不足者，温之以气。气味合而服之，可以补精益气。肾虚者，用苦补之。实者，以咸泻之。故□气之方，以吹治之，康宁为期，此□之大略也。
　　腊残更化，寒星终建季冬之月，丑之临卦，律中大吕。天道西行，其象在上为磨竭宫，在下为吴，其气在人之脾。
　　脾为藏，胃为府，象土，王於季，绝於春，死於甲乙，其音宫，其色黄，其性兼静，及喜於和，其养肉，其候唇，其味甘，其臭香，其液涎，其声歌。脾藏意生思，思伤脾。脾者，仓廪之官，及为之本营之居也。脾气兼并，故五味出焉。其华与荣，在唇之四白，其充在肌肉。盖人肉应地，但人久坐则伤，肉劳於脾也。脾劳者，舌本苦直，不得咽唾。又曰大饱伤脾，脾伤善噫欲卧，面黄有言，饮食劳倦则伤脾，而脾开窍於口，脾和则知五谷矣。脾为阴中之至阴，脾土位西南方，王四季之月，然冬不按蹻，如辰未戌月。凡养生之士，尤宜行诸脾。欲甘，甘先走入脾及肉。肉病无多食甘，多食甘则骨痛而发落。脾欲缓急，食甘以缓之。脾苦湿，急食苦以燥之。脾禁温衣饱食湿地濡衣，脾恶湿而畏风，风木令也。精气并於脾，则畏脾热者，色黄而肉蠕动，其鼻先赤。鼻处面中，土王於中，其变动声，为歌欢哕噫，及乎吞声。足太阴脾之经，井木为隐白，二穴在足大指内侧端，去爪甲如韭叶。荥火为太都，二穴在足大指本节后陷中。腧土为太白，二穴在足内侧，核骨下陷中。脾俞在第十一椎下两傍。脾之原，出於太白，经金为商丘，二穴在足内踝下微前陷中。每昼巽时，人气所在，足太阴脾之经。及乎巳时，人气亦在脾之络。巳主右手之少阳，其气亦主脾藏之疾。丑者十二月，主左足之少阴，兼人气在左，及在於肾。合水为阴陵泉，二穴在膝下内侧辅骨下。足太阴脾之脉，起于大指之端，循指内侧白肉际，过腕骨后上内踝前廉上踹，内循胫骨后，交出厌阴之前，上膝股内前廉入腹，属脾络。胃上膈挟咽连舌本，散舌下。故脾之平脉缓，贼脉弦，故脉既不常则气从之。脾藏肌肉之气，脾气兼并，如邪在脾，胃则病，肌肉痛。脾其病舌本，故病在脾，俞在脊中。脾病者，身重善肌肉，痿足不收，行善瘈脚下痛。脾病候，脾象土，王於长夏，其脉缓，其候口，其声歌，其臭香，其味甘，其液涎，其养形肉，其色黄，而藏意，足太阴其经也。与胃合，胃为府，主表。脾为藏，主裹，脾气盛为形，有余则病，腹胀满，溲不利，身重善饥，足痿不收，行善瘈，脚下痛，是为脾气之实也。则宜泻之。脾气不足，则四支不用，后泄食不化，呕逆腹胀肠鸣，是脾气之虚也。则宜补之。
　　总录言，脾位中央，王於仲夏，及四季之月，其脉来，大而缓者，脾平脉也。若沈细状弱者，脾虚，虚则心腹胀满，水谷不化，呕吐泄利，四肢不用，少气恶闻人声，梦饮食不足，皆脾虚侯。右手关上，阴脉紧实者，脾实也。实则身体重，不能转侧，心胸热闷，辱口乾焦，颊痛心急，咽喉不利，舌本强生疮，语声沈重，卧梦歌乐，四肢怠堕，此脾实候。脾热病者，先头重，颊痛，烦心，颜青，欲呕身热。热多则筋弛，骨消肉烁，□破热争，则腰痛，不可用俛仰，腹满泄，两颔痛，逆则甲乙死。脾主形，形有余，则腹胀泾溲不利。脾恶湿，湿胜则濡泄，甚则水闭胕肿。凡足胫肿曰水，故诸湿肿满，皆属於脾。脾既有余，则生於风。以季夏戊己伤於邪者，为脾风。脾风之状，多汗恶风，身体怠堕，四肢不欲动，色薄微黄，不嗜食。诊在鼻上，其色黄，故脾风而鼻黄。鼻处面中，如坤柔之象。盖中央者，其民食杂而不劳，故其病多痿。厌寒热，其治宜导引按蹻。以上脾病太过者，宜用味苦者泻之。切当由乎□气之方，呼而通之。故吸者随阴入，呼者因阳出。
　　若脾病不足者，则宜以味甘者补之。仍当以耸肩缩项而按踏之可也。
　　渊源道妙洞真继篇中竟
　　渊源道妙洞真继篇下
　　真元门生李景元集解
　　卢氏究五藏言，但人喉咙中排三窍，一曰食，二曰气，三曰水，递互相排推。食与水同一窍，并合归於胃中。上口一窍归於肺，通行太阴之脉，下循腹裹，抵脊膂中，转行脐下，与任脉、冲脉、督脉三经，会於丹田者，人之生气之海也。脐下三寸，方圆四寸，附着脊膂两肾之间，一名大海，溺水中有神龟，呼吸元气，流行上达夹脐，络胃贯肝膈，入肺中，以升降之气，通行呼吸往来，造化之理，唯是肺之上一窍也。其水食之窍，同并入胃，全假丹田之气，施化以变糟粕。水谷分清浊，行乎小肠大肠，使阴阳之气，造化传注。阳气多，则使水谷化成。阴气多，则糟粕不化。为寒为痛，是为阳阻阴而不降，阴无阳而不升，此阴阳升降之理也。喉咙下见肺两叶，为华盖，覆於诸藏也。肺下见心外有黄脂包裹，其色稍赤黄。人心之像，尖长圆扁，黑赤青黄，毛孔各异而弗仝焉。心下有罗膈，罗膈下有胃，积曲可容数升之物，外有黄脂如旗焰。左畔有肝两叶，其短叶上有胆。在胃左畔有脾，与胃同其膜，其状如马肝赤紫。下有小肠，盘十五曲，极莹浄，化物通行。右畔有大肠，亦盘十六曲，内有糟粕，外有黄脂，粘为一块。下有膀胱所居胞也，亦莹净，外无所入之穴，全假施行，则津液入於胞中为溺也。《内经》 曰：膀胱为州都之官，津液藏焉，气化则能出矣。右畔有大肠所出糟粕之道路。乃五藏之真己，惟肾为根。凡人肾虚，水不足也。多以燥药，弗知其恶，未若益之，以味补之。於毋，肺为阴毋昭矣。穷理藏府，己得其详，则背输看其五藏之景，有出入死生之道，乃圣人般运黄河逆流之法。唯行此诀，乃得长生之理。观其第十四椎下两傍，各一寸五分，有肾两枚，亦自各有黄脂包裹为一块，各有带二条，乃为肾之大经也。过屏翳穴后，趋脊骨之下，有一大骨在脊骨之端，如半手许，其间有两穴，是肾之经。经过上行，夹脊至泥丸脑户中，脑者是髓之海也。若人得其术般运，不妄漏泄，而泝流至於泥丸，为大丹，可以长生久视。斯道也者，昔黄帝得之，成而登天。而后安期三千，彭祖八百，具载《神仙传》 中。故飞升住世，此两者有矣。
　　夫朗然子外丹，达恍惚杳冥之旨，内气明沂，流胎息之源，功勤未及於旬年，人惊不老，寿算已踰於五纪，自觉如新。身中自有升天路，背上谁无出世纹。夹脊关至顶门，修行径路此为根。华池玉液频须咽，紫府元君遣上奔。常使气冲关节透，自然精满谷神存。外药已知消息火，内丹常运泝流律。假饶千载重相见，也似如今貌转新。莫言大道人难会，自是顽夫不学仙。
　　刘子述太上气诀，□疾苦神或有忽而哂之者，盖未达玄功，用必差互，乃无应验而见非矣。迩者，民女为鬼所着，少师断之，鬼转返追，少师犇焉。过真君堂，老师即见，速擒鬼魂。断遣竟，因论其详。缘当日甲子，少师差乙丑神将吏兵，而见逐，老师使甲子当日神将吏兵，遂擒之。故正一法式，毫发差殊尚尔，况乎□气之诀，由之弗当，必无应验，则有哂忽之人哉。及乎群经浩渺，拟穷病源者，则速讨难见。约文枢要，将明证候者，则开缄易知。夫然所贵修身之士，疾疹康宁，而进妙真之道，不其伟欤。
　　真元门人为明童言：将欲洽天而惩恶，莫越传经而劝善。时在戊辰孟春七日，恭默思师，闻诸孔父谓之圣人，犹问礼於老聃，访乐於苌弘，况乎愚何人哉，敢不奉师。尤蒙师长仁慈，授《开化》之经，统而论之，所为明皇天尊，主君臣父子之道。故修之天下，言圣君之道，贵乎仁爱於天下；修之於国，言忠臣之道，贵乎敬顺於长上；修之於卿，言辅佐之道，贵乎恭敬惠义；修之於家言孝悌之道贵乎礼乐和睦修之於身，言虚静之道，贵乎保护冲和。如斯罔阙，方当洽于妙真之门。次授《演范》之经，所谓明皇教主，开化群生。始论道德五常之式，中论摄养冲和之气，终论明照住世之科。从兹弗怠，将契妙真之宫。又其次授《真元》之经，所为真元教主，贵乎务改其不善，今为其大慈，内则冲虚而无为，外则神化而有益。如是之用，方号真元。再授《大洞》之经，所为清微天官妙无上帝，启龙章大洞之典，垂凤纪真元之科。故有雌一之玄，雄一之秘。天地得之以清宁，日月得之以明照，阴阳得之以升条，物我得之以长久。若人习学大洞，妙有真无，道德兼济，仍合妙真。继授《大洞图书》及自然篇，言人禀天地，道法自然，但有形无情，悉由一尔。故圣人无为也，不先物为也。因其自然而推之，及乎法象图书，明日月尚有数，而大小岂无定。凡生成之类，罔不有之。故万物负阴而抱阳，冲气以为和。盖得和者则生，失和者何足以言哉。竟授《妙真》之经，初明清微天主，传空洞妙真帝一无为之道；中演禹余天生，授束华妙有帝真救生之德；终说大赤天主，敷太虚真无玄一度人之教。及乎调十二经络，所贵安和欣乐，然后集妙有之道，真无之宗。故得元气为生化之基，阳神乃登仙之奥，道德兼济，即名妙真。以上经范，咸化众生，遄革非为，顿徂善道。若出家修行人，自有高上明师度之。或在家奉真者，岂无均天教典诱诸。
　　释氏
　　明月分形处处新，白衣宁坠解空人。谁言在俗妨修道，金粟曾为长者身。得之於心，伊兰作旃檀之树。失之於旨，甘露乃蒺草藜之园。
　　洞滨
　　滚滚洪波贪爱欲，谁人肯上渡仙船。道隐无名身在道，两端□理号真元。故得其要者，一言而终。不知其要，流散无穷。呜呼。无念奉道者众，得遇者鲜。於戏，鲜者多迷，且一人迷犹可证，众人迷不可证。奈何。且教主贵为天子，尚深悼之。况乎愚昧，乌能证哉。然聪明上士，讵一而不忤邪，但占览察妙真之道者，则昭然洞达，列仙之猷。若能遇焉，尤宜勉旃。
　　大梁羁旅俾污丐者，曩时在戊辰年贞元日，受师诸经，全帙切怪，缮写□谬，篆文乖讹。缅望收经，高士塾訾，校证勖厉，宜诸如是之为，诲人不倦，无乃未可乎。昔乎龙集甲子上元日，在真元观焚修间，俄有玄天上帝，飞降法言，称妙真宝科，自於帝尧，乃上方道德天尊之应躬也。可传善人，愚老愈也。斋沐谨志，洎明其源，意愿训注。内有弗□《道藏》者，亦勿取之。故撮其枢要，翦其繁芜，惟务将来奉玄高士，观之则昭然进道，竭力罔疑焉。
　　伏闻妙无上帝，启乎大洞妙真，肇锡均天玉虚教主，弘道明德之风，惩恶劝善之化。季代门人，幸遇珍味，拟报师恩之慈惠，莫越开拓於经范，与其独善，祇乐于三部，何似共甘，博施于九方，同沐玄休，中心愿矣。真元门生臣李景元言：恭承佑圣飞降旨。昔在唐尧，乃上方道德天尊之应躬也。爰有妙真宝文，今梁逸民摹印造成，斋谒祠下表奏，仍乞分布鬻书之家，务传诸郡，异望惩恶劝善，将顺天道。伏念孤臣，欲竭克诚，以慈功德，仰祝大朝圣君皇帝，寿算无疆。暨乎太子，亿万斯年。次及诸王辅佐主者，遐龄永世延长，偕蒙万安之福。
　　渊源道妙洞真继篇下竟 
　　
