长生指要篇
　　经名：长生指要篇。南宋林自然撰。一卷。底本出处：《正统道藏》太玄部。
　　长生指要篇序
　　仆蚤岁婴戚，笔砚废顿，且於世味澹然。忽读《清静经》而发探省，由是刚肠辞家，蓬头赤脚，游历参访，几半天下。至如想肾存心，咽津纳气之术，靡不尝试。惟饮然于怀者，金丹一事，未究根宗。天开其运，西蜀陆公真人，一见于长汀烟霞道院，欣相付授药物火候，运用抽添，如指诸掌。服膺师训，于兹有年矣！因见世人旁门曲径，去道愈远，不忍尽秘，遂以微言弘道，着为七篇之书，目之曰《长生指要》。庶几有心之子，由是悟入焉耳！时淳佑庚戌中秋日，三山回阳子林自然序。
　　长生指要篇
　　回阳子林自然述
　　第一
　　窃闻先天大道，在混沌之中，不可以识识，不可以知知。以耳听之而眼闻，以眼视之而耳见。恍恍惚惚，杳杳冥冥，似物非物，似象非象，强名曰道。夫道之妙，既不可得而测，则在於仰观俯察而已。以人身参之，若合符节。予既得玄中之玄，妙中之妙，不敢尽秘，特於有无中，发出根蒂。牝者，即混沌未分之黑也，犹瓜之有蒂，中藏真精，神黑贯通，混合造化，岂非太乙含真之妙乎！两仪既判，始生四象，四象生矣，而五行备焉！然后分布八卦，惟中宫之位，实为八卦之母也。中宫乃土之位也。故水得土则止，火得土则息，金得土则生，木得土则旺，有如子在母胞之中，日得天地冲和之黑，正禀中宫，同母呼吸，以至胞圆既生之后，前去脐蒂，所受天地之正黑，熏蒸，与虚皇之神炁贯通，本与天地齐久，与虚皇共化。一为情欲感於内外，好乐发於后先，自此炁隔真，元神随物诱，虽与天地之真炁交接，奈何神化无基，反为天地所夺，至使形衰炁谢，是以不免於死亡之患也。信此炁者，乃元始浩劫之祖炁，神仙性命之宗源，得之则生，失之则死矣！得之者夺天地之造化，不得者反为天地之所夺，其所夺者，一点元阳之真炁也。修炼之士，何不归明於本，依时锻炼，以为大丹。且锻炼之法，不过母呼则呼，母吸则吸，一呼则天炁下降，一吸则地炁上升，呼吸有时，不比盲炼，动一神则万神俱动，开一窍则九窍皆开。学道之士，当寻其源，如在母胞之中，抱其元，守其一，太一含真炁，天地长黄芽。盖黄芽生，乃铅之母也，不能行者，以致炁绝命亡，皆不能回光返照，止察於外而不能自察也。回阳子曰：天地之精英，皆聚於日月，人之精英，悉聚於眼目。夫人成形之时，先生两肾，内应精轮，次生两目，有如水泡，与天地实同。盖天地未分之时，日月未照之际，混混沌沌，幽幽冥冥。二仪方分，两曜着明，水火始出，万物乃生，故有变化之妙。人欲修炼，须当采元始炁於横目之下，以索天地之蕴，而致其用，可也。若能致此妙用，谓之高奔日月！彻照昆仑。前辈度人，皆不过指此为轨范也。黄庭者，安炉立鼎之地也，圣功从此而生焉！神明从此而出焉！上清下浊，路通八水，上至泥丸，中理五炁，混合百神，下至涌泉，周而复始，昼夜不息，所得天地之正孟与神无精三者，可交结於此。功满十月，即得胎圆出世，小而至於延年快乐，大而至於超凡入圣。遨游变化，逍遥於天地之间，功满德就，即还於玉虚之上。如斯之化，且玄且妙，修丹之士，可不栖心於道乎！
　　第二
　　回阳子曰：道之与性，则一贯之理也。天得之积炁，以覆於下，地得之，托质以载於上，覆载之问，其相去有八万四千里。炁质本不能相交也，天以乾索於坤，即还於＇地中，其阳负阴而上升；地以坤索於乾，即还於天中，其阴抱阳而下降，一升一降，运行无穷，不失於道，所以长久。岂有他哉！且天地之性，於人为贵者也。以心比於天而有朱雀之号，应於目者，其脉赤；肾比於．地而有玄武之号，感於目者，其精炁。肝为阳位而有青龙之喻，发於目者其精青；肺为阴位而有白虎之喻，见於目者其精白。天地造化，悉聚於目，人能混之以明，造化之源，以探坎离之候，符契动静之机，於日夜之问，凝神忘机，葆光袭明，安得不与天地合其德乎！由夫人也，自离形於父母之后，一染六尘，天五冲炁，剥落净尽，眼耳鼻舌，声色交混，思出其位，外通则内暗，窒於黄中，则体皆裂，其大全，而丽於一曲，背本逐末，不复知返，而道心屏蔽，隐没不可见矣！安能与天地合其德哉？非徒不合而又随之以变，至於元阳之损耗，真炁之走失，皆由物蔽於目，精浮於性，日常用其光以外照也。呜呼！学道之士，胡不发易之蕴，而返思之乎！且坤之正位入乾之正，加二画之中，则为坎，坎水内明于中故也。内明水性，则通彻无碍，外明火性，则蔽隔多暗，盖上下皆阳画，则赤而已，惟黄居中焉则光，故离火本末皆赤，至末赤，则为过矣！随而黑焉。在人者，奚可恃哉！归其外明者，即蟾光照西川之理也。不归其明者，即金木间隔之义也。惟达者，至逐境处，随觉随复，即袭其明，还其性，以全坤德。自全其德则性不乱，性不乱则神不移，神不移则精不荡，精不荡则炁聚，炁聚财精火相随，精火相随则万神朝元，三花聚顶，保合太和，立见超脱，可以成九鼎之丹光，直冲虚境，与玉清齐其化，而后居其太初洪蒙之先。如不然，眉睫之际，分彼我矣！
　　第三
　　回阳子曰：天地本行，足数十二时辰，只有九十六刻。大包天地，细入秋毫。凡夫不知，妄将四刻入於子午卯酉中，此皆非也。天地造化，不可增，不可减，增则是长，臧则是短。天有十干，干乃阳数，本也；地有十二支，支乃耦数，末也。凡夫行支，圣人行干，余刻在其中矣！老子曰：降本流末而生万物。本则探根固蒂，末则开花结子，瓜熟蒂脱，自然香。必剖瓜之人，方知瓜滋味也。要知学道之士，神炁周备，不必俱泥於年月日时，所谓形神俱妙，与道合真。更向性究竟向上一着，始得性命打成一片，去来无碍。须要真定后，一点灵光透玉池，所谓玄牝。天地未判，如同鸡子，故无极包於太极，混沌未判，天地初分，先天为体，后天为用，轻清为天，重浊为地，中为人身，是为三才，固生万物矣！内玄牝天地之根，外玄牝出入之门。凿开洪蒙窍，冲透上顶关，无限神仙从此出，万年千载列仙班。谢师指出本根源，跳出轮回生死外，在山居市任逍逼，隐显去来无坚碍。回阳子曰：有中生无，无中生有，出无入有，出有入无。故《消灾经》云：有有无有，终始暗昧，不能自明。若明心见性者，无无有无则异於是。所以紫阳真人云：定浮沉分宾主。本是性为主，先是命立成。诗云：饶他为主我为宾。正所谓性命浮沉也。譬如太阳出於东海，瑞气满天，霞光灿斓，离海门丈余，神光渐散。逮乎日将西坠，神光再收，返本还元，亦复如是。学道之士，当知此理，散神光，逐万物。凡夫所为，圣人随觉随复，亦如太阳返本归元。崔公入药镜即此为镜也。故曰：天地造化，悉聚於日月，人之造化，悉聚於本元。岂非变化无穷，与天地同其长久乎？回阳子曰：圣胎十月，婴儿显相，学道之士，如人起屋，先须筑基成实，方可胜载，候天地一阳之生，年上取月，月上取日，日上取时，时上取刻。十月胎圆，功满德就，譬如凡夫千日之后，方离乳母，身得自在父母交会，阴阳一同，我自己身，由父母阴阳交会，非外求也。来时云满千山，去后月舍万水。学道之士，我身自有圣父圣母，自己身父母。我自悟七分，师度三分，我自悟三分，师度七分，总为十分也。须是自觉自悟，方可入道。随力方便，接人接果，木法全在土栽培。予见世人，转转迷惑，不悟圣人经典，一失人身，万劫难复。岂不痛哉！苦海无边岸，回头即是山。不是我今苦口多言，惟恐汝蹉过光阴，便好直下承当，顿悟超凡入圣。紫阳真人曰：国富民安当求战，战罢方能见太平。国富则民安，民安则国富，譬如人之元神元黑元精，神归神室，精归精府，炁归本元，三者能归於本，则是民安国富也。更能通此妙甩，便是三家相见结婴兄之理。二物会时情性合，虎龙蟠处合中央，土之谓也，戊为阳土，阳土能生万物，己为阴土，阴土能长万物，万物生长，人亦如是。圣人所以长饮刀圭，冬雪渐凝聚，即此便是。婴儿姹女笑呵呵，黄婆劝丁公，指引过曹溪，运上昆仑顶。浪澎澎降黄庭，水火两相迎。回阳子曰：人生在世，精神有限，身在则有余。富贵荣华，如空华过眼，何必苦劳心。奉劝修道之人，及早省悟，自古神仙皆从此入，诗云：叶绿花红九万条，曾於节候见根苗，莫道此果难成熟，实灌灵源水一瓢。又诗云：
　　踏遍这天涯，黄母在谁家，豁然师指出，铣足到烟霞。
　　第四
　　回阳子曰：天有四时，日有十二时，凡一时之内，各有妙用。修炼之士，须当知神藏杀役，过去未来，方可采取。其奥妙在於钻年簇月，月簇日，日簇时，时簇刻，惟恐毫厘之差失也。其法又不止尔。当上按星辰之踱度，下符海潮之往来，采天地未判之炁，夺日月交会之精。故圣人曰：天地交时内亦交，但从甲乙户中敲。盖一刻工夫自有一日之炁候，一日工夫自有一年之炁候。一年工夫，得之者，可夺天地三万六千年之数。昧者乌可以管窥蠡测哉？故诗云：
　　复卦初爻动，天心无转移，个中得意处，便好作丹基。
　　第五
　　回阳子曰：上古圣人，传授金丹大药，独於火候不传者，不泄天机故也。予今略露秘旨，以此篇为印证。夫火之功验，不过散之则成炁，聚之则成火，化之则成水，变之则成金。凝此一炁，真元不散，则火候在其中矣！故曰火虽有候，不须时，些子机关我自知，一炁初回才遇朔，抽添进退莫教迟者是也。或问药物如何采？火候如何煎？答曰：药物生玄窍，火候发阳炉，抽添进退皆由我，一炁初回造化枢。
　　第六
　　回阳子曰：夫神炉丹穴，神室玉炉金房，此皆丹鼎之异名也。黄庭黄道，黄房黄婆，戊己明堂，此皆中宫之异名也。真阳为乾，为天为父，为夫。阳魂青龙，郎君木汞，阳中阴，砂中汞，朱砂父精木液，此皆婴兄之异名也。真阴为坤，为地为母，为妇，阴魄白虎，女子金铅，阴中阳，铅中银，水银母血金精，此皆诧女之异名也。其名虽多，其理则一。其为铅也，远不可取，近不可舍，得阳汞相济，遇真土方成，即金丹大药也。紫阳真人云：先把乾坤为鼎器，后搏乌兔药来烹，既驱二物归黄道，争得灵丹不解生者，乃道中之一也。凡夫无和，散一为万，惟圣人能会万归一，故曰吾道一以贯之。夫降而为一，一乃生水，吾身中之北斗也。斗自一生，一为命本，我之禀受，是为本命一三之义。天下之至精，故能神，神则至矣！而神之为德，未尝离一。庄子曰：不离於精，谓之神人。一者天地万物之根，有根则能生，有生则可荣。苟不深其根，固其蒂，将何以为抱一乎！予起处念一，卧寐念一，饮食念一，无不念一，无使间断，诚以太玄之一是北方玄天，坎宫正一之炁，大道之祖也。一者，元一大一，玄一奠一，此一炁统天地之元，冠阴阳之首，为两曜之根本，是万物之祖宗。其积混沌阴阳，精炁从坎官转归兑乡，号曰阴中之阳。若水中无阳，安能载物？修真之士，傥知此玄天一炁而下手兴工，指日证真成道矣！今且即以北斗七星而备之，星者日之所生也，北斗从坎生，禀日之精也。太阳之精，自从一生，坎之为卦，日月葆焉！虽曰离为日，坎为月，此卦之分，离函五数，坎函五数，兼坎离而成十也。天一地六而坎又居之，是兼日月之用也。人谓北斗以其在北，非也，生於坎故，曰北斗，运於中，故曰中斗。歌曰：九元位坎居中极，众曜持守掌化成，真人自在归魁上，垂象杓从月建行。夫坎实为命本，离虚为性本。如太上说南北二斗真经，亦先北而后南。北为天一，南为地二，坎为玄，离为赤。赤，火也，玄，水也，水中生火，精中生炁，说北不可以无南，南北会合，坎离交并，存精以入神，互用之妙也。若非精神，岂日本命！命中之命，在父母未生胞胎之前，无本之命也。命中之命，命在玄元，玄元者，道之一炁也。玄中有玄，是我命，命中有命是我形。精炁神全，则身不衰老，形命永存，合乎自然，与天地相为长久。人之生也，命以为本，命不禀於天，道不能生也。其日自然，固有自然而然，犹上命而下受也。盖九天之炁下降，方结胞胎，九天司马不下命章，人终不能生。受形保神，贵炁固根，终不死坏，而得神仙。贵乎哉！经云：我不视不听，不知神，不出神，与道同久。然后言我命在我，不囿於造化。《七元经》云：大帝告七真曰：下元生人，从氤氲真一之炁，元精所生，禀为一形皆备。三元养育，九气覆护。故北斗七元，人人具足。初九潜龙，建子之位也，北斗元君在焉！知此元神，运毓涵养，形神合同，则真灵外应，玄功自成。歌曰：无星不拱天垣北，惟有真机在杳冥。故辰极者，为天心，以正为方，对昆仑之顶，在紫官北极崆峒。正天之中，四辅之内，华盖之下，为天之心。静而不动为元炁之主，符天地之枢纪也。歌曰：真阳馆裹炁徘徊，升降三宫密往来，生死不关浮世事，相将五老上金台。五老者，五藏之神也，人人自有，一十二节，三十六小骨，孔孔相对，脉脉相通，节节相连。修炼功至，则金筋玉骨，百骸不坏，清炁上升而为天，清之又清，神之又神，阳之又阳。人禀天元一炁而生，自三清分三炁於三元，上丹田泥丸府，上应玉清青炁；中丹田绛宫府，上应上清白炁；下丹田交会府，上应太清黄炁。前所谓存精以入神是也。太清真土，非厚地重浊之土，化生万物者。天也，统三宫以为一，亘万世而无弊。三宫升降，上下往来，无穷不息，斯之谓欤！要知自己三清，何劳上望？自己老君，何假外觅？太上曰：精是吾神，炁是吾道，藏精养炁，保守坚正。阴阳交合，以立真形，而化生童子，尝审鼻息，不至耳闻，口言不至肺震，则丹脉自成。炁化为精，精化为神，神化乃心之童子也。我身中有三万六千神君，常侍左右。久久如此，则自己三清、自己老君见矣！大哉！北斗七星之妙用乎！七星真形名号，乃元始七真之七炁，亦人身中七窍之真炁。阴阳斗星，巡历十二支之上，子午卯酉之宫，有超凡入圣之道在其中矣！故第四文曲，乃阴阳交会之门，正卯酉生人所属，卯酉会合于此，况阴中有阳，阳中有阴，是曰二八之门。丹经云：龙游十六之门，虎隐九三之户，在乎天关，其道乃玄极。人能明阴阳互用，乌兔交加，道炁由是增，神丹乃克就。《黄庭经》云：三关之中精炁神，九微之内幽且幽。口为天关精神机，手为人关把盛衰，足为地关生命扉。而斗中具有三关，天关在午，人关在卯酉，地关在子午。阴阳隔界之位，卯酉日月出入之门。磋夫！玄者万物之祖，理具有也。物之隐玄，未若人身之隐玄，人身之隐玄，即天机也，玄功也。故《阴符经》云：圣功生焉，．神明出焉！是知玄者炁之祖，道之真，天之色，法之妙，理之奥，水之本。能穷其理，须造其玄，充尽其性，乃至於命。试思混沌未分之初，年月日时安在哉？神是性兮炁是命，神不外驰炁自定。能事毕矣！
　　第七
　　回阳子曰：金丹大药，固在乎师之所传，亦在乎天之所佑。我道祖太上老君，《道德经》曰：天道无亲，常与善人。祖师魏伯阳《参同契》曰：天道无适莫兮，惟传与贤者。祖师纯阳真人《沁园春》曰：蓬荚路，仗三千行满，独步云归。祖师张真人诗曰：大药修之有易难，也知由我也由天，若非积行施阴德，动有群魔作障绿。又《西江月》云：德行修逾八百，阴功积满三千，均齐物我与亲冤，始合神仙本愿。盖金丹之成，本是天所以赏大善之人。若不务修阴德，而但欲窃取大道者，则天不佑之。纵饶下手，次定魔生障隔，或积年累载，忙不见功，乃反怨道咎师，而致败坏也。若有好道之士，常能存心，仁慈济物，救贫拔苦，好生度命，劝人为忠为孝，为仁为义，为一切善事，为种种阴德者，有如真放生命，方便戒杀等事，则仙真保举，上帝降祥。寻访便遇明师，传授便得正法，下手速修，天既佑之，诸神拥护，庾定永无魔障，动静皆合真机。克日功圆，以至住世，长生超脱，升登云辈，形神俱妙，逍遥自在。又且福及后人，永承道荫，此虽是师恩，实天赐也。
　　二十余年访道，经游万水千山，明师未遇肯安闲，几度拈香一瓣。　　幸遇至人说破，虚无妙用循环，工夫只在片时间，遍体神光灿烂。
　　右西江月
　　近向死裹又还生，回来认着主人翁，这番行船牢把棺，任你八风吹不动。深夜一轮月，中宫太极图，万里碧霄明皎洁，青山直是片云无。快活真快活，常人说甚难，世人问我行何事，默默无言是大还。
　　金丹合潮候图
　　凿开混沌见钱塘，南空长江银璧，今古词人图此景，谁解推原端的。岁去年来，日庚月甲，因甚无差武？如今说破，要知天地来历。道散有一强名，五行颠倒，互列乾坤历。坎水逆流朝丙户，随月盈亏消息，气到中秋。金能生水，倍涌千重雪，神仙妙用，与潮没个差别。
　　赋此酹江月词，默合周天之数，故录潮候于右，以示同志。
　　潮候之图
　　初一日十六日　午末　大　夜子正
　　初二日十七日　未初　大　夜子末
　　初三日十八日　未正　大　夜丑初
　　初四日十九日　未末　大　夜丑末
　　初五日二十日　申正　下岸夜寅初
　　初六日二十一日寅末　渐小晚申末
　　初七日二十二日卯初　渐小晚酉初
　　初八日二十三日卯末　小　晚酉正
　　初九日二十四日辰初　小　晚酉末
　　初十日二十五日辰末　交泽夜戌正
　　十一日二十六日巳初　起水夜戌末
　　十二日二十七日巳正　渐大夜亥初
　　十三日二十八日巳末　渐大夜亥正
　　十四日二十九日午初　渐大夜亥末
　　十五日三十日　午正　极大夜子初
　　长生指要篇竟
　　
