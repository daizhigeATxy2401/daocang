还丹至药篇
　　经名：还丹至药篇。原题贤芝膺图述，疑为宋人。一卷。底本出处：《正统道藏》太玄部。
　　还丹至药篇序
　　余少处辕门，操心僻好，因逢同志，相示红炉。荏苒修持，经二十载， 尘心不改，世意长存。但贪利卫之门，不究金丹之要。泊乎漂泊，一事无成，俟错胧踵，遣途失坠，后乃信知八石元无入圣之功，便如五金只是凡常之物。余虽无成，不怀怨恨，自知学不究於玄机，理乖探远。后因脱大难，偶遇至人，欲余苦心，传余口诀，蒙设盟分付，事不虚传，誓嘱丁宁，不许传於尘庶。余便依诀修炼，亲睹神功，皇为玄微，独称要妙。贤芝□虽则顿悟，返却惊骇，一恐功行未周，二虑骨轻命薄，且见从来学者，尽是金枝玉叶，帝子王孙，抱器英儒，怀才君子。留心者动经百万，成名者不睹二三，信知不在贵豪，得者直须计分。贤芝愧为一卒，遭遇仙方，睹真铅真汞之根基，辨真水真火之始末，黄芽枢要，撮在掌中；秋石玄微，簇於襟抱。如斯过望，计自万生。贤芝遂便改过修真，不贪奢侈，麻衣弊服，惟惬本情，布德存神，治救不足。昨因闲暇，想己同流，馒费心神，虚劳肺腑，学攻丹鳌，指蛇为龙。如此参差，虚来无数。未知铅汞之本蒂，空为点化之诳词。洎乎八石奔腾，五金焦耗。贤芝今则聊陈短见，激劝志学同流，大药不无，还丹实有，须得内外相似，心口不殊，莫惮苦辛，亲觐上哲。书此十颂，将示同人，共隐云霄，永奔尘埃者矣！
　　还丹至药篇
　　悟玄子贤芝膺图述
　　余耽至术久辛勤，捞洒仙经二十春，偶向火中求白汞，瞥然水裹睹铅银。
　　始知不枉平生志，醒悟从来梦幻身，长燕沈檀香一灶，洗心朝礼玉皇真。
　　愧暂一卒起辕门，岂料乌光照覆盆，指得五行来往克，识他龙虎竞相吞。
　　转南为北成从北，奔有存无无却存，除却志同方始话，非其人处不言论。
　　实知得遇是天然，尘中凡眼见丹田，神理暗中垂欲默，仙经卷裹悟精专。
　　黄芽炼向炉中睹，圣石修来掌上看，志脱尘埃身未脱，目前万事尽成闲。
　　因览参同觉眼明，黄芽只在世问生，人人颠倒无寻处，个个昏迷空远行。
　　四物周回为始蒂，两般和会契初萌，河车渐变牙胎质，转却青龙白虎形。
　　悟得真铅返却惊，尘中身恐俟神明，未修功行根机浅，处在凡蒙虑骨轻。
　　自此有心怜水土，从今无意恋金琼，乾坤鼎就年周满，担取丹瓢往赤城。
　　传闻出世有仙丹，学者如麻得者难，只炼四黄攻八石，不知龙虎作何颜。
　　区区但展经书读，屹屹长开万卷看，动便辛勤三十载，鬓霜终不识真铅。
　　百亿人求不可求，古今此事甚深幽，南方事体当朱夏，北治容光转白秋。
　　苦志炼来无计炼，专心修处拟何修，欲寻寻得天涯遍，未遇生前雪满头。
　　仙丹神术事深奇，古往今来得者希，浅智度量何所见，上人思忖尚怀疑。
　　从无入有神难测，自有从无圣不知。莫怪仙经长隐秘，留传只恐泄天机。
　　还丹浩渺实难穷，无分千生不可逢，得了隐藏须守护，莫将金玉贵相同。
　　成来燕雀餐为凤，悟了蛇鱼食化龙，如此神功难可述，岂因循话向愚蒙。
　　须知不易得周圆，实是千难与万难，举世只知微小卫，谁人肯学大还丹。
　　金银共说皆闻喜，铅汞才闻似梦间，如此错来经百万，未登五十鬓先斑。 
　　还丹至药篇
　　悟得真铅返却惊，尘中身恐俟神明，未修功行根机浅，处在凡蒙虑骨轻。
　　自此有心怜水土，从今无意恋金琼，乾坤鼎就年周满，担取丹瓢往赤城。
　　传闻出世有仙丹，学者如麻得者难，只炼四黄攻八石，不知龙虎作何颜。
　　区区但展经书读，屹屹长开万卷看，动便辛勤三十载，鬓霜终不识真铅。
　　百亿人求不可求，古今此事甚深幽，南方事体当朱夏，北治容光转白秋。
　　苦志炼来无计炼，专心修处拟何修，欲寻寻得天涯遍，未遇生前雪满头。
　　仙丹神术事深奇，古往今来得者希，浅智度量何所见，上人思忖尚怀疑。
　　从无入有神难测，自有从无圣不知。莫怪仙经长隐秘，留传只恐泄天机。
　　还丹浩渺实难穷，无分千生不可逢，得了隐藏须守护，莫将金玉贵相同。
　　成来燕雀餐为凤，悟了蛇鱼食化龙，如此神功难可述，岂因循话向愚蒙。
　　须知不易得周圆，实是千难与万难，举世只知微小卫，谁人肯学大还丹。
　　金银共说皆闻喜，铅汞才闻似梦间，如此错来经百万，未登五十鬓先斑。 
　　还丹至药篇竟
　　
