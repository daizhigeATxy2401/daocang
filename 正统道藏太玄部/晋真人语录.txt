晋真人语录
　　经名：晋真人语录。一卷。当系金朝全真道士编撰。底本出处：《正统道藏》太玄部。
　　晋真人语录
　　　先生曰：开辟已来，至於今日，这人沉沦，无有休期。此时正遇神仙出世，大道将兴。虽一盘天民，争奈贤愚不等。贤者向道，愚者背道，向道而生，背道而死。心清意静，天堂之路。心荒意乱，地狱之门。试问诸公：上天堂好，入地狱好？虽然道之尊，德之贵，岂为迷愚说哉。若非今世道教兴，安得使清净天机漏於世问，取聪明上士。
　　先生曰：人之修行，先须识取性命宗祖，然后〔修〕真以保命。修行须存三、抱元、守一为初。存三者，乃是精、炁、神，真三宝也。抱元者，抱守元阳真炁。守一者，守其一灵神也。神者，元本在心，心属南方丙丁火。心中有性，性属阳。肾者，能生元阳真炁。炁属北方壬癸水。水为命，命属阴。已上说性命，明知下落。自古及今，人多不识性命，今日显扬於世。
　　先生曰：学道本来有三。一者一心在想，秖在下丹田仙洞之内，莫放心意散乱，抱元阳真炁，便是长生，真道本也。是出死入生之道，是阴阳造化仙炉也。这丹田内，澄心定意，昏昏默默，绵绵不断，谨守三五年之问，自然丹炉鼎内，二炁相交，温成一黑，造化成虚无，灵胎仙成器，心中神自灵，踊跃欢喜，自歌自舞。大抵神得炁灵，炁得神清。《阴符经》云：圣功生焉，神明出焉。炁是神之母，神是炁之子，常使子母相守不离，自然日久神定，仙道成矣。二者既得〔神定炁和〕，然后放四大，莫把捉，坦然修养，道炁自然，清清净净之中，神即上灵宫，永作目前，更不回顾也。三者既得神定黑炁和，应过天年也。放心坦荡，自在逍遥，无事清闲，乃是无极大道成也。清争到头，异日功成行满，玉皇诏上会，作个无碍人，长生快乐也。
　　先生曰：学道修行，或活神不定，柢是功夫未成，不计年限，且须抱守。吕真人云：莫言大道人难得，自是功夫不到头。
　　先生曰：夫修行施以不谨，功不勤而神不清。持久不负真行，心不劳而志不狂，精不亏而神不飞。
　　先生曰：嗟见世问人寻师访道，不肯恭顺於人，只说俱能己胜。至於修行，又不肯勤谨慎忍，只凭口说，全无真功。亦不真紧修行，以见贫者又无拯救之心。种种亏功失行，到使阴德有亏，於道有违。似此之徒，欲要成仙证道，甚远矣哉。如今略说道果之因，上天只柢佑真功真行，如大善德之人，自可感动天地。经云：皇天无亲，惟德是辅。若要真功者，须是澄心定意，打迭精神，无动无作，真清真净，抱元守一，存神固炁，乃真功也。若要真行，须要修行蕴德，济贫拔苦，见人患难，常怀拯救之心，或化诱善人入道修行，所为之事先人后己，与万物无私，乃真行也。
　　先生曰：若人修行养命，先须积行累功。有功无行，道果难成，功行两全，是谓真人。
　　先生曰：吾辈说与教门中人，须是大悟性理，深穷妙道，志在修行学仙。《西升经》云：除垢止念，净心守一。众垢除，万事毕，吾道之要也。此乃妙中无比也。凡有道话往来，且照顾润身中之宝，劝人向天之道，顺天之理，不得毁天谤地。若张渊子，背口发狂言，归谈神中事，此乃得道之人也。但且包容，不得其过。
　　先生曰：学道之人，切须清净一身，不得杀生、饮酒、食肉、破戒、犯色。每欲包容万事，苦己饶人，弃绝慎怒怪贪，常行忍辱俭约。见人患难，行拯苦之心，见人贫乏，必周急之。好事先人后己，待人谦上和下，以恩复雠。勿见人之过，勿语人之非，暗积阴德，不求人知，惟望天察，乃即其道人也。
　　先生曰：大道无方，微妙莫测，圣人体之为日用，百姓日用而不知。背道而丧真，动感死地，殊不知人在道中，如鱼在水中。鱼失水则死，人失道则亡。
　　先生曰：且见经典中言意隐奥，卒难晓解。今秖以世俗之语，开迷指悟。或有未明，更於后代之子孙处求教。傥能解意修行，即许再传弟子，保命修真，积庆天涯，救人疾痾为大行。若受斯文，则九祖灭罪，父母获福。吾之愿心，普救病厄及生死之难。如将此语诳诸人，永入阴山万劫。
　　颂曰
　　学道须凭铁汉，便把身心割判。
　　一口咬断无明，更不前思后等。
　　重阳祖师修仙了性秘诀
　　夫全真者，是大道之清虚，无为潇洒之门户，乃纯正之家风，是重阳之活计。修仙之士，学道之流，慎勿狂游而参禅，且莫徒劳而问道。群居慎口，累真功，独坐防心，积实行。莫为小过而不除，休言微行而不积。心猿紧锁，意马牢擒。三逆散而神宁，六贼剿而意定。缓缓而抽添水火，微微而调息真功。清净寂寥而低下，谦和柔弱而炼心，恭敬於人而有益。般般勘破这行尸，物物休停除走骨。争奈人人舌辨以为能，个个刚强而为胜。无明火大而为尊，人我山高而独是。处众不取其下，闹处不取其静。欲处而神荒，动处而意乱。更有一等，专持乞食度日，却言便是真修。如此是慵饶下鬼，愚顽不省之人。迷迷无端之蠢，切不如闻早炼顽心，去假修真而了性。若执慧性而皆昏，精着心灯而忽暗。悭吝而难成大道，狠毒而怎悟玄真。妬贤嫉能而招愆，贪生怕死而造罪。书符货术而馒人，行乐治病而图贿。狂怪道中之贼，喧呼众人之害。不悟妙诀而胡游，心意迷迷而狂走。受了十方善信供养，而难消〔受〕。若谨修而了真心，稍怠堕而沉地狱，得遇真师，强寻妙诀，不许愚人得知，只要人人自悟。不用摇筋摆髓之功，亦没惑人采战之卫，但会无为之初始，自觉神炁而冲和，自然丹炉而乐就。显现灵砂而照昭一，明辙神光而灿灿，自见道德之祖宗，认是清闲之源本，乃性命之妙门，是脱神仙之模子。人人悟透此玄机，乃得长生而久视。不是惑言而说人，亦非邪术而诱你。酷告全真之高士，奉劝世上之迷徒。各各悟取害风言，人人同登於正教。如今说下修行之端的，能绝旱迷之疑虑。伏望人人离俗以登真，一一断尘而得道。然愿一切众生，皆登仙阙者矣。
　　答马师父十四问
　　第一问：如何是思神不测处，龙虎定相逢？答曰：那一切虚寂便是。
　　第二问：如何玄牝之门，是谓天地根？答曰：玄者父精，牝者母血也。元初各八两，合为一斤，一点元阳真炁，便是元本也。
　　第三问：如何是复命归根日静？答曰：只要心不逐物去，不染不着，心定意不散，神不昧，便是归根。若不此者，不得归根。
　　第四问：如何见性？答曰：只要无心无念，不着一切物，澄澄湛湛，内外无事，乃是见性。
　　第五问：如何是应物不昧？答曰：耳虽听，目虽视，口虽说，只要心不着也。
　　第六问：如何是天关地轴，如何得相守？答曰：天关地轴亦是神炁二字，只要不着不染，心定乃黑定，心动则炁散，若心不动，则子母相守。
　　第七问：如何是出有入无三尺剑，长生不死一丸丹？答曰：出有入无，只是一黑。三尺剑，慧也。长生不死者，一灵真性也。一丸丹者，命也。只用清诤无心，寻个诤处坐去，更无甚么。
　　第八问：如何是调息？答曰：非有作也。若得心中无事，炁息自调，但知调息，便是有着。调息者，只可不知见，不可着於口鼻。今日说与众师兄，别无甚么。只要心无事，寻个静处坐去。弟子只因心中无事，得入於大道，依此行去。
　　第九问：如何是达摩大师云，提得虚空回面观？答曰：虚空是一性，回头观不昧也。
　　第十问：如何弟子晚年出家，筋血衰败？愿师指教。答曰：补去。又问：如何是补？答曰：只要头头无事，万缘都放下，六门不交行。只用一个主人，常少语，不着物，十二时中常不昧，臧省睡眠，一时放下，便是补也。
　　第十一问：如何是铅汞？答曰：铅是父精，汞是母血，亦是性命、龙虎二字。
　　第十二问：处静之间，有一切念起，或更昏睡多。如何得念不起，昏睡少？答曰：只是裹头无物料，神黑微细，裹头实有物，自然无念不昏睡也。
　　第十三问：如何是天地不测处，鬼神不知处？答曰：那更有甚么。
　　第十四问：如何是十二时中似一时？答曰：不只十二时中似一时，乃至千万日，稍有不似一时，早是早断灭也。
　　玄门杂宝十八问答
　　全真
　　夫全真者，合天心之道也。神不走，炁不散，精不漏，三者俱备，五行都聚，四象安和，为之全真也。诗曰：常行祖师教，日用老君心。炼就真如性，岂不是全真。
　　稽首珍重
　　无表无裹，内外真空。无极太始，通神获佑。太上家风，长生不朽。无想无存，变化法界。七宝林中，重重轻轻，不摇不动，为之稽首珍重。
　　先生
　　无法先有我，辉辉不露形。古今无改变，岂不是先生。
　　道童
　　道童元与大道同，只因思世入凡笼。如今意在青霄外，万法无拘与道通。
　　髼头
　　本是太上古家风，一法才通万法通。放下丝毫无垢染，自然一性合天公。
　　发髻
　　髻髻元是锺离留，昆仑顶上安日头。没人搞洗常山去，陆地从来放白牛。
　　冠
　　一对星眼观前后，万法收来复内藏。内外玲珑无显迹，辉辉独显路堂堂。
　　袍
　　落魄元初不计春，衣宽广大裹乾坤。隔断红尘不染体，任他寒暑不能侵。
　　四楼
　　春夏秋冬按四袄，包罗万象有谁知。酒色财气尘俗事，四件皆除绝是非。
　　笠
　　独占昆仑顶上悬，圆光一道照无边。任他风雨并霜雪，一塔权为不漏天。
　　绦
　　来往循环得几遭，颠猿劣马紧拴牢。万缕千丝俱放下，生死轮回失要逃。
　　遮袋
　　纵横三尺布，谁知造化工。此中超法界，包裹太虚空。
　　拐
　　竖起顶天立地，横担日月山河。斡转乾坤骨髓，转动万象森罗。
　　钵
　　一钵千家饭，孤身万里游。为逃生死路，乞化度春秋。
　　鞋
　　步步随吾不记年，往来踏遍旧山川。从今不踏泥共水，一任双飞过碧天。
　　来去
　　来从大道来，去从本道去。来去不沾尘，当居清静处。
　　出家修行
　　一自离尘是出家，无为无作我生涯。若人问我修行诀，云散青天月自华。
　　日用
　　养性忘情为日用，沿门乞化是生涯。来去自由无挂碍，清风明月作邻家。
　　颂曰
　　神仙本是世人求，谁肯心头万事休。若悟自家真性命，清风明月共同游。
　　水龙吟二首
　　本自出家离尘世，更不贪人问华利。髦头垢面，终朝独坐，内修活计。古庙窖龛裹，任教他、红输西坠。向无中认有，知白守黑，绵绵的，默调息。心上别无萦击。有腋袋、拄杖相随。草鞋断菱，精肷赤腿，羊皮遮体。饥后巡门，乞饱来时，唱哩嗹啰哩。任傍人笑道，呆痴懒汉，有谁人识。
　　又
　　学道心刚似铁，全然在自家猛烈。顿开利锁，名缰割断，爱情尽舍。万事无挂，惹也不住，茅庵草舍。向市鏖中居止，端然守道，凭此用，过时月。作个贫穷道者，任粗食、不顾寒热。髦头垢面，终朝独坐，内修活业。得遇明
　　师诀，世人道、风狂来也。有些深远，幽微时节，教七歌，怎生说。
　　颂曰
　　独上高山望八都，黑云散尽月轮孤。茫茫宇宙人无数，那个男儿是丈夫。
　　解红
　　洞天深处。道非远，咫尺人难悟。浮沉内景，须凭匠手功夫。专候晓来，一点阳生通玄路。尽藏在碧波，深深处，任事主。地雷响，震动山头雨。渐浇灌黄芽乍离土。婴儿采得携篮去。向真霞六阳，鼎内烹煮。搬运转，东西与南北。铺八卦，九宫要知宗祖。十干数内，分左右，要显龙虎。玄武后随朱雀，当先祥云布。曲江上，万神都来聚夫与。归癸母，跨赤龙，归洞府。要寻觅丁公问凭居，阴阳会合三千数。指天地海山，同寿坚固。
　　诗曰
　　黄河水转吕氏家，一壶天地老烟霞。无情白鹿调朱凤，有个乌龟缠赤蛇。六月山头飞白雪，三冬水底长黄芽。这些道理人还会，陆地神仙乱似麻。
　　绿头鸭
　　话中常。悟南柯一梦黄根。破繁华、云龛布素，认宗派、返照回光。凭慧剑、劈开爱网，横华杖、击碎尘寰。那里相逢，峨眉时任，韬光速奔华山忙。林泉隐、南辰於北斗，日月袖中藏。朱颜久，天崩地塌，真性如常。舞袍袖、乾坤恨窄，但展手、天地平量。醉陶陶、囊盛四海，笑忻忻、腹饮三钟。几度瑶池，龙华会上，诸仙珍席，醉倒霞觞。玉皇御宴，无我不成班行。重阳会，金莲七朵，齐放神光。
　　颂曰
　　净皎皎圆明皓月，明朗朗水磨孤圆。绿湛湛碧潭现影，韵悠悠物外天仙。滴溜溜拈出无有，活泼泼放下周全。转洒洒水晶盘中，赤洒洒一片青天。
　　颂曰
　　玉京山上一池水，四面八方不得底。若还认得把舟人，自然运入天宫裹。
　　晋真人语录竟
　　
