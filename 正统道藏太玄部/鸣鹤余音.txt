鸣鹤余音
　　经名：呜鹤给音。元彭致中集。九卷。底本出处：《正统道藏》太玄部。
　　目录
　　卷一　词
　　解红
　　吴音子
　　无愁可解
　　无俗念
　　解红
　　〔正宫〕黑漆弩
　　月中仙
　　春从天上来三首
　　解红
　　二郎神慢
　　金人捧露盘
　　甘露滴乔松
　　雨霖淋二首
　　玩瑶台
　　瑶台第一层
　　瑶台月二首
　　无俗念六首
　　满庭芳
　　酹江月
　　水调歌头三首
　　孤鹰
　　集贤宾
　　齐天乐二首
　　永遇乐二首
　　宣静三台
　　咏武夷
　　咏白莲
　　万年春
　　逍遥乐
　　珍珠帘
　　醾香
　　望蓬莱
　　四块玉
　　卷二　词
　　苏武慢二十首
　　苏武慢十二首
　　满江红十首
　　望江南
　　春
　　夏
　　秋
　　冬
　　月上海棠三首
　　山亭柳
　　卷三　词
　　满庭芳十七首
　　满庭芳十五首
　　沁园春十九首
　　烛影摇红
　　临江仙
　　莺啼序
　　卷四　词
　　苏幕遮五首
　　〔南曲〕生查子
　　解冤结二首
　　喜迁莺二首
　　爇心香二首
　　昭君怨二首
　　霜天晓角二首
　　促拍满路花
　　蓦山溪
　　浪淘沙三首
　　永通乐
　　跨金鸾
　　踏莎行
　　喝马一枝花
　　探春令
　　黄鹤洞仙（带喝马）
　　无梦令
　　柳梢青
　　一剪梅
　　醉桃源
　　女冠子
　　玉交枝
　　归朝欢
　　六么令
　　贺新凉
　　红芍药
　　宣靖三台
　　太常引三首
　　青玉案二首
　　贺圣朝
　　解佩令
　　粉蝶儿
　　武陆春
　　拾菜娘
　　二郎神
　　青梅引
　　玉胡蝶
　　玉液泉
　　炼丹砂（浪淘沙）
　　点绛唇三首
　　卷五　词
　　满路花岩
　　江神子
　　曲江秋
　　梅花引
　　上升花
　　步蟾宫
　　双双燕
　　无愁可解
　　木兰花慢
　　自乐
　　上平西二首
　　凤栖梧六首
　　行香子
　　虞美人
　　枕屏子
　　卜算子
　　喜迁莺八首
　　水龙吟六首
　　瑞鹤仙
　　斗鹌鹑
　　梦游仙
　　锦堂春三首
　　神光灿二首
　　蜀葵花
　　卷六　词
　　八声甘州二首
　　踏雪行
　　柳梢青二首
　　梅花引
　　望梅花六首
　　诱停针
　　贺圣朝二首
　　行香子四首
　　辊金丸五首
　　两只雁儿五首
　　步步娇十首
　　挂金索十首
　　挂金索五首
　　绣薄眉十三首
　　〔商调〕梧叶儿调十一首
　　满庭芳
　　卷七　词曲
　　〔双调〕风入松十九首
　　〔南吕〕金字经九首
　　〔中吕〕迎仙客二＋五首
　　遍地锦八首
　　梧桐树五首
　　步步高五首
　　南乡子十二首
　　一寸金二首
　　卷八　词、曲、诗
　　西江月二十九首
　　永遇乐四首
　　渔家傲四首
　　促拍满路花六首
　　江神子〔慢〕
　　春从天上来
　　玉抱肚
　　水调歌头
　　沁园春
　　苏幕遮
　　解佩令
　　〔双调〕雁儿落得胜令
　　〔双调〕甜水令
　　〔双调〕折桂令四首
　　〔双调〕雁儿落得姓令三首
　　〔双调〕甜水令三首
　　〔双调〕水仙子八首
　　纯阳真人百字图
　　朗然子刘真人诗九首
　　卷九　歌、赋、记、文
　　太空歌
　　悟真歌
　　证道歌
　　得道歌
　　心地赋
　　八义禅赋
　　识心识意赋
　　清闲赋
　　全真赋
　　尊道赋
　　祖庭记
　　升堂文三篇
　　茶文
　　七真禅赞
　　逍遥吟
　　堂规榜
　　清闲跋
　　呜鹤余音卷之一
　　仙游山道士彭致中集
　　解红　　　　吕纯阳
　　洞天深处。道非远，咫尺人难悟。仔浮沉内景，须凭匠手工夫。专候晓来，一点阳生通玄路。尽藏在、碧波深深处。恁时主。地雷震动山头雨。渐浇灌黄芽，乍离土。婴儿采得携篮去。向真霞六阳，鼎内烹煮。搬运转，东西与南北，铺八卦九宫，要知宗祖。十干数内分左右，要显龙虎。玄武后随，朱雀当先，祥云布。曲江上，万神都来聚，夫与妇。癸母跨赤龙，归洞府。要寻觅金翁，问凭□。阴阳会合三千数。指天地海山，同寿坚固。
　　吴立网子
　　欲要神仙做，抱元炁、胎息绵绵。一回炁满一回煎。阴阳媾，赤龙蟠。地户牢封玄门启，滚丹砂、透入泥丸。昆仑上，明珠晃朗，玛瑙珊珊。一炉火灭一炉丹。灰心显、五色光鲜。双关路上气连连。拥真花，上丹田。姹女婴儿交欢笑，驾河车、地火雷迁。醴泉酒，时时饮罢，醉卧桃源。
　　无愁可解
　　返照人间，忙忙劫劫。昼夜苦辛无歇。大都能几许，这百年、又如春雪。可惜天真逐爱欲，似傀儡、被他牵拽。暗悲嗟，苦海浮生，改头换壳，看何时彻。听说。古往今来名利客，今只有兔踪狐穴。六朝并五霸，尽输他、云水英杰。一味真慵为伴侣，养浩、然岁寒清节。这些儿，冷淡生涯，与谁共赏，有松窗月。
　　无俗念
　　全真大道理无穷，妙得至人端的。说破先天玄妙处，默悟其中消息。体物全彰，应机独露，悟了生前毕。虽明此理，工夫最要绵密。低头泄漏天机。不因师指，此事如何识。万类三才谁主运，建立乾坤无一。变化无穷，包含不尽，运用无踪迹。虚空打破，光明遍周无极。
　　解红　　　三于真人
　　混元朴裂。转四生六道何时彻。翻躯改壳，杳冥中万度生灭。皆因父母，匹配阴阳合精血。胞衣内，感成胎孕形自结。不知谁腥臭穴。认作自家好宅舍。钻头扑入轮回劫。任形骸贩骨，高似山迭。学道修真莫着邪。休言龙虎，罢讲龟蛇。莫寻婴姹，收拾起四象三车。刀圭铅汞，水火黄芽并白雪。百般呼吸，神和气化弄舌。性中毋令一物添，心上常教万缘绝。孤然独显沉沉月。放灵明晃朗，无障无遮。
　　〔正宫〕黑漆弩#1　邱长春
　　侬家鹦鹉州边住，是一个不识字的渔父。浪花中一叶扁舟，睡杀江南烟雨。觉来诗满目青山暮，抖擞绿蓑归去。想从前错怨天工，恁也有安排我处。
　　月中仙#2
　　日色西沉，上高台、迥观天地寥廓。疏星隐现，〔空〕一输明月，昭昭无着。皓然三界外，似百炼、青铜镜濯。处处恩光被，家家照临，庭户起冥漠。
　　长生万里清风，助乾坤荡摇，云雾难作。仙宫宝殿，正烂霞金碧，相辉参错。大哉消夜景，镇万古、含弘磊落。有志攀青桂，蟾宫兔边看捣药。
　　春从天上来　　冯尊师
　　大道幽玄。似月满寒空，水湛深渊。皎洁澄清，鉴物无私，端的此理难言。问高人遥指，指落花飞絮翩翩。草连天。叹黄花翠竹，何异真禅。云山万重断续，更寂寥溪壑，冷浸石田。雾锁松亭，风轻兰榭。时托净几忘诠。对虚堂潇洒，灰心性、一味翛然。与谁传。有瓶盂灯火，瓦鼎沈烟。
　　其二
　　日月高奔。这奥妙〔玄〕机，尘世难闻。太一壶中，清江谷口，芝草发兰熏。看金莲佳景，吐庆云、开显生门。道惟尊。更资成万化，覆载乾坤。
　　如何四时受用，要绵绵默默，固蒂深根。逆顺阴阳，穷通今古，应变无有如神。此希夷至理，超名相、顿了天真。到头人。向华胥相会，同赏阳春。
　　其三
　　识破荣枯。万事俱忘，宴处村墟。盖世功名，掀天富贵，不免被物驰驱。叹南柯梦裹，断送了、多少贤愚。这田庐。算人人有分，谁肯归欤。独余洒然脱颖，任运止逍遥，自在无拘。蓑笠闲堆，琴书高挂，活计冷淡潇踈。向松间石上，吟风月、云水情摅。伴清虚，枕烟霞高卧，真乐无余。
　　解红
　　杖藜徐步。过小桥、逍遥游南浦。韶华暗改，俄然又翠红踈。东郊雨霁，何处绵蛮黄鹂语。见云山掩映，烟溪外，斜阳暮。晚凉趁，竹风清香度。这闲裹光阴向谁诉。尘寰百岁能几许。似浮沤出没，迷者难悟。归去来，田园恐荒芜。东篱畔，坦荡笑傲琴书。青松影裹，茅檐下，保养残躯。一任世间物态，翻腾催今古。争如我，懒散生涯贫与素。兴时歌，困时眠，狂时舞。把万事纷纷总不顾。从他人笑真愚鲁。伴清风皓月，幽隐蓬壶。
　　二郎神慢         马丹阳
　　应仙举。便下手、先除色欲。好玉洁冰清大丈夫。更休任、泥拖水洒。一失人身难再复。莫等闲、把前程失悮。今略诉。长生久视，五件堪为凭据。听取。第一要、涤除念虑。第二要、忘贪戒酒肉。第三要、济贫拔苦。第四要、常行慈善。第五要、精神保护。依此五件，功成行满，得赴蓬莱仙路。
　　金人捧露盘　　　　盘山真人
　　喜乐山村，风月知音，信任岁华交换。终日掩柴门，处幽轩，闲看古书慵惓。住坐从容，独行独步，都把声名断。抱守元阳，情忘境灭，气神和冲，升沈无碍，玉炉炼至宝，欲结清凉，重生温缓。寂寂空空没空色，养真源返朴，默默熟惯。静静与清清，觉心猿意马，役丝毫乱。放旷无拘，恣情散诞。自在逍遥，行满与功成，得无生，尽他乌兔走，飞腾休管。世情远。修真之士休宜晚。
　　甘露滴乔松
　　光阴迅速，叹世人朝朝，贪生无已。假若富过石崇，金玉堆积。谩赢得业相随，镇日假瞒心昧已。阎王请也，从前罪业，待交谁替。争如早早修持，伴物外仙家，抛离凡世。默默湛寂，别有壶中天地。显森罗，月辉辉，观法界、神光一体。归去也，清风送朝上帝。
　　雨霖淋　　　　　宋披云
　　高山流水。叹知音者，世间能几。终南万里烟霞，归去也、岁云暮矣。柱杖药炉经卷，除此外、有何行李。乐恬淡，清静家风，一片灵台莹如洗。就中妙处因师指，下工夫、战退无常鬼。匣藏三尺神剑，霹雳响、火龙飞起。天下升平无事，白云间、笑傲而已。名利客，不情长生，奔走红尘裹。
　　其二
　　金莲七朵。自甘河等闲参破。丘刘谭马孙王，郝太古、许来同坐。两个披毡真侣，更漏泄、祖师因果。绽玉蕊，万朵齐芳，香满人间瑞烟锁。天元甲子休空过，正旱仙、出世交相贺。全真户牖深奥，端的处、要忘人我。枝脉后分十九，住丹台、姓字名播。功与行，但欠丝毫，上界未容我。
　　玩瑶台　　　　　　冯尊师
　　直指玄元路。叹苦海、迷人不悟。在目前平平稳稳，又无些险难相阻。把万缘一切放下，他自有圣觉提举。似断云野鹤飞腾，向物外青霄信步。
　　庆会神仙侣。渴时饮、蟠桃醁醋。出入在星楼月殿，笑人间生死今古。跨彩凤祥鸾上太虚，归来卧碧霞深处。这逍遥活计难传，分付与蓬莱伴侣。
　　瑶台第－层　　　咏茶
　　一气才交，雷震动一声，吐黄芽。玉人采得，收归鼎内，制造无差。铁轮万转，罗撼渐急，千遍无查。妙如法用，工夫了毕，随处生涯。堪夸。仙童手巧，泛瓯春雪妙难加。睡魔赶退，分开道跟，识破浮华。赵州知味，庐全达此，总到仙家。这盏茶。愿人人早悟，同赴烟霞。
　　瑶台月
　　黄根梦断。把眼底浮华，须当猛省，凡笼跳出，物外有何萦绊。镇相随、霞友云朋，任到处、风邻月伴。逍遥客，无拘管。游绿水，玩青山，疏散。这些儿快乐，千金不换。任人争名夺利权。且俺咱、觅个左转。处箪瓢活计，占断人间慵懒。乐终朝、一枕高眠，放四大、长舒短展。红尘内，君试看。算谁似，我清闲，堪羡。向闲中别有，拿云手段。
　　其二　　　　〔邱长春〕#3
　　平生懒惰。只赢得、一枕无忧高卧。蓬头垢面，不管形骸摧挫。任三光、日月奔驰，放四大、林泉担荷。深溪畔，幽岩左。青山隐，白云锁。灾祸。雷轰电掣，无由近我。日午起行了还坐。把旧习、般般打破。清闲处，惟有这些儿个。倦贪心、乐受贫穷，爱欲断、慵兴烟火。粮无贮，丹无货。潇然唱，洒然和。堪可。神仙未了，优游且过。
　　无俗念
　　郝太古十年学道，遇明师、指破神仙真诀。一句便知天外事，万载千年疑绝。见色明心，闻声悟道，此理难言说。玄关斡运，心生无限欢悦。放开匝地清风，迷云散尽，露出青霄月。万里乾坤明似水，一色寒光皎洁。玉户推开，珠帘高卷，坐对千岩雪。人牛不见，悟个不生不灭。
　　其二
　　浮生碌碌，算由天由命，也由人福。暑往寒来人渐老，多少兴衰翻覆。点石为金，指山为宝，未满人欲。千方万计，到头那个知足。何似忙裹偷闲，山间林下，浄扫黄茅屋。明月清风俱是伴，又有山青水绿。斗酒诗篇，饥餐渴饮，且喜无荣辱。醉来还醒，醒来还唱一曲。
　　其三　　　　〔邱长春〕#4 
　　孤身蹭蹬，泛秦川、西入蟠溪乡域。旷谷岩前幽磵畔，高凿云龛栖迹。烟火俱无，箪瓢不置，日用何曾积。饥食渴饮，逐时村巷求觅。选甚冷热残余，填肠塞肚，不假真修#5力。好恶将来糊口过，免得庖厨劳役。装观皮囊，熏蒸关窍，图使添精液#6。色身轻健，法身容易将息。
　　其四　　　　邱长春
　　同云瑞雪，正三冬、郁闭严凝时节。寂寞山家孤悄悄，终日无人谈说。百衲重披，寒空#7独坐，夜永愁难彻。长更无寐，朔风穿户凄冽。化饭朝入西村，林泉夹道，玉蕊凌花结。冻手频呵仍自恨，浊骨凡胎愚劣。昼夜参差，饥寒逼迫，早晚超生灭。须凭一志，撞开千古心月。
　　其五
　　茅庵交坐，任清虚、冷淡心香频热。认得元初真面目，万法同归无别。行若闲云，坐犹空谷，动静成休歇。重玄之妙，信知擘口难说。仰高弥远钻坚，瞻前忽后，一点元无缺。语默仙凡俱契妙，禅道虚无寂灭。遍量忘知，盈壤靡觉，表裹圆通彻。玄天独露，一轮无相心月。
　　其六
　　参玄龃龉，强钻研、道法坚如钢铁。乌噪猿啼谈不二，切忌随他分别。喝下明心，杖头见性，此理固难说。疑团打破，本来头面轻泄。无根树上花开，脉传今古，脱落输回劫。拂子龟毛敲兔角，漱石流泉长舌。五派宗乘，六传祖意，空立齐腰雪。为君举似，碧潭冷浸秋月。
　　满庭芳
　　一向沉空，偏枯着静，痴人枉费工夫。磨砖作镜，缘木欲求鱼。见月何须用指，观花悟、总是真如。聪明士，随机解物，无愠无愉。为仙、为佛事，不增不减，非实非虚。露堂堂光赫赫，一颗神珠。混俗凝然不染，居众处、尘法难拘。知常用，巍巍荡荡，何所不虚无。
　　醉江月#8    　皇甫真人
　　凿开混沌，见钱塘、南控长江凝碧。今古词人图景，谁解推原端的。岁去年来一日庚月甲，因甚无差忒。如今说破一要知天地来历。道号有一可名，五行颠倒，互列乾坤策。坎水逆流朝丙户，随月盈亏消息。气到中秋，金能生水，倍涌千层雪。神仙妙用，与潮没个分别。
　　水调歌头　　　虚靖天师
　　高真留秘诀，达士济群迷。心清行洁，天人凡圣尽归依。不在飞罡蹑斗，不在广闻多学，心乱转狐疑。但要除邪伪，心地合神祇。悟真空，离世网，绝关机。养成浩气，驱雷役电拯颠危。混合百神归一，一念通天彻地，方始了无为。叱咤生风雨，扶世佐明时。
　　其二
　　不用寻神水，也莫问华池。黄芽白雪，算来也是假名之。只这乾牛坤马，便是高龙坎虎，不必更猜疑。药物无斤两，火候不须时。偃月炉，朱砂鼎，总皆非。真铅真汞，遇之不炼要何为。自己金翁姹女，渐渐打成一块，胎息象婴儿。不信张平叔，你更问他谁。
　　其三#9　　　　〔白玉蟾〕
　　东风卷帘模，时物又新奇。桃花院落，小桥流水柳依依。正是清明天气，芳草池塘鲜丽，何处不相宜。紫燕添新垒，小雨洒芳菲。老生涯，沽酒杖，钓鱼矶。江湖一样，几声鸥鹭夕阳微。百岁光阴石火，万迭云山烟锁，回首顿忘机。蝶梦松窗下，高卧碧云蹊。
　　孤鹰　　　　　　马丹阳
　　苦海为人，随波逐浪，茫茫甚日休期。为酒色财气，一向粘惹，瞒心昧己。不算前程，幻躯有限，待作千年之计。忽一朝阴公来请，看你教谁替。
　　千间峻宇，金玉满堂，毕竟成何济。劝诸公省，早把凡笼猛跳出。向物外飘蓬，放落魄婪耽，鹑居鷇食，昏昏炼己。默默地、怡神养气，丹成既济。乘彩云，跨凤归。
　　集贤宾　　　　　王重场
　　仔细曾穷究，想六地众生，强揽闲愁。恰才得食饱，又思量、骏马轻裘。有骏马，有轻裘，又思量、建节封侯。假若金银过北斗，置下万顷良田，盖起百尺高楼。儿孙自有儿孙福，莫与儿孙作马牛。贪利禄，竞虚名，惹机勾。岂知身似，水上浮沤。贪恋气财并酒色，不肯上、钓鱼舟。荒尽丹田三顷，荆棘多稠。宝藏库、偷盗了明珠，铁灯盏、渗漏了清油。水银迸散难再收，大丹砂甚日成就。杀曾叮咛劝，劝着后，几曾偢。苦海深，波浪流。心闲无事却垂钩。呜呼锦鳞终不省，摇头摆尾，恣纵来，来往戏波流。愚迷子，省贪求。只为针头上名利，等闲白了少年头。
　　齐天乐　　　　　邱长春
　　自离东海上，元本三州，四人同契。异域殊乡，同行并坐，终日相将游戏。谈玄论妙。究方外之清闲，道家真味。唱和从容，一师#10法眷情何异。
　　于今分显迥然，苦志勤心，磨炼各逃倾逝。既是飘零，难为会合，幽僻关山迢递。乾坤间隔，望落落犹如，晓星之势。再遇何年，驾云朝上帝。
　　其二
　　自清都别后，来人间梦中游戏。性本玄虚，君临社稷，洪福齐天康济。冬温夏清，任春水秋山，放怀如意。外物多情，幻身无奈生憔悴。深穷仙方道术，固炼形神，内观返调元气。四大冲和，三彭遁匿，熟境繁华何忌。真空妙有，况千古灵明，自然凋弊。梦觉心开，廓然超万岁。
　　永遇乐
　　试问诸公，本来模样，如何形状。纵使丹青，难描这个，旷劫端严相。无形无影，观之不见，听之又无响。露堂堂、不摇不动，目前甚是明朗。人还省悟，回光返照，莫向外边劳攘。放下诸缘，屏除万事，物物离心上。迷云消散，性天独露，心月永无遮障。与三界、一切诸仙，并无两样。
　　其二
　　行也无忧，坐也无闷，长安长乐。息息绵绵，朝朝暮暮，保养神珠一颗。闲是闲非，莫偢莫采，大忌竞争人我。灭无明、心似寒灰，便是道人功果。猿儿不走，马儿捉住，龙虎定中交媾。阳降阴升，日来月往，炉炼长生药。抽添鼎内，不须炊爨，自有九阳真火。霜心子、明把天机，与君说破。
　　宣静三台　　　　牛真人
　　自小飘蓬，身心落魄，云游多在山东。世间事，看破浑是假想，荣华犹似梦中。盖个庵儿，隈山靠水，栽松种竹成林。炕暖窗明，乐清闲、胜竞利名。月朗山东，凉风细细，南溪绿水邻邻。渐炼得，方寸如灰冷，一阳生，玉鼎自温。秀气氤氲，仙花烂熳，芳芬开遍黄庭。玉女金童，采将来、炼就紫金。运转三关，驱回四象，冲和一点灵明。气结神凝，听笙箫、一派乐音。夙世前缘，生逢正教，全真妙道幽深。行满功成，跨鸾鹤上太清。
　　咏武夷#11　　　　　白玉蟾
　　忆昔秦时，中秋日、武夷九曲。烟寂寂、斜阳数尺，寒鸦枯木。三十六峰凝晓翠，一溪流水生秋绿。正满林、桂子散天香，飞金粟。神仙客，金丹熟。玉诏下，云生足。石头新换骨，尚黏红肉。夜半月华明似昼，玉皇降辇铺殽餗。笑曾孙、回首幔亭前，空松竹。
　　咏白莲
　　昨夜嫦娥，游洞府、醉归天阙。缘底事，玉簪堕地，水神不说。持向水晶宫裹去，晓来捧出将饶舌。被熏风、吹作满天香，谁分别。芳而润，清且洁。白似玉，寒如雪。想玉皇后苑，应无此物。只得赋诗空赏叹，教人不敢轻攀折。笑李粗、梅瘦不如他，真奇绝。
　　万年春　　　　邱长春
　　袖，袄秋来，着衣渐觉时相称。霜天净。畅怀游兴#12，不怕西风劲。百片千条，上手#13穿联定。宽还紧。外疏狂性，内放明珠莹。
　　逍逼乐
　　天边月，初似弓。庚地又无踪。龙寻虎，虎寻龙。两相逢。结一朵、金花弄风。天边月，似偃炉。铅汞鼎中居。须凭火，炼流珠。一葫芦。三百八十有四铢。
　　珍珠帘　　　　　白玉蟾
　　阴阳内感相交结，有铅汞、分八卦罗列。金鼎炼黄芽，正一阳时节。子后午前方进火，向玉炉、烹成白雪。通彻。这玄关深奥，难轻泄。因师指诀幽微，把金丹大药，将来分说。捉住虎龙精，自然日月。造化天机人怎晓，换俗骨、永无魔折。超越。望仙都稽
　　首，朝元金阙。
　　醺香
　　自小孤云，身外无萦系。披一片，搭一片，逍遥快活计。破葫瓢、腰间挂，别无行李。是人笑我没操持。尽教傍人点指。古庙祠堂，且共泥神作戏。破砂盆，泼瓦罐，折匙无筋。破纸被，糊包定，弯跧打睡。只等待，行满功成朝玉帝。方表男儿有志。
　　望蓬莱　　　　　邱长春
　　听咨告，小事要君知。万事苦求终害己，得便宜处落便宜。伶俐不如痴。真修炼，心外莫行持。只具眼前为见在，自然烦恼不相随。步步入无为。
　　四块玉
　　光景如梭，劝早早回头寻活计。莫被利役名牵，酒色昏迷。是非人我，空惹闲气。铅枯汞竭，恁藏休悔，谩尔伤悲。便做从今，下手理会，宁早莫稽迟。呆痴。自落便宜。纵养家千口成何济。枉使身心劳碌，昼夜无眠，老却朱颜，教君憔悴。何须自苦，怎不回首，自家推算，无常有谁能替。
　　呜鹤余音卷之一竟
　　#1按此首据考应为元人白贲所撰散曲。原题邱处机，有误。
　　#2此词又见《磻溪集》。以下据之校补。
　　#3原本缺题。此词又见《磻溪集》，应为邱处机作。
　　#4原缺题。词又见《磻溪集》。下首亦见。
　　#5真修：《磻溪集》作『珍羞』，亦通。
　　#6精液：《磻溪集》作『律液』。
　　#7寒空：《磻溪集》作『寒控』。
　　#８此词又见林自然编《长生指要》 。
　　#9原本缺题，据考此词应为南宋葛长庚撰。
　　#10一师：《磻溪集》作『一诗』。下文『何异』，《磁溪集》作『何义』。
　　#12此词牌本名『满江红』，下首同此。均为白玉蟾撰。
　　#14畅怀游兴：原本误作『畅怀忧』。据《磻溪集》改。
　　#15上手：《磻溪集》作『上下』。
　　呜鹤余音卷之二
　　仙游山道士彭致中集
　　苏武慢#1　　　　　冯尊师
　　饭了从容，消闲策杖，野望有何凭仗。帆归远浦，鹭立汀洲，千树好花微放。芳草池塘，锦江楼阁，隐隐云埋青障。向东郊、极目天涯，不见故人惆怅。归去也、翠麓崎岖，林峦掩映，消遣晚来情况。幽禽巧语，弱柳垂金，绿影小桥清响。挥扫龙蛇，领略风光，陶谢丹青吟唱。这云山好景，物外烟霞，几人能访。
　　其二
　　返照回光，终焉活计，何处可为依托。凋零郑圃，竹坞松溪，林下胜游行乐。霞友云朋，水色山光，幽隐烟萝岩壑。更堂堂、气盘摩天，一点浩然寥廓。堪爱处、蝶戏花梢，苔生石径，风细日高帘幕。清虚气量，咀嚼乾坤，高迈市朝欢约。疏葛宽裁，瘦玉横拖，笑傲东篱吟酌。把真情欲写，奈何尘世，故人萧索。
　　其三
　　识破尘寰，凡笼跳出，飘荡幸无拘束。萍踪自在，雅操孤高，还若野云麋鹿。遇坎乘流，混俗和光，知止有何荣辱。恣滔滔、海上人间，不管韶华催促。从此后、笔砚生尘，蝇蜗绝念，安分翠微云屋。般般放下，事事都休，静对小轩梅竹。一味疏慵，万古淳风，便是真常清福。任群情、昼夜奔波世路，竞争蛮触。
　　其四
　　梦断槐宫，倚天长啸，勘破物情今古。担双映雪，射虎诛龙，曾把少年身误。金谷繁华，汉苑秦宫，空有落花飞絮。叹浮生、终日忙忙，谁肯死前回顾。争似我、玉尘清谈，金徽雅弄，高卧洞天门户。逍遥畎亩，肆任情怀，闲伴蓼汀鸥鹭。收拾生涯，紫蟹黄柑，江上一蓑烟雨。醉归来依旧，芦花深处，月明幽浦。
　　其五
　　试问禅关，参求无数，往往到头虚老。磨砖作镜，积雪为梁，迷了几多年少。毛吞大海，芥纳须弥，金色头陀微笑。悟时超、十地三乘，疑滞四生六道。谁听得、绝想岩前，无阴树下，杜宇一声春晓。曹溪路险，鹫岭云深，此处故人音杳。千丈冰崖，五叶莲开，古殿帘垂香袅。免葛藤丛裹，老婆游子，梦魂颠倒。
　　其六
　　出世登真，须凭刚志，决要顿开灵慧。消尘止念，绝爱忘忧，恬淡自然知味。雷震一声，火发三田，半夜乌飞千里。透帘帏、铅鼎温温，恣饮玉浆香腻。堪下手、策凤攀鸾，烹金间木，游赏洞房佳瑞。倾光吐秀，塞海冲山，真气遍充天地。乘履风云，摘骑日月，不比寻常儿戏。把玄珠收取，大罗归去，圣贤同域。
　　其七
　　大道幽深，如何消息，说破鬼神惊骇。挟藏宇宙，剖判玄元，真乐世间无赛。灵鹫峰前，宝珠拈出，明显五般光彩。照乾坤、上下群生，知者寿同山海。 最至极、翠霭轻分，琼花乱坠，空裹结成华盖。金身玉骨，月帔星冠，符合水晶天籁。清净门庭，圣贤风－范，千古俨然常在。愿学人、达此希夷微理，共游方外。
　　其八
　　避世安时，同尘处顺，渊默至人谁识。鹑居鷇食，藓径萝龛，深密养廉宁极。浮定有宜，出入无方，顺逆神机难测。乐箪瓢、笑傲林泉，未肯折腰形役。　当此际、棐几松轩，唇歌舌弹，渴饮玉壶春色。一怀皓月，两袖清风，真个个中消息。方外生涯，静中意味，不许等闲攀摘。待迷云吹散，玉绳高洁，自知端的。
　　其九
　　堪叹群情，迷津宛转，漂荡甚时休歇。争头竞角，抵死谩生，一向恋家贪业。利锁名缰，欲浪恩山，酒市花衢颠蹙。骋喽啰、似蚁循环，不念鬓华如雪。谁肯向、大朴林中，无为乡裹，闲伴老聃庄列。珠获象罔，梦断华胥，高枕洞天日月。三界廓然，八表冲虚，湛湛灵光通彻。这逍遥劫外，妙哉真乐，世间难说。
　　其十
　　过隙年光，如毛尘事，暗把物情移换。浮生扰扰，背觉随尘，酒色利名萦绊。凭君看取，历代英雄，楚越周秦唐汉。谩遗留、坏冢颓碑，千古是非不断。闻早悟、碧玉壶中，白云堆裹，别有翠霞宫殿。三天雅会，五彩光攒，朝赴紫微琼宴。阆苑瑶池，绛阙清都，信任逍遥游玩。笑愚顽、苦海贩骨无休，往来流转。
　　十一
　　悟入曹溪，鹤冲霄汉，云水道人活计。临川举楫，对景掷钩，泌洒锦鳞红鲤。风送渔舟，透入双峰，影裹骇然明霁。见烟霞、极目金丹，一粒贵珍难比。玄妙处、大一含真，玄元成象，升降个中无滞。坚持九载，志炼三年，精进五华琼液。都在灵源，洞彻九光，真境了然超彼。这长生久视，天机深奥，上仙真理。
　　十二
　　创建灵坛，初修丹灶，保养太和真命。风生虎啸，火发龙腾，燮理要依时令。金木交并，斗斡天关，旋绕涤除心径。观玄珠、一粒流霞，闪烁送归金鼎。壶内景、造化希夷，玄机要妙，点制魄仙魂圣。无中体用，有理明真，悟得本来真性。还返无穷，渐入青阳，仙境照虚盈静。这一轮明月，百年蒙闭，豁然开莹。
　　十三
　　运气吞霞，乘风饮露，须列五行为则。南山赤凤，北海乌龟，坚志用心求得。铅汞相迎，造化炉中，烹就一丸端的。法这阴阳、神用虚无，长养浩然真息。玄关悟、到此方知，盲聋耳目，得遇至人开剔。用符妙道，默运玄机，琼液转流增益。云水清闲，太虚空寂，寥廓本无踪迹。这金丹一诀，平生疑难，涣然冰释。
　　十四
　　日月高奔，金波满泛，七返九还延祚。真精应物，大道潜身，恍惚妙通玄路。直待阳生，造化神丹，龙虎紫霄天赋。这瑶函、宝篆天机，须仗至人开悟。长生道、固蒂深根，仙家活计，烹炼铅汞为务。炉辉五彩，鼎耀三光，识取本来真祖。明月楼前，睹个金蝉，飞舞翠峰明宇。把凌云一志，精诚修进，上仙科举。
　　十五
　　元气充准，麻衣遮体，万事转头何济。黄芽白雪，黑水红云，轩辕注传名世。深谢明师，说破希夷，妙理本来精粹。把仙胎、养就云璈，缭绕万神咸备。持造化、个个圆成，人人具足，一气返还资质。周游八境，遍赏三山，不离目前亲诣。堪笑迷途，岂识阴阳，宗祖任教邪魅。炼金丹、悉是乾坤英秀，斗争豪气。
　　十六
　　绝粒停厨，餐霞饮露，返复自然相制。铅生五彩，汞发三光，方显大丹苗裔。开启朱扉，跃出金乌，飞入玉蟾宫裹。把阴阳、交会神炉，烹就浩然真体。虚无内、紫气盘旋，玄珠闪烁，射透混成宗睿。忘机修道，隐迹求仙，常默心无凋弊。贪恋荣华，悮了赫赤，神丹恣情抛弃。有人人识道，专精谨守，次然超彼。
　　十七
　　洞晓玄机，深明丹灶，赖与宗祖符契。龙耕虎种，玉液金芝，好个道家活计。丹鼎容光，睹个婴儿，旋远惊天骇地。驭紫云、翠凤相迎，真的上仙苗裔。三阳首、玉药天香，琪花宝树，掩映瑞云佳丽。天光潋滟，桂影扶疏，馄化大鹏相继。休谓狂言，性裹分明，消息知人才艺。在英豪央烈，精神果敢，性情高志。
　　十八
　　志气凌云，精神英秀，得脱遍求真理。虚空炉火，自己天真，遭遇便能修制。师不高明，咫尺如隔，千里要分真伪。这黄芽赤髓，时人皆有，奈何愚昧。真烈士、斡运机关，凿开混沌，夺得夜明如意。辉辉宝盖，赫赫灵光，影隐大渊无滞。休纵心猿，盗了金鼎，还丹谩劳虚费。起三阳真火，时时烹炼，九还逃避。
　　十九
　　冒雪冲霜，迎风沐雨，得遇至人开悟。通微入妙，起死回生，可谓炼丹规矩。离坎相交，返复阴阳，须藉木龙金虎。把乾坤鼎器，五行罗列，直居真土。玄妙处、种就黄芽，烧成丹药，此理向谁分诉。玻办凤孕，碧玉龙珠，飞出瑞云深处。〔掣电摇空〕，说得三尸奔走，六贼逃去。显仙胎飞舞，五云缭绕，乐声齐举。
　　二十
　　静室修心，云山养道，几遇至人传诀。炉攒八卦，鼎备三才，修建道家基业。阴与阳并，斡转枢机，旋走龙虎蟠结。这天机逆顺，学流不晓，岂能分别。希夷理、瑞气腾腾，祥云蔼蔼，紫雾罩笼金阙。千神咸备，万化全成，方应大丹熟也。琪树瑶花，遍满虚空，真景翠红相列。观心澄晓月，清风满目，洞天朗彻。
　　苏武慢　　　　虞伯生
　　自笑微生，凡情不断，轻弃旧矶垂钓。走马长安，听莺上苑，空负洛阳年少。玉殿传宣，金銮陪宴，屡草九重丹诏。是何年、梦断槐根，依旧一蓑江表。天赐我、万迭云屏，五湖烟浪，无限野猿沙乌。平明紫阁，日晏玄洲，晞发太霞林杪。苍龙腾海，白鹤冲霄，颠倒一时俱了。望清都独步，高秋风露，洞天初晓。
　　其二
　　扫尽风云，绰开尘土，落得半丘藏拙。青松为盖，白石为床，一切物情休歇。几度蓬莱，布袍长剑，闲对海波澄澈。是谁家、酒熟仙瓢，邀我共看明月。归去也、玉宇寥寥，银河耿耿，铁笛一声山裂。三花高拥，九炁弥罗，缥缈太清瑶阙。手把芙蓉，凌空飞步，今夜几人朝谒。便翻身、北斗为杓，遍散紫瓯香雪。
　　其三
　　山月来时，海风不动，平地玉楼琼宇。桂子飘香，露华如水，自按洞箫如缕。杳杳冥冥，泠泠历历，青乌解传芳语。太微中、鸾鹤相求，尽是旧时真侣。君听取、列豹重关，鼓雷千吏，天界更多官府。石女簪花，木人劝酒，为我此间聊住。高唱微吟，挥毫万丈，尘世等闲今古。看春山、一色青青，何意断云残雨。
　　其四
　　皓月清霜，钓舟如叶，闲渡小溪澄碧。银汉无声，玉虹横野，斗柄正垂天北。半幅乌纱，数茎华发，一緉野见飞乌。问回仙、城南老树，能见几何今昔。西华顶、十丈高花，九天秋露，结就翠房瑶实。脱屣非难，凌空何远，三咽雪融冰液。辟谷神方，餐霞真诀，一去更无消息。笑人间、长住虚空，谁似一轮红日。
　　其五
　　放棹沧浪，落霞残照，聊倚岸回山转。乘雁双凫，断芦漂苇，身在画图秋晚。雨送滩声，风摇烛影，深夜尚披吟卷。算离情、何必天涯，咫尺路遥人远。空自笑、洛下书生，襄阳耆旧，梦裹几时曾见。老矣浮丘，赋诗明月，千仞碧天长剑。雪霁琼楼，春生瑶席，容我故山高宴。待鸡呜、日出罗浮，飞度海波清浅。
　　其六
　　对酒当歌，无愁可解，是个道人标格。好风过耳，皓月盈怀，清净水声山色。世上千年，山中七日，随处惯曾为客。尽虚空、北斗南辰，此事有谁消得。曾记得、碧眼胡僧，布袍沧海，直下钓丝千尺。掣取鲸鱼，风雷变化，不是等闲奇特。寒暑相催，乾坤不用，历劫不为陈迹。可怜生、忘却高年，长伴小儿戏剧。
　　其七
　　忆昔坡仙，夜游赤壁，孤鹤掠舟西过。英雄消尽，身世茫然，月小水寒星大。何似渔翁，不知今古，醉傍蓼花萤火。梦相逢、羽服翩跹，未必此时非我。谁解道、岁晚江空，风帆月力，横槊赋诗江左。清露衣裳，晚风洲渚，多少短歌长些。玉宇高寒，故人何处，渺渺予怀无那。叹乘桴、浮海飘然，从者未知谁可。
　　其八
　　归去来兮，昨非今是，惆怅独悲奚语。迷途未远，晨景熹微，乃命导夫先路。风扬轻舟，候门童稚，此日载瞻衡宇。酒盈樽、三径虽荒，松菊宛然如故。聊寄傲、与世相违，旧友都忘，更复驾言焉取。琴书情话，寻壑经丘，倦乌岫云容与。农人告我，有事西畴，孤棹赋诗春雨。但乐夫天命，何疑委化，任渠留去。
　　其九
　　十载燕山，十年江上，惯见半生风雪。对雪无舟，泛舟无雪，不遇并时高洁。断岸残沙，今兹何夕，一似刻溪归越。但掀篷、数尺梅花，人迹乌飞俱绝。君不见、五老危颠，浮丘绝顶，笑我早生华发。返老还童，易粗为妙，空有九还丹诀。霁景浮空，天光眩海，一体了无分别。便堪称、六乙仙公，千古太虚明月。
　　其十
　　六十归来，今过七十，感谢圣恩嘉惠。早眠晏起，渴饮饥餐，自己了无心事。数卷残书，半枚破砚，聊表秀才而已。道先生、快写能吟，直是去之远矣。没寻思、拄个青藜，级双芒屦，走去渡头观水。逝者滔滔，来之衮衮，不觉日斜风细。有一渔蒲，蓦然相唤，你在看他甚的。便扶携、穿起鲜鱼，博得一樽同醉。
　　十一
　　一径通幽，画屏横翠，行到白云深处。世外蟠桃，井边佳橘，别有种芝瑶圃。檀板轻敲，素琴闲弄，奉献凤膏麟脯。舞翩翩、鹤发飘萧，仍似旧时仙侣。君看取、华屋神仙，满堂金玉，此是媳蛄朝暮。五色蓬莱，九秋雕鹗，别有出身之路。酒熟麻姑，云生巫峡，稽首洞天归去。任海波、清浅无时，何处绿窗云户。
　　十二
　　云淡风轻，傍花随柳，将谓少年行乐。高阁林间，小车城裹，千古太平西洛。瞻彼泱泱，言思君子，流水俨然如昨。但清游、天际轻阴，未辩暮愁离索。长记得、童冠相随，〔浴沂归去〕，吟味鸢飞鱼跃。逝者如斯，吾衰甚矣，调理自存斟酌。清庙朱弦，旧堂金石，隐几似闻更作。农人告我，有事西畴，窈窕挂书牛角。
　　满江红　　　　　冯尊师
　　寒暑相催，俄然又、秋传□信。惊往事，几番成败，百年如瞬。轩冕未酬黄卷志，琴书早赋青山隐。占五湖烟月乐希夷，无盈损。人间事，多愁恨。方外趣，别风韵。这瀛洲宁美，玉堂金印。徇物情怀儿女操，摩天头角神仙分。看碧霄归去彩凤迎，白云引。
　　其二
　　雨过东郊，溪痕浅、山堂春晓。堪爱处，桃花流水，闲云幽乌。物表群分红日〔早〕，天涯一点青山小。向绿阴竹影卷柴扉，终焉了。清闲处，谁知道。方外客，人间少。且襟风杯月，醉眠芳草。大志含容天地考，真情卓立希夷杳。谩将消息寄林泉，烟霞老。
　　其三
　　今古高情，都缘在、林泉江曲。知此身如幻，宁羡锦衣华屋。雅志偏怜雕浦月，达人岂羡金山玉。喜满庭花影日筛金，苔斑绿。终焉计，东篱。菊。虚心杖，南轩竹。枕琴书高卧，坦然无辱。万古兴亡春梦觉，一溪云水平生足。看武陵三秀喷幽香，芝田熟。
　　其四
　　东里先生，家何在、山阴溪曲。对一川平野，掩映数间茅屋。昨夜江头新雨过，门前流水清如玉。傍小桥环合柳参天，摇新绿。疏篱畔，丛丛菊。虚檐外，萧萧竹。叹古今得失，是非荣辱。须信人生归去也，世间万事何时足。问此春新酿酒何如，今朝熟。
　　其五
　　一片闲心，明洞达、天心无曲。身未能轻举，权作道家梁屋。壶内时看吞日月，世间不羡堆金玉。任自〔然〕虚幻转光阴，披红绿。丹砂井，黄金菊。灵芝草，琅玕竹。对无情潇洒，有何荣辱。大梦百年方外去，平生万事心头足。向人间三度见河清，蟠桃熟。
　　其六
　　一片闲心，髑髅子、无穷生灭。被化机，搬弄驰骋，许多颠蹙。贩骨如山成底事，迷情似海难超越。痛亘初灵物久沉埋，尘沙劫。求出离，须猛烈。寻知友，谈冰雪。下工夫磨炼，灵光明彻。风定波澄潭底见，云开冷浸天心月。问哑人餐蜜味如何，无言说。
　　其七　　　　　　　云阳子
　　坚起空拳，休着相、秤锤是铁。敢承□□当，时要丈夫刚烈。古佛拈花微微笑，今时几个齐腰雪。叹杜鹃啼得血流枝，谁知切。哑人梦，难分别。耳聋汉，偏解说。有孤峰顶上，木人饶舌。乌噪猿啼谈不二，松风涧水真玄泄。这机关打破看寒空，家家月。
　　其八
　　元本当初，无一物、万缘蒙漠。叹同流学道，谁肯死前除削。两掌三拳空热闹，扬眉瞬目千般作。看眼光落地见贤家，抬手脚。绝妄念，忘人我。名利断，是非躲。伴烟霞深处，坦然行乐。境灭心忘无生豁，断云来往寥天廓。显一轮孤月射寒潭，实无错。
　　其九　　　　　　　莫月鼎
　　法在先天，玄妙处、无言可说。其要在，守乎中正，灵台莹彻。太极神居黄谷内，先天炁在玄关穴。寂然不动感而通，凭刚烈。运风雷，祈雨雪。役鬼神，驱妖孽。只此是非咒，非符非罡诀。寂定神归元谷府，功成行满仙班列。玩太虚稳稳驾祥云，朝金阙。
　　其十
　　买得青山，便收〔起〕、草鞋藜杖。更不过，建章宫下，灞陵桥上。天地蜗牛蛮触待，功名蚁穴槐安相。近新来白发几多长，三千丈。从今脱，红尘网。青石枕，松风响。有商山四皓，闲〔时〕来往。火枣便宜秋露滴，交梨正要春温养。算古来谁似我逍遥，陶元亮。
　　〔望江南〕　春　　　邱长春
　　山中好，最好是春时。红白野花千种样，间关幽乌百般啼。空翠湿人衣。茶自采，笋蕨更同薇。百结布衫忘世虑，几壶村酒适天机。一醉任东西。
　　夏
　　山中好，长夏正相宜。修竹万竿金锁碎，飞流千尺玉帘垂。何处有炎曦。松影下，散诞更无拘。沉李浮瓜供枕簟，苍松白石伴琴碁。一醉任风吹。
　　秋
　　山中好，秋景不凄凉。白酒黄鸡新稻熟，紫茱金菊有清香。橘绿满林霜。凉月白，松桧郁苍苍。但见村翁歌贺社，不闻丁壮在门傍。一醉又何妨。
　　冬
　　山中好，末后称三冬。纸帐蒲团香淡碧。竹炉茶灶火深红。交袖坐和冲。人如梦，百岁等闲中。梅蕊绽时泉脉动，雪花飞处疡书空。一醉徒春风。
　　月上海棠#2　　　刘铁冠
　　全真办下无空过，布袍麻绦腋袋挂。剪发髼头，逍遥自在行踏。箪瓢把。每日沿门乞化。低头稽首才道罢。又撞着个魔头来说话。问道先生，元是甚么人家。随缘答。俺师父丘刘谭马。
　　其二
　　昨夜因打北邙山过，见个骷髅儿道边卧。雨洒风吹，骷髅被牧童打破。知他是李四张三王大。低头无语思量我，大限来时怎躲蝉。家有千金，难免这场灾祸。休争我，到底一家一个。
　　其三
　　吾言劝了千千万，无一个回头猛烈汉。教上千般，犹道火院牵缠绊。没计算，一限又推一限。忧儿忧女没衣饭，指望百年永作伴。阎王来追，鬼使上门唤。拖将去也，不道家缘不办。
　　山亭柳
　　世事堪忧，光景难留。春去又逢秋。四季催人老，百年似、蝶梦庄周。勘破从前似假，着甚揽闲愁。慷慨幸遇希夷教，尘情事、一笔都勾。下志速勤修。有等愚痴辈，马丹阳唤不回头。打的无缘业鬼，有分做骷髅。
　　呜鹤徐音卷之二竟
　　#1案以下冯尊师、虞集所撰《苏武慢》合三十三首。朱孝臧《强村业书》所录文，与《道藏》本多有不同。今择取数字校补《道藏》本。不复详注。
　　#2以下三首应为曲调。
　　呜鹤余音卷之三
　　仙游山道士彭致中集
　　满庭芳　　　　　王重阳
　　汝奉全真一，继分五祖，略将宗派称扬。老君金口，亲付与西王。圣母赐东华教主，束华降、锺离承当。传玄理，富春刘相，吕祖悟黄粮。登仙，弘誓愿，行缘甘水，复度重阳。过山东游历，直至东洋。见七朵金莲出水，丘刘谭马郝孙王。吾门弟，天元庆会，万朵玉莲芳。
　　其二　　　　　　马丹阳
　　吾剑非凡，玉皇宣赐，非吾谁敢承当。青蛇三尺，时复起祥光。剔起乾坤骨髓，□劈开、太一真阳。何人铸，耶溪欧冶，金水配柔刚。不知何处用，除邪斩怪，宁静诸方。□斡开万象，尽化玄霜。惟有修行不谨，轻轻指、魂魄飞扬。匣中响，雷声震动，万里鬼神藏。
　　其三
　　搭手寻思，百年如梦，算来何不清闲。逍遥快乐，且乐一身安。日月韶光似箭，不觉□、人老花残。思今古，从前勇猛，尽葬在北邙山。不如心行善，□无烦恼，养就朱颜。怕无常限到，意马牢拴。神炁休教败坏，锁白牛、常在金栏。修行事，自家性命，莫作等闲看。
　　其四　　　　　　三丰真人
　　落魄闲人，逍遥懒汉，逢人不语西东。腾腾兀兀，来往似尘中。乞化前街后巷，安居住、古庙闲宫。傍人问，这般懒汉，却是甚家风。诸公。休分辩，三清上圣，锺吕为宗。拜丘刘谭马，斡运神功。得处玄玄妙用，清虚志、款款朦胧。真空就，长生□话，三教习皆通。
　　其五　　　　　　马丹阳
　　年小灵童，出家学道，师言侧耳须听。清晨早起，扫地莫扬尘。梳洗身边洁净，□然后、刷釜拈盆。厨房内，油灵米面，休得费半毫分。客来，须接待，行须缓步，语要低声。守清贫寂淡，莫恋浮荣。遇晚端身正坐，心清净、满目光生。休改变，天长地久，自有好前程。
　　其六
　　昨日花开，今朝花谢，算来眼下时光。成家立计，劫劫与谁忙。才见青春年少，霎时间、绿鬓成霜。堪嗟叹，人身不识，自恁苦无常。不如，早〔觉〕悟，金银过斗，难兔无常。思乡岭上，空滴泪成行。儿女无个肯替，到头来、独自承当。听吾劝，回光返照，相伴马丹阳。
　　其七
　　男作行尸，女为走骨，爷娘总是骷髅。子孙后代，番作小骷髅。日久年深长大，办资财、匹配骷髅。聚满堂，□□活鬼，终日玩骷髅。当家，骷髅汉，忙忙劫劫，长养骷髅。有朝身丧，谁替你骷髅。三寸主人气断，活骷髅、相送死骷髅。休悲痛，劝君早悟，照管你骷髅。
　　其八
　　归去来兮，不如归去，算来都是便宜。也无烦恼，也役是和非。选个岩前浄处，好盖个、小小庵儿。黄昏后，安眠一觉，直睡到大斋时。此外，别无事，逍遥快乐，几个人知。口高官好做，也要追陪。假若前遮后拥，金鱼带、压损朝衣。思量后，一个口裹，插得几张匙。
　　其九
　　道教初兴，释门微显，一兴一废如然。达磨阐教，东土至西天。都是后学晚辈，贪酒色、损坏真源。争财气，不依教法，也望到西天。三千年一遇，全真大教，甲子天年。□丘公阐教，万朵金莲。上界群仙在世，诸魔难、道化才贤。君知否，今番不遇，更待万余年。
　　其十
　　儿女如花，妻颜似玉，算来跟下时光。积财千万，难买不无常。蓦地阴公来请，无辞诉、更不推忙。空归去，资财换主，儿女各分张。聪明贤达者，早离火院，越了忙忙。□逍遥散诞，落个情闲。饥后巡门化饭，寒来〔后〕、纸布衣裳。无牵击，神仙未了，卜落得寿延长。
　　十一
　　身是庵儿，性为庵主，耳目便是门窗。壁中为舍，腹〔裹〕是厨房。心是当厨博士，运水火、炼就元阳。心宁守，依时饭熟，盛与主人尝。休出庵外去，些儿迷路，难奔家乡。端然庵内坐，修补中央。运就金梁玉柱，透清风、明月灵光。安然坐，不摇不动，怕甚恶风霜。
　　十二
　　大道无形，难言难说，世人不晓其根。不凭清净，数墨强寻文。若是只凭经典，世间有、多少能人。都成道，九天之上，塞满玉皇庭。何须，开辩利，休穷周易，罢讲黄庭。真清真净，心上要无尘。自有神仙提挈，恁时节、得赴玄门。幽微处，逍遥快乐，终日啰哩□。
　　十三#1
　　遇此荒年，天下门徒，受魔受难。过此番才显真诚，道友剎那，慷慨应过天仙。广化天尊，忠昭烈士，甲子旬中要五千。加刚志，九天仙阙，无数金莲。逢魔一志当先，心上休教邪共偏。举刀时，一性如山不动，三清上圣，到处随现，不在功全。不须行满，一志无疑，上圣劝诸门弟，肯忘形忘体，随我升天。
　　十四
　　甘草人参，天麻芍药，薄荷荆芥川芎。乳香没药，白芷共甘松。玉金梨芦桔梗，甘菊花、稿本茯苓。防风等，细辛分两，各自要均停。问甚浑身壮热，管甚偏正，夹脑头风。着将一字，口口□鼻中。当下神功有准，李贵妃、曾坏双睛。端的效，章宗见喜，加做一提金。
　　十五
　　二气旋还，三宫升降，往来於数无穷。透关神水，铅汞过三峰。返复周流八脉，戊己炼、阴虎阳龙。凝精处，
　　金花的的，□外见形容。灵光真造化，天机深远，推测难通。算利名酒色，恰，似秋风。大道玄炉进火，三田内、养出神功。功成后，天书来召，平步赴瑶宫。
　　十六#2　　　　〔张伯端〕
　　真铁牛儿，形容丑恶，性刚强偏好争驰。人人皆有，那个解牵骑。种就黄芽满院，更须用、神水浇之。中宫裹，若无此兽，安得□婴儿。乾坤真动静，生成活计，总赖於伊。饥餐虎髓，渴饮水银池。夜半牵连进火，明光迸、海底腾辉。牧童向，华池宴罢，乘个月明归。
　　十七
　　石火光阴，人身不久，算来生死难防。忽生或灭，恰似电争光。识破形骸假合，寻得个、出世仙方。思量后，回心向道，要认个法中王。时时常见面，同行同坐，同饮霞浆。□□□□□□□□□。同伴清风明月，同一志、同见天光。同相会，同师访道，同唱满庭芳。
　　满庭芳　　修炼　　白玉蟾
　　鼎用乾坤，药须乌兔，恁时方炼金丹。水中虎吼，火裹□龙蟠。况是兑铅震汞，自元谷、上至泥丸。些儿事，坎离复姤，返老作童颜。五行全。四象不调停火候，间断如闲。六天罡所指，玉出昆山。不动纤毫云雨，顷刻须、直透三关。黄庭内，一阳来复，丹就片时间。
　　其二
　　道释儒门，三教归一，算来平等肩齐。道分天地，万化总归基。佛在灵山证果，六年后、雪岭修持。儒门教，温良恭俭，万代帝王师。〔大〕道传秘诀，佛流方便，忍辱慈悲。大成至圣，岂〔可〕辩高低。都是后学晚辈，分人我、说是谈非。休争气，三尊一体，瞻仰共皈依。
　　其三
　　这炷名香，天然清秀，生於象帝之先。金炉焚处，袅袅起祥烟。不是沉檀乳降，亦不是、四和龙涎。括来献，先贤后化，五祖大罗天。此香灵妙处，遍周法界，气味真全。开人鼻窍，〔透〕入至通玄。愿八荒四海，同沾至化，道气绵绵。从今后，一人有庆，万万余年。
　　其四
　　命似清风，性如朗月，莹然独见辉辉。灵光普照，何日不归依。常在无明之处，任升腾、斗转星移。通真理，不无不有，动静应神机。其间多少事，皆是方寸，或是或非。在人人运用，志见高低。悟者头头皆是，未明时、处处皆迷。修真士，观天行道，功满步云归。
　　其五
　　寿竹长青，寿松高耸，寿山寿水俱全。寿星寿夜，寿象现中天。寿祝长生不老，寿香一炷，宝鼎龙涎。寿童引，寿龟寿鹤，寿烛比金莲。寿盘添寿果，寿桃初熟，寿满三千。寿筵歌寿曲，寿酒与流连。寿从今去，福寿无边。寿仁者，寿门高大，福寿永绵绵。
　　其六
　　辰出街头，酉归堂内，切须规矩随
　　身。志诚香火，早晚去朝真。遍历名山福地，不耿问、参访高人。休夸逞，断除人我，心地放教平。烧丹并炼药，琴暮书画，各有司存。应干请祈法术，都是谩劳神。且任随缘乞化，省多
　　少、劳碌精神。团圞坐，齐同慈爱，异骨总成亲。
　　其七
　　减饭除情，敌魔战睡，圣贤学道根基。进人退己，用事契心机。遇境休生烟火，安闲处、性要无疑。争知道，洪波跳出，却还入希夷。罢贪财色酒气，掣开利锁，截断嗔痴。完全性命，物外何为。悟彻元初色相，功成也、归去来兮。乘丹凤，蓬莱宫裹，独步访锺离。
　　其八
　　稽首诸兄，略听吾劝，化饭朝日随缘。残余好恶，只要自心坚。饱后归庵静坐，无益语、闭口藏言。他人过，见如不见、方寸得安然。且休，寻玄妙，牢拴意马，紧锁心猿。〔要〕去除人我，灭火消烟。昼夜敌魔战睡，常寂静、调息绵绵。君知否，如斯妙用，子母自团圆。
　　其九
　　今日荣华，前生福善，悟来更好重修。百年光景，生灭水浮沤。贩骨无休〔无〕歇，欢未尽、又遭愁愁。嗟人世，忙忙造业，几个肯抽头。清闲，归物外，逍遥独步，身内闲搜。把汞铅颠倒，性月如秋。直待功成行满，超三界、永列仙俦。乘云去，真容不朽，免再卧荒丘。
　　其十
　　清净家风，如常合道，本来面目休迷。行住坐卧，何处不相随。达理头头解脱，明心〔性〕、无作无为。君还悟，丝毫放过，画饼不充饥。古今贤达者，伏无情慧剑，斩断昏迷。把三尸赶退，六贼分离。云散天心独露，吐红霞、烹炼须弥。真功至，长生活计，能有几人知。
　　十－
　　恬淡家风，寂寥活计，无为无作无言。行住坐卧，莫放马猿颠。性有调和柔弱，触来口、无火无烟。通真理，无情无欲，无罪亦无愆。诸公休外觅，天真一点，元在心间。被黑云遮障，不计余年。好用清风吹散，云收处、露出青天。森罗见，一轮明月，光
　　耀照无边。
　　十二
　　过去休思，未来莫想，见前一念俱忘。三心灭去，显出法中王。便是生前面目，无形貌、独露堂堂。玄玄理，四方真炁，钻结聚中黄。闲闲，常内守，胜如尘世，苦海茫茫。任随缘随分，柔弱和光。渐渐轮回路出，看看近、来到蓬庄。功成日，携云独步，朝见礼虚皇。
　　十三　　武当降笔　　辛天君
　　玉皇传宣，搜求仙子，口口六百余员。仙官仙位，补阙大罗天。勑下诸神采访，随方所、选觅高贤。三元日，书人功行，飞奏御炉前。全真门弟子，修功积行，专要心坚。猛降龙伏虎，炼汞烹铅。一旦天书选举，云霄路、快着仙鞭。朝金阙、三清殿下，作
　　个状元仙。
　　十四
　　百岁光阴，浑如一梦，不觉过〔了〕春秋。憨痴愚昧，日夜为家忧。衣食前生注定，更何须、物外贪求。当思忖，深坑火院，终日个如囚。诸公，听我劝，儿孙福禄，莫与为牛。把恩情挫碎，物外精求，管甚红输西坠，尽教他、月出东头。降心定，回头是岸，咫尺到瀛洲。
　　十五
　　尽说烟消，皆言火灭，触来总是无明。不知不觉，怎得离众生。道本易行易晓，奈心迷、难晓难行。心魔障，未成大善，方寸不能营。同流，听嘱付，是非休辩，人我休争。叹行尸走骨，何辱何荣。急救自家性命，炁神和、清洁真形。灵灵语，蓬莱阆苑，三岛是前程。
　　沁园春　　　　　吕洞宾#3
　　世事纷纷，似水东倾，甚时了期。叹利名千古，争驰虎豹，丘原一旦，总伴狐狸。刑棘丛中，桑榆影裹，乱冢堆堆知是谁。君知否，谩徒劳百载，空皱双眉。争如归去来兮。放四大优游无所为。归碧岩〔古〕 洞，完〔全〕性命，临风对月，笑傲希夷。一曲弦歌，千锺美酒，日月循环不老伊。童颜在，镇龟龄鹤寿，罢唱黄鸡。
　　其二
　　不喜轻裘，布衣芒履，任春与秋。〔纵〕傍人笑我，生涯□拙，尘寰碌碌，毕竟何求。物外蓬瀛，壶中方寸，论此宗风没价酬。谁知道，无为快乐，不羡王侯。多谋转使多愁。恰似吞他名利钩。看日前些子升沉事，把天机丧尽，不肯抽头。蜂为花忙，蛾因灯逝，只恁迷前忘后忧。嗟身事，庄周蝶梦，蝶梦庄周。
　　其三
　　大道无名，大音希声，大器晚成。笑迷人管见，不言便了，似钻冰取火，纽石为绳。使尽精神，虚劳神用，缘木求鱼甚日烹。愚痴辈，磨砖作镜，怎睹光明。何须百计经营。守朴朴淳淳绝爱憎。澄虚心实腹，谷神不死，深根固蒂，久视长生。湛湛澄澄，先天先地，一炁寥寥混杳冥。希夷理，这一轮皎月，无缺无盈。
　　其四
　　瑞雪翻云，长风舞浪，仙家画图。问城南老树，如今在否，洛中强客，还再来无。独上君山，渺观磊石，八百里清波漾巨区。何曾错，有荼中上灶，酒裹仙姑。终须度了肩吾。却稽首终南众老夫。自太平寺裹，题诗去后，东林沈宅，大醉归欤。天上巡多，人间到少，更不向庐山索绘鱼。相怜否，好借君黄鹤，上我清都。
　　其五　　　　　〔白玉蟾〕#4
　　黄鹤楼前，吹笛之时，先生朗吟。想剑光飞过，朝游北海，墨篮放下，夜醉东林。铛煮山川，粟藏世界，有明月清风如此心。呵呵笑，酿成白酒，散尽黄金。知音自有相寻。休踏碎葫芦斫断琴。唱白苹红寥，庐山日暮，西风落叶，渭水秋深。三入岳阳，再游湓浦，一自悠悠直至今。桃源路，不妨来往，同与登临。
　　其六
　　切劝学人，悟取灵台，休得外求。这天机玄妙，□非容易，与君今日，细说根由。没口婆婆，偏能言语，没脚童儿擅蹴戏球。真消息，见云埋玉洞，月照金楼。有谁似我能修。把狮子擒来变作牛。向黄河浪裹，□翻筋斗，太阳宫裹，捉住獗猴。白雪花开，青云子结，占得玄关第一筹。仙宫舍，跨骊龙归去，永骯瀛洲。
　　其七
　　昨夜南京，今朝北岳，倏焉忽然。遇洞中有酒，渴来好饮，君山作枕，醉后高眠。出入无边，往来不定，半似痴呆半似颠。随身处，有一襟风月，两袖云烟。人间漂荡多年。又排办东华第二筵。把玉楼推倒，种吾琪树，黄河放浅，栽我金莲。击碎珊瑚，翻身蓬岛，稽首虚皇御座前。无难事，功成八百，行满三千。
　　其八
　　打破疑团，谢了空花，饮啄随缘。有蒲团禅版，消磨白日，临风对月，可度流年。携个山童，拖条藜杖，闲趁松风影裹眠。从今后，袖金针玉线，顿锁为烟。何须祖祖相传。被渭水松风泄尽禅。〔在〕昔年会向，水中摸月，如今却解，火裹生莲。向上宗乘，别无玄妙。十百元来是一千。翻身处，见沤停巨海，云散长天。
　　其九
　　瑞雪长空，布满周天，〔天〕色似银。况此物不论贫富，应无深远，触处皆均。片片不教尘污，落处冥冥不听声。江天静，见天华宇宙，景物皆新。教人蓦地欢欣。似一派银河彻底清。聚时节如铺囗玉，散来后，无踪无影无形。此是天机真造化，不比寻常假造成。阴消尽，待三阳数足，别换新春。
　　其十
　　自古贤愚，日月轮催，尽沉下泉。汉张陈义断，口因名利，恣奢华后，破坏家园。坟庙江边，汉陵原畔，势尽还空皆亦然。英雄辈，尽道傍坏冢，衰草绵绵。呜呼往事堪怜。染虚幻浮花逐逝川。又争如省悟，尘劳爱趣，贫闲居素，保炼丹田。越过轮回，超升苦海，直上清凉般若船。逍遥岸，会玄妙云路，同访桃源。
　　十一
　　好无来由，名利区区，几时尽头。算荣华富贵，名高位显，妻儿艳女，肯做持修。冷淡玄门，清虚妙道，苦涩难行孰意留。修行路，悟轮回生死，有分仙流。除身外尽是闲愁。猛割断冤情去便休。顶帧巾布素，随绿度日，逍遥云水，物外遨游。闲裹寻闲，损之又损，火灭烟消绝外求。将归去，这酆都路变，蓬岛瀛洲。
　　十二
　　绝品龙团，制造幽微，建溪路赊。向南山采的，蟾酥乌血，和合北海，七宝灵芽。时遇阳春，收归谲室，碾磨捣香尘腻水加。玉瓯内，仗仙童手巧，烹出金花。奇茶堪献仙家。但啜罢香生两腋。侥幸赵州难遇，卢仝不见，苦中甘味，意与谁夸。涤尽凡心，洗开道眼，返老还童鬓似鸦。真奇瑞，愿人人
　　解饮，同赴烟霞。
　　十三
　　自古神仙，隐迹终南，万代流传。□说经台上，针活枯栢，炼丹炉下，化女石泉。四皓商山，十老古洞，尹喜亲闻道德篇。结庵处，有青牛击相，白鹿升天。栩圣古迹依然。雪样三朝画得全。有元真文涧，松阴一梦，锺离悟道，跨鹤金仙。二祖披毡，甘河引度，传受重阳七朵莲。全真教，洞天福地，象帝之先。
　　十四
　　火院牵缠，夜去明来，早晚〔无〕休。今日不知明日事，忙忙劫劫，苦苦贪求。人似风灯，草头珠露，俺见伤心珠泪流。不坚久，似石中迸火，水上浮沤。休休闻早回头。把往日风流一笔勾。粗衣淡饭随缘过，任傍人笑我，我又谁偢。限到头来，不论贫富，着甚来由日夜愁。闻年少，把家缘弃了，海上云游。
　　十五
　　真一长存，太虚同体，妙门自开。既混元初判，两仪布景，归根复命，全藉灵台。浩气冲开，谷神混化，一点灵光空际来。凝神处，听龙吟虎啸，杀地风雷。奇哉妙道难猜。解点化愚迷成大材。〔就〕与君说破，分明状似，蚌含渊月，秋兔怀胎。壮志男儿，当年高士，莫把身心惹世埃。功成后，便〔高〕登紫府，位列仙阶。
　　十六
　　要做神仙，炼丹工夫，亦有何难。向雷声震处，□□□ □，玉炉火炽，土釜烟寒。姹女乘龙，金翁跨虎，片饷之间结大还。丹田裹，有白鹅一个，飞入泥丸。河车运上昆山，全不动纤毫过此关。把龟蛇乌兔，生擒活捉，霎时云雨，一点成丹。白雪漫天，黄芽满地，服此刀圭永注颜。常温养，使脱胎换骨，身在云端。
　　十七
　　大智闲闲，放旷无拘，任其自然。寄雅怀幽兴，松间石上，高歌沉醉，月下风前。玉女吹笙，金童舞袖，送我〔元〕炁入太玄。玄中理，尽浮沉浩浩，来去绵绵。奇哉异景难言。算别是人间一洞天。□立身敦厚，销磨岁月，从他轻薄，海变桑田。神炁冲和，阴阳升降，已占逍遥陆地仙。无烦恼，任开怀纵笔，注写书篇。
　　十八　　　　　　冯尊师
　　旷劫威音，顿悟之时，不假外缘。任腾腾兀兀，天涯海角，闲云野鹤，岂管流年。月下风前，逍遥自在，兴则高歌困则眠。回头处，落花飞絮，远水轻烟。本来无说无传。道乃〔是〕强名岂有禅。这桃红柳绿，自然消息，何须扭捏，击竹拈莲。大相无形，真空非有，论甚纤毫与大千。石狮子，敢胡言貉语，说地谈天。
　　十九
　　古往今来，一剎那间，又早百年。任石崇富贵，陈平贫贱，颜回短命，盗跖长年。南陌新阡，此郁旧冢，尽是许多愚共贤。全不见，金钗十二，珠履三千。只因不炼还丹。个个道凡夫无宿缘。□庭前顽石，尚能听法，城南老树，犹解成仙。斗酒篇诗，张琴只剑，
　　具结人问欢喜缘。人问我，如何是道，笑指青天。
　　烛影摇红
　　金菊初开，玉蟾新满升天皎。重阳佳致始恢弘，圆鉴亭亭照。上界中央奋矫。桂花鲜、云收八表。绿枝袅袅，素魄团团，於中奇妙。细药繁英，洞天幽圃知多少。高台深夜最堪观，得遇圆明了。风动清香盘绕。烂银霞、交光池沼。一丛霜气，万古冰轮，冲和谁晓。
　　临江仙
　　达道逍遥无事客，狂歌度日欣欣。孤然一性朗然真。清如三岛月，闲似九霄云。语话参差绝世梦，心头不挂微尘。四时游玩百花亲。壶中天不夜，物外景长春。
　　莺啼序#5 　　　　吕洞宾
　　三峰路险，雪满空崖，瑞祥烟雾起。涧畔听，龙吟虎啸，电闪星辉，迸出红光，鬼神惊避。铅凝汞结，炉中养就，丹点瓦砾。成至宝，愚人餐一粒。延年纪。那堪更有，神珠万颗，流霞晃耀，遍穿宫裹。
　　呜鹤余音卷之三竟
　　#1此首词牌应为『沁园春』。原本作『满庭芳』，有误。
　　#2此词原未署名。词又见《悟真篇》，是张伯端撰。
　　#3此词见《磻溪集》，应为丘长春撰。原本题名有误。
　　#4原缺署名，《全宋词》题作葛长庚。
　　#5此词牌有误，不合词谱。
　　呜鹤余音卷之四
　　仙游山道士彭致中集
　　苏幕遮　　　　　　马丹阳
　　上丹田，玄空路。玉锁金阙，八卦珠帘库。左有青龙，右有白虎。碧服胡僧，便是三清土。虎伏龙，龙伏虎。战退三尸，赢得河车路。意马心猿牢拴住，运上昆仑，透入泥丸去。
　　其二
　　中丹田，多玄妙。聚宝池中，五色霞光照。姹女婴儿尽欢笑。炼就金丹，价值千千兆。服一粒，馨香妙。换骨抽胎，万病消除了。返老还童年又少。快乐逍遥，倚定岩溪晓。
　　其三
　　下丹田，明仙道。有个牛儿，不吃寻常草。玉液华池滋味好。白雪黄芽，喂得牛儿饱。金龙头，银缠缴。莹洁无尘，遍地如雪罩。摆尾摇头啖声叫。过海穿江，直上蓬莱岛。
　　其四
　　朗然子精气神，须保爱。一粒金丹，每在街头卖。四十年来无人买。闹花丛裹，还了鸳鸯债。九三爻，地天泰。离上金乌，飞入银蟾界。百尺竿头做一解。这些工夫，任使傍人赛。
　　其五
　　叹人身，如傀儡。五彩妆成，尽是虚瞒昧。叉手棚头谈今古。相呼相唤，空向人前舞。出来时，如风雨。气断之时，七魄三魂去。饶你棚前搥画鼓。唤不回头，终没回来路。
　　〔南曲〕生查子#1
　　夜来忽觊一场希，乍见几个灯蛾儿堪人嗟呀。爱欲贪嗔不肯舍，错认灯光随高随下。火焰跟前百般颠耍，十分烧着全然不怕。直待灯盏内做个焦巴，这回休也。休也休也。奉劝你诸公略听予劝，休似灯蛾儿心生爱恋。恋着恩爱老了面。面皱发白，腰曲头低，耳聋眼暗。觅个回转，把往日风流一刀两断。闻身康健，早做个惺惺洒洒汉。猛跳出凡笼，便是一个了办。
　　解冤结#2　　　　　丘长春
　　北方一日，南方一日，共东西、四方交日。梦寐沉沉，〔宜〕往来、游行消日。待他年、道心开日。百年短景，都来几日。暗推排、今朝明日。不觉推排，到圣贤、佳音来日。洞天开、是吾归日。
　　其二
　　山河已定，干戈不起，太平时、八方和气。斋醮频修，盛报答、虚空天地。谢洪恩、暗中慈惠。千年一遇，神仙出世。幸遭逢、莫生轻易。供养精严，但一岁、胜如一岁。遇良辰、大家沉醉。
　　喜迁莺
　　死生都怕。这轮回贩骨，如何得罢。不悟真常，强生枝节，性命了达不下。有中不解，无中无裹，难明真假。离万法。这本来一点，何处安札。敢问些儿话。修真养性，如何凭执把。甚是明心，甚为见性，甚是万缘不挂。甚为明月清风，甚是玲珑脱洒。了真法。告师父慈悲，提携点化。
　　其二
　　死生不怕。仗刚风一扫，般般都罢。独露真常，不生枝节，性命亦无高下。亦无内外，其中就裹，元无真假。明万法。这真如一点，不须安札。悟得无生话。无作无为，大道无执把。六二明心，时时见性，只此万缘不挂。处处明月清风，端的玲珑脱洒。了真法。真空自在，不生不化。
　　爇心香#3　　　　〔邱长春〕
　　大道无形，方寸何凭。在人人、智见高明。能降众欲，解断群情。作闹中之闲，忙中静，浊中清。情态如婴，怀抱如冰。自朦胧、觉〔破〕前程。吾言致祝，君耳深听。下十分功，十分志，十分诚。
　　其二
　　情欲消忘，脱了根尘。乐虚〔无〕、恬淡崇真。形如野鹤，性似孤云。到处为家，风为伴，月为邻。住世无心，异俗超群。握玄机、哩啰哩□。□省一点，颜貌常新。得至真功，全真行，侍真君。
　　昭君怨
　　坐后谈禅说道，起后不依些少。心口自寻思，好呆痴。日用机关千万，何曾灭了一件。欲望做神仙，好难天。
　　其二
　　学－道须凭一志，无志难逃生死。对境志如山，自然安。万法不离清净，性定方能得命。会得这玄空，道必通。
　　霜天晓角
　　浮生碌碌。尽飘流世欲。空恁苦争活计，被情爱海没。谩俦机狡，梦中竞利禄。纵有百般荣贵，谁念光阴迅速。
　　其二
　　世事促促。莫劳心役役。弃尘早归林下，盖个低低茅屋。映窗疏竹，洒洒风生玉。万迭青山为友，那管桑田翻覆。
　　促拍满路花#4　　　〔吕洞宾〕
　　西风吹渭水，落叶满长安。忙忙尘世裹，独自清闲。自然炉鼎，虎绕与龙蟠。九转丹砂就，一粒刀圭，饵为陆地神仙刁便万钉、宝带貂蝉。富贵欲熏天。黄粮犹未熟，梦惊残。是非海裹，真道立身难。拂袖江南去，白苹红寥，再游湓浦庐山。
　　蓦山溪
　　不如归去，作个清闲汉。着甚来由，惹别人、三长两短。天公许大，何处不容身，且谩着，有生涯，试待寻思看。鉴湖裹面，浅山林畔。住个小庵儿，且随分、粗衣淡饭。嘲风咏月，萧散过平生，尘世事，尽如麻，我也谁能管。
　　浪淘沙
　　修竹间青松，翠影重重。道家楼阁白云中。隔岸红尘飞不到，水浸寒空。此景与谯同，洞口仙翁。素琴弹罢倒金锺。笑傲烟霞无一事，明月清风。
　　其二
　　一个主人翁，一住在灵宫。无形无影亦无踪。铁眼铜睛观不见，体似虚空。出入不通风，天地难笼。被吾擒在药炉中。运起周天三昧火，煅炼真容。
　　其三#5　　　　〔吕洞宾〕
　　我有屋三间，住在深山。四无墙壁海遮栏。万象森罗为斗拱，瓦是青天。不漏数十年，也是前缘。一朝功行满三千。降得活龙伏得虎，方表神仙。
　　永遇乐
　　忙裹偷闲，闹中取静，利名休竞。有限光阴，无涯尘事，贪爱何时尽。无情乌兔，催人早老，暗裹换了绿鬓。此形骸、假合幻化，算来有甚凭准。随缘度日，和光同尘，惹甚闲愁闲闷。富贵由天，荣华是命，休更劳方寸。心中无事，眼前清净，俱是快活时景。你若待、般般称意，耐心且等。
　　跨金鸾　　　　　牛真人
　　锦堂春，璚仙朝列璚筵。遇良辰、名香共爇，吐氤氲、瑞蔼祥烟。庆三真、重阳五祖，愿当今、圣主遐延。昔有轩辕。驾龙腾飞，上朝玉帝自争先。恁时万圣齐会，宴赏共留连。箫诏美，金童捧盏，玉女传宣。观神宫、仙苑异景，降鸾凤、鹤舞翩翩。仙童报，蟠桃正结，丹桂初圆。万载金龟，千秋玉兔，老人星见，庆这些事，洞天佳景，还也胜尘缘。无来去，天地同寿，日月齐年。
　　踏莎行
　　一领布袍，一床纸被。葫芦拄杖为行李。三杯两盏乐天真，谁能与你争闲气。满眼苍生，争名夺利。朝朝只要巴家计。教他吃个土馒头，方知裹面滋味。
　　暍马一枝花
　　雨过山花绽。雾敛云收天汉。清闲幽雅处游玩。古洞岩前，时把金丹炼。不爱乘肥马，富贵荣华，是非都不管。独坐茅斋看古传。把道经时转。横琴膝上抚，鹤来见。紫绶金章，是则是，官高显。五更忙上马，争如我仙家，日午柴门犹掩。
　　探春令
　　草堂三鼓梦游仙，到蓬壶阆苑。正白云满地无人扫，信幽圃，香风旋。
　　群真朝列黄金殿，醉流霞璚宴。顿觉来一片清凉意，似明月，山头见。
　　黄鹤洞仙（带暍马）　　　马丹阳
　　终日驾盐车。鞭棒时时打。自数精神久屈沉，如病马。怎得优游也。
　　伯乐祖师来，见后频嗟呀。巧计多方赎了身，得志马。须报师恩也。
　　无梦令二首
　　猛悟百年弹指，泪似迸珠不止。急解死生忧，管甚石中火起。石中火起，一任停丧在地。
　　学道非难非易，怎敢已而不已。专下死工夫，悟得长生活计。长生活计，收拾精光神气。
　　柳梢青
　　布袍草履历天涯，朝市与云霞。随分有些活计，杖挑周易南华。客来问我浮世事，无言指落华。炼就水云情性，脚踏到处为家。
　　一剪梅
　　粗布宽衣下领袍。一襟潇洒，两袖飘飘。水云活计伴渔樵。过得今宵，莫问来朝。九节苍龙仗一条。仙经数卷，肩上横挑。腰间悬个小丹瓢。行也逍遥，坐也逍遥。
　　醉桃源                
　　本来无说本无言。澄寂湛然。湛然常寂炁神全。希内自观玄。玄中妙，妙中玄。无相貌，莫团圆。往来去，怎遮拦。清风明月前。
　　女冠子　　　　　　马丹阳
　　人命无常，看青云、雨过山水。韶华尽过了，百年如梦，有似希夷。忘情绝爱念，好把意马心猿牢击。绵绵密密。有似出息，常不保入息。十年一似修真理。做神仙、万无一失。门生莫生疑。若有纤毫虚谬，马风罚作阴山为鬼。心行常不昧。遍十方、观照天地。累成功行，自有金童来认你。
　　玉交枝
　　我已叮咛劝。展手心休倦。后巷前街，茶坊酒肆且遍。绕巡门，散喏好降心，与修行方便。一志休回转。趁了今生愿。神气冲和，阴阳升降，虎龙争脚，迸金灿烂。绕丹田，看真人出现。
　　归朝欢
　　天地初分何处寄。父母无生名甚字。须将这个要分明，推穷此理宁论是。细细传不二，亦能整究从前事。往来频，不知迷迷，甚日得言赐。忽尔真灵前面至。认得无形观喜示。惺惺觑着甚端严，辉辉返照通容易#6。见时惟觅妙玄微，雅深中透出圆光，五般颜采，复本总祥瑞。
　　六么令　　　　　王重阳
　　真清真静，便是虎和龙。澄澄湛湛，婴儿姹女自升腾。寂默刀圭根本，斋戒换西东。时中十二，常常觉照，内调神气玉炉功。何须寻枝摘叶，岂论语丹经。假余玄妙－知懒堕、亦成空。灭睡忘言除欲，饮膳少丰融。外系疏啬，人情薄淡，念头打破渐幽通。
　　贺新凉#7　　　　陈益之
　　满酌开怀酒。算人生、不如意事，十常八九。造化小儿真厮戏，到了翻前覆后。谩只向、尘中奔走。多满时贤口。
　　红芍药　　　　　王通叟
　　人生百岁，七十稀少。更除十年孩童小。又十年昏老。都五十载，一半被睡魔分了。那二十五载之中，宁无些个烦恼。子细思量好，追欢及早。遇酒追朋笑傲，任玉山摧倒。沉醉且沉醉，人生似露垂芳草。幸新来有酒如渑，结千秋歌笑。
　　宣靖三台　　化丹阳　　王重阳
　　有限形躯，无涯火院，剎那催促光阴。想人生、有似当风烛，整日家、昼忙夜惊。有等愚迷，千思万想，家缘逼迫浑沉。爱子怜妻，被冤家、系缆萦身。猛悟回头，名缰割断，恩山推倒重重。将爱海跳出，清闲乐道逍遥，半张纸，一张琴。榻安眠，牢拴意马，莫教国乱身心。慧剑挥时，斩群魔、万神自宁。二炁相交，龙奔虎走，金乌玉兔相迎。入玉炉、金鼎丹砂，炼阳神、出朝玉京。此个家风，冰清玉洁，点头多谢知音。欲要成双全后，价值千金。
　　太常引　　　　　谭真人
　　非僧非俗亦非仙。茅屋两三椽。白石与清泉。更谁问、桃源洞天。
　　一炉宝篆，一瓯春雪，浇灌净三田。闲想谷神篇。不觉松枝月圆。
　　其二
　　光阴迅速不停留。春去又还秋。展破皱眉头。且唱和、仙歌散忧。
　　百年短景，争名竞利，图恁惹闲愁。休恁苦贪求。但得过、随缘便休。
　　其三
　　百年勋业镜中看。叹行路古来难。风雨换朱颜。更谁管、安仁鬓斑。
　　掀天声价，凌云气势，短梦破槐安。回首问青山。放一片、孤云自闲。
　　青玉案
　　无为大道人难晓。只为工夫少。猛悟回光常返照。三田之内，六府之中，尘垢频频扫。诸缘断处清怀抱。一点虚灵自耀。认得玄元清静道。百关调畅，一性圆明，得出游仙岛。
　　其二#８　　　　〔邱长春〕
　　一从东别长安道。西住蟠溪庙。渐扣南山云寂渺。茅庵冷淡，土宠潇洒，官府何曾到。夜深陌上行人悄。忽听岩前子规叫。〔切切松梢啼到晓〕。声声相劝，不如归去，争奈工夫少。
　　贺圣朝
　　草堂初寐，青衣扃户，丹顶归巢。抱瑶琴，高枕梦游仙岛，待闲访三茅。
　　中宵睡觉，声如鸣佩，竹被风敲。隔疏林，斜望断云飞，正月上松梢。
　　解佩令
　　一生蒙懂，世事不晓。吃茶饭、不知饥饱。坐处生根，立一似、顽石当道。任傍人、笑我虚矫。文艺不解，岂知典教。说修行、无口分剖。面上尘埃，发胡松、身披纳袄。永长生、浩劫不老。
　　粉蝶儿
　　欲识还丹，认取自家宗祖。便不计、当初来处。是谁人，椿胎骨，谁人捏塑捉住。这一灵性，元来是，铅结聚。既已为人，要了自家龙虎。便不会、却擒捉住。把金丹一粒，吞来入腹。恁时免得，轮回受苦。
　　武陵春
　　物物般般都放下，熟境目然休。忙裹偷闲闹处收，不挂一丝头。动静不拘无动静，法界莫能归境丘。逍遥物外，游性似水晶球。
　　拾菜娘　　　　　邱长春
　　一片顽心要似飞。引入千古不思归。幸遇明师因晓了，肯教熟境再相随。你待东时我却西。我今省悟即从伊。万劫轮回皆为汝，百般魔障更因谁。
　　二郎神
　　小张歌，也好把、繁华勘破。速认元初真面目，把意马心猿牢锁。百岁光阴能有几，也不可虚过。耳却听嘱付，仙风道骨，莫向红尘埋堕。省呵。把师父亲言记着。你原是蓬莱洞裹仙，为思凡、人间沦落。速整仙胎归上会，莫荏苒、俗情系缚。自思忖，假饶积玉堆金，终久幻化如何。
　　青梅引
　　我笑迷人，不信乖劣。痴心恋，贪名利萦击。落魄狂游，每将术艺养道，用安身己。道知和息。藜杖药瓢，蓑衣蛮笠。纵大地有满地真珠，那的直甚闲气。无限峰峦耸翠。略撰个茅庵，用做栖心，幸有灵苗裔。更兼泉水。饥渴自然无碍。独坐深山裹。闷看乾坤间隔，望落落如晓星之势。再遇何年，驾云朝上帝。
　　玉胡蝶
　　捉住玉山赤凤，神舟同泛，激浪漂浮。便使乌龟开口，出头喜谟，吸洪涛、枯乾北海，使巨波、浇灌西湖。自舒敷。水纹花面，此日是金铺。光珠。盈盈照耀，恰如明月，晃晃方隅。普徧腾辉，尽成霞彩环纡。见圆珠、深深渐见，结宝丹、空外超踰。得临大罗天上，永永惺苏。
　　玉液泉
　　这消息，几人知，独我全真好。大悟来，心地清凉，便分晓。本来面目常照。最玄妙。金关开，玉户闭，来往通关窍。遍三田，觉上下和冲，降银雪，黄芽遍生芝草。姹婴舞跳。透引动、龙吟虎啸。般运在，斡旋中，坎离颠倒。龟蛇战斗，水火抽添，炉内烧丹，结就明珠晃耀。玉皇深恩宣诏。祥云攒罩。恁时稳跨青鸾，归蓬岛。
　　炼丹砂（浪淘沙）　　马丹阳
　　行道要心坚，密护丹田。调和真息永绵绵。十二时中常若见，休要尘牵。诀要避喧哗，静处安然。须通语默默言传。神秀丹成行满，得去朝元。
　　点绛层#9　　　　桓真人
　　小小瓢儿，生得天然诧□□。身矬矮。瓢儿元有口，难开解。认得乾坤，此理谁能解。腰间带。道人偏爱。不换金鱼袋。
　　其二
　　堪嗟人人，波波劫劫贪名利。何时已。眼光落地，到此才方悔。虽有儿孙，要替应难替。思下泪。这场滋味，认着心先碎。
　　其三　　　　　邱长春
　　昨夜醺醺，醉中似觉乘丹凤。笙歌共。四天飞纵，悟入桃源洞。正向深溪，闲把明珠弄。□晨动。一声风送，惊断游仙梦。
　　呜鹤徐音卷之四
　　#1此首应为散曲，双调。
　　#2以下两词均见《磻溪集》。词牌本名『解佩令』。
　　#3此词亦见《磻溪集》。词牌本名『行香子』 。
　　#4#5 此词原缺署名。《全唐诗》题名『吕嵓』。
　　#6此句下疑有脱漏。
　　#7此词仅残存半阙。
　　#８ 此词又见《磻溪集》。词牌又名『青莲池上客』。
　　#9此词又见张继先《虚靖词》。
　　呜鹤余音卷之五
　　仙游山道士彭致中集
　　满路花岩　　　　锺离
　　四大元无我，五蕴本来空。休争人与我，逞英雄。贵贱贤愚，到了梦魂中。百年亲眷属，电裹红光，早宜各自牢笼。劝君勤修炼，常照主人公。来时无一物，去时空。人生有限，贪爱转无穷。不如随分过，一点灵光，自然明月清风。
　　江神子　　　　　吕洞宾
　　人生七十古来稀。叹愚迷，不修持。光阴有限，成败是和非。盖世功名都占取，空赢得，业相随。暂时花酒气财迷。得便宜，落便宜。暗裹朱颜，渐改气神亏。阳少阴多染□患，命尽也，更推谁。
　　曲江秋
　　如何是道。这一点，古今寻求颠倒。人人有分，个个不亏少。皆因动念错，染着处、便生烦恼。若也般般放下，有何微奥。随分随缘且过，究本来面目，直须分晓。寒炉冷灶，对虎龙吟啸。目前便是了。更不向、外边寻讨。不问神仙与佛，共同觉照。
　　梅花引　　　　　邱长春
　　行不劳，坐不倦。任行任坐随吾便。晓风轻，暮天晴。逍遥大道，南溪上下平。溪东幸获忘形〔友〕，皎月时斟消夜〔酒〕。酒杯停，月华清。披襟散发，欣欣唱道情。
　　上升花　　　　　吴真人
　　紧锁心猿，悟光阴尘世，百年遄速。下手顿修，元本真灵，此日要住行屋。居家坑堑，先须跳将身已，使令孤宿。静无触。气财色酒，一齐须逐。
　　俗景般般绝欲。更舍尽爷娘，共妻骨肉。自在逍遥，落魄清闲，认取裹头金玉。璚英蕊，花心动，放香味、满空馥郁。异光簇。祥光灿烂，结成仙曲。
　　步蟾宫　　　　　吕洞宾
　　坎离震兑并子午。须识取、自家宗祖。地雷响、震动山头雨。渐浇灌、黄芽出土。捉得金晶牢闭固。炼甲庚、要降龙虎。有人问道阿谁传，但说道、先生姓吕。
　　双双燕　　　　　邱长春
　　春烟淡荡，青山媚，行云乱飘空界。花光石润，秀出洞天奇怪。户牖平高万丈，尽耳目、临风一快。多生浩劫尘情，旷朗浑无仙界#1。堪爱。逍遥自在。疏枷锁，抛离业根冤债。风邻耳伴，道合水晶天籁。无限峥嵘胜景，尽赐与、山堂教卖。千乘宝珠，酬价问君谁解。
　　无愁可解　　　　　三于真人
　　古往今来，多忧少喜，淳化太平难值。幸逢圣贤出世。布道德、谈罗天地。上界真人权下世。御万国、不劳神器。中外偃武修文，敬贤尚德，致清平瑞。何以上答天恩，佳时念、因循等闲虚费。要先崇俭约，务饱暖、不贪名利。向玄门求奥秘。戒嗜欲、保安和气。更心上，物物头头放下，乃得免人间累。
　　木兰花慢
　　本轻清体妙，湛然独与天游。为透入凡胎，五行圈园，四大拘囚。穷年执迷不悟，认声色虚幻故延留。元旧仙乡道域，咫尺天地迢遥。欲求返本还元，诚只在自心头。但默默精思，时时探索，必取功收。虚空忽然粉碎，
　　尽来生、业障一齐休。振袂蓬莱阆苑，不愁弱水无舟。
　　自乐#2 
　　醉时节，就把青山靠。醒来时，兴取瑶琴操。操的是、鹤呜九皋。水色清，山色近，迥然闲自乐。俺也一如归阆苑，登蓬岛。且恁底、寄迹人间，与造化、同游太虚，保养得、形神俱妙。
　　上平西
　　这无常，两个字，最难防。要来时、无处潜藏。不论老幼，不管贫富与贤良。不管妻子与儿郎，怎恋爷娘。
　　身居土血逐水气，随风魂魄游扬。细看来、怎不情伤。休贪火院，早早修取上天堂。三千功满赴蓬岛，永在仙乡。
　　其二
　　引清风，邀明月，去来兮。省多少、闲是闲非。临山近水，近些松竹向些梅。小院活计没多般，诗酒琴棋。
　　无萦击，无烦恼，无别离。待改变、一味愚痴。蝇头蜗角得失，何所更何为。不如闻早乐真机，高卧云梯。
　　凤栖梧#3　　　〔邱长春〕
　　日月循环无定止。春去秋来，多少荣枯事。五帝三皇千百祀，一兴一废常如此。死去生来生复死。轮回变化，□□何时已。不到无心休歇地，不能清静超於彼。
　　其二　　　　　〔白玉蟾〕
　　绿暗红稀春已暮。燕子衔泥，飞入垂杨处。柳絮欲停风不住，杜鹃声裹山无数。竹杖芒鞋无定据。好的林泉，信脚随征驭。却此心生几许，一川风月那为主。
　　其三　　　　　〔丘长春〕
　　西转金乌朝玉帝。东望银蟾，皓色笼青桂。渐扣南华排菊会，满斟北海醺醺醉。醉倒终南山色裹，山色清高，夜色无云蔽。一乌不呜风又细，月明如昼天如水。
　　其四
　　孤僻巉岩清浄界。凿玉安身，抱道忘知解。道友相看唯莫怪，贫寒守拙无相待。富贵功名堪倚赖。多是多非，渐敛多成败。肉食馨香终不耐，箪瓢寂淡常安泰。
　　其五
　　得好休来休便是。赢取逍遥，兔把身心使。多少聪明英烈士，忙忙虚负平生志。造物推移无定止。昨日歌欢，今日愁还至。今日不知明日事，区区着甚劳神思。
　　其六
　　今日思量当日故。知我前程，迢递时难度。福又不延天不助，匆匆要去无门路。走骨行尸今已悟。魂梦悠悠，且向磻溪住。奉谢街坊豪杰户，时时念我频相顾。
　　行香子#4
　　一个苍蝇，飞入腥盆。顾甜时，直入中心去，忘了抬身。沾其足，沾其翅，丧其形。我好嗟吁，怎不动心。甜中有苦，福内灾生。既知滋味，便好抽身。你好不惺惺，不伶俐，一个大苍蝇。
　　虞美人#5
　　〔王重阳〕重阳饮〔水〕知多少，因此通玄妙。布麻衲袄布青巾。好模好样，真个好
　　精神。不须镜子前来照，万事心头了。梦中识破梦中身。便是逍遥，达彼岸头人。
　　枕屏子
　　涉历名山，岩峦尽皆游过。上高坡，登峻岭，劳神怎么。道在身，心着物，交加相躲。终不失、本来这个。
　　白日同行，晚来同眠同卧。到天明，相逐定，同行共坐。蓦然地，忽然间，分明识破。元来是大哥。
　　卜算子　辞世　　孙仙姑
　　握固披衣候，水火频交媾。万道霞光海底生，一幢三关透。仙乐频频奏，常饮醍醐酒。妙药都来顷刻间，九转金丹就。
　　喜迁莺　　　　　　邱长春
　　要离生灭。把旧习般般，从头磨彻。爱欲千重，身心百炼，炼出寸心如铁。放交六神，和畅不动，三尸颠蹶。事猛烈。仗虚空一片，无情分别。
　　关结。除缧绁。方遇至人，金口传微诀。顿觉灵风，吹开魔障，形似木雕泥捏。既得性珠，天宝勘破，春花秋月。恁时节。鬼难呼；唯有神仙提挈。
　　其二
　　厌离尘垢。便志乐虚闲，清净为友。剑挂寒光，兵安云将，战胜五行之寇。收得洞玄灵宝，跳出阴阳之壳。大丹就。炼摘骑日月，摩挲星斗。
　　英秀。超前后。随应万机，明显神通手。铁板门庭，金针玉线，到处七穿八透。引出锦麒狮子，振水禽山兽。速回首。向碧霞堆裹，高眠清昼。
　　其三
　　莫寻玄妙。我分明说破，修行关窍。战睡敌魔，忘情绝念，此是圣贤正教。饮食则定除疑，每日勤修觉照。莫差了。待无眠无睡，心方合道。
　　别有玄和妙，炼气成神，自有金光罩。五气朝元，三花聚顶，水火运行颠倒。九阳结就还丹，射透灵台八表。功行了。向长生路上，闲游三岛。
　　其四
　　欲调真息。论根源参到，生前实际。气是心兮，神为气主，心动神气分离。心宁子母相抱，意定自成真液。
　　莫错识。这内调息，非干扭捏，不晓胎元理。开目和鼻指，灵龟蛇戏。祖道家风，回光返照，呼吸自归根蒂。清风瞥然透户，水火剎那既济。至此理。要真常咫尺，三生佛出世。
　　其五
　　返观尘世。便摆脱羁摩，逍遥能几。短褐纶巾，斑笻焦尾，便是自家归计。个人问为何隐，遥指松萝苍翠。碧霞裹。有洞庭猿鹤，交朋知己。
　　无比。清闲贵。高枕老庄，不尚公侯位。水袴山鞋，烟蓑月笛，别是一般风味。安得这些消息，自古神仙纲纪。遂吾志。任桑田改变，浮生兴废。
　　其六
　　万缘多暇。便杖屦闲游，田园邻舍。雨笠风巾，鹑衣鹤骨，韬晦翠微峰下。眼底世情群扰，方外天机独霸。德风化。乐清虚恬淡，无为华夏。
　　幽雅。云鹤驾。归去故园，莺燕吟王谢。水石清华，岩壑深远，高迈软红车马。千古是非成败，一枕烟霞溪野。妙哉也。这生涯欲卖，谁能酬价。
　　其七
　　利名抛却。入广莫乡闾，委蛇盘礴。水曲山限，烟村云屋，随分葛衣藜藿。任他玉堂轩冕，争似茅庐丘壑。志寥廓。向东篱消遣，西园吟酌。
　　绵邈。无为作。不遇个人，何处谈玄略。书笈琴囊，石坛瓦鼎，此外并无真乐。幽雅澹然风范，端的凭谁光烁。自消索。有一溪松月，千年猿鹤。
　　其八
　　顿消缘虑。觉梦蝶劳生，鹑居蓬户。饭蚁酰鸡，尘衫风帽，赢得百年虚度。利如断霞残照，名若落花飞絮。岂坚固。似风中秉烛，枝头垂露。
　　谁悟。独归去。收拾水云、高卧曹溪路。竹外流泉，篱边丛菊，粒点野棠闲趣。五柳槛前吟醉，一笑人间今古。欲分付。叹烟波渺渺，知音何处。
　　水龙吟
　　玉炉百和发虔心，信香一炷，氤氲）缭绕。来往盘旋，结成华盖。报天地。恩覆载。报日月照临之德，报国王水土，丰荣快乐，报父母恩怜爱。上谢祖师圣教，丹阳师父传派。红尘普度，全真大教，丘王长在。太古居宁海。共三人暗合法界。愿皇王万岁，千秋臣宰，请门人拜。
　　其二#6　　　　〔邱长春〕
　　算来浮世忙忙，竞争嗜欲闲烦恼。六朝五霸，三分七国，东〔征〕西讨。武略今何在，空凄怆，野花芳草。叹深谋远虑，雄心壮气，无光彩，尽灰槁。历遍长安〔古道〕。问郊墟、百年遗老。唐朝汉苑，秦宫周墙，明明芳草#7。见。故址留连，故人消散，莫通音耗。念朝生暮死，天长地久，是谁能保。
　　其三
　　〔夜晴〕寥廓初寒，淡天莹彻瑠璃翠。无阴树下，长安楼上，月明风细。百祸潜消，万家同赏，一般清味。见金。星朗朗，银河耿耿，交光集，满天地。
　　流转碧空如水。任纵横、略无凝滞。冲山拍海，倾光腾透，绵绵吐瑞。达了从兹，宝瓶坚固，玉浆时泥。把衷情欲诉，何人会得，且陶陶醉。
　　其四
　　昊天空阔初晴，气回观物欣欣茂。亭〔台〕俯仰，山川高下，装成锦绣。碧洞清泉，响闻迢递，一声长溜。更时时注目，悠悠远看，青峰上，白云奏。无限灵禽异兽。慰闷心、不辞柴瘦。含风翠栢，双崖争长，千株竞秀。耀日丹台，四时为伴，百年随寿。任寒来暑往，星移物换，得高眠白昼。
　　其五
　　混元南岳初开，瑞云透出昆仑表。星移电转，阴升阳降，红光缥缈。鹤舞鸾翔，看乌龟、共赤龙蟠绕。尽鸿蒙一气，烹成造化，神仙道，片时了。云散十方三岛。洞天深、月明风袅。此时占得，长生门户，遐龄体调。吟咏从他，海变山移，石枯松老，伴烟霞独向，是非境外，却恨知音少。
　　其六
　　本自出家离尘世，更不贪人间华一丽。蓬头垢面，终朝独坐，内修活计。古庙窖宠裹，任他红轮西坠。向无中认有，知白守黑，绵绵地，默调息。
　　心上别无萦击。有腋袋、拄杖相随。草鞋短襦，精赚赤腿，羊皮遮体。饥后巡门乞。饱来唱、哩□啰哩。任傍人笑我，呆痴懒汉，有谁人识。
　　瑞鹤仙
　　百年如梦蝶。叹古往今来，多少豪杰。图王霸业。谩得渔樵，一场闲说。秦宫汉阙。今只有、狐踪兔穴。想荣华、秉烛当风，富贵似汤浇雪。
　　省也。损身薄利害己，虚名却如吴越。随缘养拙。柴门掩，是非绝。向午窗容膝，小溪垂钓，坐对云山万迭。夜横琴、伴我知音，碧天皓月。
　　斗鹌鹑
　　木马嘶风，我之不然。石人点头，哑子会言。碧眼胡僧，没手指天，。画一圈。无所传。任意咆哮，如瓶泻泉。枉费工夫，去磨砌砖。安用机关。夺胜争先。戈甲俱宁，太平四边。不参禅。不问仙。一味醍醐，我知自然。
　　不移一步到西天。木人把住，铁牛便牵。火裹生莲。玄之又玄。云雾敛，月正圆。石女停机，金针线穿。谢三郎，许我钓鱼船。带甲金鳞，红锦更鲜。不出波澜。浮沉自然。自喜欢。便忘筌。这些消息，谁敢乱传。
　　梦游仙　　　　　　邱长春
　　梦游仙。分明曾过九重天。浩气清英，素云缥缈贯无边。森然似朝元。金童玉女下传宣。当时万圣齐会，大光明罩紫金莲。群仙谣唱，诸天欢乐，尽皆得意忘言。流霞泛饮，蟠桃赐宴，次第留连。皆秉道德威权。神通自在，劫劫未能迁。冲虚妙，昊天罔极，象帝之先。透重玄。命驾恍惚，神游掷火，万里回旋。四维上下，八表纵横，鸾鹤不用挥鞭。应念随时到了，无障碍、自有根源。看尽清都绛阙，迈瀛洲紫府笔难传。瑶台阆苑花前。瑞云时映，百和香风散。四时不夜长春暖，处处觉闲。想因缘，是一点功圆。混太虚，浩劫永绵绵。任阎浮地，山摧洞府，海变桑田。
　　锦堂春
　　话衷肠。悟南柯、一梦黄根。破繁华、云宠布素，认宗派、返照回光。凭慧剑、挥开爱网，横藜杖、击碎尘寰。那裹相逢，峨媚山下，韬光速迸，东华山旁。林泉隐，南辰北斗，日月袖中藏。朱颜久，天崩地塌，真性如常。
　　舞袍袖、乾坤恨窄，但展手、天地平量。醉醄醄、囊盛四海，笑盈盈、腹注三江。几度瑶池，龙华会上，诸仙筵宴捧霞觞。锺离至，玉皇御宴，无我不成行。重阳会，金莲七朵，齐放神光。
　　其二
　　活骷髅。算来有甚风流。着衣衫、遮形盖体，弄精神、虚度春秋。又不念、无常近也，又不怕、阎老来勾。巧使机关，张罗活计，忙忙劫劫苦贪求。空热闹，虚名薄利，分外惹闲愁。三寸气，一朝断了，独卧荒丘。叹古今、几番成败，光阴迅速难留。好翛闲、修真养性，把从前、仗俩都休。放下尘劳，悟明心地，凌风飘荡野云收。江山静，太虚空廓，星月照瀛洲。真个好，逍遥快乐，不羡王侯。
　　其三
　　睡魔王。百般作害为殃。白日间、犹教□可，夜更深、无处潜藏。恼得人、昏如痴醉，坏修行、轻送无常。眼若胶粘，头如山压，一团昏闷转羸尪。相勾引，三尸六贼，梦裹盗元阳。般般有，飞腾法界，万种颠狂。似这般、无端乖劣，劝诸公、各自堤防。念死生、前程事大，要殷勤、保护三光。莫得偎佣，全凭觉悟，神通勇猛赛关张。相争战，威锋刚硬，一士心向前当。追赶退，云收雾敛，湛湛清凉。
　　神光灿　　　　　马丹阳
　　专烧誓状，谨发盟言。遵依国法为先。但见男儿女子，父母如然。永除气财酒色，弃荣华、戒断腥膻。常清净，更谦和恭敬，无党无偏。布素婪耽度日，饥寒后、展手街前。不得贪财狂语，诈作高贤。常怀慎终如始，遇危难、转要心坚。如退道，愿分尸万段，永堕黄泉。
　　其二#8
　　修行之士，不住居山，休劳循环□跧。何必区区来往，远远相参。不在持功打坐，更不须、耕种艰难。休劳苦，不须药术，博换衣餐。看你留心何处，但无些染着，打破般般。好向廛中展手，乞觅余残。问着浮名浮利，叹死生、灰了心间。忘尘绝念，管将来位列仙斑。
　　蜀葵花　　　　　王重阳
　　上仙传秘诀。只要尘情灭。意马与心猿，牢锁闭，莫放劣。戒悭贪是非，人我无明断绝。把巧辩聪明都守拙。紫殿元君歇。宝鼎丹砂结。也休问龙虎，铅汞絮繁说。向迷云堆裹，捧出一轮皎月。方表信，希夷门户别。
　　呜鹤徐音卷之五竟
　　#l仙界：《磻溪集》作『纤芥』。
　　#2此首疑系散曲，调式待考。
　　#3以下『凤栖梧』词六首，除第二首见《玉蟾先生诗余》外，其余五首皆为丘处机撰，又见《磻溪集》、《西游记》。
　　#4原本词牌误作『南香子』，应为南曲双调《行香子》。
　　#5原缺署名，词又见《重阳全真集》卷五。
　　#6原缺署名，以下第二至第五首《水龙吟》，均见《磻溪集》，是丘处机之作。
　　#7《磻溪集》此三句作『唐朝汉市，秦官周苑，明明见告』。
　　#８此词亦见《丹阳神灿》。
　　呜鹤余音卷之六
　　仙游山道士彭致中集
　　八声甘州　　　　　何仙姑
　　千门万户，尽七倾八倒，掘地寻天。真个玄妙，返作笑胡言。无为大道人行少，向捏怪途中，有万千伤感。蜣球却做灵丹。无奈伤嗟最苦，又不知端的，枉弃了家缘。时间清净，岂解汞收铅。心思意想何曾遣，暂合眼、阴魔作睡缠。展转越思深，返作雠冤。谁信无中生有，有中生无，万派归源。
　　其二
　　一团春雪，抛在玉炉中煎。炎炎进火不住添。要烧得通红无焰烟。须管莫亏折，斤两依然。如此三千。煅炼待不摇不动，方可为禅。全真养命，只在恁么之间。家园自有甘露泉。要浇灌黄芽长瑞莲。幽远待得来，与仙圣齐肩。
　　踏雪行
　　晓古通今，明经解义。纷纷说得天花坠。逐朝看画饼怎充饥，竹影难扫堂前地。寡欲少思，忘言得意。诸家放下难为贵。若离方寸这些儿，踏破铁鞋无觅处。
　　柳梢青
　　依稀晓星明灭。白露点、苍苔败叶。故址颓垣，淡烟衰草，汉家宫阙。咸阳陌上行人，依旧名亲利切。改换朱颜，消磨今古，陇头残月。
　　其二
　　悟个不生不灭。更不许、拈花摘叶。兴则高歌，醉眠芳草，梦游仙阙。
　　有时苦劝人人，莫呀我叮咛切切。走骨行尸，贪财变色，枉消年月。
　　梅花引
　　媚山老，头白早。人间善恶都曾造。也曾穷，也曾通。穷通得失，浑如一梦中。因穷落得身无辱，因闲落得心无事。莫才高，莫名高。才名高显，於身展转劳。知事少，烦恼少。心忘腹热何时了。眼休抬，口休开。纷纷是非，如何得到来。独来独往无伴侣，自斟自酌无荣辱。任人非，任人疑。心闲自有，清风皓月知。
　　望梅花
　　死生於身最大。从来与我为害。饥则求餐，渴而索饮，寒来又寻衣盖。好难捱。昼夜相随，殃得我来忒杀。
　　舍了娘生皮袋。分付了、两家自在。行则穿云，倦则卧月，游戏太虚无碍。甚轻快。捉住风轮，跨神鳖、徧超法界。
　　其二
　　是是非非休辩。好弱到头自见。莫说他人，休昧自己，暗裹圣贤自见。听我劝。自古〔至〕今，何曾放过一件。
　　好把尘缘拂散。清清净净，始终莫变。固带深根，长生久视，难免韶华易换。气神炼。遇个知音，希夷理、说与一徧。
　　其三
　　密密彤云覆地。蓬蓬然、朔风又起。大块呼吸，阳凝阴结，徧四野玉花呈瑞。这些意。圣感丰年，显唐虞、再来治世。敬道尊儒修义。崇三教、共同一体。子孝孙贤，臣忠朝正，上下尽成和气。宝鼎内。热炷名香，祝皇王、寿延万岁。
　　其四
　　日向南窗犹睡。疏篁外、柴门从闭。蓦有人来，轻轻敲户，才是转身慵起。正浓美。一味黑甜，问人间、甚物堪比。除是沈沈烂醉。忘惊悸、又忘乘坠。乘也不知，坠也不知，齐生死、一同天地。这些意味。悟难知，却如同哑子做谜。
　　其五
　　莫见他人长短。搜己过、不教自乱。旧日心猿，元来意马，却唤醒、渐驯羁绊。澄心内观。炼就冲和，把凡胎抽换。事到眼前决断。教神仙、别无手段。地久天长，虚心实腹，善计者、不须筹算。行功满。跨朵祥云，去朝元、得居仙馆。
　　其六
　　百岁韶华如电。空回首、又来一遍。贩骨输回，千生万死，只管改头换面。要得免。捉住清风，把虚空、打做一片。不诵南华经卷。也不要、葛藤相伴。截断中流，剔开心眼，射透玉褛金殿。莫回转。一志无移，看山头、明月出现。
　　诱停针　　　　　　三丰真人
　　道难说。要自悟般般，尽皆明彻。剔透玲珑，回光返照，不在拈花摘叶。动生差别。休举念、强生枝节。本来模样，清清净净，有何言说。须凭志猛烈。仗慧剑落处，斩钉截铁。击碎恩山，跳出爱海，打破虚空休歇。气神欢悦。运九阳、炼成红雪。彩霞影裹，捧出一输皓月。
　　贺圣朝#1 　　　　〔邱长春〕
　　夕阳沉后，陇收残照，梧锁寒烟。向南溪独坐顺风眠。听一派流泉。
　　迢迢永夜，事忘闲性，琴弄无弦。待云中青乌降祥时，证陆地神仙。
　　其二
　　野僧归后，渔舟才缆，绿桧生烟。对寒灯潇洒枕书眠。听石漱流泉。
　　丹炉火灭，琴房人静，风官调弦。待孤峰顶上月明时，正一梦游仙。
　　行香子
　　寂寂寥寥#2。酒洒潇潇。淡生涯、一味逍遥。傍临谷口，斜枕山腰。有竹篱门，荆扫帚，草团标。宽布麻袍。大绪长绦。拄一条、曲律藤梢。黄精自煮，苍术亲熬。有瓦汤瓶，砂釜灶，葫芦瓢。
　　其二#3 
　　阆苑瀛洲。金谷重楼。算不如、茅舍清幽。野花绣地，莫也风流。却也宜春，也宜夏，也宜秋。酒熟堪篘。客至须留。更无荣、无辱无忧。退闲一步，着甚来由。但倦时眠，渴时饮，醉时讴。
　　其三
　　短短横墙。矮矮疏窗。忔僧儿#4、小小池塘。高低迭障，绿水边傍。却有些风，有些月，有些凉。日用家常。木几藤床。据眼前、水色山光。客来无酒，情话何妨。但钿烹茶，热烘盏，浅浇汤#5。
　　其四
　　净扫尘埃。惜取苍苔。任门前、红叶铺阶。也堪图画，还也奇哉。有数株松，数竿竹，数枝梅。花木栽培。取次教开。明朝事、天自安排。知他富贵，□几时来。我且优游，且随分过，且宽怀。
　　辊金丸　　　　　杨真人
　　一更裹，擒意马。猿猴儿，莫颠耍。大悟来，心地觉清凉，管自然都放下。本来面目常潇洒。真清净，更幽雅。更减口，颐养气神全，按四时分造化。
　　其二
　　二更裹，夫妇会。和婴儿、姹女交泰。复宇宙，颠倒任循环，把坎高相匹配。土牛木马撼山海。随羊〔车〕，运搬载。泼□焰，都辊入泥丸，教鬼神须惊骇。
　　其三
　　三更裹，根蒂固。玲珑现，日端午。要返覆，泥裹倒推车，便即时扬勃土。木金间隔腾乌兔。刀圭至，汞铅聚。降满地，白雪注黄芽，看玉华金莲朵朵。
　　其四
　　四更裹，法鼓响。金鸡儿，木头唱。便斡旋，升降透双关，早起随明堂过。虎龙自在通来往，能抽添，运水火。炼黑赤，炉内辊金丸，进雪白朱砂颗。
　　其五
　　五更裹，天欲晓。功圆满，行都了。便脱壳，来往有无间，□显出真容貌。古今快乐仙家□，延长生，永无老。降紫诏，传报玉皇宣，驾祥云归蓬岛。
　　两只顶儿　　　　　马丹阳
　　一更裹，要精专。安闲静坐眼看。猿猴耍，莫放颠。先须减睡眠。眠心散，露青天。恒沙功满大千。工夫要，行功圆。非干是自然。
　　其二
　　二更裹，二气运。铅消汞焰煎。铅是汞，汞成铅。冲和满洞天。冲和气，任虚源。九曲明珠串。双阙透，射碧天，元来是自然。
　　其三
　　三更裹，月正圆。笙歌消夜天。金童喜，玉女欢。凡间不一般。长生酒，醉不颠。饮了还少年。曲江上，望悬悬。酤买不用钱。
　　其四
　　四更裹，彻玲珑。玲珑彻碧天。登彼岸，跨凤鸾。辛苦三二年。言非大，莫虚传。传了无一言。猿是马，马是猿。休教付两边。
　　其五
　　五更裹，画角喧。惊回清梦游仙。眠是梦，梦是眠。方知心是天。天生地，地生天。一炁合混元。添一岁，减一年，真空不动然。
　　步步娇　　　　　范真人
　　住在古窖墓。行坐立歌舞。捉住这真空，猛悟。自古及今说龙虎。无一无一个，人悟。
　　其二
　　传得一口诀。教我去栽接。自从栽接后，全别。玉蕊金花果结子。哑子吃饧蜜，难说。
　　其三
　　柔弱好家风。大道不脱空。真个真个有，铅汞。水火既济上下冲。文武两交战，齐功。
　　其四
　　真行与真功。刀圭快如风。不遇真师匠，难明。你若做时第一功。浑身百关节，齐通。
　　其五
　　俺在炕上坐。唱个啰哩啰。困来睡一觉，如何。俺把阴阳颠倒过。俺笑俺笑你，空坐。
　　其六
　　贫子吃好酒。吃得酩酊休。万事都不挂，心头。仁毁任谤落一筹。痴聋暗哑汉，真修。
　　其七
　　无为自然道。清净长芝草。默默相知了，便好。杳杳冥冥闭了灶。工夫片时间，成了。
　　其八
　　休执性为真。如何出阳神。十个九个守，顽空。若得命基带了性。白面做烧饼，有准。
　　其九
　　遍地有灵芝。人人都不识。作得业又大，难敌。我今欲待说与你。只恐你不信，谈非。
　　其十
　　信则你自信。不信你休行。莫待临渴时，掘井。每日见尔费苦辛。不济不济事，休论。
　　挂金索
　　我爱闲居，心镜常皎洁。境灭情忘，自然无分别。蕾买散长空，露出清霄月。此个家风，有口难分说。
　　其二
　　一更裹，澄心下手端然坐。赶退群魔，队队白羊过。剔起心灯，照见元初我。方寸玲珑，宝珠悬一颗。
　　其三
　　二更裹，人静万事都无染。一对金蟾，上下来盘旋。吓退三尸，奔走如雷电。白雪漫漫，降下璚花片。
　　其四
　　三更裹，阳生子母朝金阙。海底灵龟，吸尽金乌血。一炁绵绵，三关都透彻。万道霞光，捧出西江月。
　　其五
　　四更裹，无事四边都宁静。内放心花，赏玩长春景。戊己门开，有个真人进。一粒金丹，运上昆仑顶。
　　其六
　　五更裹，天明还了修行愿。龙虎相交，倒把黄河卷。半空裹雷声，鬼神难测辩。认得元初，本来真头面。
　　其七
　　斋罢闲行，独唱无人和。山裹樵夫，也唱哩□啰。上了一个坡，下了一个坡。便做高官，也只不如我。
　　其八
　　过了一年，又是添一岁。每日随缘，争甚闲和气。可怜韶华，奔走如捻指。莫待临头，腊月三十日。
　　其九
　　奉劝人人，一一听分诉。不晓阴阳，怎知修行路。始初下手，炼就铅汞体。自有龟蛇，引入曹溪路。
　　其十
　　聪明君子，一一听分诉。甲子天年，看看降真数。跳出凡笼，一个长生路。免教阎王，鬼使来勾取。
　　挂金索　　　　　马丹阳
　　一更裹，端坐慢慢调龙虎。运转三关，透入泥丸去。龙蟠金鼎，虎这黄庭户。这些儿工夫，等闲休分付。
　　其二
　　二更裹，二点阴阳真炁妙。上下三关，休教差错了。姹女婴儿，两个都放娇。金公黄婆，自然匹配了。
　　其三
　　三更裹，明月正把乾坤照。吓得邪魔，千里不见了。退尽阴兵，不用刀圭妙。海底龟蛇，自然相盘绕。
　　其四
　　四更裹，无事好把真经看。句句幽玄，说道教修炼。不用水火，不用柴和炭。炼就灵丹，万两金不换。
　　其五
　　五更裹，天晓架上金鸡叫。有个忙儿，拍手呵呵笑。放饱牛儿，快活睡一觉。行满功成，自有丹书诏。
　　诱薄眉　　　　　孙仙姑
　　劝人悟。修行脱兔三涂苦。明放着、跳出门户。谭马丘刘，孙王郝太古。法海慈航，寰中普度。
　　其二
　　化愚鲁。抛离火院夫儿女。凭慧剑、斩断三涂〔苦〕。人我山崩，是非海已枯。旧业消除，新殃不做。
　　其三
　　应仙举。汞铅黑白希夷路。端的下、苦志工夫。昼夜无眠，粗衣淡饭足。乞化街头，十方父母。
　　其四
　　无忧虑。孤云野鹤无拘束。草庵内、闲看金书。窗外林泉，限山傍水竹。明月清风，堪为伴侣。
　　其五
　　养元初。心猿意马牢拴住。六贼尽、不曾贪图。杳杳冥冥，昏昏默默处。湛湛澄澄，性停命住。
　　其六
　　认真趣。木金间隔通玄路。躯四象、五行圆聚。炁结神凝，阴阳自返复。遍体熏蒸，周天火足。
　　其七
　　破昏衢。地雷震动山头雨。黄芽长、白雪飞舞。露洒谲浆，瑞草满园
　　圃。玉药纷纷，金花绽吐。
　　其八
　　境堪图。翱翔云水纵横步。曲江上、飞乌走兔。虎绕龙蟠，坎高相会聚。斡转天关，运动地轴。
　　其九
　　法轮鼓。河车稳稳三十辐。搬日月、辊入金炉。玉鼎烹煎，九阳真火煮。万道霞光，千重翠雾。
　　其十
　　罩明珠。化生养就胎仙舞。真庆会、姹女圆聚。渴饮璚浆，玉琴自然抚。韵定仙音，敲金击玉。
　　十一
　　有中无。无中更有些儿做。有无中裹面搜取。无内藏真，有内却如无。有无双忘，还同太虚。
　　十二
　　行功足。蓬莱三岛群仙聚。瑶池会、圣贤无数。尽是修真，学道列仙侣。侍奉高真，西王圣母。
　　十三
　　享天厨，仙衣挂体身轻举。乘鸾凤、玩赏清都。宝殿璚楼，金钉满朱户。不夜长春，无来无去。
　　〔商调〕梧叶儿调#6
　　观白鹭，看乌鸦，水底摸鱼虾。莺穿柳，蝶恋花。景幽雅，若非云门莫夸。
　　其二
　　想林济，大慈悲，究竟作根基。打一棒，去片皮。好呆痴，痛痒犹然不知。
　　其三
　　龟毛拂，兔角锥，虾蟆扑天飞。泥牛吼，木马嘶。少人知，俯仰泄漏天机。
　　其四
　　麦有面，粟有米，布袴裹更有腿。山有石，海有水。语真实，洞霞无极立基。
　　其五
　　擒意马，锁心猿，神气养交全。非扭捏，合自然。体幽玄，法眼超过大千。 
　　其六
　　玄妙塞，化城关，一脚蹬翻。花红处，柳绿间。役遮拦，处处仙佛面颜。
　　其七
　　天边月，月正圆，掘地去寻天。有无有，颠倒颠。妙玄玄，正道须当要口传。
　　其八
　　天边月，月上弦，卯酉不虚传。八两汞，八两铅。一觔全，照破了三千及大千。
　　其九
　　天边月，月应弓，真道妙无穷。龙擒虎，虎擒龙。两相逢，结一朵金花弄风。
　　其十
　　天边月，月正南，前后各三三。离是女，坎是男。妙玄谈，不说破，教人家怎参。
　　十一
　　天边月，月应炉，铅汞鼎中居。金凭火，炼就珠。一葫芦，三百八十四铢。
　　满庭芳#7
　　石火光阴，人身不久，算来生死难防。忽生或灭，恰似电争光。识破形骸假合，寻得个、出世仙方。思量后，回心向道，要认个法中王。时时常见面，同行同坐，同饮霞浆。同伴清风明月，同一志、同见天光。同相会，同师访道，同唱满庭芳。
　　呜鹤徐音卷之六竟
　　#1原缺题，词又见《磻溪集》。
　　#2原本作『寥寥寂寂』，不合韵。
　　#3《词综》卷二十四收入此词及下一首，题作北宋于真人撰。但《词林纪事》 卷二十二题作元僧明本（号中峰）撰。释中峰另有《行香子》词八首，见於《春花集》卷十二。此二首疑系金末逍士于道显撰。清沈雄《古今词话》评论此词天真明妙，『若不经意出之者』。
　　#4 忔憎儿：他本作『一方儿』
　　#5他本此三句作『但细烘茶，净洗盏，滚烧汤』。
　　#6 以下十一首均为散曲小令。
　　#7此词又见本书卷三。
　　呜鹤余音卷之七
　　仙游山道士彭致中集
　　〔双调〕风入松#1
　　披云真人消磨不尽爱山心，梦绕寒林。几时端的归岩穴，结蒲团满地松阴。野鹤共人作伴，山猿与我知音。
　　其二
　　一丸妙药一张琴，万虑沉沉。回头冷笑红尘客，共谁争买世黄金。不念朱颜暗谢，那知白发来侵。
　　其三
　　北邙山下草莘莘，朽骨纵横。断碑颠倒无人识，任黄牛白犊来耕。管甚秦朝将相，那知汉代公卿。
　　其四
　　争如归去伴云行，学取长生。清溪道士真吾友，采松花相配芝英。但得壶中日月，不求纸上功名。
　　其五
　　征南都护马如龙，臂托雕弓。金章紫绶归来晚，被人呼白发衰翁。过眼一场短梦，转头万事俱空。
　　其六
　　急携鸦镢上云峰，独倚长松。无穷眼界诗千首，更何人伴我疏慵。夜永三杯浊酒，晚凉一枕清风。
　　其七
　　九还七返用工夫，煅炼红炉。金丹熟也光千丈，彩云笼一颗玄珠。月裹捉来玉兔，日中唤起金乌。
　　其八
　　青童持下紫鸾书，邀入蓬壶。十洲烂赏春难老，醉蟠桃香满清都。白发千年返黑，苍颜旷劫犹朱。
　　其九
　　人间富贵总骷髅，水上浮沤。隋唐晋宋齐梁梦，到如今寂寞荒丘。院外黄花翠竹，水边白乌悲秋。
　　其十
　　休休归去便休休，展放眉头。白云深处宜高卧，学山东谭马丘刘。七朵金莲秀丽，万枝玉药风流。
　　十－
　　一条藜杖任蹉跎，布袖长拖。是非名利何曾问，入终南踏遍烟萝。午饭两岩翠栢，秋衣一沼青荷。
　　十二
　　白云深处紫芝歌，冷笑呵呵。长安道上萦萦客，谩劳神梦入南柯。虽有双轮似锦，谁知两鬓成皤。
　　十三
　　北窗风度碧琅牙，午梦惊残。山泉落石清无价，此楼台半入云间。千卷诗书汗漫，一炉香火幽闲。
　　十四
　　万缘除尽觉心安，自返童颜。壶中一点真消息，更何人敢叩玄关。多谢千年老鹤，默传九转神丹。
　　十五
　　面如生铁骨如柴，心似寒灰。道情不与人情合，又谁能送往迎来。夜听泉声滴沥，晓看山色崔鬼。
　　十六
　　一声长啸冷云堆，老鹤徘徊。清名莫向皇都说，恐妨人高卧天台。准备扁舟短棹，安排竹笠芒鞋。
　　十七
　　旋栽瘦竹种高松，伴我疏慵。密阴满地苍苔冷，坐来抚三尺焦桐。洞裹翛翛爽气，林间飒飒清风。
　　十八
　　长安冠盖老英雄，奔走途穷。区区千里红尘裹，发如丝有甚成功。争似道人活计，炼成九转丹红。
　　十九
　　秋高亲手斲黄精，渐觉身经。十年旧病消磨尽，但逢人莫话长生。多谢骑牛道士，夜来赠我芝英。
　　〔南昌〕 金字经．
　　学仙须学做天仙。修炼金丹性命全。全，羲皇画卦先。先天炁，明师的诀传。
　　其二
　　金丹大药不难求。家家有种自可修。修，休离丹灶头。无中有，坎高颠倒收。
　　其三
　　金丹妙道大神功。降收白虎摄赤龙。龙，烹煎玉鼎中。须臾用，阴阳造化工。
　　其四
　　黍珠饵罢罢雍雍。精调火候十月功。功，胎仙灵变通。婴儿踊，万真朝绛宫。
　　其五
　　慧光明彻本来宗。无边法界一性通。通，禅心。空不空。如来共，老君儒化同。
　　其六
　　修真祖性复全真。自在逍遥物外人。人，无贪无患嗔。长生事，杏花枝上春。
　　其七
　　善功八百行三千。四海遨游度有缘。缘，九重丹诏宣。乘鸾鹤，班行列御前。
　　其八
　　见闻知觉总休题。悟得真空及第归。归，勘破造化机。非难易，永劫天地齐。
　　其九
　　天机泄漏勉诸公。不是寻常乾慧通。通，扫除皈正宗。勤修奉，化行仙圣风。
　　〔中吕〕迎仙客#3
　　混元珠，无价宝。赤水溪边收拾了。色浑浑，光皎皎。手中握定，占断人间俏。
　　其二
　　没机关，没做作。日月任催催不老。逆行船，翻拨棹。谁知这个，清净家风好。
　　其三
　　水深清，山色好。天下是非全不到。竹窗幽，茅屋小。个中真乐，莫向人间道。
　　其四
　　竹风轻，花影重。酩酊一瓯琴三弄。露玄机，藏妙用。槐坛将相，看破浮生梦。
　　其五
　　柳阴边，松影下。竖起脊梁诸缘罢。锁心猿，擒意马。明月清风，共谁说长生话。
　　其六
　　汉锺离，官极品。南柯梦断抛金印。草鞋轻，藜杖稳。笑携日月，独步长生境。
　　其七
　　吕洞宾，超物外。神光照破三千界。弃功名，同草芥。龟毛拄杖，一击乾坤碎。
　　其八
　　混元初，张果老。白驴踏着虚空倒。紫云生，红雾绕。夜来一口，吞却蓬莱岛。
　　其九
　　蓝采和，离世俗。手中拍板敲寒玉。摆天关，摇地轴。清风明月，独唱长生曲。
　　其十
　　刘海蟾，燕宰相。梦回看破空花红炉片雪，打就放。别人间，离海上。黄金像。
　　十一
　　广成子，千二百。崆峒高卧寒云白。帝王师，天地宅。纵横自在，物外无名客。
　　十二
　　范蠡前，曾佐越。五湖独泛扁舟月。是非忘，名利绝。一声短笛，受用芦花雪。
　　十三
　　张子房，扶大汉。功名掉去青山伴。咽龙肝，吞凤卵。金丹养就，没底篮儿满。
　　十四
　　圃田公，列御寇。乘风一撞乾坤透。呼南辰，唤北斗。梦中得鹿，觉后还非有。
　　十五
　　朗然子，居洛下。金蟾飞去皮囊化。鬼神惊，天地怕。本来面目，不许丹青画。
　　十六
　　住华山，乐清闲。碧洞茅庵胡乱湾。日高时，造一餐。饱来藜杖，绕顶遥观看。
　　十七
　　谁羡他，做高官。一任穿绯挂绿襕。心无忧，身自安。世间少有，这个奸俏汉。
　　十八
　　世事休，甚清幽。无管无拘林下叟。翠岩前，风月友。狂歌慅舞，烂饮长生酒。
　　十九
　　醉时眠，醒扶头。倒在东西不识羞。亦无春，亦无秋。腾腾兀兀，且乐延年寿。
　　二十
　　采药归，白云飞。雾锁青山仙径迷。黑猿叫，青乌蹄。仙鹤前舞，引俺归洞裹。
　　二十一
　　到洞中，掩柴扉。唤得仙童对着棋。闷来时，饮绿杯。草鞋绊倒，不脱和衣睡。
　　二十二
　　峭壁峰，甚希奇。桧栢青松四下围。悄无人，过客稀。寂寥潇洒，冷淡闲活计。
　　二十三
　　面又酸，仓陈米。木椀缺唇破笊篱。又无灵，只有齑。甘心守分，胜如珍羞味。
　　二十四
　　穿草履，系麻绦。披片蓑衣挂个瓢。半如渔，半如樵。髼头垢面，一任傍人笑。
　　二十五
　　笑我侨，俺知道。明月清风为故交。外白云，吹玉箫。这般滋味，世上人难晓。
　　遍地锦
　　吾本当初水竹村。甘河镇上便狂风。七朵金莲朵朵新。丘刘谭马郝王孙。
　　其二
　　吾本当初马半州。因与先师说根由。独坐园墙向内修。功成行满赴瀛洲。
　　其三
　　四大假合本姓谭。前缘相遇弃俗缘。天下云游不住庵。功成行满赴仙坛。
　　其四
　　莱州武观是吾乡。因遇先生号长生。穿街柳巷也无妨。不染尘埃性月朗。
　　其五
　　三宣赐紫住天长。便是云光铁脚王。因遇先师赴洛阳。功成行满到仙乡。
　　其六
　　十九抛家弃俗缘。磻溪下志便安然。悟得长春不夜天。大教门开万古传。
　　其七
　　太古今日说因由。赵州桥下度春秋。唱住桥边水不流。一叶落时天下秋。
　　其八
　　吾本当初本姓孙。马家门下结婚姻。因为先师点破心。各自分头觅主人。
　　梧桐树　　　　　　吕洞宾
　　一更裹，调神气。意马心猿尽拘击。莫放闲游戏。昏昏默默炼胎息。开却天门地户闭。果然通玄理。
　　其二
　　二更裹，传宇宙。一点灵光渐通透。虎龙初交严抵备，三尸莫教走。慧剑空中报冤雠。斩却群魔首。
　　其三
　　三更裹，一阳动。金鼎熬煎玉炉烹。炼就真铅汞。匠手凿开玉莲蓬。两道霞光照昆顶。万颗珍珠进。
　　其四
　　四更裹，云收彻。海底星龟弄明月。处处琼花结。火候抽添按时节。子午氤氲降红屑。猛把天机泄。
　　其五
　　五更裹，朦胧定。心养浩月一轮镜。照破贪嗔病。这回须要鬼神惊。只要真清为真静。功满朝上圣。
　　步步高
　　一更裹，澄心披襟坐。猿马牢擒锁。慧剑磨。六贼三尸尽奔波。退群魔。困也和衣卧。醒觉朦胧清风送。悟入桃源洞。阍苑中。闲访三茅兴无穷。透窗风。惊觉游仙梦。
　　其二
　　二更裹，白牛溪边睡。牧童醺醺醉。蓑笠堆。月下方堪把笛吹。乐然归。归去华胥国。得到华胥宽怀抱。闲把瑶琴操。声韵高。火裹乌龟产白鹤。弄云箫。紫雾红光照。
　　其三
　　三更裹，银汉星移淡。出户将身探。月正南。二八娇娥配童男。炼三三。手把天关撼。五明宫裹元辰聚。七宝山头去。祷玉虚。元始高悬黍米珠。演金书。国泰民安富。
　　其四
　　四更裹，玄圃清风细。来往无凝滞。解垢衣。心月高悬照云溪。上天梯。独折蟾宫桂。三界十方惟独步。认得曹溪路。一物无。真欢真乐饮醍醐。不须沽。高唱无声曲。
　　其五
　　五更裹，架上金鸡叫。路上行人俏。方欲晓。没底篮儿杖头挑。跨风飕。同赴蓬莱岛。此个家风谁知道。得也无衰老。琅板敲。碧波深处钓鲸鳖。出波涛。采就长生药。
　　南乡子
　　真汞与真铅。产在先天与后天。大要知时勤采取，玄玄。得穴何愁不
　　作仙。进火要精专。审究前弦与后弦。屯卦抽添蒙卦止，难传。毫发差殊不结丹。
　　其二
　　两手擘鸿蒙。慧剑飞来第一峰。外道修罗惊缩项，神通。造化元来在掌中。煅炼玉炉红。橐钥吹嘘藉巽风。十月脱胎吞入腹，坤宫。立见三清太上翁。
　　其三
　　温养象周天。须要微微火力全。爱护婴儿惟藉母，三年。运用抽添象缺圆。牛斗会河边。舍取玄珠种玉田。定意如如行火候，精专。剖腹分明说与贤。
　　其四
　　生甲更生庚。此是丹头切要明。药嫩采来归土釜，煎烹。文武刚柔次第行。片饷结丹成。沐浴防危更守城。到此不须行火候，持盈。火若加临必定倾。
　　其五
　　木兔与金鸡。刑德临门有偶奇。炉内丹砂宜沐浴，防危。神水溶溶满玉池。年月日并时。刻裹工夫一例推。着意研穷丹造次，毫厘。十月殷勤自保持。
　　其六
　　鼎器法乾坤。上是天元下地元。若也更能颠倒运，交番。阖辟循环在八门。搬运上昆仑。龟与蛇兄自吐吞。百尺竿头牢把线，掀腾。从此元神命永存。
　　其七
　　关锁自周天。升降循环三寸田。不在嘘呵并数息，天然。九转无亏火力全。胎息谩流传。要在阴阳不可偏。呼吸吹嘘皆赖巽，风绵。妙在前弦与后弦。
　　其八
　　复卦起潜龙。戊己微调未可攻。九二见龙临卦主，神通。从此炉中次第红。泰卦却相逢。猛火烧乾藉巽风。炼就黄芽并白雪，奇功。还返归坤道始穷。
　　其九
　　识得水中金。煅炼烹煎理更深。进退抽牺须九转，浮沈。温养潜龙复与临。妙运自天心。托仗黄婆是丙壬。酝就醍醐山顶降，频斟。慢拨无弦一曲琴。
　　其十
　　长子到西方。少女归乾变六阳。便好下功修二八，堤防。至九方知道自昌。牛斗共商量。巧夺天工妙莫扬。高坎夫妻交媾后，难忘。始觉壶中日月长。
　　十一
　　白雪与黄芽。两味晶华共一家。摘采辩时衰与旺，堪夸。火候毫厘不可差。顶上结三花。驾动羊车与鹿车。乌兔往来南北面，交加。从此天河稳泛槎。
　　十二
　　净尽露天机。只恐时人自执迷。颔下藏珠当猛取，休迟。道在身中更问谁。尘网急抛离。百岁年华七卡稀。莫待老来铅汞少，堪悲。业报前途难自欺。
　　一寸金
　　堪叹群迷，梦空花几人悟。更假饶锦帐铜山，朱履玉簪，毕竟於身何故。未若红尘外，幽隐竹篱蓬户。青松下，一曲高歌，笑傲年华换今古。紫府。春光清，都雅会时，妙有真趣。看自然天乐，星楼月殿，鸾飞凤舞。白云深处。壶内神仙景，谁肯少年回顾。逍遥界，独我归来，复入寥阳去。
　　其二　　赏雪
　　暮鸿嘹唳，更晚来地籁，阴风齐起。造作严凝，同云黯黯，四海玉龙呈瑞。杜点万家清景，普绽琼花鲜丽。最好是，命诗朋，纸帐围炉沉醉。吟缀。搜佳制，竹外清香，金蕾喷新蕊。似糁银沙，或为粉蝶，高下乱飞空裹。庆知太平，先兆阴阳和矣。这玄理，遇子猷同赏，江天真味。
　　呜鹤徐音卷之七竟
　　#1以下十九首均、为散曲小令。
　　#2以下九首均为散曲小令。
　　#3以下二十五首均为散曲小令。
　　呜鹤余音卷之八
　　仙游山道士彭致中集
　　西江月#1　　　　　〔张伯端〕
　　　　内药还如外药，内通外亦须通。丹头和合类相通。温养万般作用。
　　内有天然真火，炉中赫赫长红。外炉增减要勤功。妙绝无过真种。
　　其二
　　此道至神至圣，忧君分薄难消。调和铅鼎不终朝。早睹玄珠形兆。
　　志士若能修炼，何拘在市居朝。工夫容易药非遥。说破人须失笑。
　　其三
　　白虎首经至宝，华池神水真金。故知上善利源深。不比寻常药品。
　　若要修成九转，先须炼己持心。依时采取定浮沉，进火须防危甚。
　　其四
　　七返朱砂返本，九还金液还真。休将寅子数坤申。但看五行成准。
　　本是水银一味，周流经历诸辰。阴阳气足自然灵。出入岂离玄牝。
　　其五
　　若要真铅留汞，亲中不离家臣。木金间隔会无因。须假黄婆媒娉。
　　木性爱金顺义，金情恋木慈仁。相吞相啖却相亲。始觉男儿有孕。
　　其六
　　二八谁家姹女，三九何处郎君。自称木液与金精。遇土方成三姓。
　　更假丁公煅炼，夫妻始结欢情。河车不敢暂留停。运入昆仑峰顶。
　　其七
　　牛女情缘道合，龟蛇类禀天然。蟾乌遇朔合婵娟。二气相资运转。
　　总是乾坤妙用，谁能达此深渊。阴阳否隔即成愆。怎得天长地远。
　　其八
　　雄裹内含雌质，负阴抱却阳精。两般相合药方成。点化魄纤魂胜。
　　信道金丹一粒，蛇吞立化龙形。鸡餐亦乃变鸾鹏。飞入青阳真境。
　　其九
　　天地才经否泰，朝昏好识屯蒙。辐来凑毂水朝宗。妙在抽添运用。
　　得一万般皆毕，休分南北西东。损之又损慎前功。命宝不宜轻弄。
　　其十
　　冬至一阳来复，三旬增一阳爻。月中复卦朔晨超。望罢乾终垢兆。
　　日又别为寒暑，阳生复起中宵。午时姤象一阴朝。炼药须知昏晓。
　　十一
　　德行修逾八百，阴功积满三千。均齐物我与亲冤。始合神仙志愿。
　　虎兕刀兵不害，无常火宅难牵。宝符降后去朝天。稳驾鸾车凤辇。
　　十二
　　不辩五行四象，那分朱汞铅银。修丹火候未曾闻。早便称呼居隐。
　　不肯自思己错，更将错路教人。悮他永劫在迷津。似恁欺心安忍。
　　十三
　　丹是色身至宝，炼成变化无穷。更能性上究真宗。决了无生妙用。
　　不待他身后世，见前立获神通。自从龙女着斯功。尔后谁能继踵。
　　十四#2　　　　　〔萧廷芝〕
　　两手擘开混沌，坦然真露丹宗。日魂月魄自西东。牢捉莫轻放纵。
　　外道邪魔缩项，相将结宝中宫。九还七返片时功。皆赖黄婆相送。
　　十五
　　默运乾坤否泰，抽添妙在屯蒙。起於复卦剥於终。温养两般作用。
　　沐浴要防危险，吹嘘全藉离风。工夫还返入坤宫。火足不宜轻弄。
　　十六
　　要识真铅真汞，都来只一根源。烹煎火候妙中玄。不是知音难辩。
　　采取莫差时日，仍分孩后弦前。玉炉一霎火烧天。无位真人出现。
　　十七
　　莫问九三二八，无过阴偶阳奇。大都高坎结夫妻。要识屯蒙既未。
　　若过一阳起后，便堪进火无迟。只因差失在毫厘。野战更宜子细。
　　十八
　　鼎器法天象地，坎离运用无差。夫妻相会入黄家。共说无生妙话。
　　雨意云情了当，岭头驾动呵车。搬归顶上结九三花。牢闭玉关金锁。
　　十九
　　拨动顶门关捩，自然虎啸龙吟。九还七返义幽深。出入不离玄牝。
　　运用玉炉火候，鼎中炼就真金。强兵战胜便收心。妙在无伤无损。
　　二十
　　一二复临养火，兔鸡沐浴潜藏。分明变化在中央。结就玄珠片饷。
　　还返归根说体，守城抱一堤防。黄庭来往是寻常。恍惚之中纵放。
　　二十一
　　夹脊双关透顶，此为大道玄门。金丹只是此宗根力大要知时搬运。
　　温养守城野战，华池玉液频吞。玉炉常使火温温。采药审他老嫩。
　　二十二
　　调燮火工非小，差殊只在毫厘。鼎炉汞走黑铅飞。从此恐君丧志。
　　须共真师细论，无令妄动轻为。幽微玄妙最深机。言语仍须避忌。
　　二十三
　　九油往头逆浪，霎时冲过天心。昆仑顶上水澄澄。酝就琼浆自饮。
　　便向此时采取，河车搬运无停。阴阳一炁自俘沉。锁闭玉关牢稳。
　　二十四
　　药产西南坤地，金丹只此根宗。学人着意细推穷。妙绝无过真种。
　　了一万般皆毕，休分南北西东。执文泥象岂能通。心恰似哑人谈梦。
　　二十五
　　金液还丹大道，古人万劫一传。倾心剖腹露诸篇。接引直超道岸。
　　莫怪天机泄尽，此玄玄外无玄。留传古代与名贤。有耳分明觑见。
　　二十六
　　食饱伤心损气，睡多梦裹迷真。眼观心动丧元神。耳听灵台昧尽。
　　要见元初面目，慧刀割断红尘。无情应物本来真。此是修行捷径。－
　　二十七
　　顿悟修行道理，除情战睡敌魔。不贪名利少风波。懒散随缘且过。
　　饥后寻街乞饭。饱时信步蹉跎。闲来古庙唱哩啰。逍遥谁人似我。
　　二十八
　　富贵又争入我，贫穷更待如何。有缘有分是非多。无福无灾无祸。
　　教他一任奢侈，箪瓢也是存活。劝君休要苦张罗。大限临头怎躲。
　　二十九
　　一不轻师慢法，二诵清净仙经。三存真气养神灵。四把尘劳拂尽。
　　五断无明业火，六除俗裹人情。七擒猿马永安宁。八味璚浆得饮。
　　永遇乐
　　个个修行，人人咽纳，谁悟真道。曲径多歧，傍门小法，误了人多少。容成岂是神仙，究竟采药，谩多炉灶。忽一朝，脱却桶底，性根坏倒。争如内观，无为清静，学取本来庄老。匹配阴阳，抽添铅汞，八卦为端表。人生如梦，流年似箭，回首也须闻早。贪迷恋，春花秋月，甚时〔得〕了。
　　其二
　　万法由心，应观法界，一切心造。瞿昙同归，去揆不离，即心是道。自从识得坎离，交际炼药，粗知昏晓。看鸡飞蟾宫，兔走丹阙，更无烦恼。气中真液，液中真气，和合不多不少。种得黄芽，炼成赤水，龙虎交围绕。九还七返，工夫到后，还我旧时年少。待三千，功圆行满，恁时是了。
　　其三
　　学道修心，存神炼性，直要轻举。补脑还精，流水不腐，户枢终不蠹。日魂月魄，搏归炉鼎，真气自然留聚。把心猿缚系，意马追回，迥无尘虑。定中明有，阳龙阴虎，水火透时为度。八段奇文，千口活法，向上有一路。吕公高尚，不离人世，有分也须相遇。约十洲三岛，骖鸾跨鹤，大家同去。
　　其四
　　养水养精，养神养血，先须养气。
　　日月阴阳，六爻八卦，细看参同契。虚躯虚宝，千言万语，不过坎高两字。向昆仑顶上，返本还元，要明终始。一身虽小，如同天地，八万四千余里。玄牝之门，千生万化，都在冲和内。此真真外，别无真谛，方信道一而已。异时见锺吕，如有未明，请师指示。
　　渔家傲
　　至道不遥只在迩，毫厘差失如千里。道是难求元却易。如相契，一超直入如来地。水火交时为既济，三尸六贼都回避。只此长生仍久视。身口意，化成一点冲和气。
　　其二
　　神是性兮气是命，神不外驰心自定。幸有崔公入药镜。如究竟，全真固蒂归根静。主客内明方外应，灵台粲发天光莹。两个壶中一片景。急修省，莫待临渴去掘井。
　　其三
　　精养灵根神守气，天然子母何曾离。昼夜六时长在意。三田内，温温天地中和水。十二楼前白雪腻，九宫台畔黄芽遂。日月山头朝上帝。神光起，腾身直上烟霄外。
　　其四
　　我有光珠无买价，光明常照芝田下。更无之乎并者也。知音寡，世间谁是能行者。一万精光神守舍，四百四病都齐罢。透出火龙归造化。回仙驾，更无一点尘随马。
　　促拍满路花
　　抱元能守一，四大自轻安。心中须返照，几曾闲。金乌冲耀，飞入烂银盘。心心心是道，只在心心，更於何处求丹。
　　其二
　　又何须衣冕，燕处欲超然。荣华能有几日，便凋残。修真甚易，积行累功难。劝君强为善，五浊三途，变为云岛神山。
　　其三
　　人能常清静，天地悉皆归。一真含众妙，入希夷。昭文不会，气候有成亏。妄心寂灭尽，困睡饥餐，更无作用施为。
　　其四
　　自然炉鼎就，光彩透帘帏。玉池神水涌，上生肥。如鱼饮水，冷暖自家知。自家性命事，自家了得，自家性命便宜。 
　　其五
　　若论修养事，知有几多门。谛当归宿处，是虚源。至真至道，简易合乾坤。坎禽并水火，止是筌蹄，萃然一点长存。
　　其六
　　个中如荐得，悟了五千言。金晶飞肘后，透昆仑。清江九曲，一棹破烟昏。水击三千里，九万鹏程，化成元是冥馄。
　　江神子〔慢〕
　　林泉养素拙。放落魄、慵居世缘绝。志如铁。翛然处、一味真惧杂说。日逍遥、野鹤岩畔为道侣，松轩下、沉烟犹未歇。夜深独听孤猿，高峰上，叫明月。他年功成行满，驾祥云、直至瑶池仙阙。个时节。神游自有鸾鹤迎接。舞空碧。仙仗飘飘来迎谒。桃源会、琼林方信别。到此无限逍遥，作蓬莱客。
　　春从天上来
　　乐道安贫。叹自古英雄，林下无人。满堂金玉，谓授儿孙。毕竟与属亲。问当初无物，被贪爱、引入迷津。早抽身。向槐安宫内，刚恁劳神。
　　朝菌蟪蛄短景，又岂信壶中，别有长春。暂游万里，少别千年，归去跨凤骖麟。念浮生一瞬，几度见、沧海扬尘。莫因循。彼空华扬艳，轻丧天真。
　　玉抱肚
　　若论玄妙，听周风一诀。把婴儿姹女，木金间隔。从头分别。先擒六贼三尸灭。后捉玉兔饮乌血。仗剑锋，麾魔障，荡祆邪。全凭志猛烈。那些个手段最奇绝。龙奔虎走，来往放乖劣。两兽擒来吾怎舍。炉烹鼎炼无暂歇。乾坤至宝，阴阳造化，斡运龟蛇。东鸡叫出西江月。会入黄庭赏白雪。上丹温，中丹暖，下丹热。三田宝结。众仙举我赴金阙。寥阳胜境，教我怎生说。
　　水调歌头
　　五行不到处，一气未生前。清光赫赫，无何乡裹独超然。日月岂能照鉴，天地不能包裹，晃朗妙无边。赖有竹涧水，却向世人传。杳兮冥，恍兮惚，湛兮然。这些消息，浑身是口也难诠。截断千差歧路，屏除万般机巧，缆住钓鱼船。往事都休问，静坐一炉烟。
　　沁园春#3　　　　　〔吕洞宾〕
　　七返还丹，在人先须，炼己待时。正一阳初动，中宵漏永，温温铅鼎，光透帘帏。造化争驰，虎龙交媾，进火工夫牛斗危。曲江上，见月华莹静，有个乌飞。当时自饮刀圭。又谁信无中养就儿。辩水源清浊，木金间隔，不因师指，此事难知。道要玄微，天机深远，下手速修犹太迟。蓬莱路，仗三千行满，独步云归。
　　苏幕遮
　　水中金，冲牛斗。玉锁金关，护法灵童守。赤水丹基龙虎走。万象森罗，勃勃投珠口。饮灵液，明火候。太乙炉开，丹熟神光透。浮名浮利终不久。下手速将，穷取无中有。
　　解佩令
　　修行之士，功勤不小。识五行、逆顺颠倒。妙理玄玄，玉炉中、龙蟠虎绕。金鼎内、炼成至宝。阳神离体，冥冥杳杳#4。剎那间、游遍三岛。出入纯熟，按捺住、别寻玄妙。合真空、太虚是了。
　　〔双调〕雁儿落得胜令#5
　　想赴蟠桃玳瑁筵，休享御酒琼林宴。息争名夺利心，发养性修真愿。
　　争如纸被裹云眠，茶药倚炉煎。看峻岭衔花鹿，使巅峰献果猿。朝元，在金阙寥阳殿；安然，蓬莱洞裹仙。
　　〔双调〕甜水令
　　麻绦草履风袍袖，名利不刚求。蓑笠纶竿钓鱼钩，绿水东流。
　　〔双调〕折桂令
　　浪花中一叶扁舟，拣溪山好处追游。遣兴忘怀，醉乡中问甚春秋。学洗耳溪边许由，笑蝴喋梦裹庄周，茅舍清幽。纳被蒙头，红日三竿，高枕无忧。
　　其二
　　到大来散诞逍遥，园林成趣，独木为桥。你便禄重官高，是非海万顷风涛。不如俺绝利名麻鞋布袄，少忧愁髻环绦。兴饮浊醪，醉赴蟠桃。闲步云山，闷访渔樵。
　　其三
　　人生如落叶辞柯，百岁光阴，暗裹消磨。信蹉跎，世人看便似风魔。叹富贵如披麻救火，功名似暴虎冯河。白甚张罗，日月如梭。十载生涯，一枕南柯。
　　其四
　　子是虚飘飘水上浮沤，不如谷口烟霞，独乐深耕。为国求兵，笑包胥哭倒秦亭。试看青门外锄瓜邵平，东篱下栽菊渊明。午醉初醒，独坐茅亭。打一会简子渔鼓，诵一篇道德黄庭。
　　〔双调〕雁儿落得胜令
　　为浮生两鬓白，观镜裹朱颜迈。忙辞了白象简，紧纳了金鱼带。绿柳倚门栽，金菊映篱开。爱的是流水清如玉，那里想侯门深似海。幽哉，袖拂白云外；彭泽，清闲归去来。
　　其二
　　光阴似水流，日月搬昏昼。尘俗一笔勾，世事都参透。睡来时高枕一无忧，闷来时拄杖半过头。饥来时一钵千家饭，闲来时孤身万里游。盈眸，阆苑风光秀；抬头，蓬莱景物幽。
　　其三
　　荣华似风内灯，富贵如槐安梦。恰六朝贺太平，十二国干戈动。人海混鱼龙，浮世隐英雄。收楚韩元帅，兴周的姜太公。功名到底成何用，悉是南柯一梦中。
　　〔双调〕甜水令
　　炉中炼出灵丹药，雷震采荼苗。明月清风杖头挑，不挂椰瓢。
　　其二
　　看看又早中年过，白发鬓边多。积玉堆金大如何，梦裹存活。
　　其三
　　把心猿意马方拴定，为甚不争名。便得象简金鱼做公卿，白马红缨。
　　〔双调〕水仙子　　汉锺离
　　超凡入圣汉锺离，沉醉谁扶下玉梯。扇圈一部胡须力，绛云般红肉皮。做伴的是茶药琴棋。头绾着双髻，身穿着百衲衣。曾赴阆苑瑶池。
　　其二　　　　　　　吕洞宾
　　醉魂别后广寒宫，飞下瑶台十二峰。只因一枕黄粱梦，得神仙造化功。左右列玉女金童。采仙药千年寿，炼丹砂九转功。每日价伏虎降龙。
　　其三　　　　　　　　蓝采和
　　西风宽舞绿罗袍，每日阶前沉醉倒。头边歪裹乌纱帽，金钱手内抛。斗争夺忙杀儿曹。狂歌唱檀板敲，子是待要，乐乐淘淘。
　　其四　　　　　　　　徐神翁
　　不为贼盗恋妻奴，独向烟霞冷淡居。金银财宝无心顾，浑身上破落索。滥滥缕缕衣服。冷清清为活路，闲逍遥走世途。脊梁上背定葫芦。
　　其五　　　　　　　　张果老
　　驼腰曲脊六旬高，皓首苍髯年纪老。云游走遍红尘道，驾白云驴驮高。向赵州城压倒石桥。拄一条斑竹杖，穿一领粗布袍。也曾醉赴蟠桃。
　　其六　　　　　　　　曹国舅
　　玉堂金马一朝臣，翻作昆仑顶上人。腰间不挂黄金印，闲随着吕洞宾。林泉下养性修真。金牌腰中带，笊篱手内存。更不做国戚皇亲。
　　其七　　　　　　　　李岳
　　笔尖吏业不侵夺，跳入长生安乐窝。皂细衫身上都穿破，铁拐向手内拖。乱哄哄发似松科。岂想重裀卧，不变皓齿歌。每日价散诞蹉跎。
　　其八　　　　　　　　韩湘子
　　药炉经卷作生涯，不恋王侯宰相家。乱纷纷瑞雪蓝关下，冻伤韩湘马。半空中乱糁长沙。黑腾腾彤云布，冷飕飕风又刮。山顶上开花。，
　　纯阳真人百字图
　　本性好清净，保养心猿定。酒又何曾饮，色又我罢尽。财又我不贪，气又我不竞。虽见我不观，虽闻我不听。不论他人非，只寻自己病。遇有不轻狂，如无守本分。官中不击名，私下凭信行。不在人数中，免却心头闷。和光与同尘，但把俗情混。为甚不争名，曾共高人论。
　　朗然子刘真人诗
　　落魄洪杯数十年，朝朝恣性日高眠。尾闾通透泥丸穴，丹灶能分造化权。
　　只此云霄应有路，算来我命岂由天。莫言大道人难会，自是凡夫不学仙。
　　其二
　　南北程游数十春，潜行玄理暗修真。不求世上无穷物，只向寰中觅个人。
　　悟得已知消息大，内丹常遣泝流津。假饶千载重相见，也似如今日转新。
　　其三
　　京洛幽闲清静中，住居古观古壕东。世情亦染心无染，尘事须同道不同。
　　炼药岂辞千日苦，运精常遣四肢通。世间最贵堪珍重，除却人身总是空。
　　其四
　　求仙之日乱纷纷，涉历山川走似云。总学长生寻外物，算来至道未尝闻。
　　阳精已失真和气，金石徒劳客热熏。堪叹凡夫全不悟，尽甘荒野作丘坟。
　　其五
　　休读九经三史书，与身到了不相宜。争如保养元和炁，更为添烧大药炉。
　　存得真精终济老，炼成金质定冲虚。不明有个长生路，其奈凡夫性转迷。
　　其六
　　求贵贪财无尽时，高官极富又何为。争如权重劳心治，未胜身贫得自怡。
　　欹枕任从春日永，运精不遣鬓毛衰。他年物外相逢处，自是神仙别有期。
　　其七
　　真铅真汞不难寻，自是凡夫错用心。月魄日魂明甚易，木精火候理何深。
　　辛苦运精须九载，变化通灵点五金。出世只消餐一粒，昆仑蓬岛尽知音。
　　其八
　　夹脊双关至顶门，修行径路此为根。华池玉液须频咽，紫府元君遣上奔。
　　常使气冲关节透，自然精满谷神存。一朝得到长生地，须感当初指教人。
　　其九
　　天网空笼万象疏，一株松倒华山枯。寒云去后留孤月，腊雪来时向太虚。
　　石洞龙蛇归紫府，千年鸾凤落苍梧。自从别却先生后，南北东西少丈夫。
　　朗然子，齐人也。因随唐玄宗幸蜀，遇神仙司马承祯口诀，传金液还丹大药诀，自后修炼成功，却归洛阳。乡老传言，朗然子於宋端拱年间，醉死於桃花坊。时天大雪，惟尸卧处周围丈许无一点雪。官吏检尸，惟见鼻口耳中，有金蝉递返出入，良久飞上空中去，众皆仰视，及回顾却不见地上尸矣。万灵朝元宫道士赵隐微，收得朗然子诗篇，化缘立石，广行其传，叩门告余，出示此诗。余亲详此诗语，亦不过运气吞液，保阳去阴，与余符契，喜为书之。
　　皇统元年三月二日，方壶知足居士谨题。
　　呜鹤徐音卷之八竟
　　#1以下十三首词皆为张伯端之作，又见《悟真篇》。
　　#2以下第十四至二十五首词，又见《金丹大成集》。
　　#3 原缺署名，词又见《全唐诗》。
　　#4原本作『杳杳冥冥』，不合钧。
　　#5 以下二十首均为散曲，不复详注。 
　　呜鹤余音卷之九
　　仙游山道士彭致中集
　　太空歌　　　　　　马丹阳
　　道可道，非常道，如如不动要长保。保守寒光射太虚，一输皎洁灵虚曜。法可说，无法说，澄澄湛湛诸缘灭。方知无灭亦无生，宿债冤家从此绝。生个甚，灭个甚，静静清清，清又静。自从认得恁么明，方知想地性保命。休求真，莫弃假，求弃之中生巧诈。既生诈巧弃真如，却如避刀却遭剐。不曾行，不曾看，要灭生亡难也难。行得一步悟一步，不行枉了说长安。君未悟，莫强夸，休说虚空是一家。心不了时刚论道，犹如瞎汉看璚花。这边好，那边丑，引得牛儿旷荡走。若还方寸未明时，闭目澄心且合口。不用手，不用索，不须牢拴牢把捉。无意牢擒占影风，自然动静双忘却。不离书，不执书，双泯之中内外居。离经方法难开口，执文昧却自家珠。心为禅，性为道，行行步步争多少。因师一指说根源，石人拍手呵呵笑。禅为宗，道为祖，打破金木水火土。光明相射含真空，却笑一二三四五。宗又通，法又通，惟凭真行与真功。功行了兮俱不见，惟凭一点照寒空。也非道，也非禅，杳杳冥冥合自然。万事剔开清净眼，赫空朗耀照无边。
　　悟真歌　　　　　　冯尊师
　　觉中觉了悟中悟，一点灵光无遮护。放开烈焰照娑婆，法界纵横独显露。这些消息至幽微，木人遥指白云归。此个玄关口难说，目前见得便忘归。不是葛藤老婆舌，端的慈悲真妙诀。一轮明月杖头挑，一炉红焰盛春雪。我本元修大觉仙，有缘悟得祖师禅。归来一曲无人应，翠竹黄花体自然。画堂一炷沈烟细，空叹文殊问病意。曹溪月朗风自清，金莲开遍祇园地。横担虎杖便归来，雪闭寒山路不开。潇洒此时谁会得，知音惟有数枝梅。自从认得长安道，不爱闲花并野草。夜深枝上子规啼，壶内楼前春正好。到家自在乐无为，触处头头显圣仪。不是大慈千手眼，玉人拈出古摩尼。将何法宝明此物，杳杳冥冥及恍惚。众生不识这如来，三世诸佛狮子窟。真闲真乐向谁夸，尽是鹩鹧井底蛙。一曲空琴弹罢处，青山依旧锁烟霞。
　　证道歌　　　　　吕洞宾
　　悟真常，不达命，此是修行第一病。只修真性不修丹，万劫阴灵难入圣。达命基，迷祖性，恰似鉴容无宝镜。寿同天地丈夫儿，把握阴阳为本柄。性命全，玄又玄，海底洪波度法船。生擒活捉蛟龙现，始知匠手不虚传。
　　得道歌　　　　　景阳
　　道难入，道难觅，说之容易谁能得。旁门惑世几千般，得道万千难选一。近有一等学道者，不肯低头真可惜。瞒天瞒地更瞒人，未得一时夸了毕。要做神仙故不难，神仙须是神仙质。不是神仙莫乱为，动有阴魔作冤隙。这个事，非小术，全凭德行施阴惊。断除妄念息贪心，行行步步脚根实。若明本性与心同，方敢与君说端的。学金丹，容易入，熟味中庸与周易。有为有作总皆非，说龙话虎终无益。元初情动有其身，若更迷修转刑棘。常思混沌未分前，妙理难言心自然。一身上下皆属阴，一物阳精人不识。圆陀陀地镇相随，空不空兮色非色。散於万物遍乾坤，一物之中一太极。退藏於密一性中，视之不见寻不得。我丹诀，自各别，不用日时与年月。也无火候与抽添，亦无人我分妍拙。亦无生，亦不灭，亦无所修无所说。饥来吃饭困来眠，闲时打坐懒时歇。逢物便餐逢酒饮，不持斋戒心常澈。荣华富贵不关心，名利是非皆断绝。凝然静定养元神，一念不生真境别。真境别，自欢悦，昼夜见个中秋月。不来不往正当中，洞然八荒皆皎洁。也无盈，亦不缺，犹如红炉一片雪。虽然得到这工夫，打破虚空方了彻。逍遥快乐且优游，人间烦恼不相涉。学道人，趁时节，百岁光阴如电掣。遇之不炼大愚痴，莫待老来神气竭。急回头，当猛烈，一刀两断须见血。欲脱凡身换法身，精修一念当如铁。说此言，大心切，尽把天机都漏泄。学人若作等闲听，祗恐临终悔不迭。
　　心地赋　　　　　　三于真人
　　世事无穷，观来尽空。既向玄门受教，便於心地下功。大智闲闲，澹泊在不生之内；真机默默，逍遥於寂灭之中。原夫要长灵苗，先持心地。六根净而千种灭，三界空而百端治。见闻知觉，是障道之元因；恬淡清虚，乃颐真之大义。若乃坚成学道，须当了心。心静则孤明独照，心存则万境皆侵。真容无欠亦无余，生前可见；幻相有形终有坏，分付何求。明知诸法皆空，万缘都罢，行功打坐，乃道之狂。布惠施恩，即德之诈。大巧若拙，还知事事无为；善计非筹，直要头头放下。但使一心不动，万行自全，每畅神而度日，实知命以乐天。任经春夏秋冬，饥餐渴饮；或对风花雪月，稳步安眠。若能对境忘情，逢场作戏，本来了在方寸，何必修於累世。永嘉既悟，强留一宿而归；卢行犹疑，谩等三更而至。是知物物皆空，尘尘总弃，性外更无实相，目前尽是虚泡。长生有物而混成，神鬼莫测；大象无形随处是，天地难包。信乎本要明心，何劳苦志，谅不由他，诚能自已。大辩忘言，真经绝字，赖啼乌宣扬，落花指示，石女亲传，木人举赐。浅智少识者，则曰不然不然；高明广见者，乃云如是如是。故悟则处处平夷，迷则头头踏刺。大抵欲修天外大成功，莫挂人间些子事。
　　八义禅赋　　　　　冯尊师
　　教有顿渐，禅无后先。迷之者远隔劫外，达之者近在目前。无去无来，运六通而自在；不生不灭，超三界以孤圆。不畏谊哗，不居潇洒。门生五派者，强生知见；宗举一乘者，亦为虚假。只要常常显露，般般放下。清风万道，松间石女讴歌；明月三竿，岭上牧童颠耍。智慧夙禀，灵明顿开。应机时须宜性现，对境处决要心灰。圆融四象，通达三才。绿水长流；纵尔沤生沤灭；青山不动，任他云去云来。亘古亘今，不衰不朽。昧之者滞於声色，达之者超於无有。驱扫风云，摩挲星斗。空琴韵美，堂前木马咆哮； 雪曲应希，海底玉龙奔走。莫问东西菩萨，休寻南北弥陀。触目尽是法界，何方不是禅那。会得如此，方堪恁么。居尘出尘，岂落万缘之化；在欲无欲，不沈六贼之魔。左右逢原，寂照返朴。葛藤老婆舌，千劫贩骨；灵源直指者，一句绝言。纵夺自由，杀活独卓。白云青嶂，头头尽是真如；翠竹黄花，物物无非正觉。泯绝无际，包含大千。拈花示众者，真为过计；叱佛骂祖者，亦是违愆。谁会进步莲花，鹿苑归来，月满江船。拈出自己家风，顿超十地；踏碎顽空梦幻，独饭诸天。一等虚脾，敢胡斗觜。皆较糟粕者，宁知真味；穿凿公案者，岂通妙理。差之一毫，失之千里。木人言：若要识西来〔意〕，须吸尽涅盘金仙髓。
　　识心识意赋
　　如要修行，先须识心识意，然后悟性。如何是心？如何是意？但能知觉为之心，千思万想为之意。意从念起，心从物生。既知起生之根源者，只在方寸。方寸者，本来之真心也。心本无心，意本无意。为从来熟境难忘，心浮意动，却把真心朦昧，不能显现。须是澄心定意，内观其心。湛然不动者为之定，定中觉灵者为之慧。定是体，慧是用。定慧两全者，日日不亏也。
　　清闲赋
　　泛爱曰浊，孰能好清。从他萦其万虑，惟我闲其一生。猛离极梏之囚，常居安静；免被蜗蝇之缚，大悟灵明。原曰绝世羁糜，统元纲纪。玩杳冥太清，则能深根固蒂；处恬淡真闲，则乐长生久视。既知此理，心如秋水之澄；凡动於时，妙若春风之起。若乃卓尔与立，湛兮或存。廉而不刿也，喻镜分妍丑；光而无私也，如月射乾坤。端正一性，安然六根。孤高洁净於灵源，松筠雅操，坦荡纵横於法界，绝素玄门。於世身返孤云，情起野鹤。体微妙则藏山於泽，绝思虑则藏丹於壑。清彻灵虚，逍遥矿漠。丝毫不挂，神飞姑射之游；物我俱忘，云步寥天之廓。大抵非圣所私，由人所为。苟未捐其名利，安得悟其希夷。述夫大智闲闲，觉见南山之语；小人戚戚，理闻宣父之辞。且如在欲行禅，担家说妙，须得下愚之敬慕，未兔贤良之讥诮。直须静裹兴功，回向闲中返照。致虚极而守静笃，老氏家风；隳肢体而黜聪明，颜渊枢要。夫然心法双泯，生死两捐，凭清浄修成道果，悟虚闲凿透玄天。从抛有漏之因，萧条宇宙；深息无为之穴，啸傲云烟。异哉，饭蚁劳生，灯蛾殒命。空恁漂沈其苦趣，谁肯修完其德性。已矣乎，不如闻早乐闲清，归去玄都朝上帝。
　　全真赋　　　　　　冯尊师
　　神圣垂御，仁慈普均。既宏开於玄教，特谨奉於全真。孰知十极之高仙，来游此世；大阐三皇之古道，顺化於人。切原德贯诸门，心归一正。舍俗者辞亲割爱，固穷者乐天知命。是以全真，学而修性。功名财色，观如水上之浮沤；智慧灵明，敬若教中之先圣。诚以学不所执，法求大道。广积德行，则外施於方便；深修保炼，则内运於成功。善处无为不二，能寻有道参同。物物分明，莹若潭中之皎月；头头应现，动如草上之清风。必也选甚高低，尽皆提挈。学之者有因有果，达之者无灭无生。至静至和，至坚至洁。统万德而接物，不舍慈悲；宣三教以开迷，犹尊贤哲。大抵乞食不耻，至贫不忧。屈己惠人，则施恩於孤老；高志抗节，则笑傲於王侯。是谓全真英士，达道仙流。顿悟天机，高播玄风游圣境；广施香饵，普寻知友赴瀛洲。是以见物明心，知空悟道。〔学〕全真道法，则谨依於锺吕；取大道玄理，则严奉於黄老。清虚恬淡，收红炉烁就银丝；纯粹精微，向丹鼎烹成金宝。捐彼假合，表达自然。证实相妙之更妙，得真功全之又全。五道银霞贯斗，一轮明月辉天。鹤驾金书，朝赴九阳之殿；蟠桃玉液，位登万圣之筵。噫，有等愚迷，闲争人我。宣扬诵经者，岂通玄妙；诳惑中下者，不知因果。须离火院恩山，却入名缰利锁。丕休哉，若要知端的全真，顿悟虚无堪可。
　　尊道赋　　　　　　宋仁宗
　　三教之内，惟道至尊。上不朝於天子，下不谒於公卿。避凡笼而隐迹，脱俗网以修真。傲林泉兮，绝名绝利；乐岩谷兮，忘辱忘荣。顶星冠而烁日，披布褐以长春。或髼头而跌足，或丫髻以包巾。摘仙花而砌笠，折野草以铺茵。吸甘泉而漱齿，啖松栢以延龄。歌之鼓掌，舞罢眠云。伴山谷则杯茶款话，逢水饮则尊酒论文。笑奢华之浊富，乐自在之清贫。岂一毫之挂碍，无半点之牵萦。或三三而参玄访道，或两两以话古谈今。话古谈今兮，叹前贤之兴废；参玄访道兮，理自己之玄真。任寒暑之更变，尽乌兔之逡巡。苍颜返少，白发还青。携箪瓢而入廛化饭，采百药以临世济人。解安人而利物，或起死以回生。修仙者骨之坚秀，达道者神之最灵。判吉凶斡旋异象，定祸福密勘人伦。阐道法扬太上之正教，施符箓除人世之祆氛。降邪魔於掌上，布呈气於雷门。扣天阍真仙具备，击地户万神成听。颐真默坐，静室存神。夺天地之秀气，采日月之华精。运阴阳以炼性，按水火以胎凝。二八阴消兮，若恍若惚；三九阳长兮，如杳如冥。应四时而采取，养九转以丹成。跨青鸾便冲紫府，骑白鹤直谒玉京。参满天之秀气，表妙道之殷勤。比儒教兮，官高职显，富贵浮云。比释教兮，寂灭为乐，岂脱凡尘。朕观三教，惟道至尊。
　　祖庭记
　　祖庭昔日本无踪，重阳开化阐玄风。故乡长安京兆府，祖居醴泉太子村。天垂乾象神仙降，地发祥光紫气升。母怀仙胎经二载，生逢时遇宋徽宗。政和二年壬辰相，腊月二十二日生。祖师父母生三子，重阳师父有二弟。幼小入学明师训，九经圣典若习攻。二旬有七应武举，深知兵法挽硬弓。文武双全人皆惧，宋号德威名世雄。心上所为明似镜，口中言语响如钟。昔日甘河曾沽酒，得遇披毡二仙翁。五篇玄秘亲传受，七窍通灵便见功。自从饮了甘河水，心地大开方便通。四旬有八逢正教，弃世归道隐墓中。得观内景真消息，方知五行造化功。识破幻化虚假体，更不人间问吉凶。再逢和李居刘蒋，三人同居至三冬。思想丘刘谭中马，改名自呼王害风。火焚茅庵辞秦地，别却东南下山东。三千里外得知友，九转成功入南京。师召门人亲嘱付，吾当归去赴蓬瀛。大定十年庚寅岁，五旬有八寿命终。查子店中升仙路，留下全真古家风。七朵金莲开户牖，长春长教化门宗。传与清和全真理，浩然盘山南离峰。洞真白云披云子，无欲高中众仙翁。十八大师都在此，庚子年间起建功。天下门人来助力，寰中道者总施功。天赐匠人曹提点，殿阁建在水竹村。嵯峨脸峻高百尺，碧瓦瑁璃接太空。南山吻兽龙喷水，四兽昂昂虎啸风。千梁万拱排八卦，五脊六兽按九宫。远望有如须弥顶，遥观恰似太华峰。上接云横连北斗，下临九肺九泉通。〔缺句〕岭背八水总朝东。万道霞光笼宝阁，千条翠雾罩琳宫。曾观鸾鹤空中舞，又闻仙乐振天宫。万象森罗朝玉帝，诸仙圣众捧三清。红光紫霞深锁闭，白云瑞气紧牢封。数株红桃兼绿竹，千根翠栢间青松。游遍乾坤无限地，希有重阳万寿宫。
　　升堂文　　　　　赵真人
　　切以玄元圣祖，广开众妙之门。大道全真，普化群生之教。瑶池仙子，重阳金莲七朵。阆苑璚宫，长春玉花万叶。虽则枝分稍异，到了万叶归根。然则派别流差，毕竟百川归海。方方设教，会四海之云朋；处处兴缘，聚三山之霞友。茅庵草舍，普修宝殿琳宫。纸衲麻衣，恩赐星冠月帔。可谓人能弘道，阐先圣之规模；自然道法应人，开后世之眼目。了真堂上，元无一点萦心；万行门头，正好诸人着力。在上者当处宽仁，在下者常生敬顺。尘心争辩，不见体玄之家风。道眼相从，依旧丹肠之活计。夙为物外神仙，今作门中法眷。莫滞一时之粪土，弹轻千圣之宝珠。在世时同修道果，超凡去共列仙班。出家君子，清眼研穷。离尘烈士，赤心照察。伏惟珍重。
　　其二　　　　　　冯尊师
　　夫至道渺漠，妙道希夷。先地先天，不拘文字。光明虚彻，遍满十方。清净灵通，周流三界。千变万化，统摄阴阳。体用真常，无穷极矣。争奈凡笼障重，难矣承当。贱古尊今，妄生知见，殢法参禅，傍开户牖。从此太极朴散，教列三门，情识场中，不能归祖。观彼诸人，深宜哀愍。是以大开方便，广运慈航。普济苦海群生，脱免沈痾六趣。引归真路，复玩鸿蒙。凿开恬淡门庭，游赏清都降阙。五云台上，明传黍米玄珠；九曜楼边，高举含光宝剑。纵横旷漠，坦荡无何。动止无为，混成纯素。遂可扫除萨埵，游戏菩提。不死不生，无余无欠。圣凡俱遣，空色包罗。假使泥牛吼月，木马嘶风，漏透机张，作家笑具。炎炎言下，叱回碧眼胡僧；寂寂光中，击碎金毛狮子。花收五叶，机拂三玄。放开元始钳锤，缩却牟尼手段。发挥象罔，踏碎涅盘。截断曹溪，闲居郑圃。达磨罗什未生，已有南华御寇。奈何学者忘本逐末，弃主怜宾。不叩冲虚，执持梵语。本安中国，求证西方。空费草鞋，寻个甚么。石狮子剜了心肝，野狐涎灌彻骨髓。在欲行禅，望成佛果，葛藤谜语，敢把人瞒。此般君子，怎生接引。今也聊将法药，掷向人间，出此醍醐，利兹上士。举扬本分生涯，点检见前面目。露些消息，分付知音，这段家风，是何曲调。乐非律吕，劫外阳春，琴操无弦，孔吹天籁。不须玉线金针，绣出霓裳彩凤。个人会得，即便归来，不夜楼台，同登雅会。无底篮儿汲水，无根铁树开花。此个规模，如何印绶。浑沦邦畔，不许商量。灵宝峰前，孰能着脚。直须洒洒落落，休要纷纷纭纭。顿悟玄风，逍遥宇宙，久伫仙班，伏惟珍重。
　　其三　　　　　　秦真人
　　百岁光阴，疾如流水，一生事业，空似浮沤。昨朝面上，桃杏花开，今日头边，雪霜照破。苏相国腰悬六印，难免无常；郭子仪位至三公，终归大限。白蚁阵残浑似梦，子规声切劝君归。休待祸临头，方知是幻。金玉满堂，怎生守得，儿孙对面，谩切长吁。红楼翠阁粉墙高，非干己事；白马朱轮金铎响，尽属他人。徒劳个裹伤心，不觉暗中弹指。鬼使者岂通关节，阎老子不顺人情。泪落千行，悔将何及。肠分九段，更怨他谁。到此际多休少休，方知道千错万错。惆怅落花流水，无可奈何；凄凉衰草秋风，不堪回顾。若夫聪明君子汉，慷慨丈夫儿，万事全抛，一言猛悟。比黄金如粪土，要买神仙；等白玉似尘埃，斡回天地。更不前思后算，那复朝商暮量。脊骨如钢，脚跟似铁。又何须炼药炼丹，即归三岛；更不假安炉置鼎，便到十洲。许旌阳拔宅上升，盖因此耳。淮南王全家脱去，岂有他哉。争似高人，做惊天骇地因缘，有跃古腾今手段。心和口应，口与心同。姓名已挂於丹台，功德定归於紫府。若是圣贤妄语，可怜辜负善人。自惭口拙，不敢多言。久立仙宾，伏惟珍重。
　　茶文
　　伏闻一声雷震，吐群品之芬芳。凤饼龙团，表至真之异物。阴阳滋秀，天地氤氲。禀四时之正气，夺五行之清味。先春园内，生成片玉之珍；瑞雪岩前，造化灵芽之蕊。玉人采得，妙用依时。金槽碾处，香来扑鼻；石鼎烹开，谲花浪跃。卢全七碗，洗除六欲之昏迷；赵老三杯，涤尽众生之梦寐。爱之者精神爽异，悟之者心地清凉。莫言释子家风，真是道人受用。聊得一味，普施诸人，得意归来，伏惟珍重。
　　七真禅赞并叙　　　披云真人
　　全真之道，其来久矣。惟曾子固言之甚详，而后学者犹以为黯暗。盖全也者，物物皆全。而真也者，念念皆真。物物皆全，则无缺不全；念念皆真，则无段不真。无物不全，是全全也，犹未，至於所以全也。无段不真，是真真也，犹未至於所以真也。即全非全，即真非真，亦无非全，亦无非真。学至於此，全乎全乎，真乎真乎，万分未得处一焉。故能及山川，移城邑，蹈水火，入金石，纵横自在，变化无方者也。此教出於太上，而传于东华。东华传于正阳，正阳传于纯阳，纯阳传于重阳。重阳之前，玄萌乍发，人未之信。重阳之后，其风大阐者七世矣。嗣教东莱披云子，谨斋戒而述七真赞焉。
　　辞曰
　　教祖重鹅，猛脱金章。佩洞宾之秘诀，饮甘河之灵浆。进上上步，入玄玄堂。得四友於东海，领群仙於上方。金莲开半万之祖，玉叶传十九之芳。一自祖师归去后，终南依旧好风光。
　　其二
　　倚欤丹阳，三髻作舞。密投赐芋之机，猛悟分梨之语。抛半州之旧产，应三清之选举。凿二炁未分之前，运五行不到之所。霹雳一声归去来，呵呵拍手花如雨。
　　其三
　　稽首长真，不拘小节。胆气凌秋，脚跟似铁。抛俗眷以慷慨，入玄门而决烈。袭朗然子九转之机，受重阳师四言之诀。超出阴阳之陶冶，解开造化之关结。十年受用洛阳春，等闲肯向东风说。
　　其四
　　伟矣长生，风标秀出。厌尘土之腥躁，悟宗风之消息。心游物外之烟霞，迹混廛中之鼓笛。花簪阆苑之红，桃咀蓬壶之碧。跃出洪波万丈高，灵光一点无人识。
　　其五
　　伟哉长春，弱冠高洁。孤身度函谷之风，七载坐磻溪之月。六受皇宣，四朝帝阙。数十国化行於虚靖，三万里不辞於风雪。宝玄台上梦游仙，露滴松梢还漏泄。
　　其六
　　号赐体玄，含真自然。字潜分於□竹，位默定於金莲。六月迎阳而久立，三冬抱雪以安眠。鸡已烹而复唱，鸩虽饮而命延。受金国之四诏，拜玉皇之两宣。试问铁植山下月，肯将消息向人传。
　　其七
　　太古壮年，幸识重阳。高出烟霞之外，远抛名利之场。宁海市中挽回日月，赵州桥下坐断冰霜。炼五行而作髓，煎八卦以为粮。八十四年还债了，东风回首旧家乡。
　　或曰：七真之道尽於此乎？曰：未也。是犹追骐骥之遗踪，拾凤凰之落羽，以为骥凤之全体，可乎？或者笑而稽首。惟圣知圣，惟真知真，惟凤知凤，惟麟知麟。惟披云老仙，妙龄入道，侍长春者四十余霜矣。得全真之尤精者也。於七真之显神藏用，饱闻而饮见之。吐辞为赞，言言入神，事不虚靡，文不过华。使天下学者读之，足以为信据而无疑矣。
　　逍逊吟
　　处顺适逍遥，全身远俗嚣。狎鸥泳沧渚，鼓瑟会渔樵。辅轲心无耻，尊荣志不高。收纶望晚钓，信步与春翘。完矣丰絺绤，沛然泽寥萧。黄庭消百虑，紫芋待终朝。於焉开三径，扶摇玩九霄。畅情横短笛，握固返垂髫。宠赐非凭据，清闲足富饶。尽他使副墨，惟独赏参寥。遂志浴沂水，嫌喧弃许瓢。虚怀镯斸斫，挫铣混刍荛。时否潜知止，岁寒节不凋。九思於节揖，五柳任萧条。伉俪或耘籽，归休懒折腰。灌畦甘抱瓮，忘味喜闻韶。除害轻金玉，聿修光祖祧。高奔迈骐骥，奋翼笑鹪鹩。绝学游玄圃，颂声歌圣朝。观鹉临曲沼，覆鹿用枯蕉。塞兑徒居实，深根匪揠苗。解纷须侃侃，养素乐夭夭。涂隙藏深密，如愚匿懋昭。参禅稽局楼，抠瓦巧灵潮。齐物真何得，封戎世可超。悲嗟蜗竞角，坐看乌迁乔。但看同耕叟，焉能屈下僚。凤笙云外听，春色杖头挑。刻木鸢谁放，无弦琴自调。搏空归去日，不必借銮镳。
　　堂规榜　　　　　　白玉蟾
　　天地神人鬼五仙，尽从规矩定方圆。逆则路路生颠倒，顺则头头合自然。道从古有，堂自近兴。为神仙养素之轩，乃散圣息肩之地。晨昏香火，上祝皇王圣寿无疆；朝暮经诠，下保檀那各家清吉。是以隐显莫测，凡圣同居。只笠箪瓢，作壶中之活计；孤云野鹤，是物外之闲人。散诞无拘，逍遥自在。黄粱梦觉，安然一枕清风；金汞炉开，寂寞半窗明月。功成行满，体妙神灵。伏龙虎而出昏衢，跨鸾鹤而归洞府。其或初离俗网，乍入玄门，性天未彻，心地尚迷。切宜遵守准绳，久则不违模范。侍师敬友，念道思真。常於性命上留心，莫向利名中挂意。行须缓步，语戒喧哗。勿歌夭艳之词，莫讲是非之事。公私出干，不许见灯而回；打坐绝言，直待钟呜而起。来时明白挂搭，去时对众抽单。稍有违犯，量其罪咎。轻则香油茶饼，重则竹笓下山。偷盗分文，毁烧衣钵，饮酒赌博，不许在堂。职事有违，理当倍罚。故兹榜示，各令知悉。
　　颂曰
　　五湖云水，混处一堂。既集徒侣，须明纪纲。或凡或圣，时隐时彰。神化无定，道规有常。
　　清闲跋
　　可委者命，可凭者天。人无牵尔，事不偶然。上天生我，上天死我。一听於天，有何不可。时有待识，物有枯荣。人有衰盛，事有废兴。龙不冬跃，萤能夜飞。君子小人，而皆有时。仲尼再思，曾参三省。予何人哉？敢不修整。人言为信，日月为明。止戈为武，羔美为羹。人有贤愚，事无巨细。得不艰难，失必容易。断不决疑，断不可缓。当断不断，反受其乱。人善不趋，己恶不除。谓之知道，不亦难乎。良如金玉，重如丘山。仪如鸾凤，气如芝兰。春无再至，花无再开。人无再少，时无再来。
　　鸣鹤余音卷之九竟 
　　
