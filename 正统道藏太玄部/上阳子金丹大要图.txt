上阳子金丹大要图
　　经名：上阳子金丹大要图。元陈致虚撰。原系《金丹大要》第八卷。后分出别为一卷。底本出处：《正统道藏》太玄部。
　　上阳子金丹大要图
　　太极图
　　阴阳未分，形如鸡子。
　　太极分判图
　　一阴一阳之谓道。黑浊为阴，白而清为阳。太极者，阴阳之本始。天地者，阴阳之形体。
　　先天太极图
　　阴太极而生阳，颠倒用之成丹
　　后天太极图
　　阳太极而生阴，五行顺则成。
　　金丹九还图
　　阴阳相交，水火既济。
　　金丹七返图
　　黑中有白，体变纯乾。
　　金丹五行之图
　　天一生水，水中真阳之气为黑铅
　　铅乃五金之祖，金正位居西。不曰金而曰银者，象兑之色白也。金本生水，修丹之士却於坎中取金者，以母隐子胎故也。地二生火，火中真阴之精为黑汞。汞乃朱砂之父，汞正位居东。不曰木而曰汞者，即震宫之木液也。木能生火，修丹之士却於离中求木液者，以弦气所在故也。
　　太极顺逆图
　　顺
　　逆
　　　 　 
　　元气体象图
　　金丹三五一图
　　紫阳翁云：三五一都三个字，古今明者实然稀。东三南二同成五，北一西方四共之。戊己自居生数五，三家相见结婴儿。婴儿是一含真气，十月胎圆入圣基。上阳子曰：一乃天地之祖气，明三五一者，即知真铅所生。
　　清浊动静之图
　　乾坤本体 离坎为用
　　大道生一气，气中分阴阳，阴浊而阳清，雌黑而雄白。太上曰：知其白，守其黑，知其雄，守其雌。故经云：清者浊之源，动者静之基。人能常清静，天地悉皆归。泥丸云：我昔工夫行一年，六脉已息气归根。如今通身是白血，已觉四季无寒热。紫阳云：黑白相扶是水金。上阳子曰：乾坤为体，却归坎中之白以还离。故云金丹。
　　宝珠之图
　　宝珠一颗，初产于蚌胎之中，养护於骊龙之领。世尊得之，号曰牟尼。天尊得之，号为黍米。大修行人要知此珠端的，即是坎离既济之一点也。与天地合德，日月合明。曰牟尼珠者，龙女所献也。曰元始悬一珠者，海蚌取之也。曰如意珠者，姹女所配也。曰火珠者，骊龙领之物也。凡世之珠虽径寸，可玩而有价。此珠虽至微，不可玩，不可见，而无价之宝也。
　　金丹四象之图
　　日月乃乾坤之精，离坎乃阴阳之用。乾坤为鼎器者，取日月之精也。以阴阳为炉炭者，会坎离之气也。丹法颠倒为地天泰，丹道翻覆为水火既济。经曰：日居离位翻为女，坎配蟾宫却是男。不因师指，此事难知。
　　金丹八卦之图
　　金丹八卦图说
　　卦者，象也。有体则必有用，有变则必有合。如以艮为体，则以坤为用，以震为体者，则以兑为用。《易》曰：西南得朋，乃与类行。犹离以坎为类也。修金丹者，取金於兑，而兑为白虎，专以食啖为心，其害人伤物为不少，若能制御震宫之青龙，则自能降其虎矣。金丹者，只降得白虎一物，余皆易事耳。夫兑生于坤，而代坤行道，乾金生兑，初因朴散，乾乃寄金于坎，号曰黑铅。取兑金于坎者，母隐子胎也。释云一口吸尽西江水者此也。
　　形物相感之图
　　形物相感说
　　老君曰：内观其心心无其心，外观其形，形无其形，远观其物，物无其物，三者既悟，唯见於空。释氏云：乾坤之内宇宙之间，中有一宝，秘在形山。又曰：吾有一物，上拄天下拄地，诸人还识么。《易曰》：形而上者谓之道。又曰：男女媾精，万物化生。三教修行，不离形物。故丹阳翁云：速把我人山放倒，急将龙虎穴冲开。伯阳翁云：耳目口三宝，闭塞勿发通，真人潜深渊，浮游守规中。领悟到此，方知龙虎之形，龟蛇之物，皆从人身中而有。非此二物，不能交结圣胎。至妙毋忽。
　　明镜丹道图
　　紫阳丹房宝鉴之图
　　悬胎鼎
　　鼎周围一尺五寸中虚五寸，长一尺二寸。分三层，应三才。鼎身腹通直，令上中下等均匀。入炉八寸，悬於灶中，不着地，悬胎是也。又谓之朱砂鼎。张随注云：又名太一神炉。
　　满庭芳
　　真铁牛儿，形容丑恶，性刚偏好争驰。人人皆有，那个解牵骑。种就黄芽满院，更须用、神水浇之。中宫裹，若无此兽，安得以婴儿。乾坤，真动静，生成家活，总赖於伊。饥餐虎髓，
　　渴饮水银池。夜半牵车进火，霞光迸、海底腾辉。牧童笑，华池宴罢，乘个月明归。
　　偃月炉
　　炉面周围约一尺二寸，明心横有一尺，立唇环匝二寸，唇厚二寸。炉口偃开锅釜、又如仰月状，故名偃月炉也。张随注：又名威光鼎。
　　汞铅名
　　参、妻、臣、水银、流珠、玉液、神水、姹女、玄女、木液、白雪、碧眼胡儿、青衣女子、东海青龙、交梨、浮。阴火白、宾客、民子、天魂、丹基、黑龟精、阳中真阴、下弦银半斤。已上汞之异名。
　　金丹，火丹，内丹，还丹，神丹，真铅，大药，婴儿，谷神，圣胎，刀圭，七返，玉壶丹，紫金丹，绛雪丹，赤赫金丹，龙虎大药，金液还丹，玉液还丹，九转丹，紫金霜，真黄芽，真阴阳，真玄牝，真父母，真龙虎，真种子，真主人，真铅汞，真一，宇宙之主，秋石，河车，金公，金妃，场丹，金鼎君，黄男，三五一，美金花，摩尼珠，白马牙，水中金，玉蕊金砂，神符白雪，龟精凤髓，免髓鸟肝，日魂，月魄，壶中日月，先天地精，太一含真气。商，夫，君，金液，金华，玉池，华池，婴儿。
　　（以上金丹异名）
　　黄男，金精，黄芽，白头老子，素练郎君，西山白虎，火枣，沉。黄牙铅，主人，父母，地魄，丹母，赤凤髓，阴中真阳，上弦金八两。已上铅之异名。
　　紫清金丹火候诀
　　攒簇乾坤造化来，手搏日月炼成灰，
　　金公无言姹女死，黄婆不老犹怀胎。
　　真火本无候
　　铅炉慢养真金液
　　土釜先乾活水银
　　大药不计
　　斤汞心炼神赤龙性，铅身凝气白虎命。内外浑无一点阴，万象光中玉清境。
　　丹法参同十八之诀
　　一采药。收拾身心敛藏神气。
　　七沐浴。洗心涤虑。
　　十三工夫。暮采朝收时煎日炼。
　　二结丹。气凝聚念不动。
　　八丹砂。有无交人隐显相符。
　　十四交媾。念念相续同成一片。
　　三烹炼。金液炼形玉符保神。
　　九过关。果生枝上子在胞中。
　　十五大还。对景无心昼夜如一。
　　四固济。绝念忘形。
　　十分胎。鸡龙抱卵蝉到成形。
　　十六圣胎。蛰其神藏其气。
　　五武火。奋迅精神祛除杂念。
　　十一温养。知白守黑神明自来。
　　十七九转。火候足婴儿现。
　　六文火。温温不绝绵绵若存。
　　十二防危。一念外驰火候差失。
　　十八换鼎。子又生孙千百亿化。
　　林神凤金丹法象投壶图
　　诀曰：金瓶投木箭，气穴引神归。心正形端者，机筹善发挥。若知此诀即　惟精惟一，允执厥中之道也
　　天地先生曰：万般作用尽狂图，独有金丹可入壶。识得不空无有理，修真方不费工夫。天地先生，东吴人也。
　　上阳子金丹大要图竟
　　
