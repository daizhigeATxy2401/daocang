南统大君内丹九章经
　　经名：南统大君内丹九章经。又名《内丹九章经》。不着撰人。据复序疑为唐代吴筠所作。一卷。底本出处：《正统道藏》太玄部。
　　南统大君内丹九章经序
　　予於开元中着《玄纲论》及《养形论》行於世，诏授江州刺史，辞而不受，晦迩隐於骊山，养胎息。至元和中游淮西，遇王师讨蔡贼昊元济，避乱束之於岳，遇李谪仙以斯卫授予曰：此南统大君之生门也，入其门则我命在我。九章象阳之爻数也，其文略尸其事简，实学道之渐阶，为求生之真路也。又曰：内丹者，即此也。吾今授汝，慎勿泄无器识调神灵之徒，否则罹灾矣。九章之旨，许度后人，但不授中下之才者尔。故录为之序引。唐元和戊戌昊筠序。
　　南统大君内丹九章经
　　贤愚异实章第一
　　屈身问道，志腾云汉之外，上士也。伐寿损性，甘心於幽壤之下，愚蒙也。大君曰：人本与天地同生於虚无，何天地则能齐其寿，而人不能存其形？是道不负人，人负於道也。贤愚异实，清浊殊途。故吾之道，非升天之道，集神以为道，神集则内丹成，存其形。
　　神光章第二
　　常人亦以此候吉凶，黄吉白凶，青忧黑死，余候则不令知之。
　　去乱声，绝淫志，无大醉，候夜绝明，左右取之。若电烁而光圆大，而享寿之征也。久则圆明被体，如流星迸芒，其道必昌。大君曰：先扣天鼓，伏枕收光，澄心瞑目，想见太阳。太阳在阙门上，太阴在丹田外，熟寝神静，神集气正。
　　朝斗章第三
　　岁有三元，月有三七，斋心端居，握固暝想，如到金阙，如睹宸容，稽首伏拜，一如朝天子之仪礼。毕，战惧拱耸趋出，洗涤烦虑，止绝烦虑，为斋心，然则朝元无时，夜阑於密室对北辰象行此法，易感通也。
　　庚申章第四常
　　人守此法，夜不寐，非本法。
　　如庚申夜於序室具香火，端居握固，先扣天鼓三十六通，集神毕，次想身中百神皆出，具冠剑威仪，侍卫於前后左右，讫乃引朝太上道君，一如朝斗之法。行之三年，兵虎不能害，三尸不敢守，梦长材美人遗奇花异果，感通之应，送寿之祥也。
　　修阳德章第五
　　为善无小大，皆系於阳；为恶无小大，皆属於阴。积善滋大，则阳气发而为祥；积恶滋深，则阴气作而为祸。故希寿之士，先凭阴德后迎阳报者，即遐龄也。大君曰：如此之流，皆入仙格。服饵灵草，容壮难老。药财为裹，术则为表。百神易集，形可长保。
　　导引元阳章第六
　　百关开通则五藏皆理，六府俱摩则邪气不入。天鼓呜魇秽皆去，元气行津路流通，气液所及，骨髓如金，神必亨畅。导引毕，定息呜天鼓，集神，乃嘘呵呼嘻咽吹之声无令耳闻，久则清气积於内，浊秽之气消亡矣。大君曰：丹虽未成，神已虚明。元阳气平，乃人长生。
　　阴忌章第七
　　雷电震雨，大风拔树，此乃大怒，鬼神皆怖。是故，拱立稽首，凛而兢惧，宴息於林，无行夫妇，如否者，鬼神夺算，病则难愈。大君曰：故天威怒，阴灵皆怖，久则阴贼遁，死籍除，百神扶，此之谓登福举，碎祸车。
　　习近则生章第八
　　冷容，夭寿之阶也；淫声，伐性之斧也；珍肴卮酒，乱神之药也；轩冕缙绅，贲形之具也。此四患靡不知之，无能舍之，舍之不得，谓之行尸。升天道远，全生道近，故不如习近。大君曰：神集则灵，气清则轻。神集气清，是谓守形，是谓全生。
　　七曜感通章第九
　　心仰七星之光，足履七星之步，迹勿重，履四十九数，回视握固，扣呜天鼓，瞑目存想左龙右虎。故曰：我不寻真，真必相随，神得真气，百灵皆护。授真气必遇至人，或梦游海山，见龙兽皆白衣，天子宫楼御苑，是神合形，命卫成矣。然后告元神，享寿星，天关无碍。
　　后序
　　束方角亢二星，列宿之长，故日寿也。二星之问，则天门也，亦日天关。凡得道朝元，皆由此门而入。得此道者，告元神则感通享寿星，则关奏录系於天门矣。功满升天，元辰接引入门，则无碍。一予四十年方遂一第，既知命寡，遂慕寻真，讨究仙经，莫得生理，因南访茅君修真之迹，登茅巅，入石室，先得《元道真经》，即太上道君归根复本号而不嘎之理也。乃执其理十余年，惟攻胎息，续用既劳，嗟乎非眼前之睫也。后再游，逢老叟日：汝欲学仙乎？学仙者从尘入真，如炼矿而镕金也，何不先求命术，以延其生，后修阴德，登其渐阶乎？天仙也者，功感上天，韶授锡命，乃遂轻举而为仙人也。虽达仙境，犹炼真气，气与神并，故曰神仙。神仙体虚，故能跨鸾驭鹤，乘云气飞腾太虚，寿齐天地。汝得《元道真经》，求仙之荃蹄也。其莽荡，鱼兔难寻。昔茅君上升，留《大君命卫》藏於山巅石室，俾吾守之，盖欲传於夙分者也。汝格孤气清，必有仙骨，乃出此九·章，授予而去。嘱曰：此即所求之鱼兔也，道非身外，宝之！宝之！乃录其育为序以纪之，仍目之曰内丹神诀矣。昊筠序。
　　南统大君内丹九章经竟 
　　
