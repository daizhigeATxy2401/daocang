亶甲集
　　经名：亶甲集。原题西秦降真子赵民述，疑出於宋代。一卷。底本出处：《正统道藏》太玄部，众术类。
　　亶甲集
　　西秦降真子赵民述
　　志人若觅长生理，子细穷寻大道源，既晓赤龙盘黑海，须交白虎外朱轩。
　　五行备入黄金域，九转终归紫府门，见得此中仙境趣，也宜早早度儿孙。
　　勤心久慕希夷道，果遇真人指道芽，认得坎高柄玉树，从他禽兽驾河车。
　　虎龙交媾安神室，时日循环作宝花，七反九回功毕后，柢餐一粒向仙家。
　　遁迹为儒且混尘，周游到处乐天真，虔心幸遇超凡果，养道明知住世因。
　　一黑胎中收凤髓，两弦阐内育仙宾，阴阳数足成丹饵，便是长生洞裹人。
　　性灵孤僻艺孤高，行尽天涯少道交，能使日魂居月魄，会分阴数应阳爻。
　　调和鼎内庸凡火，密固炉中养圣胞，九九非愆时候足，犬应得饵化此蛟。
　　若更尘骨亦非难，金木交并理最渊，抱得金乌来北海，随将玉兔过秋天。
　　三才有备高恩助，百日无差药力全，频服自然延甲子，任他沧海变成田。
　　无功功裹用无功，功外无功合圣功，识得坎高居上下，任从乌兔走西束。
　　丹沾瓦砾为珍宝，老饵刀圭反幼童，此道幽微人少会，字中隐义义居中。
　　得道来来离却秦，狂讶自咏为淘人，阴阳发用兴他业，铅汞收藏济己身。
　　莫讶忠言频诱引，等闲光景失边巡，但能炼服仙家药，不碍清朝作大臣。
　　若觅长生不死乡，甲庚修作药中王，会驱阴鬼随虫化，能佐阳神益命长。
　　非畏海倾山溃烂，何愁体朽鬓苍浪，孜孜早愿同人悟，莫遣延迟恐受殃。
　　得悟虚无信有哉，能交智识辩难猜，龙披甲木居高化，虎踞庚金隐北胎。
　　八卦爻中分四象，九霄宫裹契三台，从凡入圣皆因此，为采寒宫翠玉瑰。
　　万卷仙经细意穷，不逢真诀馒劳功，龙飞碧落高金洞，虎走玄胎向坎宫。
　　问尽世人难会得，伤嗟志士未能通，回心早识无中有，兔使流年疾似风。
　　丹砂一粒有何殊，能点衰躯作壮夫，夺得乾坤初造化，吞来脏腑脱荣枯。
　　阴衰反朴凡人讶，阳盛还淳圣者呼，上古神仙服此药，更无别法显虚无。
　　世人不识水中金，看尽丹经理最深，穷取坎高知否泰，方教卯酉自浮沈。
　　若归紫府先由丙，要采琼花出在壬，诗句直言言妙诀，更於别处莫留心。
　　壶中一景少人知，知者无迷达者稀，莫指仙经图自悟，须凭口诀泯他非。
　　延年必籍玄珠力，熬药探穷造化机，频饵一丸阴鬼去，极阳轻体向空飞。
　　祖宗阴德嗣承仙，为遇还丹力验篇，金水互并归戊己，寅申数足运时年。
　　开炉五彩辉神室，入腹三魂反洞天，认取诗中幽隐意，莫於别处问真诠。
　　阴采阳收应卦爻，合和入鼎虎龙交，龙逢虎似豺当犬，虎遇龙如雀见猫，
　　七度推迁居圣域，一回沐浴动神胞，灵丹善易凡夫体，鹦饵为鸾宿凤巢。
　　会炼仙丹别有由，古今真诀理相投，尽言壬子驭金虎，皆说青童探火牛。
　　朝去暮还巡盖载，日来月往运春秋，方知此法门难入，侯杀人问好道流。
　　不遇真诠理不精，馒劳神思若相萦，既教赤子离玄室，须遣黄婆恋紫英。
　　一黑若差神易散，六爻虽备药难成，劝君最好勤修饵，饵了神全体自轻。
　　高官坎位少人知，知者非云达道基，癸母常骑白马子，丁翁爱养黑龟儿，
　　一千日内朝黄主，十二楼边外紫帷，莫讶此言多显焕，等闲年限有倾时。
　　负琴枉酒道相和，细算人生得几何，逢快乐时须快乐，任蹉跎处且蹉跎。
　　水中若见婴儿貌，火裹应闻姥女讶，调制但能延寿数，从他日月疾如梭。
　　北瞑深处隐纺鱼，钓得将来配月赊，引入黄宫朝圣阙，种於紫府作仙蔬。
　　骨坚似玉颜无易，肠化为筋性反初，阴部自然除字号，阳神不肯逐三车。
　　采得天池玉药寒，若教高女儿应欢，相将便入春君帐，次第须登赤帝坛。
　　一百刻中巡甲子，万千日内造神丹，群氓遇着为仙客，燕雀餐之化凤鸾。
　　日修修德遇真翁，说尽虚无理尽同，既晓仙家铅汞诀，定知尘世利名空。
　　堆金聚玉应难比，度子延孙为累功，岂在瞻星兼礼月，道成方表宿绿通。
　　迷徒不识水中金，馒向天涯海畔寻，知得黑铅成至宝，自然朱汞作寒林。
　　青童善唱宫声曲，坎母能弹征调琴，请入壶中同宴会，昼宵欢似玉龙昤。
　　阴符道德露玄机，句句篇篇说尽词，母长成儿堪爱惜，白犹存黑莫施为。
　　火生巽木还述果，水入高乡反善基，穷尽世问无限法，除非丹药杀三尸。
　　道可道兮玄复玄，志人遭际契天然，混成物象俱生坎，发化根基尽在乾。
　　每炼丹砂神坦坦，因餐紫药体鲧鲧，八千一百三年数，不向尘寰作地仙。
　　真人善会采琼花，与汞为亲合破菰，四象足归黄世界，五方全号紫河车。
　　能图朽壳成坚体，善溉枯根发嫩芽，便是淮南王法度，载将鸡犬向仙家。
　　炼就仙丹混世问，不逢真诀馒居山，谁知万物皆同道，岂信三峰合二关。
　　一黑婴儿扬玉貌，九宫姥女戴金颜，吾因昔日准些小，直至如今鬓不斑。
　　入口金丹有甚工，熏蒸四体气和通，改形换骨为真子，却老停颜作少童。
　　为采阳中红女子，匹归阴裹白头翕，因兹永保无穷寿，流俗焉知有此功。
　　域中四大道居先，福鲜焉能了汞铅，不信抽铅为大药，柢言烧汞补丹田。
　　迷徒往往迷亡世，悟者频频悟得仙，自古轩辕黄帝法，修成九鼎去升天。
　　碌碌寻人未得人，几回沈想可伤神，尽知渐渐成尘土，犹自孜孜恋宝珍。
　　一法包含千万事，数丸能住百余春，诗中早愿同人悟，莫信来生再有因。
　　亶甲集竟
　　
