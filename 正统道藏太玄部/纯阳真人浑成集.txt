纯阳真人浑成集
　　经名：纯阳真人浑成集。唐吕纯阳撰。二卷。底本出处：《正统道藏》太玄部。
　　纯阳真人浑成集序
　　窃谓古人无心於为文，故言发乎诚，而大体全。后世有心於为名，故文过乎情，而华藻胜。大体者根於自然，华藻者出於使然。自然者同乎天，使然者参乎人。心声之发见限量，不言而判尔。且焕而为日月，章而为云汉，融而为山川，散而为草木，仰观俯察，万象森罗，莫非天之文、地之理，而天地大化，岂容心於此哉。无言而生，不为而化，盖有不期然而然也。我祖纯阳吕翁真人，学贯天人之际，手握造化之机，矢口成言，洒翰成章，初非心思智虑之所致，抑亦天机自发，沛然莫能御者。其劝世也，随方设化，辞白义精，观之使人判然冰释，怡然理顺，廉贪敦薄，勃勃然稔绝尘之虑欤。其诛剑也，假物明理，气豪心放，读之使人释然四解，神清气逸，刮垢磨光，飘飘然有升虚之思欤。夫仙翁之出神入圣，千变万化，其文散落於人问，殆不可以兼收而备举。甫於藏室中得其诗章二百有余，厘为二卷，名之曰《浑成集》，以其浑然天成，非人为所能及也。执事於纯阳宫者，议欲镘木以广其传，庶与四方共之，因嘱予序引。刚拒不能，姑为道其梗筑。其中亥豕之疑，不无一二，安敢以己意辄更之，疑以传疑，当俟达者。呜呼，有能即其诗以求其心，因其心以得其行，由其所行之行以造圣人之道，其亦庶、几乎。愚不能无望於俊之学者。青辛亥岁闰十月望日，条阳清真道人何志渊顿首稽首。谨序。
　　纯阳真人浑成集卷上
　　劝世昤七言律诗二十九首
　　为人不可恋嚣尘，幻化身中有法身。莫街胸中擒锦绣，好於境上惜精神。
　　回来便访仙家倡，迷即难逃俗眷亲。为告聪明英烈士，休教昧了本来真。
　　骑鲸几出洞庭湖，谁识逍遥厌世夫。万朵金莲开混沌，一轮心月印虚无。
　　不求我住黄金阙，唯愿人居白玉壶。袖得青蛇归去也，凤箫声裹步天都。
　　晖晖星斗焕文章，身逐闲云别帝乡。一粒丹於方外炼，百篇诗向醉中狂。
　　壶天自有长春境，海岛宁无不夜堂。踏破碧霄云外路，九重天上傲羲皇。
　　乔木阴阴衬落霞，好山都属道人家。寒灰温鼎重生焰，枯树归根复放花。
　　人世兴亡终有限，瑶宫岁月了无涯。天风触乱铿锵佩，来往飞腾紫凤车。
　　世情不悟只嚣顽，空手归来下宝山。绿鬓边巡翻雪鬓，朱颜咫尺换苍颜。
　　寸心勉作千年调，四假何曾一日闲。标柱题桥多少志，也应囚入死生关。
　　云山道士任闲闲，门外黄尘总不干。心印一输千里月，髻簪五岳七星冠。
　　经开秘览焚香诵，琴少知音对影弹。鹤远药炉朱顶动，只疑飞出紫金丹。
　　虚空浩浩太无穷，独许神光上下通。一点诗魂新气筑，五千言教旧家风。
　　迷时且究人问世，觉处宜修物外功。整翮搏风好归去，莫教容易困凡笼。
　　巍巍荡荡下天庭，憔悴风光颇怆情。细柳营深蚊阵密，长江波阔蜃楼横。
　　酒旗番作征旗动，箫鼓更为战鼓声。无限竞名贪利客，几人能得见清平。
　　红门不可久蹉跎，利未多时害已多。莫纵颖锋为剑戟，好平心地息风波。
　　蜂痴刚采花成蜜，蚕死谁将茧织罗。不义之财贪得富，浮云终久待如何。
　　识破穷通造物般，空心一片任闲闲。圆光上下千峰月，灵相从横七宝山。
　　收拾乾坤归手掌，运般日月撼天关。苍生冗冗无由见，一颗玄珠灼世问。
　　梦断黄粮万事休，烟波不见蜃云楼。烹成铅汞三千日，跃出阴阳八百秋。
　　剑挂斗南魁北下，气横天外月稍头。来时擭片无瑕鉴，高贴青霄未肯收。
　　错综阴阳造化权，人心往往不安然。忽更星汉为云汉，时变雪天为雨天。
　　偷暖冰斯浮翠翼，弄寒梅萼斗芳妍。可怜一段长春景，谁送将来世上传。
　　云路迢迢信鹤行，引吟佳句逼人清。梅魂都被风偷去，竹影全因月印成。
　　山好只知仁者乐，酒醇优合老儿情。共谁同醉逃兵纲，阅苑逍遥乐太平。
　　曾记乘风下翠华，香云密密掩龙车。因期板苑神仙会，醉卧山中处士家。
　　蝶梦庄周真可味，鹿疑郑相愈堪嗟。谁能解此玄中趣，同泛银河月夜搓。
　　勿乏灵源种子孙，好留复命与归根。退身莫引束山妓，抱朴休开北海樽。
　　紫凤未乘归绛阙，乌衣先脱出红门。愿君不窃饥民禄，随我同酬玉帝恩。
　　前生福业自今看，再世因绿见在观。三世抱聪方作吏，五生不昧始为官。
　　休将刻棘栽心地，莫纵干戈下颖端。提得慧刀归去好，免教来往战饥寒。
　　半醒半醉出神京，黯淡江山未放晴。法雨暂随霖雨沛，慈云闲逐暮云生。
　　人问已压尘埃息，物外冥滋道力荣。道力滋荣尘已息，灵台境内贺清平。
　　圣德凡情不可齐，轻杆徒向海心挥。一竿丝上垂香饵，七里滩头坐钓矶。
　　明月满天红寥岸，清风两袖绿蓑衣。水寒夜静鱼不得，笑指长江告式微。
　　兔乌束出又西还，转首流年百与千。莫逐阴魔消玉汞，好将丹鼎炼金铅。
　　尘中但恐抽头晚，物外端宜下手先。这段虚空还打破，便应拂袖入云巅。
　　澄澄一派旧灵源，不属纤尘点污问。朗朗朗同明月朗，闲闲闲似白云闲。
　　擘开天地牢笼网，跃出阴阳造化关。俗境有人聊得悟，回光对面是家山。
　　真性元来得自由，莫教人事强拘囚。是非浪裹宜缄口，名利场中好缩头。
　　妻子冤亲还了了，死生途路得休休。逍遥碧蟑青松下，坐看残花逐水流。
　　一丸丹乐久烹成，高射昆仑灼灼明。仁鼎自令龙虎伏，开炉须遣鬼神惊。
　　大包天地应还窄，细入尘沙不太盈。顽石点来金可就，人收争得不长生。
　　铸就龙泉不记秋，护持法性得全周。神光出匣辉乌兔，冷焰波霄射斗牛。
　　秉处十方三界净，挥时百怪万魔愁。来时特奉天都令，封与人间烈士收。
　　黄鹤楼前吕氏家，一壶天地老姻霞。无形白鹿调朱凤，有个乌龟缠赤蛇。
　　六月山头飞白雪，三冬水底长黄芽。这些道理人还识，陆地神仙闹似麻。
　　目对千差物万般，当胸一点镇闲闲。但知得处如禅月，不可空回下宝山。
　　布袖拂开烦恼障，芒鞋踏破死生关。当时一着安排定，不落阴阳戏弄问。
　　姻霞缥缈隐仙宫，浩气腾腾满太空。节荷一轮河汉月，鹏搏万里海山风。
　　灵光返照先天外，圆相含弘大道中。更有白元君咫尺，世人冗冗不能穷。
　　进后休贪非理物，退时好认本来真。行慈但积无边福，寡欲休伤有限身。
　　绿鬓惟能添白发，红尘难再遇青春。君还悟彻兹狂语，作个逍遥物外人。
　　罗浮道士谁同流，草衣木食轻王侯。世间甲子管不得，壶裹乾坤只自由。
　　数着残棋江月晓，一声长啸海山秋。饮余回首话归路，遥指白云天际头。
　　天网穹窿万象疏，一枝松倒华山枯。寒云散后留残月，腊雪来时向太虚。
　　十洞龙蛇归紫府，千年鸾凤落苍梧。自从别却先生后，南北束西少丈夫。
　　五言律诗
　　夜静寒江上，纶收水聚波。可嗟香饵少，徒看锦鳞多。
　　欲作回船计，其为逐境何。徘徊明月底，空负老渔蓑。
　　欲造修真趣，须凭造化权。青龙吞紫雾，白虎喷青烟。
　　皓气腾三界，阳光射九泉。一丸丹药就，还与未生前。
　　七言绝句
　　莫贵荣华恋宰臣，林泉到处可潜身。君知昔日逃秦者，今作桃源洞裹人。
　　红门窃利苦张罗，来作浮呕去作波。直至玉堂为宰辅，到今谁是汉萧何。
　　伐尽灵根损尽真，髑髅裹面望精神。相逢都道求仙去，蓬岛可曾见一人。
　　收得真精养就丹，寸心无碍自清闲。功成行满思归日，紫凤衔书到世问。
　　草阴消尽地雷呜，星斗阑干万里横。唤起纯阳归正位，午前恰听打三更。
　　一世人身万劫修，何须苦苦为家愁。到头付与儿孙计，着甚来由作马牛。
　　龙倦雄吟虎倦哮，将军犹未脱征袍。怒风卷地番天至，摇落乾坤杀气高。
　　打破虚空见便拿，拿来最好作生涯。不寻面壁蒙头趣，笑杀西来旧作家。
　　休夸年少骋风流，强走输回贩骨头。不信试临明镜看，面皮底下是骷髅。
　　好财心返思真道，看色眸回望武陵。攀桂腕头捐玉纽，踏云脚上解恩绳。
　　困民久已陷刀兵，不在颦眉发叹声。咫尺前程安稳地，只愁人意不清平。
　　木雕泥塑静中身，心境休沾一点尘。默默冥冥无问断，这些风味契全真。
　　莫问谊谊有市鏖，市尘对面是云山。但能方寸无纤翳，别得壶天一味闲。
　　吏越萧何值土埋，文过子建亦哀哉。寻思这个荒荒世，大底不如归去来。
　　我爱贤哉白首翁，仁人文质又彬彬。何绿邀得乘风去，堪与云山作主人。
　　子孙衣禄子孙求，枉了贪心强出头。直待愁来年月尽，怨时平地变荒丘。
　　清贫处下非为辱，显赫居高未是强。试看太平无事日，知他谁在与谁亡。
　　戒酒
　　切戒酒兮切戒酒，一点元光长保守。爽然飞上玉京峰，天地酿熟琼浆有。
　　戒色
　　切戒色兮切戒色，色心才起元神灭。自然夫妇玉堂中，一点精神千丈雪。
　　戒财
　　切戒财兮切戒财，休教苦把世人埋。自家七宝琼林裹，有个真人垒玉台。
　　戒气
　　切戒气兮切戒气，只可绵绵不可废。有朝冲溢化元神，飞上青霄朝玉帝。
　　戒愁
　　切戒愁兮切戒愁，刚贪名利几时休。荣华富贵都能几，限到头来怎肯留。
　　心剑
　　我有龙泉匣裹藏，令人肝胆莹神光。一从提上中宫帐，万里草魔不敢当。
　　心印
　　寒光不动自天然，应变随人方与圆。印定了知无那个，这生恰是未生前。
　　心镜
　　高挂灵台久不磨，自然影现万森罗。任从尘翳休吹拂，吹拂尘无照甚么。
　　心灯
　　一点心灯焰焰生，不劳挑拨朗然明。得来照破人问暗，独放寒光满太清。
　　心月
　　一输心月贴天庭，兔魄蟾魂特地清。些小闲云难作障，通天彻地自圆成。
　　心地
　　心地无劳苦褥耕，静中独有道芽生。我从填得无沟壑，稳稳安闲一片平。
　　最玄昤
　　六年雪岭为何因，志定调和气与神。一百刻中都一息，方知大道显三乘。
　　玉皇差我化凡愚，满地苍生与道疏。四季暗偷身上宝，五行明盗脸边珠。
　　贪名贪利年年有，去是去非日日无。回首却归三岛路，兔教上帝降天符。
　　九转烹煎一味砂，自然火候放童花。星辰炼出青莲颗，日月临藏白马芽。
　　七返返成生碧雾，九还还就吐红霞。有人夺得玄珠饵，三岛途中路不赊。
　　西方玉女产金苗，本是乾坤火自烧。水虎乱云山下卧，火龙散彩海中调。
　　阳魂王盛天非远，阴魄才交地匪遥。功满自然生五彩，骑鸾自在出云霄。
　　天生一味变三才，交感阴阳结圣胎。龙虎顺行阴鬼走，龟蛇逆走火龙来。
　　婴儿同与黄金髓，姥女时斟白玉杯。功满自然归物外，人问寒暑任输回。
　　星辰聚会入离乡，日月亏盈助药王。三候火烧金鼎宝，五符水炼玉壶浆。
　　乾坤返覆龙行雨，卯酉相吞虎放光。入室用机擒捉取，一丸丹髓药纯阳。
　　八卦通灵会坎离，震兑交时合二仪。下手采时当王取，炼烹成熟莫令迟。
　　八十一载在胞中，为炼纯阳九九功。白日乘云归上界，至今游憩紫微宫。
　　壶中四象自然神，只道从民万古君。虽用甲兵安宇宙，两轮日月往来频。
　　岂劳师众静乾坤，南方北户竟相通。此用无非龙与虎，八道神光彻底红。
　　一一须从一一生，真金交会合相争。阳魂终处阴须散，化出乾坤日月精。
　　五行须是配夫妻，坎男离女少人知。二体若交相感合，却令丙老是亲耆。
　　换骨年年别有方，须烹龙虎在中央。功成只是三千日，血化如琼髓似霜。
　　五行精髓一中包，特地轮排候火烧。直待水回神室后，定从平地到青霄。
　　北家离象坎家华，更便束邻震内芽。每待丙公相接引，必於炉裹厮擒伽。
　　四象循还戊己尊，志修恬澹盖因君。金木并时交水火，一道红霞接洞垠。
　　爱惜壶中一粒丹，镇藏幽洞在昆山。此中不是凡问药，服了将身列圣班。
　　炼药功程须九转，虎龙数足火相推。一时进道朝中立，猛烈须凭巽户吹。
　　捣和无路合时难，志在专心子细观。诧女定知乌影裹，婴兄只在月输端。
　　玄中一路更须玄，苦苦言来不在言。忽若遇时难取舍，无门争得见根源。
　　养得兄形似我形，我身枯悴子光精。生生世世常如此，争似留神养自身。
　　五言长篇
　　百字诗
　　本性好清静，保养心源定。财又我不贪，气又我不竞。
　　酒又何曾饮，色欲已罢尽。见者如不见，听者如不听。
　　莫论他人过，只寻自己病。官中不系名，私下凭信行。
　　遇有不轻狂，如无守本分。不在他人壳，兔却心头闷。
　　和光且同尘，但把俗情混。因甚不争名，曾共高人论。
　　五言律诗
　　自咏
　　山仙无人识，佩剑入大唐。回首南北看，无意却归乡。
　　昨者尼磨殿，早觉挂衣黄。风行一阵黑，百鬼尽潜藏。
　　五言绝句
　　琴
　　七弦飞雅操，十指泻松风。唤觉浮生梦，亭亭月印空。
　　棋
　　黑白心难定，何曾对面闲。劫中多路险，生死馒双关。
　　书
　　惆怅亡周后，时儒馒检寻。各生仁与智，孰到仲尼心。
　　画
　　可爱丹青手，无穷三昧功。江山多少景，都在寸心中。
　　四言绝句
　　清
　　一念不起，万绿何生。虚无浩浩，月白风清。
　　静
　　外境不侵，内神自定。一点灵光，莹然自静。
　　道
　　无为理深，寻之越奥。信手拈来，是名曰道。
　　德
　　德亦无形，物无不育。物既含荣，是为真德。
　　行
　　法界虽弘，历之可越。足步清风，手擭皓月。
　　住
　　动则难言，静亦无说。动静两忘，中间且歇。
　　坐
　　心灭寒灰，身忘土块。默默冥冥，光辉三界。
　　卧
　　清静家风，希夷妙诀。放开四大，万绿齐灭。
　　六言诗
　　春暖草花半开，逍遥石上徘徊。独拥玉律金诀，闲踏青莎碧苔。
　　古洞眠十九载，流霞饮几千杯。逢人莫话人事，笑指白云去来。
　　落魄歌
　　落魄且落魄，夜宿乡村，朝游城郭。闲来无事骯青山，闷即街市货丹药。
　　卖得钱，不算度，沽美酒，自斟酌。醉后吟哦动鬼神，任意日头向西落。
　　纯阳真人浑成集卷上竟
　　纯阳真人浑成集卷下
　　七言律诗
　　功满来来济会难，又闻束去杏仙坛。杖头春色一壶酒，顶上云钻五岳冠。
　　饮海龟儿人不识，烧山符子鬼难看。先生去后身须老，乞与贫儒换骨丹。
　　金丹一粒定长生，须得真铅炼甲庚。火取南方赤凤髓，水求北海黑龟精。
　　鼎随四季中央合，药逐三元八卦行。斋戒兴功成九转，定知入口鬼神惊。
　　碧潭探处一真人，貌似桃花体似银。鬓发不斑绿有术，红颜不老为通神。
　　蓬莱要去如今去，架上黄衣化作云。任使桑田变成海，一丸丹药定千春。
　　炉养丹砂鬓不斑，岂干名利住人问。已逢至士传神药，又喜同流动笑颜。
　　老子道亲分付得，少微星许共相攀。幸蒙上士甘捞拢，处世输君一个闲。
　　谁为长生俟我哉，炼成真气在仙胎。尽知白日升天去，刚逐红尘下世来。
　　白虎行时倾雨露，赤龙耕处是琼瑰。只吞一粒丹砂药，飞入青云更不回。
　　乱云堆裹表星都，认得深藏一丈夫。绿酒醉眠闲日月，白苹风定钓江湖。
　　长将气度合天道，不把言词问世涂。山水路遥人不到，茅若消息近知无。
　　鹤为车骑酒为粮，为变长生不死乡。地脉尚犹缩得短，人生岂不使教长。
　　簪中往往星辰现，被下时时日月藏。时流若要亲相见，朝朝不离水银行。
　　灵芝无种亦无根，解饮能餐自返魂。但得烟霞供岁月，任他乌兔走乾坤。
　　婴儿只恋阳中母，姥女须朝顶上尊。一得不回千古内，更无冢墓示儿孙。
　　世上何人会此言，休将名利挂心田。等闲倒尽十分酒，遇兴高吟一百篇。
　　物外烟霞为伴倡，壶中日月从婵娟。他时功满归何处，直驾云车入洞天。
　　玄门帝子坐中央，得寿明长感玉皇。天下山河和雨露，袖中日月混潇湘。
　　坎男迥娉金家女，离女交胜嫁木郎。真个夫妻能守志，立教牵惹在阴阳。
　　凡骨退来知几载，碧峰高外饵玄霜。青山古雪围松榻，仙掌寒云炼石房。
　　贝阙每攀琼药嫩，蟾宫时折桂花香。烂然翠锦曾相启，许我同游五帝乡。
　　遥指高峰啸一声，红霞紫雾面前生。每於尘市无人识，长到山中有鹤迎。
　　杖弄玉蟾驱鬼魅，夜煎金鼎煮星辰。他时若赴蓬莱洞，知我仙家有姓名。
　　堪笑时人问我家，杖檐云袖惹烟霞。眉藏火电非他说，手种金莲不自夸。
　　三尺焦桐为活业，一壶春酒是生涯。骑龙远出游三岛，夜后无人骯月华。
　　九曲江边坐外看，一条长路入天端。庆云捧拥朝赤子，瑞气徘徊处白烟。
　　铅汞此时为至药，坎离今日结成丹。功能济命无衰老，只在人心不是难。
　　修修修得到乾乾，方号人问一醉仙。世上光阴催短景，洞中花木任长年。
　　形飞峭壁知龙骨，神在玄宫别有天。唯愿先生频一顾，更休玄外问玄玄。
　　玄门玄理又玄玄，不死根元在汞铅。知是一般真个卫，调和六一也同天。
　　玉京山下羊儿闹，金水河中石虎眠。要妙能生真本体，精勤到处自如然。
　　公卿虽贵不曾酬，说着仙家便去游。为抱石肝逢蜃海，因寻甜雪到瀛洲。
　　山川醉后壶中放，神鬼闲来匣裹收。据见目前无个识，不如杯酒混凡流。
　　曾朝元始访仙家，恣上昆仑咽月华。玉女搏拢苍懈秀，山童提楔白虾蛛。
　　时斟海内千年酒，惯摘壶中四序花。今在人寰人不识，看看挥袖入烟霞。
　　火种丹田金自生，重重楼阁甚分明。三千功行百旬日，万里蓬莱一日程。
　　形化阴司无鬼簿，玉都长是有仙名。今晨得赴瑶池会，九节幢婶洞裹迎。
　　因看崔公入药镜，令人心地转分明。阳龙言向离宫出，阴虎还於坎上生。
　　二物会时为道本，五方行尽得丹名。修真上士如知此，定跨赤龙归玉京。
　　浮生不实为轻忽，纳服身藏奇异骨。是非了达世问人，焉能物外通无物。
　　共语凡兮情兀兀，独自行兮轻拂拂。一点刀圭五彩分，飞丹走入神仙窟。
　　莫怪爱吟天上诗，盖绿昤得世问稀。惯餐王母洞中饭，曾着蓬莱洞裹衣。
　　马踏日轮红雾卷，凤衔月角碧云飞。何时再控青丝辔，又掉金鞭入紫微。
　　黄芽白雪两飞金，行即高歌醉即吟。日月暗扶君甲子，乾坤自与我知音。
　　精灵灭迹三清剑，风雨腾空一弄琴。的当南游归甚处，莫教鹤去上天寻。
　　春来游荡到仙家，户列殊常二月花。甲子尽推君行业，庚申得遂不须夸。
　　各有清灵天外性，肯忘浑浊弃骄奢。千日功夫如会得，万年归去入烟霞。
　　云鬓双明骨更轻，自言寻鹤到蓬瀛。日论草乐皆知味，问着神仙尽得名。
　　玲夜青龙穿碧洞，枕寒高卧白银城。来春又拟携节去，为忆轩辕海上行。
　　龙精龟眼两相和，丈六童男不奈何。九盏水中煎赤子，一轮火内养黄芽。
　　月圆自解离天网，功满方知出地罗。半醉好吞鸾凤髓，劝君休更认弥随。
　　强居此景绝知音，野景虽多不合吟。诗句若喧卿相耳，姓名还动帝王心。
　　道无腰带独佣卧，花竹皮冠尚懒簪。除此更无余个事，一壶村酒一张琴。
　　华阳山裹多芝田，华阳山叟复延年。青松垒畔高柯下，白云堆裹饮飞泉。
　　不寒不热神荡荡，束来西去气绵绵。三千功满好归去，休与时人说洞天。
　　天生不散自然心，成败从来古与今。得路应知皆出世，迷徒终是枉埋沈。
　　身边至乐须攻炼，物外丹砂且细寻。咫尺洞房仙景在，莫随波浪没光阴。
　　自隐玄都不记春，几因沧海变成尘。玉京殿裹朝元始，金阙宫中拜老君。
　　闷即驾乘千岁鹤，闲来高外九天云。我今学得长生法，未肯传留与世人。
　　北帝南辰掌内看，潜通造化暗相传。金锤袖裹居元宅，玉户星宫降上玄。
　　举世尽皆寻此道，谁人空裹得玄关。明明道在堪消息，日月滩头去又还。
　　日影光中合自然，奔雷走电入中原。长骑赤马居束殿，大启朱门浮碧泉。
　　怒拔昆吾歌圣化，喜陪孤月贺新年。方知却是神仙物，得在仁人始授传。
　　六龙齐贺得升乾，头角潜通造化权。真道每昤秋月淡，至言长运碧波寒。
　　昼乘白鹿游蓬岛，夜顶金冠立古坛。一载已成千岁药，谁人将袖染尘寰。
　　五岳滩头景象新，仁人方达杳冥身。天歌运道三元静，地脉通来万物生。
　　且晓谷神修此道，罢论理性欲寻真。明明说向中黄路，霹雳声中自得神。
　　欲陪仙倡得身轻，飞过蓬莱彻上清。朱顶鹤来云外接，紫鳞鱼向海中迎。
　　姐娥嫩桂花先吐，王母仙桃子渐成。下瞰日输天欲晓，定知人世久长生。
　　四海皆忙一个闲，人人口内说尘绿。知君有道来山上，何似无名住世问。
　　十二楼台藏秘诀，五千言内隐玄关。方知鼎贮星辰药，乞取刀圭一粒看。
　　割断繁华掉却荣，便从初得是长生。曾於锦水留蝉蜕，又到蓬莱别姓名。
　　三往往来无否泰，一尘尘在世人情。不知功满归何处，直跨苍龙上玉京。
　　当年诗价满皇都，掉臂西归是丈夫。万顷白云独自有，一枝仙桂阿谁无。
　　等闲渭曲渔翁引，醉上莲峰道士扶。他日与君重际会，竹溪茅舍夜相呼。
　　金锤灼灼舞天阶，独自骑龙去又来。高卧白云观日窟，闲眠秋月擘天开。
　　离花片片乾坤产，坎药翩翩造化裁。晚醉九岩回首望，北郁山下骨皑皑。
　　结交常与道情深，日月随他出又沈。苦要目通云外鹤，直须志炼水中金。
　　丹成只恐乾坤窄，饵了宁忧疾患侵。未去瑶台犹混世、不妨杯酒喜闲吟。
　　偶拥琴剑下烟萝，何幸今朝喜暂过。比相本来皆似可，针医偏更效无多。
　　仙经尝读三千卷，古法曾持十二科。些小仙方如不信，金阶撒手试看么。
　　倾倒华阳醉再三，骑龙遇晚下南垒。眉因拍剑流星电，衣为眠云惹碧岚。
　　金液变来成雨露，玉都归去老松杉。曾将铁镜照神鬼，霹雳搜寻水满潭。
　　铁镜烹金火满空，碧潭龙外夕阳中。麒麟意合乾坤地，懈露机关日月东。
　　三尺剑横双水岸，五丁冠顶百神宫，闲铺羽翠拘神窟，自着金莲造化功。
　　随绿信业任浮沈，似水如云一片心。两卷道经三尺剑，一条华杖七弦琴。
　　壶中有药逢人施，腹内新诗遇客吟，一嚼汞添千载寿，一丸丹点一斤金。
　　半醉岔前度几秋，骑龙驾凤永无忧。王侯宰相全不爱，坎离两件是奇筹。
　　独坐蓬莱观宇宙，抽剑眉问海上游。为见不平心裹事，解冤雪耻取人头。
　　琴剑酒棋龙鹤虎，逍遥落魄永无忧。闲骑白鹿游三岛，时驾青牛过十洲。
　　碧洞远观明月掌，青山高隐伴云头。时人若要还如此，名利浮华即便休。
　　紫极宫中我自知，精磨神剑剑还飞。先差玉子开南殿，后遣青龙入北微。
　　九鼎黄芽栖睡凤，一躯仙骨养灵芝。蓬莱不是人安处，只怕愚人泄世机。
　　回身方始出埃尘，造化功夫只在人。早使亢龙抛地网，岂知白虎出天真。
　　绵绵有路谁留我，默默忘言自合神。击剑夜探归甚处，披星带月斩麒麟。
　　看尽闲闲过落花，一回舞剑一吁嗟。常忧白日光阴促，每恨青天道路赊。
　　本志不求名与利，元心只慕水兼霞。世问万种浮沈事，谁人达理似余家。
　　日为陈解月吁丹，华夏诸侯肉眼看。仁义异如胡越异，世情难似泰衡难。
　　八仙炼就终成创，四海磨来照瞻寒。平却不平千万万，拍剑骑龙上九天。
　　别来涨水浸束风，醉眼昤情慵不慵。轰振乾坤金剑吼，烹煎日月玉炉封。
　　杖遥楚甸三千里，鹤翕秦川一万重。为报晋城仙子道，再期春色会莲峰。
　　髡头血滴眼如锻，吐气云生怒世问。叵耐不平千种事，须期一诀荡凶顽。
　　蛟龙斩处翻沧海，暴虎除时拔远山。为灭无情兼负义，剑光星染点痕斑。
　　雨雪霏霏天已暮，金锺满劝抚焦桐。诗吟席上未移刻，剑舞筵前疾似风。
　　何事行括常午夜，忽然怒目便腾空。不知谁是亏忠孝，拥个人头入坐中。
　　风霜三尺鬼神愁，大袖高冠得自由。喜极夸前歌越曲，怒来眉际拔昊钩。
　　自从碧海离三岛，不上朱门谒五侯。半醉夸然攘臂立，问谁怀抱有冤俨。
　　未炼还丹且炼心，丹成方觉道源探。每留客有钱沽酒，谁信君无药点金。
　　洞裹风雷归掌握，壶中日月在胸襟。神仙事业人难会，养性长生自意吟。
　　铁牛耕地种金钱，刻石童儿把贯穿。一粒粟中藏世界，半升铛内煮山川。
　　白须老子眉垂地，碧眼胡儿手指天。若向此中玄会得，此玄玄后更无玄。
　　箕星勖宿下长天，凡景宁教不夸然。龙出水来鳞甲就，鹤冲天去羽毛全。
　　尘中教化千人眼，世上难知尔雅篇。自是凡流福命薄，忍将微妙略轻传。
　　闲来摆臂入天门，拂袂徐徐撮彩云。无语下窥黄谷子，破颜平揖紫霞君。
　　拟登瑶殿偎金久，回访瀛洲看日输。恰值姐娥才宴会，琼浆新熟味氤氲。
　　曾随刘阮醉桃源，未醒人间欠酒钱。一领布裘权且当，九天回日却归还。
　　凤毛袄子非为贵，狐白裘裳欲比难。只此世间无价宝，不然火裹试烧看。
　　因思往事却成敢，曾读千文第十三。武氏死时应室女，陈王殁后是童男。
　　两输日月从他载，九个江猜一檐担。尽日无人话消息，一壶春酒且醺酣。
　　垂袖腾腾彻世尘，胡芦携却数游巡。利名身外终非道，龙虎门前辨取真。
　　不觉梦魂朝紫府，数年踪迹隐埃尘。华阴市内如相见，不是寻常卖药人。
　　万卷仙经三尺琴，刘安闻说是知音。杖头春色一壶酒，炉内丹砂不点金。
　　几度醉眠山路口，闲来游钓洞庭心。相逢相遇知多少，只恐冲天没处寻。
　　曾战蚩尤玉府前，六龙高驾振呜銮。指南车后随金鼓，皂蠢旗傍带铁冠。
　　醉持黑髭三岛黯，怒抽霜剑十洲寒。轩辕世代横行后，直隐探严久觅难。
　　头发苍浪声似锺，貌如冰雪骨如松。匣中宝剑时时吼，袖裹金锤逞武风。
　　会饮酒时为伴倡，能昤诗句便参同。年来定赴昆仑宴，骑个生狞九色龙。
　　神仙户入黄宫阙，将相门开白玉京。可使洞中无好景，其余天下有众生。
　　携琴独步闲随鹤，匣剑辉霞待斩鲸。进退两楹俱未失，凭君与我指前程。
　　世情阴雨疑相孤，电闪雷声振八都。长去乱山添雾露，不来平地救憔枯。
　　原融春色留声振，结构秋风害旅途。弄却三问破草舍，临时看得几年无。
　　七言绝句
　　秋景萧条叶乱飞，庭松影裹坐移时。云迷鹤驾何方去，仙洞朝元失我期。
　　捉得金精作命基，日魂束畔月华西。於中炼取长生药，服了还同天地齐。
　　朝泛浮名暮却还，洞中日月我为天。匣中宝剑时时吼，不遇志人誓不传。
　　剑起星奔万里诛，风雷随处雨声赢。人头擭到语犹在，腾步高吟过五湖。
　　先生先生貌狞恶，拔剑当胸代云错。连喝三回急急声，钦然空裹人飞落。
　　先生先生莫悠悠，道要人传剑要俨。今日相逢於海畔，旋追村酒去同游。
　　题眉陡坚恶精神，万里腾空一踊身。背上匣中三尺剑，为天用斩不平人。
　　磨利青风三尺剑，袖裹金锤不乱挥。但是俨人须一报，岂教人道不男儿。
　　庞眉卓坚语如雷，闻说冤俨便住杯。仗剑当空千里去，一更别我二更回。
　　今朝早起抹漆黑，千里报俨同顷刻。袖中倾下死人头，口内犹言道得得。
　　南山束畔忽相逢，握手丁宁语似锺。剑术已成君别后，有蛟龙处斩蛟龙。
　　天下都游半日功，不销跨凤与乘龙。偶因博戏飞神剑，摧却终南第一峰。
　　朝游南越暮苍梧，袖裹青蛇胆气庞。三入岳阳人不识，朗吟飞过洞庭湖。
　　学道须教彻骨贫，囊中只是五三文。有人问我修行法，遥指天边日月轮。
　　不负三光不负人，不欺神道不欺贫。有人问我修行法，只种心田养此身。
　　三亩丹田无种种，种时须得赤龙耕。曾将此子教人种，不解修持道不生。
　　不用梯媒向外求，还丹只在体中收。莫言大道人难得，自是功夫不到头。
　　饮酒须教一百杯，束浮西泛自梯媒。日精若与月华合，有个明珠走上来。
　　闪灼虎龙神物飞，好凭身事莫相违。传时须在乾坤力，便彻三清透紫微。
　　混元海底隐生输，内有黄童玉帝君。白雪神符潜妮女，灵元镇在十元君。
　　莫怪瑶池消息稀，只绿尘事隔天机。若人寻得水中火，有个玉童上太微。
　　偎岔拍手葫芦舞，过岭穿云拄杖飞。来往八千消半日，金州南畔有松扉。
　　耀倒葫芦掉却琴，到行直上卧牛岑。水飞石上迸如雪，立地看天坐地吟。
　　瓶子如金玉子黄，上升下降续神粮。三元一会经年静，这个天中日月长。
　　肘传丹篆千年术，口诵黄庭两卷经。鹤观古坛槐影裹，悄无人迹户长肩。
　　吾家本住在天齐，零落白云锁石梯。蓬岛海束逾万里，依旧归来路不迷。
　　莲峰道士高且洁，不下莲峰经岁月。星辰夜礼玉簪寒，龙虎晓开金鼎热。
　　我自忘神心自悦，跨水穿云来相谒。不问黄芽肘后方，妙道通微怎生说。
　　时人若拟去瀛洲，先过巍巍十二楼。自有电雷声振动，一池金水向束流。
　　独自高山望八都，黑云散后月还孤。茫茫宇宙人无数，几个男儿是丈夫。
　　火轮些小出神州，用力般载使铁牛。赤心般上昆仑顶，谁识还丹号紫游。
　　精养灵根气养神，此真真外更无真。仙人不肯分明说，迷却千千万万人。
　　五言律诗
　　二十四神清，三千功行成。寒云连地轴，圣日满天明。
　　王子偏宜种，金田岂在耕。此中真妙理，谁道不长生。
　　通道复通玄，名留四海传。交亲一拄杖，活计两空拳。
　　要果遗巡种，思杯旋圣钱。岂知来混世，不又却迥天。
　　妙妙妙中妙，玄中玄更玄。动言俱演道，语默尽成仙。
　　在掌如珠异，当空月皎然。他时功满后，直上大罗天。
　　纯阳真人浑成集卷下竟
　　
