太玄宝典
　　经名：太玄宝典。不着撰人。三卷。底本出处：《正统道藏》太玄部。参校版本：《道藏辑要》本，收入该书升集第五册。
　　目录
　　卷上
　　修真冲寂门
　　神灵天象章
　　气虚洞应章
　　精坚保命章
　　天地配形章
　　阴阳造化章
　　胎息自然章
　　铅汞发萌章
　　修真符圣门
　　神化神章
　　气化气章
　　精化精章
　　天地可移章
　　阴阳入握章
　　胎息吐纳章
　　铅汞见宝章
　　修真致妙门
　　神出神章
　　气定气章
　　精神气全章
　　韬形晦迩章
　　驱神灵章
　　齐老幼章
　　长生不死章
　　卷中
　　炼凡全真门
　　轻骨章
　　炼气圆定章
　　生神水章
　　运真火章
　　婴兄出胎章
　　诧女生华章
　　阴阳配合章
　　炼凡生神门
　　神体生光华章
　　五脏通明章
　　四体内涤章
　　三宫明黄道章
　　宝火入鼎章
　　丹光应液章
　　玉泉无漏章
　　炼凡出象门
　　补神生胎章
　　补气真源章
　　飞踯登攀章
　　大禹步章
　　度神鬼章
　　透灵托化章
　　无情得过章
　　卷下
　　养气构神门
　　木神养神章
　　木精养精章
　　木气养气章
　　木英点骨章
　　五芝通神明章
　　仙人长寿杖章
　　老翕木马章
　　养气增灵门
　　草神生神章
　　草精生精章
　　草气生气章
　　草丹度世章
　　灵草换肌章
　　草通九窍章
　　草五行丹章
　　服水章
　　登蕾买章
　　#1 此目录原无，据本书正文标题辑补。
　　太玄宝典卷上
　　修真冲寂门
　　神灵天象章
　　气虚生神，神虚生化，化虚生象，皆出太虚。太虚者，在天地之中，无方无所，非气非形。其中有象，清而为天，浊而为地，清浊分而生人，故人生而不有清浊。清浊既分，中包太虚，澄炼守则虚白生，虚白生则浊亦清，神自虚而灵自清，得天象应之鬼神，阴阳万物，妙机咸悟，真人之道，盖炼虚灵而涤昏浊也。
　　气虚洞应章
　　气者，象之主而有清浊焉。清者，升腾之元；浊者，生发之基。无浊不能形，无清不能真。得其清者，阳真而虚，故能应物，出死入生，移形化迩，盖气虚灵而致也。若欲炼之，当先虚心养气，圆念定神，使气常营，营而自灵，洞应万物，神化乃行，天地之妙无不得之，盖气炼之而灵洞达，其应无方，推运不穷，是谓道也。
　　精坚保命章
　　精者，真也。真者，真元也，阴阳之本，生死之基也。人能保命，在坚精。坚精者，炼气养神之谓也。气固而厚，精以元术而坚；神定而保命，命以气生而久。故真人炼生气，固真精。保命长年。其知者，先养气，气营守精精自固，外以火运则精自坚，气出生气之源，养精成玄胎，惟精不摇气常运，是妙道也。
　　天地配形章
　　天生气，地生形，命以气为主，形以血为根。知天者养命，知地者养气。真人导气自丹田上行，不使散漫，自右肾循腰及下足，足后上行胁下，右膊循右手复上肩井入耳，上脑后，下左耳，过肩井下左膊，循左手复过左胁，交腰，下左足，复上还丹田。凡自半夜守定心息气，觉顶门玲气透华池，两耳如流水声，时正生气也。此气自然行天地交媾之脉，凡动处左以右手按之，右以左手按之，生气流源使不住滞，则天地配形，形同天地。日得功多为最，三千功后自然通流，不老不死，长年返婴，童颜耳。
　　阴阳造化章
　　男子禀天道，得阳之气，生肾；女子禀地道，得阴之气，生血生心。故男子炼气成真而保精，女子炼血成真而保神，阴阳造化，各有异焉，所行之道，亦各不同。男子守肾固精，炼气夹脐循脊骨上泥丸，号日还元；女子守心养神，炼火不动以两乳气下肾夹肾上行亦到泥丸，号日化真。行之百日，男子精不泄，气长生，返婴童，神灵矣；女子血不动，神自定，返处子，而收二脉，一化乳，二化血，其妙万端。久久行之，生发平乳，移肾变形焉。
　　胎息自然章
　　人欲行气，先定胎息，胎息者，自然之息，调定息数，使气不上不下，不出不入，口鼻内自然往来於胸中。半夜气所生时以行之，既久，百日外可养气伏息耳。又气先炼通两耳，随左右手掩耳，半夜时正以气引之，久久自通，气若通，两耳口鼻不须出气，可以伏息耳。其气既行半夜炼气正一元气，动以两手掩耳，令气上行及以手按摩之，其气逆行，遂於皮肤问或去或住皆在已也。
　　铅汞发萌章
　　南方生火，火生心，心为丹砂，丹砂中有汞，重四两；北方生水，水生肾，肾为青金，青金生铅，重四两。心静汞生，肾定铅生。铅汞升降，相遇金鼎，炼成，大丹，点化至药。心动无以见汞，失汞则丹砂枯，面黄白无光泽，皮肤不红润；肾动无以见铅，失铅则青金枯，面青黑无光彩，皮肤皆乾涩。何也？良以二气无本，铅汞不生。不得至人之论，行之徒自费工耳。故仙人炼气保肾，多得铅生；定神养心，多得汞发。铅汞绵绵，在世长年，惟在二气本源固密澄洁耳。
　　修真符圣门
　　神化神章
　　虚无为体，寂照为用。阴阳之不可以数拘，天地之不可以物对。人皆有之，盖以尘土绿爱相汨而不得见之。古今虽以法不可名，虽以事不可致，惟真人返朴还纯，澄明寂默以守之。其妙用在尘心为室，除妄为真。其神自虚生，然无形迩，妙洞三界，穷生死之根，达利害之源，乃神之应也。神无所不能致而化，其神神则神在我而为真，天地之神我亦神之，万象之神我亦神之。神所化者，在守寂不动，升真气，以两手相迭，左手压右手，右手以摩顶上，三千功后神自出外也。
　　气化气章
　　气至灵也千经万论，惟以存想、按摩为用。大悲真圣自然之数，气至灵，随心以动，常欲行也。盖人心反复而气乃涩，忧思为住滞，喜乐为流荡，皆失本经。故真人者，炼气令圆，然始以心营，终别自致。起於丹田，转若皮囊，行之周三宫，旧以三等疾速缓急之异为三车，般上泥丸。真秘之诀，不须此耳！惟以气圆固，先极功多圆转，次用他人以两手向腰之上头升项，其气自过，乃咽华池之液四十九过，真气乃固而圆定，又能养化其气以成真，故曰：气化气乃真仙矣。
　　精化精章
　　保精在炼气，气正然后精固，精固密然后可炼。古今惟知炼气，不知炼真精之诀。真人炼其精者，固密其精，精久不泄常欲动，方以力炼之。九重密闭。坐，先存大小固尾闻三时，九气与精交脐下，若毛球动转不已。其精炼之子午二时，各行三百六十功，十日外真精自化，夺阴阳交合，返复气液，久有大益。以两手握固，以大拇指按定中指文，以力向上提纵，动摇亦不能泄也。
　　天地可移章
　　男子得天之纯阳多者也，女子得地之纯阴多者也。纯阳之道，行之易成；纯阴之道，行之难致。真人有回男作女，回女作男之道，盖所以易气也。女子血盛气衰，炼血保气；男子血衰气盛，炼气保血。男子女子禀天地之正气，可以移其妙也。男子炼元气，定神，先守心如一，外物不入，万法不着，积精养神。女子炼血，收二乳脉，按之以两手，按摩面上，逆行以气运之乃化。
　　阴阳入握章
　　人以左手为阳，内主肾，半夜气自肾生神，从心降，握左手不开，闭左目不视，存神至肾，出左目下左手，三百六十功乃开。午时，气自心降，神从肾升，握右手不开，闭右目不视，存神至心，出右目下右手，三百六十功乃开。如此行三千日，可视千万里之事，天地山川星象草木，莫不知数，莫不知灵，人心不测之事，皆可得之矣。
　　胎息吐纳章
　　先调气令不出不入，自固密，常漱华池真精，三千功胎息既行，津液成玄珠，可吐而又纳之，不惟长年亦可闭尾修真致妙门闻成真精，胎息玄珠，久久自结，自下上泥丸，不绝则长生焉。
　　铅汞见宝章
　　真精生铅，铅生黄华，定神生汞，汞生玄珠。汞因内津而生玄珠，使气或上或下，旋转不已，久久自觉津液咽下，有物如珠下，或欲行出之液出，汲入黄中自结，可结在舌上。铅因运气而生黄华。使气不上不下，向左而转，久久不已，气在脐下，小便其出青色。其气自可出入运动，欲出乃气透。尾问之色金黄色，如铅丹。人之修炼铅汞，见宝乃真人矣。
　　神出神章
　　神炼之可以出形。何谓炼神？所谓守心。守心惟能定神不老，非可出神超生也。出神超生者，在圆神也。古今徒说圆气保真，未说圆神炼真。夫圆神炼真者，先存心如明月形中，彷佛有人坐，炼圆不定，上抵泥丸，下穷丹海，久久身有光彩自身中出，随其光彩出身外，无有身形，定洞自然，因神出神，故曰：神出神矣。
　　气定气章
　　气真保真，炼气与天地齐年。盖以气为道本，道从气生，气从空有，真气不摇，故可长生。气者，行於体内，营周一身，炼之从下丹田半夜所生气处行之，心营气运力，举手按之，久久肌肤红光通明，气正而不散泄以成真矣。
　　精神气全章
　　修行之士，须要精神气全也。精全财耳润肌泽，神全则面泽目清，气全则音响体轻。夫人修行欲三者之备，则定心绝念，内存空洞，运气降升，无有停得，保固精液，还元不泄。先正心，咽七七口，大和其津，神想安居，心如明月照身，外气气无运，大力上行泥丸，积精不泄，随气上升，久久长生，则九窍通明，四肢强健耳。
　　韬形晦边章
　　天地赋其形气，生则居世绝俗爱，死则脱壳断尘。绿生则灭形藏於影，死则集神构於真，皆有法焉。形灭后者，冬至日日初出向日行，登束方山大松下，手提赤芝，必有鬼物相迎，呼天狼七遍，其鬼必自身后收黑气走向覆身，此则阴消而无影，神鬼不可犯之，死则集神，神不散，构精不移也。
　　驱神灵章
　　神灵者，因人得之。或公正则为神，邪淫则为鬼；而修真之士欲驱之当正已神，出神光於身外，自然有异人驱前，或送或禁，皆从已命也。
　　齐老幼章
　　老者衰，少者强，常理也。老者反壮，少者已衰，一气禀二消耗，真人以法齐之，老者反壮，少者益强。人之气衰欲强盛者，当服九仙太液法。其道炼气定神体，安内八十一真液。其液如不甘，久久乃得甘味。少者自甘以手引气，自心下肾。不出七日，老者如婴儿矣。
　　长生不死章
　　有生不死，谓之长生。有死不死长生者，生而炼之也，不死者返生也。人欲长生，药欲长青，松柏子叶是也。丹炼太卢，心定神是也。欲不死药，服三黄，地黄，黄精，甘菊是也。丹炼太一，守肾炼气是也。
　　太玄宝典卷上竟
　　炼凡全真门
　　轻骨章
　　骨者，天地阴阳之气凝结生化自胎中而成，由气冲在长养而少变壮壮变老。其骨之中有髓，流化成精，以为一身之根元。筋脉交贯而一身之动静，皆由一气以滋荣。气血强盛则骨轻以其血滋荣提领冲动故也。气血既衰，则骨重髓枯，谓骨枯精竭而死也。夫真人之修行，当先炼血，随气化以周营，次炼骨化，久久神通。炼心无滞成清泉，则蒸郁精随浸润运行，血乃得化而成白玉。长生之道本乎此焉。
　　炼气圆定章
　　气之所生，有应有度，有象有理。故半夜自元气生时两耳如风雨声，盛者如钟磬声，其应乃子时之半为度也，久久修行者，闭目上视，见星斗光各象，运其气自下而转，不唯自尾闲行夹脊上泥丸而下降，其中人复通九窍，行四肢皮肤下，皆循而遍周则气圆也。久运动而反上，则为真寂，乃气真定。气之动静是谓要妙。气之一动则长安，气之一静则神应。真气行处皮肤光泽，九窍通达，四肢轻便，久久皮肤下无血，但白膏耳。
　　生神水章
　　神水之生，非华池之津，谓真气滋养浇灌之水也。北方有沧海，沧海生玄龟，玄龟吐真气，真气化神水，神水生肾。故神水者，气之根元，由人呼吸以出入，一呼出一寸，一吸入一寸。人能少语、少思、少劳动，则一时生一尺。人睡一时亦生一尺，但梦寐之问亦有劳动魂神耳。昼则无思安定，守之以流，夜则无梦静念而生。今修行者，半夜定念端坐，上吸天池，下涌地脉，久久行之，精液无穷，长生不死之道，始於此也。上吸天池灌曲江，下涌地户则不饥渴，能营周百脉变化凡躯矣。
　　运真火章
　　真火者，非心火也。盖北方有水，水中生火，火生北方阴之穴也，光射太阳，取之有法焉。双曲两手足紧握，令力通内，绕腰交过会下丹田，其火如龟蛇之动，上盘下旋，如火焰升腾，自然出肾，夹脊骨，循风府，上颈，入口，出鼻，透天门，入泥丸，自然温温如火之相逼，则汗淀淀以出，长生不老久久飞升也。其余应验皆神仙之妙也。
　　婴儿出胎章
　　太阳之炼、左则为龙而生婴儿。盖水生木也，木为水子，水之气行传流入水，故青龙者木之气也。青龙负太一真元之气，故为婴儿之胎。因木以行到脾曰黄婆。黄婆乃产育得木之制，婴儿乃生，青光负之，体生青光。世人但知存想之功，不知力致之妙，其行握固，以四肢力并上行，自知大妙耳。
　　女生华章
　　太阴之炼，右则为虎而生女。盖其金生水也，金为水之母，金之气行传流入水，故白虎者金之气也。白虎负真一之气，故为女之胎。因金以行到肾万金所生子也。四肢百脉以力用之，上下左右鼓动，披衣握固，心但守固不动，是为真道。体外生青红二色光明其四象金木问隔，则木生火，金生水，青龙缓气以导火，白虎强气以导水行之自当有验。此真仙之秘旨，大应。其神至心，七日乃得异应。
　　阴阳配合章
　　一阴中之阳，阳曰至精，号月华；阳中之阴，阴为至灵，号日精。北方至阳生肾，为水，水中有阳火焉；南方至阴生心，心为火，火中有阴水焉。互相往来，交气生灵物。真火生铅，真水生汞，铅汞交配，乃可长生。今人未晓其妙，岂能互备？故不见验。若上内华池，下升地脉，心降中州，气腾脾元，二气相遇，自然如酒，食醉饱，通畅快意，则百脉安和，万灵内醉，骨坚髓凝可返婴稚。久久行之，生真身，化形、通天地，无所不灵，是其妙也。
　　炼凡生神门
　　神体生光华章
　　夫神体，元气集真，定神养素，久久炼神体，神体之炼，久久生光华。盖为气应精，精应神，神应体，三奇相须，上下园运，火炼气升，贯百脉，透百窍，夜问自己视之，五色云绕身，他人视已如在火中。其诀盖因密运气，气转而固精，精坚而保神，神而灵定，自然发光明於身外，灵通八表，风气所钟自然旋转不已，绕身成圆光，久久成五色云。云天之步亦从此得耳。
　　五脏通明章
　　夫五脏者，五行之源也。五行既炼，则孰为守气也？孰为守形也？左右旋转，运气不止，久久相通，则无饥渴也，则无荣卫也。气血相合，精神通贯，神仙默化至妙之语也，其诀惟以运气为本，守心为上，握固以佐之，揭泥丸为毕功。先握固而守心，守心兼运气，升则上丹田，以力涌之，如揭四肢手足。心气如发，则内气五脏，不相关隔，不惟不病，五气中和滋荣，光茂通明，内视如五色琉璃，是其应也。行之既久，其光上交五星焉。
　　四体内涤章
　　凡人有四体，外有皮肤，中有骨血，绝杂想而成真人。真体能升云天，莫不先内涤四体。其四体者，其法端坐，以两足心相踏，两手心相合热，通五脏，手气先交脊，足先交腰，上下摇动，汗自身出四肢，则万病自核，百邪不干，何为疮疡？何为痹癞？修行者，必先行之快气焉！ 
　　三宫明黄道章
　　三宫守一之道，本自天真，皇人传之黄帝，多秘真旨。凡自下丹田起，则升气园运之足心，发火交脐下，次动中丹田则守一定神，修到上丹田则般下玉精，以咽华池，真精入心。如此行之，则耳月万倍光明。下通腰肾，神火上升，故三官有黄明之气，谓之黄道。行之久久，升云天，长年不老，通神明，惟黄帝先得之全焉。
　　宝火入鼎章
　　修行者，以气为金，为鼎。鼎合在脾之下腰之上。鼎中有丹，丹乃二气坎离相合於脾也。鼎中有水，水元气也。元气非火不能升，故火自下发者，坎宫水中之火也。宝火者，阴中之阳日精，太阳丹光上腾所行亦有法：先咽华池真津三百六十口每日日初出存日精，咽三百六十功，至夜半可发以烹太阳丹焉。
　　丹光应液章
　　丹炼二神，至阳之宝，内荣百脉，外通九窍，则神光出，其液流行，内有神泉浇灌，外有至和之气，为液为汗，百病不生体轻久久生清光毛，行步如飞，登山涉险无所不至，神明相佑矣。
　　玉泉无漏章
　　玉泉者真精之生发也。久修真者有之，所得三者之备：一泥丸到流，二神府无想，三真元固密其精生生不穷，如水之源源不已，出於山谷，何为乎摇动？何为乎禁止？皆不知竭，乃谓玉泉至者，常润也。泉者，不穷也。其法盖定神养气，上升泥丸，紧固气不泄也。
　　炼凡出象门
　　补神生胎章
　　神自胎生，胎从命分。胎生则神生，命分则神备。形因气活，气因神动。神本务动，气本务圆。盖绿爱色相资，渐夫本源流荡不已，则神有所损也。劳形损神三分，劳气损神五分，劳心损神七分。负载摇动者，劳形也；爱欲声色者，劳气也；思虑悲愁者，劳心也。神之所损各有浅深，真人当先知补神之道，则形全而能定神，未能定徒为寂默耳！药服人参，气炼三宫制之无事。调饮食，适寒温，起居常均，不以道拘，不以俗累，则得神之胎也。神胎者，谓神返素朴，而神有所养也，然后可以行定神之道矣。
　　补气真源章
　　气之所补，以安体厚生，养元保真。少思虑，绝爱欲。虚弱者先以药补如黄精之类是也。次行运元保精、保息养皓之法，用之惟气强盛则真源生矣。真源者，生气之源，生命之所也，大道修真莫出乎此耳！ 
　　飞踯登攀章
　　真仙羽化之道，皆由炼神所致，能飞升跃踯、登高攀危者，莫出乎神体。欲得筋脉强盛者，气力坚固，身轻体快耳。神体生光华，已载上经。其欲得筋脉强盛者，定心养血，以偃外令人按溺或自按摩，半夜调息存青龙自肾生发，绕腰周四肢升天地门，饮华池真津九遍，咒呼天苍七遍。欲得气力，坚固精气是也，欲得身轻快，亦可炼精气神全之道也。
　　大禹步章
　　昔大禹权制百灵，盖得天年之步。天年之步者，行之免三凶。三凶者天地雷霆之险，山川鬼神之险，禽兽蛊魅之险。修真之士，莫不先知行之，如登云霞，步三境，众真侍卫焉。如登坛祭天，入山涉险，皆用之叩齿，闭目存日月，取在左手，垂下右手，南北举左手，握四指，伸第二指，行右指东南面东。次握右手，行右足指东北，向东行非三境内戒之士，勿出步焉。
　　度神鬼章
　　真人法度人以令度神，法以修真，令以受戒。凡经有凶恶鬼神处，以令度之，升为真官，先斋戒，具青词明表，开三界，以丹砂九两和以粉缅作本真形青白二色，方纸千幅，乱覆焚之於大松下，其松上有青白色云，自有神物见，致辞而去。
　　透灵托化章
　　人之真灵以情昧，皆由神之所存也。人人皆有神灵焉，绿情而昧。惟真人能以神通，诸人生则梦交，死则神传。梦交则梦於人神栖则假化留世焉。炼气既圆，定神不乱，揭天门而出神，故能透焉。或寄於像，或托人形。人形所托者，神乱气衰之人，多遇则倒或醉中交应焉。
　　无情得过章
　　神依人行，物因真化。无情之物者，以奇水怪之类得人之近至，神透则为精灵焉。今名山大川多有之，盖依真仙福庭之力耳，而不害人多能与善利也。
　　太玄宝典卷中竟 
　　太玄宝典卷下
　　养气构神门
　　木神养神章
　　阴阳之妙，造化五行，各有真一。至神之物，生於洞天福地，人遇之者可以为真仙。木之神，狭苓是也。服之得法，能生神明，轻便四肢。狭苓末之，烂研青松，叶水和煮之，惟狭苓碧绿色透为度，暴乾以末，蜜和丸。日三服，如橡子大，清旦水下。通神，不老不饥，辟谷去五味。服之三百日，体生青毛，无寒暑。更加梨子无暑，加浮萍无寒矣。
　　木精养精章
　　天地之精英，结而为不凋之木，叶嫩子柔，能生精，通百脉，换凡躯，生深山谷高奇之状无人边处者，可采之柏木仁是也。和嫩叶杵三万六千下，杂以木蜜塞新筒中，以束流山泉煮之，并无苦味，惟甘辛异香耳。向日用水下一枣许，百日外不饥，精自秘，虽摇动不泄也，亦无寒暑，见鬼神，步及奔马，精气保守，百疾已驱，久久四肢生青毛，耳鼻赤色是也。
　　木气养气章
　　束方生风，风生木，木生万物，故能生气。木之生气，枸杞是也。四时之精，各有所在。春采叶，夏采花，秋采子，冬采根。今人之用推四时取之，以服有十应。其真人《洞天秘诀》：四时各取采，候四季周足，挣择，洗了，锉之，用糯米拌之炊，入瓷，药一斤、米一斗，自冬至前下，惊垫出之，已成如黑金色。且服之百日外，髭鬓如漆色，若处子，行步如飞，登山涉险终日不倦，肌肤润泽，目有神光，惟少思虑绝爱欲为上。
　　木英点骨章
　　太虚之神，至秀之英，降於五行，而聚中央，其气为椒。禀五行、通九窍，化筋，滋骨髓，蒸郁不已，点化凡骨成真仙。久久服之，骨中自觉若虫行，其骨髓老而不枯竭，死则筋不腐。取椒红不用白皮黑子，得一斤为度，以枫香炼和之，重汤煮七日，就润可丸一梧桐子大。每日清水面束下。七百日外通神明，目有神光，皮肤按之若无肉坚硬，暗地可视，长生久视羽化之道自此耳。
　　五芝通神明章
　　芝者，天地至灵，阴阳冲和之气而生。芝有五色能补五行真气。真人采五芝为丹，其效能通神明，化凌空，集神全真焉。以五色芝，各以木蜜煮七日七夜，出之，择神日服之，以酒少少饮之，助力。七日外日中见天象，乘虎豹，召云龙，呼神鬼耳。其新生芝得之，便以酒蜜煮食之，其效亦同焉。
　　仙人长寿杖章
　　仙人采青竹，长七尺而十二节者，以雌黄酒调石脑油灌之，两头蜜封，又用楮叶二十四重裹了，以少黄土覆之，上以麦皮一斗陇之其上烧之，勿令火炎，但蒸郁透，自然有金色光明，可以挞百怪，役万灵，擭之不死不疾，所在神明护之。
　　养气增灵门
　　老翁木马章
　　真人以木马为老人驭者，所以济衰人，之劳也。药用乳香、没药、阳起石，等分为丹，酒下七丸，服毕，如人行十里许，以木通、楮子、椒汤浴之为之，七日外步及奔马，登涉皆不觉疲，故得安适如登木马，故有此名也。
　　草神生神章
　　草者，阴阳冲和之气，由雨露而滋萌生养，有情，益人利气。草中有至神，服之能生神为神者，黄精是也。炼之有法，服之有理。黄精九两，九蒸九暴，研为膏，以青黛一两和之，铜器重汤煎之，色如碧玉，为丸，樱桃大。每服一丸，面束水下。七日神全，七七日真神生。真神生者，闭目已如坐间室也。
　　草精生精章
　　草中有精灵之物，能令人长生，生精益髓，精竭再生，髓竭再行，草精甘菊是也。得四两为菊花，四两清酒，煮一沸出之，暴乾为末。每服方寸匕，以清水下。七日外精生不穷矣。
　　草气生气章
　　天地之气，由阴阳而分。阴阳之气则为万物，其草中有最得其气者，地黄是也。服之荣血脉，坚牙齿，乌髭发，光泽四肢体人，服之各有异卫。地黄收之得多则蒸之极烂，研出滓，取膏汁杂以海盐十分之一。勿与妇人服，血妄行也而成疾。男子生虚弱，服之七丸，如麻子大，清水下，七日气盛如婴童，大有益耳。
　　草丹度世章
　　太上有七十二种丹，惟九华草灵丹能度人出世，真仙之阶不出於法乎。天之精，天门冬是也，地之精地黄是也，日之精枸杞是也，月之精松黄是也，阴之精远志是也，阳之精人参是也，山之精巨胜是也，水之精藕节是也，人之精菊花是也。九药各等分，采择精静，杵烂以百草和露包裹，用葛藤紧扎，以米五斗同蒸之，米熟出之，夜撇布於月明中，五更水露阴乾，为末蜜为丸。日服一枣大，日一用水下。不出七日可以度世，心自通神明，不饥不渴，骨坚轻体，可以居山矣。
　　草换肌章
　　凡人之肌肉有久病者，或气血骨已死者，皆令活惟真人以灵草换肌。灵草者，束方甲乙日采防风，庚辛日暴乾，丙丁日采艾，壬癸日暴乾，西方庚辛日采莒蒲，甲乙日暴乾，北方壬癸日采菊花，丙丁日暴乾，四药用戊己日入臼杵之三千六百下为末，用藕节汁为丸，如豆大。日三服，七日外肌肉无病，百邪乃退，夙气不干，以凡成真，以老成童，非遇有道不可教服之。
　　草通九窍章
　　人有九窍，相通则为真人，窒塞则为下鬼。九窍不通，无以知好恶是非邪正。故真人之道，先度人通九窍，其药乃神妙神功之草也。药用莒蒲一寸九节者，末之和以楮汁为丸。每服酒下七丸绿豆许，百日外立知有应，夜不寐不知倦，色流香味皆易辨之，人所不达已先达焉。草五行丹章草中有五行，真人采之成丹，服之可以内五行，自聚精气神者，皆正其药。束方之灵人参也，南方之灵万蒲也，中央之灵地黄也，西方之灵巨胜也，北方之灵黄精也，以五丹添水同蒸三日三夜，取出暴乾，为末，炼松脂为丸，桐子大。日七服，温水下七丸，七日成真气，梦想通灵气血滋荣，身体筋骨，精固神定耳。
　　服水章
　　真人服水，所以益真气元也。凡有停厨法，有治病法，有驱邪法，有益气法，不静体法，各各有通神之妙应也。
　　停厨者，居山或山荒之地，欲绝粒，服水益脾，不赢不弱者，先存脾元作黄气缭绕，次令火力下行透骨，闭息三百六十，握固，咽气真津亦三百六十，乃服水。水一盏向日倾一半，擎之以左手，药叉印擎水，右手紧拳，向束念轻元法，水流入吾心，化白光，白光溢脾，脾化为石，急急如律令！．七遍，吹入水，存白兔入水，每日清旦服之。七日外不饥，初服先数日少少饮粥，服水未得力可服枣栗，少少以助神力。治病者，有疾有钟或他或己，皆可令服悉，得安泰，以右手三指擎水一盏，向北念：元夫使者，金头罗神。七遍，其水自沸溢。非有道气者，但有清静条戒用事，然未沸溢但先有气也。真人用火自水生耳。
　　驱邪者，有鬼神害生人，及鬼神怪物所苦，百端幻惑，可以正之也。以左手三指擎水一盏，向南念：大悲神首，赤发元神，七遍，以水用杨柳枝向邪物洒之，乃息。他人已彼苦，或洒或令饮之，乃醒焉。
　　益气者，真人救助令虚弱，以真气神水令饮之也。以水一盏倾一半，右手三指擎之，向南取真阳之气七口，存赤乌七枚飞入其水中；次饮火，一神火入吾神泉，真气滋生长寿万年，急急如律令！七遍，吹入水中。凡饮先闭目静思，少少饮之，有病亦愈。
　　静体者，人之身心逐爱流恶滋生秽浊，行乎尘世，真人天灵远而思之。故真人有教人凡事止真祀者，洗沐者，必先静体焉。洗沐既毕，定身心，以水一盏，星月下向天祝云：天灵不浊，地灵不摇，急急如生星令！七遍，吹入水。次端坐正南面，久之，是其应也。凡用各神灵之景象焉。
　　登云章
　　真人了生死之源，知真一之道，炼气全真，定神虚一，久，火气自固，神自定。气固然后圆转，神定然后通灵，知生死之期，达出世之妙。故了生了死，是谓真人；出死入生，是谓仙人。欲知死期应数不可过者，三元者夜，月明中临流，一和竹枝，用香炉中烧松脂一两，其烟用竹枝拂之，令度水，其水上烟不旋转圆聚者，其年必死，以其竹枝向月拂卜，定影一点为一月，卜其日，又卜其时。知其时，欲以其鬼箭、人参带之。行二气圆转，默坐正室，去药物，绝思虑，拂尘念，揭天门而往，自然顶中有白光，人皆见之。神妙之道不可传出世耳。
　　太玄宝典卷下竟
　　
