太上长文大洞灵宝幽玄上品妙经
　　经名：太上长文大洞灵宝幽玄上品妙经。一卷。不着撰人，疑出于唐代。底本出处：《正统道藏》太玄部。
　　太上长文大洞灵宝幽玄上品妙经
　　天地初分章第一
　　道言：天地未分，先有太极、太素，位立元始之名，才定阴阳之位，阳即轻清而为天，阴即重浊而为地，阳升上而圆，阴降下而方。起初在混沌之问，变化於鸿蒙之内，三阳相会，六气交通，成万物於恍惚之中，化千灵在有无之外。或含胎抱卵，或幻化生湿，发万象於高天，滋百川於厚地者，造化耳。既然天地判，冲和之气应用，阳精成而红日辉曜，阴精结而皓月明朗，四方八极施布，风雨润泽，四序应时，雪霜移物，发新迁旧，暮更朝改。是以变化成人，或男或女，皆合天地而生。男子为阳，应天之道，女子为阴，应地之道。方可天阳而清轻，下应男子；地阴重浊，亦应女人。天地以日月为真，男女以精血为宝，皆得似天地之用，必能如天地之固也。长生久视之道，皆与天地阴阳同用也。
　　人神感应章第二
　　道言：夫人者，是天地气化之也。神者为阴阳气之用也，形者为神气之宅也，阴阳魂魄为精血之神也，此二神是万神之首也。故修养之士，若能存神养气，固血炼精，可尽长生之理。若人身有疾病，则形不全，形不全则气不住，气不住则神不安，命不长。欲要人命长，须令养形宅，固精血，炼神黑，安魂魄，必可长生。
　　万物造化章第三
　　道言：天地升降，冲和气成，万物皆有荣枯。尽含一气，方能变化，不论金石草木，乌兽鱼虫，皆是天地之造化所成。於万物之中，惟人最贵，惟人是万物之首也。头圆足方，上阳下阴，皆同於天地。固天有风雨，人有血气；天有日月，人有眼目；天有万象，人有万神；天有八极，人有八脉；天有五行，人有五脏；天有四季，人有四肢。地有山岳，人有骨节；地有草木，人有毛发；地有江湖，人有血脉。此者无不应於天地，人为万物之首也。若人不禀天接地，负阴抱阳，岂於天地之中，惟人动合天地造化。为天能动，地能静，阳能造而阴能化。是故天降地升，中交而万物生。人若上降下升而万物灵，此者为之应天而生万物，应人而生万神。天以阴阳为用，人以神黑为用，但将气炼神，神气相凝固，形全必可长生。
　　阴阳相员章第四
　　道言：天降阳气下於地，地升阴气上於天，天交阴精於日，男施阴气在阳中之阴，此者号真铅；女施阳气於阴中之阳，此者号真汞。是故天地交而万物生，日月交而千灵变，阴阳相负，表裹相成，南北会合，上下相应，束西相配，左右相合，内外相成，神气相交。此者阴得阳而灵，阳得阴而圣，人得气而生，神得形而全。若能修此，必得长生。
　　五行变易章第五
　　道言：五行者，在天为五行，在地为五岳，在世为五常，在人为五脏。夫五行变易者，金木相生相克，水火相配相合，惟土能变化。万物得之可成，一身得之可灵。三田运气，可以成五行之大药。金丹皆是五行气变化也，五液皆是五行之升降也，天气皆是五行之作用也。天地为五行之祖，日月为五行之宗，周天为五行之道，八卦为五行之户，大药为五行，全在人身之用。故《阴符经》 云：天有五贼，见之者昌，不识者亡。若修炼五行之运用，依法行持，必可长生。
　　八卦成象章第六
　　道言：天以八卦，为应八方。伏羲氏画八卦，以西北为乾＝一，属金，得三阳之象。西南为坤－= ，属土，三阴之象。三阳下生一阴成巽－一－，位在束南，属风。三阴下生一阳成震－一一，属雷，位在直束。三阳上生一阴为兑＝一，属泽，位在直西。三阴上生一阳为艮－一一，属山，位在束北。三阳中生一阴为离一－一，属火，位在直南。三阴中生一阳为坎＝一，属水，位在直北。八卦既成象，各配方位，可应人之五脏。乾天为大肠，坎为肾，艮为膀胱，震为肝，巽为胆，离为心，坤为腹，兑为肺。此八门皆有气之法，若修炼之，气通於五脏六腑，同於神气，可以延生。
　　男女分形章第七
　　道言：夫男者，乃婴儿也，分形者，真铅也。女者，乃姥女也，分形者，真汞也。男生於北，旺於坎宫；女生於南，旺在离宫。若男女会於中宫，内生黄芽，黄芽既生，散十二经络，方可分为百脉，上至泥丸之宫，下至精气之海，中度明堂之阙，使三田气满，令一室神清。本是一男一女，却分形为千神万神。是故铅汞为体，坎离为名，金丹为质，龙虎为形。皆因一气变化神灵，功行若满，必可延生。
　　金丹炼形章第八
　　道言：夫金者，太白之位，西方之气也。出自太素之号，故为太一之象。夫丹者，为太极之位，南方之气，出自太玄之位，为太一之象。金生水，故水中见宝，木生火，故号火裹成真。是以金出於水，水中见火，而方炼成丹，名曰白朱砂。若得土，黄芽自长，琼花自芳，玉树侵天，寒林出地，金液灌顶，银浪冲关，风云会合，神黑滋旺，盖因金丹炼形之道也。且夫水火难交，金水难会，大药难遇；真理难逢，无限修行之人，往往皆落沉沦。若要成真，须至金丹之道，，必可长生。
　　圣胎成真章第九
　　道言：圣者，是神圣也；胎者，是气化也；真者是本性也。故人因本性而结真气，方成胎，使元气化，方成为神真。神既灵，方能入圣。夫圣者，上至高天，下至厚地，前南后北，左束右西，上下六通，自然无碍，褊周於世界，名号神通。如此自在，盖因人修真炼气而成圣胎。若人迷悟，修假不习，命求短不求长，见邪不见正。此者之人，终不能成於圣胎也。欲要成圣胎者，但於身命上挂意，用吾炼气生神之法，必可延生。
　　飞升羽化章第十
　　道言：飞者，始自修清静之门，妙用之理，炼真元之气，持无为之诚，正轻清之道，为羽化之客。飞即如云，游於天下，无近万里；升者自下而上，如气腾云空，飘飘而不散。若至此地，身为神仙伴倡，体住蓬莱山，作玉洞之宾，为金门之客，延无穷之寿，挂六铢之衣，乘五色之云，历十洲之境。或驾龙车宝辇，或游玉洞金增，四时开不谢之花，万日奏长生之曲。可以骄奢有度，富贵无涯。此者因何而得？盖人修养而得之。近天堂，远地狱。如人不修不行，无道无德，必近地狱，远天堂。迩来说者，天宫之事，万分中未有一分。略说地狱之方，特有一城，名曰邓都罗城。有一王者罗王，又号阴都北帝，居此，主管大罗城八洞阴鬼，在十八铁城之内，皆有死生。诸般地狱，上即有炎炎之烈焰，下即有浩浩之寒冰，左有千杖刀山，右有千林剑树，往往受苦，吾不欲尽言，恐汝至闻之，痛伤心绪，方知修道为大善，必可飞升羽化，为天仙也。若不修功积行，即沈沦地狱，何时出离？此日幸遇吾行化，即传经传教，赐法赐丹。汝今志意志心，必可延生。
　　论真一之法章第十一
　　道言：真一之法者，是天地之阴，万物之气，人之性，道之基，德之本，身之祖，命之宗，龙之体，虎之形，精之名，血之宗，铅之首，汞之头。见魂即成三，遇魄即成七。此真一之源，虽知修真之名，如何是修真之法？师答日：但於身中炼丹田之气壮，生自然之神全，於十二时中，守天真之气入丹田宫中，心无乱想，外无别意，不出不入，无来无往，神定自安。此是真一之法。
　　论二气交合法章第十二
　　道言：高下阴阳二气升降之用，上即冲於寥廓，下即度於窈冥，风水、泉源、云雾，皆是阴阳二气之作。即如人身体，亦是阴阳所化。假饶人之修炼，亦是人之阴阳二气变化。如何是吾修炼之气法？听吾一法为人中管之上，属天气，施於阳；中管之下属地气，施於阴，人若将上下阴阳二气，至中宫交会，必可成圣胎也。金丹结得，自然变化也。一气能变十，十能变百，一返能变千，再返能变万，三返能变三万六千神全。故知世人不修即无功，无功即不成，不成即不全，则不升仙，身则必灭。若心志即成功，成功即神全。岂不信哉！．若依吾法，必可延年。
　　论三元上下法章第十三
　　道言：天地人者，是三才之元也。精气神，是三．元之灵也，上中下三宫之用也。三丹田者，是生神之用也。如何得三田满，万神灵？听吾一法：但心不乱，性自灵，念不动，神自全，气不浊，身自轻，精不散，道自清，功不绝，自飞升。吾教汝，汝且听：宝三元，朝玉京，在志心，可长生。
　　论四正应法序章第十四
　　道言：四正，时也，序者，应春夏秋冬之令也。是春主生，夏主长，秋主结，冬主藏。如何是人修炼四正之用？听吾一法：春则可修肝胆之气，应甲乙木之位也。夏即修心脏之气，应丙丁火之位也。秋修肺脏之气，应庚辛金之位也。冬修肾脏之气，应壬癸水之位也。是以水火相向，金木相交，中宫会合，四相五行，皆成造化。一千日小功成，金丹结；二千日中宫了，圣胎灵；三千日大功毕，尘骨变。骨变地灭名，天挂姓，身羽化，归蓬莱。若志心依吾修行，岂不延年长生？
　　论五行匹配脏腑法章第十五
　　道言：天以五行阳气，而应人脏也；地以五行阴气，应人之腑也。夫金木水火土传受心肝脾肺肾，应丙申戊庚壬。此者应阴阳气之化也。又说大肠小肠胃膀胱应乙丁己辛癸，上即三焦，下即命门，皆是阴阳配合。如何是运用之法？答曰：将真一之气传於五脏之内，助其精血，益其魂魄，生神气，即延生矣！
　　论六爻合六气法章第十六
　　道言：六爻者，是三阴三阳也。初即少阳，中即阳明，三即太阳。如一厥阴，中少阴，三太阴，此是六爻交合六气也。如何是六爻之用也？答曰：春夏秋冬各九十日，一年有三百六十日，以六十日为一气，故六爻可成一周。运随气转，气逐运行，若会此理，但於一日之内，亦有六气。寅卯为一气，应少阳；辰巳为二气，应阳明；午未为三气，应太阳；申酉为四气，应厥阴；戌亥为五气，应少阴；子丑为六气，应太阴。又说人脏腑之内，阳行在左，阴行在右。血脉六部，随气而行，一日一度，褊行六气，周流於身。若能运用，必可延生。
　　论七返还丹法章第十七
　　道言：七返者，应天地枢机，运於十二．宫内，昼夜十二时中，自从子时至午，是肠返於阴，若论在人之身，修养如何是用？但将本元真气，自下返於上，谓之阴返阳也；却将真元一气，自上还於下，谓之阳返阴也。六阴六阳，会合黄庭，还归丹田，神气皆足，故为还丹也。＇天以阳为降，地以阴为升，人以气为和，皆以此方为造化。《周易》 云：七日来复。须是七返。故人依时返还真一之气，必可延生。
　　金液还丹章第十八
　　道言：金液炼形之道者，自古神l 仙修养之门户，胎息之根源也。神气一枢机也，水火之宗祖。若要炼形神，先一炼心，心通即智生，智生则法明，法明一即功成，功成即神仙，弃凡骨而成仙。不因此而何成哉！．若将金掖炼形宅，必可延生。
　　论金丹成胎化法章第十九
　　道言：金丹者，是九年满也。胎化神者，是凡为圣也。夫顽石内养成玉蚌，胎内养成珠，凡肉养圣胎，假内有真，灵中有宝，浅中有探，贵人内有仙。闻近善即善，近恶即恶，近贤即贤，近愚即愚，又不近贤，又不近愚，大道者，必可长生。
　　太上长文大洞灵宝幽玄上品妙经竟
　　
