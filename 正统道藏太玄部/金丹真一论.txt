金丹真一论
　　经名：金丹真一论。原题百玄子撰，约出於唐末五代。引迷诸家丹诀，论外丹法。一卷。底本出处：《正统道藏》太玄部。
　　金丹真一论
　　夫灵丹之源，禀乎真一之气。论曰：真一者，大道之源水也。水者气也，气者道也。道本无名，因气生质。
　　质者，有形之物也。道始无形，从一气而受化，化及有形，形者名也。故曰：道本无名，而强名曰道。道本为一也，一者母也。一能布化，生成万物，利用天下。太上曰：布一名於天下。几遇大丹，莫不寻本求末。本者真一之源，为之母也。子者丹也。营丹之士，莫不求乎真一之源而化气成子。神丹之妙，见於此矣。
　　形质既分，清源有异。
　　请者，黄芽也。此芽能轻能浮。浊者，铅也。此｀铅能沈能滞。大茅君谓青霞子曰：铅沈银浮，谓之黄芽。亦日炼秋石，亦日黄芽。几经炼九转神丹，鼎中须分清浊二气饰方悟造化之权。二气者，一气全阳，守六爻正位。一气全阴，亦守六爻正位，定阴阳两全之义。《阴君还丹赋》曰：至道还丹，阴阳两全。化瓦砾而成金，度几人而作仙。此芽炼至九鼎，方为老芽，始堪入用。丹书曰：黄芽者，造化之终也。况老阳之芽，神气方足，堪用作丹也。
　　数起北方河车，
　　车者，还丹日数也。谓言行火须满三十日，要法逐月节度，运火勿停，阴阳各半，互相受用，气行一周，丹转一次，始起北方复卦，从阳爻运气，而终十月，阴阳数足矣。
　　定神水之受用。
　　几运大丹，先定神水华池，为之受用，得水方与真铅同类。丹书云：同类气合，相须如神。若铅不真，神水无以能受。仙家所忌。忌类不同，是以先定神水，后议真铅。《参同契》曰：若铅不真，其汞难住。几称汞者，是神水华池也。此气若非真铅，无以制其汞。汞若得伏，有诸异名，且非独汞之名。一名流珠，一名金液，一名金浆，一名玉醴，一名紫游膏，已上俱是神水华池中真铅也。真铅真汞，二味华气，凝结成丹。丹家先定神水华池，为之受用。修丹之士若明神水华池，定知仙路不远矣。大丹不得神水，无以变其灵通。神水不遇真铅，无由吐结精气。二物相合，乃成还丹。
　　论曰：水数属一，含气混真，配位而黑，得合真铅。
　　真铅受性，养在北方黑气。黑气即神水是矣。
　　此铅含光隐迩，造化自然。
　　真铅含五色之象，道家每三百六十时，一度开鼎，添合铢两，便见其灵异，时黑时白，或黄或紫，或红或青，应金木水火土之正位。《阴真君流珠金镜》云：一物有五彩，永作仙人禄。又云：铅含五彩，汞吐三花。二物合体，名为河车。河车是丹之异名也。
　　或沈或浮，能有能无，散即潜龙，聚则秋石。《金虎元君诀》曰：浮沈恍惚，渺邈如云，其中有精，可以经纶，似有似无，难辩素真。
　　此乃元君指显真铅，有此浮沈变化之妙。
　　论曰：浮沈者，鼎中收结也。结精华之花，透出其上，谓之轻浮之精华，又名神符白雪，又名钟乳，又名马齿栏干。俱是黄芽一体，鼎中变化异常也。营丹高士，若运玄功及此，定知九转神丹，全科毕法在乎手矣，可以将近仙都，名标玉籍。
　　已上并是黄芽运化之道，殊圣之功，仙家贵重之事。
　　黄门侍郎萧子云大丹歌曰：千言只为秘黄芽，万卷方书说闲石。论曰：黄芽未入鼎已前，先须定时日，化炼黑铅，以腾倒精华之气。又轻浮者配合青龙，同入金鼎。虽入金鼎内，犹是未分清浊。何故，盖未受造化正气，凭何节令推迁，拟分清浊。此须是治丹之人，妙运五行，能驱造化，审看刻漏，进退节符，黄芽始可化成。其或水火数差，漏刻无准，阴阳失度，气候不交，黄芽万一不生，斯乃理丹之人慢怠，差其候也。茅真人谓青霞君曰：阴阳不能顺，毕竟不生牙。斯乃道家共禁之法，恐泄天机。且见今人炼药，拟效长生，不知灵丹之源，妄认朱汞。
　　世上多俟认朱砂，用此为汞，更以铅花合造，烧缎为丹，伤人之命甚矣。
　　且自古高真之士，不无丹书仙经，洞文藏经，众真内禁圣诀，备显人问，开露玄意，引接后人。凡举大丹，先具清釜之鳌，丹井醴泉，是修丹急务之要。未审今人炼药，以何物为真铅，如何是神水华池，井鳌之用。而配众仙相继，丹成之后，各有丹井具存。当日若或无用，岂真圣造化无端，惑乱后人也。且如内禁诀中，凡丹井成后，无令杂秽使用，水脉定后，更宜换之，涤去滞泉，然后任露天通，星月照之。大凡井水，或有沙虫，视之不见，但以金银宝器盛之，旬日虫化为脚。
　　注云：如道家未办，但以通油新瓶器盛之，以蜡纸封头，勿令尘入耳。
　　水性既定，土气已收，方取合丹。凡造丹井，若得石脚泉青白色者，元是阳脉之水，运丹复灵，若值青泥黑壤、黄泉赤脉、铁腥味验，有此之象，并有水脉交杂，阴壤积滞，土气昏浊，不任炼丹，宜须别造。但得清泉味甘而醴者，切宜宝之。已上内禁诀中论丹井第十二篇论曰：且水者，利生万物，五行之首，北方阴气一也。故言水一火二木三金四土五，五行之数，一以贯之，始自虚无，从无入有。
　　绿水是虚无之体，故言从无也。入有者，从此虚无气中，运五行造化，忽生还丹，故言入有也。
　　从有返归於无。
　　其丹虽然有也，遇换鼎器之时，是逐月添合青龙，乳育白虎，还复无也，故日归於无也。
　　还返数终，神丹自睹。
　　鼎中灵药，数转已足，满鼎殷红，又如血滴，中有白酥涌起之状，惟圣与贤，莫测灵通变化也。
　　随日月之变迁，顺五行之情性。且如十五、十六日月正圆，明丹亦气盛光明也。月将亏损，丹亦伏藏收结也。如是返覆之数，九转皆总如斯。凡丹书云九还七返者，此之谓也。
　　九为阳气之初，七为太阴之始。几运大丹，并须阴阳对用，升降轮还，九六爻变。《易》曰：乾元用九，天下治也。又曰：用九，乃见天德。是以治丹之象，并奉天时，合节须节，合行即行。《易》曰：天地节而四时成，阴阳节而万物生。所以丹家盗之，一如推化万物，变移种种奇异，花药红黄，枝条垂布，俱存鼎中，圣人效之变化也。《易》曰：天地变化，圣人效之。天垂象，圣人则之。几治丹言运符节者，此之谓也。还丹得不生焉。已上明论注解九还七返大义，俱是还丹成熟之诀。丹若不节不克，不止不杀，无能成宝者哉。又丹书圣人类天地万物之情，穷阴阳配合之道，治符造化，尽妙五行，春气发而草木华，秋气收而万物实也。
　　《太易丹书》云：还返既老，精凝不飞。若以朱砂抽汞，铅花取芽，八石三黄，五金杂类，此俱不入大丹之源。但可以制伏，变化黄白，添为世宝，济贫助道，救接孤危。若将此顽滞之物为丹，奈仙经云：朝服一刀圭，暮可生羽翼。料兹顽质，必不及斯。且朱砂水银有质之类，又经火缎，阳毒相含，服之发渴烂肠，喉结如火，千万莫能疗，五藏已亡，万金之身误伤何苦焉。马明先生曰：还丹者，见水归水体，入火复金液，服食如风雨，消融归百脉。
　　还丹从浆液化，故言金液。可以融百脉，服之注灌百脉，疾如风雨，驱除邪气也。
　　阴君曰：无质生质是还丹，凡汞凡砂不劳弄。论曰：无质者，虚无之气是也。此气呼吸动静，腾跃伏藏，非离母也。母者水也，水合真铅，配为华池，华池便是丹田也。丹书云：用铅不用铅，铅是旧丹田。既产其丹，名为生质，故曰无质生质是还丹。论曰：水虽有形，终而无质，神仙以法制之，能生质也。生质之由，始绿升降致兹有也。
　　升即鼎中阳气上腾，降即壶中阴气下结也。
　　论曰：丹处虚无者，与蠹钥而伏华气是也。
　　河上公云：索钥空虚，故能有声气者也。
　　一气纯乾，全行阳道。一气纯坤，全行阴道。并是阴阳交媾，二气成真，真者丹也。丹者凝结之象，红液是也。
　　丹成故非檀末之形，俱为红液之象也。
　　诀曰：切在先凭刻漏，昼夜无差，或退水进火之时，俱在午前分漏，焚香勿绝，仰告上真，乾火盛明，恐鼎有失。
　　亢龙有悔，是此时也。治重刚之险，九天之德，莫盛於斯，故日乾火盛明也。
　　不可辄抛药堂，专听龙吟盛位之声，审察阴阳调理之候，或闻雄声稍武，
　　武是亢龙之火，纯阳也。绿阳道将退，未免进火，应其时数也。须满炉之火得，不忧兹惊失，又虑鼎器难禁。有此雄声，切在小心，以时消息也。
　　暂开午门。
　　午门，是下次进火之门。纳阴之首，暂且开之。放火气伸缓，侯声稍和，清幽丝竹之类，却掩之，气和者也。
　　微通火气，其声清幽，徐而复掩，又恐歇气，多时节滞，神丹变化。
　　自此已上俱是乾道变化，治丹君子善守护持，方保贞吉。
　　诀曰：其次遇进水退火之时。
　　时在娠卦，治一阴而御五阳，乾元亨利，万物资生，承顺乎天，乃终有庆也。
　　履霜坚冰，阴始凝也。盛暑雷震，息以威萝。芽体渐成，循善无失。漏应二更，贞而复吉。《太易》曰：娠结其瑞，雪霜其素。胎滞蒙肥，阴为阳主。道之枢机，伏藏为虎，履霜光耀，坚冰寒冱。此时丹渐凝结矣，神水已变，大道功全造化，既成黄芽，炼彻九转，灵质可观，号曰老芽，以兹方熟。
　　黄芽澄炼须熟，方堪入用，炼化为丹。太一真人玉壶颂云：十月霜飞雪又浓，黄芽内熟色显显。修丹若见黄芽熟，安得不思金虎龙。是知黄芽九转方熟，或如栏干钟乳，迭石嵯峨，科计万条，丝文马脑，玉柱玲珑，种种灵异之象，直候九转将足，收此灵芽，上坛呈天，诚心仰告，弘愿惟深。再炼灵芽，愿成大药，晨昏朝拜，开启坛炉，从此之后，志炼还丹。
　　《参同契》云：黄芽者，是大药之根基，长生之至宝。其奈孤阳之芽，未可独立。水合阴阳，方为大药。论曰：故知水者，大药之宗，内固营丹，外化万物，合阴合阳，神仙之母。太上曰：天得一以清，地得一以宁，万物得一以生黄芽。得水改性换形，变为还丹，正名大药。所以《参同契》云：孤阳之芽，未可独立。水合阴阳，方为大药。是知天机之事，不可得而闻之，玄诫也。论曰：水本非神，得数则真。故言神水也。此水莫不五行共化，四象相推，陶家之输返，圆转数极，知来者成化备矣。况乎真人，运造始而有则，终而有归，兆之未萌，万物斯睹，何难之有。如日月输还，昼夜恒则。所以造成世界，化及人民无穷也。斯乃始得阴阳度数，运转有恒无竭也。若言营造大丹，须藉感时相应，是以功殊物外，世法莫同，神水非神，从数而妙。又《阴符》曰：金丹之术百数，其要在神水华池。是知还丹得一，变化无穷，升举常个，永齐天地也。论曰：水性全阳形而能阴。置百斛於釜中，煎而乾之，显兹无质也。而润及於大地，百物生焉。何故有质也。此质盗天地正气而生。经云：天地万物之盗，俱是抱一负阴而生。斯乃并论天象化备，万物有归，故成就也。论曰：金丹化备，神水何归。论曰：神水为，母，真铅合胎。胤化於金鼎之中，盗五行之数应用，日辰旋运，纲斗相随，符节催逼，其水自神，其气降真，黑铅吐精，金花涌生，俱不泄内外结为丹，此是圣人化备，还丹成质也。此质且非与地质而同其气，圣人犹托易而明象焉。王弼注云：居中得正，极於地质，任其自然，而物自生，不假修营，而功自成，故不习焉，而无不利者也。论曰：何故不习而能利焉，岂不然也。但返乾数而复坤位，是以无所习也。旋路还乡，始明於本，何忧末乎，故不习耳。此说并论天道常用，日月轮还，乾坤刚柔，以时消息，象数所由，盗而用之，贤贤相受，世人罕遇。故经云：万象不能逃其数，而况於人乎，况於鬼神乎。此律历数不能契者，自是人之味也。圣贤之道即不然。《阴符》曰：天性人也，人心机也。立天之道，以定人也。所以易天心，关造化，返五行，运八卦，定节候，分昼夜，此乃天之机，人之盗也。得不宇宙在乎手，万物在乎身，冲天之机於人而见矣。玄象既明，还丹成矣。论曰：元阳子云，乾天为阳坤为母，南方朱雀北玄武。年终岁久俱成土，时人何处寻龙虎。土者是有质之象，德居黄位。黄位是九九数满之义，化物已成，得土之号，是丹牙也。谓土能克水，是消化鼎水之大义，圣意明显，水归土也。故非地土之土也，是丹牙之初体，得白虎之号，能噙食青龙。丹书云：龙虎相噙复相吞，立生定位此中存。八节运移寒与温，看看渐变黄芽根。故知黄芽属土，能消水也。论曰：水无滞质，含气混真，精华既结，金液复凝。丹书曰：金液大还丹者，此是也。世人不悟，亡家失业，罔测此焉。论曰：所言金丹者，故非金石之类为丹，借位而呼之，禀西方之色，而本素也。《参同》曰：丹砂本素元非赤，四季排来在南宅。绿南宅是纳阴雌、降女子之脉，脉聚而赤，阴气红泽，行血信也。徐君云：男气白精，女气赤血。乾道为男，坤道为女。聚气成胎，纳阴为主。丹至纳阴，始变其色，元非赤也。故经云：丹砂本素元非赤。秋石者，亦向前说白石也。白象西方，故日秋石。论曰：凡开启大丹，取金旺之象，白露为首，旺於酉地，此是金水气正澄，炼煎金秋月圆盛，金花满盈，是炼丹之时候也。魏真人曰：采有日，取有时，世人用之而不知。况乎古仙炼药，但取金气圆明，蟾光满盛，真人共用，万一皆同无二也。又曰：金丹得水互兆滋，隆起自虚无，从无生有。凡运金丹，须明真一。真一者，水也。育丹为母，真者气也，气为道化。
　　化者是行气之义，直侯气足，方名为道。行气者，二气是也。
　　况乎非远，目前可见矣。包真人云：真一法朝，日在眼前。太上曰：大道泛兮，其可左右。万物恃之而生，生而不辞，又何远乎。又经曰：母藏子胞，子隐母胎，知白守黑，神明自来。
　　白者，西方金也，金者便是母也。黑者，北方水也，水者便是子也。知有西方金也。丹首起北方壬癸，壬癸是水也。经云：金胤於水但安水，叉存其丹，斯言黑白二义明矣。故丹书云：知白守黑，求死不得，此之谓也。
　　青霞君云：水为凝而纳火，金消散而入水，水火之气相蒸，金形相转，往而不定，上下无常。水得火而升，金得水而潜，相须变化，凝结气中，又何朱砂潜火，水银结霜。丹书云：画镜照胆，登山网鱼，何日获之。夫炼丹炼神水，有水始生牙，火釜烧金药，金药是三花。
　　金虎元君云：炼三花但去其玄色，色归西方之色正白。经云：洁白见宝，可造金花矣。
　　此花入鼎，须凭刻漏，始分清浊。如无漏刻，灵芽不生，三花入鼎。歌曰：入鼎须凭漏，无漏不成丹。如盲奔却杖，聋者抱琴弹。
　　大丹无漏，如盲者奔杖，无以能进。虽加喊水火，奈时候不正，默而·不分，又何定气升降，如聋者弹琴，自不能分别也。
　　论曰：漏者便是此日直符，使者符到奉行，算阴阳水火正数，一进一退，定其斤两，合日辰，应运金·鼎，先定天地时而后行事，顺天地也。《阴符经》曰：阴阳相推，而变化顺矣。论曰：且如此日阳时将至，漏已来报，即称太阳应数，累功成乾。其或阴时将至，漏已来报，即称太阴应数，累功成坤。如是乾坤俱备，阴阳两全，夺天地造化之功，盗四时生成之务，鼎中灵药，万一成真，红液流珠，天人共爱。论曰：已前分漏，时在运火，牙必成矣。时在运丹，丹必成矣。并同兹法天象成形。又《紫阳金碧经》云：还丹之道，与九鼎法同，神水化功，更相运入斯。乃前九鼎炼牙，后九鼎炼丹，故日还丹之道，与九鼎法同。《周易参同》曰：漏刻未过半，鱼鳞狎猎起。如是明分刻，漏显配五行。昼夜玄功，应运符节。
　　经云：符节者，是分管此日十二时之候也。昼夜应运，曾无暂停，至道神功，准漏消息，阴阳变化，恍惚而迁，水被火逼，时不相容。故元君曰：恍惚变化，在於当时。
　　《参同》曰：隆冬大暑，盛夏霜雪，二分纵横，不依漏刻。此是《参同》圣意，微密之妙旨也。诀曰：若运丹升降之次，辄勿暂抛药炉，听察吟声，调燮火候，进火稍麓，前功恐失。
　　失者，是火数与时不相应也。春木未满，夏火已行，夏暑炎炎，却行冬令，此是掌炉之人懈怠之过也。
　　是何灰暗日久，火养岁年，颗块朱砂，犹言未伏。论曰：且如金液之丹，是金华之气凝结而成，人得服之，流胤百脉，驻颜返老，行疾如风，万灾莫及，龙神仰敬，土地护持，服之岁月，别有异常之事。
　　服药三年，别有真圣灵异之事。
　　更资阴隐，直候上升。此是九转金液，凝结化为还丹。岂是朱砂作粉，水银为霜，恨之甚矣。是谓学不稽古，暗详经论，以意自裁，背道返德，万家倾产，一无可成，实为世愚，孰能开悟。而况前贤后圣，大丹理贯一源，故无二三，尽明真一，妙算五行，钻簇阴阳，潜运寒暑，仁贤相授，广业经纶，知铅汞之根源，定水火之大数，如斯明白，始可经营矣。诀曰：且如脉同一身，漏行百刻，时随漏应，准刻定时，漏既不得，丹随时变。
　　此一法众仙共禁之诀，荃蹄之义，息忘经纶，途远妙极之理，神明丹中要义，无过此诀矣。
　　《太易》曰：一日有十二时，阳六时，阴六时，便是时计之数也。转运轮还，时内消息，又如何顽心度日，弊意弥年，一向灰暗，将延岁月，故堪取笑，实谓痛哉。可惜光阴散亡，学仙之士，请细详焉。且如定气分节，大凡五日一候，计六十时，禽类胎卵，应节变迁。书云：后五日，雀入水化为蛤。后五日，野鹦入水化为蜃。后五日，鹰化为鸠。后五日，田鼠化为驾。制不自由，时至化也。理丹玄象，运化亦同。后五日，神水冰丹形变，斯乃天时共造，律历同迁神化也。
　　诸圣玄意，丹家多议，此一科也。
　　又圣意一科，且如今日直符，开启运丹，复卦为首，起火子位，发爻通灵，而终於已，纯阳也。妮者，纳音之首，收摄元气，而终於亥，纯阴也。此日行火大数，理乾坤二卦，变一十二爻，计一十二时，时数之内，有阴有阳，有明有暗，有动有静，有进有退，升降随时，周而一匝，鼎中灵药，随卦变通，五色流光，天人共贺。此诀外镌金简，内宝存心，凡传於人，贤圣相授，斋修重誓，莫妄轻泄。乃元始玄言，毕法金科，勿违师诚。茅君诚文曰：天门开，地户闭，圣人机密，勿妄漏泄。妄泄真诀，殃及绝灭。岂非容易哉。
　　又云：得者不泄，泄者丧德。付之以言，诫守玄默。
　　论曰：若得药源，万一成矣。必利众生，且非一人。
　　此药得成，有全家拔宅之功，非独一人升举也。
　　且见今人炼药，虽有其言，而无其实。朝朝说道，日日言丹，究论真诠，罔知圣意。如斯暗昧，自尚未能，孰为利众，而全家升举者哉。经云：若昧药源，一身难存。若明神水，全家归真。
　　神水圣石，一龙一虎，二物知宗，神仙之倡，此之谓也。
　　论曰：得者日学日新，
　　但得药源，经营有神，一月一合，开鼎沐浴，观其颜色，渐睹幽深，鼎鼎见信，转为玄功，其道日新，可见重矣。
　　迷者日学日昏。
　　迷者错认朱砂水银，便为大药，千烧万缎，如末如灰，罔合经纶，无由取信。既差玄旨，转益昏迷，皓首如丝，何以开悟。其道转加，日昏迷之甚矣。
　　推道守一，
　　推道纪钢，妙在守一。起甲钻算，春令发扬。经云：三五之道，天地常用，以时消息，巡历后土，归於中官，其数见五。三五与一，天地至精，可付口诀，难以书传。大丹之要，非数莫能知其神。神水华池，非真铅不能合其道。若明守一，已知大道纲纪，无不尽者也。
　　皇天无亲。
　　上天普育万物，爱人最深，玄象天机，与人相合，道成德就，玉皇可见，惟道可亲，昭于上帝也。
　　我命在我，
　　非天制我有其生，非天纵我亡其寿。三才永固，各保元精，惟人摄养多乖，不悟营修大药，上天明鉴，法象昭然，大道经管，丹书遍载，自无志学，负己辜身，弃命如泥，却为鬼物。且积修而难得者，莫贵於我身。因循而易失者，不闻於仙道也。况且真铅不远，百姓日用而不知。大药非遥，满市黄芽而莫测。几夫不学上士难传，而况常人有言，大命由乎天也。如斯不悟，何以闻之。若言命既由天，子之服毒，何政死乎。历观今古得道者，千万余人，始自常夫从学，安得玉皇垂诏，白日冲天。故知求生者，叉遂其生，昧死者，任从其死。升沈得失，未可言天，我命在我者也。
　　非丹不存。
　　尘病下士，恣欲饮酒，腥膻血肉，沈滞五脏六腑，秽气蒸熏，身重百斤，何以轻举。若非金丹妙药，无以涤荡，神药一化，返老为童，位列真人，名标玉籍，与天地齐休，若非金丹，不可存也。
　　炼之可久，
　　运造神室之丹，且非一朝一夕之功。几九转成牙，九转成丹，开启造化，须处名山，同道数人，晨昏资备，药室坛炉，穿砌井宠，二时朝拜，斋粥资修，志念归真，神明如一，实非容易，岁久方成，故日炼之可久也。
　　饵之长新，
　　服药之后，三尸之虫渐去，还精补髓都全，暗室有光，童颜日盛，精神爽异，道气吉祥，五岳灵真，自然而会，神魂彻视，玉髓全身，趣戏仙都，故曰长新也。
　　数通即化，
　　圣人炼化灵药，大数运通四时，春季发而万物生，夏季旺而火炎盛，秋季收而金实，冬季伏而水凝，丹家制造，但得通此四时行气，金丹自然变化，故日数通则化也。
　　数极乃神，
　　言数之极满也。但论阴阳数满，药方乃神。阴极则阳潜，阳极则阴屈，二气互用，道之自然。又言极者，是穷变之道尽矣。乃得阴阳之道，极数者也。是神仙之妙，变化之法，故日数极乃神。
　　获斯天机，
　　天下能事者，不过得道。得道简易，莫出於丹。治丹之妙，擒制於气。化气有形，不过於数。数造金丹，三五与一，获此天机，神仙事毕也。
　　永列真人。
　　世有数千玄卫，继约万端，若言永列真人。一粒还丹，升举霄汉。
　　金丹真一论竟
　　
