金液大丹诗
　　经名：金液大丹诗。一卷。撰人不详，疑出于唐代。底本出处：《正统道藏》太玄部。
　　金液大丹诗
　　一物产乾坤，二仪生药根，阴灵合地魄，阳气出天魂。
　　化虎行金路，飞龙隐木门，日精煎月影，数足住昆仑。
　　真水伏真火，火真出美金，金真伐木化，归土生同钦。
　　日月阴阳炼，风云龙虎擒，三回四五足，度世兔浮沈。
　　造化久沈浮，须抛生死枯，红铅天界重，白汞道门殊。
　　禀气神龙虎，成形道妇夫，阴阳真水火，炼毕诣仙都。
　　九转运三般，真心炼不难，虎生神水猛，龙化圣金宽。
　　金木情通体，乾坤产大丹，五行精入腹，策上九霄坛。
　　人知千日铅，真汞自相连，修炼三秋毕，煎成一虎颠。
　　龙威慑虎踞，虎猛慑龙眠，生化门开胜，神丹出世玄。
　　一物合天长，九还七返光，随铅觅不得，逐汞隐飞扬。
　　化虎通泉伏，为龙入火藏，神明通大道，炼出药中王。
　　识得木精华，堪栽池上芽，调匀分火焰，收取美金花。
　　猛虎神光敛，潜龙闪电差，一时悟圣道，千日炼朝霞。
　　论铅不识铅，焉知理又玄，青龙非起伏，白虎隐藏眠。
　　暗合和真气，分明感上仙，修丹功力太，了毕志通天。
　　壬癸大丹池，丙丁真药基，庚辛生虎力，甲乙曜龙威。
　　日月增光彩，阴阳换素衣，神仙传火候，戊己戴人飞。
　　因思内五行，契地合天并，化虎成金体，生龙表木形。
　　三花分节炼，一物裹边经，七返九还后，超凡入圣灵。
　　明取大丹心，水银中且寻，东龙才际会，西虎自相钦。
　　情性通和睦，含藏呼吸深，炼成真一气，度世脱浮沈。
　　大道本无名，灵丹显道行，乾坤开圣物，龙虎产神明。
　　水火真元气，阴阳炼日精，月轮三十六，灿烂服长生。
　　一者水为真，三通仙路人，四开花曜日，二炼魄精神。
　　五彩全阳气，九还丹出尘，运经十二季，生化起腾身。
　　铅汞大丹君，真人类合群，乾坤孕灵气，龙虎擘开淳。
　　五彩光明显，三般情性分，炼经九转后，拔宅入青云。
　　达者更重观，还丹药五般，仙人亲手炼，凡士役心传。
　　识虎从师觅，知龙审道看，三冬文武转，光照九天寒。
　　神水灌华池，有无生化知，青龙交虎体，白虎吸龙脂。
　　二物通神圣，三般混彩仪，炼花千日上，成土奉天时。
　　入道切知非，斋心察尽微，身名仙界许，铅汞圣归依。
　　龙虎还丹本，夫妻喻药基，阴阳分志诀，了悟得人稀。
　　有物使人迷，神仙上遍窥，火龙披水廓，水虎建金脾。
　　化虎称真婿，征龙立圣妻，成亲生大道，迎入九功闺。
　　道开天地齐，仙路莫能窥，铅汞分明悟，云车驾不迷。
　　坎高定南北，震兑正东西，四象烧龙虎，奇功志不低。
　　经诀论参同，阴阳北起南，儿年四五六，女岁十二三。
　　日月交昏偶，夫妻美更贪，化丹因火道，九转不虚谈。
　　灵丹显道潜，一气运行炎，感日月交媾，化虎龙蚀咸。
　　仙人戏金木，旦暮弄乌蟾，开悟长生理，因铅谢老聘。
　　铅汞运春秋，乾坤中好修，功成超世药，饵后达天游。
　　阳炼魂生聚，阴消魄散收，牵龙并啖虎，二物圣通流。
　　道在目前求，黄芽不着搜，金山开虎谷，木水畎龙漱。
　　阳气龙呼出，阴风虎吸收，灵炎烧圣水，丹化九天游。
　　青龙白虎学，铅配合通家，男女同情性，夫妻耀彩霞。
　　阴阳中一物，旦暮猛三华，十八甲子后，凌云路不差。
　　阴阳隐药苞，仙使降开抄，大道神通毕，还丹圣不抛。
　　龙情左畔书，虎性右边交，幢下元君喜，玄门羽客敲。
　　一物灌三金，五行谙历探，西收停虎啸，东摄定龙吟。
　　圣地成丹体，唯天合道心，炼阳三九转，仙众叹皆钦。
　　日月大丹精，神仙显至灵，阴阳和会毕，龙虎自交并。
　　水火通真气，朝昏体炼形，三回寒暑力，甘美味唯馨。
　　进道理何凭，持心挣若冰，黄铅招感应，黑汞露精凝。
　　二物生光灿，三花运彩兴，阴精消亦绝，阳力蹑云升。
　　黑水净幽沈，白铅得处深，西金伏东木，东木本西金。
　　际会难分手，和同契合心，三秋经历后，千日炼光阴。
　　万物脱其形，三才人最灵，知铅修汞诀，明道合天经。
　　炼虎通丹力，擒龙制药馨，才经寒暑尽，真入会仙亭。
　　铅汞远传声，由其水火蒸，应天地神圣，合日月交胜。
　　化道含灵气，令人不坏崩，金丹三载炼，一粒起云腾。
　　道本隐玄微，开因五彩基，通天票灵气，圣地炼光辉。
　　云掩龙生化，风停虎丧威，九秋炉裹见，脱体挂仙衣。
　　修丹志莫论，铅汞得称尊，养汞华池产，收龙圣火存。
　　阴阳翻复炼，日月往来奔，运动三花遍，仙人喜到门。
　　一正药根源，二关龙虎门，三凭日月化，四炼魄并魂，
　　五拔阴阳力，六调寒暑暄，七真神圣见，八喜利乾坤。
　　二物合相逢，阴阳结气浓，水沈生白虎，火猛产青龙。
　　造化神功感，通灵圣莫穷，五行千日炼，云鹤驾亲供。
　　铅汞日相随，人多不悟迷，杳冥港水土，灿烂照东西。
　　情性神光结，阴阳圣力齐，调停二十七，仙籍已标题。
　　铅汞久闻名，知玄少得成，红铅出黑液，白汞入黄轻。
　　龙虎生金髓，房参化木精，运花千日裹，入腹九霄迎。
　　真汞神仙息，真铅圣药基，宿生曾近别，才说悟玄机。
　　三载神丹耀，九还光色晖，后来修道者，问取紫河衣。
　　唯道包天地，乾坤出药头，五行俱感化，四象遍经流。
　　神水为元首，灵金入木修，谁知真火圣，变土九天游。
　　木产宝堪任，水裹出真金，内五行精得，此三般物深。
　　炼阴阳气圣，养虎得龙钦，火候终千日，丹光仙众临。
　　大药重还丹，冲天一粒餐，龙威擒虎力，虎猛摄龙摊。
　　二载同胎后，三般摘一般，入神又十月，成土坐金坛。
　　水土要知真。坤元胜地亲，震潜灵圣木，离寄火金身。
　　内五行须识，修千日炼神，精搜穷八卦，龙虎裹藏珍。
　　堪嗟浮世界，难抛生死门，速须修圣药，才就敌乾坤。
　　神水煎龙魄，灵炎炼虎魂，功夫三载后，一粒面天尊。
　　静想转沈浮，分明道不辜，神仙应悟达，生死摆荣枯。
　　大道根元化，修身赋命苏，五行真诀了，如顶灌酝酬。
　　黄铅胜入玄，黑汞涌灵泉，二气相逢合，三花暗裹煎。
　　东西依日月，南北运时年，功夫三载后，光明策列仙。
　　无形闻大道，有药隐幽玄，真水回真火，红铅谢黑铅。
　　五行收气足，四象返风旋，运火阴阳匝，灵丹照碧天。
　　乾坤交泰时，日月孕华池，青木三花隐，白金七女知。
　　夫妻正金木，各产虎龙儿，九转三周毕，通灵更不疑。
　　兑泽藏金虎，震雷潜木龙，雨风交际会，情性合温恭。
　　水土荣根蒂，阴阳灼本容，宿绿明妙理，不与世人同。
　　真铅在杳冥，恍惚好藏形，南北先交结，东西后合并。
　　三年行火力，九转得丹馨，寒暑阴阳胜，乾坤产药灵。
　　大道人难识，谁知内五行，乾坤权掌内，魂魄上心明。
　　地魄开真理，天魂露圣灵，若教通此物，身挂九天名。
　　水土孕黄芽，火金生白花，东邻娇女爱，西舍好儿夸。
　　和会因三载，阴阳媒两家，庚辛室裹炼，千日变朝霞。
　　水火成肌骨，木金生药根，黄铅生白信，白汞谢蟾恩。
　　四象轮流定，三花节后奔，莫辞千日苦，迎送入天门。
　　木男回作女，金女转为儿，圣水擢形体，灵炎炼表仪。
　　玉翁传物象，王母配夫妻，三岁丹光照，神仙慕结知。
　　欲识药根源，须知天地铅，乾坤开启后，高坎已当前。
　　水火调情性，阴阳配不偏，功夫三载后，一粒起腾天。
　　明道无中有，迷途笑有无，降天陪地魄，感地合天符。
　　产出真金子，婚他木姥奴，三周光灿烂，名已奏皇都。
　　阴阳呼吸精，交泰感通灵，白虎一宫立，青龙二载并。
　　三花潜运转，四象总须经，十日离全塌，归真不炼形。
　　虎生因黑水，龙变脱红章，二物通神气，三般合圣方。
　　阴阳增药力，寒暑运花光，七返九还后，逍逼永寿长。
　　灵铅水银君，灵汞火铅臣，悟得阴阳理，方知情性真。
　　东西金木合，年月日时亲，凡火通仙火，须明进退频。
　　有物混天机，无非达士知，为龙伏作虎，呼婿本来妻。
　　转弄从金木，周旋别坎高，三花功力遍，超胜离愚痴。
　　水火不和比，世人共所知，内藏真水火，匹配美夫妻。
　　功力玄难晓，谁明颠倒支，五行呼吸遍，千日药无疑。
　　大道分清烛，先开众妙门，真铅孕阴魄，真汞产阳魂。
　　蟾影煎灵魄，乌精炼圣魂，延年重阴火，灵药对乾坤。
　　阴火仙人闻，阳波羽客分，二门开悟理，三物显殊勋。
　　虎啸称金父，龙吟正火君，气行依历数，三十月腾云。
　　长生道可穷，丹好论仙容，虎性生龙体，龙情着虎踪。
　　虚无神感化，自有胜相从，五彩通天德，三秋绝火供。
　　举世重真铅，令人保命全，木魂随羽客，水魄问神仙。
　　恍惚蒙拢恍，玄中又更玄，炼经节后正，名挂九重天。
　　欲识白金花，坚求黑汞沙，不经从黑白，何处觅黄芽。
　　花自青龙血，砂从白虎芽，五行四象足，三载上河车。
　　阴阳颠倒颠，翻地复长天，真水呼真火，黄铅吸黑铅。
　　乾坤交泰合，龙虎喜同眠，运动三花绝，升腾彻上玄。
　　长生谁不愿，度世觅丹修，铅往灵峰探，汞随神水求。
　　水煎过九夏，火炼及三秋，金室功夫后，归天得自由。
　　一气道中玄，阴阳列自然，华池通黑水，真汞慕黄铅。
　　白虎生十月，青龙次二年，炼经三九月，轻举接神仙。
　　龙虎大还丹，寻思难得难，得来如反掌，未达守虚坛。
　　阳汞生元气，阴沙任岁寒，三花依节候，堪献玉皇看。
　　水火合多难，谁知作得丹，五行颠倒转，三载绝包弹。
　　呼吸通神静，阴阳运用欢，功夫灵药就，轻举入云端。
　　阴阳颠倒行，日月铸丹成，龙遇华池死，虎逢神水生。
　　东西合道正，南北运花明，五彩真收气，腾空鹤驾迎。
　　内五行谁识，玄真气沃南，经年金虎受，改岁木龙贪，
　　运转花心苦，修成药味甘，玄上光已照，丹就显宁堪。
　　日月各遗光，精流不死方，化龙木火裹，变虎水金藏。
　　四象经纶合，五行落土乡，丹成三十月，人服诣天堂。
　　太一神宫粉，明窗尘更亲，木精金性定，黄老紫游真。
　　木火龙飞跃，水金虎踞巡，五行气相感，丹力擢仙宾。
　　寒暑气交驰，神仙体候之，捉龙搜甲地，猎虎采庚陂。
　　修炼从龙子，功成藉虎儿，生擒死圣地，九转奉天时。
　　日月耀光华，法天路不差，三阳沈黑水，十月配黄芽。
　　虎伏金轻健，龙潜木道奢，阴阳三九转，真到紫河车。
　　铅须不黑真，汞错用砂银，木液精灵圣，金华池入神。
　　虎生壬癸裹，龙起甲乙邻，天地数遭匝，紫游光照人。
　　母因子化翁，金结木家容，二载回颜色，一时夺日红。
　　销阴成道毕，炼气入神通，已正还丹号，长生透碧空。
　　有物隐真名，生通天地灵，日宫传骨气，月窟养身形，
　　修炼阳魂正，消除阴魄停，丙丁文武绝，一粒度三清。
　　大道不虚传，辟开天地元，不知灵物异，显遇圣人言。
　　作虎因铅化，称龙话汞喧，炼经日月足，才服上仙园。
　　至药理何长，阴中炼取阳，才分南北道，已正东西厢。
　　龙虎潜呼吸，房参暗主张，九还丹七返，身涌起翱翔。
　　灵芽水有情，变水得强名，秋采金中髓，春储木内精。
　　从坤通紫磨，入圣化黄轻，戊己中宫坐，相扶彻上清。
　　坐世药中玄，生从天地铅，阴阳产龙虎，金木化丹田。
　　进退三花密，调停二气旋，无中修得有，换骨正神仙。
　　黑汞生白汞，从蒙入圣功，南魂长自北，西魄娠来东。
　　日月阴阳感，夫妻匹偶同，三秋二十七，丹力达神通。
　　有物太阴精，唯坤露本名，三般通正道，五彩更分明。
　　伏虎神仙炼，烧龙日月烹，合同经转数，身圣脱凡情。
　　铅汞远传名，从真水火生，黄轻产白汞，白汞化黄轻。
　　二物和同体，一人不从行，九阳亲炼出，火绝众仙迎。
　　黄铅复黑铅，白汞圣通玄，西泽中男偶，东宫诧女贤。
　　成亲随日月，化道证神仙，九炼丹光显，长生不记年。
　　造化力齐天，还丹中列篇，阴阳调五彩，铅汞运三玄。
　　龙虎精呼吸，房参宿暗煎，莫抛真水火，修炼擢神仙。
　　五彩一物生，三元九转行，真阴阳色正，真水火煎成。
　　真汞因铅立，真龙化虎称，炼光同日月，三九显分明。
　　长生谁不愿，度世觅丹修，铅往灵峰探，汞随神水求。
　　水煎过九夏，火炼及三秋，金室功夫后，归天得自由。
　　一气道中玄，阴阳列自然，华池通黑水，真汞慕黄铅。
　　白虎生十月，青龙次二年，炼经三九月，轻举接神仙。
　　龙虎大还丹，寻思难得难，得来如反掌，未达守虚坛。
　　阳汞生元气，阴沙任岁寒，三花依节候，堪献玉皇看。
　　水火合多难，谁知作得丹，五行颠倒转，三载绝包弹。
　　呼吸通神静，阴阳运用欢，功夫灵药就，轻举入云端。
　　阴阳颠倒行，日月铸丹成，龙遇华池死，虎逢神水生。
　　东西合道正，南北运花明，五彩真收气，腾空鹤驾迎。
　　内五行谁识，玄真气沃南，经年金虎受，改岁木龙贪，
　　运转花心苦，修成药味甘，玄上光已照，丹就显宁堪。
　　日月各遗光，精流不死方，化龙木火裹，变虎水金藏。
　　四象经纶合，五行落土乡，丹成三十月，人服诣天堂。
　　太一神宫粉，明窗尘更亲，木精金性定，黄老紫游真。
　　木火龙飞跃，水金虎踞巡，五行气相感，丹力擢仙宾。
　　寒暑气交驰，神仙体候之，捉龙搜甲地，猎虎采庚陂。
　　修炼从龙子，功成藉虎儿，生擒死圣地，九转奉天时。
　　日月耀光华，法天路不差，三阳沈黑水，十月配黄芽。
　　虎伏金轻健，龙潜木道奢，阴阳三九转，真到紫河车。
　　铅须不黑真，汞错用砂银，木液精灵圣，金华池入神。
　　虎生壬癸裹，龙起甲乙邻，天地数遭匝，紫游光照人。
　　母因子化翁，金结木家容，二载回颜色，一时夺日红。
　　销阴成道毕，炼气入神通，已正还丹号，长生透碧空。
　　有物隐真名，生通天地灵，日宫传骨气，月窟养身形，
　　修炼阳魂正，消除阴魄停，丙丁文武绝，一粒度三清。
　　大道不虚传，辟开天地元，不知灵物异，显遇圣人言。
　　作虎因铅化，称龙话汞喧，炼经日月足，才服上仙园。
　　至药理何长，阴中炼取阳，才分南北道，已正东西厢。
　　龙虎潜呼吸，房参暗主张，九还丹七返，身涌起翱翔。
　　灵芽水有情，变水得强名，秋采金中髓，春储木内精。
　　从坤通紫磨，入圣化黄轻，戊己中宫坐，相扶彻上清。
　　坐世药中玄，生从天地铅，阴阳产龙虎，金木化丹田。
　　进退三花密，调停二气旋，无中修得有，换骨正神仙。
　　黑汞生白汞，从蒙入圣功，南魂长自北，西魄娠来东。
　　日月阴阳感，夫妻匹偶同，三秋二十七，丹力达神通。
　　有物太阴精，唯坤露本名，三般通正道，五彩更分明。
　　伏虎神仙炼，烧龙日月烹，合同经转数，身圣脱凡情。
　　铅汞远传名，从真水火生，黄轻产白汞，白汞化黄轻。
　　二物和同体，一人不从行，九阳亲炼出，火绝众仙迎。
　　黄铅复黑铅，白汞圣通玄，西泽中男偶，东宫诧女贤。
　　成亲随日月，化道证神仙，九炼丹光显，长生不记年。
　　造化力齐天，还丹中列篇，阴阳调五彩，铅汞运三玄。
　　龙虎精呼吸，房参宿暗煎，莫抛真水火，修炼擢神仙。
　　五彩一物生，三元九转行，真阴阳色正，真水火煎成。
　　真汞因铅立，真龙化虎称，炼光同日月，三九显分明。
　　日月永长生，乾坤本自平，灵丹玄妙理，大道杳冥精。
　　四五金花美，六三木一贞，外炎通内火，荣辱任他争。
　　真水出乾元，真金产木门，神池收虎魄，圣火伏龙魂。
　　日月戢魂魄，阴阳炼子孙，九还归戊己，鹤驾谒天尊。
　　金液大丹诗竟 
　　
