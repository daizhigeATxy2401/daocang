周易参同契
　　经名：周易参同契。原题长生阴真人注。三卷。底本出处：《正统道藏》太玄部。参校版本：文渊阁四库全书本子部道家类所载朱熹《周易参同契考异》（简称《考异》本）。
　　周易参同契序#1
　　盖闻《参同契》者，昔是古《龙虎上经》，本出徐真人。徐真人青州从事，北海人也。后因越上虞人魏伯阳，造《五相类》以解前篇，遂改为《参同契》。更有淳于叔通，补续其类，取象三才，乃为三卷。叔通亲事徐君，习此经，夜寝不寐，仰观乾象而定阴阳，则以乾坤设其爻位，卦配日月，托《易》象焉。故夫子曰：悬象着明莫大乎日月。所以服此还丹者，皆得寿同天地。故日者太阳之火精，则朱汞为龙是也。月者太阴之水精，即铅银为虎是也。此之二宝，天地之至灵。七十二石之尊，莫过於铅汞也。感於二十四气，通於二十四名，变化为丹，服者长生，乘龙紫府。朱砂者，火之子。水银者，金之孙，金者，日之所生。银者，月之所育。日月互用，水火合成，龙虎相须，阴阳制伏，而成大丹。其大丹者，有八而三品。最尊上品，有神符白雪，九转金液大还丹，神水化之五符蒙覆，人食者当白日冲天，八石五金被化为宝。次中品，有金花黄芽所制，养汞而成紫金丹砂，或有月月倍添，名日正养之道。下品有雄黄，属土，得位中宫。将军之号，能偃於水，曾青属木，明目养神，变化水银，成砂洞耀，名紫金丹。八丹之中，唯三法为贵也。乌食成凤，蛇饵为龙，人服长生，天地同寿。收人魂魄，返老归童。呼风叱云，玉女来侍。此实还丹之功力也。故乾、坤者，上下釜也；坎、离者，水火为药也；震、艮者，运卦合符也。中安金汞，傍助金华、黄芽，赤门养成，运火三岁，象自然之还丹，即太玄之炁足矣。何不成丹？夫大丹者，朱化为汞，汞变为金，金变为砂，砂化为丹，故曰还丹。还者，返旧之义；丹者，赤色之名。汞者，本体是金，成砂之后，故号金砂。紫赤成丹，还归本体，故称大还丹。其《参同契》具显，人不能明究，擅意自裁，遂成败失，所以无长生度世，非丹不能长年也。若服金丹大药，云腾羽化。不服金砂，而不可驾鹤。尝闻无能生有，有能成无，既有既无，何不服金汞之药？且五谷犹能益寿，何况神药金丹？毒药尚能杀人，还丹岂无仙寿？人无坚固之心，道岂违人之愿？何弃红颜白日，玉貌成尘，若不学长生，须臾而为下鬼。惟此还丹之理，《参同》皎然，遂见诸贤所注，悉皆隐密。余玩其术，颇得其旨，劳苦不辞，所失无怨，志在金鼎。而玩《参同》，被褐常思云林，性好常存道教。虽在世俗，其心不群，思慕长生，而依仙术，道不违愿。忽遇真人，明旦而受之，亲蒙口诀，兼梦神授，握笔记之，伏火汞成，还丹岂得谬也？余长嗟学道之人，未经炉火而欲疾成，才有小失而起大怨，如此之流皆为习气不真，邪正参杂，心生犹豫，弥历岁年，血气才枯，奄归朝露，探可悲哉。徒为学道之名，而无炼丹之志。若有清虚志士，立性淳和，见世务如探汤，弃妻子如脱屦，睹浮生之遄速，知大道之攸长，即可以授之此经，研寻义理，莫辞得失之必成。一成之后，看海水为丘陵，睹人生如聚沬，飞腾於太虚之上，逍遥於造化之中，此非天地之功，实为还丹之力，但寻《参同》，必晓其由，沿波索源，何忧不可？余今所注，颇异诸家。合正经理归大道，论卦象即火候为先，释阴阳则药物为正，其事显，其理明，看之炯然，必无疑惑，使后来君子同归大道，岂不善欤？
　　周易参同契卷上
　　长生阴真人注
　　乾、坤者，《易》之门户。
　　《系辞》曰：乾、坤，其《易》之门户邪？乾，阳也。坤，阴也。阴阳合德，而刚柔有体。阴阳者，气也。刚柔者，形也。禀阴阳之气，成金水之形。易者，变易也。象其物宜。金象乾以其刚直，水象坤以其柔顺，金水合体，凝而正坚，是变易也。金性不败朽，是为万物宝，是不易也。万物变化，必由阴阳之中，如人出入，皆从门户也。
　　众卦之父母。
　　《易》曰：乾，天也，故称其父。坤，地也，故称其母。震一索，而得男，故谓之长男。巽一索，而得女，故谓之长女。坎再索，而得男，故谓之中男。离再索，而得女，故谓之中女。艮三索，而得男，故谓之少男。兑三索，而得女，故谓之少女。众卦之父母，即乾、坤之谓也。
　　坎离匡郭，运毂正轴。
　　坎为水，离为火。火性常动，水性常静，静以比轴，动以比毂。言坎离二气，含受匡郭，运转以毂轴。《坎》卦《众辞》曰：习坎，重崄也。水流而不盈。盈刚在中也。即是水注器中。《离》卦《众辞》曰：离，丽也。刚化成柔，故亨通。丽，着也。重明者，阳也。柔者，阴也。火着器外，水着器中。水火气交，然后通达其情，化成其宝。坎中盛阳，离中盛阴，亦匡郭之义。
　　牝牡四卦，为槖为钥#2，覆冒阴阳#3。
　　牝牡者，雌雄也。雌雄者，阴阳也。乾、坎二卦为阳，坤、离二卦为阴。索钥水火之气，运於其中。覆冒，犹包裹也。金为阳，水为阴。一阴一阳，变易之道也。
　　道犹御者#4，执衔辔，准绳墨，随轨辙。处中而#5制外，数在於#6历纪。
　　车中者，君也。驾车者，马也。马虽至顺，非人君无所制之。君虽在车。非马不能行。以金为君，刚之极也。以水为马，顺之至也。金在中而时动，水居外而常转。水欲逃逸，金能制之。故日处中以制外也。
　　月节有五六，
　　五六者，三十也，为一月之数。刚柔各半，昼为刚阳，夜为柔阴。刚柔相交之时，即是金水会合之际。
　　经纬奉日使，兼开#7六十四卦#8。
　　《白虎通》曰：日月为经，五星为纬。月者，太阴之精，积而成象，魄质合影，禀日之光，以明照夜。日为君，月为臣，禀日之光，故为日之所使。水禀和於金，亦如是也。兼开者，为《易》卦兼阴之谓也。
　　刚柔为#9表裹。
　　《系辞》曰：阴阳者，言其气。刚柔者，言其形。变化始於气象，而后成形。形者，金水也；气者，水火也。以水火之气，变金水之形也。
　　朔日一《屯》直事，
　　《序卦》曰：屯者，物之始生也。王辅嗣曰：此卦，阴求於阳，弱者不能自济，必依於强。弱者水，强者金也。金既用事，水来顺之。金能应焉，所以交也。《彖》曰：刚柔始交而难生。动乎崄中，大亨贞。刚者，金也；柔者，水也。得水火之气而相交，动乎阳中为水，轮转於器中。亨通贞正。阴阳既交，然后通达其情，而成正性。正性者，即真宝之谓也。谓朔月一日，日一言平明也。直事者，谓当直之人，执其事也。《遁甲经》曰：八门直事，即其义也。阴阳始交，屯难之际，故以《屯》卦执其事也。
　　至暮《蒙》当受。
　　《序卦》曰：物生必蒙，故受之以《蒙》。蒙者，物之稚也。王辅嗣曰：此一卦，阴亦先来於阳，阴昧而阳明，阴困童蒙，阳能发之，非独此两卦，阴求於阳，自十一月至四月，皆纯阳用事，阴求於阳也。《彖》曰：匪我求童蒙，童蒙求我。我者，阳也，阳则金也。童蒙者，阴也，阴者水也。金能用事，阴求於阳也。水故求之，故曰：童蒙求我。《象》曰：九二，包蒙，吉。纳妇，吉，刚柔接也。阳为男，阴为女，阴合於阳，故云纳妇。刚者，金也。柔者，水也。金水相交，即刚柔合也。
　　昼夜各一卦，用之如次序。
　　昼用《屯》，夜用《蒙》。童蒙求我，《屯》谓阴阳始交，循环不绝也。
　　《既》、《未》至晦爽，终则复更始#10。
　　晦昧，爽晦也。月初为明，月尽为晦。《既》、《未》至晦爽之时，昼夜用《屯》、《蒙》矣。《屯》、《蒙》者，金水始交之义也。
　　日辰为期度，动静有早晚。
　　辰谓十二时，每辰至一月十五日，受一气乃有小变易。每受一气，则一变焉。一年二十四气，万物大成。金水受气成形，形亦如之矣。日行迟，一日行一度；月行疾，一日行十三度。日则一岁一周天，月则一月一周天。金象日，水象月，转之迟速，取此喻焉。测此度数，而知运转之期候。候此动静，而知凝结之早晚。动静谓水火，早晚言文武也。
　　春夏据内体，从子到辰巳。
　　子、丑、寅为春，卯、辰、巳为夏，此六月，纯阳用事，阴求於阳也。
　　秋冬当外用，自午讫戌亥。
　　午、未、申为秋，酉、戌、亥为冬。此六月，纯阴用事，而阳求於阴也。即是水已凝而纳金，金消散而入水。夫卦有内体外体，内为阳下三画也，外为阴上三画也。上三，即下三之用。伏羲画卦，本有三画以象天、地、人，谓之三才，未尽天地之物宜，因而重之，更画三画，内为体，外为用。春夏据内体，即当《乾》之初九、九二、九三也。秋冬当外用，复当《坤》之初六、六二、六三也。处阳之时，则水求於金也。在阴之时，即金求於水。金居内，水居外，内外之际，取象卦中也。
　　赏罚应春秋。
　　春生万物，如天之行赏；秋杀百草，如天之行罚。火气行，则金水冲融，是春也。水气行，而金水凝结，是秋也。
　　昏明顺寒暑。
　　虽昼夜用，而不违寒暑。寒则以文，暑则以武，以顺其时，不违天道。
　　爻辞有仁义，随时发喜怒。
　　爻者，画也。仁义者，阴阳也。谓卦六画之内，有阴阳，阳则生物，故称仁；阴则成物，故称义。在阳则舒，故喜；在阴则惨，故怒。还如，金得水气则喜，水得火气则怒。《系辞》曰：禁人为非，曰义。即是禁其金水，不令流逸。
　　如是，四时之气顺#11，五行得其理#12，
　　四时谓春、夏、秋、冬，五行谓金、木、水、火、土。顺四时之气，依五行之用，则金、水不失其宜。
　　天地设位而#13易行乎其中矣。
　　《系辞》曰：天尊地卑，乾坤定矣。卑高以陈，贵贱位矣。天地既立，易乃生焉。天地谓阴阳，阴阳交而万物化生。阴阳交而万物化生者，即变易之义也。金水为天地，水火为变易也。
　　天地者，乾坤也。
　　天地者，形也；乾坤者，气也。始於气象，而后成形，亦由金水受水火之气，而后成形也。
　　设位者，列阴阳配合之位也。
　　阴禀阳受，谓之配合，即金、水相交之谓也。
　　《易》谓坎离者#14，乾坤二用。二用无爻位，周流行六虚。
　　乾坤者，天地之用；坎、离者，乾坤之用。四方上下，为之六虚。言其器中，非六位。坎离者，水火之气；乾坤者，金水之形。形者有质而块然，气者无形而潜运。周流六虚之内，变化之义也。在二用之中，金水用之，故无爻位。《系辞》曰：变动不居，周流六虚。上下无常，刚柔相易。即金水、水火变易之义也。
　　往来既不定，上下亦无常。
　　水火之气相蒸，金水之形常转，自然往来不定，上下无常也。
　　幽潜沦匿，升化#15於中。
　　水得火而升腾，金居水而潜匿，递相变化，凝结器中也。
　　包槖万物，为道纪纲。
　　纲为阳，纪为阴。此言纪纲者，阴在上，阳在下也。包槖万物者，天地也。为道纪纲者，阴阳也。包槖金水者，炉器也。为器纪纲者，水火也。
　　以无制有，器用者空。
　　金水之质为有，水火之气为无。水火之气相交，金水之姿自合。用此二气，等於虚无也。
　　故推消息，坎离没亡。
　　《易·正义》曰：能消息者，必专无败，谓消息水火也。消息以时，即金水相得；消息不以时，即水火相克。水火者，即坎离也。没亡者，非水尽也。日没即月生，月没即日出，盖谓阴阳循环相用事也。
　　言不苟造，论不虚生。
　　《参同契》依此三圣之至言，以极阴阳之变化，非不师古，虚生此文。
　　引验见效，校度#16。
　　日月为金水之验，阴阳为神明之度。欲知金水之会合，但侯日月之运移。日月相推之谓变，阴阳不测之谓神也。
　　推类结字，原理为证#17
　　字谓日下着月成易字。类谓以龙喻乾，以马喻坤也。
　　坎戊月精，离己日光。
　　坎为水，离为火。戊为阴，己为阳。阳之精，积而为火；火之精，积而为日。阴之精，积而为水；水之精积而为月。故曰：坎戊月精，离己日光。还如，水火之气，熏蒸金水之形。
　　日月为易，刚柔相合#18　
　　日下着月为易字。昼为刚，夜为柔。金水象日月之相合，终一载之凝结。
　　土旺四季，罗络始终。
　　日与月，一月一相合，十二合而成岁。土无正形，常王四季，即炉之四面也。终始而为罗络焉。
　　青赤白黑，各居一方。皆中宫所禀#19己之功。
　　於炉四面，随方画其神也。东方青龙，木之精；南方朱雀，火之精；西方白虎，金之精；北方玄武，水之精；中央戊己，土之精。故以土实器中，兼画此四神以防金水之逃逸。制水者，惟土而已，故云戊己之功。下文曰水以土为鬼，土填水不起是也。
　　《易》者，象也。悬象着明，莫大乎日月。
　　象也者，象其物宜。离为日，坎为月。日月者，水火之精是也。运天之道，唯日月为先。昼则阳刚，日之正也。夜则阴柔，月之功也。以金水之用，莫先於水火。水火之精，日月之谓。万物非日月不生，金水非水火不成也。
　　穷神以知化，阳往则阴来。
　　《系辞》曰：阴阳不测之谓神，一阴一阳之谓道。能穷阴阳之道，则知变化之源。金水即变化之源，水火乃阴阳之道。阴阳往来，相荡成宝。夫子曰：知变易之道者，其知神之所为乎。
　　辐辏#20而轮转，出入更卷舒。
　　谓水火之气，争凑於器中，熏蒸金水之形，如车输之常转。水气入，则火气卷；火气入，则水气舒。巷舒不离於器内。
　　卦有三百八十四爻，据爻摘符，符谓六十四卦也#21。
　　爻者，画也。摘者，别也。一卦六画，六十四卦都三百八十四画，以当一斤之数。一斤之金，都有三百八十四铢也。用金水、水火之际，或象卦体，或象爻辞，爻象虽殊，不出於六十四卦也。
　　每至朔旦#22，震来受符。
　　每至月朔，即地气动出地上也。是以震卦当其位焉。《震》卦《象》曰：震厉，成刚也。震者，动也。厉者，危也。阴在上，而阳在下，阳既升矣，变柔在刚。阴居阳上，是以危也。水在金上，是乘刚也。得火则动，常危厉焉。候气之法，以十二律依神埋之，於室内取芦椴灰实中，罗谷幕上，气至则吹动灰也。以此侯之，即其验也。
　　当斯之际，天地媾其精。
　　《系辞》日：天地絪缊，万物化醇；男女媾精，万物化生。天地者，男女也；精气者，阴阳也。男女结媾，精气乃舒。男女相交，精气为物。金水者，天地也。精气者，水火也。金水感水火之精，而化为真宝，即是水火震动之时。金水结其精气，非唯一月，而气一动。一日一夜，亦有阴阳之气也。
　　日月相撢持。
　　撢持者，杼柚之貌。日月者，天地之用。天地之气交接，以藉日月运移。还如，金水须水火变易也。
　　雄阳播玄施，雌阴化黄色#23。
　　《坤·文言》日：玄黄者，天地之杂色。天玄地黄，即是阴阳相交也。雄阳者，武中之武。雌阴者，阴中之阴。猛武之气既施，弱水之姿潜转，一寒一暑，变化黄色之芽，即此谓也。
　　混沌神交接#24，权舆树根基。
　　天地未分，谓之混沌。混沌之时，乾坤默默，虽未变易，终为万物之根，即是金水湛然之时，乃为还丹之本也。
　　经营养鄞鄂，凝神以成枢#25。
　　经营者，运为之貌。鄞鄂者，岩棱之词。运为水火之功，以赞岩棱之美，神理凝寂，寂然自成其枢。枢者，还丹棱之气也。
　　众夫蹈以出，蠕动莫不由。
　　众夫者，人民之称。蠕动者，含灵之流。俱在天地之中，任其陶铸者也。金水、水火并出阴阳，有为无为，莫不由斯道也。
　　於是，仲尼始鸿蒙#26，乾坤得#27洞虚。
　　仲尼，孔丘之字。鸿蒙者，混沌之名。孔丘依《十翼》以阐幽，彰《易》道之玄妙，始分混沌之理，方见乾坤之德，傍通情也。合　　彼虚无，未由不因《参同》之文，岂识还丹之理也？
　　稽古当#28夕兀皇，《关睢》建始初。
　　稽，考也。元皇，天皇也。考上古天皇之时，男女不求而自合。自黄帝已后，男女非求而不成，即《关雎》之义也。诗曰：关关睢鸠，在河之洲。窈窕淑女，君子好逑。逑，匹也，盖谓求其淑善之女，以配君子。金者，男也。水者，女也。金既先动，水乃应之，即是男求女也。
　　冠婚气相纽，元年乃芽滋#29。
　　冠婚之时，男女交会，精气纽结，滋蔓成躯，亦如九层之台，起於垒土。元年，岁首。万物芽生，渐渐滋多，非算能及金水相感，亦如是耶。
　　圣人不空#30生，上观显天符。
　　圣人，谓伏羲。伏羲画八卦之时，仰则观於天文，俯则察於地理，中观万物之宜，与乌兽之文，近取诸身，远取诸物，始作八卦，以通神明之德，以类万物之情。天符，谓七曜，配五行，即还丹之始也。
　　天符有进退，屈伸#31以应时。
　　《系辞》曰：变化者，进退之象。往者屈也，来者伸也，屈伸相感，而利害生焉。谓日月五星，阴阳昼夜。是以刚柔相感而万物生，金水相感而真宝成。
　　故《易》统天心，《复》卦建始萌。
　　复者，阴阳返本之谓。天地以无为之心，无为即天地之本。《易》曰：复，亨。出入无疾。亨，通也。冬至之日，阴阳气复於地下，亨通之际，出入俱无病焉。又曰：复，其见天地之心乎？且夫雷动风行，千变万化，寂然至无，是其本也。本者，即天地之心矣。复，既非静而自静，则天地之心可见。十一月，一阳爻动於黄泉之下，万物萌动，故云始於萌。当此之时，金在下，居一阳之位；水在上，处五阴之位。阴为阳变，渐成坚冰，及至金水俱伏之后，即是无为之际。无为者，大道之本。得一者，还丹之功。非还丹而莫契其道，其唯无思无为也。不拾有为，寂然不动，此即真无为之理也。
　　长子继父体，因母立兆基。
　　震，是乾之长子。夫子曰：震一索，而得，男，故谓之长男者也。震居束方，纯阳之位，承乾之功，长养万物，万物之旨，非动不生。是以称长子。因母者，谓震卦二阴在上，渐化为阳，故日母也。一阳初动於下，即其萌。兆，根基也。金，长子也。铅是父，是五金之精，而生於金，故云长子。母者，水也。金因母化，却化为金，即是因母之义也。
　　消息应锺律，升降据斗枢。
　　消息，谓伺侯也。伺候金水，得阴阳之时，须测十二锺律。锺以度天上之文，律以测地中之气。用火之际，以此伺候焉。金得水火之气，升降旋转，象彼枢星之移建。欲知器内形状，但候此而为验也。
　　三日出为爽，震受庚西方。
　　爽，明也。月生三日，而后有明，出於西方庚地。火动三日，气方达於器中。当是时也，水亦居庚。水为阴，月之象也。谨候月之生，生即知水之动静，故云震受庚西方。
　　八日兑受丁，上弦平如绳。
　　月生八日为上弦者，象弓之挂，弦平如绳。八日，月方见南方丁她是也。金亦随焉。金为君，转迟，故八日而后行。水为臣。转疾，故三日而已行。金水流行，验此知侯时矣。
　　十五乾体就，盛满甲束方。
　　月至十五日，出於东方甲地而圆满。是时，金合水於甲地，而受一气，有金之形体。
　　蟾赊与兔影#32；日月两气双。
　　蟾蛤与兔，俱居月中。影者，光明之貌。至十五日，一兽之气双明於月中，余日则亏缺，不复全其貌。每十五日，则万物各受一气。一气至，金水之姿亦双明白，盖取象於二兽焉。
　　蟾赊视#33卦节，兔者吐生光。
　　《白虎通》曰：兔者，吐也。言其吐月之光华。蟾蛛见，则月圆。蟾蛛没，则月缺。以此为金水之侯也。
　　七八数#34已讫，屈折低下降。
　　七八十五日已后，其月渐渐亏缺，归功於日，受符复行。金受水符，复周游也。
　　十六转受统，巽辛见平明。
　　月为臣，日为君，故月禀日之光，三日成魄，八日成光，十六日归功於日，受符复行也。月出巽地，至辛平明，金受水符。还如，日变於月也。
　　艮直於丙南，下弦二十三。
　　二十三日，为下弦，月欲尽时。还如，初生之象。其时，月出艮，至丙南平明，乃以水之候也。
　　坤乙三十日，束北丧其朋#35。
　　至三十日，月出乙，没於坤。坤者，阴也。故云得朋，束北及西南者也。故云丧朋，水自束北流至西南，同丧朋也。
　　节尽相禅与，继体复生龙。
　　节尽，月终。禅与者，阴禅位於阳也。月终为阴，月初为阳。阳即龙也。继阴之体，而复生阳，故云继体复生龙是也。金继水体，复生於阳。阳，火气也。王辅嗣曰：以龙喻乾，以马喻坤，从其类也。
　　壬癸配甲乙，乾坤括始终。
　　括，结也。壬癸，水以配坤。甲乙，阳以配乾。盖言一月之内，阴阳各半。成结万物，实在阴阳。阴阳者，即水火之气，故能成金水之形。《系辞》曰：乾知太始，坤作成物。始终之义也。
　　七八数十五，九六亦相应。
　　七、九，阳数。六、八，阴数。阴阳相配，已成一月。金水、水火变化亦然。
　　四者合三十，易气#36索灭藏。
　　四者，谓七、八、九、六，共成三十日。变易之道，顺其阴阳，阴至则藏，阳至则出。
　　八卦列布耀，运移不失中。
　　八卦，为乾、坤、坎、离、震、巽、艮、兑也。八卦布列，运转阴阳。阴阳和平，不失中道。亦如金水，用水火之气，而不失於器也。
　　元精訬难视#37，推度幼符证。
　　元精者，元气也。《易》谓：太极生两仪，两仪生日月，日月生四时，四时生五行，五行生十二月，十二月生二十四气。十五日成节，二节成一月。四时成一岁，周而复始。推度谓日月，符证谓八卦。元气悬远，不可见其形容，故推日月以度寒暑，占其卦象以明吉凶。即金水禀精气於器中，不可见其状貌，亦以寒暑、日月、卦象测焉。他皆仿此。
　　居则观其象，准法#38其形容。
　　《系辞》曰：仰则观象於天。象，谓日月、五星、二十八宿。日月合，则金水合。金水合，则内外之形可见矣。
　　立表以为范，占候定吉凶。
　　范，法也。立日月以为法则，乃金水凝结可候而知。《系辞》曰：吉凶者，得失之象；悔吝者，忧虞之象。既有失，则悔吝生。悔吝生，则忧虞至矣。谨侯消息，无乃忧虞，则还丹可见也。
　　发号顺时令，勿失爻动时。
　　冬至后，一阳爻动於黄泉之下。此时起火，可谓顺时宜也。
　　上察河图文，下序地形流。中稽於人情，参合#39考三才。
　　天文谓火，地形谓水，人情谓侯文武。火炎於下，水流於上，人情候於中，即三极之道备矣。
　　动则循卦节，静则象#40《象辞》。
　　《震》卦，动也。《复》卦，静也。火炎而动，顺其卦也。水流而静，象其辞也。《复·彖辞》曰：复，其见天地之心乎？天地以静，无为之谓也。
　　乾坤用施行，天下然后理#41。可不慎乎。御政之首。
　　《乾·文言》曰：时乘六龙以御天。乾道变化，各正性命。乾坤者，天地之用。乾坤行而万物化生，则天下之物，各得其理。水火象此，不失其宜，则金水得其理也。
　　管括密微，阖舒#42布宝。
　　为还丹之法，务在纳闭管口，使其坚密。然后，金水舒畅，乐得阴阳，是以能成其真，无差失也。
　　要道魁柄，统化纲纽。
　　《金海》曰：北斗七星，辅一星，太微、北斗为帝车，运于中央，临制四方，分别阴阳，建于四时。杓立五行，移应节度，定诸纪纲。太乙之使，第一至第四为魁，第五至第七为杓，合为斗，居阴布阳，故称北斗。开阳重宝，故置辅易。夫斗上一星主天位，二主地，三主火，四主水，五主土，六主木，七主金，是以日月会焉。若顺於斗，则知五行。能顺五行，纪纲自立。纪纲既立，何患乎金、水、火之不理焉？
　　爻象内动，吉凶外#43起。
　　夫列卦者，爻象也。爻象动乎内，吉凶见乎外。谓金水取准於爻象焉。吉者，金能留水。凶者，谓水逃亡。二者之中，在於水火，少失时候，凶其降之。
　　五纬错顺，应时感动。
　　《乙巳占》日：日月为经，五星为纬。五星，则水，火、金、木、土也。五星顺则阴阳调。五星错行，则阴阳逆，所经之国，无不灾害。水火若调，金水则顺。水火不节，金水则亡。感动之问，以此之为候。
　　四七乖戾，侈离俯仰。
　　四七，二十八宿也。乖戾者，差跌也。侈离者，失位也。二十八宿以应五行所历，而皆侈离差跌，此即金、水、火之象也。
　　文昌总录，诘责台辅。
　　《乙巳占》曰：文昌六星，在北斗魁前，经纬天下文德之官，谓金、木、水、火、土、谷。第五为司中，主司过诘咎。第六司禄，佐理扬宝，亦主集计祸福。三台六星，两两起居。文昌行，承太微。太微阶平，则阴阳调，风雨顺。时辅一星，在北斗杓傍。丞相之位明，则四时序，五行理。五星、二十八宿、三台、辅星等，番为文昌所管。阴阳顺时，则众星受符复行。阴阳过差，则文昌诘之以为过咎。言此者，皆炉火取象於中。文昌者，土之象也。阴阳者，水、火、木、金也。四者之中，土能制之，所以广引譬喻，以大其功也。
　　百官有司，各典所部。
　　《神枢灵辖》曰：柱史一星，主记过失；三公三星，主宣德化；九卿三星，主理万事；尚书五星，主纳言；谘谋、大理二星，主刑狱事；其余众官，各有其位。恐繁文墨，不复尽书。中国之官，皆象於此。即谓五方之神，水火之精，各有所主也。
　　日合五行精，月受六律纪。
　　《乙巳占》云：日月与五星，一月一合，於午月受律气，亦与日合。金、木、水、火，各效於此也。
　　五六三十度，度竟复更始。
　　日，一日行一度。月，一日行十三度，而与日合，合而后行也。月初为阳，月尽为阴。一月之中，而有阴阳更始，终而复始。如循环金水，象之轮转。
　　原始要终，存亡之绪。
　　始为阳，终为阴。阴阳之道，即文武之谓。文武以时，则金水存。文武不节，则金水逃逸。终始存亡，在乎水火也。
　　或君骄溢#44，亢满违道。
　　君者，金也。亢，极也。言金得猛武之气，至多则亢极，不成正道。正道者，其唯还丹乎？
　　或臣邪佞，行不顺轨。
　　臣者，水也。水得刚阳之气，流荡不顺循轨则，既非其道，邪佞之行於是彰焉。君臣之象，此之谓也。必使乎金水相得，实藉於水火以时也。
　　弦望盈缩，垂变吝咎#45。
　　月，八日为上弦，二十三日为下弦，十五日为望。望者，日月相望见也。月有盈缩，度数不明，则难知金水之期。悔吝过度，则咎生矣。
　　执法刺讥，诂过#46移主。
　　《金海》曰：太微、十星、翼、秒，此天子之庭，诸侯府也。列宿受符，诸神考节。南蕃一星，曰端门。东曰左执法，廷尉之象。西曰右执法，御史大夫之象。所以刺举凶奸者也。五星二十八宿及诸杂星，转离其次，不循阴阳，则左右执法举其过失，移其所主。主者，金也。执法者，火也。金不能制水，则使火气逼而逐之。
　　辰枢受正，优游任下。
　　《乙巳占》曰：北极五星，谓之北辰。天之中，以正四时。天运无辍，而极星不移。含光出气，以斗布常。关命运节，神明流精，生一以主黄帝。辰极者，金象也。金在器内，优哉游哉，任其水火熏蒸，自然而成其正体。
　　明堂政德，国无害道。
　　明堂三星，天子布政之官。明堂，器之象也。金者，君之象也。金在器内。修德而居。水火熏蒸，亦无害矣。
　　内以养己，安静虚无。
　　内，谓器内。金水自安於器中，寂然无为，与虚无同体也。
　　原本#47隐明，内照形躯。
　　谓矿中出金，金虽昭昭，而内明。外如顽愚，常暗也。
　　闭塞其兑，筑固灵株。
　　株者，根本也。兑者，器口也。根本者，金水也。金水为还丹之根，故日灵株。固塞器口，勿失毫厘。金水虽灵，不能流逸。
　　三光陆沉，温养子珠。
　　日、月、星为三光。日为阳光，星、月为阴光。阳者，金也。阴者，水也。俱沉伏於器中。子珠者，视子如珠也。金生於水，水是金子，受气而存，故称温养子珠存。
　　视之不见，近而易求。
　　谓金水在器中，不可得而可见也。常易於水火也。还丹易求。
　　黄中渐通理，润泽达肌肤。
　　《坤·文言》曰：君子黄中通理，正位居体，美在其中，而畅於四肢，发於事业，美之至也。水白，金黄也。金入水中，其情通畅。金能变水，使色如身，非独黄中肌肤亦尔。自然润一体，美畅四肢。
　　初正则终循#48干立未可持。
　　阳为干，阴为肢，即金水之谓，金虽唱，水尚力微，未可扶持，即成真实。但初首火正，则一月正，一年可得而知之，终始循环，更相代也。
　　一者己#49掩蔽，俗人#50莫知之。
　　一者，谓水。水数一也，而水蒙蔽器上，制水便其不逸焉。而世俗之人，莫知有此道，虚亡货财也。
　　上德无为，不以察求。下德为之，其用不休。
　　上德言水，下德言火。水则湛然常静，无为之体。火则炎而常动，有为之宗也。处无为之地，自求无为。在有为之时，则用不休矣。
　　上闭则称有，下闭则称无。
　　上者，水也。下者，火也。火以气达，用气者虚。无水以体，位见体者为用。
　　无者以奉上，上有神德居。
　　神德者，水也。火气者，无也。无以炎上，凝水而流水火气及还丹之用也。
　　此两孔窍法#51，吟气亦相须#52。
　　两孔为经纬，上下口也，须相也。上口近水，下口逼火。水火之气，两相调和。调和顺宜，金体成矣。
　　知白守黑，神明自来。白者金精，黑者水基。
　　水黑，金白也。金精者，黄芽。必使水之不流逸，莫先於金精者焉。神者，妙万物之为言者也。物之极妙，方化为真，如神降之不知来迹也。
　　水者道枢，其数名一#53。
　　五行之中，水数一也。水能变化，为道枢机。
　　阴阳之始，玄含黄芽。
　　玄者，水也。黄芽，金精也。金水初交之时，即是阴阳之始也。
　　五金之主，北方河车。
　　河车者，五金之精，即铅之异名。
　　故铅外黑，内怀金华。被褐怀玉，外为狂夫。
　　铅虽外黑，内有金华之象，如人怀玉，外衣褐而佯狂也。
　　金为水母，母隐子胎，水者金子，子藏母胞。
　　金生水，故为母焉。水生於金，复称其子。未产之际，常隐胞胎。
　　真人至妙，若有若无。
　　虽有真宝之象，未为真宝之形，故云若有若无也。
　　髻髭#54大渊，乍沈乍浮。
　　大渊者，器中也。水得火气，浮沈无常。
　　进#55而分布，各守境隅。
　　谓水、火、金、木俱进之时，则四神分布，各守於境隅也。
　　采#56之类白，造之则朱。
　　探动之时，金如白色。造作既毕，其色如朱也。
　　炼为表卫，白裹贞居。
　　白者，水也。贞者，正也。采炼之时，水为金表。道成德就，水隐金中，合体而居，共成正道。
　　方圆径寸，混而相扶#57。
　　金水两相和同，方圆共有一寸。
　　先天地生，巍巍尊高。旁有垣阙，状若蓬壶。环匝#58关闭，四通踟蹰。守御密固，阏绝奸邪。曲阁相通，以戒不虞。可以无思，难以愁劳。神气满堂，莫之能留。守之者昌，失之者亡。动静休息，常与人俱。
　　先天地者，器也。天地有，金生水也。先立其器，然后入於金水，是以称先。器首出於炉头，故称尊高矣。以土为炉，状如垣阙；炉器相接，有如山形，所以比其蓬莱，谓真人在内炉中。器外周匝如环，轮回相通，象於曲阁。固塞际会，阏绝纤微，务使坚完，贵其牢密，识其妙理，则无思而成。失其本源，乃忧愁无益。动静休息之间，为取拾之际，虽功在水火，而成在金水，亦由於人，非自得也。故曰动静休息，常与人俱也。
　　是非历藏法，内视有所思。
　　谓胎息之道，视五藏而存思也。
　　履行步斗宿，六甲以日辰。
　　履行星，步北斗，服六甲之符，吞日月之炁也。
　　阴道厌一九，浊乱弄元胞#59。
　　一者，元炁。九者，阳道。为房中之衍，则元炁、阳道乱浊，而将亡也。
　　食气鸿#60肠胃，吐正吸所邪#61。
　　身中为正，身外为邪。吐身中之正，吸身外之邪，常使肠之鸿满也。
　　昼夜不卧寐，肠呜#62未尝休。身体既#63疲倦，恍惚状如痴。百脉鼎沸驰，不得清澄居。
　　为历脏等法，日夜肠呜，未常休歇，则百脉疲倦，状若痴人也。
　　累垣#64立坛宇，朝暮敬祭祀。鬼物见形像，梦寐感慨之。心欢意悦喜，自谓必延期。遂以夭命死，腐露其形骸。举措辄有违，悖逆失枢机。
　　此数者为信鬼神之道，而数祭祀为功，妄想心成，梦寐亦见以为得道，遂自悦焉。不知失天命之中，更加夭折也。为法者，多在山林之间。至于命终，自然腐露。胎息已下，皆非正道，所以引而明之，殊非合和之流，乃是乱常之类。《太清经》曰：长生之道，不在祭祀、事鬼神也，不在导引、屈伸也，不在咒呵、多语也，不在精思，自勤苦也。长生之道，要在神丹。知之甚易，为成是难，唯待九转八琼丹。其余维法，多所误人。苟知正道，慎勿为也。
　　诸术甚众多，千条有万余。前却违黄老，曲折戾九都。
　　《太清经》曰：黄老，谓中央黄老君；九都，谓九真之法，皆自然之道。
　　明者省厥旨，旷然知所由。
　　以要言之，黄者，土也；九者，阳也；土压阳也，不令飞举。诸卫之中，唯《参同》最妙。审察圣意，知其事源，则道无不成，德无不就也。
　　勤而行之，夙夜不怠#65。
　　营之一年，昼夜不倦。
　　经营#66三载，轻举远游。
　　日服一稻米，三年道成。即欲冲虚，任其多少。
　　跨火不焦，入水不濡。能存能亡，长乐无忧。道成德就，潜伏俟时。太一乃召，移居中洲。功满上升，应箓受图。
　　太一之神，监护烧炼。合丹之后，先白上清，上清知之，当受图箓矣。身亦上升也。
　　《火记》不虚作，演《易》以明之。
　　炉火之事，本法阴阳。人者，阴阳之元，取象以相明也。
　　偃月法炉鼎。
　　器形如偃月。
　　白虎为熬枢。
　　白虎者，金也。先下金，后下水，水以金为枢纽。
　　汞日为流珠。
　　流珠，汞也，太阳之精物也。
　　青龙与之俱。
　　青龙者，水也。水与金，俱入於器中矣。
　　举东以合西，魂魄自相求#67。
　　龙为水，虎为金。金水相合，如人之有魂魄。阴神曰魄，阳神曰魂。魂魄相求，即是阴阳相合矣。
　　上弦兑数八，下弦艮亦八#68。两弦合其精，乾坤体乃成。二八应一斤，《易》道正不倾。
　　二八一十六，共成一斤。虽取象阴阳，乃变易之道也。
　　铢有三百八十四，亦应火候爻象之计#69。
　　二十四铢为一两，当三百八十四铢，一卦六爻，六十四卦都有三百八十四画，即与易道相应也。
　　以金入猛火#70，色不夺晶光#71。自开辟以来，日月不亏明，金不失其重，日月形如常。
　　引喻以明之。
　　金木#72从月生，朔旦受日符。
　　月既受符於日水亦受符於金。
　　金友归其母，月晦日相包。
　　月晦之时，金包於水。
　　隐藏其垣郭#73，沈沦於洞虚。
　　金水未成垣郭之状，且沈没於洞虚之内。
　　金复其故性，威光鼎乃嬉#74。
　　以金成金，复其本也。金既受已，鼎喜其功。
　　子午数合三，戊己号称五。三五既谐和#75，八石正纲纪。
　　子为水，水数一。午为火，火数二。相合成三。戊己，土也，土数五。三与五合成八。为金水之纲纪者，唯水、火、土而已。《中经》日三物一家，都归戊己者是也。凡言三物者，即是水、火、土之三物也。
　　呼吸#76相贪欲，伫息#77为夫妇。
　　水火之气，呼吸於器中。金水禀之而相交。金为男，水为女。金水合体，即夫妇之道存焉。
　　黄土金之父，流珠水之母。水以土为鬼，土填水不起。
　　流珠者，丹砂之名。金生於土，水出於砂，土克水，故言鬼。使水不飞者，唯土之功也。
　　朱雀为火精，气平调胜负。
　　朱雀火之精，炉南以画之。能调金水者，唯火而已矣。
　　水盛火消灭，俱死归厚土。
　　火虽炽盛，终为水之消灭。俱息之际，土块然独存。还丹既成，水火亡矣。
　　三性已会合#78，本性共宗祖。
　　三性为金、水、火，五行相生，更为宗祖。水与金合，遇火而成。
　　巨胜尚延年，还丹可入口。
　　服巨胜，尚得延年。饵还丹，岂无羽化？
　　金性不败朽，故为万物宝。术士服食之，寿命得长久。
　　金非常金，还丹之谓。
　　土游於四季，守界定规矩。
　　炉之四面，以土涂之。
　　金砂入五内，雾散若风雨。熏蒸#79达四肢，颜色悦泽好。鬓发白变黑，更生易牙齿#80。老翁复丁壮，耆妪成姹。改形免世厄，号之曰真人。
　　黄芽状如金砂，入水之中，其疾如风雨。水为金变，初黑后黄。金为父，水为母，故云老翁、耆妪。金水化为金，既成宝，自免陶甄世厄也。丁壮者，金盛之貌。姹女者，处子之名也。
　　若#81胡粉投火中，色坏还为铅。
　　炼铅为粉，炼粉为铅，归其本也。
　　冰雪得温汤，解释成太玄。
　　水凝而冰，冰消为水，亦归本也。
　　金以砂为主，禀和於水银。
　　砂者，黄芽之别名，投水银而成矣。
　　变化由其真，终始自相因。
　　以金为金，金铃成矣。种粟望粟，粟亦生焉。
　　欲作服食仙，宜用同类者。
　　植禾当以粟，覆鸡用其子。以类辅自然，物成易淘冶。鱼目岂为珠，蓬蒿不成槚#82。
　　男生而伏，女偃其躯。自然之理，还丹成矣。何异陶冶之力也？
　　类同者相从，事乖不成宝。是以燕雀不生凤，狐兔不乳马，水流不炎上，火熏#83不润下。
　　金水与铅，是其类也。过此以往，事乖不成。
　　世问多学士，高妙美#84良才。邂逅不遭值#85，好火#86亡货财。据案依说文#87，妄以意为之。端绪无因绿，度量何#88操持。捣治羌石#89胆，云母及矾磁#90。硫黄烧豫章，铅鸿合和治#91。鼓下五石铜，以之为辅枢。异性#92不同种，安肯合体居。千举必万败，侥幸讫不遇#93。穉年至白首，用索怅狐疑#94。背道守迷路，履径入曲邪#95。管窥不广见。难以揆方来。
　　此叹世上之人，不误还丹之道，广求石药，至白首无成也。
　　若夫至圣，不过伏羲，数画八卦#96幼天地图#97。文王帝之宗，修而#98演爻辞。夫子庶圣雄，《十翼》以辅之。三君天所挺，迭兴更御时。优劣有步骤，功德不相殊。制作有所踵，推度审分铢。有形易忖量，无兆难虑谋。造事令可法，为世定诗书。素无前识资，因师觉悟之。浩若褰帷帐，瞑目#99登高台。
　　此叹三圣帝，犹不能知还丹之道，而闭目入於泉台。况矹矹苍生，锵锵冠冕，举世迷惑，岂能为之？《尚书》曰：知之非艰，行之惟艰。
　　《火记》六百篇，所取#100等不殊。文字郑重说，俗人#101不熟思。寻度其源流，幽明本共居#102。辄为#103贤者谈，曷敢诈伪词#104。若遂结舌喑#105，绝道获罪诛。写情着#106竹帛，恐泄天之符。犹豫增叹息，俛仰掇虑思#107。陶冶有法程#108，未忍悉陈敷。略述其纲纪#109，开端见枝条#110。
　　恐人不悟，殷懃说之，犹尚昏迷，莫知道本。虽乱辞至博，门户逾深，智者参焉，无由不得也。
　　以金为堤防，水入#111乃优游。
　　先为提防，水则不溢矣。提防何为？故先下金，后方投水。水遇金也，优哉游哉。
　　金计#112有十五水成数六成十五。
　　水成数六，金成数九。六九相计，共成十五。举其阴阳犹尚昏迷，非斤两之也。
　　临炉定铢两，五分水有余。
　　十分为一寸，一寸为一斤。即金有五分，余是水也。此为定数也。
　　二者以为真，金重如本初。
　　二者，为金水。金水入器，共有一斤，及成真也，不减元数。
　　其三遂不入，水二与之俱。
　　金、水、土为三。水与金，为二。金水自入，土在外焉。
　　三物相含受，变化状若神。
　　三物谓金、水、土。金水相成制者，土也。居中变化，若有神灵。
　　下有太阳气，伏蒸#113须臾问。
　　谓火为太阳也。
　　先液而后凝，号曰黄舆焉。
　　金水得火，而俱成。其液随气凝结，渐成坚冰，其色如金，故号黄舆也。
　　岁月将欲讫，毁性伤寿年。
　　还丹既成，金水性灭。
　　形体如#114灰土，状若明窗尘，捣治并合之，驰入赤色门。
　　此言还丹，欲成变化之状，象人捐节，而后归真。
　　固塞其际会，务令完致坚。
　　岁月欲终，火气复猛，固塞不密，败於垂成也。
　　炎火张於下，昼夜声正勤。始文使可修，终竟武乃陈。
　　《歌》曰：首尾武，中间文。始七十，终三旬。二百六，善调均。谓初武七十日；复武七十日；后武三十日；中间三百六十日，文也。
　　候视加谨慎，审察调寒温。
　　寒温，文武也。
　　周旋十二节，节尽更始元#115。
　　以月为候，候金水焉。
　　气索命将绝，休死亡魂魄#116。
　　谓欲终时，冬三日，水王，木相，火死，土囚，金休。阴为魄，阳为魂，阴阳俱废也。
　　色转更为紫，赫然成还丹。
　　还者，还其本色也。人禀道气而生，服之却归於道，故名之曰还丹也。
　　粉提一刀圭，九鼎最为神#117。
　　还丹既成，日服稻米。即、欲羽化，顿服刀圭。
　　推演诠五行#118，较约而不烦。举水以激火，掩然#119灭光荣。
　　若知五行之道，事省不烦於人。水火之气相蒸，本金之光自灭。
　　日月相激薄，常存晦朔间。
　　日月薄蚀，常晦朔之间，阴阳交会之时，更相掩冒也。此时，金水亦复如之。
　　水盛坎侵阳，火衰高昼昏。
　　水火气交，更相休旺。
　　阴阳相吞食#120，交感道自然。
　　若非自然，谁使为也？金水相感，理亦如之。
　　名者以定情，字者缘性言。
　　以金为金，金名不易。黄芽金字，因性而称。
　　金来归性初，乃得称还丹。
　　炼金成金，即成还丹。
　　吾不敢虚说，仿效#121圣人言。
　　仿效《易》象也，非敢擅为宗旨。
　　古记提龙虎。
　　龙虎，金水也。
　　黄帝美金华，淮南炼秋石。
　　矾石粉也。
　　王阳加黄芽。
　　还丹之道，唯此二物。金水总三名，同出异名。
　　贤者能持行，不肖母与俱。
　　臆度银之与铅，同入金水。
　　古今道犹#122一。
　　年代虽殊，道无二也。
　　对谈咄#123所谋，学者加勉力，留念深思惟。
　　圣人立法以自明，恐时俗之流不信也。
　　至要言其露，昭昭不我欺。
　　不我欺者，不欺於人也。
　　周易参同契卷上竟
　　#1因未得其他版本以参校，故暂以朱熹《周易参同契考异》四库本（后文简称《考异》本）校勘其经文。除底本外，阴真人《周易参同契注》尚有《道藏举要》本。
　　#2『为弃为钥』，《考异》本作『以为弃钥』。
　　#3『覆冒阴阳』，《考异》本在此之后连接『之道」二字。而底本是独立成句，把『道」字接在下一句首，亦无『之』字。
　　#4『犹御者』，《考异》本作『犹工御者一』。
　　#5『而』，《考异》本作『以』。
　　#6『於』，《考异》本作『律』。
　　#7『兼开』，《考异》本作『兼并』。
　　#8『六十四卦』，《考异》本作『为六十』。
　　#9『为』，《考异》本作『有』。
　　#10『既未至晦爽，终则复更始』，原作『既未晦爽终，终则复更始』，据《考异》本改。
　　#11『四时之气顺』，《考异》本作『应四时』。
　　#12『其理』，《考异》本作『其序一』。
　　#13『而』，据《考异》本补。
　　#14『易谓坎离者』，《考异》本作『易谓坎离，坎离者』。
　　#15『升化』，《考异》本作『升降』。
　　#16『校度』，《考异》本作『校度』。
　　#17『为证』，《考异》本作『为征一』。
　　#18『相合』，《考异》本作『相当』。
　　#19『皆中官所察』，《考异》本作『皆禀中官』。
　　#20『辐辏』，《考异》本作『辐奏』。
　　#21自『卦有三百八十四爻』至『符谓六十四卦也』，《考异》本在『出入更卷舒」之后无之。
　　#22『每至朔旦』，《考异》本作『晦至朔旦』。
　　#23『黄色』，《考异》本作『黄包』。
　　#24『神交接』，《考异》本作『相交接』。
　　#25审『成枢』，《考异》本作『成躯』。
　　#26『仲尼始鸿蒙』，《考异》本作『仲尼赞洪蒙』。
　　#27『得』，《考异》本作『德』。
　　#28『当』，《考异》本作『称』。
　　#29『乃芽滋』，《考异》本作『乃牙滋』。
　　#30『空』，《考异》本作『虚』。
　　#31『屈伸』，《考异》本作『讪信一』。
　　#32『兔影』，《考异》本作『兔魄』。
　　#33『视』，《考异》本作『眼』。
　　#34『数』，《考异》本作『道』。
　　#35『－丧其朋』，《考异》本作『丧其明』。
　　#36『易气』，《考异》本作『阳气』。
　　#37『元精砂难视』，《考异》本作『玄精眇难观』。
　　#38『法』，《考异》本作『拟』。
　　#39『参合』，《考异》本作『参同』。
　　#40『象』，《考异》本作『因』。
　　#41『理』，《考异》本作『治』。
　　#42『阖舒』，《考异》本作『闱舒一』。
　　#43『外』，原作『始』，据《考异》本改。
　　#44『骄溢』，《考异》本作『骄佚』。
　　#45『垂变吝咎』，《考异》本作『乖变凶咎』。
　　#46『拙阁过』，《考异》本作『结过』。
　　#47『原本』，《考异》本作『元本』。
　　#48『终循』，《考异》本作『终修』。
　　#49『已』，《考异》本作『以』。
　　#50『俗人』，《考异》本作『世人』。
　　#51『窍法』，《考异》本作『穴法』。
　　#52『吟气亦相须』，《考异》本作『金气亦相胥一。
　　#53『名一』，《考异》本作r各一』。
　　#54『髡实』，《考异》本作『仿佛一』。
　　#55『进』，《考异》本作『退」。
　　#56『采』，《考异》本作『望』。
　　#57『相扶』，《考异》本作『相拘一。
　　#58『环匝』，原作『环市』，据《考异》本改。后文相同处径改不注。
　　#59『元胞』，原作『元胞』，据其文义改。《考异》本作『玄胞』。
　　#60『鸿』，《考异》本作『鸣』。
　　#61『所邪』，《考异》本作『新邪一』。
　　#62『肠呜』，《考异》本作『晦朔』。
　　#63『既』，《考异》本作『以』。
　　#64『累垣』，《考异》本作『周回』。
　　#65『不息』，《考异》本作『不休』。
　　#66『经营』，《考异》本作『服食』。
　　#67『相求』，《考异》本作『相拘』。
　　#68『艮亦八』，《考异》本作一亦如之〕。
　　#69『铢有三百八十四，亦火候爻象之计』，此句《考异》本认为是注文而不是经文。
　　#70『以金入猛火』，《考异》本作『金入於猛火」。
　　#71『晶光』，《考异》本作『精光』。
　　#72『木』，《考异》本作『本』。
　　#73『垣郭』，《考异》本作『匡郭」。
　　#74『嬉』，《考异》本作『嬉」。
　　#75『谐和』，《考异》本作『和谐』。
　　#76『呼吸』，《考异》本作『噱吸』。
　　#77『伫息』』《考异》本作『伫思』。
　　#78『已会合』，《考异》本作『既合会』。
　　#79『熏蒸』，《考异》本作『重黑』。
　　#80『鬓发白变黑，更生易牙齿』，《考异》本作『发白更生黑，齿落出旧所』。
　　#81『若』，《考异》本无此字。
　　#82『鱼目岂为珠，蓬蒿不成杠』，原脱，据《考异》本补。
　　#83画『熏』，《考异》本作『动一』。
　　#84『美』，《考异》本作『负弋』
　　#85『值』，《考异》本作『植』。
　　#86『好火』，《考异》本作『耗火一。
　　#87『说文』，《考异》本作『文说』。
　　#88『何』，《考异》本作『失』。
　　#88『羌石』，原作『差石』，据《考异》本改。
　　#90『矾磁』，《考异》本作『誉磁』。
　　#91『铅鸿合和治』，《考异》本作『泥汞相炼治』。
　　#92『异性』，《考异》本作『杂性』。
　　#93心『侥幸讫不遇』，《考异》本作『欲点反成痴」。
　　#94『用索怅狐疑』，《考异》本作『中道生狐疑』。
　　#95『履径入曲邪』，《考异》本作『出正入邪蹊』。
　　#96『数画八卦』，《考异》本无『数』字。
　　#97『幼天地图』，《考异》本无『地』字。
　　#98『修而』，《考异》本作『结体』。
　　#99『暝目』，《考异》本作『瞋目』。
　　#100『所取』，《考异》本作『所趣』。
　　#101『俗人』，《考异》本作『世人』。
　　#102『寻度其源流，幽明本共居」，原阙，疑漏，今据《考异》本补。
　　#103『辄为』，《考异》本作『窃待』。
　　#104『诈伪词』，《考异》本作『轻为书』。
　　#105『若遂结舌疮』，《考异》本作『结舌欲不语』。
　　#106『着』，《考异》本作『寄』。
　　#107『攘虑思』，《考异》本作『缀斯愚」。
　　#108『法程』，《考异》本作『法度』。
　　#109『纲纪』，《考异》本作『纪纲一。
　　#110『开端见枝条』，《考异》本作『枝条见扶疏』。
　　#111『水入』，《考异》本作『水火』。
　　#112『计』，《考异》本作『数一。
　　#113『伏蒸』，《考异》本作『伏黑』。
　　#114『如』，《考异》本作『为一。
　　#115『始元』，《考异》本作『相亲』。
　　#116『魂魄』，《考异》本作『魄魂』。
　　#117『粉提一刀圭，九鼎最为神』，《考异》本作『粉提以一丸，刀圭最为神』。
　　#118『诠五行』，《考异》本作『五行数』。
　　#119『掩然』，《考异》本作『奄然』。
　　#120『吞食』，《考异》本作『饮食』。
　　#121『仿效』，《考异》本作『放效一。
　　#122『犹』，《考异》本作『由』。
　　#123『咄』，《考异》本作『吐一』。
　　周易参同契卷中
　　长生阴真人注
　　乾刚坤柔，配合相包。
　　乾，阳也，故刚直。坤，阴也，故柔顺。柔顺喻水，刚直比金。刚柔相包，以为配偶也。
　　阳禀阴受，雌雄相须。须以造化，精气乃舒。
　　阴阳配合，若雌雄相须。相须之时，精气为物，即是金水合体，禀气成真也。
　　坎离冠首，光耀垂敷。玄冥难测，不可画图。
　　坎为水，离为火。火在下，水在上，居器之端。端者，首也。炎赫炉内，故云垂敷。玄冥谓道之幽微，言说莫契，况乎图画而测其源也。
　　圣人揆度，参序元基#1。
　　圣人，谓伏羲。元基，道之本。圣人，仰观俯察，而知道根。
　　四者混沌，径#2入虚无。
　　四者，谓乾、坤、坎、离，即金、木、水、火之谓。四者浑合，自然生成。虚无，无心为喻。
　　六十卦用#3；张布为舆。　　
　　阴阳之用，如人之用车舆，运转循环，无穷极也。
　　龙马就驾，明君御持#4。和则随从，路平不邪。邪遇#5险阻，倾危国家。
　　龙者，乾也。马者，坤也。君者，火也。国家者，炉器也。火气调通，则金水循常而不飞。火气不和，则金水淫溢而流荡。流荡之际，坏器败炉。以龙喻乾，以马明坤也。
　　君子居其室，出其言善者#6，千里之外应之。喻金公处神室#7；为#8。万乘之主，处九重之室，发号出政#9，顺阴阳节令#10。藏器俟时，勿违卦日。
　　《系辞》曰：君子居其室，出其言善，则千里之外应之，况其迩者乎？出其言不善，则千里之外违之，况其迩者乎？以喻金也。二至之日，阴阳俱复，先王以是日闭关，商旅不行。人君顺阴阳以开阖。金木居器中，喻九重室也。发号出政，用水火也。顺寒暑生成。候也。《屯》、《蒙》以日用，则不违卦体，而合卦爻辞也。
　　《屯》以申子，《蒙》用寅戌。
　　《乙巳占》日：同类异位者，寅、午、戌为火，申、子、辰为水。申、子、辰属阴，寅、午、戌属阳。平明至日中为阳，日中至黄昏为阴，即当朔旦《屯》直事，其暮《蒙》当受。
　　余六十卦，各自有日。
　　即谓晦至朔旦，《震》来受符，《复》卦建始萌之类也。
　　聊陈两象，未能究悉。当仁施德，立义刑设#11。逆之者凶，顺之者吉。
　　两象，谓水火。水有仁而好惠，火有义而多刑。顺之，则金水调和。逆之，则金水逃逸。
　　按历法令，至诚专密。谨候日月#12；审察消息。纤介#13不正，悔吝为贼。
　　《系辞》日：吉、凶、悔、吝生乎动。动，有火也。火气既动，审明消息，消息无方，悔吝生矣。若日辰过刻，纤介有差，则金水不凝，而生灾害也。
　　二至改度，乖错委曲。隆冬大暑，盛夏霜雪#14。二分纵横，不应漏刻。风雨不节，水旱相伐。虫蝗涌沸，天见其怪。山崩地圯，草异旁出#15。
　　《乙巳占》日：二至、二分之日？阴阳分至。先之一辰为离，辰至此之位皆在四仲之月。八月、二月，阴阳分位。五月、十一月，阴阳俱至。二月，阳气始出，阴气始入，为阴离。八月，阴气始出，阳气始入，为阳离。阳生於子，阴生於午。五月，阴气始至，阳气始屈，故分至。先之一辰为离，言阴阳以此辰分离也。上数事者，盖谓阴阳不调，即有如此之应也。若水火不节，金水亦斯变也。
　　孝子用心，感动皇极。近起於口#16，远流殊域。
　　孝子者，水也。皇极者。金也。即是水感於金，流转不停，适於异域，处他方也。
　　或以招祸，或以致福。或兴太平，或造兵革。四者之中#17，由乎胸臆。
　　四者，谓乾、坤、坎、离，谓甲、冑、兵、戈。阴阳不调则祸起，阴阳调则福来。福来之时，自太平也。二者之中，由於火。火之猛烈，有若兵戈。
　　动静有常，奉其绳墨。
　　火动水静，以顺阴阳，不移如绳墨之准的。
　　四时顺宜，与气相得。
　　水火之气，以顺四时。
　　刚柔断矣，不相涉入。
　　昼则阳刚，夜则阴柔。昼夜自分，不相凌铄。
　　五行守界#18，不妄盈缩。
　　五方之神，各守本界，以卫金水，不使亏盈也。
　　《易》行周流，诎伸#19反覆。
　　变易之道，周流而行。阴屈阳伸，阳屈阴伸，反覆其位，循环无穷也。
　　晦朔之间，合符行中。
　　晦朔之问，日月交会。既以受符，复行金水。以此时，亦相结媾，将毕，还游器中。符，谓直符，言朔及旦用《震》为直符，《屯》为直事；暮及月晦，用《巽》为直符，《蒙》为直事。
　　溷闷蒙鸿#20，牝牡相从。滋液润泽，施化流通。天地神灵，不可度量。
　　溷问蒙鸿，混沌之貌。水为牝，金为牡。金水合会，相从不违，遂能润泽肌肤，流通施化，难测何异神灵？
　　利用安身，隐形而藏。
　　《乾·文言》日：利者，义之和也。既以物和，身自安也。谓金水利用，隐於器中也。
　　始於束北，箕斗之乡。旋而右转，呕轮吐萌。
　　日月右转，五星左旋，起於斗中，而合於午。当是时也，月呕其轮，物吐其萌，金吐其液，水呕其光。
　　潜潭见象，发散精光。
　　潜潭，谓水。精光，谓金。金王可以发辉，水清可以见象。
　　毕昂之上，震出为证#21。
　　毕昂，西方宿。月，三日魄生，而见於毕昂之上。起火三日，气方达於器中。水得火气而震动也，故以月为证验。
　　阳气造端，初九潜龙。阳以三立，阴以八通。故三日震动，八日兑行。
　　九者，阳之极数，龙能变化，故以喻乾。二月仲春，枝叶成立。八月仲秋，根核始成。火之三日而水动，八而金行。金象日，行迟。水象月，行疾。三三相应，八八相通，谓阴阳感之，相须成物，潜龙勿用，正当建子之月，金水初入之时，故以潜龙为喻也。
　　九二见龙，和平有明。三五德就，乾体乃成。
　　《乾·文言》日：九二，见龙在田，君德也。德博而化。三五，十五日，月满之时，即金体渐渐成就，正当九二之时。
　　九三夕惕，亏折神符，盛衰渐革，终还#22其初。巽继其统，固际操持。
　　巽为长女，长女者，水也。兑上离下，日革#23。水火相战，而后生变者也。《易》日：九三，君子终日乾乾，夕惕若厉，无咎也。九三非龙德也，故以君子喻之。九三之时，阳气盛，盛而铃衰，阴阳终始也。阳气既盛，．阴气则衰，阴阳相战，所以革也。是以火在器下，水在器上，长女居中，外水火气交，金水自变，即乾乾夕惕，而后变生。
　　九四或跃，进退道危。艮主进止，不得瑜时。二十三日，典守弦期。
　　《乾·文言》曰：九四，或跃在渊，无咎，何谓也？子曰：进退无常，非离韦也。《艮·象》曰：艮，止也。时止则止，时行则行；动静不失其时。艮其止，止其所也。九四或跃在渊之时，即当金水沸涌，居其器之中，或进或退，不离其居，顺时候也。复当二十三日，下弦之际也。
　　九五飞龙，天位加喜。
　　九五飞龙在天，即是君王之位。君既当位，能无喜乎？纯阳之时，金正用事也。
　　六五坤极#24，结括终始。温养#25众子，世为类母。
　　《坤·象》曰：六五，黄裳元吉。王辅嗣日：黄，巾之色；裳，下之饰。垂黄裳以获元吉，非用武也。极阴之盛，不至疑阳，以文在中，美之至也。《坤》卦六五之位，乃是纯阳之时，阴极阳生，相承变化。坤为万物之母，故报养众子。阴为终，阳为始。当是之时，水亦全盛，而代於金也。
　　阳数已讫，终则复始#26。推情合性，转而相与。
　　阳生於子，终於巳。阴生於午，终於亥。阳生则阴复，阴生则阳复。虽性自然，而有如禅位。
　　上九亢龙，战德于野。
　　亢，极也。阳极阴生，故战于野。金水之道，与此无殊也。
　　用九翩翩，为道规矩。
　　九者，阳也。阳，刚直之物，唯乾体取用之。乾金，阳火也。金能用火，是以成其真也。
　　循据游玑，升降上下。
　　环玑，北斗星也。北斗左转，日月右漩。漩主金，玑主水。升降轮回，无常也。
　　周章六爻，难可察睹，故无常位，为《易》宗祖。
　　谓《乾》、《坤》六爻变化，循环无常位。《乾》、《坤》立，而变易生焉。是以称其宗祖也。
　　朔旦为《复》，阳气始通。出入无疾，立表为刚。黄锺建子，兆乃滋亨#27。播施柔#28；黎蒸得常。
　　十一月一日，阳气始复。复者，入也。阳气初生。生者，出也。各禀自然，俱无疾病。冬至之日，律中黄锺，阳气始生於子，万物方动，萌芽渐滋，黎众蒸进播布也。谓天布其阳气，众庶进其常道。常道，火道也。是时，金水初复器中，俱禀阴阳，亦无疾病。
　　《临》炉施条，开云#29正光。光耀浸进，日以益长。
　　《晋·彖》曰：晋，进也。明出地上，顺而丽乎天。《益·彖》曰：天施地生，＇其益无方。几益之道，与时偕进。明为阳火，地上为炉；下火者，器也。言火进炉下，而着於器。金象於天，水象於地。金水施生，自然相合也。
　　丑之大吕，结正低昂。
　　建丑之月，律中大吕。吕，申也。阳气火申之时，金水正低昂也。低昂者，高下无怛之貌。
　　仰以承#30《泰》，刚柔并隆。阴阳交接，小往大来。
　　《泰·众》曰：泰，小往大来，吉亨。　　则是天地交而万物通，上下交而其志同。刚柔者，金水也。阴阳者，水火也。金水变而水火通，水火通而其志同。盖取象於六十四卦也。
　　辐凑於寅，运移#31趋时。
　　建寅之月，阳气大申。当此之际，金水辐奏运转，顺时也。
　　渐历《大壮》，侠列卯门。
　　《大壮·彖》曰：刚以动也，故大壮。刚者，金也。即是金初化液，渐至大壮。壮者，坚冰之貌也。
　　榆荚坠落#32；还归本根。
　　立春木王，甲往召乙，乙怀金气，以还应甲，故仲春杀检荚。荚，白象，金色也。榆荚归根，金以还本。
　　刑德相负，昼夜始分。
　　《遁甲经》云：天地之道，阴为刑，阳为德。出则万物犯刑，入则万物存德#33。故曰：刑德集聚，俱会於门，天地解离，不可复合。二月、八月，阴阳分位。二月，阳气始出，阴气始入，为阴离。八月，阴气始出，阳气始入，为阳离。金水、水火，亦顺於此也。
　　《夬》阴以退，阳升而先#34。洗擢羽翮，振索宿尘。
　　《夬·彖》曰：夬，决也。刚决柔也。柔乘五刚也。刚，金；柔，水也。金化於水，欲至无刑。五刚一柔，决无难也。
　　《乾》健盛明，广被四邻。
　　乾，健也。阳气刚健，盛於四月，故日广被四邻。当此之时，金亦如是。
　　阳终於巳，中而相干。
　　阳生於子，终於巳。阴生於午，终於亥。一年之中，阴阳各半。相干，谓阴相干犯也。阴附於阳，故战于野，即相干之义。金水亦时相干。
　　《姤》#35始端绪#36，履霜最先。
　　《姤#37·彖》曰：姤，遇也。天地相遇，品物咸亨。《坤·彖》曰：履霜，坚冰，阴始凝也。驯致其道，至坚冰也。天地相遇，即是金水相亲。履霜坚冰，金水变化之貌。《参同契》取象至深，研之唯深也。
　　《井》底寒泉，午主#38蕤宾。宾服於阴，阴为主人。
　　《井·象》日：改邑，不改井，乃以刚中也。以刚处中，故能定居其所。器以象金，以喻刚。刚处器中，不离其处。夏至之日，律中奠宾，阳也。宾服於阴，建午之月，阴生阳，复於阴，阴者为主。当是时，金方用事，金复水中，则水为主。
　　《遁#39》去世位，收敛其精。怀德俟时，柄迟昧冥。
　　《遁》之为义，以场附阴，阴道欲浸而长，正道亦未全灭。夏至已后，阴长阳消，阴为主人，阳附阴也。即是金附於水，水道盈，阳敛其精，待时而动。建子之月，即是其时。柄迟，犹隐遁潜龙勿用，遁身於幽冥之内也。
　　《否》闭不通阳姓名。
　　《否·彖》曰：大往小来交，而万物不通。天地不交水未合。阴气既伸十二月合而成真。
　　《观》其权量，察仲秋情。
　　北斗第四星，权。权为伐。伐者，也。仲秋阴盛，以此相应。此时，以其凝结也。
　　任畜微稚，老枯复荣。
　　微稚，为姹女。老枯，为耆妪。耆妪成真人，真人既成，荣枯自无也。
　　荠麦芽#40孽，因冒以生。
　　卯，冒也，言物生长，覆地因以为冒。建酉之月也，万物死，荠麦生，当六三含章可贞之位。阴之月，阳气盗生。水盛之时，金亦盗变於水也。
　　《剥》烂肢体，消灭其形。
　　《彖》曰：剥，剥柔变刚也。谓阳气剥尽其形也。此时，金体散尽，水能变金，《剥》之象。
　　化气既竭，亡失至神。
　　言阳气变易，八月而竭。阴阳不测之谓神。阳气既衰，神将亡矣。
　　道穷则反，归乎《坤》元。
　　阳道既伏，归长於《坤》。金德既衰，水其用事。
　　恒知#41地理，承天布宣。
　　为阴，天为阳。阳宣而阴闭。阴非永闭。要待阳而始生。阳虽育之，叉藉阴而成物。
　　玄幽远眇#42，隔阂相连。
　　天玄地黄，相去玄远，云雾隔阂，不可得而亲之。至于日月着明，山泽通气，雷风怛若，寒暑运行，则如循环相连，不知穷极、况乎金水近，而感之不难也。应度育种，阴阳之源。
　　育养众类，皆应度数。而生度数之源，即是阴阳之本，还丹之根也。
　　寥廓恍惚，莫知其端。
　　言寥廓之内，恍惚之中，阴阳潜运，莫测端倪。寥廓，言炉。恍惚，谓器。金水流转，循环其中。
　　先迷失轨，后为主君。
　　《坤·彖》曰：先迷失道，后顺得常。西南得朋，乃与类行。谓阴也。《文言》日：坤至柔而动也刚方。后得主而有常。水柔动，渐成坚冰，是其刚也。金为水；水之得金，得长道也。
　　无平不陂，道之自然。
　　《泰》卦曰：九三，无平不陂，无往不复。九三，阳之极位，阳及则陂。陂者，坦荡之貌。道之自然。复者，反本之谓。阴阳通泰之时，荡荡而无疾病，自然之理，非是有为。金水交通之时，与此无异也。
　　变易盛衰#43，消息相因。
　　阴阳变易，更为盛衰，消息其原，皆相因也。阳育而阴成，阴杀而阳生。金水之道相因，愈深矣。
　　终《坤》始《复》，如循连环。
　　乾为阳，阳生万物，故言初。坤为阴，阴成万物，故言终。阳生则阴复，阴生则阳复，阴阳生复无穷，如环之无端也。金水、水火展转以如此。
　　帝王永御，千秋常存。
　　九五飞龙在天，则是帝王之位二乘六龙以御天。复是永御之义。常存者，不灭之貌，谓乾道不息，千秋常存，以《乾》象金常存也。
　　将欲养性，延年#44却期。审思始末#45，当虑其先。人所禀躯，体本一无#46。
　　人欲延其性命，悟道归真，则铃思虑其躯从何禀受。禀受知己，道即可为。苟慢於斯，徒劳竭力。亦由还丹之道，须识其源。未晓端倪，虚为好火也。
　　元精云布，因气托物#47。
　　元精者，元气也。．元气生於阴阳。阴阳，精为万物，人则天地之中一物耳。．有金水之体，用水火而成还丹。
　　阴阳为度，魂魄所居。阴神月魄，阳神日魂#48。魂之与魄，互为室宅。
　　室宅者，炉器也。阴阳尚相配偶，况一乎金水而不相须？(（上经》曰举束以合西，魂魄自相求是也。
　　性主处内，立置鄞鄂。
　　诸葛武侯曰：性者，命也。性能与命通。谓金水处於器中，金水凝形，成其郑鄂。鄞鄂者，坚冰之貌也。
　　情主营外，筑垣城郭。城郭完全，人民#49乃生#50。
　　情者，意之主。此言器居於炉，如城郭；人民，谓金水。炉坚密，则金水化生。炉器不坚，则金水逃逸，喻人无城郭，则何所依投也。
　　当#51斯之时，由乎#52乾坤。
　　乾为金，坤为水。还丹之用，只在．乾、坤，非自为之，由人情之所致也。《乾》动而直，精布能流#53。
　　《系辞》曰：夫乾，其静也专，其动也直。是以大生焉。乾为金，金能流通，布其精液也。
　　《坤》静而辟，为道舍庐。
　　《系辞》日：坤，其静也翕，其动也辟，是以广生焉。坤为水，水居金上，故日含庐。
　　刚施而退，柔化以滋。
　　刚，阳；柔，阴也。阳极自退，阴生自滋。阴阳循环，谁使为也。是以金入於水，变化为真也。
　　九还七返，八归六居。
　　一、三、五、七、九，阳之数也。二、四、六、八、十，阴之数也。共五十有五，即是天地之数。九当《乾》卦亢龙之位，七当《乾》卦飞龙在天。飞龙在天，大人造也。么几龙有悔，穷之灾也。故从九位而反六。八当《坤》卦龙战于野，六当《坤》卦黄裳元吉，文在中也。故从八位而居六焉。取此阴阳天用之时，衰极之际。正用者，金水和合。元极者，水火道穷也。
　　男白女赤，金火相拘。＂拘即水定，水五行初#54。
　　金为男，金色白。离为女，离色赤。金得火气，留水不逸。水数一，为五行之首。变化还丹者，其在於水乎？
　　上善若水，清而无瑕。
　　《老子》曰：上善若水。水清而净，净无瑕秽。至道之源。与此同，即还丹也。
　　道之形象，真其#55难图。
　　至道无形，非图画之所测。还丹之道，岂是凡俗之能知也？
　　变而分步，各自独居。
　　金水初变之时，各自居於一处。
　　类如鸡子，白黑相扶#56。
　　金白水黑，相会器中，末化之时，状如鸡子。
　　纵横一存#57，形为始初。
　　金体至重，方圆一寸即一斤。金水入时，各有八两。及成真时，不减於初。
　　四肢五脏，筋骨乃俱#58。
　　岁月欲终，冰乃凝结。四肢之内，一体之中，俱化为金，秋毫无失也。
　　弥历十月，脱出其胞。
　　十一月起火至十月，则一岁之事毕矣。岁终后，还丹乃成。出离器中，如婴儿之出胞胎也。
　　骨弱可卷#59，肉滑若铅。
　　还丹即成，美丽柔软，至于细滑，不喊於铅。
　　阳燧以取火，非日不生光。
　　以火镜向日，以艾成之。须臾之间，火自生矣。
　　方诸非星月，安能得永浆。
　　以水镜取水，镜承月下，以槐承之。片时，盈椀。
　　二气虽悬远#60，化感而相通#61。
　　二气，谓日月在天，水火在地，相去三十徐万里。感化咫尺之问，即明阴场相通，非远近能隔也。
　　何况近存身，切在於心胸。
　　《系辞》曰：近取诸身，远取诸物。近取者，金水之道。远取者，日月之精。虽阴阳出微，而不脱於人意也。
　　阴阳配日月，水火为效证#62。
　　积阳文精为火，火之精为日。积阴之精为水，水之精为月。不信阴阳感通，水火从何而至？还丹之道，本自阴阳。既有证明，还丹岂无神验也？
　　耳月己之宝#63，固塞勿发扬#64。
　　《说卦》曰：坎为耳，离为目。言水火为金水之耳目。闭塞耳目，无妄一发扬。
　　真人潜深渊，浮游守规中。
　　真人，谓真宝。真宝，谓还丹。还一丹，谓金水。金水港於泉内道泳，守其规模。深泉，谓器中也。
　　旋曲以视览，开阖皆合同。
　　炉中器内旋曲，徘徊之问，不离金一水、水火，合同其精也。
　　为己之轴辖，动静不竭穷。
　　为金水之毂轴，唯水火之最先。火一炎而动，水清而静，二气感化，不竭不穷，己为金水也。
　　离气内营卫，坎亦#65不用聪。兑合不用#66谈，希言顺以鸿#67。
　　离为目，坎为耳，兑为。。火气营卫於内，水形沈静於外，乃三缄於中。。既缄之，自无谈也。耳既寂默，自无听也。顺彼鸿鹄，希其音声。此谓火既发动，水助飞升，同际不坚，恐其逃逸也。
　　三者既关键，缓体处空房。
　　三者，水火、器、。也。合有关键，非钥不开，则金水宽缓其形。处此空房，谓器中也。
　　委志归虚无，无念以为常。
　　金水在於器中，寂然无所为也，即与虚无合体，无念为常。无念虚无，是其常道也。
　　证难以推移，心专不纵横。
　　谓金水随水火之气推移於器中，专一而居，不复有纵横。纵横，谓逃逸也。寝寐神相抱，觉寤候存亡。
　　为道之人，守一无杂，则睡梦之内，髡胡神来。神，谓太一。存亡，谓水火也。
　　颜容浸以润，骨节益坚强。
　　金得水而颜容浸润，水得金而形体坚强。非独阴阳感之，亦由水火之用焉。排却#68众阴邪，然后立正阳。
　　众阴谓二水，正阳谓一金。水变为金，邪气自消。
　　修之不报休，蒸气#69云雨行。
　　云行雨施，乾道变化。变化金水，却成於乾。
　　淫淫若春泽，液液象解冰。
　　言金水得水火之气，流液状如冰之释也。
　　从头流达足，究竟复上升。
　　谓金水合和，升为真人。真人谓真宝，真宝是还丹也。
　　往来洞无极，怫怫被器中#70。
　　怫怫者，怫静之貌。言金水得水火之气，往来怫郁於器中也。
　　反者道之验，弱者德之柄。
　　阴阳反本，即道之验。反本者，归之於器。器者，大道之体。弱者，谓水。水有志德，能成於金也。
　　耘锄宿污秽』细微得调畅。
　　细微，谓金。秽污，谓水。艾夷水体，而变成金，则细微之问，皆得和畅。浊者清之路，昏久则昭明。
　　昏浊，谓水。清明，谓金，。金体既成，水性自灭也。
　　世人好小术，不审道浅深。
　　小卫，谓吞日月之精，为房中之法，导引服气，正念存思，徒积劬劳，终无利益。岂知大还丹之道，神妙无方也。
　　弃正从蹊径#71欲疾#72关不通。
　　板，塞也。正，谓大还也。疾，谓小衍。言还丹迟而无效，谓小衍疾而有征，孰知塞其所为，反其正道？
　　盲者不柱杖；聋者听宫商。
　　好小衍之人，如盲者不策杖，聋者听音而无所辩。
　　投水．捕雉兔，登山索鱼龙。
　　雉兔居山，鱼龙在水，捕索异处，岂可得乎？亦如还丹，非类不合也。
　　植麦欲获黍，运规#75以求方。
　　以喻还丹，非类不获。
　　竭力劳精神，终年不#76见功。
　　虽竭其智力，劳其精神，不知金水之由，徒尽终年之费。
　　欲知服食法，事约而不烦。
　　还丹之道，唯金、水、水、火四者之用，省约不烦。虽日月至多，而所费甚寡。
　　太阳流珠，常欲去人。卒得金华，转而相因。
　　流珠者，汞也。汞出於丹砂。丹砂者，太阳之精，汞之别名，得火便走，故日常欲去人。烧合之时，非金华不能留水。金华水造，水被金留，是以相因展转，无失者也。
　　化为白液，凝而正坚。
　　火气销金，金化为液，金与水合，渐一成坚冰也。
　　金华先唱#77，食顷#78之问，解化为水，马齿□玕#79。
　　金华得火，先化为水。水与金结，如马齿形也。
　　阳乃往和，情性自然。迫促时阴，拘畜禁门。
　　阳者，金也。阴者，水也。金和於一水，性禀自然。拘系器中，人所为之也。
　　慈母养育，孝子报恩。遂相衔咽，咀嚼相吞#80。
　　金生於水，故云慈母。水反为金，故日报恩。咀嚼相吞，金水会同之貌也。
　　严父施政#81，教#82子孙。
　　土生金，金生水。土是金父孙。使金水不离流，唯土之功也。
　　五行错王，相据以生。火性销金，金伐木荣。
　　春木王，夏火王，秋金王，冬水王。还丹之道，春、夏金王，秋、冬水王。又火王，此即五行错王者也。土虽生金，而制於金。金被阳销，入於水一为正道，安得不荣？
　　三五与一，天地至精。
　　水数一，火数二，一与二为三。土数五。一者，器中之水，是三五与一也。还丹之道，唯此四般。四般合成，和遂成真宝。至精者，阴阳之精气也。
　　可以口诀，难以书传。
　　书不尽言，言不尽意。道之微妙，书岂能传也？
　　子当右转，午来#83东旋。
　　子为阴，右转。午为阳，左旋。阳为金，阴为水俱得火而流转。
　　卯酉界隔，主定二名。
　　日出在卯，月生在酉。以喻金。金水相成，名之谓金水也。
　　龙呼於虎，虎吸其精#84。两相饮食，俱一相贪荣#85。
　　青龙为水，白虎为金。金水缠食，甘於人口。
　　荧惑守西，太白经天。杀气所临，何有不倾。
　　荧惑，火也。太白，金也。金得火气，流转器中，故云经天。杀气，谓荧惑也。
　　狸之捕鼠，雀之畏鹯#86。各得其克#87，何敢有声。
　　阴水之得火，如狸犬之捕田鼠，鹰鹯之逐乌雀，无敢不伏也。
　　不得其理，难为妄言。
　　不得金水之理，徒怀妄想之言。
　　竭婵家产，妻子饥贫。自古及今，好者亿人。讫不谐偶，希有能成。广求名药，与道乖殊#88。
　　广求石药，竭尽资财，既与道违，自无成也。
　　如审遭逢，睹其端绪。以类相瓦，揆物终始。
　　以类者，金生水，水结为金。揆度阴阳，即知终始也。
　　五行相克，更为父母。母含滋液，父生禀与。凝精留形#89，金石不朽。审专不泄，得为成道。
　　《神枢·灵辖》日：二气交会，各立五行。金、木、水、火、土如循环之无竭也。故金作而水生，水流而木荣，木动而火明，火炎而土平，土积而金成，此五行相生也，而更相爱者也。金入火而销亡，火得水而灭光，水遇土而不行，土植木肿疮，木逢金而折伤，此五行相克而相恶者也。金为父，水为母，父母相交，禀精气於水火。水火不息，金水各流其形。形不流，得成正道。正道者，还丹之谓也。
　　立竿见影，呼谷闻响#90。岂不灵哉，天地至象。
　　立竿则影见，呼山则响应，睹此尚为灵异，阴阳岂不神哉？阴阳者，天地．之源。乾坤者，还丹之本。天地，谓金水也。
　　若以野葛一寸、巴豆一两，入喉辄强，不得倪仰。当此之时，虽#91周文碟曹，孔父#92占象，扁鹊操针#93，巫咸叩鼓，安能令苏，复起驰走？
　　谓野葛、巴豆毒，人食铃死之征。金水，大还丹铃成之物。
　　河上女，灵而最神。得火则飞，不染垢尘#94。鬼隐龙匿，莫知所存。欲将#95制之，黄芽#96为根。
　　河上姹女，水之异名。傥不入黄芽，独烧於火，虽器厚盈尺，固塞百重，火动则飞。黄芽之能止，须央去尽，不见纤毫。如鬼之隐於冥中，如龙之匿於泉下，纵有骊珠之目，亦不睹其踪由，铃使水不束西，唯黄芽之力能制，故日金之根。物无阴阳，违天背元#97。牝鸡#98自卵，其雏不全。夫何故乎？配合未连，三五不交，刚柔离分。施化之精，天地自然。
　　天地者，阴阳也。阴阳合万物。万物变化，有如牝鹅食谷，肥则自生其卯，虽成复无雏也。盖谓雌雄未合，达彼事原。三五，谓水、火、土。刚柔，谓金水。水火之气未交，金水之形不合。水火、金水，皆是阴阳。阴阳之精，化为真宝；自然之理，违此无成也。
　　犹火动而炎上，水流而润下。非有师导，使其然也#99。
　　自然之理，证使为之。金水相须，亦如是也。
　　资始统政，不可复改。
　　《乾·象》曰：大哉乾元，万物资始，乃统天。谓乾道变化，不可改移。乾，金也。金能变化，故取喻於斯矣。
　　观夫雌雄交会#100之时、刚柔相结而不可解，得其节符。
　　刚柔，谓金水。雌雄，谓水火。水火气交，则金水凝结而不可解，为得节符。节符，谓八卦依八节而施·寒－暑，顺八卦而列阴阳也。
　　非有巧#101夫以制御之。
　　巧夫，谓造物者。刚柔自然而交，非造物之能制御也。
　　若以#102男生而伏，女偃其躯，禀乎胞胎，受气元初，男则背阳而向阴，女则背阴而向阳#103，非徒生时看#104而见之，及其死也，亦复效之。此非父母教令，乃阴阳之顺宜#105其然。率在#106交媾，定置#107始先。
　　以喻金水自然生成，非由於人抑令和合。
　　坎男为月，离女为日。日潜遁而沈彩，月施德以舒光#108。日受月化，体不亏伤。
　　《说卦》曰：坎再索，而得男，故谓之中男。离再索，而得女，故谓之中女。坎为男，离为女。坎卦阳在阴中，故称男。离卦阴在阳中，故称女。日沈其彩，谓金入水中。月施其德，谓水入金内。月变日化，受符复行。水化於金，体不亏缺也。
　　阳失其契，阴浸以萌#109。晦朔#110薄蚀，掩冒相倾#111。阳销#112其形，阴凌生灾。
　　日月薄蚀，叉於晦朔之问。月掩於日，谓之薄食，盖谓阴凌於阳也。言水冒於金，此於日月阴阳交会，常有此灾也。
　　男女相须，含吐以滋。
　　男女，谓金水相含，渐成滋蔓。
　　雄雌杂错#113，以类相求。
　　雄雌者，金水也。金合於水，以类相交是也。
　　金化为水，水性周章。火化为土，土#114不得行。
　　金得火气，化而为水。水入於金，周章成文。火变为土，土填水凝，即是水以土为鬼，土填水不起。
　　故男动外施，女静内藏。
　　男，火也。女，水也。火动之时，水藏器内。
　　过度淫节#115，为女所拘。
　　金得火气，散入水中，却为水之拘执也。
　　魄以检魂，不得淫奢。
　　阳神日魂，阴神日魄。魂魄相合，水不淫奢。淫奢，过差也。
　　不寒不暑，进退得时#116。各得其和，俱吐证符。
　　看进退以候时，顺寒暑而施火。欲知金水之和合，先视卦节而证明。即是朔旦《屯》直事，其暮《蒙》当受也。
　　丹砂水精#117，得金乃并。
　　水生於砂水，得金而体易。体易之后，即是金水相并。
　　金水相比#118，水火为伍#119。
　　金水既相比和，水火自相邻伍。
　　四者混沌，列为龙虎。龙阳数奇，虎阴数偶。
　　四者，谓金水、水火也。金水得水火之气，混沌而未分。龙为水数一，虎为金数四，而为奇为偶也。
　　肝青为父，肺白为母。肾黑为子，气为五行之始#120。
　　肝主束方木，木色青；束方，纯阳之位，故称父。肺主西方金，金色白；西方，纯阴之位，故称母。肾·主北方水，水色黑，水是金之子，故称子也。五行，子者气之始。气者，五行之源，还丹之始。以直言之，青为木，
　　白为金，黑为水，气为火，赤也。
　　三物一家，都归戊己。戊己者，土也。三物，谓金、水、土。水欲去，土能制之，故言都归戊己。
　　刚柔迭兴，更历分布。
　　刚，金；柔，水也。金位在西，金水得火，流转无常，故言更历分布也。
　　龙东虎西#121，经纬#122卯酉。
　　束方，青龙，木也。西方，白虎，金也。日月为经，五星为纬。此言阴阳交感，如经纬之识络也。日出为卯，月生为酉，为金为水。日月为金水交错，亦如经纬之相逐矣。
　　刑德并会，相见欢喜。
　　阳为德，阴为刑。阴阳相会，感而遂通，故称欢喜。阴阳者，金水也。金水和会，欢喜亦同也。
　　刑主杀伏，德主生起。
　　阴为刑，刑主杀。阳为德，德主生。即是金水、水火之位。
　　二月榆死，天魁临卯#123。
　　立春，木王，甲从召乙。乙怀金气，以还应甲，故仲春杀榆荚，榆荚，白卯为间华击象金也。春分故榆荚落。金气在卯，盗杀春《神枢·灵辖》日：卯河魁。二月建卯，日月合，宿在，其神河魁，万物皆生，各依本根，以类合取水，故日河魁也。
　　八月麦生，天刚#124据酉。
　　立秋，阳气在酉，盗生施养，故麦生。《神枢·、灵辖》日：枝条已定，核实俱刚，故日天刚。榆死麦生，皆是阳盗施生养。即是金王之时，水入金也；水王之时，金入水中也。
　　子南午北，互为纲纪。
　　子为水，午为火。水火气交，更相为长也。
　　九一之终，终则复始。含元虚危#125，播精於子。
　　九者，阳也。一者，阴也。阴阳循环，终而复始。元者，道之本。为还丹之道，起於建子之初也。
　　关关雎鸠，在河之洲。雄不独处，雌不孤居。
　　维鸠，黄离也。关关者，雌雄相求之声。言金水和合於器中，亦如黄离相求於洲上。水中可居，日洲。
　　玄武龟蛇，盘斜#126相扶。
　　玄武者，龟蛇也。龟与蛇合，盘此相依，即今之人画龟以蛇盘之是也。以喻金水阴阳相须也。
　　以明牝牡，竟当相须#127。
　　须，相也。牝牡两求之，亦如金水俱来合也。故取龟蛇明之。
　　假#128使二女共室，颜色相殊#129。令苏秦通言，张仪结媒。发辩利口#130，奋舒美辞。推心调谐，成为#131夫妻。弊发腐齿，终不相知。
　　苏秦、张仪同事鬼谷先生学，摆合六国，谈说却秦。然犹使二女为夫妻，不可得而成也。亦如使二水相合而成金焉。谓纯阳、纯阴不能交结也。
　　若#132药物非种，名类不同。分剂参差，失其纪纲。
　　以水投石，种类不同，若更分两乖张，自然差失纲纪。
　　虽黄帝临炉，太乙执火#133，八公梼炼，淮．南调合#134，立宇崇坛，玉为阶陛，麟凤脯誊#135，茅藉#136长跪，祝祷#137神祇，请哀诸鬼，沐浴斋戒，冀有所望。
　　药物既乖，分两殊别，虽先圣咸集，鬼神并臻，刺血制腹，亦无所成也。
　　亦犹和胶补釜，以#138涂疮，去 冷加冰，除热用汤，飞龟舞蛇，终不可得#139。
　　诸石药和水用合还丹，同此数流反相乖戾也。
　　周易参同契卷中竟
　　#1『元基』，《考异》本作『玄基』。．
　　#2『径』，原作『径』，据《考异》本改。后文相同处径改不注。．
　　#3『用』，《考异》本作『周』。
　　#4『御持』，《考异》本作『御时』。
　　#5『遇』，《考异》本作『道』。
　　#6『者』，《考异》本作『则』。
　　#7『喻金公处神室』，《考异》本无之。
　　#8『为』，《考异》本作『谓』。
　　#9『出政』，《考异》本作『出令一。
　　#10『节令』，《考异》本缺『令』字。
　　#11『当仁施德，立义刑设』，《考异》本作【立义设刑，当仁施德』。
　　#12『日月』，《考异》本作『日辰〕。
　　#13『纤介』，《考异》本作『纤芥〕。
　　#14『霜雪』，《考异》本作『霰雪一。
　　#15『虫蝗涌沸，天见其怪。山崩地圯，群异旁出』，《考异》本作『蝗虫涌沸，山崩地裂。天见其怪，群异旁出』。
　　#16『於口』，《考异》本作『己口』。
　　#17『之中』，《考异》本作『之来』。
　　#18『守界』，《考异》本作『守戒』。
　　#19『讪伸』，《考异》本作『屈伸』。
　　#20『涵闷蒙鸿』，《考异》本作『浑沌鸿蒙一。
　　#21『为证』，《考异》本作『为征』。
　　#22『还』，原作『晨』，据《考异》本改。
　　#23『革』，原作『章』，据其文义改。
　　#24『坤极』，《考异》本作『坤承』。
　　#25『温养』，《考异》本作『蕴养〕。
　　#26『终则复始』，《考异》本作『讫则复起』。
　　#27『滋亨』，《考异》本作『滋彰』。
　　#28『燠』，《考异》本作『暖』。
　　#29『开云』，《考异》本作『开路』。
　　#30『承』，《考异》本作『成』。
　　#31『运移』，《考异》本作『运而』。
　　#32『坠落』，《考异》本作『堕落一。
　　#33『德』，原脱，据其文义例补。
　　#34『先』，《考异》本作『前』。
　　#35『垢』，原作『遘』，据《考异》本改。
　　#36『端绪』，《考异》本作『纪绪』。
　　#37『妮』，据其文义补。
　　#38『主』，《考异》本作『为』。
　　#39『遁』，《考异》本作『逐』。
　　#40『芽』，《考异》本作『牙』。
　　#41『恒知』，《考异》本作『怛顺』。
　　#42『玄幽远眇』，《考异》本作『玄远幽渺〕。
　　#43『盛衰』，《考异》本作『更盛』。
　　#44『延年』，《考异》本作『延命』。
　　#45『始末』，《考异》本作『后末』。
　　#46『体本一无』，原脱，据《考异》本补。
　　#47『托物』，《考异》本作『托初』。
　　#48『阴神月魄，阳神日魂』，《考异》本作【阳神日魂，阴神月魄』。
　　#49『人民』，《考异》本作『人物』。
　　#50『生』，《考异》本作『安』。
　　#51『当』，《考异》本作『於』。
　　#52『由乎』，《考异》本作『情合〕。
　　#53『精布能流一，《考异》本作『气布精流』。
　　#54『拘即水定，水五行初』，《考异》本作『则水定火，五行之初』。
　　#55『真其』，《考异》本作『真一』。
　　#56『白黑相扶』，《考异》本作『黑白相符〕。
　　#57『形为』，《考异》本作『以为』。
　　#58『乃俱』，《考异》本作『乃具』。
　　#59『卷』，《考异》本作『卷』。
　　#60『虽悬远』，《考异》本作『玄且远』。
　　#61『化感而相通〕，《考异》本作『感化尚相通』。
　　#62『效证』，《考异》本作『效征』。
　　#63『己之宝』，《考异》本作『口三宝』。
　　#64『发扬』，《考异》本作『发通』。
　　#65『亦』，《考异》本作『乃』。
　　#66『不用』，《考异》本作『不以』。
　　#67『顺以鸿』，《考异》本作『顺鸿蒙』。
　　#68『排却』，《考异》本作『辟却』。
　　#69『蒸气』，《考异》本作『庶气』。
　　#70『器中』，《考异》本作『容中一。
　　#71『蹊径』，《考异》本作『邪径』。
　　#72『疾』，《考异》本作『速』。
　　#73『盲者不柱杖』，《考异》本作『犹盲者不任杖』。
　　#74『投水』，《考异》本作『没水』。
　　#75『规』，原作『圆』，据《考异》本改。
　　#76『不』，《考异》本作『无』。
　　#77『先唱』，《考异》本作『先倡』。
　　#78『食顷』，《考异》本作『有顷』。
　　#79『珊牙』，《考异》本作『阑干』。
　　#80『遂相衔咽，咀嚼相吞』，此处《考异》本无此句，而是在『荧惑守西』前，『遂』作『逐』。
　　#81『施政』，《考异》本作『施令』。
　　#82『教劫』，《考异》本作『教饬』。
　　#83『来』，《考异》本作『乃』。
　　#84『其精』，《考异》本作『龙精』。
　　#85『贪荣』，《考异》本作『贪便一。
　　#86『狸之捕鼠，雀之畏鹤』，《考异》本作『狸犬守鼠，乌雀畏鹤』。
　　#87『各得其克』，《考异》本作『各有其功弋
　　#88『广求名药，匀道乖殊』，原脱，疑漏，据《考异》本补。
　　#89『留形』，《考异》本作『流形』。
　　#90『闻响』，《考异》本作『传响』。
　　#91『虽』，据《考异》本补。
　　#92『孔父』，《考异》本作『孔丘』。
　　#93『操针』，为考异》本作『操缄』。
　　#94『不染垢尘』，《考异》本作『不见埃尘』。
　　#95『欲将』，《考异》本作『将欲』。
　　#96『黄芽』，《考异》本作『黄牙』。
　　#97『背元』，《考异》本作『背原』。
　　#98『牝鸡』，《考异》本作『肥鸡』。
　　#99『也』，《考异》本作『者』。
　　#100『交会』，《考异》本作『交媾』。
　　#101『巧夫』，《考异》本作『工巧』。
　　#102『以』，《考异》本无之。
　　#103『男则背阳而向阴，女则背阴而向阳』，此两句《考异》本无之。
　　#104『看』！《考异》本作『着』。
　　#105－乃阴阳之顺宜』，《考异》本无此六字。
　　#106〔率在』，《考异》本作「本在』。
　　#107『定置』，《考异》本作一定制一。
　　#108『日潜遁而沉彩，月施德以舒光』，《考异》本作『日以施德，月以舒光』。
　　#109『阴浸以萌』，《考异》本作『阴绶其明』。
　　#110『晦朔』，《考异》本作『朔晦』。
　　#111『掩冒相倾』，《考异》本作『奄冒相包一。
　　#112『销』，《考异》本作『消缅。
　　#113『杂错』，《考异》本作一交杂一。
　　#114『土』，《考异》本作一水一。
　　#115〔过度淫节』，《考异》本作『缢度过节』。
　　#116『得时』，《考异》本作『合时』。
　　#117『水精』，《考异》本作『木精』。
　　#118『相比』，《考异》本作『合处』。
　　#119『为伍』，《考异》本作『为倡』。
　　#120『气为五行之始』，《考异》本作『脾黄为祖』。
　　#121『龙东虎西』，《考异》本作『龙西虎东』。
　　#122『经纬』，《考异》本作『建纬』。
　　#123『天魁临卯』，《考异》本作『魁临于卯』。
　　#124『天刚』，《考异》本作『天呈』。
　　#125『虚危』，《考异》本作『抱真』。
　　#126『盘斜』，《考异》本作【盘纠』。
　　#127『竟当相须』，《考异》本作『毕竟相胥』。
　　#128『假』，据《考异》本补。
　　#129『相殊』，《考异》本作『甚妹』。
　　#130『发辩利口』，《考异》本作『发辨利舌』。
　　#131一成为』，《考异》本作『使为』。
　　#132『若』，据《考异》本补。
　　#133『太乙执火』，《考异》本作『太一降坐』。
　　#134『调合』，《考异》本作『执火』。
　　#135『麟凤脯腊』，《考异》本作『麟脯凤脂』。
　　#136『茅藉』，《考异》本作『把籍』。
　　#137『祝梼』，《考异》本作『梼祝』。
　　#138〔以网』，《考异》本作『以茵』。
　　#139『终不可得』，《考异》本作『愈见乖张』。
　　周易参同契卷中竟
　　周易参同契卷下
　　长生阴真人注
　　惟昔圣贤，怀玄抱真。服食#1九鼎，化洽无形#2。含精养神，通德三元。精液赓理，筋骨致坚。众邪辟除，正气常存，累积长久，变形而仙。
　　圣贤为黄帝，铸九鼎於荆山而得道。其一日天光鼎，二日地光鼎，三日人光鼎，四日日光鼎，五日月光鼎，六日星光鼎，七日风光鼎，八日音光鼎，九日灵光鼎。·三元者，气之本。正气者，道之宗。若欲白日升天，叉成仙道，神丹之外，徒竭精神也。
　　忧悯后生，好道之伦。随傍风采，指画古文。着为图籍，开示后昆。露见枝条，隐藏本根。托号诸石，覆谬#3众文。
　　魏公忧其后生之徒，撰《五相类》以明其道，故引诸石，兼书乱辞，使智者用心辩其真伪也。
　　学者得之，报匮诸身#4。子继父业，孙踵祖先。传世迷惑，竟无见闻。
　　若非通炉火之道，穷乾坤之源，百代犹不可知，况乎子孙矣？
　　遂#5使宦者不仕，农夫失芸，商人弃货，志士家贫。
　　不知至道，空竭货财，如此之流，可为愚痴矣。
　　吾甚伤之，定录此篇#6。
　　魏公伤之，阐斯文也。
　　字约易思，事省不烦。
　　四卦五神，真为省学约文。
　　披列枝条#7，实核可观。
　　披寻药物，真实不虚。
　　分两有数，因而相循。故为乱辞，孔窍其门。智者审思，用意#8参焉。
　　金水斤两，依爻象以取定。其余杂数说，并是乱辞，智者参详自知的审也。
　　法象莫大乎天地兮，玄沟#9数万里。
　　取象於天，取法於地，天地虽远，感而遂通也。
　　河鼓临星纪兮，人民皆惊骇。
　　河鼓一星主兵。纪星在北斗傍。河鼓临北斗，则天下兵起，是以人民惊骇也。
　　晷景忘前却兮，九年被凶咎。皇上亲览视#10兮，王者退自改。
　　此喻用火。九者，阳之极数。皇上，土地也。王，金也。火之至极，则土能镇之，使金退而改过。改过者，谓水逃逸也。
　　关键有低昂兮，同气而奔走#11。
　　关键，谓固济不坚，则水随火气而奔走。
　　江淮之枯竭兮，水流注于海。
　　河海纵枯竭，器上之水怛流也。
　　天地之雄雌兮，徘徊子与午。
　　雄雌者，阴阳二气。阳生於子，阴生於午。循环徘徊，不离子午。阴阳，水火也。金水得水火之气，亦不越於南北矣。
　　寅申阴阳之#12祖兮，出入终复始。循斗而招摇兮，执衡定元纪。
　　寅辰，日吕申。建寅之月，阳气大申，故言吕申。申神，日武德。建申之月，万物欲死，荠麦生，故日武德，以为正当六三含章可贞之位。阴阳者，水火也。金水得水火之气，随斗而转。衡星主水，谓金执水，而定其元之纲纪。
　　升熬於饭山兮，炎火张设下。
　　谓器象骯山。炎火设下，周武之时也。
　　白虎倡导前兮，苍液和於后。朱雀翱翔戏兮，飞扬色五彩。
　　四神在外，土居其中，是为五色。
　　遭遇网罗施兮，压之#13不得举。
　　四神及土共为罗网，镇压於炉器，令水不得飞也。
　　谑谑#14声甚悲兮，婴儿之慕母#15。颠倒就汤擭兮，摧折伤毛羽。漏刻未过半兮，鱼鳞狎猎起。五色象玄#16耀兮，变化无常主。橘橘鼎沸驰兮，暴涌不休止。接连#17重迭累兮，犬牙相错距#18。形如仲冬冰兮，斓干#19吐锺乳。崔鬼以杂厕兮，累积相支拄。
　　此皆水为火逼，变化无常。或作婴儿之声，终日号而不嘎；或为暴涌之势，昼夜沸而不休。象乌摧折其毛羽，如龙鼓怒鳞甲。既类锺乳，又似坚冰。崔鬼嵯峨，积迭枝拄。有四神之卫，畜五星之光。其状难名，约文申义而已。
　　阴阳得其配兮，淡薄而#20相守。
　　金水为偶，守道器中。
　　青龙处房六兮，春华震束卯。
　　房六星，束方之宿。青龙，木也。二月建卯，春华火动之时也。
　　白虎在勖七兮，秋芒兑西酉。
　　昂七星，西方之宿。白虎，金也。八月建酉，兑金火盛之时。当是时也，纯阴用事。阴既用事，金水俱凝结也。
　　朱乌#21在张二兮，正阳离南午。
　　火，数二。朱乌，火之精。正阳离南午，谓阳没复阴生也。
　　三者俱来朝兮，家属为亲倡。
　　三为青龙、白虎、朱雀。青龙者木，白虎者金，朱雀者火，三物相亲，同为伴倡也。
　　本之但二物兮，末之#22为三五。三五之#23与一兮，都集应二所。
　　二物为金、水，三为水、火、土。土之数五，水之数一，火数二。二与一为三，即是三五也。一者是器中之水，二即金水之谓。集会器中，唯此三物耳。
　　治之如上科兮，日数亦取甫。
　　捣治之法，文武火候，一如上经文，不再说。
　　先白而#24后黄兮，赤黑达．表裹。
　　金水相和，状貌如此。
　　名曰第一鼎兮，食如大稻米#26。
　　即黄帝第一鼎也。日食稻米，三年成道。
　　自然之所为兮，非有邪伪道。
　　禀自然而为，非邪伪之道能致也。
　　若#27山泽气相蒸兮，兴云为风雨#28。泥竭遂#29成尘兮，火灭化#30为土。若蘗以染黄#31兮，似蓝成绿组。皮革煮成#32胶兮，麴孽#33化为酒。同类易施功兮，非种难为巧。
　　以汞投铅，黄芽自出。以芽投汞，还丹自成，是其种也。取诸石药，使水为金，非类不同，徒施功巧，终无成之也。
　　唯斯之妙术兮，审谛不诳语。传於亿后代兮，昭然如#34可考。
　　魏公恐后人不信，重此自明也。
　　焕若星经汉兮，禺如水带海#35。
　　星入汉中，焕然明白。水流潮海，心景之光。言水之得金，状貌如斯也。
　　思之务令熟兮，反覆视上下。千周灿灿兮#36，万褊将可睹。神明或告人兮，魂灵乍#37自悟。操端#38索其绪兮，必得其门户。天道无适莫兮，常传於#39贤者。
　　皇天无亲，唯德是辅。至诚不歇，神叉自来。神衣白衣，循上从下。
　　《参同契》者，敷陈梗筑。不能纯一，泛滥而说#40。纤微未备，阔略#41髻霏。今更撰录，补塞遗脱。润色幽深，钩援相连#42。旨意等齐，所趋#43不悖。故复作此，命#44《五相类》，则大《易》之情性尽矣。各如其度。
　　古人则辞寡意深，今人乃辞多而义寡。魏公恐学者难悟，故润色於其中，更撰《五相类》以证其《易》道。《五相类》者，以五行相类也。
　　黄老用究，较而可御。炉火之事，真有所据。
　　中央黄老君，自然之卫。炉火象自然，以为之，岂无据？以真言之，黄老是土，土镇压水，不能飞耳。
　　三道由一，俱出径路。
　　三道，谓金、水、火。五行相生，皆从一起，故云由其径路耳。
　　枝茎华叶，果实垂布。正在根株。不失其素。诚心所言，审而不误。
　　根株者，金水也。其余杂说，尽是枝条华叶，不足取也。
　　象彼仲冬节，竹木皆摧伤，佐阳诂贾旅，人君深自藏。
　　冬至之日，阴气伤物，先王以是日闭关，商旅不行，顺候也。仲冬，谓十一月也。
　　象时顺令节，闭口不用谈。
　　以土实器，不使开张。
　　天道甚浩广，太玄无形容。虚空#45不可睹，匡郭以消亡。
　　太玄虚寂，不得见其形容。中为积郭，消亡而凝结。太玄虚寂，即是寥廓虚无。积郭消亡，即是金水之谓也。
　　谬误失事绪，言还自败伤。
　　谬误之中，即失金水之事绪也。
　　别序斯四象，以晓后生盲。
　　四象，谓乾、坤、坎、离，亦谓之金、木、水、火四象也。
　　鲁国#46鄙夫，幽谷朽生。挟怀朴素，不乐#47欢荣#48。柄迟僻陋，忽略利名#49。执守恬淡，希时安平。
　　乃谓北海徐从事。《参同契》起於徐公之作矣。
　　晏然闲居#50，乃撰斯文。
　　即魏公自谓也。
　　歌咏#51大《易》，三圣遗言。
　　大《易》，言《易》道。三圣，谓伏羲、文王、孔子也。
　　察其所趋#52，一统共论。
　　三圣定《易》道，更无差别也。
　　务在顺理，宣耀精神。神化流通。四海和平。
　　阴阳不测之谓神。阴阳词和，四海自然清。
　　表以为历不烦。万世可循。序以御政，行之不烦。
　　魏公润色之后，则可循而行之。
　　引内养性，黄老自然。含德之厚，归根反元#53。
　　黄老有自然之卫，即道之本元，亦道之源也。黄土不动，可谓自然也。
　　近在我形#54，不离已身。
　　我形，谓金。金之不离已身也。
　　抱一母舍，可以长存。
　　一者，水也。金抱於水，故得长生，是为母舍也。
　　挺除武都，五石#55弃捐。
　　雄黄出武都山。五石，谓云母、誉石、磁、硫、雄黄之类，须弃之，即还丹自然成。
　　审用成物#56世俗所珍。罗列三条，枝茎相连。
　　三条，谓金、水、火。唯此三物还丹。既成则世俗之人乃为珍宝。
　　俱出#57 异名皆由一门。
　　三物异名甚多，由乎一门而出。智者详之，终自悟也。
　　非徒累句，谐偶斯文。
　　撰此本为还丹，岂徒累其文句。
　　殆有其真，砾略可观。
　　此文砾格，砾略可观。
　　使余敷伪，披却#58赘愆。
　　是文字令妙理之纷，敷去赘愆，使不见有谓之辞。
　　命《 参同契》唯览其端。辞寡意大，后嗣宜遵。
　　辞寡而意大，言微而旨深。学道之人，宜其遵奉也。
　　委时去世#59依托丘山。循游寥廓，与鬼为邻。
　　虞翻以为委边着鬼是魏字，斯得与鬼。不然，其悟道之后，何得与鬼为邻行耳？ 
　　化形而亡#60沦寂无声。
　　魏公初服丹时，化形而亡。亡后，乃与鸡犬同仙矣。
　　百代#61 一下，遨游人问。
　　仙人百代一下，游於人问。
　　陈敷羽翮，东西奔倾#62。
　　羽化之后，随意束西。
　　汤遭厄际，水旱隔并。柯叶萎黄，失其华荣。
　　谓水厄火，如汤逢旱也。
　　吉人相乘，安隐长生#63 。
　　吉人学道者，负荷此法而为还丹，铃得长生也。
　　鼎器歌
　　圆三五。
　　器腹圆处，围之而有一尺五寸。
　　寸一分。
　　器口明问，阔一寸一分。
　　口四八。
　　从口上际至器下底，长三寸二分。
　　两寸唇。
　　器唇横阔二寸。
　　长尺二#64，厚薄匀。
　　器顶并腹，并一尺二寸，令厚薄匀平相似。
　　腹齐三#65。
　　器腹外当中，安三个齐孔，阔狭须匀，以铁穿为器足，则入火之际，免其动摇。
　　坐垂温。
　　空中悬物谓之垂，即明器於炉中，悬之而不着地。
　　阴在上。
　　器中流水。
　　阳下奔。
　　器下有火，密塞炉，令火气下奔。
　　首尾武。
　　初时及欲终，并皆用武。
　　中间文。
　　中心用文火也。
　　始七十#66。
　　初，以七十日武火也。
　　终三旬#67。
　　欲终时三十日，还用武火。
　　二百六，善调均#68。
　　初，七十日．武火。中问，二百六十日文火。终，三十日武火。通计三百六十日，即一年功毕矣。
　　阴火白，黄芽铅。
　　黄芽，是铅之中所出也。
　　两七聚#69，辅翼人。
　　钢砂固口，金水不飞。
　　缮#70理脑，定升玄。
　　以理石，石脑固际之也。子处中，得安存。子谓水也。水是金子，故言子也。若以钢砂理石，石脑固济，则子在器中而安存也。
　　来去游，不出门。
　　固济坚密，水游器中。
　　渐成土#71，性情#72纯。
　　金水凝结，渐至坚冰，即成还丹。
　　却归一，还本源。
　　炼金成金，是还本也。一者，道之根源也。
　　至一周，甚辛勤。
　　还丹之功，一年方毕。昼夜不歇，可谓劬劳。
　　密防护，莫迷昏。
　　固济坚牢，不得体怠。
　　途路远，复#73幽玄。
　　一年始成方可。玄远变化无准，岂不幽玄？
　　若达此，会乾坤。
　　若达水火之道，即会乾坤之门。乾为金，坤为水也。
　　片子沾，净魄魂#74。
　　日服一稻米，即为片子也。
　　乐道者，寻其根。
　　寻其根源，不离金水等物。
　　审五行。
　　金、木、水、火、土。
　　定铢分。
　　一斤当三百八十四铢，以应三百八十四爻。
　　谛思之，不须论。
　　审思之，不得与非道者论说。
　　深藏守，莫传文。
　　藏诸筐笋，母妄传人。
　　御白鹤兮，驾龙麟。游太虚兮，谒仙君。录天图兮，号真人。
　　道成之后，福应如斯。
　　周易参同契卷下竟
　　#1『服食』，《考异》本作『服炼』。
　　#2『化洽无形』，《考异》本作「化迹隐沦』。
　　#3－覆谬』，《考异》本作『覆冒』。
　　#4『组匮诸身』，《考异》本作『祖槟终身』。
　　#5『遂』，据《考异》本补。
　　#6『此篇』，《考异》本作『斯文』。
　　#7『枝条』，《考异》本作斗其条』。
　　#8『用意』，《考异》本作『以意』。
　　#9『玄沟』，原作『玄遘』，据《考异》本改。
　　#10『亲览视』，《考异》本作『览阮之』。
　　#11『同气而奔走』，《考异》本作『害黑遂奔走』。
　　#12『之』，《考异》本缺此字。
　　#13『压之』，《考异》本作『压止』。
　　#14『谴谴』，《考异》本作『嗷嗷』。
　　#15『婴儿之慕母』，《考异》本作『如婴儿慕母』。
　　#16『玄』，《考异》本作『炫』。
　　#17『接连』，《考异》本作『杂沓』。
　　#18『错距』，《考异》本作『错拒』。
　　#19『斓干』，《考异》本作『阑干』。
　　#20『淡薄而』，《考异》本作『淡泊自』。
　　#21『朱乌』，《考异》本作『朱雀』。
　　#22『之』，《考异》本作『乃』。
　　#23『之』，《考异》本作『并』。
　　#24『而』，据《考异》本补。
　　#25『赤黑达』，《考异》本作『赤色通』。
　　#26『稻米』，《考异》本作『黍米』。
　　#27『若』，《考异》本缺此字。
　　#28『为风雨』，《考异》本作『而为雨』。
　　#29『遂』，《考异》本作『乃』。
　　#30『化』，《考异》本作『自一。
　　#31『蘗以染黄』，《考异》本作『蘗染为黄』。
　　#32『成』，《考异》本作『为』。
　　#33门够孽』，《考异》本作『够蘗』。
　　#34『如』，《考异》本作『而』。
　　#35『带海』，《考异》本作『宗海】。
　　#36『灿灿兮』，《考异》本作『灿彬彬兮』。
　　#37『乍』，《考异》本作『忽』。
　　#38『操端h《考异》本作『探端』。
　　#39『於』，《考异》本作『与』。
　　#40『泛滥而说』，《考异》本缺此四字。
　　#41『阔略』，《考异》本作『缺略』。
　　#42『相连』，《考异》本作『相逮一。
　　#43『所趋』，《考异》本作『所趣』。
　　#44『命』，据《考异》本补。
　　#45『虚空』，《考异》本作『虚寂』。
　　#46『鲁国』，《考异》本作『郁国』。
　　#47『不乐』，《考异》本作『不落』。
　　#48『欢荣』，《考异》本作〔权荣』。
　　#49『利名』，《考异》本作『令名』。
　　#50『晏然闲居』，《考异》本作〔远客燕问』。
　　#51『咏』，《考异》本作『叔』。
　　#52『所趋』，《考异》本作『旨趣』。
　　#53『反元』，《考异》本作『返元』。
　　#54『我形』，《考异》本作『我心』。
　　#55『五石』，《考异》本作『八石』。
　　#56『成物』，《考异》本作『成功』。
　　#57『俱出』，《考异》本作『同出』。
　　#58『披却』，《考异》本作『却被』。
　　#59『去世』，《考异》本作『去害』。
　　#60『而亡』，《考异》本作『而仙』。
　　#61『百代』，《考异》本作『百世』。
　　#62『奔倾』，《考异》本作『南倾』。
　　#63『吉人相乘，安隐长生』，《考异》本作『吉人相乘负，安稳可长生』。
　　#64『长尺二』，《考异》本作［长二尺』。
　　#65『腹齐三』，《考异》本作『腹三齐』。
　　#66『始七十』，《考异》本无之。
　　#67『终三旬』，《考异》本无之。
　　#68『二百六，善调均』，《考异》本无之。
　　#69『聚』，《考异》本作『窍』。
　　#70『缮』，《考异》本作『赡』。
　　#71『土』，《考异》本作『大』。
　　#72『情』原作『精』，据《考异》本改。
　　#73『复』，《考异》本作『极』。
　　#74『片子沾，序魄魂』，此两句《考异》本无之。
　　周易参同契卷下竟
　　
