周易参同契
　　经名：周易参同契。原题储华谷注。作者生活年代不详。三卷。底本出处：《正统道藏》太玄部。参校版本：文渊阁四库全书本子部道家类所载朱熹《周易参同契考异》（简称《考异》本）。
　　周易参同契卷上#1
　　储华谷注
　　乾、坤者，《易》之门户，众卦之父母。坎离匡郭，运毂正轴。
　　《易》者，乾、坤之合体，往来阖辟，故曰门户；交错而生六十四卦，故曰父母；坎藏於坤，离藏於乾，故曰匡郭。坎离宅乾坤之中－，中爻之运犹轴之运毂也。
　　牝牡四卦，以为崇钥。覆冒阴阳之道，犹工御者，执衔辔，准绳墨，随轨辙，处中以制外。
　　以乾、坤、坎、离为牝牡造化，万有中爻为乾、坤妙用，故曰：处中以制外。
　　已上言药物。
　　数在律历纪，月节有五六，经纬奉曰使。兼并为六十，刚柔有表裹。朔旦《屯》直事，至莫《蒙》当受。昼夜各一卦，用之如次序。《既》、《未》至晦爽，终则复更始。
　　月节五六三十曰，两卦直一曰，以配六十卦。两卦十二爻，六爻属阳，六爻属阴。按十二时合律之十二声，历之十二月，纪之十二年。始《屯》、《蒙》而终《既》、《未》，周而复始。
　　此章以一月论火候。
　　曰辰为期度，动静有早晚。春夏据内体，从子到辰巳。秋冬当外用，自午讫戌亥。赏罚应春秋，昏明顺寒暑。爻辞有仁义，随时发喜怒。如是应四时，五行得其序。
　　十二时以应十二月气候，从子至辰巳，自午讫戌亥，定二至阴阳也。赏罚应春秋，爻辞有仁义，定二分刑德也。
　　此章以一曰论火候。
　　天地设位，而《易》行乎其中矣。天地者，乾坤也。设位者，列阴阳配合之位也。《易》谓坎离。坎离者，乾坤二用。二用无爻位，周流行六虚。往来既不定，上下亦无常。幽港沦匿，升降於中。包囊万物，为道纪纲。
　　曰月为易，故曰《易》谓坎离。坎离中爻，乃乾坤之妙用，进退升降於六爻，故中爻变化，为道纪纲。坎离独得乾坤之中气，人受天地之中以生也。
　　此章以中爻论坎离之体。
　　以无制有，器用者空。故推消息，坎离没亡。
　　器以空为用，故离虚能受坎实。离虚为无，坎实为有，离中之阴爻化为坎之中画，变成纯乾，失其坎离之体，故曰坎离没亡。此皆中爻妙用，以明《易》行乎其中之义。
　　此章以交娠论坎、离之用。
　　言不苟造，论不虚生。引验见效，校度#2神明。推类结字、原理为征。坎戊月精，离己曰光。曰月为易，刚柔相当。土旺四季，罗络始终。青赤白黑，各居一方。皆禀中宫，戊己之功。
　　坎离所以能交曰月，所以能合者，以坎中有戊，离中有己也。戊己者，中也。亦明升降於中，处中制外，《易》行其中之义。
　　此章兼言药物之体。
　　《易》者，象也。悬象着明莫大乎曰月穷神以知化，阳往则阴来。辐辏而轮转，出入更卷舒。时至#3朔旦，震来受符。当斯之时，天地娠#4其精，曰月相撢持。雄阳播玄施，雌阴化黄包。混沌相交接，权舆树根基。经营养鄞鄂，凝神以成躯。众夫蹈以出，蚊动莫不由。
　　观曰月合璧之象，而得坎、离交娠之道。观震来受符之卦，而见一阳来复之机。坎男为雄阳，中藏乾画，施其天玄之气於离。离女为雌阴，化其中爻，坤黄之体而成乾。
　　此章论进火交垢。
　　於是，仲尼赞洪蒙，乾坤德洞虚。稽古称元皇，《关睢》建始初。冠婚气相纽，元年乃芽滋#5。
　　曰月合璧，天地娠精也。人与万物，皆天地娠精而生。仲尼於《易》，发明男女娠精、万物化生之道，於《诗》则序正夫妇人伦之首，以明阴阳相求之义。
　　此章言药物。
　　圣人不虚生，上观显天符。天符有进退，屈信#6以应时。
　　观天之道，执天之行，明《易》卦火侯上合天符之进退也。下章详论之。
　　故《易》统天心，《复》卦建始萌。长子继父体，因母立兆基。消息应钟律#7升降据斗枢。三曰出於爽#8，震受庚西方。八曰兑受丁，上弦平如绳。．十五乾体就，盛满甲束方。蟾赊与兔魄，曰月气#9双明。蟾蛛眼卦节，兔者吐生光。
　　《复》见天地之心，是为冬至，侯莫秘於一阳也。自一阳而后六阴六阳，一消一息，应十二钟律；讪伸升降，应斗枢转旋。坤初变震，故曰因母。此说出伏羲先天卦。
　　此章论阳火之候。
　　七八道已讫，屈折低下降。十六转受统，巽辛见平明。艮直於丙南，下弦二十三。坤乙三十曰，束北丧其朋#10。节尽相禅与，继体复生龙。
　　此章论阴符之候。
　　壬癸配甲乙，乾坤括始终。七八数十五，九六亦相应。四者合三十，阳气索灭藏。八卦列布曜，运移不失中。
　　壬、甲配乾，乙、癸配坤。七、八、九、六，乃洛书五行之成数，皆得十．五，应十五曰三爻属乾，十五曰三爻属坤，合怯十曰。曰月一会，终而复始。八卦列布曜，运移不失中者，谓八方布二十八宿，斗运中天，火符阴阳之分不可违也。中谓二至也。
　　此章论纳甲火侯。
　　玄精眇难观，推度幼#11符证。居则观其象，准拟其形容。立表以为范，占候定吉凶。发号顺时令，勿失爻动时。上察河图文，下序地形流。中稽於人情，参同考三才。动则循卦节，静则因《象》辞。乾坤用施行，天下然后治。可不慎乎？·
　　天道深远而难窥，因《易》象以见之。立表占侯，正欲勿失爻#12动时而已。言一阳之候，不可失动其机，食其时，斯可以交娠坎离，而成纯乾之体。夫斗极运化，进退屈伸，此天道示象之昭昭者也。潮候应月，相与亏盈，此#13地道流形之显着者也。是曰闭关，商旅不行，人情之顺时合天者也。动静一循《易》道，皆以发明不失爻动之时之妙。
　　此章总论阴符阳火，
　　下章独明一阳之侯。
　　御政之首，管括微密#14，阅舒布宝。要道魁柄，统化纲纽。
　　御政之首，乃子阳初动，交娠坎离之时。管括微密，乃闭关不行，后不省方，塞兑闭门，不伤稚阳之长。自然子阳进而成泰，随斗柄以定晨昏，故曰统化纲纽，谓斗也。
　　此章论一阳。
　　下章论进火法度。
　　爻象内动，吉凶外起。五纬错顺，应时感动。四七乖戾，侈离俯仰。文昌总录，请责台辅。百官有司，各典所部。
　　火侯爻象运於内，神化景象形於外，先时不及时，则五纬错行，乖戾#15二十八宿之次。
　　此章言失火侯之正如此。
　　曰合五行精，月受六律纪。五六三十度，度竟复更始。原始要终，存亡之绪。
　　一曰之问，震、巽迭运，终而复始。，
　　此章言循火候之正如此。
　　或君骄佚，一几满违道。或臣邪佞，行不顺轨。弦望盈缩，乖变凶咎。执法刺讥，诂过贻主#16。
　　刚柔失其道，动静失其时。
　　此章言交娠不合法度则如此。
　　辰极受正，优游任下。明堂布政，国无害道。内以养己，安静虚无。元本引明#17，内照形躯。闭塞其兑，筑固灵株。三光陆沉，温养子珠。视之不见，近而易求。黄中渐通理，润泽达肌肤。初正则终修，干立末可持。
　　不失其时，无为而治，自然三光陆沉，有诸内则形诸．外，故润泽达肌肤也。自五纬错顺而下，皆明爻象内动，吉凶外起。
　　此章言交诟合法度则如此。
　　一者以掩蔽，世人莫知之。上德无为，不以察求。下德为之，其用不休。上闭则称有，下闭则称无。无者以奉上，上有神德居。此两孔穴法，金黑亦相须。知白守黑，神明自来。白者金精，黑者水基。水者道枢，其数名一#18。阴阳之始，玄含黄芽。五金之主，北方河车。故铅#19外黑，内怀金华。被褐怀玉，外为狂夫。金为水母，母隐子胎。水者金子，子藏母胞。真人至妙，若有若无。彷佛#20大渊，乍沉乍浮。退而分布，各守境隅。
　　水数一而藏阳金，乃黑铅中之白银，世罕知之一即上德之坎也。坎为上德，为有；离为下德，为无。离以翕受为用，绵绵若存，故其用不休，所以奉上也。离汞须阳金而变化，金亦须离火而施精，故曰相须。知水中有金，守其水则金自至，母隐子胎故也。水数一而色黑，故曰守黑，明一者掩蔽之义。
　　此章言探药法度。
　　望之类白，造之则朱。炼为表卫，白裹贞居。方圆径寸，混而相拘。先天地生，巍巍尊高。旁有垣阙，状似蓬壶。环匝#21关闭、四通踟局。守御密固，关绝奸邪。曲阁相通，以戒不虞。可以无思，难以愁劳。神黑满室，莫之能留。守之者昌，失之者亡。动静休息，常与人俱。
　　此章言圣胎成象，贵在护养。
　　是非历藏法，内视有所思。履行步斗宿，六甲以曰辰。阴道厌九一，浊乱弄玄胞。食黑呜肠胃，吐正吸外邪#22。昼夜不卧寐，肠呜#23未尝休。身体以疲倦，恍惚状若痴。百脉鼎沸驰，不得清澄居。周回立坛宇，朝暮#24敬祭祠。鬼物见形象，梦寐感慨之。心欢而意悦#25，自谓必延期。遽以夭命#26死，腐露其形骸。举措辄有违，悖逆失枢机。诸卫甚众多，千条有万余。前却违黄老，曲折戾九都。
　　凡辞旨易晓，并不注，后准此。
　　明者省厥旨，旷然知所由。勤而行之，夙夜不休。服食三载，轻举远游。入火不焦，入水不濡。能存能亡，长乐无忧。道成德就，潜伏埃时。太乙乃召，移居中洲q功满上升，膺录受图。
　　此章言#27成道之事。
　　《火记》不虚作，演《易》以明之。偃月法鼎炉，白虎为熬枢。汞曰为流珠，青龙与之俱。举东以合西，魂魄自相拘。上弦兑数八、下弦亦如之。两弦合其精，乾坤体乃成。二八应一斤，《易》道正不倾。
　　金水同居，故坎月与白虎为熬#28枢；木火同位，故流珠则青龙与俱。举东合西者，以离受坎，复归纯乾之体。．自朔八曰而上弦，自望八曰而下弦，故曰二八应一斤，药之候也。
　　此章以四象论药物。
　　金入於猛火，色不夺精光。自开辟以来，曰月不亏明，金不失其重，曰月形如常。金本从月生，朔旦受曰符。金反归其母，月晦曰相包。隐藏其匡郭，沉沦於洞虚·。金复其故性，威光鼎乃熹#29。
　　坎中金为真阳之药，入离火炼之，亘古不坏。谕月之金精，受太阳符火，光明如常也。
　　上章总论四象。
　　此章独言金为真药。
　　子午数合三，戊己号称五。三五既和谐，八石正纲纪。呼吸相含育#30，伫恩#31涌为夫妇。黄土金之父，流珠水之母。水以土为鬼，土镇#32水不起。朱雀为火精，执平调胜负。水盛火消灭，俱死归厚土。三性既会合#33，本性共宗祖。
　　子水一，午火二，戊己五，合为八石。坎离、夫妇，有呼吸含育之象。金、水、火三性归土，乃．合而为一。本性共宗祖者，同出於一，复归於一也。
　　此章言交姤。
　　巨胜尚延年，还丹可入口。金性不败朽，故为万物宝。术士服食之，寿命得长久。土游於四季，守界定规矩#34。金砂入五内，雾散若风雨。黑需#35达四肢，颜色悦泽好。发白更生黑，齿落出旧所。老翁复丁壮，老曰妪成诧女。改形免世厄，号之曰真人。
　　此章言真阳之药，其劫如此。
　　胡粉投火中，色坏还为铅。冰雪得温汤，解释成太玄。金以砂为主，禀和於水银。变化由其真，终始自相因。欲作服食仙，宜以同类者。植禾当以黍，覆鸡用其子。以类辅自然，物成易陶冷。鱼目岂为珠，蓬蒿不成椟。类同者相从，事乖不成宝。是以燕雀不生凤，狐兔不乳马，水流不炎上，火动不润下。世间多学士，高妙负良才。邂逅不遭值#36，耗火亡货财。据按依文说，妄以意为之。端绪无因绿，度量失操持。梼治搜石胆，云母及矾磁#37。硫黄烧豫章，泥汞相炼持#38。鼓下五石铜，以之为辅枢。襟性#39不同种，安肯合体居？千举必万败，欲点反成痴。秆年至白首，中道生狐疑。背道守迷路，出正入邪蹊。管窥不广见，难以揆方来。
　　人性具，离中真阴非真阳，不能变化。样类岂能相入金石，皆外物尔。
　　若夫至圣，不过伏羲，画八卦，幼天图。文王帝之宗，结体演爻辞。夫子庶圣雄，《十翼》以辅之。三君天所挺，迭兴更御时。优劣有步骤，功德不相殊。制作有所踵，推度审分铢。有形易忖量，无兆难虑谋。作事令可法，为世定诗书。素无前识资，因师觉悟之。皓若寨帷帐，瞋目登高台。《火记》六百篇，所趣等不殊。文字郑重说，世人不熟思。寻度其源流，幽明本共居。窃为#40贤者谈，曷敢轻为书。结舌欲不语，绝道获罪诛。写情寄竹帛，恐泄天之符。犹豫增叹息”倪仰#41缀斯愚。陶冶有法度，未忍悉陈敷。略述其纲纪，枝条见扶练。
　　举伏羲、文王、仲尼三圣，明此道之出於《易》象河图、洛书也。
　　震顺八数巽顺三数离顺七数坎顺一六数乾逆四数兑逆四数坤艮一顺一逆合皇极十五数魏先生谓天以河图授伏羲，伏羲错之以洛书之数，是为先天八卦。以先天卦加河图，则药物火候昭然可见。此圣人之所以见道，而达造化之机也。夫以乾合离，是谓阳炉离宅於乾也；以坤合坎，是谓阴鼎坎宅於坤也。震与离会，龙从火裹出也。兑与坎会，虎向水中生也。亦二物总因儿产母之旨也。至於月（缺）震而满乾，喊巽而没坤，此又分至火候之妙也。天道浩荡，非《易》象不足以明之。《易》道精微，非圣人不足以发之。是道也，三君启之於前，魏君明之於后，信乎其出於河图矣。
　　以金为堤防，水入乃优游。金数十有五，水数亦如之。临炉定铢两，五分水有余。二者以为真，金重如本初。其三遂不入，火二与之俱。三物相含受，变化状若神。下有太阳黑，伏需须臾问。先液而后凝，号曰黄舆焉。岁月将欲讫，毁性伤寿年。形体为灰土，状若明窗尘。
　　金水同居，举金则水入矣。金九、水六，共十五数。十五分中，水得六数，五分有余也。金、水二者为真药，故曰二者以为真也。夫木性资金情以为药，子藏母胞，故水随金入，发火於下，变化生焉。水、金、火三物本者，性也。制木以金，致金以水，炼金以火，木无所事，故言三物而不及木，其三遂不入也。阳极故先液，阴生故后凝。号曰黄舆者，天玄地黄，坤为地，为大舆故也。修炼至此，阳极阴生，乾渐变坤也。坤道穷极，龙战玄黄，形体为灰土，此第一真景象也。
　　此章言阳极阴生。
　　梼治并合之，驰入赤色门。固塞其际会，务令致完坚。炎火张於下，昼夜声正勤。始文使可修，终竟武乃陈。候视加谨慎，审察调寒温。周旋十二节，节尽更亲观#42。气索#43命将绝，休死亡魄魂。色转更为紫，赫然成还丹。粉提以一丸，刀圭最为神。
　　四象以合塞兑闭门，无思无为，以固际之。及阴剥阳生，自坤化乾，乾为大赤，故曰驰入赤色门。始文使可修者，为修丹进火是也。火不可以遽进，始以文火调之，使刚柔不抗行，度其可修则进火，发火初温微是也。始则发火以娠之，名曰野战；中则文火以养之，名曰灌溉；终则烈火以成之，名曰烹煎；言进火之节也。色转更为紫，赫然成还丹者，紫为乾，大赤之象，《益》之六三震之上爻也。其究为健。健，乾也，震变而为《乾》也。其爻辞有曰：告公用圭。《益》，纯乾，乃有圭象。乾为金，为玉，故曰刀圭也。夫坎离因戊己二土而合，乃成乾体，故圭字从二土也。火候已足，坤化为乾，更历三官，休死亡魄魂，此第二真景象也。
　　此章言阴极阳生
　　推演五行数，较约而不烦。举水以激火，奄然灭光明#44。曰月相激薄，常在晦朔问。水盛坎侵阳，火衰离昼昏。阴阳相啖食#45，交感道自然。
　　此论前章形体为灰土，熙索命将绝，如曰月相激薄，掩其光明，坎水胜离火故也。
　　名者以定情，字者绿性言。金来归性初，乃得称还丹。吾不敢虚说，仿效圣人文。古记题龙虎，黄帝美金花#46。淮南炼秋石，王阳加黄芽。贤者能持行，不肖母与俱。古今道由一，对谈吐所谋。学者加勉力，留念深思惟。至要言甚露，昭昭不我欺。
　　金情至阳归於水性之至阴，所谓复归其根，还以事之也。情根於性，性反其根，故曰还丹。与中篇推情合性同义。
　　此章言结成还丹。
　　周易参同契卷上竟
　　#1因未得其他版本以参校，故暂以朱熹《周易参同契考异》四库本（后文简称《考异》本）校勘其经文。除底本外，储华谷《周易参同契注》尚有《道藏举要》本。
　　＃2『校度』，《考异》本作『技度』。
　　＃3『时至』，《考异》本作『晦至』。
　　＃4『妮』，《考异》本作『媾』。
　　＃5『乃芽滋』，《考异》本作『乃牙滋』。
　　＃6『屈信』，《考异》本作州讪信』。
　　＃7『钟律』，《考异》本作『锺律』。
　　＃8『於爽』，《考异》本作『为爽』。
　　＃9『气』，《考异》本作『无』。
　　＃10『丧其朋』，《考异》本作『丧其明』。
　　＃11『幼』，《考异》本作『效』。
　　＃12『爻』，据其文义例补。
　　＃13『此』，据其文义例补。
　　＃14『微密』，《考异》本作『密微』。
　　＃15『戾』，据其文义例补。
　　＃16『壮阁过贻主』，《考异》本作『结过移主』。
　　＃17『引明』，《考异》本作『隐明』。
　　＃18『其数名一』，《考异》本作『其散各一』。
　　＃19『铅』，《考异》本作『铋』。
　　＃20『彷佛』，《考异》本作『仿佛』。
　　＃21『环匝』，原作『环市』，据《考异》本改。
　　＃22『外邪』，《考异》本作『新邪』。
　　＃23『肠鸣』，《考异》本作『晦朔』。
　　＃24『朝暮』，原作『朝莫』，据《考异》本改。
　　＃25『心欢而意悦』，《考异》本作『心惧意喜悦』。
　　＃26『夭命』，原作『天命』，据《考异》本改。
　　＃27『章言』，据其文义例补。
　　＃28『熬』，据其文义例补。
　　＃29『熹』，《考异》本作『嬉』。
　　＃30『呼吸相含育』，《考异》本作『噱吸相贪欲』。
　　＃31『伫恩』，《考异》本作『伫思』。
　　＃32『镇』，《考异》本作『填』。
　　＃33『会合』，《考异》本作『合会』。
　　＃34『规矩』，原作『规矩』，据《考异》本改。
　　＃35『黑需』，《考异》本作『重黑』。
　　＃36『遭值』，《考异》本作『遭植』。
　　＃37『矾磁』，《考异》本作『誉磁』。
　　＃38『炼持』，《考异》本作『炼治』。
　　＃39『禅性』，《考异》本作『杂性』。
　　＃40『为』，《考异》本作『待』。
　　＃41『倪仰』，《考异》本作『俯仰』。
　　＃42『更亲观』，《考异》本作『更须亲』。
　　＃43『气索』，《考异》本作『黑索』。
　　＃44『光明』，《考异》本作『光荣』。
　　＃45『相啖食』，《考异》本作『相饮食』。
　　＃46『金花』，《考异》本作『金华』。
　　周易参同契卷中
　　储华谷注
　　乾刚坤柔，配合相包。阳禀阴受，雌雄相须。须以造化，精气乃舒。坎离冠首，光耀垂敷。玄冥难测，不可画图。圣人揆度，参序玄基。四者混沌，径入虚无。六十卦周，张布为舆。龙马就驾，明君御时。和则随从，路平不邪。邪道险阻，倾危国家。
　　乾坤、雌雄，是为药物。阳禀阴受者，坎主禀与，施其阳於离；离主翕受，须其阳於坎，是谓配合相包也。须以造化，精气乃舒者，知坎、离交娠之道，又须造化之六阳以为火候，乃能使之播精也。坎离冠首者，元首为道，言药乃玄气也。玄气者，玄元始三熙之初熙也，故日玄冥，又日玄基。径入虚无者，言四象会合，正欲实离官之虚无也。按六十卦行周天火，不失其时则和平而无险阻矣。龙马就驾者，震为龙，乾为马，一阳至六阳，行火之时也。自坎离冠首至参序玄基以上言药物也。四者混沌，径入虚无，言交垢也。六十卦周.以下言火候也。学士进火，犹明君御时，故以皇上、王者、帝王、人君为喻#1。奉若天道，辅相阴阳，使三光合度，以致太平。大其用则帝王以之，善其身则学士以之。
　　君子居其室，出其言善#2则千里之外应之。谓万乘之主，处九重之室，发号施令#3顺阴阳节。藏器埃时#4勿违卦月#5。《屯》以子申，《蒙》用寅戌。余六十卦，各自有日。聊陈两象，未能究悉。立义设刑，当仁施德。逆之者凶，顺之者吉。按历法令，至诚专密。谨候日辰，审察消息。
　　以月节总论，则冬至为《复》卦；以#6气候详论，则冬至为《中孚》。爻辞首之，其旨深矣。
　　戊戊戊庚庚庚
　　子戌申辰寅子
　　如《屯》卦，则初爻庚子为冬至一阳至；六四见戊申，为春分沐浴。
　　丙丙丙戊戊戊
　　寅子戌午辰寅
　　如《蒙》卦，则初爻戊寅为夏至一阴至；六四见丙戌，为秋分沐浴。
　　右以两卦为例，定二分二至也。故下文云二至改度，乖错委曲；二分纵横，不应漏刻。如《屯》、《蒙》两卦，则二分、二至定矣，阳火、阴符之妙尽矣。
　　纤芥不正，悔吝为贼。二至改度，乖错委曲。隆冬大暑，盛夏霜雪。二分纵横，不应漏刻。风雨不节，水旱相伐。蝗虫涌沸，山崩地裂。天见其怪，旱异旁出。孝子用心，感动皇极。近起己口，远流殊域。或以致祸，或以致福。或以太平，或造兵革。四者之来，由乎胸臆。
　　二至以分阳火、阴符之候，二分以定生杀、沐浴之机。毫发差殊，阳．1几阴僭，悔吝生矣。王者不能法天地，顺阴阳，灾异生矣。以之修身，以之治天下，其致一也。
　　此章言不循二卦之候如此。
　　动静有常，奉其绳墨。四时顺宜，与气相得。刚柔断矣，不相涉入。五行守界#7不妄盈缩。《易》行周流，屈伸反覆。
　　二至、二分，截然不相侵越，动静不失其时，先天而天不违，后天而奉天时也。
　　此章言循二卦之候如此。
　　晦朔之问，合符行中。浑沌鸿蒙，牝牡相从。滋液润泽，施化流通。天地神灵，不可度量。利用安身，隐形而藏。始乎东北，箕斗之乡。旋而右转，呕轮吐萌。潜潭见象，散发#8精光。
　　下章以先天卦按月出没论火候，故此章先推月之所以生明，由合璧撢持，隐形养魄於晦朔，然后自东北而渐生明也。
　　勖毕之上， 震出为征。阳气#9造端，初九潜龙。阳以三立，阴以八通。故三日 #10震动，八日 兑行。九二见龙，和平有明。三五德就， 乾体乃成。九三夕惕，亏折神符。盛衰渐革，终还其初。
　　此阳火候也。
　　巽继其统，因际操持。九四或跃，进退道危。 艮主#11进止，不得瑜除。二十三日，典守弦期。九五飞龙，天位加喜。六五 坤承，结括终始。蕴养众子，世为类母。阳数已讫，讫则复起。推情合性，转而相与。上九亢龙，战德於野。用九翩翩，为道规矩#12。
　　此阴符候也。
　　循据纵玑，升降上下。周流六爻，难可察睹#13。故无常位，为《易》宗祖。
　　此论上章火候，按《易》卦六爻应环玑升降也。故无常位，可以见一阳爻动非冬至，非子时，非朔旦，特借是明之尔。
　　朔旦为 《复》，阳炁始通。出入无疾，立表微刚。黄锺建子，兆乃滋彰。播施柔暖，黎烝#14得常。 《临》炉施条，开路正光。光耀寝进，日以益长。丑之大吕，结正低昂。
　　仰以成 《泰》，刚#15柔并降。阴阳交接，小往大来。辐凌於寅，运而趋时。
　　惭历 《大壮》，使列#16卯门。榆荚堕落，还归本根。刑德相负，昼夜始分。
　　《夬》阴以退，阳升而前。洗濯羽翮，振索宿尘。
　　《乾》健盛明，广被四邻。阳终於巳，仲吕相干。
　　《娠》始纪绪，履霜最先。井底寒泉，午为萝宾。宾服於阴，阴为主人。
　　《逐》去世位，收敛其精。怀德埃时#17，栖迟昧冥。
　　《否》塞#18不通，萌者不生。阴伸阳讪，没阳姓名。
　　《观》其权量，察仲秋情。任畜微稚，老枯复荣。荠麦芽蘗#19，因冒以生。
　　《剥》烂支体，消灭其形。化炁既竭，亡失至神。道穷则返，归乎 《坤》元。恒顺地理，承天布宣。
　　十二月火候反覆发明《屯》、《蒙》二卦之义。纳甲图生明於东北寅位，故以朔日一言之，《复》起朔旦，知一阳之不在子月、子时明矣。
　　以上数章并言火侯。
　　玄幽远眇#20，隔阂相连。应度育种，阴阳之原。寥廓恍惚，莫知其端。先迷失轨，＇后为主君。无平不陂，道之自然。变易更盛，消息相因。终《坤》始《复》，如循连环。帝王承御，千载#21常存。
　　阴阳运转，复垢循环，互为其根。帝王得其道而承天御物，故能千载常存，大其用也。夫帝王身为三极之主，正五事以格天地之和，顺阴阳以御生杀之柄，故能享国长久，民安国富，皇极建而膺五福也。黄帝以之而升举，体用兼明也。否则骄佚亢满，皇极不建，水旱相伐，弦望盈缩，冬暑夏雪，亦罔或克寿矣。自天子达庶人，得之者昌，失之者亡，故下章继言学士之用。
　　此章言帝王之用。
　　将欲养性，延命却期。审思后末，当虑其先。人所禀躯，体本一无。元精云布，因炁#22托初。阴阳为度，魂魄所居。阳神日魂，阴神月魄。魂之与魄，互为室宅。性主处内，立置鄞鄂。情主营外，筑垣城郭。城郭完全，人物乃安。于斯之时，情合乾坤。乾动而直，气布精流。坤静而翕，为道舍庐。刚施而，退，柔化以滋。九还七返#23，八归六居。男白女赤，金火相拘。则水定火，五行之初。上善若水，清而无瑕。道之形象，真一难图。变而分布，各自独居。
　　人之未生，一真而已。自无而有，变熙以成形体，托形以居魂魄。日魂本阳神，月魄本阴神。房日兔反在月中，毕月乌反在日中，坎、离之中爻亦然，互为室宅也。性为魂，情为魄，性得情以守卫，则不失其初矣。坎男得乾画，动而施精；离女得坤画，虚而翕受；自然九火、七金还元返本，八木、六水归根居源，此以洛书成数论四象也。金白火赤，故日赤白。金乃坎男中真阳，火乃离女中真阴，此金、火之二用。上言七、八、九、六四象，下止言金、水、火者，与三物相含受同义。四象合体，是为真一，其象不可浴状；散则五行各得一方之熙而已。
　　此章言学士之用。
　　类如鸡子，黑白相扶#24。纵横一寸，以为始初。四肢五脏，筋骨乃具。弥历十月，脱出其胞。骨弱可卷，肉滑若铅#25。
　　此论上章道之形象。
　　阳燧以取火，非日不生光。方诸非星月，安能得水浆。二炁#26玄且远，感化尚相通。何况近存身，切在於心胸。阴阳配日月，水火为效征。
　　以物感日月，尚可致水火，况人具真阴、真阳，法日月以娠坎离，何难之有？
　　耳目口三宝，固塞勿发通。真人潜深渊，浮游守规中。旋曲以豚览，开阖皆合同。为己之轴辖，动静不竭穷。离气内营卫，坎乃不用聪。兑合不以谈，希言顺鸿蒙。三者既关键，缓体处空房。委志归虚无，无念以为常。证难以推移，心专不纵横。寝寐神相抱，觉寤候存亡。颜容浸#27以润，骨节益坚强。辟却众阴邪，然后立正阳。修之不辍休，庶黑云雨行。淫淫若春泽，液液象解冰。从头流达足，究竟复上升。往来洞无极，怫怫被容中。反者道之验，弱者德之柄。芸锄#28宿污秽，细微得调畅。浊者清之路，昏久则昭明。
　　圣胎已结，周密固闭，守之以无为．'持之以不昧，自然有此功用，自昏而明，由浊而清，从坤体而渐变纯乾也。
　　前章言圣胎之象。
　　此章言保养之法。
　　世人好小卫，不审道浅深。弃正从邪径，欲速关不通。犹盲不任仗，聋者听宫商。投水#29捕雉兔，登山索鱼龙。植麦欲获黍，运规以求方。竭力劳精神，终年无见功。欲知服食法，事约而不烦。
　　义明不叉释。
　　太阳流珠，常欲去人。卒得金华，转而相因。化为白液，凝而至坚。金华先倡，有顷之问，解化为水，马齿阑干。阳乃往和，情性自然。迫促时阴，拘畜禁门。慈母养育，孝子报恩。严父施令，教劲#30子孙。五行错王，相据以生。火性销金，金伐木荣。三五与一，天地至精。可以口诀，难以书传。
　　流珠乃离中之汞，性本炎上而飞走，阳金则挟水以制之，妙合而凝矣。金华先倡，有顷之间，化而为水者，金火既合，火能销金而为水，故下文云火性销金也。阳乃往和，情性自然者，谓阳情阴性得其类，自然混合，则炁归元海。漏永息长，故日迫促时阴也。火不炎上，凡念泯息使鬼道不通，故曰拘畜禁门也。阳金制木使不得生火，火生祸发必克矣，故下文云金伐木荣也。离得坤画为母道，居南司夏，以长养为事，故曰慈母养育。坎得乾画为父道，居北司冬而严凝，以杀为主，以害为恩，故云严父。三五与一见后注。
　　此章言坎离交姤之造化。
　　子当右转，午乃东旋。卯酉界隔，主定二名。龙呼於虎，虎吸龙精。两相饮食，俱相贪荣#31。遂相#32 □咽#33咀嚼相吞。荧惑守西，太白经天。杀炁所临，何有不倾。狸犬守鼠，乌雀畏鹯。各有其功，何敢有声。
　　子右转而加酉，午东旋而加卯。酉临午位，正日短星昴，以殷仲冬一阳之时也。当此之时，可以交姤。二名，谓龙虎也。相吞相 ，乃交姤景象。始则相贪，中则相 ，终则相吞，工夫自浅而深，自然合璧，坎离交姤矣。荧惑守西，太白经天者，午加西酉，大火临午，正日永星火，以正仲夏一阴之时也。阴主肃杀，万物退敛，当此之时阴符息火，学士知子、午一阴一阳之机，使金虎擒制木龙，不得飞走，如犬守鼠，如乌畏鸥，各有其功也。
　　此章言阳火阴符之妙旨。
　　不得其理，难为妄言。竭殚家产，妻子饥贫。自古及今，好者亿人。讫不谐遇，希有能成。广求名药，与道乖殊。如审遭逢，睹其端绪。以类相况，揆物终始。五行相克，更为父母。母含滋液，父主禀与。凝精流形，金石不朽。审专不泄，得为成道。立竿见影，呼谷传响。岂不灵哉，天地至象。若以野葛一寸、巴豆一两，入喉辄僵，不得倪仰。当此之时，虽周文揲蓍，孔丘占象，扁鹊操针，巫咸扣鼓，安能令苏#34，复起驰走？
　　五行相克，谓金见水则金衰，木见火则木克。更为父母者，木本生火，火乃孕木；金本生水，水乃胞金是也。母含滋液，父主禀与，见阳禀阴受注。
　　河上女，灵而最神。得火则飞，不见埃尘。鬼隐龙匿，莫知所存。将欲制之，黄芽为根。
　　离为女，位在午野，属周分三河，故日河上女。立名定象，岂苟乎哉？离火生则祸发铃克，谕人之性动，不以正则散乱失其本真，所谓出入莫知其乡也。如朱砂中有汞，见火则飞走无踪矣。近取诸身，远取诸物，其理一也。此与太阳流珠一章同义。流珠，即女，离中火是
　　也。黄芽，即金华，坎中金是也。
　　此章言药物。
　　物无阴阳，违天背元#35。牝鸡#36自卵，其雏不全。夫何故乎？配合未连，三五不交，刚柔离分。施化之精，天地自然。犹火动而炎上，水流而润下。非有师道#37，使其然者复改。观夫雌雄，交垢#38之时；刚柔相结，而不可解；得其节符，非有工巧，以制御之。若男生而伏，女偃其躯；禀乎胞胎，受炁元初；非徒生时，着而见之；及其死也；及其死也；亦复效之。此非父母，教令其然，本在交姤，制定始先。
　　言独阴不成亦出自然，独阳不成。坎离之合，亦出自然，非人力强使之然也。
　　坎男为月，离女为日。日以施德，月以舒光。月受日化，体不亏伤。阳失其契，阴侵其明。晦朔薄蚀，奄冒相包。阳消其形，阴陵生灾#39。男女相须，含吐以滋。雄雌交#40。以类相求。金化为水，水性周章。火化为土，水不得行。故男动外施，女静#41内藏。溢度过节，为女所拘。魄以检魂，不得淫奢。不寒不暑，进退合时。各得其和，俱吐证符。
　　以日月、男女、雌雄明配合之象，失其符则为薄蚀也。金化为水，水性同章者，金中生水，欲克离火，然离火生土．又克水，使水降伏不动也。男动外施，女动内藏者，与阳禀阴受同义。魄以检魂，情卫性，金制木也。不得淫奢者，性不化情也。不寒不暑，进退合时者，不失阴阳分至之候，进火息符，皆合节度，故各吐证符。
　　丹砂木精，得金乃并。金水合处，木火为侣。四者混沌，列为龙虎。龙阳数奇，虎阴数偶。肝青为父，肺白为母。肾黑为子，脾黄为祖。三物一家，都归戊已。
　　四象合而归戊己，见前注。
　　已上并论交姤。
　　刚柔迭兴，更历分部。龙西虎东，建纬卯酉。刑德并会，相见欢喜。刑主伏杀，德主生起。二月榆死，□临於卯。
　　八月麦生，天呈据酉。子南午北，互为纲纪。九一之数，终则复始。含元虚危，播精於子。
　　阳长则阴消，阴消则阳长，刚柔迭兴也。二十八宿主十二辰，遍历十二
　　分野，更历分部也。龙位东而临西，虎位西而临东，卯酉相加，故日龙西虎东也。《龙虎经》云：南北为经，则知卯酉为纬矣。故日建纬卯酉。卯为德，主生；酉为刑，主杀；卯酉相加，生中有杀，杀中有生。故二月检落，戌中辛临乙也；八月麦生，辰中乙临辛也。卯既在酉，自然子在南，午在北，故日子南午北，互为纲纪。《龙虎经》所谓张翼飞虚危是也。惟张紫阳深明此义，故有八月十五玩蟾辉，正是金精壮盛时之诗。且八月十五仲秋之中，乃宵中星虚，以殷仲秋之时；夜半虚危之宿，正当星张之位，子南午北，龙西虎东，刑德并会，天地反覆，金水盛满，药体纯乾之时也。九一之数，终而复始，坎一加离九，九复加一，相为终始。继之日含元虚危，播精於子者，午火受胎於子，以午加子，故日含元虚危也。坎水播施中爻纯粹之精於离，以子加午，故日播精於子也。
　　此章言药体纯乾。
　　关关雎鸠，在河之洲。窈窕淑女，君子好逑。雄不独处，雌不孤居。玄武龟蛇，蟠蚪#42相扶。以明牝牡，毕竟相须#43。假使二女共室，颜色甚妹。令苏秦通言，张仪结媒。发辩#44利舌，奋舒美辞。推心调谐，使为夫妻。弊发腐齿，终不相知。若药物非种，名类不同。分剂参差，失其纪纲。虽黄帝临炉，太乙#45降坐，八公梼炼，淮南执火，立宇崇坛，玉为阶陛，麟脯凤腊，把籍长跪，祝章#46神祇，请哀诸鬼，沐浴斋戒，冀有所望，亦犹和胶补釜，以钢#47涂疮，去玲加冰，除热用汤，飞龟舞蛇，愈见乖张。
　　言阴叉资阳，重发《关维》建始初之义。
　　周易参同契卷中竟
　　#1『喻』，原作『论』，据其文义改。
　　#2『善』，原脱，据《考异》本补。
　　#3『施令』，《考异》本作『出令』。
　　#4『埃时』，《考异》本作『俟时』。
　　#5『卦月』，《考异》本作『卦日』。
　　#6『以』，据上文义例补。
　　#7『守界』，《考异》本作『守戒』。
　　#8『散发』，《考异》本作『发散』。
　　#9『阳气』，《考异》本作『阳黑』。
　　#10『 』，原脱，据（考异》本补。
　　#11『艮主』，原作『艮止』，据《考异》本改。
　　#12『规矩』，原作『规矩』，据《考异》本改。后文凡『规』字径改为『规』字。
　　#13『难可察睹』，《考异》本作『难得察睹』。
　　#14『黎黑』，《考异》本作『黎蒸』。
　　#15『刚』，原作『副』，据《考异》本改。
　　#16『使列』，《考异》本作『侠列』。
　　#17『埃时』，《考异》本作『俟时』。
　　#18『塞』，《考异》本作『闭』。
　　#19『芽药』，《考异》本作『牙药』。
　　#10『玄幽远眇』，《考异》本作『玄远幽渺』。
　　#21『千载』，《考异》本作『千秋』。
　　#22『因黑』，《考异》本作『因气』。
　　#23『七返』，《考异》本作『七反』。
　　#24『相扶』，《考异》本作『相符』。
　　#25『铅』，《考异》本作『铋』。
　　#26『黑』，《考异》本作『气』。
　　#27『浸』，《考异》本作『丧』。
　　#28『芸锄』，《考异》本作『耘锄』。
　　#29『投水』，《考异》本作『没水』。
　　#30『教勃』，《考异》本作『教饬』。
　　#31『贪荣』，《考异》本作『贪便』。
　　#32『遂相』，《考异》本作『逐相」。
　　#33『喷咽』，《考异》本作『衔咽』。后文底本『喃』字，《考异》本仍作『衔』。
　　#34『令苏』，《考异》本作『令苏』。
　　#35『背元』，《考异》本作『背原』。
　　#36『牝鸡』，《考异》本作『肥鸡」。
　　#37『师道』，《考异》本作『师导』。
　　#39『阴陵生灾』，《考异》本『陵』字作『凌』，『生灾』作『灾生』。
　　#40『交换』，《考异》本作『交杂』。
　　#41『女静』，原作『女动』，据《考异》本改。后文底本仍作『女动』者，不复改动。
　　#42『蟠蚪』，《考异》本作『盘纠』。
　　#43『相须』，《考异》本作『相胥』。
　　#44『发辩』，《考异》本作『发辨』。
　　#45『太乙』，《考异》本作『太一』。
　　#46『祝章』，《考异》本作『梼祝』。
　　#47『以钢』，《考异》本作『以茵』。
　　周易参同契卷下
　　储华谷注
　　惟昔圣贤，怀玄抱真。服炼九鼎隐沦。含精养神，通德三元。精液凑理，筋骨致坚。众邪辟除，正气#1长存。累积长久，变形而仙。忧悯后生，好道之伦。随傍风采，指画古文。着为图籍，开示后昆。露见枝条，隐藏本根。托号诸石，覆冒众文。学者得之，韫匮#2终身。子继父业，孙踵祖先。传世迷惑，竟无见闻。遂使宦者不遂，农夫失芸#3，商人弃货，志士家贫。吾甚伤之，定录斯文。字约易思，事省不烦。披列其条。实核可观。分两有数，因而相循。故为乱辞思，孔窍其门。智者审思．以意参焉。
　　九鼎者，金鼎也。九在洛书成数为金，九为乾金阳数。鼎者，金之室也。
　　此章首言药。
　　法象莫大乎天地兮，互沟#4数万里。河鼓临星纪兮，人民皆惊骇。晷景妄前却兮，九年被凶咎。皇上览阮之兮，王者退自改。关键有低昂兮，害黑遂奔走。江淮之枯竭兮，水流注於海。天地之雌雄兮，徘徊子与午。寅申阴阳祖兮，出入复终始。循斗而招摇兮，执衡定元纪#5。
　　鼎之与器，法象乾坤。互沟者，阴阳界限，如鼎器交互相接之所，言金木问隔如天地相去何止数万里之远，所以使之合者道也。河鼓临星纪者，火临金位而逼金也。谓离当居下，而反居上，离性炎上，水火未济，不能翕受坎中乾金，违龙低虎昂之旨，失其关键，故刚柔抗行，不相涉入，使真药奔散四出，故日人民皆惊骇。人民，谕药物也。《悟真篇》虎称岩头龙称海，底火在下金在上也。前篇云炎火张於下，又日下有太阳无，其法度高下显然可见矣。晷景妄前却者，晷景乃进火退火时刻也。若进退失节，不当前而妄前，不当却而妄却，则九年之水为凶咎矣。此即二至改度，二分纵横，则水旱相伐，山崩地裂是也。王者知其失而改正之，合关键之低昂，五熙顺序，贼害乖戾之熙奔走远去，江淮之水自然朝宗于海，药物归元矣。天地之雌雄，徘徊子与午者，坎男离女之真阴真阳也。寅申阴阳祖者，谓阴符阳火祖於寅、申也。纳甲图月出震庚，阳爻初动，阳火祖之；月喊巽辛，阴爻初变，阴符祖之。先天卦震居寅位，巽在申位，所以定二至，故寅申为阴阳祖也。月出寅而入申，入而复出，故日出入复终始。循斗极运转，以定纳甲火候，故日执衡定元纪。元星君、纪星君，斗中星名也。夫河鼓临星纪，人民皆惊骇，言不合法度，药物散失也。晷景妄前却，九年被凶咎，言不循火候，水失其性也。关键有低昂，言改正其失，允合法度，害熙奔走，灾沙消也。江淮之枯竭，水流注於海，言合法度，循火候，而药物归元也。子午言药物，寅申言火侯，循斗以用寅申之否泰朝昏也。宜详味之。
　　此章详论交娠法度，末论火候。
　　升熬於饭山兮，炎火张设下。白虎倡导前兮，苍液和於后。朱乌翱翔戏兮，飞扬色五采。遭遇罗网施兮，压之不得举。嗷嗷声甚悲兮，如婴儿慕母。颠倒就汤擭兮，摧折伤毛羽。漏刻未过半兮，龙鳞狎猎起。五色象炫耀兮，变化无常主。橘橘鼎沸驰兮，暴涌不休止。杂沓重迭累兮，犬牙相错拒。形如仲冬冰兮，阑干吐锺乳。崔鬼以杂厕兮，交积#6相支拄#7。｀阴阳得其配兮，淡泊自相守。青龙处房六兮，春华震东卯。白虎在勖七兮，秋芒兑西酉。朱雀在张二兮，正阴#8离南午。三者俱来朝兮，家属为亲倡。本之但二物兮，末乃为三五。三五并与一兮，都集归一所#9。治之如上科兮，日数亦取甫。
　　白虎、苍液，金木也。朱雀得木则生火，其性飞走；金既克木，金又挟水以制之，故朱雀如遇网罗，不得飞举。离火既不得生，复归震木，故龙鳞五色熔耀，震为龙，离为文明也。犬牙、冬冰、阑干、锺乳，皆真景象。青龙、白虎、朱雀应前白虎、苍液、朱雀三物，重发其义。房六、易七、张二亦然。火生於木，水生於金，举三物则五行在其中矣。房六、勖七、张二总数三五，此药物也。言火候亦取三五十五为阳火之数，故日数亦取甫。龙虎本二物，得火成三五，并水之一为四象，皆归戊己，而混一矣。凡言火候於前者，铃继言药物交垢。几言药物交诟於前者，铃继之以火侯。宜详审之。
　　此章言交诟景象。
　　先白而后黄兮，赤色通表裹。名日第一鼎兮，食如大黍米。自然之所为兮，非有邪伪道。山泽气相蒸兮，兴云而为雨。泥竭乃成尘兮，火灭自为土。若蘗染为黄兮，似蓝成绿组。皮革煮为胶兮，够蘗化为酒。同类易施功兮，非种难为巧。惟斯之妙术兮，审谛不诳语。传於亿代后兮，昭然而可考。焕若星经汉兮，禺如水宗海。思之务令熟兮，反覆豚上下。千周集彬彬兮，万遍将可睹。神明或告人兮，魂灵忽自悟。探端索其绪兮，必得其门户。天道无适莫兮，常传与贤者。
　　离中阴火本白，得铅则黄；火足丹成，则变为赤色，即色转更为紫也。赤色通表裹，·乃乾为大赤之义。黍珠成象，名第一鼎，丹道圆成也。圣贤立言，皆有法度次序。
　　此章言火足丹成之象。
　　五相类
　　《参同契》者，敷陈梗盘，不得#10纯一，纤微未备，缺略彷佛．。今更撰录，补塞遗脱，润色幽深，钩援相逮，旨意等齐，所趣不悖。故复作此，命《五相类》，则大《易》之情性尽矣。
　　五位相得而各有合。
　　乙浮石丁文火己物辛世银癸真铅三木二火五土四金一水甲沉石丙武火戊药庚世金壬真汞
　　此洛书先天数也。
　　大《易》情性，各如其度。黄老用究，较而可御。炉火之事，真有所据：三道由一，俱出径路。
　　黄老之学．出於大《易》，炉火之说据於黄老，三者同出於《易》，皆论情性而已。
　　枝茎华叶，果实垂布。正在根株，不失其素。诚心所言，审而不误。
　　譬如果木自春而抽茎发枝，至夏而开花布叶，至秋而结果成实，要其发生之源，在於根株，故日正在根株，不失其素。谓不失其本然之性也。由交泰壮而至纯乾，其根株正在《复》卦，冬至基之。还返妙用，无出一阳子时。圣真所秘，学士但知一阳之用，则《临》、《泰》、《壮》、《夬》自然变化，非假人力，故独以象彼仲冬节一章，表而出之。此章勾接下文之义，以根株喻冬至，故日：象彼仲冬节，竹木皆摧伤。谓由春之枝茎而为夏之华叶，由夏之华叶而为秋之果实，皆出於冬月之摧伤。元熙港藏於根株，受发生於一阳初复之时也。
　　象彼仲冬节，竹木皆摧伤。佐阳诂商旅，人君深自藏。象时顺节令，闭口不用谈。天道甚浩旷，太玄无形容。虚寂不可睹，匡郭以消亡。谬误勿事绪#12，言还自败伤。别叔#13斯四象，以晓后生盲。
　　此以冬至发明一阳之机也。佐阳诂商旅，人君深自藏，即《复》卦之商旅不行，后不省方。学士不得其纲领，复表而出之，其忧后世也深矣哉。别叔斯四象，铅汞皆在壬癸。壬乃乾中之离，癸乃坤中之坎，有旨哉。
　　此二章专言一阳火候。
　　刽国#14鄙夫，幽谷朽生。挟怀朴素，不乐惧荣#15。栖迟僻陋，忽略令名。执守恬淡，希时安平。燕然闲居#16，乃撰斯文。歌吟#17大《易》，三圣遗言。察其所趣#18，一统共论。
　　易晓不注。
　　务在顺理，宣耀精神。神化流通，四海和平。表以为历，万世可循。序以御政，行之不烦。引内养性，黄老自然。含德之厚，归根返元。近在我心，不离己身。抱一母舍，可以长存。配以服食，雌雄设陈。挺除武都，八石弃捐。审用成功，世俗所珍。罗列三条，枝茎相连。同出异名，皆由一门。非徒累句，谐偶斯文。殆有其真，砾略可观。使余敷伪，却被赘愆。命《参同契》，微览其端。辞寡意大，后嗣宜遵。
　　顺此洛书之理，可使神化流通，四海和平。表而出之，则可以治历明时。叔正五行，则可以建极御政，帝王之用也。引而养性，则归根返元，抱一长存，学士之用也。
　　委时去害，依托丘山。循游寥廓，与鬼为邻。化形而仙，沦寂无声。百世一下，遨游人问。陈敷羽翩，东西南倾。汤遭厄际，水旱隔并。柯叶萎黄，失其华荣。吉人相乘负，安稳可长生。
　　此魏伯阳造四字隐语，见前叔。
　　鼎器歌
　　坤为鼎，藏坎；乾为器，藏离。分则为乾、坤，合则为鼎器。
　　圆三五，寸一分。
　　圆三五，寸一分者，阴阳合则三五归一也。彭真人所谓辞理钧连也。圆者，乾、坤会合也。
　　口四八，
　　口者，玄牝之门。出入变化，具四象八卦。鼎具金水，器具木火。坤鼎具三男，乾器具三女。
　　两寸唇。
　　阴阳二气界分，所谓互沟也。
　　长尺二#19，厚薄匀。
　　鼎六阳，器六阴，应十二辰，阴阳均平也。
　　已上论鼎器交合，药物具足。
　　腹齐三，
　　天有腹齐，天之中·见晋《天文志》。地与人皆有中，乃三才交娠之门户。在天地为天地之根，在人为玄牝之润。
　　坐垂温。阴在上，阳下奔。
　　此进火法度，使水火既济也。鼎出一於坤，为阴；器出於乾，为阳，所谓一上下釜也。
　　此论探炼法度。
　　首尾武，中问文。
　　进火之节。
　　此论周天火候。
　　始七十，终三旬。二百六，善调均。阴一火白，黄芽铅。
　　阴精之火本白，见铅而生芽乃黄
　　两七窍，辅翼人。
　　白虎七数之鼎，青龙七宿之器，各具一七窍。两七会合，辅翼而成圣胎也
　　瞻理脑，定升玄。
　　胎成则升入上官而就安养。
　　此论圣胎成象。
　　子处中，得安存。来去游，不出门。富成大，情理纯#20。
　　却归一，还本源#21。至一周，甚辛勤。密防护，莫迷昏。
　　途路远，复幽玄#22。若达此，会乾坤。刀圭沾，诤魄魂#23。
　　乐道者，寻其根。审五行，定铢分。谛思之，不须论。
　　深藏守，莫传文。
　　此论保养圣胎。
　　御白鹤兮，驾龙鳞。游太虚兮，谒仙君。受天图兮，号真人。
　　此论脱胎神化。
　　赞曰
　　乾为离宅，坤为坎郛。真阴离处，真阳坎居。
　　离纳已妇，坎纳戊夫。日月合璧，戊己为枢。
　　宾浮主沉，制有以无。药之与物，二八河图。
　　五贼运火，皇极洛书。法象羲《易》，按爻摘符。
　　魏君真师，觉我顽愚。百拜稽首，千古范模。
　　上下三十世，火候惟口传。信受奉行者，永为瑶池仙。
　　周易参同契卷下竟
　　#1『正炁』，《考异》本作『正气』。
　　#2『 匮』，《考异》本作『 椟』。
　　#3『失芸』，《考异》本作『失耘』。
　　#4『互沟』，《考异》本作『玄沟』。
　　#5『元纪』，原作『无纪』，据《考异》本改。
　　#6『交积』，《考异》本作『兼积』。
　　#7『支拄』，《考异》本作『支柱』。
　　#8『正阴』，《考异》本作『正阳』。
　　#9『一所』，《考异》本作『二所』。
　　#10『不得』，《考异》本作『不能』。
　　#11『彷佛』，《考异》本作『髻实』。
　　#12『勿事绪』，《考异》本作『失事绪』。
　　#13『别叔』，《考异》本作『别序』。
　　#14『刽国』，《考异》本作『都国』。
　　#15『权荣』，《考异》本作『权荣』。
　　#16『燕然闲居』，《考异》本作『远客燕问』。
　　#17『歌吟』，《考异》本作『歌叔』
　　#18『所趣』,（考异）本作『旨趣』。
　　#19『长尺二』，《考异》本作『长二尺』。
　　#20『情理纯』，《考异》本作『性情纯』．
　　#21『本源』，《考异》本作『本原』。
　　#22『复幽玄』，《考异》本『复』一作『极』。
　　#23『刀圭沾，诤魄魂』：《考异》本缺此六字。
　　
