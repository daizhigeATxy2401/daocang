渔庄邂逅录
　　经名：渔庄邂逅录。南宋吴快撰。一卷。底本出处：《正统道藏》太玄部。
　　渔庄邂逅录
　　高盖山人自然子述
　　乾道八年岁次壬辰仲秋之月，高盖山人自然子，会金陵虞仲谋，西湖乘兴，因邂逅都录刘先生於渔庄。因丁卯岁曾瞻识，今复遇坐中。先生因语，昨梦福州王真人言未讫，而自然今日谈道，若合符契。昔自然子，幼尝梦三茅君，授以丹诀。后十年遇王先生，传《金碧经》旨，而刘先生奉三茅君尤谨，疑其昔梦所感也。《金碧经》旨，乃神农龙虎大丹秘诀，历古神仙，莫不由此。后皆立一经，何啻百数，皆古圣相传，开悟后学。今之君子，犹内不负心，外不愧形，上不欺天，下不食言。况古圣真人立虚文，诳误将来，何至是乎。奈何世人根钝，妄执迷谬，愚鲁颠倒，深可哀愍。古人云：天上无懵懂神仙，诚哉是言也。凡修丹，须要三人同心，方可成事。今自然子遇大道於人海中，遍寻知音，几二十八年，未见有参同者。古仙云：三人同志可修丹。前向道之友李启亮、王及甫，皆相继而亡，惟胡若谷存。同试见效而力不及，所获者寡，未能成功。今既邂逅知音，梦又若此，岂非宿绿。由是结为丹友，以白露后一日丁未为首。自然子治药物，虞公运水火，而属先生修火记焉。居翌日，先生日：可以记之。愚知先生之心，亦古至人之心，欲以所试见效，传之将来，接引后进耳。遂秉笔书之，因目为《渔庄邂逅录》云。
　　释金液大还丹名
　　老子云：还丹金液，与天相毕。而金丹之术百数，其要在神水华池。须得神水，然后生白金，白金返黄金，黄金返紫金，紫金流液，熏结鼎上而成丹。《金碧》所谓阴阳混交接，精液包元气。非有质之物可比也。有质之物入人肠胃，不能变化熏蒸，久而蕴结成疾。所以贵乎金液者，乃天地之元气，熏蒸入五内，雾散若风雨。魏公《参同契》载之详矣。还丹者，《太清经》云：水银本是丹砂得，今炼水银还丹成。故曰还丹。元君曰：砂有天地造化，阴阳气足，自然成丹者。内有曾青、胆矾、束雄黄、西雌黄、南朱砂、北水银，而丹则轻清飞腾於上。凡世之得道者，乃上帝遣天官，采以赐之，而服食遂登云汉。今体天法道而炼之，亦有此五相类，生於其问，乃五行之化也。若以世上杂类为之，必无还返之理矣。故炼性者，必绝去世务。而炼丹者亦畜妻子，居官爵。炼性若成，止於一身。炼丹若成，举宅升天。道至大而必授贤者，故冠草丹之首。虽然在有福而有分，而成其大用人命。经云：若积善多，善星主之，见善则善，而为之必成。若为恶多，恶星主之，而不信善，仙道远矣。老君日：可得而献，则人莫不献之其君。可得而进，则人莫不进其亲。可得而教，则人莫不教其兄弟。可得而传，则人莫不传之子孙。率土皆为仙矣，诚可慎之味之。
　　第一转配合阴阳名曰太初
　　《易》日：一阴一阳之谓道，偏阴偏阳之谓疾。而配合阴阳，又须得类，自然之理也。圣人由是观天地之元气，采日月之精华，取赤白二物，象鸡子形，以为混沌。《金碧》所谓鸡子配合，而生神物是也。分数则寓於两弦，交会则犹於合璧，以卦爻而运水火，以时日而易岁月，俾阴阳而成黑铅，太上所谓从红入黑是真修是也。草衣子云：人之有身，因父母传气而生，非肉所化。至药亦然。坎男离女，性情相依，结气而成由、圣人亦从胎生，故日从凡入圣也。然受气须足。郑真人云：受气若足，为人聪明。受气不足，为人暗珠。不可不知。又名先天铅，谓古未有天地，混沌之初，铅得一而先形，乃天地之元气也。彭真人云：人之寿夭强弱，皆因父母元气所禀然，乃浊乱之身而有限。大丹乃圣母灵胎，天地之元气，故无涯。以无涯而续有限，安得不与天地同寿耶。盖世问本无此铅，而因造化而有也。道生於无，有者乃天地之始。有也遂名，为万物母也一又云：道生一，通於一，万事毕。盖黑铅属水，其数一，人能通此，则大丹能事毕矣。今世人谈道，指无之理而为虚空，又岂知杳杳冥冥，其中有精耶。
　　第二转混沌胚辉名曰太极
　　经曰：阴阳不测之谓神，此铅乃天生神物，非世上五金八石之比。其中包括天地日月，阴阳八卦五行，万物之理。伏羲氏之《易》，神农氏之《金碧经》，皆载此道也。今夫三十六字，与《易》八卦相为表裹。日龙虎朱雀玄武，即四象也。日月即坎离也，火水土木金即五行也。青白黑碧绿黄赤紫即九宫，天地即乾坤也。巽长女也，艮少男也，震为长男也，兑为少女也，甲丙戊庚壬乙丁己辛癸，此五行之变，大丹之道着矣，此铅是也。今之学者，各肆说纷纷驰骋，不遇师传，安能穷理尽性，以至於命者乎。夫丹者，乃日月交感而生，故其文象日月混成之义。故《易》取日月之义，而卦首乾坤者。乾本纯阳，乃白金之气，刚健而居上为天。坤本纯阴，乃水土之质，柔顺而居下为地。上下交感，乾坤之阳入於坤，是谓之坎。坤中之阴入於乾，是谓之离。坎离者，日月也。乃天地之男女也。日中有乌，月中有兔，阴中有阳，阳中有阴，此铅乃日月之精华，天地之魂魄也。广成子日：纯烧天地阴阳髓。炼大丹当自此始。
　　第三转二仪剖判分别阴阳
　　经曰：天得一以清，地得一以宁，人得一以灵。一者，真一之谓也。将此铅入鼎中，以汞浇之，自然金花出而在外，轻清之气，乾之象也。砂土包而在外，重浊之质，坤之象也。《浑仪记》日：天包地如壳中之黄，天地之理，於斯见矣。纯阳者积气也，不得不动而升上。纯阴者附形也，不得不静而处下。阴阳之义，於斯着矣。道经曰：纯阳为仙，纯阴为鬼，人也者，居天地之中，而禀阴阳之气，出入乎生死。丹者，长生不死之药。若炼而得此，．用汞浇之，运火气足，混沌既判，离中之阴自出，坎中之阳自全，复为乾体，乃为纯阳之物，人服得仙，不期然而然也。《易》曰：本乎天者亲上，身轻飞腾，亦不期然而然也。如此然后，得名为丹砂，非世上之丹砂。故古歌日：白马芽，真丹砂。淮南王炼秋石，黄帝美金花。又日：铅是芽之母，芽是铅之子。既得见金花，舍铅还不使。为金花既是纯阳，则与天为徒。而铅壳阴物，而河车般运既毕，亦无用矣，故云出阴入阳，超凡入圣。自是之后，水银一味，独幽玄矣。
　　第四转钻簇五行变化四神
　　古歌云：不用药，用五行，龙从火裹出，虎向水中生。此白马芽，乃金华白虎，向黑铅水中生也。又以上等好丹砂，飞出水银，乃龙从火裹出也。二物一处，用玉乳锤钵，研三千下，令相入，谓之沐浴。《药镜》云：赤龙乾之德，白虎亦如常。研龙使如粉，吸虎自相当。是也。遂以清泉净浴，其水苍苍色，与天无异。则《金碧》中一白二黑三绿四碧之次序，於此可见。再入鼎中，运火气足，所出自然有曾青、胆矾、雄雌、砂汞五彩之状。青者水银，苍龙木精。白者金华，白虎金精。赤者丹砂，朱雀火精。黑者黑铅，玄武水精。此四者圣而不可知，故谓之四神，又名为圣无知。草衣子云：炼丹至此四神，一切天人，莫不敬仰，犹天地日月，不可触犯，神明必罚矣。
　　第五转变化尽由中宫土德
　　经曰：天数五，地数五，五位相得，而各有合。五者，中宫土位，万物生成之始终也。故水得土而成数六，火得土而成数七，木得土而成数八，金得土而成数九，土得土而成数十。炼丹既有四象，必得土而后成。故紫阳曰：都绿彼此怀真土，遂使金丹有返还。所谓龙从火裹出者，乃木三火二同为五，左转而成戊土也。虎向水中生，乃金四水一，亦同为五，右转而为己土也。彼此各怀真土，至此而复归于五，与五合成可知矣。炼大丹全在金火二用，七赤九紫，还返之道。金火之成数毕，而河图生成之数，筑可见矣，太乙真君玉壶颂云：房是青龙参是虎，日为朱雀月玄武。欲知大药立玄基，须得中央戊己土。右取四神，依前沐浴，再入鼎中，运火气足，并化真土，其中自然现出金华。如见金华，可以勾溜。崔公云：乾汞勾，湿汞溜，无不住。当以勾溜为验矣。《肘后》云：见此土，即是丹。崔公云：亦谓之龙胎大药，为其土中已炼丹体，如子之在母胎也。草衣子曰：若人大功行未备，未可飞升，合修至此而止，可以辟病延年，住世为地仙耳。然此药炼至第三转，既胎凡胎为纯阳体，乃轻清飞腾之物。若水火乖度，则元气失散，药便不灵，虽得见土，有质无魂，服之即庭刁氲的科多不屡金澎引文规归大肠，虽能去病，久亦生疾。阴长生云：得失在火卯酉，刑德不可不知。古今修炼之士，莫不以此为大要者焉。
　　草衣子火候诀
　　火自第一转，起十一月冬至，至夜半子时，受一阳之气，为复卦，初九潜龙也，俟时而行，确乎不可拔？十二月临卦，九二，见龙在田，君德也。正月泰卦，九三，君子进德，可与几也。二月大壮卦，九四，或跃在渊，欲及时也，药中水银，上下无定。三月央卦，九五，飞龙在天，得志也，药积阳为天。四月乾卦，上九，｛几龙有悔，此时药成，乾体已全，不可造化，当积功累行，然后名山吉地洁净之处，斋戒沐浴，方可下手，鼎炉法象火候，并不同前，丹房中水火不可暂离，香烟长久不绝，盖纯阳之物，功齐造化。《抱扑子》及诸经皆云：此时当祭炉，祭太乙诸神，并来监临助作药，道人斯时，不得辄生邪见，并一切秽触，要生障碍，故日有悔。修炼之士不可不信，前后若此者多，或为而不能成，或成而不能服，或服而不能灵，遂以为魔。殊不知丹砂阳物，鬼神畏忌，又况炼至纯阳，阴魔其能亲耶。此理晓然，切忌切忌。若能遵依禁戒，自此渐渐通灵，可造黄白，直至九转，紫阳官火足功全。则一粒之功，鹦餐成凤，犬饵成龙，点化金石，并为至宝。修真之士月诸经诀，可以理推，非渔庄之所能备录也。古歌云：欲言言不及，林下好商量。又云：时人问我江南景，柢道君行自得知。昔黄真君注《龙虎经》毕，乃留诗云：物因不识香成贱，言为玄微却被轻。昨夜托栏几长啸，一轮秋月为谁明。盖伤知音之难遇也。今既得倡，录非徒然，因喜成四韵，附于卷末云。
　　丹中神水与华池，学者如麻悟者稀。
　　但指气精为造化，岂知铅汞有深微。
　　迷途到底生邪见，大道何人为指归。
　　今日相逢皆宿契，与君容易泄天机。
　　十一月十八日开炉，得先天铅，因纪其实云：
　　配合阴阳法自然，得成此物号先天。
　　妙中妙妙妙真妙，渊处渊渊渊又渊。
　　下手工夫终百日，夺他造化几千年。
　　从头细试渔庄录，方信神仙不浪传。
　　二月十三日灰池炎灼，得混沌胚脾。
　　灰池炎灼定浮沈，见了方知造化深。
　　世上本来无此物，人问终是少知音。
　　蒙蒙恍恍离宫本，杳杳冥冥坎户金。
　　得一莫夸能事毕，要勤功行合天心。
　　渔庄邂逅录竟
　　
