龙虎还丹诀
　　经名：龙虎还丹诀。宋李真人撰。一卷。底本出处：《正统道藏》太玄部。
　　龙虎还丹诀
　　李真人述
　　望江南龙虎诀
　　初学道，须认得真铅。采取铅中金白雪，却将金雪作丹田，方始见重玄。
　　真铅者，是铅中丹砂也。此丹砂从无而生有，从有而还无，禀冲和气而生，谓之丹砂，亦日河车，亦日炼秋石，亦日金花，亦号中男，亦日白马牙。此丹砂象太易混沌一气未分也。一气者，是元气始萌。从一生二，二者阴也。得白金之名，从白金二生三，三者丹砂也。三属木，木者属气，气者非金银质色也。学道之士遇此丹砂，於金鼎内，专志修学，十已得八九也。若以朱砂为丹砂者，徒竭功力。
　　分明道，不离黑铅中。炼取五行寻药体，五行之内觅金公，法象在《参同》。
　　阴中有阳，不离北方。若黑铅烧炼为药，何甩更言恍恍惚惚，此产在五行虚无之体。《太易》云：故黄芽产於河车也。河车者为之太素，形之神变，谓之有质。若用铅，非用铅。若弃铅，无有是处。经云：芽若是铅，去铅万里。芽若非铅，从铅而始。学道之门，切忌铅锡，何况弃铅寻真。故经云：铅非黑锡，汞非水银。
　　分明道，朦胧在君家。龙虎见君君不见，徒将金宝作河车，争得见黄芽。
　　朦胧是天玄地黄，阴阳大象之气，降在五行，为坎离之象，乾坤之根。《易志》云：在天成象，在地成形。圣人以法象阴阳，探摘五行，反见有形。若容易探时，只在君家舍。日日看君君不见，此言属大道冲和之气，五行之初，杳冥充妙之象，非人家之所有，非几人可知也。
　　还丹道，金水是良媒。须得华池终见宝，徒将砂向黑铅埋，莫妄损三才。
　　金水二字，自生於物。亦日金水，亦号铅汞，亦为青龙白虎，亦称坎离。良媒者，真水真火也。经云：内有一飞一伏，外有一佐一助。木者本是束方真汞之象，金者是西方真铅之名，故知金水从一物中生。今人多将银末伏朱砂铅，逐成世宝，认此为白金，岂是自然。且用铅不用铅，三才全既。逐成得银，已损三才，岂是真正之理。三篇云：莫坏我铅，我命得全。莫破我车，废我还家。岂不明损铅之气，须认得真华池者。千经万论，不载於文。故《易志》云：白者金精是一阳，黑者水基是一阴。此实露玄机，学道之士细而览之，自然解悟。
　　丹砂道，学者亦如麻。不识铅中含白虎，竞烧粪秽觅金华，争得跨云霞。
　　经云：自古及今，学者如麻。不得丹砂，竭力倾家。若不识真铅，徒寻白虎。若不识真汞，莫觅流珠。今时人多将粪秽烧灰，炼洒取盐，与白虎水银，便为铅汞，此二物岂是四象为五行之体，八卦三才之形。且况修至药皆须净洁，弃却荣华，然后修阴布阳，设坛制炉，修合鼎器，探日月之精，炼五行之气，如此法天象地，运用机关，审定节符，尚未克成。岂有神仙出世之路，离几入圣之门，修炼不严洁，欲求长生，其理太远乎。求真万劫，不可得也。
　　金花道，世上少人知。莫弄黑铅将造化，淮南全秘在华池，争肯泄天机。
　　古歌云：化南作北，母子相克。转北成西，配为夫妻。此是真直之言，金木相克之道，明无杂类也。为铅属北方壬癸水，水中怀白谓之白金。西方卦主兑，白虎之名主杀害，淮南王炼秋石，以其色白，故号秋石。是以圣人炼秘有华池，不载於经诀。《参》云：欲写之竹帛，只恐泄天机。尚恐恶人窃弄，窥慢至宝。经云：宁取铅中金，不取金中宝。宝者，非家有也，非世问之宝也。此言昭昭自是，学人浅见，不晓经文。《阴符》云：金丹之卫百数，其要在神水华池。华池，世所稀留传，不许俗人知，岂得妄造次，攀引八石之功，非种类也。经云：玄象着明，莫大乎日月。天气下降，地气上腾，阴阳交感，结成至宝，布在人问。先圣徐从事仰观玄象，得悟玄机，遂探阴阳之精，以成至药。今人或以水精石，取日中火，月中水，为真水真火，是误也。《参》云：下有太阳之气，伏蒸须突问，先液及凝，号日黄舆焉。中卷云：金花先唱，有顷之问，还解为水，马齿栏干。此时探真精之气。顷刻须臾之际。岂将炼取几物，何年得成，况滞须臾之。道经云：文分时，不妄虚载。但总括韦歌，遍寻诸诀，自然心源淡薄也，遇矣。
　　真龙虎，玉兔与金精。广见青冥含万象，朦胧降气结朱英，凡汞岂长生。
　　丹砂一体，是日月之精，天地之宝，含五行之气，禀四象成形。岂得便将黑铅并水银为理，此二气朦胧之象，岂不是降冲和二气结为。《易志》云：日中有乌，名日阴精，结气朱英，炼之固形。月中有兔，名日阳精。歌曰：阴中炼阳，必谒仙堂是也。
　　金与水，相见两交并。复卦发爻依刻漏，壶中日月结成形，沧海几回清。
　　金数四，水数一，二物合为一体，如狸犬鼠雀之畏鹤，不虚谬也。歌曰：若能铅自俱，亦如犹见鼠。先圣纂集诸经，皆言玄妙真一之理，起悟后人，丁宁颇切，显露根基。自是后人各各自能，怕有妄牵引杂，由意心指授。若遇志人口诀，顷刻之问，便乃顿解心源，返掌之义，实不虚谬也。
　　北方水，其数是真铅。一气克凝抽摘雪，须令金体重初元，此结道中玄．
　　铅者，北方玄武之号，西方白虎之名。今人亦将网脚蕃铅，及诸处铅，或投水银，取笑呼为黄芽。或以黄丹及密陀僧已上为金花，谬也。《五相类》云：铅若探取即铅。世有气探玉梦，即霜铅也。世有筋骨黄芽者，三才全，骨肉不相离。又歌云：水银二气非他物，先为肉兮后为骨。骨肉相继得长存，从此河车金宝毕。如男女宛然，以表真如本初源也，号之元也。若不悟终世，无有得理也。
　　北方水，龙虎自交彰。水火运时归一体，临炉早见五神光，根本昔中方。
　　青童君云：世人若知太阳之髓，转换天地，驱役鬼神，云雷鼓风，龙虎交趾，变易潜通，五行相类，莫非天人，可以得知。几人何以知之乎。
　　菩萨蛮还丹诀
　　还丹根蒂将何作，须凭金火相销铄。金大得长生，方成夫与妻。
　　夫妻情重重，共隐真人洞。真洞约回期，天符来便归。
　　还丹父母将何作，木从火裹生枝博。枝博既芳荣，离宫火渐明。
　　渐明终却灭，化土生金屑。土谢王金乡，金来归北方。
　　还丹龙虎将何作，北方玄武南朱雀。朱雀变为龙，元宫养大虫。
　　大虫食草木，龙爱吞金玉。交战向沧淇，俱伤血满形。
　　还丹铅汞将何作，砂须剥面铅沈脚。砂精与铅精，露形不露形。
　　争得相违背，须用三才理。汞采日中精，铅须铅裹金。
　　还丹水火将何作，须知两位相交错。火在水中求，水从火裹流。
　　水流遭火克，为有中男力。水被火波持，相擭一室归。
　　还丹鼎器将何作，戊己正土为城郭。城郭善堤防，堤防是药王。
　　药王能御众，臣下难飞动。外隔坎离城，谁人见鼎形。
　　还丹火法将何作，初从复卦终于剥。旦暮用屯蒙，潜行造化工。
　　进为春夏月，退象秋冬节。既未入坤宫，还丹道已穷。
　　还丹秘诀将何作，因师口授亲糟粕。未悟莫施为，前程路睑铁。
　　寻文终不的，义在文中出。文义纵惺惺，搏量早晚成。
　　还丹节行将何作，师曾祝付留言约。莫近贵豪门，贵豪赚杀人。
　　不须夸富有，富有难长久。隐遁且攸攸，愿将天地俦。
　　还丹功用将何作，仙人尽号长生药。服了得延年，方知此理元。
　　至药终须觅，只在坎离侧。向此得真微，天长地久期。
　　沁园春注解
　　七返
　　《易》曰：七日来复，复其道也。又寅之申，申复之寅，此皆七返之道也。又自金之土，土之火，火之木，木之水，水之金，金复来之土，此亦七返也。金两见土，则乃立鼎器之象也。
　　还丹
　　天地真阳，光辉赫赫。然人不见者，何也。谓不能守天地灵根，散荡真阳於外，而不得存於内，故也。若遇七返之道，即还来身内，炼之为丹，故日还丹。还丹者，大药之总名也。即金丹是也。
　　在人，
　　谓七返还丹，天地得之成变化，变化然后生万物，万物之中，唯人得天地至灵之气，而内有灵气之根，即为还丹之根本也。在人谓丹基，在人之身内故也。
　　先须炼己待时。
　　既还丹在人之身内，则亦得旨。然后用功焉，以则用也。欲炼还丹，叉待时之至，则用功也。丹道若不得时，则不能夺乾坤造化之功矣。用功得其时，则丹道之功成耳。
　　正一阳初动，
　　一日十二时，亥之至，天地万物皆被其阴矣。阴之极，则时迁子，当建子之时，一阳内发，则成复卦 。此时正一阳始发动，则得潜龙之象也。又曰：初九，潜龙勿用者也。真人曰：一物有灵潜五彩。
　　中宵漏永，温温铅鼎，光透帘帷。
　　中宵即夜半之谓也。漏即刻漏，定时之法也。永即漏长之谓也。一阳既生后，至丑即二阳生，成临卦#1，阳火渐盛，则铅鼎自温，而未至炎热，犹人问釜器中贮水，以火发之，则岂不温乎。言阴阳配类，而凝成至药，旋旋入於鼎中，以火炬之，则金丹道长矣。今只言铅而不言汞者，何也。夫天地未辟之先，则一气而已。天地之先一气者，铅也。天地既辟之后，乃生二气，则日阴与阳。真人曰：二物会时为道本，阴阳铅与汞也＇。故只言铅鼎者，谓先言一气也。铅独为天地万物众药之祖，故不言汞也。铅鼎既温，则真气熏蒸於四肢五脏，透于肤肌之外，光泽一身之问，无所不至也。《易》曰：九二，见龙在田之象也。光辉于地上，故日光透帘帷也。
　　造化争驰。
　　阴上阳下，阴能伏阳，阳能消阴。阴虽居上位，奈何不得进退之时，故阴阳争进退之势，而水火争进退之功，二气交并，则成造化之功。若阴阳二气不交，则造化元功之道不立焉。时既及寅，则三阳奋亨，而生泰 。《易》曰：九三，君子终日乾乾。真人曰：九三，君子觉龙吟未正，而犹上进，则与三阴争势，故日造化争驰。
　　虎龙交媾，
　　阴上阳下，阴即水虎，阳即火龙也。时又加卯，则四阳生于二阴之下，则成大壮 。《易》曰：九四，或跃在渊之象也。真人曰：四位推排虎降泉。故阳龙得势，侵陵阴虎之位，则有交媾之体也。又虎即阴中之阳物也，坎男是也。龙即阳中之阴物也，离女是也。男与女示一阴一阳，则有交媾之道，而成变化矣。《易》曰：一阴一阳之谓道。
　　进火工夫犹斗危。
　　阴虎之势亏，而阳龙之位盛也。阴虎不知其机，不识其时，不知其退，恃水能伏火，欲强灭其火龙，又不知龙已至於辰，得九五之位，而生夬 。《易》曰：九五，飞龙在天之象也。故日有斗战之危也。谓阴虎欲退之际也。真人曰：已知金虎伏，时听五龙吟。识此则乾坤之理尽矣。
　　曲江上，看月华凝静，有个乌飞。
　　人之身内有九曲江，即纯阳之所也。睹中夜月华凝静之时，令人进用炼丹之道，则除去尘事，致心境如月之莹然，后周毕九阳之数，炼二气为丹。饵之则皆历九江，而朝元海中也。真人曰：九曲江边坐外看，一条长路入天端。庆云捧拥朝赤子，瑞气徘徊处日姻。铅汞此时为至药，坎·离今日结成丹。功能济命长无老，只在人心不是难。海蟾子曰：九江无浪发三花是也。三花者，三田之道芽也。自子至巳，六位俱阳，则成乾 。《易》曰：上九，见韦龙之象也。真人曰：六龙齐驾得升乾。又曰：天下都游半日功。既成纯阳，则是谓太阴，而日之在巳，故日曲江上看月华凝静，有个乌飞也。真人曰：有个乌飞入桂官。又曰：几度灵乌宿桂柯。又曰：沈将海底去，抱出日头来。
　　当时自饮刀圭，
　　天有五行，即地有五行。天有五行者，水木土火金。地有五行者，火金水木土也，此即皆属二气之所生也，亦各以土为主。故炼丹之道，用以匹配，和合为药，入于鼎中。则真金产於二土之内，二土日圭，明金产土内，是谓刀圭。火系之则化为金液，上朝天庭，历泥九，降华池，而饮之则飞下层楼，直诣绛官，复流丹鼎，灌溉灵根，周而复始，无有休息。故《参同契》云：刀内雾散入五若风雨，此之谓也。又 曰：一味琼浆固吾衰朽。真人曰：一粒刀圭五彩辉，飞丹走入神仙窟。刀圭即金丹之味也。当时则进功炼丹之时也。
　　又谁信，无中养就儿。
　　寰海之内，尘世之问，人物之繁，孰知其际限。其中何人，信有神仙妙道，自无中致有。故真人曰：我独知之，劳生数尽，复归于无。今真人向无中，以妙道养育，成其婴儿，故日无中养就兄也。
　　辨水源清浊，
　　清阳而浊阴也。下丹田名日混元海。真人曰：混元海底隐生轮，海即气海也，水源即须认阴阳之根源也，匹配而不使差互也。阴阳差互，则有乖炼丹之道也。
　　金木问隔，
　　金克木生火，而火克金生水，水克火，金欲克木，木生火，而金不能克木。火欲克金，金生水，而火不能克金。故真人配水於乾、坎，致火於兑、坤，而安金於离、巽，排木在震、艮，然后足鼎於中官。中官者，土之尊位也，而制御八方。真人曰：五方行尽得丹名。又曰：八方周匝龙行火，五行四象问隔之。理无逾於此也。炼丹者先立鼎器，后运之九官八卦，行乎妙道也。
　　不因师指，此事难知。
　　金丹之道，乃出世飞升之事也。若不因先贤圣师指授，世俗之人安能得造幽微要妙者乎。真人曰：欲叩玄关，须凭匠手。又曰：贤良犹不晓，愚昧岂能观。
　　道要玄微，
　　炼丹之道，其要在玄微，微妙中夺得造化之机也。不知微妙之门，则金丹之道不可得而成之。
　　天机深远，
　　城玑用天之道也。又曰：金丹之道，如彼苍冥玄宜辽廓，而世之人不．可容易知天机也。使夫知者，其唯达神仙之道者乎。真人曰：谁识天机在掌中。
　　下手速修无太迟。
　　夫人之处浮世之问，轮回变更，生死日迁，命在倏忽，光景须臾，逝波峻跃，无暂止休。故真人曰：垂言勉人，访道寻真，速修丹道，以救浮世，安可稽缓，故日无太迟也。
　　蓬莱路，仗三千行满，独步云归。
　　蓬莱即神仙所处之官室也。世俗之．人，不可到也。欲趋之，则叉遇神仙－真人，修炼金丹之道，功成则形神俱妙，轻举云路，驰龙驾，控鹤驭，而可到也。金丹之道，又在修蕴仁德，阴一救世患，使三千之功，八百之行既就。仗此而出尘劳之境，达逍遥之乡，造真人之地，诚不谬矣。
　　龙虎还丹诀竟
　　＃１按上下文，此处疑有 卦象。
　　
