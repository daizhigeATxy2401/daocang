太虚心渊篇
　　经名：太虚心渊篇。不着撰人。底本出处：《正统道藏》太玄部。
　　太虚心渊篇
　　我性既肇，禀受无殊，圆圆大慧，明明真灵。是时物不能萌其恶种，尘不能隐于罪芽，而其境澄明，莹然内观，我心无心，湛然外鉴，物形无形，坦坦荡荡，万虑归空，岂不乐乎。洎逐缘啼因，忘前失后，耽尘忧眷，贪着其事，日被三餐，其心百变，夜只一眠，魂游万景，驰神于嗜欲之乡，载灵在烦恼之界，魂歌魄舞，引奔死途，意昧识迷，背了生路，如是之际，真可叹惜。莫若灌漱灵泉，先浇善根，船泛法水，次洗诸令我一性，争洁明白，无挂无念。圆圆不缺，若秋月之当空；湛湛无遮如白云之离顶。遂得空空不住，实实无相，觉入慧内，明见大道，是乃争境之地也。修命之人，可至此界，以心观心，以性见性。神亦茫茫，真亦浩浩，得之哉，得之哉。
　　我性既肇
　　受此含元性，明明太一初。根大朴，全即在玄虚。
　　禀受无殊
　　大圣存仁恤，深哀不悟人。并重业，个个是沉沦。
　　灌漱灵泉
　　一勺湛然清，灵泉浸上生。冥灌漱，芽蘗得充盈。
　　先浇善根
　　得地根皆善，封培又灌泉。滋脉润，茂郁长灵田。
　　般泛法水
　　水性俱趋下，通流上要般。无壅滞，洗涤又何难。
　　次洗诸垢
　　垢秽於身染，须凭法水清。三界摩，闪出一圆明。
　　冷洁明白
　　洗冷诸尘垢，真如争洁明。草昧破，慧觉彻源清。无挂无念意识无奔骤，宁然勿击牵。诸事绪，俱变一清泉。
　　圆圆不缺
　　慧性复完就，如初更不伤。何有缺，皎皎一冰霜。
　　秋月当空
　　素月当秋夜，辉空满一输。天地白，灿灿玉无尘。
　　湛湛无遮
　　湛湛全清争，澄明定莫遮。齐一拂，争敢有些些。
　　白云离顶
　　泄泄秋罗薄，溶溶起玉峰。应不住，明争竟何从。
　　空空不住
　　万态何能挂，超然悉入空。宁有住，浩浩灿灵通。
　　实实无相
　　有相为无相，无形寄有形。巍然存建立，真不丧其灵。
　　觉入葱内
　　悟念俱开辟，通流入慧中。无处暗，皎白照真空。
　　明见大道
　　内外都昭彻，冥中得皎然。明见道，了了白云天。
　　乃冷境之地
　　争境今登入，明然一派清。无障碍，广大更充盈。
　　修命之人可至此界
　　真妙知修茸，堪临争渡中。同一揆，大道介然通。
　　以心观心
　　洞照凡心了，他心此亦同。为自在，浩浩烛诸空。
　　以性见性
　　慧见无遮塞，超然物我同。无念裹，明白睹真空。
　　神亦茫茫
　　已得神明体，幽微与性同。为我守，久不落於空。
　　真亦浩浩
　　均与冲和秀，何曾品有殊。为大小，所以远真无。
　　圆圆大葱
　　妙见灵通远，无遮幸得圆。藏大觉，此最近天然。
　　明明真灵
　　自得秋蟾白，灵光甚浩然。应不蔽，皎洁莹当天。
　　不萌恶种
　　彻底皆真慧，连根尽觉明。无处起，恶种岂能萌。
　　不隐罪芽
　　纯正无瑕玷，灵光表裹清。些小垢，焉隐罪芽生。
　　内观我心无心
　　洞彻施真慧，观心岂有心。归寂境，片念莫来临。
　　外鉴物形无形
　　真象犹无象，尘形怎可形。齐一照，物我了然冥。
　　坦坦荡荡
　　真性无诸碍，优游得自然。俱不挫，坦荡又何边。
　　万虑归空
　　尘虑终为幻，相忘悉入空。容一念，月照碧潭中。
　　岂不乐乎
　　世态与浮荣，惟堪乐七情。真性得，欢喜是难名。
　　逐缘碟因
　　最是因绿重，逐绿孽乃深。天性暗，旁被六尘侵。
　　耽尘忧眷
　　既抱亲情久，耽忧损太和。清争守，烦恼更来多。
　　其心百变
　　对物生机巧，临时百变心。都一寸，役得许多深。
　　魂游万景
　　梦想颠来倒，魂游万景中。铁与脸，恐怖在於空。
　　驰神于嗜欲之乡
　　魄荡神微弱，驰神嗜欲乡。兼慧觉，声色竞荒亡。天真
　　载灵在烦恼之界
　　真性遭沉没，忧烦载一灵。头头随彼去，焉得妙源庭。
　　魂歌魄舞
　　耗了三明见，全归魂魄家。晨昏歌与舞，嬉戏向奸邪。
　　引奔死途
　　不肯游真正，甘心入死途。灵元尽消灭，阴魄得舒苏。
　　意昧识迷
　　意识俱遮障，昏昏昧与迷。情山兼爱海，无复向真跻。
　　背了生路
　　明既移为昧，还知背了生。三元兼七宝，任被八邪争。
　　真可叹惜
　　为入无为界，真元两各同。圆明俱浩浩，大觉得玄通。
　　得之哉
　　返伪修真就，因真又入空。此名诚乃得，得外更无功。
　　太虚心渊篇竟
　　
