周易参同契
　　经名：周易参同契。又名：周易参同契考异。亦名：周易参同契注。宋朱熹撰。底本题宋庐陵徒学黄端节附录。三卷。底本出处：《正统道藏》太玄部。参校版本：文渊阁四库全书本子部道家类（简称四库本）。
　　周易参同契卷上#1
　　卢陵后学黄瑞节附录
　　上篇
　　乾坤者，《 易》 之门户，众卦之父母。
　　乾、坤以宇内言之，则乾天在上地在下，在其间。坤阴在下终始，《 易》 之门户《 易》 者，坎离匡郭北问乾之形，而阴阳变化，以人身言之，万物终始则乾阳在上，而一身之阴阳，万物变化皆在其间。此乾、坤所以为众卦之父母也。皆指阴阳变化而言。则所谓金丹大药者也。其炉鼎欤。
　　而坎、匡郭，运毂正轴。
　　坤位乎上下, 而坎、离升降於其间，所谓《 易》 也。先天之位，乾南坤离束坎西是也。故其象如垣郭其升降则如车轴之贯毂以运轮，一下而一上也毂毂外实而持辐，车下横木，两头贯毂而受辖者也〞皆坤几言在人然则乾、坤车轮之心，内空以受轴者也。
　　轴牝牡四卦，以为蠹钥。
　　牝牡谓配合之四卦，震、兑、巽、艮是也。弃，猫囊。钥，其管也。盖纳甲之法，乾为望，坤为晦，而坎、离升降於其问。震为生明，而兑为上弦；巽为生魄，而艮为下弦，如鼓鞯之有缓急也。
　　朱子日：邵子云：乾、坤定上下之位，坎、离列左右之门。《 参同契》 首卦位铺排，都只一般。
　　覆冒阴阳之道，犹工御者，执衔辔，准绳墨，随轨辙。处中以制外，数在律历纪。
　　此言人心能统阴阳，运毂轴以成丹也。衔辔谓所以使阴阳者，绳墨谓火候，轨辙指其升降之所由，中谓心，外谓气，数即下文六十卦之火候
　　也。
　　月节有五六，经纬奉日使。兼并为六十，刚柔有表裹。
　　月以五日为一节，六节为一周，兼昼夜为六十，以配六十卦。昼刚夜柔，刚裹柔表。盖六十四卦，除乾、坤、坎、离为炉电丹药所用以为火候者，止六十卦也。
　　朔旦《屯》直事，至暮《蒙》当受。昼夜各一卦，用之如次序。
　　此六十卦之几例。一月而一周，盖逐日用功时刻之早晚也。
　　《既》《未》至晦爽，终则复更始。日辰为期度，动静有早晚。
　　《既》《未》谓晦日之卦；朝《既济》，暮#2《未济》也。爽谓生明之时。
　　春夏据内体，从子到辰巳。秋冬当外用，自午讫戌亥。
　　春夏谓朝，秋冬谓暮。内体谓前卦，外用谓后卦。此亦六十卦之几例。后篇《屯》以子、申，《蒙》用寅、戌，乃以纳甲之法尽发之。大率一日所用，子、午、卯、酉四时而已。
　　赏罚应春秋，昏明顺寒暑。爻辞有仁义，随时发喜怒。如是应四时，五行得其序。
　　此言朝暮用功有不同之处，未详其说。
　　天地设位，而《易》行乎其中矣。天地者，乾坤也。设位者，列阴阳配合之位也。《易》谓坎、离。坎、离者，乾、坤二用。
　　此引《易》而释之以明乾、坤、坎、离之用，言乾上而坤下，离降而坎升也。乾、坤二用，谓乾用九，坤用六也□九老阳六老阴也。
　　二用无爻位周流行六虚。往来既不上下亦元常。幽潜沦匿，升降於中。包囊万物，为道纪纲。以无制有，，器用者空。故推消息，坎离没亡。乾、坤二卦六爻，九、用九、用六元定位。六各有定位而六爻之九、六，即此九、六之周流升降也。之法，乾纳甲、壬，坤纳乙、癸庚，巽纳辛升降也。知器有形艮纳丙，兑纳丁位#3。而坎纳戊盖六卦之阴阳，离纳己，故以此之元,唯纳甲震纳，皆有定无定位。即坎、离中爻之周流制彼之有；而其用乃在其形之空处。盖用《老子》所谓涎坛#4以为器元，有器之用之语也。消息之息，历震、兑而极於乾；当其谓自坤自乾而消，历巽、艮而极於坤也。没亡．无位也。后章用九翩翩，为《易》宗祖一节，亦是此意也。
　　朱子曰：或问《参同》本是《龙虎上经》，果否？日：不然。盖是后人见伯阳传有《龙虎上经》一句，遂伪作此经。大盘皆是盘括《参同》之语而为之也。其问有说错了处，如二用云者，用九、用六，九、六亦坎离也。六虚者，即乾、坤之初、二、三、四、五、上六爻位也。言二用虽元爻位，而常周流乎乾、坤六爻之问，犹人之精气，上下周流乎一身而元定所也。《龙虎经》却错说作虚危去，盖讨头不见，牵合一字来说。
　　按：彭氏以为魏公得《古文龙虎经》而误《参同契》。朱子以为经乃后人伪作。今考《参同契》中有古文记龙虎之文，往往古有其文，如《火记》之类，特恐非今所傅者耳。鲍氏云：此乃《三坟书》《狐首经》之比，未可知也。又按：《金碧古文龙虎上经》，差简於《参同契》，然其语次布置，与《契》不甚相远而加整焉。末云《火记》不虚作，亦《契》中语也。然则《火记》又《参同》之所自出与。
　　言不苟造，论不虚生。引验见幼，校度#5神明。推类结字，原理为征。坎戊月精，离己日光。日月为易，刚柔相当。土王四季，罗络始终。青赤白黑，各居一方。皆禀中宫，戊己之功。
　　此亦造字之法，明坎月离日之合而为易也。盖坎戊离己，皆居中官土位。而四方四行，皆禀其气。
　　《易》者，象也。悬象着明，莫大乎日月。穷神以知化，阳往则阴来。辐赓而轮转，出入更卷舒。
　　此总明日月为易之意。下乃详言其法，与一月之火候。
　　晦至朔旦，震来受符。当斯之时，天地媾其精，日月相撢持。雄阳播玄施，雌阴化黄包。混沌相交接，权舆树根基。经营养鄞鄂，凝神以成躯。众夫蹈以出。蠕动莫不由。於是，仲尼赞洪蒙，乾坤德洞虚。稽古称元皇，《关维》建始初。冠婚气相纽，元年乃芽滋。圣人不虚生，上观显天符。天符有进退，讪信以应时。
　　此书之法，以一月为六节，分属六卦：震一，兑二，乾三，巽四，艮五，坤六。每五日为一节，故言朔日一则震始用事，而为日月阴阳交感之初。於是加修炼之功，如圣人之作六经，皆有所托始也。此实一篇之要言。而雄阳播玄施，雌阴化黄包，又一节之要处。他皆以明此耳。　　故《易》统天心，《复》卦建始萌。长子继父体，因母立兆基。消息应锺律，升降据斗枢。
　　此又以一月为十二节，以《复》、《临》、《泰》、《壮》、《央》、《乾》、《娠》、《逐》、《否》、《观》、《剥》、《坤》为序，每二日半为一节。《复》即前六节震卦之内体也。长子，震也。父，乾也。母，坤也。下章云朔日一为复。
　　三日出为爽，震受庚西方。八日兑受丁，上弦平如绳。十五乾体就，盛满甲束方。
　　三日，第一节之中，月生明之时也，盖始受一阳之光，而昏见於西方庚地也。八日，第二节之中，月上弦之时，盖受二阳之光，而昏见於南方丁地也。十五日，第三节之中，月既望之时，全受日光盛满，而昏见於束方之甲地也。
　　蟾蛛与兔魄，日月气双明。蟾赊胝卦节兔者吐生光。
　　此言望夕之月全受日光。而借蟾为瞻，借兔为吐也。
　　七八道已讫，屈折低下降。十六转受统，巽辛见平明。艮直於丙南，下弦二十三。坤乙三十日，束北丧其明#6。节尽相禅与，继体复生龙。壬癸配甲乙，乾坤括始终。
　　七八，谓十五日也。十六日，谓第四节之始也。始生下一阴为巽而成魄，以平旦而没於西方辛地也。一一十三日，第五节之中，复生中一阴为艮而下弦，以平日一而没於南方丙地也。三十日，第六节之终，全变三阳而光尽体伏於束北，借《易》朋字作明字也。一月六节既尽，而禅於后月。长子继父，复生震卦。壬配甲，癸配乙，皆属乾、坤，括十日之始终。自晦至朔旦，至此一月之火候也。
　　朱子曰：一息之问，便有晦朔弦望。上弦者，气之方息，自上而下也。下弦者，气之方·消，自下而上也。望者，气之盈也，日沈于下而月圆于上也。晦朔之问，日月之合乎上，所谓举水以灭火，金来归性初之类是也。七八数十五，九六亦相应。四者合三十，阳气索灭藏。
　　索，尽也。
　　八卦列布曜，运移不失中。玄精眇难饥，推度效符证。居则观其象，准拟其形容。立表以为范，占候定吉凶。发号顺时令，勿失爻动时。上察河图文，下序地形流。中稽於人情，参同考三才。动则循卦节，静则因《象》辞。乾坤用施行，天下然后治。
　　此用乾坤用九，天下治也之语上言乾坤用，即用九用六也。治或作理，盖避唐讳。此下至国元害道，皆以国政为喻。
　　可不慎乎，御政之首。管括密微，阅舒布宝。要道魁柄，统化纲纽。爻象内动，吉凶外起。五纬错顺，应时感动。四七乖戾，侈离俯仰。文昌总录，请责台辅。百官有司，各典所部。日合五行精，月受六律纪。五六三十度，度竟复更始。原始要终，存亡之绪。或君骄佚，亢满违道。或臣邪佞，行不顺轨。弦望盈缩，乖变凶咎。执法刺讥，结过移主。辰极受正，优游任下。明堂布政，国元害道。
　　此皆取譬之言，然其问亦有可详味者。
　　内以养己，安静虚无。元本隐明，内照形躯。闭塞其兑，筑固灵株。三光陆沈，温养子珠。视之不见，近而易求。黄中渐通理，润泽达肌肤。初正则终修，干立末可持。一者以掩蔽，世人莫知之。
　　此乃以内事言之，於经中最为要切。而三光陆沈，温养子珠之一言，又要切之要切者。前所譬御政之首，魁柄纲纽，正谓此也。初正、干立，原始而言也。终修、末持，要终而言也。一者以掩蔽，言其造端之处，隐而不章者也。
　　上德无为，不以察求。下德为之，其用不休。上闭则称有，下闭则称元。元者以奉上，上有神德居。此两孔穴法，金气亦相胥。
　　此下渐难通晓，今略以意解之。上德，即上文所谓雌阴化黄包、三光陆气处元也枢施俱沈,下文所谓汞白为流珠、青龙与之所谓流珠水之母者，正思虑所不及也。下德，即上文所谓雄阳播玄温养子珠，下文所谓白虎为熬黄土金之父者，正着意用力处闭则皆失其所宜矣。故元者以奉上。神德《龙虎经》作上有青龙居。金即谓雄阳白虎也。大率阳既下，即阴自上矣。所谓孔穴者《鼎器歌》云：阴在上亦至要之言。
　　知白守黑，水基。水者道，其数#7各一。
　　白谓汞,黑谓铅。金精言其生於铅。水基能生水也。白黑各一，而为水为道枢，而所谓神德者也。
　　阴阳之始，玄含黄芽。五金之主，北方河车。
　　玄含黄芽，水中有土，静而有意也。北方河车，黑而生水也。以下文考之，正谓．铅耳。
　　故铅外黑，内怀金华。被褐怀玉，外为狂夫。
　　铅，即上文所谓金气。
　　金为水母，母隐子胎。水者金子，子藏母胞。
　　此即上文知白守黑之义。
　　真人至妙，若有若元。彷佛大渊，乍沈．乍浮。退而分布，各守境隅。
　　此所谓温养子珠者也。
　　望之类白，造之则朱。炼为表卫，白裹贞居。方圆径寸，混而相拘。先天地生，巍巍尊高。旁有垣阙，状似蓬壶。环匝#8关闭，四通踟局。守御密固，关绝奸邪。曲阁相通，以戒不虞。
　　径寸，即所谓子珠者。垣阙，疑即下文所谓情主营外，垣#9为城郭者耶。皆未详其何说。
　　可以元思，难以愁劳。神气满堂，莫之能留。守之者昌，失之者亡。动静休息，常与人俱。是非历藏法，内视有所思。履行步斗宿，六甲以日辰。阴道厌九一，浊乱弄玄胞。食气呜肠胃，吐正吸新邪。昼夜不卧寐，肠呜#10未尝休。身体以疲倦，恍惚状若痴。百脉鼎沸驰，不得清澄居。周回立坛宇，朝暮敬祭祠。鬼物见形象，梦寐感慨之。心惧意喜悦，自谓必延期。遽以夭命死，腐露其形骸。举措辄有违，悖逆失枢机。诸卫甚众多，千条有万余。前却违黄老，曲折戾九都。
　　言此道与诸旁门小法之不同，不能详解。
　　明者省厥旨，旷然知所由。勤而行之，夙夜不休。服食三载，轻举远游。入火不焦，入水不濡。能存能亡，长乐无忧。道成德就，港伏埃时。太一乃召，移居中洲。功满上升，应录受图。《火记》不虚作，演《易》以明之。偃月法鼎炉，白虎为熬枢。汞日为流珠，青龙与之俱。举束以合西，魂魄自相拘。上弦兑数八，下弦亦如之。
　　偃月，疑前下圆，后上缺，状如偃月也。白虎，铅也，火也，气也，西也，魄也，阳也，为熬枢，言下奔而致蒸润上行也。汞日，精也。青龙，水也，束也1．魂也，阴也。上弦，阳也。下弦，阴也。
　　朱子曰：坎离、水火、龙虎、铅汞之属，只是互换其名，其实只是精气二者而已。精，水也，坎也，龙也，汞也。气，火也，离也，虎也，铅也。其法以神运精气，结而为丹。阳气在下，初成水，以火炼之，则凝成丹。其说甚异。
　　两弦合其精，乾坤体乃成。二八应一斤，《易》道正不倾。
　　八日为兑上弦，又进八日，乃成乾体。二十三日为艮下弦，又退八日乃成坤体。一本注云：铢有三百八十四，亦应爻之数。盖一斤之铢数也。自震而起，至乾而满，历巽而消，至坤而尽。
　　金入於猛火，色不夺精光。自开辟以来，日月不亏明，金不失其重，日月形如常。金本从月生，朔旦受日符。金反归其母，月晦日相包。隐藏其匡郭，沈沦於洞虚。金复其故性，威光鼎乃嬉。
　　金，即铅也。金归其母，复其故性，谓敛藏不用，日不照月，纯坤卦也。嬉字，本作喜，一本作僖，今按：皆无理。案《说文》：嬉，炎也。后汉多用此字。子午数合三，戊己号称五。三五既和谐，八石正纲纪。噱吸相贪欲，伫思夫妇。黄土金之父，流珠水之母。水以土为鬼，土填水不起。朱雀为火精，执平调胜负。水胜火消灭，俱死归厚土。三性既合会，本性共宗祖。
　　子水一，午火二，数合三也。戊己土，其数五。三五合而为八。八，石象也。然其实但水火二物，而以土为主耳。土属脾，脾主意，谓以意使火下而水上，相呼吸也。金，即火也。朱雀，疑指心而言，又意之主也。执平，谓执衡，司夏也。此书之意，大抵为以火烹水，以水减火，亦如前章月受日光，反归其母之意也。
　　巨胜尚延年，还丹入口。金性不败朽，故为万物宝。术士服食之，寿命得长久。土游於四季，守界定规矩。金沙入五内，雾散若风雨。熏蒸#11达四肢，颜色悦泽好。发白更生黑旧所。老·翕复丁壮，老曰妪成姥女。改形免世厄号之日真人。
　　此言内丹，而言如口。未详其旨。余见后章驰入赤色门下。
　　胡粉投火中，色坏还为铅。冰雪得温汤，解释成太玄。金以砂为主禀和於水银。变化由其真终始自相因。
　　此皆以同类相变为譬也。
　　欲作服食倦，宜以同类者。植禾当以粟，覆鸡用其子。以类辅自然，物成易陶冷。鱼目岂为珠，蓬蒿不成椟。类同者相从，事乖不成宝。是以燕雀不生凤，狐兔不乳马，水流不炎上，火动不润下。
　　又以异类不能相成，反覆明之。
　　世问多学士，高妙负良才。邂逅不遭值#12，耗火亡货财。据按依文说，妄以意为之。端绪元因绿，度量失操持。梼治羌石胆，云母及誉磁。硫黄烧豫章，泥汞相炼治。鼓下五石铜，以之为辅枢。杂性不同种，安肯合体居。千举必万败，欲点反成痴。秤年至白首，中道生狐疑。背道守迷路，出正入邪蹊。管窥不广见，难以揆方来。
　　此言为外丹者，药非同类，不能成宝。
　　若夫至圣，不过伏羲，画八卦，效天图。文王帝之宗，结体演爻辞。夫子庶圣雄，《十翼》以辅之．。三君天所挺，迭兴更御时。优劣有步骤，功德不相殊。制作有所踵，推度审分铢。有形易忖量，元兆难虑谋。作事令可法，为世定诗书。素元前识资，因师觉悟之。皓若寨帷帐，瞋目登高台。
　　言三圣迭兴，事有优劣，盖伏羲法天，文王踵羲，夫子踵文。有形者易制，元形者难及也。因，自言因师以悟此理也。诗书两句未详。
　　《火记》六百篇，所趣等不殊。文字郑重说，世人不熟思。寻度其原流，幽明本共居。窃待贤者谈，曷敢轻为书。结舌欲不语，绝道获罪诛。写情寄竹帛，恐泄天之符。犹豫增叹息，倪仰缀斯愚。陶冷有法度，未忍悉陈敷。略述其纪纲，枝条见扶炼。
　　《火记》六百篇，盖古书，今亡，未可知。
　　以金为堤防，水火乃优游。金数十有五，水数亦如之。临炉定铢两，五分水有余。二者以为真，金重如本初。其三遂不入，火二#14与之俱。二物#15相含受，变化状若神。一下有太阳气，伏蒸须臾问。先液而后凝，号曰黄舆焉。
　　此言丹之第一变也。金水并见上。入，一作火，据下文三物，即当作火。然又云下有太阳气，则似只是二物，恐当作八#16，而三亦当作二耳。此是金水，数皆十五，而五分其水，只用其二，盖十五之六也。其三，则十五之九也。水二，一作火二，与上水火下三物相应。但上元火之铢两，下又有太阳字，则又未必然也。二物相含受，即阴阳坎离之交。三物之误甚明。
　　岁月将欲讫，毁性伤寿年。形体为灰土，状若明容唧尘。
　　此似#17第二变也。
　　梼治并合之，驰入赤色门。固塞其际会，务令致完坚。炎火张於下，昼夜声正勤。始文使可修，终竟武乃陈。候视加谨慎，审察调寒温。周旋十二节，节尽更亲观#18。气索命将绝，休死亡魄魂。色转更为紫，赫然成还丹。粉提以一丸，刀圭最为神。
　　此第三变也。铸治并合，此当别有所作用。赤色门，谓口也。液凝灰土，理须自见，盖吐出而炼治之，复吞纳也。炎火，即所谓太阳气。声正勤，后章亦言嗷嗷声正悲，如婴儿慕母是也。修，疑作修#19字，唐人两字#20多互见。气索命绝，又是前章火灭金复之意。粉提刀圭，未详。
　　推演五行数，较约而不烦。举水以激火，奄然灭光荣。日月相激薄，常存晦朔问。水盛坎侵阳，火衰离昼昏。阴阳相饮食，交感道自然。名者以定情，字者绿性言。金来归性初，乃得称还丹。
　　此解上文还丹得名之义，因火灭而金复也。
　　吾不敢虚说，放效圣人文。古《记》题龙虎，黄帝美金华。淮南炼秋石，王阳加黄芽。贤者能持行，不肖母与俱。古今道由一，对谈吐所谋。学者加勉力，留念深思惟。至要言甚露，昭昭不我欺。
　　周易参同契卷上竟
　　#1原文无『周易参同契卷上庐陵后学黄瑞节附录』，今据文义补。
　　#2『暮』，原作『莫』，据四库本改。后文同者径改不注。
　　#3『定位』，原作『乏位』，据四库本改。
　　#4『涎坛』，四库本作『挺坛』。
　　#5『校度』，四库本作『校度』。
　　#6『丧其明』，原作『丧其朋』，据四库本改。
　　#7『其数』，四库本作『其散』。
　　#8『环匝』原作『环两』，据四库本改。
　　#9『垣』，四库本误作『怛』。
　　#10『肠呜』，四库本误作『晦朔』。
　　#11『熏蒸』，四库本作『重黑』。
　　#12『遭值』，四库本作『遭植』。
　　#13中『辅之』，原作『转之』，据四库本改。
　　#14『火二』，四库本作『水二』。
　　#15『二物』，四库本作『三物』。
　　#16『八一原作『入』，据四库本改。
　　#17『似J，四库本作『是』。
　　#18『亲观』，四库本作『须亲』。
　　#19『修』，四库本作『循』。
　　#20劝『两字』，四库本作『两事』。
　　周易参同契卷中
　　庐陵后学黄瑞节附录
　　中篇
　　乾刚坤柔，配合相包。阳禀阴受，雄雌相须。须以造化，精气乃舒。
　　坎离冠首，光耀垂敷。玄冥难测，不可画图。圣人揆度，参序玄基。
　　四者混沌，径入虚无。六十卦周，张布为舆。龙马就驾，明君御时。
　　和则随从，路平不邪。
　　邪道险阻，倾危国家。
　　此与上篇首章相表裹。
　　君子居其室，出其言善，则千里之外应之。谓万乘之主，处九重之室，
　　发号出令，顺阴阳节，藏器俟时，勿违卦日。《屯》以子、申，《蒙》用寅、戌。
　　余六十卦，各自有日。聊陈两象，未能究悉。立义设刑，当仁施德。
　　逆之者凶，顺之者吉。按历法令，至诚专密。谨候日辰，审察消息。
　　纤芥不正，悔吝为贼。二至改度，乖错委曲。隆冬大暑，盛夏霰雪。
　　二分纵横，不应漏刻。风雨不节，水旱相伐。蝗虫涌沸，山崩地裂。
　　天见其怪，群异旁出。孝子用心，感动皇极。近起己口，远流殊域。
　　或以招祸，或以致福。或兴太平，或造兵革。四者之来，由乎胸臆。
　　动静有常，奉其绳墨。四时顺宜，与气相得。刚柔断矣，不相涉入。
　　五行守界，不妄盈缩。《易》行周流，屈伸反覆。
　　此与上篇论《屯》、《蒙》朝暮、内体外用相表裹。盖乾纳甲，壬，坤纳乙、癸，震庚，巽辛，坎戊，离己，艮丙，兑丁也。重卦之法，《乾》下三爻纳甲子、寅、辰，上三爻纳壬午、申、戌，《坤》下三爻纳乙未、巳、卯，上三爻纳癸丑、亥、酉；《震》下三爻纳庚子、寅、辰，上三爻纳庚午、申、戌；《巽》下三爻纳辛丑、亥、酉，上三爻纳辛未、巳、卯；《坎》下三爻纳戊寅、辰、午，上三爻纳戊申、戌、子；《离》下三爻纳己卯，丑、亥，上三爻纳己酉、未、巳；《艮》下三爻纳丙辰、午、申，上三爻纳丙戌、子、寅；《兑》下三爻纳丁巳、卯、丑，上三爻纳丁亥、酉、未。而内体从子至辰、巳，外用从午讫戌、亥。故朝《屯》则初九庚子之爻，当子时；六四戊申之爻，当卯时。暮《蒙》则初六戊寅之爻当午时；六四戊戌之爻，当酉时。余六十卦，各以此法推之。此再言一日之火候也。
　　晦朔之问，合符行中。浑沌鸿檬，牝牡相从。滋液润泽，施化流通。
　　天地神灵，不可度量。利用安身，隐形而藏。始乎东北，箕斗之乡。
　　旋而右转，呕轮吐萌。潜潭见象，发散精光。毕勖之上， 震出为征。
　　阳气造端，初九潜龙。阳以三立，阴以八通。故三日 #1震动，八日 兑行。
　　九二见龙，和平有明。三五德就， 乾体乃成。九三夕惕，亏折神符。
　　盛衰渐革，终还其初。 巽继其统，固济操持。九四或跃，进退道危。
　　艮主进止，不得瑜时。二十三日，典守弦期。九五飞龙，天位加喜。
　　六五 坤承，结括终始。菔养众子，世为类母。阳数已讫，讫则复起。
　　推情合性，转而相与。上九亢龙，战德於野。用九翩翩，为道规矩。
　　循据游玑，升降上下。周流六爻，难得察睹，故元常位，为《易》宗祖。
　　此再以纳甲言一月之火候也。又以《乾》六爻纳於其问，以明阳气之消息。箕、斗但言东北，毕、勖但言正西，借天之四方以言地之四方耳。非谓天之东、北、西方也。六五恐是廿六字。廿，音入，即二十字。二十六日以侯，《坤》卦用事也。用九以下，与上篇乾、坤二用处相表裹。
　　朔旦为 《复》？阳气始通。出入元疾，立表微刚。黄锺建子，兆乃滋彰。播施柔暖，黎需得常。 《临》炉施条，开路正光。光耀寝进，日以益长。丑之大吕，结正低昂。仰以成 《泰》，刚柔并隆。阴阳交接，小往大来。辐赓於寅，运而趋时。渐历 《大壮》，侠列卯门。榆荚堕落，还归本根。刑德相负，昼夜始分。 《夬》阴以退，阳升而前。洗擢羽翮，振索宿尘。 《乾》健盛明，广被四邻。阳终於巳，中而相干。 《姤》始纪绪，履霜最先。井底寒泉，午为羹宾。宾服於阴，阴为主人。 《遁》去世位，收敛其精，怀德俟时，栖迟昧冥。 《否》闭不通，萌者不生。阴伸阳讪，没阳姓名。 《观》其权量，察仲秋情。任蓄微稚，老枯复荣。荠麦芽蘗，因冒以生。 《剥》烂支体，消灭其形。化气既竭，亡失至神。道穷则反，归乎 《坤》元。恒顺地理，承天布宣。
　　玄幽远眇，隔阂相连。应度育种，阴阳之原。寥廓恍惚，莫知其端。
　　先迷失轨，后为主君。元平不陂，道之自然。变易更盛，消息相因。
　　终《坤》始《复》，如循连环。帝王承御，千秋常存。
　　此以十二卦细分一月之火候，亦通一岁之火候也。一月之法，二日半为一卦，《复》为震之坤，《临》为兑之坤，《泰》为乾之坤，《大壮》为乾之震，《央》为乾之兑，《乾》为乾之乾，《姤》为乾之巽，《遁》为乾之艮，《否》为乾之坤，《观》为坤之巽，《剥》为坤之艮，《坤》为坤之坤，《临》为复震，《大壮》为复兑，《乾》为复乾，《遁》为复巽，《观》为复艮，《坤》为复坤，其推演之例，以卦名、律名、辰名三者而言。辐奏，即太簇；侠例，即夹锺；洗濯即姑洗；中，即仲吕；昧冥，即林锺；伸#2即申；任蓄，即南吕#3，阂，即亥；应，即应锺。大率傅会假托，不足深究也。后为主君，盖亦读《易》而后得主为句，其误久矣。
　　将欲养性，延命却期。审思后末，当虑其先。人所禀躯，体本一元。
　　元精云布，因气托初。阴阳为度，魂魄所居。阳神日魂，阴神月魄。
　　魂之与魄，互为室宅。性主处内，立置鄞鄂。情主营外，筑垣城郭。
　　城郭完全，人物乃安。于斯之时，情合乾坤。乾动而直，气布精流。
　　坤静而翕，为道舍庐。刚施而退，柔化以滋。九还七返，八归六居。
　　男白女赤，金火相拘。则水定火，五行之初。上善若水，清而无瑕。
　　道之形象，真一难图。变而分布，各自独居。类如鸡子，黑白相扶。
　　纵横一寸，以为始初。四肢五脏，筋骨乃具。弥历十月，脱出其胞。
　　骨弱可卷，肉滑若铅。
　　此与上篇知白相表裹。言人之始生，亦以阴阳交合而成。今欲为丹，亦犹是也。几言道者，皆丹之托名。铅疑是饴字，以似而误也。
　　阳燧以取火，非日不生光。方诸非星月，安能得水浆。
　　二气玄且远，感化尚相通。何况近存身，切在於心胸。
　　阴阳配日月，水火为效征。耳目口三宝，固塞勿发扬#4。
　　真人潜深渊，浮游守规中。旋曲以视览#5开阖皆合同。
　　为己之轴辖，动静不竭穷。离气内营卫，坎乃不用职。
　　兑合不以谈，希言顺以鸿#6。三者既关键，缓体处空房。
　　委志归虚元，元念以为常。证难以推移，心专不纵横。
　　寝寐神相抱，觉悟候存亡。颜容寝以润，骨节益坚强，
　　辟却众阴邪，然后立正阳。修之不报休，庶气云雨行，
　　淫淫若春泽，液液象解冰。从头流达足，究竟复上升。
　　往来洞元极，怫怫被容中。反者道之验，弱者德之柄。
　　芸锄#7宿污秽，细微得调畅。浊者清之路，昏久则昭明。
　　此一节乃涵养本原工夫，尤未#8要切。朱子日：离气内营卫，尝见前辈读内为纳，其说是也。
　　世人好小术，不审道浅深。弃正从邪径，欲速关不通。
　　犹盲者不任杖，聋者听宫商。没水捕雉兔，登山索鱼龙。
　　植麦欲获黍，运规以求方。竭力劳精神，终年元见功。
　　欲知服食法，事约而不烦。
　　太阳流珠，常欲去人。卒得金华，转而相因。化为白液，凝而至坚。
　　金华先倡，有顷之问，解化为水，马齿阑干。阳乃往和，情性自然。
　　迫促时阴，拘畜禁门。慈母欲养，孝子报恩。严父施令，教饬子孙。
　　五行错王，相据以生。火性销金，金伐木荣。三五为一，天地至精。
　　可以口诀，难以书传。子当左转#9，午乃东旋。卯酉界隔，主定二名。
　　龙呼於虎，虎吸龙精。两相饮食，俱相贪便。遂相衔咽，咀嚼相吞，
　　荧惑守西，太白经天。杀气所临，何有不倾。狸犬守鼠，乌雀畏鹧。
　　各有其功，何敢有声。不得其理，难为妄言。竭婵家产，妻子饥贫。
　　自古及今，好者亿人。讫不谐遇，希有能成。广求名药，与道乖殊。
　　如审遭逢，睹其端绪。以类相况，揆物终始。五行相克，更为父母。
　　母含滋液，父主禀与。凝精流形，金石不朽。审专不泄，得为成道。
　　言学小卫者劳而元功，得此法者约而不烦。太阳以下，与前篇知白、熬枢、黄舆等章相表裹。五行相生，母子之恩也。火金相克，严父之令也。三五，谓火、金、木并#10 皆禀土气也。一说谓三五即前篇子午戊己也，一未详所指。或日与当作为，下篇三五并与一亦放此。东，疑当作左，此言阴阳定位也。龙虎六句，母子之恩也。荧惑、太白以下八句，严父之#11令也。不得其理，广求名药，为外丹者也。以类相况，如前篇言八石正纲纪之类也。
　　立竿见影，呼谷传响。岂不灵哉，天地至象。
　　若以野葛一寸、巴豆一两，入喉辄僵，不得倪仰。
　　当此之时，虽周文搽曹，孔丘占象，扁鹊操缄，巫咸叩鼓，安能令苏，复起驰走？
　　河上女，灵而最神。得火则飞，不见埃尘。鬼隐龙匿，莫知所存。
　　将欲制之，黄芽为根。物元阴阳，违天背原。肥鸡自卵，其雏不全。
　　夫何故乎？配合未连，三五不交，刚柔离分。施化之精，天地自然。
　　犹火动而炎上，水流而润下。非有师导使其然者，资始统政，不可复改。
　　观夫雌雄交媾之时，刚柔相结而不可解，得其节符，非有工巧，以制御之。
　　若男生而伏，女偃其躯，禀乎胞胎，受气元初。非徒生时，着而见之。
　　及其死也，亦复效之。此非父母，教令其然，本在交媾，定制始先。
　　坎男为月，离女为日。日以施德，月以舒光。月受日化，体不亏伤。
　　阳失其契，阴侵其明。朔晦薄蚀，奄冒相包。阳消其形，阴凌#12生灾。
　　男女相须，含吐以滋。雄雌交杂，以类相求。金化为水，水性周章。
　　火化为土，水不得行。故男动外施，女静内藏。溢度过节，为女所拘。
　　魄以检魂，不得淫奢。不寒不暑，进退合时。各得其和，俱吐证符。
　　以毒药能杀人，为黄芽能制女之譬。外丹即谓丹砂，此未详何所指也。物元阴阳以下皆物理，明为此法者，当阴阳交合为本也。
　　丹砂木精，得金乃并。金水合处，木火为倡。四者混沌，列为龙虎。
　　龙阳数奇，虎阴数偶。肝青为父，肺白为母。肾黑为子，脾黄为祖。
　　三物一家，都归戊己。刚柔迭兴，更历分部。龙西虎东，建纬卯酉。
　　刑德并会，相见惧喜。刑主伏杀，德主生起。二月榆死，魁临於卯。
　　八月麦生，天呈据酉。子南午北，互为纲纪。九一之数，终则复始。
　　含元抱真，播精於子。关关睢鸠，在河之洲。窈窕淑女，君子好述。
　　雄不独处，雌不孤居。玄武龟蛇，盘蚪相扶。以明牝牡，毕竟相胥。
　　假使二女共室，颜色甚妹。令苏秦通言，张仪结媒。发辩#13利舌，旧舒美辞。
　　推心调谐，使为夫妻。弊发腐齿，终不相知。若药物非种，名类不同。
　　分剂参差，失其纪纲。虽黄帝临炉，太一降坐，八公梼炼，淮南执火，
　　立宇崇坛，玉为阶陛，麟脯凤剩，把籍长跪，祝章神祇，请哀诸鬼，
　　沐浴斋戒，冀有所望，亦犹和胶补釜，以#14涂疮，
　　去冷加冰，除热用汤，飞龟舞蛇，愈见乖张。
　　丹砂木精，得金乃并，即上章女、黄芽之意。心赤、脾黄二章，诸本元之，未详孰是。龙虎子午，交错方位，关关以下，又以二女明药物之非种。
　　周易参同契卷中竟
　　#1『 』，原脱，据四库本补。
　　#2『伸』，原脱，据四库本补。
　　#3『吕』，据其文义例补。
　　#4『发扬』，四库本作〔发通』。
　　#5『视览』，四库本作『阮览』。
　　#6『以鸿』，四库本作『鸿蒙』。
　　#7『芸锄』，四库本作『耘锄』。
　　#8『未』，四库本作『为』。
　　#9『左转』，四库本作『右转』。
　　#10『并』，四库本作『五』。
　　#11『之』，原脱，据四库本补。
　　#12『凌』，原作『陵』，据四库本改。
　　#13『辩』，四库本作『辨』。
　　#14『』，四库本作『茵』。
　　周易参同契卷下
　　庐陵后学黄瑞节附录
　　下篇
　　惟昔圣觉，怀玄抱真。服炼九鼎，化迹隐沦。含精养神，通德三元。
　　精液虏理，筋骨致坚。众邪辟除，正气常存。累积长久，变形而仙。
　　忧悯后生，好道之伦。随傍风采，指画古文。着为图籍，开示后昆。
　　露见枝条，隐藏本根。托号诸石，覆冒众文。学者得之，报椟终身。
　　子继父业，系踵祖先。传世迷惑，竟无见闻。遂
　　使宦者不遂，农夫失芸#1，商人弃货，志士家贫。吾甚伤之，定录斯文。
　　字约易思，事省不烦。披一列其条，实核可观。分两有数，因而相一循。
　　故为乱辞，孔窍其门。智者审思，以意参焉。
　　言昔之仙者着书示人，而不明言其事，托名诸石为身内阴阳之号，故学者多失其指。今着此书,省约易晓,仍恐漏泄,故多谬乱之辞,而孔窍其门也。其下歌辞，又撮一书大指云。
　　按：乱辞，如《离骚》之乱曰也。下文可见。
　　法象莫大乎天地兮，玄沟数万里。河鼓临星纪兮，人民皆惊骇。
　　晷景妄前却兮，九年被凶咎。皇上览视#2之兮，王者退自改。
　　关键有低昂兮，害气遂奔走。江淮之枯竭兮，水流注於海。
　　此一节言水溢之咎。王者能自改，则害气息，而水土平矣。玄沟，盖谓天汉。河鼓，星名。星纪，丑位，未详其说。九年，谓洪水。关键低昂，谓阴阳升降也。害气，灾害之气，以人身取譬而言，亦为水火不既济之象。
　　朱子日：玄沟、害气，恐未是说人身内事，方是设譬之辞。《王莽传》曰：害气将究矣。盖上文说洪水为灾，而王者能改，故害气去而洪水平也。害，讹作周，又讹作固，后人遂妄改为精，而增而字，皆非是。然因周字可见其为害字，盖篆、隶文皆相似也。
　　天地雌雄兮，徘徊子与午。寅申阴阳祖兮，出入复终始。
　　循斗而招摇兮，执横定元纪。升熬甑山兮，炎火张设下。
　　白虎倡导前兮，苍液和於后。
　　朱子曰:虎，一作喾，一作矾。按；三字皆假名，但下句云苍液，即此合作喾与矾；而前有喾磁之文，即作喾为得。然下句又云朱鸟及再列三兽之名位，则此当为虎，而液亦当为龙矣。倡导前，即前所谓熬枢。下文云和於后，即此。似皆指有情之物，作龙虎为当也。此一节又是以火烹水，以水灭火，金水相合，复还本初之意。
　　朱鸟翱翔戏兮，飞扬色五采。遭遇网罗施兮，压止不得举。
　　嗷嗷声甚悲兮，如婴儿慕母。颠倒就汤镬兮，摧折伤毛羽。
　　漏刻未过半兮，龙鳞狎猎起。五色象炫耀兮，变化无常主。
　　□□鼎坲驰兮，暴涌不休止。杂沓重迭累兮，犬牙相错拒。
　　形如仲冬冰兮，阑干吐锺乳。崔嵬以杂厕兮，兼积相支柱。
　　阴阳得其配兮，淡泊自相守。青龙处房六兮。春华震东卯。
　　白虎在昴七兮，秋芒兑西酉。朱雀在张二兮，正阳离南午。
　　三者俱来朝兮，家属为亲侣。本之但二物兮，未乃为三五。
　　三五并为#3一兮，都集归二所。治之如上科者，日数亦取甫。
　　先白而后黄兮，赤色通表裹。名曰第一鼎兮，食如大黍米。
　　此复总言还丹之法，撮其精要。子午，谓乾坤。寅申，谓坎离。升熬，即所谓熬枢。伏蒸者，白虎金，青龙水，朱雀火，以金生水，水而灭火以成丹，其形如此前所谓先液后凝，马齿阑干是也。嗷嗷声正悲，亦前所谓昼夜声正勤者。阴阳得配，淡泊相守，即所谓各守境隅，各自独居者。房，东方七宿之中。六，其度数也。昴七、张二，放此。二物，谓阴阳。三五，谓火、金、木皆禀土气也。并与一，详其文意，与似当作为。二所、取甫，皆未详其文义。
　　自然之所为兮，非有邪伪道。山泽气相蒸兮，兴云而为雨。
　　泥竭乃成尘兮，火灭自为土。若蘗染为黄兮，似蓝成绿组。
　　皮革真为胶兮，麴蘗化为酒。同类易施功兮，非种难为巧。
　　譬上事。
　　惟斯之妙术兮，审谛不诳语。传於亿代后兮，昭然而可考。
　　焕若星经汉兮，禺如水宗海。思之务令熟兮，反复阮上下。
　　千周灿彬彬兮，万遍将可睹。神明或告人兮，魂灵忽自悟。
　　探端索其绪兮，必得其门户。天道无适莫兮，常传与贤者。
　　言其书指着明，学者但能读千周万遍，则当自晓悟，如神明告之也。董遇云：读书千遍，其义自见。又曰：思之思之又重思之；思之不通，鬼神将教之，非鬼神之力也，精神之极也。非妄语也。
　　五相类
　　此篇五章．．一《参同》，二《太易》，三象彼，四郐图，五委时。
　　《参同契》者，敷陈梗盘，不能纯一，纤微未备，缺略仿霏。
　　今更撰录，补塞遗脱，润色幽深，钩援相逮，旨意等齐，所趣不悖。
　　故复作此，命《五相类》，则太《易》之，情性尽矣。
　　太《易》情性，各如其度。黄老用究，较而可御。
　　炉火之事，真有所据：三道由一，俱出径路。枝茎华叶，果实垂布。
　　正在根株，不失其素。诚心所言，审而不误。
　　象彼仲冬节，竹木皆催伤。佐阳诂商旅，人君深自藏。
　　象时顺节令，闭口不用谈。天道甚浩旷，太玄无形容。
　　虚寂不可睹，匡郭以消亡。谬误失事绪，言还自败伤。
　　别序斯四象，以晓后生盲。
　　此言晦朔之问，浑沌鸿蒙，隐形而藏之时也。太玄元形容，上善若水，真一难图之象也。四象，未详。
　　郐国鄙夫，幽谷朽生。
　　朱子日：魏君，实上虞人，当作会稽。或是魏隐语作郁。
　　挟怀朴素，不乐权荣。栖迟僻陋，忽略令名。执守恬淡，希时安平。
　　远客燕问，乃撰斯文。歌叔大《易》，三圣遗言。察其所趣，一统共伦。
　　务在顺理，宣耀精神。神化流通，四海和平。表以为历，万世可循。
　　序以御政，行之不烦。引内养性，黄老自然。含德之厚，归根返元。
　　近在我心，不离己身。抱一毋舍，可以长存。配以服食，雄雌设陈。
　　挺除武都，八石弃捐。审用成功，世俗所珍。罗列三条，枝茎相连。
　　同出异名，皆由一门。非徒累句，谐偶斯文。殆有其真，砾硌可观。
　　使余敷伪，却被赘愆。命《参同契》，微览其端。辞寡意大，后嗣宜遵。
　　委时去害，依托丘山。循游寥廓，与鬼为邻。化形而仙，沦寂无声。
　　百世一下，遨游人问。陈敷羽翮，东西南倾。汤遭厄际，水旱隔并。
　　柯叶萎黄，失其华荣。吉人相乘负，安稳可长生。
　　鼎器歌
　　圆三五，寸一分。口四八，两寸唇。长二尺，厚薄匀。腹三齐，坐垂温。
　　二尺，或作尺二，彭晓解作二尺。三齐，一作齐三。按：齐，即脐字。
　　阴在上，阳下奔。
　　此二句是要法。
　　首尾武，中问文。阴火白，黄牙铅。两七窍，辅翼人。胆理脑，定升玄。
　　子处中，得安存。来去游，不出门。渐成大，性情纯。却归一，还本原。
　　至一周，甚辛勤。密防护，莫迷昏。途路远，极幽玄。若达此，会乾坤。
　　乐道者，寻其根。审五行，定铢分。谛思之，不须论。深藏守，莫传文。
　　御白鹤兮，驾龙鳞。游太虚兮，谒仙君。录天图兮，号真人。
　　赞序
　　《参同契》者，辞陋而道大，言微而旨深。列五帝以建业，配三皇而立政。若君臣差殊，上下无准，序以为政，不至太平。服食其法，未能长生，学以养性，又不延年。至於剖析阴阳，合其铢两，日月弦望，八卦成象，男女施化，刚柔动静，米盐分判，以经为证，用意健矣。故为立法以传后贤，惟晓大象，必得长生，强己益身，为此道者，重加意焉。
　　此似《注》序，后人所作，今《注》亡而《序》存耳。立法，即立注，字转写误耳。
　　朱子日：或云《后序》，或云魏君《赞辞．》，其文意乃是《注》之《后序》。彭晓《序》云：魏君密示青州徐从事，令笺注；徐隐名而注之。恐此是徐君语也。其《注》则不复存矣。
　　右《周易参同契》，魏伯阳所作。魏君，后汉人。篇题盖放纬书之目，词韵皆古，奥雅难通。读者浅闻，妄辄更改，故比他书尤多舛误。今合诸本更相条正，其间尚多疑晦，未能尽祛，姑据所知，写成定本。其诸同异，因悉存之，以备参订云。空同道士邹欣。
　　按：邹欣二字，朱子借之托名也。邹，本《春秋》邾子之国。《乐记》：天地欣合。郑氏注云：欣当作熹#5。
　　朱子日：按《魏书》，首言《乾》、《坤》、《坎》、《离》四卦橐钥之外；其次即言《屯》、《蒙》六十卦，以见一日用功之早晚；又次即言纳甲六卦，以见一月用功之进退；又次即言十二辟卦，以分纳甲六卦而两之。盖内以详理月节，而外以兼统岁功，其所取於《易》以为说者如是而已。初未尝及夫三百八十四爻也。今世所传火候之法，乃以三百八十四爻为一周天之数，以一爻直一日，而爻多日少，则不免去其四卦二十四爻，以俟二十四气之至而渐加焉。已非出於自然合之度矣。且当日所用之爻，或阴或阳，初无#6次第，不知功夫有何分别，又况一日之问，已周三百六十之数。而其一气所加，仅得一爻，多少重轻，不相权准；又此二十四者，进增微渐，退减暴疾，无复往来循环之势，恐亦后人以意为之，未必魏君之本指也。运意#7此书，大要在於坎、离二字。若於此处得其纲领，则功夫之节度，魏君所不言者，自可以意为之。但使不失其早晚之期，进退之节，便可用功，不必一一拘旧说。故今推得策数一法，似亦齐整#8。其与爻数之法，虽皆魏君所不言，然此为粗，有理也。盖月以十二卦分之，卦得二日有半，各以本卦之爻，行本卦之策。自八月《观》卦以后，至正月《泰》卦，阳用少二十八策，阴用老二十四策。自四月《大壮》以后至七月《否》卦，阳用老三十六策，阴用少二十二策，阳即注意流行，阴即放而冥寂。一爻已足，即一开辟之气#9，其休息之十二卦，罔即为一月#10之功。十二月#11周，即为一岁之运。反复循环，无有余欠。其数已#12具图，欲与季通讲之，未及寓寄，而季通死矣。按：朱子於昔所着书成家#13者，未尝随声附影，轻附於圣人之徒，如《麻衣易》以为戴师愈所作，《关子明易》以为阮逸伪作。其重於传信如此。独於《参同契》无一语，疑似。且其解《易》，得於邵子为多。而其言曰：邵子得於希夷，希夷源流自《参同契》。是以从上处之也。尝曰：眼中见得了了如此，但无下手处。又#14曰：今始识头绪，未得其作料孔穴。庆元丁巳，蔡季通编置道州，将别，留宿寒泉，相与订正《参同契》，终夕不寐。呜呼，是师是弟子，处忧患不乱如此。而独於《参同》拳拳焉。脱屐世俗#15之意决矣。明年，季通卒，又得所谓策数之法，恨不及与季通讲之。又二年，而先生卒矣。然则《参同》、《阴符》二书，自其师弟子始，而二书不戾於圣人可信，故#16成书以之列太极、先天之后，岂有二乎哉？
　　周易参同契卷下竟
　　#1『芸』，四库本作『耘』。
　　#2『视』，四库本作『阮』。
　　#3『为』，四库本作『与』。
　　#4『赞辞』，四库本作『赞词』。
　　#5『熹』，原作『喜』，据四库本改。
　　#6『初无』，四库本作『亦无』。
　　#7『运意』，四库本作『逆意』。
　　#8『齐整』，四库本作『整齐』。
　　#9『开辟之气』，原作『开析舒气』，据四库本改。
　　#10『一月』，四库本作『一日』。
　　#11『十二月』，四库本作『十二卦』。
　　#12『已』，原作『则』，据四库本改。
　　#13『成家』，原作『成象』，据四库本改。
　　#14『又』，据四库本补。
　　#15『世俗』，四库本作『世外』。
　　#16『故』，原作『自』，据四库本改。 
　　周易参同契
　　庐陵后学黄瑞节附录
　　《周易参同契》，五代彭晓《解义·序》日：魏伯阳，会稽上虞人。修真潜默，养志虚无，博赡文词，通诸纬候。得《古文#1龙虎经》，尽获妙旨。乃约《周易》，撰《参同契》三篇，复作《补塞遗脱》一篇，所述多以寓言借事，隐显异文。密示青州徐从事，徐乃隐名而注之。桓帝时，公复传授与同郡淳于叔通，遂行於世。参，杂也；同，通也；契，合也，谓与《周易》理通而义合也。其书假借君臣以彰内外，叔其离坎，直指汞铅；列以乾坤，奠量鼎器，明之父母。保以始终；合以夫妻，拘其交媾；譬诸男女，显以滋生，析以阴阳；导之反复，示之晦朔；通以降腾，配以卦爻，形於变化；随之斗柄，取以周星；分以晨昏，昭诸刻漏，莫不托《易》象而论之，故名《周易参同契》云。
　　按《参同契》注本，凡一十九部，三十一卷。其目载夹际郑氏《艺文略》。彭晓本最传。然分三卷为九十章，以应阳九之数。《歌鼎器》一篇，以应水一之数。其傅会类如此。盖效河上公分《老子》为上经、下经八十一章，而其实非也。鲍氏云：彭本为近世浅学妄更，秘馆所藏，民问所录，差误衍脱，莫知适从。朱子考辨正文，引证依据，其本始定。今不敢又赘附诸说云。
　　朱子日：《参同契》本不为明《易》，姑借此纳甲之法，以寓其行持进退之候。异时每欲学之，而不得其传，元下手处，不敢轻议。然其所言纳甲之法，则今所传京房占法。见於火珠林者，是其遗说#2。所云甲、乙、丙、丁、庚、辛者，乃以月之昏旦出没言之，非以分六卦之方也。此虽非为明《易》而设，然《易》中无所不有，苟其一11？自成一家，可推而通，则亦元害於《易》。○伯阳《参同契》，恐希夷之学，有些自其源流。○先天图与纳音相应，蔡季通言与《参同契》合，以图观之：《坤守《复》之问为晦；震为初三，一阳生；八日为兑，月上弦；十五日为乾；十八日为巽，一阴生；二十三日为艮，月下弦；坎离为日、月，故不用。《参同》以坎离为药，余者以为火候。○邵子发明先天图，图传自希夷，希夷又自有所传，盖方士技术，用以修炼，《参同契》所言是也。○《参同契》文章极好，盖后汉之能文者为之，其用字皆根据古书，非今人所能解，以故皆为人妄解。世问本子极多，其中有云：千周灿彬彬兮，万变将可睹；神明或告人兮，魂灵忽自悟。言诵之久，则文义要诀自见。○须溪刘氏日：古书惟《参同契》似先秦文。
　　#1『古文』，四库本作『古人』。
　　#2『遗说』，四库本作『遗法』。
　　
