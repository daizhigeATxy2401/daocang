素履子
　　经名：素履子。唐账弧撰。三卷。底本出处：《正统道藏》太玄部。参校本：《四库全书》文渊阁本（简称文渊阁本）。
　　目　录
　　序
　　卷上
　　履道
　　履德
　　履忠
　　履孝
　　卷中
　　履仁
　　履义
　　履智
　　履信
　　履礼
　　卷下
　　履乐
　　履富贵
　　履贫贱
　　履平
　　履危
　　素履子
　　经名：素履子。唐账弧撰。三卷。底本出处：《正统道藏》太玄部。参校本：《四库全书》文渊阁本（简称文渊阁本）。
　　素履子序
　　夫素履子者，取《周易》履卦：初九，素履往，无咎。以纯素为本履，以履行为先，虽衣布素须履先王之政教。故取天地之始，乾坤之初，圣人设教之规，贤哲行道之迹。夫祸福之端生于所履，是以圣人以德履帝位而不疚光明者也。士庶履能辩上下，定民志。辄修一十四篇，号曰《素履子》，以为箴诚而已。
　　素履子卷上
　　将仕郎试大理评事
　　赐绊鱼袋张弧撰
　　履道
　　素履子曰：道本无名，无名居天地之始。天地之始，号曰混元。混元之初，无形无象，既分二仪，能生万象。故云之为道。初自龙汉，三皇依之设教，五帝依之置治，始於一化，淳朴自然，将明寒暑之期，遂分阴阳之序。上古圣人履之，无言无教，无心於物，物来归之；不教於民，民皆仰之。此则履纯朴皇道也。画卦之主尝草之君，皆履之而化成。至於伏牛乘马履之而去强暴，用之而除民害，颛顼履之於忠顺，帝誉履之於清和，唐尧履谦顺之道而垂裳，虞舜履孝悌之道而授让。此履帝道也。禹行勤俭之道而治水，汤能恭敬而感天，西伯以至德而称尊，武王以孝道而去虐。此圣人以王道设教，使老有所终，壮有所用，幼有所长，鳏寡孤独废疾者皆有所养，男有分，女有归。此以道治世之化也。至於黄老唯尚朴而不文，素王亦归之於纯素，莫不去华饰而作教，舍文艳以归真，不尚贤使人不争，不贵难得之货使人不盗，责山节藻税之宇，尚卑宫菲食之君。《道德经》云：吾有三宝，保而持之，一曰慈，二曰俭，三曰不敢为天下先。此则履道之原也。兼曰：吾有大患，为吾有身。及吾无身，吾有何患。此则至道者亡身履象外之道也。至於餐霞食气，塞兑转丸，履离尘之道也。昔鸦夷子在俗教民种植持生之道，竟乘舟而去；严真人卜肆教人忠孝之道，乃拔宅而升。此乃大道不器，在物皆有知。道不虚行，物有玄应，不在高台广厦之问，束林西域之内。近代淮南高公置延和阁求道，非也。立身行道之本，未若君睦臣忠，父慈子孝，兄友弟恭，夫顺妻贞，勤俭於家，忠良於国。昔夏殷文武得道而昌，桀纣幽厉失道而亡。夫如是道不可舍，得之则昌，失之则亡。故圣人爱人惠俗施德保位者也。人之於道，如鱼之在水。鱼失水则亡，人失道则丧。牢笼万象，以道治之，为之大道，欲昌其身，宜履而行之，明矣。
　　屦德
　　素履子曰：太上贵德。德者，众善所归，百福所集。昔舜有膻德而人归之，如蚁擅不慕蚁而蚁慕膻，舜不慕民而民慕德。文王为西伯，三分天下归周者·二。西伯之德，犹种竹以待禽，竹不慕禽，禽为鹧所逐而自来投竹；周不慕民，民为纣所虐而自来投周。是知德可施，而虐不可肆。常以好生之德洽于民心，诞敷文德，远方来格。故古昔帝王皆立德以垂教，五行五帝，在木曰木德，在火曰火德，在土曰土德，在金曰金德，在水曰水德。五行相生，递相为德。所以水火金木土谷正德，利用厚生为之九功，立教於万祀。此，德之用也，德之施也。无名在物，物皆得之则存，失之则丧。天若失德，寒暑不时；地若失德，万物不生；人若失德，身必将倾。故大禹谋九功，皋陶谋九德，天下是治。君以慈爱立德，臣以忠孝成名。德唯善政，政在养民。养民之本，在武则有七：禁暴、戢兵、保大、定功、安民、和众、丰财；文则有五：温、良、恭、俭、让。恭宽信敏惠，皆归五德。德也者，能却水火，能感鬼神，狎伏龙蛇，化敷禽兽；亦能退舍星象，亦能#1整复山河。桑谷自枯，妖禽亦逝，座蛇之子，舍金之宾，遗药於敌人，驰酒於盗者，舍绝缨之过，成漆身之忠，皆施之於阴功而获阳报。夫如是宜施之於万类，不可失之於一言。天道无亲，唯德是辅。有国有家，幸其履之，瞬息无倦，昌矣盛矣。
　　履忠
　　素履子曰：忠贞者，天地之秀气，人伦之英灵。凡观历世之书，唯忠实者名挂史笔，万世常存，则亡之忠者不灭亡也。#2昔周公至忠，事文王武王至成王，成王自褪褓事之，於三世尽忠，金玉莫比其坚，松竹莫比其操。至於祝九龄之寿，乃自剪为性，托六尺之孤，遂去管蔡之佞。事虽往古，行迹常新，列於典籍之中，常为贤哲之范。太公行王风而治周室，主霸典而灭纣邦。二人夹辅於周，功业垂於万祀。复闻管仲相桓公，一匡天下以尊周，子房佐刘氏，统洪沟以兴汉。至於召四皓而回惠帝，抱幼主而朝诸侯，亦有卧尸折槛之士，碎首投擭之臣，今古所推，实谓忠节。若指鹿为马，以玄为黄，胁弱欺孤，废贤夺义，生则舂喉鸾肉，没为后世责嫌，污辱二仪之中，滥这三才之内。是知忠贤宜旌之不朽，为今世间杰，来世美谈。《诗》曰：淑人君子，其仪不武。贤者履之盛矣。
　　履孝
　　素履子曰：经云：夫孝，天之经也，地之义也，人之行也。兼曰：夫孝，德之本，教之所由生。治国治家者，立德为先。立德之本，孝之为始。昔舜禹有至德至孝存身，立德而成，皆以孝行，舜让而尊。故云：先王有至德要道以顺天下，民用和睦，上下无怨，孝之始#3也。孝感天地，应乎神明。天子孝，龟龙负图；庶人孝，草木荣茂。昔曾子孝父母，身体发肤不敢毁伤，至于终身畦步之问不忘孝道义利。一切禽兽草木取之以时，不违天道，竭力尽忠。此为孝子之志也。夫人有百行，不孝者如玉屑盈匣，终无用也。能行孝道者，自然神明上生，天帝添等，身安事吉，荣显於时。幸君子履之，保百福矣。
　　素履子卷上竟
　　＃１『能』原作『熊』，据文渊阁本改。
　　＃２『则亡之忠者不灭亡也』文渊阁本作『则夫不忠者必灭亡也』。
　　＃３『始』原作谓，据文渊阁本改。
　　素履子卷中
　　将仕郎试大理评事
　　赐徘鱼袋张弧撰
　　履仁
　　素履子曰：古者尝草之君教民粒食而止杀，至仁之化也。黄帝为民除害，杀蚩尤，至仁之教也。大罗氏作网罟，除禽兽之害，至仁之用也。尧舜用八元八凯，明四目，达四聪，至仁之治也。禹凿龙门，去水害，至仁之功也。汤去三面罗，至仁之政也。文王葬枯骨，至仁之惠也。纣失仁，武王杀之，饰微子之墟，舍箕子之囚，封比干之墓，乃得赤雀衔书之瑞云，仁得之，仁守之，福瘾百代。天使人君用仁守国，故罪己泣辜，吞蝗咽蛭，所以兴也。秦不仁，焚书坑儒，身没沙丘，不及二代，子婴为刘项所竞。汉履仁约法，舍子婴而得天下；楚不仁暴物，杀子婴而失天下。是知履仁为兴国之本，故可履之。孔圣云：仁者爱人。亦曰：好生恶杀为仁，爱人利物为仁，克己复礼为仁，慈惠恻隐为仁。赏善罚恶，拯溺救危，皆仁人之履也。士有杀身以成仁，亡命以成仁。设食於翳桑，板筑於危径；或救黄雀，或放白龟；惠封於伤蛇，探喉於梗虎；博施无倦，惠爱有方。春不伐树覆巢，夏不燎田伤禾，秋赈孤恤寡，冬覆盖伏藏。君子顺时，履仁而行，仁功着矣。《易》曰：天地之大德曰生，圣人之大宝曰位。又曰：君子体仁，足以长人。唯至贤履之，无倦而已。
　　履义
　　素履子曰：理财正辞，禁民为非，曰义。所以义者，不竞於物而物自归之。孔子曰：义，然后取人，不厌其取。昔周太王之太子曰太伯，大王有疾，太伯义让其位，乃为父采药而不返。后季历立封太伯於昊。夫有义必能让，能让必能和。王者履义让，必能和协万邦，赏善罚恶，立功立事，以义除不义。昔者桀惑於妹喜，亡义而丧德；纣好姐己，失义而害忠贤；周幽王宠褒姒，乖义而失诸侯。晋献公悦骊姬而终失义於世子。郑庄姜宠过致叔段不悌。庞涓疾贤，死为不义之友。罗敷沈河，鲁胡永为乖义之夫。三闲溺於汨罗，楚淮王为不义之主。子胥得洗纱女，终成守义之贤士。有触槐刎颈烟目漆身之义，管鲍陈雷立义名标前史。是知义不可不履而不可乖。孔子云：不义而富且贵，於我如浮云。先圣贱不义也。若不义而死，舍义而生，则浪生死矣。是不贤也。能义和骨肉昆弟，在物以义履之，有何争哉。故君子义以为质，履而行之，固无乖矣。
　　履智
　　素履子曰：夫智者，五行之德水。水以润下为德，智以谋虑为能。智不能虑无以为能，水不能润无以为德。是以水流不止，智用无滞。水混则浊，智挠则乱；浊则不能鉴，乱则不能虑。未若止水而能清，定智而能明，水止智定则清且明矣。如水决流不止则浸渍以成弊，智用不端则惑乱以招祸。夫贤者用智能周万类，若夫镜之鉴物，妍丑俱见。其中如朗月之当空，泉沼皆临其内。观照遐迩，明辨是非，知众之苦辛，臧己之逸乐，齐饱暖於一体，虑寒馁於四人。故能运智而佐帝王，设虑以防奸弊。所以子房陈平智周而成，商鞅苏秦智讹而辑。夫有国有家者，履智而能明能虑，则祸患弗可及也。
　　履信
　　素履子曰：信之为大人所重焉。天失信，三光不明；地失信，四时不成；人失信，五德不行。故孔宣父云：大车无挽，小车无軏，其何以行之哉。谓人无信，不可行也。子贡问政，子曰：足食．足兵，民信之矣。子贡曰：必不得已而去，於斯三者何先。曰：去兵。曰：必不得已而去，於斯二者何先。曰：去食。自古皆有死，民无信不立，治邦不可失信。昔周幽王西患犬戎，北患捡抗，王与诸侯立信，约举烽击鼓，则诸侯救。至褒姒戏而举之，诸侯皆至，无寇，乃是妃后戏耳。后犬戎逼王城，举烽火击鼓召诸侯，诸侯皆言妃后戏耳，遂不至，幽王乃为犬戎所杀。此戏而失信之故也。故齐桓不遗曹翩之盟，晋文舍原以示信，俱为霸主，诸侯皆从之。所以不乖竹马之期，不爽虞人之约，王者履信则神龟见矣。故用人之智去其诈，用人之勇去其怒，用人之仁去其贪，用智者之谋，勇者之断，仁者之施，足以成治矣。诈害民信，怒害民恩，贪害民财，三害乱之原也。是知可终身而守约，不可斯须而失信。《易》云：天所助者顺也，人所助者信也。君子仗忠信而为甲冑，履之无爽矣。
　　履礼
　　素履子曰：礼者，天地四时之正黑，人伦三纲之端首。在物皆敬，於人必周，故能定亲疏央嫌疑，别同异明是非。守道立德履之，方成教训，正俗履之，方备央争讼辨是非；君臣上下、父子兄弟、军旅征伐、祭祀鬼神履之，方成其政教。郊天杞地，礼之为大经所备焉。夫父慈子孝，兄良弟悌，夫义妇听，长惠幼顺，君仁臣忠之道，礼之本也。士唯履之，无暂乖失，无小大，无众寡，无敢慢。故君子正其衣冠，尊其瞻视，望之俨然，即之也温，听其言也厉，无欺暗室，不愧屋漏。明则有礼乐，幽则有鬼神。是以贤者昏行不变节，夜浴不改容，唯礼唯敬。履之则安，失之则危。《诗》曰：相鼠有体，人而无礼。人而无礼，胡不遗死。《易》曰：藉用白茅，礼敬之至也。
　　素履子卷中
　　素履子卷下
　　将仕郎试大理评事
　　赐徘鱼袋张弧撰
　　屦乐
　　素履子曰：夫乐者，天地四时之和也，故律吕调财阴阳和，五音调则四时叔。是故古昔帝王制礼作乐以化民也。是以黄帝曰云门，颛顼曰六经，帝誉曰五英，尧曰咸池，舜曰大韶，禹曰大夏，汤曰大濩，武王曰大武，皆八代之乐也。用彰其德，以明其功。故天地四时皆顺从其化。夫八声之用，《乐记》曰：锺声铿，铿以立号，号以立横，横以立武。君子听锺声，则思武臣。石声径，径以立别，别以致死。君子听磬声，则思死封疆之臣。丝声哀，一反以立廉，廉以立志。君子听琴瑟之声，则思志义之臣。竹声滥，滥以立会，会以聚众。君子听竽笙箫管之声，则思畜聚之臣。鼙鼓之声谁，谁以立动，动以进众。君子听鼙鼓之声，则思将帅之臣。五音之用也，五行之音以调正气，春之角以其清浊，中人之象。春气和，则角声调。《乐记》曰：角乱则忧，其民怨也？夏之征，以其征，清事之象也。夏气和，则征声调。《乐记》曰：征乱则哀，其事勤也。季夏之宫，以其最大。《乐记》曰：宫乱则荒，其君骄也。秋之商，以其浊，中次宫臣之象也。秋气和，则商声调。《乐记》曰：商乱则陂，其臣坏也。冬之羽，以其最，清物之象也。冬气和，则羽声调。《乐记》曰：羽乱则危，其财匮也。此五音八声之用也，所以人情不能免也。用之祭天地，乃天神降地只升；用之祭山川，则鬼神向；用之化人，则人民和。故得其节，则乐行而伦清，耳目聪明，血气和平，移风易俗，天下皆宁。用失其节，则郑卫之音作，桑问濮上之风行。所以治世之音安以乐，其政和；乱世之音怨以怒，其政乖；亡国之音哀以思，其民困。又清为君，浊为臣；清为阳，浊为阴。清浊不乱，君臣和平，阴阳顺序。贤者听其音而知其治。然五帝殊时不相沿乐，三王异代不相袭礼。至於礼情主敬，乐情主和，敬之与和，万代不易。是以礼节之於繁，乐节之於过。礼繁则乱，乐过则淫。节乐止淫，履之本也。
　　屦富贵
　　素履子曰：富与贵是人之所欲，不以其道得之不处也。当修德而取富贵。得富贵也，持盈守成，恭俭谦让；节用而爱人，克己而复礼；施而不望报，惠而不费财；不滥其居，不饰其服；遇凶年不俭，遇丰岁不奢。是以管仲镂篡朱，弦山节藻税，君子以为滥；晏平仲祀其先人豚肩不掩豆，瀚衣弹冠以朝，君子以为隘。则君子当其位行其道，不逾越而奢侈，不俭陋而乖礼，不过淫於声色，不贪暴於货财，绝骄奢，去耽嗜，贬酒阙色，避嫌远疑，济物利，人安民和众，常守谦慎之心，不忘忠孝之志。《道经》云：知足者富。《孝经》曰：高而不·危所以长守贵，满而不溢所以长守富。《易》曰：天道亏盈而益谦，地道变盈而流谦，鬼神害盈而福谦，人道恶盈而好谦。谦尊而光，卑而不可逾。又曰：劳谦君子，有终吉。
　　履贫贱
　　素履子曰：贫与贱是人之所恶，不以其道得之不去也。士志於道而耻恶衣恶食者，未足与议也。君子忧道不忧贫，不患贫而患不安。昔钓鱼之叟、蓬岩之士贫而遂通。故贤子夏之鹑衣，原宪之桑枢，颜子一箪食，一瓢饮，饭蔬食饮水，曲肱而枕之，乐亦在其中矣。曾子正冠而缨断，纳履而踵决，整襟而肘见，曳屦而歌。商颂声满天下，若出金石，天子不得为臣，诸侯不得为友。此致道者亡身，养志者亡命。此皆贫而乐道者也。亦有门栽五柳，庭植三刻，扣角而歌，采樵而咏，皆履贫之士也。贤者在事载土而归，留犊而去，常远三惑，早慎四知。士之廉而履贫者也。或舍金存宝，弃卖重言，不谦蜗舍之居而守蓬蒿之室，饮水食菜，守道安贫，悉士之至贤高尚其道。孔宣父云：不知命，无以为君子。命者，穷达之分，皆自乐天知命而已。若好勇疾贫，临财苟得，非君子之人。欲慕贤哲之踪，则不耻缢弊之袍，华门圭窦者矣。
　　履平
　　素履子曰：秤之用也，取之於衡；车之行也，通之於辙。衡平则毫厘不差，辙通则辕毂无滞。秤若失之於毫厘，则权衡不正；车若亏之於辕毂，则辙迹难通。欲秤之平则慎之於毫厘，欲辙之通宜治之於辕毂，毫厘不失，辕毂无亏，则谓天平地成。乃取易象上天下泽，履君子以辨上下定民志。履之时用，居安虑危，履平虑蹶。所以《礼》云：积而能散，安而能迁。此君子履平而思进也。子房《素书》曰：衣不举领者倒，走不视地者颠。士若既逸游，好财色，嗜酒，多私，则平地生坑坎，安处有危亡。是以《易》曰：九三，君子终曰乾乾，夕惕若厉。亦曰：履道坦坦，幽人贞吉。故《诗》曰：谓天盖高，不敢不局；谓地盖厚，不敢不踏。皆如履薄临深，履平之至也。
　　履危
　　素履子曰：居屯、蒙，危难之时常见。《易·象》云：云雷屯，君子以经纶。初九：盘桓，利居贞。复见山下有险，险而止，蒙。退则困险，进则阂山。蒙以养正，乃圣功也。君子以果行育德，屯之时用利在居贞，蒙之时宜利於养正。是知贞之与正，可以涉危难矣。虞舜潜居中冀，仁孝之心唯坚；周公出往束征，忠实之志益盛。展禽三黜而不已直道，子文三已而无愠辞。西伯拘美里，仁德愈明，冶长囚缧绁，而贤行不替；遭匡不改仁圣，厄陈不彻鼓琴。君子福至不喜，祸至不惧；不缁不磷，洁白之德益彰，不雕不衰，清贞之操弥盛。《诗》曰：我心匪石，不可转也，我心匪席，不可卷也。又曰：风雨如晦，鸡呜不已。圣贤若是，所以长思《鸦鹊》之篇、《鹏乌》之赋。然而履虎尾畏惧怨怨，涉险难慎危兢兢。《易》曰：视履考祥，其旋元吉。又曰：进退不失其正者，其唯圣人乎。履道亨矣。
　　素履子卷下竟 
　　
