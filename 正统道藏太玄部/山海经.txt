山海经
　　经名：山海经。十八卷。底本出处：《正统道藏》洞神部本文类。参校本：郝懿行《山海经笺疏》、东珂《山海经校译》、谭承耕《山海经点校》。
　　山海经序
　　世之览山海者，皆以其闳诞迂夸、多奇怪、俶傥之言，莫不疑焉。尝试论之曰：庄生有云，人之所知，莫若其所不知，吾於《山海经》见之矣。夫以宇宙之寥廓，群生之纷纭，阴阳之煦蒸，万殊之区分，精气浑淆，自相濆薄，游魂灵怪，触像而构流形於山川、丽状於木石者，恶可胜言乎。然则，总其所以乖鼓之於一响，成其所以变混之於一象。世之所谓异，未知其所以异，世之所谓不异，未知其所以不异，何者？物不自异，待我而后异，异果在我，非物异也。故胡人见布而疑黂，越人见罽而骇毳。夫玩所习见，而奇所希闻，此人情之常蔽也。今略举可以明之者，阳火出於冰水，阴鼠生於炎山，而俗之论者莫之或怪，及谈《山海经》所载而咸怪之，是不怪所可怪，而怪所不可怪也。不怪所可怪，则几於无怪矣，怪所不可怪，则未始有可怪也。夫能然所不可、不可所不然，则理无不然矣。案《汲郡竹书》及《穆天子传》：穆王西征，见西王母执璧帛之好，献锦组之属，穆王享王母于瑶池之上，赋诗往来，辞义可观。遂袭昆仑之丘，游轩辕之宫，眺锺山之岭，玩帝者之宝，勒石王母之山，纪迹玄圃之上。乃取其嘉木、艳草、奇乌、怪兽、玉石、珍瑰之器，金膏、烛银之宝，归而殖养之於中国。穆王驾八骏之乘，右服盗骊，左骖騄耳。造父为御，犇戎为右，万里长骛，以周历四荒名山大川，靡不登济。东升大人之堂，西燕王母之庐，南轹鼋鼉之梁，北蹑积羽之衢。穷欢极娱，然后旋归。案《史记》：说穆王得盗骊、騄耳、骅骝之骥，使造父御之，以西巡狩，见西王母乐而忘归。亦与《竹书》同。《左传》曰：穆王欲肆其心，使天下皆有车辙、马迹焉。《竹书》所载则是其事也。而谯周之徒只为通识瑰儒而雅，不平此验之史考，以着其妄。司马迁叙《大宛传》亦云：自张骞使大夏之后，穷河源，恶睹所谓昆仑者乎。至《为本纪》、《山海经》所有怪物，余不敢言也，不亦悲乎。若《竹书》不潜出於千载，以作征於今日者，则山海之言其鸟几乎废矣。若乃东方生晓毕方之名，刘子政辨盗械之尸，王颀访两面之客，他海民获长臂之衣，精验潜效，绝代悬符。於戏，群惑者其可以少寤乎。是故圣皇原化以极变，象物以应怪，鉴无滞赜，曲尽幽情。神焉廋哉，神焉廋哉。盖此书跨世七代，历载三千，虽暂显於汉，而寻亦寝废。其山川名号所在多有舛谬，与今不同，师训莫传，遂将湮泯。道之所存，俗之所丧，悲夫。余有惧焉，故为之创传，疏其壅阂，辟其茀芜，领其玄致，标其洞涉，庶几令逸文不坠于世，奇言不绝於今，夏后之迹靡刊於将来，八荒之事有闻於后裔，不亦可乎。夫蘙苍之翔，叵以论垂天之凌，蹄涔之游无以知绛虬之腾，钧天之庭岂伶人之所蹑，无航之津岂苍兕之所涉，非天下之至通，难与言山海之义矣。呜呼，达观博物之客，其鉴之哉。
　　山海经目录总十八卷
　　本三万九百十九字，注二万三百五十字，总五万一千二百六十九字。
　　南山经第一
　　本三千五百四十七字，注二千一百七字。
　　西山经第二
　　本五千六百七十二字，注三千二百二字。
　　北山经第三
　　本五千七百四十六字，注二千三百八十二字。
　　东山经第四
　　本二千四十字，注三百七十五字。
　　中山经第五
　　本四千七百一十八字，注三千四百八十五字。
　　海外南经第六
　　本五百一十一字，注六百二十二字。
　　海外西经第七
　　本五百三十七字，注四百五十二字。
　　海外北经第八
　　本五百八十四字，注四百九十三字。
　　海外东经第九
　　本四百四十二字，注五百九十五字。
　　海内南经第十
　　本三百六十四字，注七百九字。
　　海内西经第十一
　　本四百三十九字，注六百九十五字。
　　海内北经第十二
　　本五百九十四字，注四百九十五字。
　　海内东经第十三
　　本六百二十四字，注一千四百九十五字。
　　大荒东经第十四
　　本八百六十四字，注八百一十三字。
　　大荒南经第十五
　　本九百七十二字，注五百九十八字。
　　大荒西经第十六
　　本一千二百八十二字，注一千二百三字。
　　大荒北经第十七
　　本一千五十六字，注七百六十七字。
　　海内经第十八
　　本一千一百十一字，注九百六十七字。此海
　　内经及大荒经本，皆进在外。
　　侍中奉车都尉光禄大夫臣秀领校秘书言：校秘书太常属臣望所校《山海经》凡三十二篇，今定为一十八篇。已定《山海经》者，出於唐虞之际，昔洪水洋溢，漫衍中国，民人失据，崎岖於丘陵，巢於树木。鲧既无功，而帝尧使禹继之。禹乘四载，随山刊木，定高山、大川。盖与伯翳主驱禽兽，命山川，类草木，别水土。四岳佐之，以周四方，远人迹之所希至，及舟舆之所罕到。内别五方之山，外分八方之海，纪其珍宝奇物，异方之所生水土、草木、禽兽、昆虫，麟凤之所止，祯祥之所隐，及四海之外、绝域之国、殊类之人。禹别九州，任土作贡，而益等类物善恶着《山海经》。皆贤圣之遗事，古文之着明者也。其事质明有信。孝武皇帝时，尝有献异鸟者，食之，百物所不肯食。东方朔见之，言其乌名，又言其所当食，如朔言。问朔何以知之，即《山海经》所出也。孝宣皇帝时，击磻石於上郡，陷，得石室。其中有反缚盗械人。时臣秀父向为谏议大夫，言此贰负之臣也。诏问何以知之，亦以《山海经》对。其文曰：贰负杀窫窳，帝乃桔之疏属之山，桎其右足，反缚两手。上大惊。朝士由是多奇《山海经》者，文学大儒皆读，学以为奇，可以考祯祥变怪之物，见远国异人之谣俗。故《易》曰：言天下之至啧而不可乱也，博物之君子其可不惑焉。臣秀昧死谨上。
　　山海经卷之一
　　郭璞传
　　南山经
　　南山经之首曰谁山。其首曰招摇之山，临于西海之上。在蜀伏山，山南之西头滨西海也。多桂，桂叶似枇杷，长二尺余，广数寸，味辛。白花，丛生山峰，冬夏常青，间无杂木。《吕氏春秋》曰：招摇之桂。多金玉。有草焉，其状如韭，璨曰：韭，音九。《尔雅》云蜀山亦多之。而青花，其名曰祝余，或作桂茶。食之不饥。有木焉，其状如谷而黑理，谷，楮也，皮作纸。璨曰：谷亦名构，名谷者，以其实如谷也#１。其华四照言有光焰也。若木华赤，其光照地#2，亦此类也。见《离骚》经。其名曰迷谷，佩之不迷。有兽焉，其状如禺而白耳，禺似猕猴而大，赤目长尾，今江南山中多有#3。说者不了此物。名禺，作牛字，图亦作牛形#4，或作猴，皆失之也。伏行人走，其名曰狌狌，食之善走。生生，禺兽#5，状如猿，伏行交足，亦此类也#6。见京房《易》。丽丽□之水出焉，□音作几而西流注于海，其中多育沛，未详。佩之无痕疾。痕虫病也。#7
　　又东三百里日堂一作常。庭之山，多棪木，棪别名连，其子似素而赤，可食。音剡。多白猿，今猿似猕猴，而大臂脚长，便捷，色有黑有黄。呜，其声哀。多水玉，水玉，今水精也。柑如《上林赋》曰：水玉磊阿。赤松子所服，见《列仙传》。多黄金。
　　又东三百八十里曰猨翼之山。其中多怪兽，水多怪鱼。凡言怪者，皆谓儿状倔奇不常也。尸子曰：徐偃王好怪，没深水而得怪鱼，入深山而得怪兽者，多列於庭。多白玉,多腹虫，蝮虫色如绶文，鼻上有针，大者百余斤，一名反鼻。虫，古虺字。多怪蛇，多怪木，不可以上.
　　又东二一百七十里曰杻阳之山。音纽。其阳多赤金，铜也。其阴多白金。银也。见《尔雅》。山南为阳，山北为阴。有兽焉，其状如马而白首，其文如虎而赤尾，其音如谣，如人歌声。其名曰鹿蜀，佩之宜子孙。佩谓带其皮尾。怪水出焉，而东流注于宪翼之水。其中多玄龟，其状如龟而乌首虺尾，虺尾锐#8其名曰旋龟，其音曰一判木，如破木声。佩之不聋，可以为底。□□□为犹治也。外传曰：疾不可为一作底#9，犹病愈也。
　　东三百里曰柢山#10。多水，无草木。有鱼焉，其状如牛，陵居。蛇尾有翼，其羽在魼下，亦作胁。其音如留牛，庄子曰：执犁之狗#11，谓此牛也。《穆天子传》曰：天子之狗执虎豹。其名曰鯥，音六。冬死而夏生，此亦蛰类也。谓之死者，言其垫无所知，如死耳。食之无肿疾。
　　又东四百里曰亶爰之山。亶音蝉。多水，无草木，不可以上。言崇峭也。有兽焉，其状如狸而有髦，其名曰类，类或作沛髦，或作发。自为牝牡，食者不妬。《庄子》亦曰：类自为雌雄而化。今貆猪亦自为雌雄。
　　又东三百里曰基山。其阳多玉，其阴多怪木。有兽焉，其状如羊，九尾四耳，其目在背，其名曰猼訑，博施二音。施一作施。佩之不畏。不知恐畏。有乌焉，其状如鸡而三首、六目、六足、三翼，其名曰□□急性，尚付厂乎二音。食之无卧。
　　又东三里曰青丘之山。亦有青丘国在海外。《水经》云：即《上林赋》云：秋田於青丘。其阳多玉，其阴多青□。□黝属音瓠。有兽焉，其状如狐而九尾，即九尾狐。其音如婴儿能食人，食者不蛊。啖其肉令人不逢妖邪之气。或曰：蛊，蛊毒。有乌焉，其状如鸠，其音若呵，如人相呵呼声。名曰灌灌，或作灌□。佩之不惑。英水出焉，南流注于即翼之泽。其中多赤鱬，音儒。其状如鱼而人面，其音如鸳鸯，食之不疥。一作疾。：
　　又东三百五十里曰箕尾之山。其尾跤于东海，多沙石。踆，古蹲字，言临海上。音存。仿水出焉，音芳。而南流注于消，音育。其中多白玉。凡□山之首，自招摇之山以至箕尾之山，凡十山二千九百五十里。其神状皆鸟身而龙首令其祠之礼：毛言择生取其毛色也。《周官》曰：阳祀用醉牲之毛。用一璋玉瘗，半圭为璋。瘗，埋也。糈用徐米，精杞神之米名。先吕反。今江东音所，一音糈。徐，稻也，他睹反。糈或作疏，非也。一璧，稻米，白菅为席。菅，茅属也。音间。
　　《南次二经》之首曰柜山，音矩。西临流黄，北望诸毗，东望长右。皆山名。英水出焉，西南流注于赤水。其中多白玉，《尸子》曰：水方折者有玉，员折者有珠。多丹粟。细丹砂如粟也。有兽焉，其状如豚，有距，其音如狗吠，其名曰狸力，见则其县多土功。有乌焉，其状如鸱而人手，其脚如人手。鸱音处脂反。其音如痹，末详其名曰鸦，音株。其鸣自号也，见则其县多放士。放，放逐，或作效也。
　　东南四百五十里曰长右之山。无草水，多水。有兽焉，其状如禺而四耳，其名长右，以山出此兽，因以名之。其音如吟，如人呻吟声。见则其郡县大水。
　　又东三百四十里曰尧光之山。其阳多玉，其阴多金。有兽焉，其状如人而彘鬣，穴居而冬蛰，其名曰猾裹，滑怀两音。其音如斲木，如人斫木声。见则县有大繇。谓作役也，或曰其县乱。
　　又东三百五十里曰羽山。今东海祝其县西南有羽山，即鲧所趣处。计此道里不相应，似非也。其下多水，其上多雨，无草木，多蝮虫。蚖也。
　　又东三百七十里曰瞿父之山。音劬。无草木，多金玉。
　　又东四百里曰句县之山。无草木，多金玉。今在会稽余姚县南、句章县北，故兹二县因此为名云，见张氏《地里志》。
　　又东五百里曰浮玉之山。北望具区，具区今昊县西南，太湖也。《尚书》谓之震泽。东望诸毗，水名。有兽焉，其状如虎而牛尾，其音如吠犬，其名曰负，是食人。苕水出于其阴，北流注于具区，其中多鮆鱼。鮆鱼狭薄而长头，大者尺余。太湖中今饶之。一名刀鱼，音禅启反。
　　又东五百里曰成山。四方而三坛，形如人筑坛相累也。成亦重耳。其上多金玉，其下多青□， □水出焉，音涿。而南流注于一作流注于西。虖勺。车音呼勺，或作多下同。其中多黄金。今永昌郡，水出金如秕，在沙中。《尸子》曰：清水出黄金，王英。
　　又东五百里日会稽之山，四方。今在会稽郡山阴县南，上有禹冢及井。其上多金玉，其下多玞石。玞，赋跌石，似玉，今长沙临湘出之。赤地白文，色笼葱不分明。勺水出焉，而南流注于湨。音鹃。
　　又东五百里曰夷山。无草木，多砂石，湨一作损。水出焉，而南流注于列涂。
　　又东五百里曰仆勾一作夕。之山。其上多金玉，其下多草木，无鸟兽，无水。
　　又东五百里曰咸阴之山。无草木，无水。
　　又东四百里曰洵一作旬。山。其阳多金，其阴多玉。有兽焉，其状如羊而无口，不可杀也。禀气自然。其名曰□。音还或音患。洵水出焉，音恂。而南流注于关之泽，音遏。其中多芘羸。
　　又东四百里曰摩勺之山。其上多梓柟，神，山揪也。构，大木，叶似桑。今作楠，音南，《尔雅》以为柟其下多刻杞。杞，苟杞也。子赤。滂水出焉，音滂沱之滂。而东流注于海。
　　又东五百里曰区吴之山。无草木，多砂石，鹿水出焉，而南流注于滂水。
　　又东五百里曰鹿吴之山。上无草木，多金石。泽更之水出焉，而南流注于滂水。水有兽焉，名曰蛊雕。蛊或作纂。其状如雕而有角，其音如婴儿之音，是食人。
　　东五百里曰漆吴之山。无草木，多博石，无玉。可以为博基石。处于海东，望丘山，其光载出载入，神光之所潜耀。是惟日次。是日景所次会。
　　凡《南次二经》之首，自拒山至于漆吴之山，凡十七山七千二百里。其神状皆龙身而乌首。其祠：毛用一璧瘗，精用稌。稍广也。
　　《南次三经》之首曰天虞之山。其下多水，不可以上。
　　东五百里日祷过之山。其上多金玉，其下多犀兕。犀似水牛，猪头库口#12，脚似象，有三蹄，大腹，黑色，三角：一在头上，一在额上，一在鼻上。在鼻上者小而不堕，食角也。好啖口#12，口中常洒血沫。兕亦似水牛；青色，二角重三千斤。多象，象，兽之最大者。长鼻，大者牙长一丈，性妬，不畜淫子。有乌焉，其状如鸿，鵁似凫而小，脚近尾。音骹箭之骹。而白首、三足、或作手。人面，其名曰瞿如，音劬。其鸣自号也。恨水出焉，音银。而南流注于海。其中有虎蛟，蛟似蛇四足龙属。其状鱼身而蛇尾，其音如鸳鸯，食者不肿，可以已痔。
　　又东五百里曰丹穴之山。其上多金玉，丹水出焉，而南流注于渤海。渤海海岸曲崎头也。有乌焉，其状如鸡，五采而文，名曰凤皇，首文曰德，翼文曰义，背文曰礼，膺文曰仁，腹文曰信。是乌也，饮食自然，自歌自舞，见则天下安宁。汉时凤乌数出，高五六尺，五采，庄周说凤文字与此有异。广雅云：凤，鸡头鹅颔蛇颈龟背鱼尾，雌曰凰，雄曰凤。
　　又东五百里曰发爽之山。无草木，多水，多白猿。泛水出焉，而南流注于渤海。
　　又东四百里至于旄山之尾，其南有谷，曰育遗，或作隧。多怪乌，广雅曰：口口口朋#14爰居雀皆怪乌之属也。凯风自是出。凯风，南风。
　　又东四百里至于非山之首。其上多金玉，无水，其下多蝮虫。
　　又东五百里曰阳夹之山。无草木，多水。
　　又东五百里曰灌湘之山。上多木，无草，多怪乌，无兽。一作□湖射之山。
　　又东五百里曰鸡山。其上多金，其下多丹雘。癯，赤色者。或曰癯，美丹也，见《尚书》。音尺蠖之蠖。黑水出焉，而南流注于海。其中有鱄鱼，音团扇之团。其状如鲋而负毛，其音如豚，见则天下大旱。
　　又东四百里曰令丘之山。无草木，多火。其南有谷焉，日中谷，条风自是出。东北风为条风。记曰：条风至，出轻系，督逋留。有乌焉，其状如枭，人面四目而有耳，其名曰显，音娱。其鸣自号也，见则天下大旱。
　　又东三百七十里仑者之山。音论说之论，一音伦。其上多金玉，其下多青□。有木焉，其状如谷而赤理，其汁如漆，其味如饴，食者不饥，可以释劳，其名日白□，或作睪苏。睪苏一名白□，见《广雅》音羔。可以血玉。血谓可用染玉作光彩。
　　又东五百八十里曰禺槁之山。多怪兽，多大蛇。
　　东五百八十里曰南禺之山。其上多金玉，其下多水，有穴焉。水春辄入，夏乃出，冬则闭。佐水出焉，而东南流注于海。有凤皇，鹓雏。亦凤属。
　　凡南次三经之首，自天虞之山以至南禺之山，凡一十四山，六千五百三十里。其神皆龙身而人面。其祠皆一白狗祈，祈请祷也。糈用徐。
　　右南经之山志，大小凡四十山，万六千三百八十里。
　　南山经图赞
　　桂
　　桂生南裔，枝华岑岭。广莫熙葩，凌霜津颖。气王百药，森然云挺。
　　迷谷
　　爰有奇树，产自招摇。厥华流光，上映垂霄。佩之不惑，潜有灵标。
　　狌狌前作生
　　狌狌似猴，走立行伏。禳木挺力，少辛明目。飞廉迅足，岂食斯肉。
　　水玉
　　水玉沐浴，潜映洞渊。赤松是服，灵蜕乘烟。吐纳六气，升降九天。
　　白猿
　　白猿肆巧，由基抚弓。应吁而号，神有先中。数如循环，其妙无穷。
　　鹿蜀
　　鹿蜀之兽，马质虎文。骧首吟呜，矫足腾群。佩其皮毛，子孙如云。
　　鯥
　　鱼兮日鯥，处不在水。厥状如牛，乌翼蛇尾。随时隐见，倚乎生死。
　　类
　　类之为兽，一体兼二。近取诸身，用不假器。窈窕是佩，不知妬忌。
　　猼施
　　搏拖似羊，眼反在背。视之则奇，推之无怪。若欲不恐，厥皮可佩。
　　祝荼草旋龟□□鱼
　　祝荼嘉草，食之不饥。乌首蚖尾，其名旋龟。□□六足，三翅并翚。
　　灌灌鸟赤鱬
　　厥声如诃，厥形如鸠。佩之辨惑，出自青丘。赤鱬之物，鱼身人头。
　　鴸乌
　　彗星横天，鲸鱼死浪。鴸鸣于邑，贤士见放。厥理至微，言之无况。
　　猾裹
　　猾裹之兽，见则兴役。膺政而出，匪乱不适。天下有道，幽形匿迹。
　　长右彘
　　长右四耳，厥状如猴。实为水祥，见则横流。彘虎其身，厥尾如牛。
　　会稽山
　　禹祖会稽，爰朝群臣。不虔是讨，乃戮长人。玉赣表夏，玄石勒秦。
　　患，前作□。
　　有兽无口，其名曰患。害气不入，厥体无间。至理之尽，出乎自然。
　　犀
　　犀头似堵，形兼牛质。角则并三，分身互出。鼓鼻生风，壮气隘溢。
　　兕
　　兕推壮兽，似牛青黑。力无不倾，自焚以革。皮充武备，角助文德。
　　象
　　象实魁梧，体巨貌诡。肉兼十牛，目不踰豕。望头如尾，动若丘徙。
　　纂雕瞿如乌虎蛟
　　纂雕有角，声若儿号，瞿如三手，厥状似鵁，鱼身蛇尾，是谓虎蛟。
　　凤
　　凤皇灵鸟，实冠羽群。八象其体，五德其文。羽翼来仪，应我圣君。
　　育隧谷前作育遗。
　　育隧之谷，爰含凯风。青阳既谢，气应祝融。炎雰是扇，以散郁隆。
　　鱄鱼颙鸟
　　颙鸟栖林，鱄鱼处渊。俱为旱征，灾延普天。测之无象，厥数推玄。
　　白□
　　白□睪苏，其汁如饴。食之辟谷，味有余滋。逍遥忘劳，穷生尽期。
　　山海经卷之一竟
　　#1原本脱为『皮作纸口口口口口口口口者，以其口口口也』，据谭承耕校本补作『皮作纸。璨曰：谷亦名构，名谷者，以其实如谷也』。
　　#2原本脱为『其光照口』，据谭校本补作『其光照地』。
　　#3原本脱为『禺口口口而大，赤目长口，口口口山中多有』，据谭校本补作『禺似猕猴而大，赤目长尾，今江南山中多有』。
　　#4原本脱为『名禺，口牛口，口亦口牛形』，据谭校本补作『名禺，作牛字，图亦作牛形』。
　　#5原本脱为『生口，口兽』，据谭校本补作『生生，禺兽』。
　　#6原本脱为『伏行交足，口口口口』，据谭校本补作『伏行交足，亦此类也』。
　　#7原本脱为『瘕口口也』，据谭校本补作『瘕虫病也』。
　　#8原本脱为『虺口锐』，据谭校本补作『虺尾说』。
　　#9原本脱为『口不口为一作底』，据谭校本补作『疾不可为一作底』。
　　#10原本脱为『东三百里曰口口』，据谭校本补作『东三百里曰柢山』。
　　#11原本脱为『口口之狗』，据谭校本补作『执犁之狗』。
　　#12猪头库口：谭校本补作『猪头库脚』。
　　#13好啖口：谭校本补作『好啖棘』。
　　#14口口口朋：谭校本补作『鵽离、鹧朋』
　　山海经卷之二
　　郭璞传
　　西山经
　　《西山经》华山之首曰钱来之山。其上多松，其下多洗石。澡洗可以磢体，去垢纷。磢，初两反。有兽焉，其状如羊而马尾，名曰羬羊，今大月氏国，有大羊如驴而马尾。《尔雅》云：羊六尺为羬。谓此羊也。羬，音针。其脂可以已腊。治体皴。腊，立曰昔。
　　西四十五里曰松果之山。濩水出焉，北流注于渭。其中多铜。有乌焉，其名曰螐渠，螐，音彤弓之彤。其状如山鸡，黑身赤足，可以已□。谓皮破起也，音叵驳反。
　　又西六十里曰太华之山。即西岳华阴山也。今在弘农华阴县西南。削成而四方，今山形上大下小，峭峻也。其高五千仞，其广十里，仞，八尺也。上有明星玉女，持玉浆，得上服之，即成仙。道险僻不通。诗含神雾云。乌兽莫居。有蛇焉，名曰肥缝，六足四翼，见则天下大早。汤时此蛇见於阳山下。复有肥遗蛇，疑是同名。
　　又西八十里曰小华之山。即少华山。其木多荆杞，其兽多□牛。今华阴山中多山牛山羊，肉皆千斤。牛即此牛也。音昨口。其阴多磬石。可以为乐石。其阳多□琈之玉，□琈，玉名，所未详也。`□浮两音。鸟多赤惊，赤惊，山鸡之属。胸腹洞，赤冠，金背，黄头，绿尾，中有赤，毛彩鲜明。音作蔽，或作鳖。可以御火。其草有萆荔，萆荔，香草也。蔽戾两音。状如乌韭，而生於石上，亦缘木而生，乌韭，在屋者曰昔邪，在墙者日垣衣。食之已心痛。
　　又西八十里曰符禺之山。其阳多铜，其阴多铁。其上有木焉，名曰文茎，其实如枣，可以已聋。其草多条，其状如葵，而赤华黄实，如婴儿舌，食之使人不惑。符禺之水出焉，而北流注于渭。其兽多葱聋，其状如羊而赤鬣。其乌多鴖，音旻。其状如翠赤喙，翠似燕而绀色也。可以御火。畜之辟火灾也。
　　又西六十里曰石脆之山。其木多□栅。□，树高三丈许，无枝条，叶大而圆。岐生梢头，实皮相裹。上行一皮者为一节，可以为绳。一名拼榈。音马□之□。其草多条，其状如韭，而白华黑宝，食之已疥。其阳多□琈之玉，其阴多铜。灌水出焉，而北流注于禺水。其中有流赭，赭，赤土。以涂牛马无病。今人亦以朱涂牛角，云以辟恶。马或作角。
　　又西七十里曰英山。其上多杻僵，杻，似棣而细叶，一名土橿。音纽。橿，木中车林，音姜。其阴多铁，其阳多赤金。禺水出焉，北流注于招水。音韶。其中多□鱼，音同蚌蛤之蚌。其状如鳖，其音如羊，其阳多箭□今汉中郡出□竹，厚裹而长节，根深，笋冬生地中，人掘取食之。□，音媚。其兽多□牛、羬羊。有鸟焉，其状如鹑，黄身而赤喙，其名曰肥遗，食之已疠，疠，疫病也。或曰恶创。韩子曰：疠人怜主。可以杀虫。
　　又西五十二里曰竹山。其上多乔木，枝上竦者。音桥。其阴多铁，有草焉，其名曰黄雚，其状如樗，其叶如麻，白华而赤实，其状如赭，紫，赤色。浴之已疥，又可以已胕。治胕肿也。音符。竹水出焉，北流注于渭，其阳多竹箭，箭筱也。多苍玉，丹水出焉。今所在有丹所。东南流注于洛水，其中多水玉，多人鱼，如□鱼四脚。有兽焉，其状如豚，而白毛，大如笄而黑端，笄，簪属。名曰毫彘。狟猪也，夹髀，有粗豪长数尺，能以脊上豪射物，亦自为牝牡。狟或作豭，吴楚呼为鸾猪，亦此类也。
　　又西百二十里曰浮山。多盼木，音美目盻兮之盻。根叶而无伤，枳，刺针也。能伤人，故名云。木虫居之。在树之中。有草焉，名曰熏音训。草，麻叶而方茎，赤华而黑实，臭如蘼芜，靡芜，香草。《易》曰：其臭如兰。眉、无两音。佩之可以已疠。
　　又西七十里曰羭次之山。音臾。漆水出焉，今漆水出岐山。北流注于渭，其上多棫柜，棫白桵也。音域。其下多竹箭，其阴多赤铜，其阳多婴垣之玉。或作短，或作根，或作埋，传写谬错，未可得详。有兽焉，其状如禺而长臂，善投，其名曰嚣。亦在畏欢画中，似猕猴投掷也。有鸟焉，其状如枭，人面而一足，曰橐□，音肥。冬见夏蛰，服之不畏雷。着其毛羽，令人不畏天雷也。或作灾。
　　又西百五十里曰时山。无草木，逐或作遂。水出焉，北流注于渭。其中多水玉。
　　又西百七十里曰南山，上多丹粟。丹水出焉，北流注于渭。兽多猛豹，猛豹似熊而小，毛浅有光泽，能食蛇，食铜铁，出蜀中。豹或作虎。鸟多尸鸠。尸鸠，布谷类也。或曰鹏鹤也。鸠或作丘。
　　又西百八十里曰大时之山，上多谷柞，柞栎。下多杻柜，阴多银，阳多白玉。涔水出焉，音潜。北流注于渭。清水出焉，南流注于汉水。今河内修武县县北，黑山亦出清水。
　　又西三百二十里曰蟠冢之山。今在武都氏道县南，嶓音波。汉水出焉，而东南流注于沔。至江夏安陆县，江即沔水。嚣水出焉，北流注於汤水。或作阳。其上多桃枝钩端，钩端，桃枝属。兽多犀、兕、熊熊，罴似熊而黄白色，猛憨能扳树。鸟多白翰赤鳖。白翰，白鵫也。亦名鵫雉，又曰白雉。有草焉，其叶如蕙，蕙，香草，兰属也。或以蕙为熏叶，失之。其本如桔梗，本根也。黑华，而不实，名曰蓇蓉，尔雅释草曰：荣而不实谓之蓇。音骨。食之使人无子。
　　又西三百五十里曰天帝之山。上多□柟，下多菅蕙，菅，茅类也。有兽焉，其状如狗，名曰溪或作谷。边，或作遗。席其皮者不蛊。有鸟焉，其状如鹑，黑文而赤访，翁，头下毛。音汲瓮之瓮。名曰栎，音沙砾之砾。食之已痔。有草焉，其状如葵，其臭如靡芜，名曰杜衡，香草也。可以走马，带之令人便马或曰马得之而健走。食之已瘿。
　　西南三百八十里曰皋涂之山。蔷音色或作黄，又作蒉。水出焉，西流注于诸资之水。涂水出焉，南流注于集获之水。其阳多丹粟，其阴多银、黄金，其上多桂木。有白石焉，其名曰礜，可以毒鼠。今礜石杀鼠。音豫。蚕食之而肥。有草焉，其状如稿茇，弃黄，香草。其叶如葵而赤背，名曰无条，可以毒鼠。有兽焉，其状如鹿而白尾，马足人手前两脚似人手。而四角，名曰玃如。音猥玃之婴。有乌焉，其状如鸱而人足，名曰数斯，食之已瘦。或作痫。
　　又西百八十里日黄山。今始平槐里县有黄山，上故有宫，汉惠帝所起，疑非此。无草木，多竹箭，盼水出焉，音美目盻兮之盻。西流注于赤水，其中多玉。有兽焉，其状如牛而苍黑、大目，其名曰□。音敏有鸟焉，其状如鸮，青羽赤喙，人舌能言，名曰鹦□。鹦□，舌似小儿舌，脚指前后各两，扶南微外出五色者，亦有纯赤白者，大如雁也。
　　又西二百里曰翠山。其上多□柟，其下多竹箭，其阳多黄金、玉，其阴多旄牛、磨麝。羚，似羊而大角，细食，好在山崖间。麝，似獐而小，有香。其鸟多鸓，音垒。其状如鹊，赤黑而两首、四足，可以御火。
　　又西二百五十里日騩山。音巍一音陈嚣之魄。是錞于西海。錞，犹是錞也。音章闰反。无草木，多玉，凄水出焉，或作浽。西流注于海。其中多采石、黄金，采石，石有彩色者。今雌黄、空青、绿碧之属。多丹粟。
　　凡西经之首，自钱来之山至于騩山，凡十九山，二千九百五十七里。华山冢也，冢者，神鬼之所，舍也。其祠之礼：太牢。牛羊豕为太牢。羭山神也，祠之用烛，或作炀。斋百日以百牺，牲，纯色者为牺。座用百瑜，瑜亦美玉名，音臾。汤或作温。其酒百樽，温酒令热。婴以百珪、百璧。婴谓陈之以环祭也。或曰婴即古罂字，谓盂也。徐州云：《穆天子传》曰：黄金之婴之属也。其余十七山之属，皆毛牷，用一羊祠之。牷谓牲体全具也，《左传》曰：栓牲肥腯者也。烛者百草之末灰，白席采等纯之。纯，缘也。五色纵之，等差其文彩也。《周礼》：莞席纷纯。
　　西次二经之首曰钤山。音髡钳之钳，或作冷，又作涂。其上多铜，其下多玉，其木多杻僵。
　　西二百里曰泰或作秦。冒之山。其阳多金，其阴多铁。浴水出焉，东流注于河。其中多藻玉，藻玉，玉有符彩者，或作柬，音练。多白蛇，水螭。
　　又西一百七十里曰数历之山。其上多黄金，其下多银，其木多杻橿，其鸟多鹦□。楚水出焉，而南流注于渭。其中多白珠。今蜀郡平泽出青珠。《尸子》曰：水圆折者有珠。
　　又西百五十里曰高山。其上多银，其下多青碧、碧亦玉类也。今越巂、会稽县东山出碧。雄黄。晋大兴三年，高平郡界有山崩，其中出数千斤雄黄。其木多□，其草多竹，泾水出焉，音经。而东流注于渭，今泾水出空定朝郡县西井头山，至京兆高陵县入渭也。其中多磬石，书曰：泗滨浮磬是也。青碧。
　　西南三百里曰女床之山。其阳多赤铜，其阴多石涅，即矾石也。楚人名为涅石。秦名为羽涅也。本草经亦名曰石涅也。其兽多虎豹犀兕，有鸟焉，其状如翟而五彩文，翟似雉而大，长尾，或作□□，雕属也。名曰鸾鸟，现则天下安宁。旧说鸾似鸡，形瑞乌也。周成王时西戎献也。
　　又西二百里曰龙首之山。其阳多黄金，其阴多铁。苕水出焉，而东南流注于泾水。其中多美玉。
　　又西二百里曰鹿台之山。今在上郡。其上多白玉，其下多银，其兽多□牛、羬羊、白豪。豪，貆猪也。有鸟焉，其状如雄鸡而人面，名曰凫徯，其名自叫也，见则有兵。
　　西南二百里曰鸟危之山。其阳多磬石，其阴多檀楮，楮即谷木。其中多女床。未详。乌危之水出焉，西流注于赤水，其中多丹粟。
　　又西四百里曰小次之山。其上多白玉，其下多赤铜。有兽焉，其状如猿而白首、赤足，名曰朱厌，见则大兵。一作见则有六起焉，一作见则为兵。
　　又西三百里曰大次之山。其阳多垩，垩似土色甚白。音恶。其阴多碧，其兽多□牛、羚羊。
　　又西四百里曰熏吴之山。无草木，多金玉。
　　又西四百里曰底阳之山。音旨。其木多稷、构、豫章。稷，似松，有刺，细理。音即。豫章，大木似揪，叶冬夏青，生七年而后复可知也。其兽多犀、兕、虎、狗、□牛。犳音之药反。
　　又西二百五十里曰众兽之山。其上多□琈之玉，其下多檀楮、多黄金。其兽多犀、兕。
　　又西五百里曰皇人之山。其上多金玉，其下多青雄黄。即雌黄也。或曰空青曾青之属。皇水出焉，西流注于赤水。其中多丹粟。
　　又西三百里曰中皇之山。其上多黄金，其下多蕙棠。彤棠之属也。蕙或作羔。
　　又西三百五十里曰西皇之山。其阳多金，其阴多铁。其兽多糜鹿、□牛。麋大如小牛，鹿属也。
　　又西三百五十里曰莱山。其木多檀楮，其鸟多罗罗，是食人。罗罗之乌所未详也。
　　凡西次二经之首，自钤山至于莱山，凡十七山，四千一百四十里。其十神者，皆人面而马身。其七神皆人面牛身，四足而一臂，操杖以行，是为飞兽之神。其祠之毛用少牢，羊猪为少牢也。白菅为席。其十辈音背。神者，其祠之毛一雄鸡，钤而不糈，钤，所用祭器名，所未详也。或作思训祈不糈，祠不以米。毛采。言用杂色鸡也。
　　《西次三经》之首曰崇吾之山。在河之南，北望冢遂，山名。南望多之泽，音遥。西望帝之搏兽之丘，搏或作簿。东望□音於然反。渊。有木焉，圆叶而白柎，今江东人呼草木子房为柎，音府。一曰柎，花下鄂，音丈夫字。或作柎，音符。赤华而黑理，其实如枳，食之宜子孙。有兽焉，其状如禺而文臂。豹虎而善投，名曰举父。或作夸父。有鸟焉，其状如凫，而一翼一目，相得乃飞，名曰蛮蛮，比翼乌也。色青赤，不比不能飞。《尔雅》作□□乌也。见则天下大水。
　　西北三百里曰长沙之山。泚水出焉，音紫。北流注于泑水。乌交反，又音黝水，色黑也。无草木，多青雄黄。
　　又西北三百七十里曰不周之山，此山形有缺不周匝处，因名云。西北不周风自此山出。北望诸毗之山，临彼岳崇之山，东望泑泽，河水所潜也，其源浑浑泡泡。河南出昆仑，潜行地下，至葱岭，出于阗国，复分流歧出，合而东流注泑泽，已复潜行，南出于积石山，而为中国河也。名泑泽，即蒲泽，一名蒲昌海，广三四百里，其水停，冬夏不增减，去玉门关三百余里，即河之重源，所谓潜行也。浑浑泡泡，水渍涌之声也。衮泡两音。爰有嘉果，其实如桃，其叶如枣，黄华而赤柎，食之不劳。
　　又西北四百二十里曰峚山。音密。其上多丹木，圆叶而赤茎，黄华而赤实，其味如饴，食之不饥。丹水出焉，西流注于稷泽。后稷神所溺，因名云。其中多白玉，是有玉膏。其源沸沸汤汤，玉膏涌出之貌也。《河图玉版》曰：少室山，其上有白玉膏，一服即仙矣。亦此类也。沸音拂。黄帝是食是飨。所以得登龙於鼎湖而龙蜕也。是生玄玉，言玉膏中凡出黑玉也。玉膏所出，以灌丹木，丹木五岁，五色乃清，言光鲜也。五味乃馨。言滋香也。黄帝乃取峚山之玉荣，谓玉华也。《离骚》曰：怀琬谈之荣英。又曰：登昆仑兮食玉英。汲冢书所谓曹华之玉。而投之锺山之阳。以为玉种。瑾瑜之玉为良，言最善也。或作食。觐臾两音。坚粟精密，说玉理也。《礼记》曰：琐密似粟，粟或作栗。玉有粟文，所谓谷璧也。浊泽有而光，浊谓润厚。五色发作，言符彩互映也。王子灵符应日：赤如鸡冠，黄如蒸粟，白如割肪，黑如醇漆，玉之符彩也。以和柔刚。言玉协九德也。天地鬼神，是食是飨；玉所以祈祭者，言能动天地、感鬼神。君子服之，以御不祥。今徽外出金刚石，石属而似金，有光彩可以刻玉，外国人带之云辟恶气，亦此类也。自峚山至于锺山四百六十里，其间尽泽也。是多音鸟、怪兽、奇鱼，皆异物焉。
　　又西北四百二十里曰锺山。其子曰鼓，此亦神名，名之为锺山之子耳。其类皆见《归藏·启筮》其状如人面而龙身，启筮曰：丽山之子，青羽八面马身。亦似此状也。是与钦□音邳杀葆江于昆仑之阳，葆或作祖。帝乃戮之锺山之东曰□，音遥崖，钦□化为大鹗，鹗，雕属也。音□。其状如雕而黑文白首，赤喙而虎爪，其音如晨鹄，晨鹄，鹗属。犹云晨亮耳。《说苑》曰：县吠犬，比奉晨凫也。见则有大兵。鼓亦化为鵔鸟，音俊。其状如鸱，赤足而直喙，黄文而白首，其音如鹄，见即其邑大旱。《穆天子传》云：锺山作春，字音同耳。穆王北外此山，以望四野，曰：锺山是惟天下之高山也。百兽之所聚，飞乌之栖也。爰有赤豹、白虎、白乌、青雕，执犬羊，食豕鹿。穆王五日观于锺山，乃为铭迹於县圃之上，以诏后世。
　　又西百八十里曰泰器之山。观水出焉，西流注于流沙。是多文鳐鱼，音遥。状如鲤鱼，鱼身而鸟翼，苍文而白首，赤喙，常行西海，游於东海，以夜飞。其音如鸾鸡，鸾鸡，乌名，未详也。或作乐。其味酸甘，食之已狂，见则天下大穰。丰穰，收熟也。《韩子》曰：秾岁之秋。
　　又西三百二十里日槐江之山。丘时之水出焉，而北流注于泑水。其中多赢母，即□螺也。其上多青雄黄，多藏琅玕、黄金、玉。琅玕，石似珠者。藏犹隐也。郎干两音。其阳多丹粟，其阴多采黄金、银。实惟帝之平圃，即玄圃也。《穆天子传》曰：乃为铭迹於玄圃之上。谓刊石纪功德，如秦皇、汉武之为者也。神英招司之，司，主也。音韶。其状马身而人面，虎文而鸟翼，徇于四梅。徇，谓周行也。其音如榴，音溜，或作籀。所未详也。南望昆仑，其光能熊，其气魂魂。其光气炎盛。口口口之貌口西望大泽，后稷所潜也。后稷生而灵，极及其潜化形，逐此泽而、为之神。口口口口骑箕尾也#1。其中多玉，其阴多摇木之□若#2摇木，大木也。言其上复生若木。大木之奇灵者为若。口口口子《国语》日户#3摇木口口口口#4。北望诸毗，山名。槐鬼离仑居之，离仑其神名。鹰鹯之所宅也。鹯亦鸱属也。庄周曰：鸱鸦甘鼠。《穆天子传》云：锺山上有白乌、青雕，皆此族类也。东望恒山四成，成亦重也。《尔雅》云：再成曰英也。有穷鬼居之，各在一搏。搏犹胁也，言群鬼各以类聚，处山四胁。有穷，其总号耳。搏三作传。爰有滛水，其清洛洛。水流下之貌也，浴音遥也。有天神焉，其状如牛，而八足、二首、马尾。其音如勃皇，勃皇未详。见则其邑有兵。
　　西南四百里曰昆仑之丘，是实惟帝之下都，天帝都邑之在下者也。《穆天子傅》曰：吉日辛酉，天子升于昆仑之丘，以观黄帝之宫，而封丰隆之葬，以韶后世。言增封於昆仑山之上。神陆吾司之。即肩吾也。庄周曰：肩吾得之，以处大山也。其神状虎身而九尾，人面而虎爪。是神也，司天之九部及帝之圃时。主九城之部界、天帝苑圃之时饰也。有兽焉，其状如羊而四角，名曰土蝼，是食人。有鸟焉，其状如蜂，大如鸳鸯，名曰钦原，钦或作友，或作至也。蠚鸟兽则死，蠚木则枯。有鸟焉，其名曰鹑鸟，是司帝之百服。服，器服也。一曰服事也。或作口有木焉，其状如棠，棠，梨也。黄华赤实，其味如李而无核，名曰沙棠，可以御水，食之使人不溺。言口口口#5也。沙棠为木，不可口口#6。《吕氏春秋》曰：果之美者，沙棠之实。铭曰：口口沙棠#7，刻以为舟，泛彼沧海，以遨以游。有草焉，名曰□草，音频。其状如葵，其味如葱，食之已劳。《吕氏春秋》曰：菜之美者，昆仑之□。可水出焉，出山东北隅也。而南流东注于无达。山名。赤水出焉，出山东南隅也。而东南流注于泛天之水。泛天亦山名，赤水所穷也。《边天子传》曰：遂宿于昆仑之侧，赤水之阳。阳，水北也。泛，浮剑反。洋水出焉，出山西北隅。或作洧。而西南流注于丑涂之水。丑涂，亦山名也，皆在南极。《穆天子传》曰：戊辰济洋水又曰觞天子洋水也黑水出焉，亦出西北隅也。而西流于大杅，山名也。《穆天子传》曰：乃封长肱于黑水之西河，是惟昆仑鸿鹭之上，以为周室主。杆音于。是多怪鸟兽。谓有一兽九首，有一乌六首之属也。
　　又西三百七十里曰乐游之山。桃水出焉，西流注于稷泽，是多白玉。其中多□鱼，音淯。其状如蛇而四足，是食鱼。
　　西水行四百里日流沙，二百里至于赢母之山，神长乘司之，是天之九德也。九德之气所生。其神状如人而犳之药反。尾。其山上多玉，其下多青石而无水。
　　又西三百五十里曰玉山，是西王母所居也。此山多玉石，因以名云。《穆天子传》谓之群玉之山，见其山河无险，四彻中绳，先王之所谓策府。寡草木，无乌兽，穆王於是攻其玉石，取玉石版三乘，玉器服物，载玉万只以归。双玉为壳，半壳为只。西王母其状如人，豹尾、虎齿、而善啸，蓬发戴胜，蓬头乱发。胜，玉胜也，音庞。是司天之厉及五残。主知灾厉五刑残杀之气也。《穆天子传》曰：吉日甲子，天子宾于西王母，执亥圭白璧以见西王母，献绵组百纯，绀三百纯，西王母再拜受之。乙丑，天子觞西王母于瑶池之上，西王母为天子谣曰：白云在天，山陵自出，道里悠远，山川间之，将子无死，尚复能来。天子当之曰：予还东土，和理诸夏，万民均平，吾颜见汝，比及三年，将复而野。西王母又为天子吟曰：祖彼西土，爰居其所，虎豹为群，乌鹊与处。嘉命不迁，我惟帝女，彼何世民，又将去子。吹笙鼓簧，甲心翱翔，世民之子，惟天之望。天子遂骚，升于奄山，乃纪迹于奄山之石，而树之槐眉，曰：西王母之山。奄山即崦嵫山也。案《竹书》：穆王五十七年，西王母来见，宾于昭宫。舜时，西王母遣使献玉环，见《礼·三朝》有兽焉，其状如犬而豹文，其角如牛，或作羊。或名曰狡，其音如吠犬，见则其国大穰。晋太康十年邵陵扶夷县，槛得一兽，状如豹文，有两角无前两脚。时人认之狡，疑非此。有鸟焉，其状如翟而赤，名曰胜遇，亭姓。是食鱼，其音如录，音绿，义未详。见则其国大水。
　　又西四百八十里曰轩辕之丘。无草木，黄帝居此丘，娶西陵氏女，因号轩辕丘。洵水出焉，音询。南流注于黑水，其中多丹粟、多青雄黄。
　　又西三百里曰积石之山，其下有石门，河水冒以西流。冒犹覆也。积石山名在金城河门关西南羌中，河水行口口，东入塞内。是山也，万物无不有焉。《水经》引《山海经》云：积石山在邓林山东，河所入也。
　　又西二百里曰长留之山，其神白帝少吴居之。少吴，金天氏，帝挚之号也。其兽皆文尾，或作长。其鸟皆文首，文或作长。是多文玉石。实惟员神磈氏之宫。音隗。是神也，主司反景。日西入则景反东照，主司察之。
　　又西二百八十里曰章义之山。无草木，多瑶碧，碧，亦玉属。所为甚怪。多有非常之物。有兽焉，其状如赤豹，五尾一角，其音如击石，其名曰狰。《京氏易义》曰：音如石相击。音静也。有鸟焉，其状如鹤，一足，赤文青质而白喙，名曰毕方，其鸣自叫也，见则其邑有讹火。讹，亦妖讹字。
　　又西三百里曰阴山，浊浴之水出焉，而南流注于蕃泽。其中多文贝，口口口之类也#8。见《尔雅》。有兽焉，其状如狸或作豹。而白首，名曰天狗。其音如榴榴，或作猫猫。可以御凶。
　　又西二百里曰符惕之山。音阳。其上多□格，下多金玉，神江疑居之。是山也，多怪雨风云之所出也。
　　又西二百二十里曰三危之山，今在炖煌郡。《尚书》云：窜三苗于也危是也。三青鸟居之。是山也，广员百里。三青乌主为西王母取食者，别自游息於此山也。《竹书》曰：穆王西征，至于青乌所解也。其上有兽焉，其状如牛，白身，四角，其毫如披蓑，蓑，辟雨草衣也。音催。其名曰傲□，傲壹两音。是食人。有鸟焉，一首而三身，其状如□，其名曰鸱，□，似雕，黑文赤颈。立曰洛。下句或云：扶狩则死，扶本则枯，应在上饮原下，脱错在此耳。
　　又西一百九十里曰騩山。其上多玉而无石，神耆童居之，耆童，老童颛顼之子。其音常如锺磬。其下多积蛇。
　　又西三百五十里曰天山。多金玉，有青雄黄。英水出焉，而西南流注于汤谷。有神焉，其状如黄囊，赤如丹火，体色黄而精光，赤也。六足四翼，浑敦无面目，是识歌舞，实惟帝江也。夫形无全者，则神自然灵，照精无见者，则间与理会，其帝江之谓乎。庄生所云中央之帝混沌，为鲦忽所凿七窍而死者，盖假此以寓言也。
　　又西二百九十里日泑山，泑，音黝黑之黝。神募收居之。亦金神也，人面、虎爪、白尾、执钱、见《外传》云。其上多婴短之玉，未详。其阳多瑾瑜之玉，其阴多青雄黄。是山也，西望日之所入，其气圆，日形圆，故其气象亦圆也。神红光之所司也。未闻其状。
　　西水行百里至于翼望之山，或作土翠山。无草木，多金玉。有兽焉，其状如狸，一目而三尾，名曰讙，讙，音欢，或作原。其音如□百声，言其能作百种物声也。或日□百，物名，亦所求详。是可以御凶，服之已瘴。黄瘴病也。音旦。有鸟焉，其状如鸟，三首六尾而善笑，名曰鵸□，待余两音。服之使人不厌，不厌梦也。《周书》曰：厌者，不咪。音莫礼反。或日眯，眯目也。又可以御凶。
　　凡西次三经之首，崇吾之山至于翼望之山，凡二十三山，六千七百四十四里，其神状皆羊身人面。其祠之礼，用一吉玉瘗，玉加彩色者也。《尸子》曰：吉玉大龟。精用稷米。
　　西次四经之首曰阴山，上多谷，无石，其草多茆蕃。茆，□葵也。蕃，青蕃，似莎而大。茆烦两音。阴水出焉，西流注于洛。
　　北五十里曰劳山，多此草。一名儿荑，中染紫也。弱水出焉，而西流注于洛。
　　西五十里曰罢父之山。洱水出焉，音耳。而西流注于洛，其中多茈碧。
　　北百七十里曰申山，其上多谷祚，其下多杻柜，其阳多金玉。区水出焉，而东流注于河。
　　北二百里曰鸟山。其上多桑，其下多楮，其阴多铁，其阳多玉。辱水出焉，而东流注于河。
　　又北百二十里曰上申之山，上无草木，而多硌石，硌，硌略，大石貌也。音洛。下多榛楛，榛子，似栗而小，味美。楛木可以为箭。《诗》云：榛楛济济。榛枯两音。兽多白鹿。其鸟多当扈，或作户。其状如雉，以其髯飞，髯，咽下须毛也。食之不眴目。音眩。汤水出焉，东流注于河。
　　又北百八十里曰诸次之山，诸次之水出焉，而东流注于河。是山也，多木，无草，鸟兽莫居，是多众蛇。
　　又北百八十里曰号山。其木多漆□，漆树似樗也。其草多药、□、芎藭。药，白芷别名。□，香草也。芎藭，一名江蓠。音乌较反。多泠石。泠或音金，未详。端水出焉，而东流注于河。
　　又北二百二十里曰盂山。音于。其阴多铁，其阳多铜，其兽多白狼、白虎。《外传》曰：周穆王伐犬戎，得四白狼、白虎。虎名彪□。其鸟多白雉、白翟。或作白翠。生水出焉，而东流注于河。
　　西二百五十里曰白於之山。上多松栢，下多栎、檀。栎即柞。其兽多□牛、羬羊。其乌多鸮。鸮似鸠而青色。洛水出于其阳，而东流注于渭；夹水出于其阴，东流注于生水。
　　西北三百里曰申首之山，无草木，冬夏有雪。申水出于其上，潜于其下，是多白玉。
　　又西五十五里曰泾谷之山。或无之山二字。泾水出焉，或以此为今泾水，未详。东南流注于渭，是多白金、白玉。
　　又西百二十里曰刚山，多柴木，多□琈之玉。刚水出焉，北流注于渭，是多神□，□，亦魑魅之类也。音耻回又，或作□。其状人面兽身，一足，一手，其音如钦。钦亦吟字假音。
　　又西二百里至刚山之尾，洛水出焉，而北流注于河，其中多蛮蛮，其状鼠身而鳖首，其音如吠犬。
　　又西三百五十里曰英鞮之山。上多漆木，下多金玉，鸟兽尽白。涴水出焉，涴或作□，音冤枉之冤。而北·注于陵羊之泽。是多冉遗之鱼，鱼身蛇首，六足，其目如马耳，食之使人不眯，可以御凶。
　　又西三百里曰中曲之山，其阳多玉，其阴多雄黄、白玉及金。有兽焉，其状如马，而白身黑尾，一角，虎牙爪，音如鼓音，其名日驳，是食虎豹，《尔雅》说驳不道，有角及虎爪。驳亦在长狩画中。可以御兵。养之辟兵刃也。有木焉，其状如棠，而圆叶赤实，实大如木瓜，木瓜如／J’瓜。名曰欀木，音怀。食之多力。《尸子》曰：木食之人，多为仁者。名为若水。此之类。
　　又西二百六十里曰邦山，音圭。其上有兽焉，其状如牛，猬毛，名曰穷奇，如獋狗，是食人。或云似虎，猬毛，有翼。《铭》曰：穷奇之兽，厥 形甚丑，驰逐妖邪，莫不犇走，是以一名，号曰神狗。蒙水出焉，音蒙。南流注于洋水。其中多黄贝、贝，甲虫，内如科斗，但有头尾耳。赢鱼，音螺。鱼身而乌翼，音如鸳鸯，见则其邑大水。
　　又西二百二十里曰鸟鼠同穴之山。今在龙西首阳县西南，山有乌鼠同穴；乌名曰□，鼠名曰□。□如人家鼠而短尾，□似燕而黄色，穿地入数尺，鼠在内，乌在外，而共处。《孔氏尚书传》曰：共为雌雄。《张氏地理记》云：不为牡牝也。其上多白虎、白玉。渭水出焉，而东流注于河。出山东，至弘农华阴县入河。其中多鳋鱼，音骚。其状如组鱼，鳣鱼，大鱼也。口在领下，体有连甲也。或作鲇鲤。动则其邑有大兵。或脱，无从动则以下语者。滥水出于其西，音槛。西流注于汉水，多□□之鱼，如毗两音。其状如覆铫，乌首而鱼翼，鱼尾，音如磬石之声。是生珠玉。亦珠母蚌类，而能生出之。
　　西南三百六十里曰崦嵫之山。日没所入山也，见《离骚》。奄兹两音。其上多丹木，其叶如谷，其实大如瓜，赤符而黑理，食之已瘅，可以御火。其阳多龟，其阴多玉。苕或作若。水出焉，而西流注于海。《禹大传》曰：洧盘之水出崦嵫山。其中多砥砺，磨石也。精为砥，粗为砺也。有兽焉，其状马身而乌翼，人面，蛇尾，是好举人，喜抱举人。名曰孰湖。有鸟焉，其状如鸮，而人面、蜼身、犬尾，蜼，猕猴属也。音赠遗之遗。一音诛，见《中山经》。尾，或作背。其名自号也。或作设，设亦呼耳，疑此脱误。见则其邑大旱。
　　凡西次四经自阴山以下至于崦嵫之山，凡十九山，三千六百八十里。其祠祀礼，皆用一白鸡祈。糈以稻米，白菅为席。
　　右西经之山，凡七十七山，一万七千五百一十里。
　　西山经图赞
　　羬羊
　　月氏之羊，其类甚野。厥高六尺，尾赤如马。何以审之，事见尔雅。
　　太华山
　　华岳灵峻，削成四方。爰有神女，是挹玉浆。其谁由之，龙驾云裳。
　　肥遗蛇
　　肥遗为物，与灾合契。鼓翼阳山，以表亢厉。桑林既祷，倏忽潜逝。
　　□渠赤鸶乌文茎木鴖乌
　　□渠已殃，赤鳖辟火，文茎愈聋，是则嘉果；鴖亦卫灾，厥形惟么。
　　流赭
　　沙则潜流，亦有运赭。干以求铁，趋在其下。蠲牛之疠，作采于社。
　　豪彘
　　刚鬣之族，号曰豪彘。毛如攒锥，中有激矢。厥体兼资，自为牝牡。
　　黄雚草肥遗鸟嚣兽
　　浴疾之草，厥子赭赤。肥遗似鹑，其肉已疫。嚣兽长臂，为物好掷。
　　橐□
　　有鸟人面，一脚孤立。性与时反，冬出夏蛰。带其羽毛，迅雷不入。
　　桃枝
　　蟠冢美竹，厥兮桃枝。丛薄幽蔼，从容郁猗。箪以安寝，杖以扶危。
　　杜衡
　　狌狌犇人，杜衡走马。理固须因，体亦有假。足骏在感，安事御者。
　　蓇容草边溪兽栎鸟前作蓇蓉，前作溪边
　　有华无实，菁容之树。边溪类狗，皮厌妖蛊。黑文赤翁，鸟愈隐痔。鹦□慧鸟，青羽赤喙。
　　誉石
　　禀气方殊，件错理微。誉石杀鼠，蚕食而肥。□性虽反，齐之一归。
　　玃如
　　玃如之兽，鹿状四角。马足人手，其尾则白。貌兼三形，攀木缘石。
　　鹦□
　　鹦□慧鸟，栖林喙桑。四指中分，行则以觜。自贻伊笼，见幽坐趾。
　　数斯鸟□兽鸓鸟
　　数斯人脚，厥状似鸱。□兽大眼，有鸟名鸓。两头四足，翔若合飞。
　　鸾鸟
　　鸾翔女床，凤出丹穴。拊翼相和，以应圣哲。击石靡咏，韶音其绝。
　　亮换鸟朱厌兽
　　凫徯朱厌，见则有兵。类异感同，理不虚行。推之自然，厥数难明。
　　蛮蛮
　　比翼之鸟，似凫青赤。虽云一形，气同体隔。延颈离凫，翻飞合翮。
　　丹木玉膏
　　丹木炜烨，沸沸玉膏。黄轩是服，遂攀龙豪。眇然升遐，群下乌号。
　　瑾瑜玉
　　锺山之宝，爰有玉华。符彩流映，气如虹霞。君子是佩，象德闲邪。
　　锺山之子鼓钦□
　　钦□及鼓，是杀祖江。帝乃戮之，昆仑之东。二子皆化，矫翼亦同。
　　鳐鱼
　　见则邑秾，厥名曰鳐。经营二海，矫翼闲霄。唯味之奇，见叹伊卮。
　　神英招
　　槐江之山，英招是主。巡游四海，抚翼云舞。实惟帝囿，有谓玄圃。
　　榣木
　　榣惟灵树，爰生若木。重根增驾，流光旁烛。食之灵化，荣名仙录。
　　昆仑丘
　　昆仑月精，水之灵府。惟帝下都，西老之宇。嵥然中峙，兮曰天柱。
　　神陆吾
　　肩吾得一，以处昆仑。开明是对，司帝之门。吐纳灵气，熊熊魂魂。
　　土蝼兽钦原鸟
　　土蝼食人，四角似羊。钦原类蜂，大如鸳鸯。触物则毙，其锐难当。
　　沙棠
　　安得沙棠，制为龙丹。泛彼沧海，眇然遐游。聊以逍遥，任波去留。
　　鹑鸟沙棠实□草
　　司帝百服，其鸟名鹑。沙棠之实，惟果是珍。爰有奇菜，厥兮曰□。
　　神长乘
　　九德之气，是生长乘。人状犳尾，其神则凝。妙物自潜，世无得称。
　　西王母
　　天帝之女，蓬发虎颜。穆王执贽，赋诗交欢。韵外之事，难以具言。
　　积石
　　积石之中，实出重河。夏后是导，石门涌波。珍物斯备，比奇昆阿。
　　白帝少吴
　　少吴之帝，号曰金天。磈氏之宫，亦在此山。是司日入，其景则圆。
　　狰
　　章莪之山，奇怪所宅。有兽似豹，厥色惟赤。五尾一角，鸣如击石。
　　毕方
　　毕方赤文，离精是炳。旱则高翔，鼓翼阳景。集乃流灾，火不炎正。
　　文贝
　　先民有作，龟贝为货。贝以文彩，贾以大小。简则易从，犯而不过。
　　天狗
　　乾麻不长，天狗不大。厥质虽小，攘灾除害。气之相王，在乎食带。
　　三青鸟
　　山名三危，青鸟所解。往来昆仑，王母是隶。穆王西征，旋轸斯地。
　　江疑獓□兽□鸟
　　江疑所居，风云是潜。兽有獓□，毛如披蓑。□鸟一头，厥身则兼。
　　神耆童
　　颛项之子，嗣作火正。铿枪其鸣，声如锺磬。处于騩山，唯灵之盛。
　　帝江
　　质则混沌，神则旁通。自然灵照，听不以聪。强为之名，曰在帝江。
　　豲兽鵸鵌鸟
　　鵸鵌三头，豲兽三尾。俱御不祥，消凶辟眯。君子服之，不逢不韪。
　　当扈
　　鸟飞以翼，当扈则须。废多任少，沛然有余。轮运於毂，至用在无。
　　白狼
　　矫矫白狼，有道则游。应符变质，乃衔灵钩。惟德是适，出殷见周。
　　白虎
　　甝□之虎，仁而有猛。其质载皓，其文载炳。应德而扰，止我交境。
　　驳
　　驳惟马类，实畜之英。腾髦骧首，嘘天雷鸣。气无冯凌，吞虎辟兵。
　　神□蛮蛮髯遗鱼前作冉遗
　　其音如吟，一脚人面。鼠身鳖头，厥号曰蛮。目如马耳，食厌妖变。
　　欀木
　　欀之为木，厥形似连。若能长服，拔树排山。力则有之，寿则宜然。
　　鸟鼠同穴山
　　□□二虫，殊类同归。聚不以方，或走或飞。不然之然，难以理推。
　　□魮鱼
　　形如覆铫，包玉含珠。有而不积，泄以尾闾。间与道会，可谓奇鱼。
　　丹木
　　爰有丹木，生彼淆盘。厥实如瓜，其味甘酸。蠲痾辟火，用奇桂兰。
　　穷奇兽蠃鱼孰湖兽
　　穷奇如牛，猬毛自表。蒙水之赢，匪鱼伊鸟。孰湖之兽，见人则抱。
　　鳋鱼
　　物以感应，亦有数动。壮士挺剑，气激白虹。鳋鱼潜渊，出则邑悚。
　　山海经卷之二竟
　　#1口口口口骑箕尾也：谭校本补作『亦犹传说骑箕尾也』。
　　#2其阴多摇木之口若：谭校本补作『其阴多摇木之有若』。
　　#3口口口子《国语》曰：谭校本补作『见《尸子》，《国语》曰』。
　　#4摇木口口口口：谭校本补作：『摇木不生花也』。
　　#5言口口口：谭校本补作『言体浮轻也』。
　　#6不可口口：谭本补作『不可得沉』。
　　#7口口沙棠：谭本补作『安得沙棠』。
　　#8口口口之类也：谭校本补作『余泉蚔之类也』。
　　山海经卷之三
　　郭璞传
　　北山经
　　北山经之首曰单狐之山。多机木，桃木似榆，可烧以粪稻田，出蜀中。音几。其上多华草，漨水出焉，音逢。而西流注于泑水，其中多芘石、文石。
　　又北二百五十里曰求如之山。其上多铜，其下多玉，无草木。滑水作湑水。出焉，而西流注于诸毗之水。水出诸毗山也。其中多滑鱼，作□鱼。其状如鳝，赤背，□鱼似蛇，音善。其音如梧，如人相枝梧声。音吾子之吾。食之已疣。疣赘也。其中多水马，其状如马，文臂、牛尾，臂，前脚也。《周礼》曰：马黑脊而斑臂膢。汉武元狩四年，炖煌渥佳水出马以为灵瑞者，即此类也。其音如呼。如人叫呼。
　　又北三百里曰带山。其上多玉，其下多青碧。有兽焉，其状如马，一角，有错，言角有甲错也。或作历。其名曰□疏，音欢。可以辟火。有乌焉，其状如乌，五彩而赤文，名曰鵸□，上已有此乌，疑同名。是自为牝牡，食之不疸。无痈疽病也。彭水出焉，而西流注于芘湖之水。其中多鲦鱼，音由。其状如鸡，而赤毛、三尾、六足、四首，其音如鹊，食之可以已忧。
　　又北四百里曰谯明之山。谯水出焉，西流注于河。其中多何罗之鱼，一首而十身，其音如吠犬，食之已痈。有兽焉，其状如貆而赤豪，貆豪猪也。音丸。其音如榴榴，名曰孟槐，可以御凶。辟凶邪气也，亦在畏守画中也。是山也，无草木，多青雄黄。一作多青碧。
　　又北三百五十里曰涿光之山。嚣水出焉，而西流注于河。其中多鳛鳛之鱼，音胯褶之褶。其状如鹊而十翼，鳞皆在羽端，其音如鹊，可以御二火，食之不瘅。其上多松栢，其下多□橿，其兽多羚羊，其鸟多蕃。未详。或云即鸮，音烦。
　　又北三百八十里曰虢山。其上多漆，其下多桐椐，桐悟，桐也。椐，樻木，肿节中杖。椐，音祛。其阳多玉，其阴多铁。伊水出焉，西流注於河。其兽多橐驼。有肉鞍，善行流沙中，日行三百里，其负千斤，知水泉所在也。其鸟多寓，状如鼠而鸟翼，其音如羊，可以御兵。
　　又北四百里至于虢山之尾，其上多玉而无石。鱼水出焉，西流注于河，其中多文贝。
　　又北二百里曰丹熏之山。其上多樗柏，其草多韭薤，皆山菜。《尔雅》有其名。多丹雘。熏水出焉，而西流注于棠水。有兽焉，其状如鼠，而菟首、麋身，其音如獋犬，以其尾飞，或作髯飞，獋，音豪。名曰耳鼠，食之不□，□，大腹也。见裨仓，音采也。又可以御百毒。
　　又北二百八十里曰石者之山。其上无草木，多瑶玉。泚水出焉，西流注于河。有兽焉，其状如豹，而文题白身，题额也。名曰孟极，走善伏，其鸣自呼。
　　又北百一十里曰边春之山。或作春山。多葱、葵、韭、山葱，名茖，大叶。桃、李。山桃，褫桃，子小，不解核也。杠水出焉，而西流注于泑泽。有兽焉，其状如禺，而文身善笑，见人则卧。言佯眠也。水曰幽鴳#1，或作鴳，音遏。其鸣自呼。
　　又北二百里曰蔓联之山。万连二音。其上无草木，有兽焉，其状如禺，而有鬣牛尾，文臂，马蹄。见人则呼，名曰足訾，其鸣自呼。有鸟焉，状如雌雉而人面，见人则跃，名曰竦斯，其鸣自呼也。近韩之水出焉，而西流注于泑泽，其中多磁石，可以取铁。磁石。《管子》曰：上有磁石下有铜，可取也。
　　又北百八十里曰单张之山。其上无草木，有兽焉，其状如豹，而长尾、人首、而牛耳、一目，名曰诸犍，音如犍牛之犍。善咤，行则衔其尾，居则蟠其尾。有鸟焉，其状如雉而文首、白翼、黄足，名曰白鵺，音夜。食之已嗌痛，嗌，咽也。《谷梁传》曰：嗌不容粒。今吴人呼咽为嗌。音隘。可以已痸。痸，痴病也。栎水出焉，而南流注于杠水。
　　又北三百二十里曰灌题之山。其上多樗柘，其下多流沙、多砥。有兽焉，其状如牛，而白尾，其音如訆，如人呼唤。讨音叫。名曰那父。有鸟焉，其状如雌雉而人面，见人则跃，跃跣。名曰竦斯，其鸣自呼也。匠韩之水出焉，而西流注于泑泽。其中多磁石。可以取铁。《管子》曰：山上有磁石者，下必有铜。音慈。
　　又北二百里曰潘侯之山。其上多松栢，其下多榛楛，其阳多玉，其阴多铁。有兽焉，其状如牛而四节，生毛，名曰旄牛。今旄牛背膝及胡尾皆有长毛。边水出焉，而南流注于栎泽。
　　又北二百三十里曰小咸之山，无草木，冬夏有雪。
　　北二百八十里曰大咸之山，无草木，其下多玉。是山也，四方不可以上，有蛇名曰长蛇，其毛如彘豪。说者云长百寻。今蝗蛇色似艾绶文，文间有毛如猪鬣，此其类也。常山亦有长蛇，与此形不同。其音如鼓柝。如人行夜敲木柝声。音托。
　　又北三百二十里曰敦薨之山。其上多□柟，其下多茈草。敦薨之水出焉，而西流注于泑泽，出于昆仑之东北隅，实惟河源。即河水出昆仑之虚。其中多赤鲑，今名鯸饴为鲑鱼，立曰圭。其兽多兕、旄牛，或作朴牛，朴牛见《离骚》天问所未详。其鸟多尸鸠。
　　又北二百里曰少咸之山。无草木，多青碧。有兽焉，其状如牛而赤身、人面、马足，名曰窫窳，《尔雅》云：窫窳似□，虎爪，与此错，轧愈二音。其音如婴儿，是食人。敦水出焉，东流注于雁门之水。水出雁门山间。其中多□□之鱼，音沛未详，或作鯆。食之杀人。
　　又北二百里曰狱法之山。瀤泽之水出焉，音怀。而东北流注于泰泽。其中多鱢鱼，立曰藻。其状如鲤而鸡足，食之已疣。有兽焉，其状如犬，而人面、善投，见人则笑，其名山，音晖。其行如风，言疾。见则天下大风。
　　又北二百里曰北岳之山，多根、棘、刚木。檀柘之属。有兽焉，其状如牛而四角，人目，彘耳，其名曰诸怀，其音如鸣雁，是食人。诸怀之水出焉，而西流注于嚣水。其中多鮨鱼，立曰诣。鱼身而犬首，其音如婴儿，今海中有虎鹿鱼及海狶，体皆如鱼而头似虎鹿猪，此其类也。食之已狂。
　　又北百八十里曰浑夕之山。无草木，多铜玉。嚣水出焉，而西北流注于海。有蛇一头、两身、四足，名曰蜰□、见则其国大旱。《管子》曰涸水之精，名曰□，一头而两身，其状如蛇，长八尺。以其名呼之，可使取鱼虌。亦此类。
　　又北五十里曰北单之山。无草木，多葱、韭。
　　又北百里曰熊差之山。无草木，多马。野马也，似马而小。
　　又北百八十里曰北鲜之山。是山多马。鲜水出焉，而西北流注于涂吾之水。汉元狩二年，马出徐吾水中也。
　　又北百七十里曰堤山。或作□，古字耳。多马。有兽焉，其状如豹而文首，名日狕。音么。堤水出焉，而东流注于泰泽，其中多龙龟。
　　凡《北山经》之首，自单狐之山至于堤山，凡二十五山，五千四百九十里。其神皆人面蛇身，其祠之毛，用一雄鸡乱瘗，吉玉用一珪，瘗而不糈。言祭不用米，皆埋其所用牲玉。其山北，人皆生食不火之物。或作皆生食而不火。
　　《北次二经》之首在河之东，其首枕汾，临汾水上也。音坟。其名曰管涔之山，今在太原郡故汾阳县北秀容山，涔音岑。其上无木而多草，其下多玉。汾水出焉，而西流注于河。至汾阳县北西入河。
　　又北二百五十里曰少阳之山。其上多玉，其下多赤银。银之精也。酸水出焉，而东流注于汾水，其中多美赭。《管子》曰：山上有赭者，其下有铁。
　　又北五十里曰县雍之山。今在晋阳县西，名汲瓮，雍音瓮。其上多玉，其下多铜，其兽多闾糜。闾，即羭也。似驴而歧蹄，角如羚羊，一名山驴。《周书》曰：北唐以闾。亦见乡射礼。其鸟多白翟、白□。即白鵫也。音于六反晋水出焉，而东南流注于汾水。东过晋阳南，又东入汾。其中多鮆鱼，其状如倏而赤鳞，小鱼曰鲦。其音如咤，食之不骄。或作骚，骚臭也。
　　又北二百里曰狐岐之山。无草木，多青碧。胜水出焉，而东北流注于汾水，其中多苍玉。
　　又北三百五十里曰白沙山。广圆三百里，尽沙也。无草木，鸟兽。鲔水出于其上，潜于其下，出山之顶，停其底也。是多白玉。
　　又北四十里曰尔是之山。无草木，无水。
　　又北三百八十里曰狂山，无草木。是山也，冬夏有雪，狂水出焉，而西流注于浮水，其中多美玉。
　　又北三百八十里曰诸余之山。其上多铜、玉，其下多松栢。诸余之水出焉，而东流注于旄水。
　　又北三百五十里曰敦头之山。其上多金玉，无草木。旄水出焉，而东流注于邛泽，其中多□马，音勃。牛尾而白身，一角，其音如呼。
　　又北三百五十里曰钩吾之山。其上多玉，其下多铜。有兽焉，其状羊身、人面，其目在腋下，虎齿、人爪，其音如婴儿，名曰狍鸮，是食人。为物贪淋，食人未尽，还害其身，像在夏鼎。《左传》所谓饕餮是也。狍音咆。
　　又北三百里曰北嚣之山，无石，其阳多碧，其阴多玉。有兽焉，其状如虎而白身，犬首、马尾、彘鬣，名曰独峪。音谷。有鸟焉，其状如鸟，人面，名曰□□，般冒两音，或作夏也。宵飞而昼伏，鹪□之属。食之已暍。中热也，音谒。涔水出焉，而东流注于叩泽。
　　又北三百五十里曰梁渠之山。无草木，多金。玉修水出焉，而东流注于踌门。水名。其兽多居暨，其状如汇而赤毛，汇似鼠，赤毛如刺也。猬汇音渭。其音如豚。有鸟焉，其状如夸父，或作举父。四翼、一目、犬尾，名曰嚣，其音如鹊，食之已腹痛，可以止何。治洞下也，音洞。
　　又北四百里曰姑灌之山。无草木。是山也，冬夏有雪。
　　又北三百八十里曰湖灌之山。其阳多玉，其阴多碧、多马。湖灌之水出焉，而东流注于海。其中多□。亦鳝鱼字。有木焉，其叶如柳，而赤理。
　　又北水行五百里，流沙三百里，至于洹山。其上多金玉，三桑生之，其树皆无枝，其高百仞，百果树生之。其下多怪蛇。
　　又北三百里曰敦题之山。无草木，多金玉。是錞于北海。
　　凡《北次二经》之首，自管涔之山至于敦题之山，凡十七山，五千六百九十里。其神皆蛇身人面，其祠：毛用一雄鸡彘座；埋之。用一璧、一珪投而不糈。擿玉於山中以礼神，不埋之也。
　　《北次三经》之首，曰太行之山。今在河内野王县西北。行音户刚反。其首日归山，其上有金玉，其下有碧。有兽焉，其状如羚羊而四角，马尾而有距，其名曰□，善还还旋，旋舞也。□音晖。其鸣自训。有鸟焉，其状如鹊，白身、赤尾、六足，其名曰□，音犇。是善惊，其鸣自詨。今吴人谓呼为詨，音呼交反。
　　又东北二百里日龙侯之山。无草木，多金玉。决决之水出焉，音诀。而东流注于河。其中多人鱼，其状如□鱼，四足，其音如婴儿，蹄见《山中经》。或曰人鱼即鲵也。似鲇而四脚，声如小儿啼。今亦呼鲇，为□音蹄。食之无痴疾。
　　又东北二百里曰马成之山。其上多文石，其阴多金玉。有兽焉，其状如白犬而黑头，见人则飞，言肉翅飞行自在。其名曰天马，其鸣自训。有鸟焉，其状如鸟，首白而身青、足黄，是名曰鶌鶋，屈居二音，或作呜。其鸣自詨，食之不饥，可以已寓。未详。或曰寓犹误也
　　又东北七十里曰咸山。其上有玉，其下多铜，是多松栢，草多茈草。条菅之水出焉，菅音间。而西南流注于长泽。其中多器酸，三岁一成，所未详也。食之已疠。
　　又东北二百里曰天池之山。其上无草木，多文石。有兽焉，其状如兔而鼠首，以其背飞，用其背上毛飞，飞则仰也。其名曰飞鼠。渑水出焉，潜于其下，停山底也。其中多黄垩。垩土也。
　　又东三百里曰阳山。其上多玉，其下多金、铜。有兽焉，其状如牛而赤尾，其颈□，其状如勾瞿，言颈上有肉□勾瞿者也。音劬。其名曰领胡，其鸣自詨，食之已狂。有鸟焉，其状如雌雉，而五彩以文，是自为牝牡，名曰象蛇，其鸣自詨。留水出焉，而南流注于河。其中有□父之鱼，音谄。其状如鲋鱼，鱼首而乱身，食之已呕。
　　又东三百五十里曰贲闻之山。其上多苍玉，其下多黄垩，多涅石。
　　又北百里曰王屋之山。今在河东东垣县北。《书》曰：至于王屋也。是多石，□水出焉，□音辇。而西北流注于泰泽。《地理志》：王屋山，沈水所出。□沇声相近，殆一水耳。沇则济也。
　　又东北三百里曰教山。其上多玉而无石。教水出焉，西流注于河。是水冬乾而夏流，实为乾河。今河东闻喜县东北有乾河口，因名乾河里，但有故沟处，无复水即是也。其中有两山。是山也，广圆三百步，其名曰发丸之山，其上有金玉。
　　又南三百里曰景山。□□□□南望盐贩之泽，即盐池也。□□□□漪氏县，或□□□#2。北望少泽。其上多草、藷莫，根似羊蹄，可食。曙、豫二音。今江南单呼为藷，音口#3，语有轻重耳。其草多秦椒；子似椒而细叶草也。其阴多赭，其阳多玉。有鸟焉，其状如蛇，而四翼、六目、三足，名曰酸与，其鸣自詨，见则其邑有恐。或曰食之不醉。
　　又东南三百二十里曰孟门之山。《尸子》曰：龙门未辟，吕梁未凿，河出於孟门之上，大溢逆流，无有丘陵高阜，灭之，名曰洪水。《穆天子传》曰：北升孟门九河之澄。其上多苍玉、多金，其下多黄垩、多涅石。
　　又东南三百二十里曰平山。平水出于其上，潜于其下，是多美玉。
　　又东三百里曰京山。有美玉，多漆木，多竹。其阳有赤铜，其阴有玄□。黑砥石也。《尸子》曰：加玄黄砥。羽色非一也。□音竹筱之筱。高水出焉，南流注于河。
　　又东二百里曰虫尾之山。其上多金玉，其下多竹，多青碧。丹水出焉，南流注于河。薄水出焉，《淮南子》曰：薄水出鲜于山。而东南流注于黄泽。
　　又东三百里曰彭毗之山。其上无草木，多金玉，其下多水。蚤林之水出焉，音早。东南流注于河。肥水出焉，而南流注于床水。其中多肥遗之蛇。
　　又东百八十里曰小侯之山。明漳之水出焉，南流注于黄泽。有鸟焉，其状如鸟而白文，名曰鸪鹊，姑习二曰。食之不灂。不涌。《尔雅》或作口音口。
　　又东三百七十里曰泰头之山。共水出焉，音恭。南注于虖池。呼佗二音，下同。其上多金玉，其下多竹箭。
　　又东北二百里曰轩辕之山。其上多铜，其下多竹。有鸟焉，其状如枭而白首，其名曰黄鸟，其鸣自詨，食之不妬。
　　又北二百里曰谒戾之山。今在上党郡涅县。其上多松栢，有金玉。沁水出焉，南流注于河。至荣阳县东北入河。或出谷述县羊头山也。其东有林焉，名曰丹林。丹林之水出焉，南流注于河。婴侯之水出焉，北流注于汜水。
　　东三百里曰沮洳之山。《诗》云：彼汾沮洳。无草木，有金玉。濝水出焉，音其。南流注于河。今淇水出汲郡隆虑县大号山，东过河内县，南为白沟。
　　又北三百里曰神囷之山。音如仓囷之囷。其上有文石，其下有白蛇，有飞虫。黄水出焉，而东流注于洹。洹水出汲郡林虑县东北，至魏郡长乐入清水。洹音丸。滏水出焉，而东流注于欧水。滏水今出临水县西滏口山，经邺西北至列人县入于漳，其水热。
　　又北二百里曰发鸠之山，今在上党郡长子县西。其上多柘木。有鸟焉，其状如鸟，文首，白喙，赤足，名曰精卫，其鸣自詨。是炎帝之少女，名曰女娃。炎帝神农也。娃，恶佳反，语误，或作阶。女娃游于东海，溺而不返，故为精卫。常衔西山之木石，以烟于东海。烟，塞也，音因。漳水出焉，浊漳音章。东流注于河。或曰出长子县鹿谷山，而东至邺，入清漳。
　　又东北百二十里曰少山。今在乐平郡沾县，沾县，故属上党。其上有金玉，其下有铜。清漳之水出焉，东流于浊漳之水。清漳出少山大绳谷，至武安县南暴宫邑入于浊漳。或曰东北至邑城，入于大河也。
　　又东北二百里曰锡山。其上多玉，其下有砥。牛首之水出焉，而东流注于滏水。
　　又北二百里曰景山。有美玉。景水出焉，东南流注于海泽。
　　又北百里曰题首之山。有玉焉，多石，无水。
　　又北百里曰绣山。其上有玉、青碧，其木多栒，木中枚也，音荀。其草多芍药、芎藭。芍药，一名辛夷，亦香草属。洧水出焉，而东流注于河。其中有鳠，鳠似点而大，白色也。□。□□似虾蟆小而青。或曰蠖甩一物名耳。
　　又北百二十里曰松山。阳水出焉，东北流注于河。
　　又北百二十里曰敦与之山。其上无草木，有金玉。洁水出于其阳，音悉各反。而东流注于泰陆之水。大陆水，今巨鹿北广平泽，即其水。泜水出于其阴，音抵肆也。而东流注于彭水。今派水出中丘县西穷泉谷，束注于堂阳县入于漳水。槐水出焉，而东流注于泜泽。
　　又北百七十里曰柘山。其阳有金玉，其阴有铁。历聚之水出焉，而北流注于洧水。
　　又北三百里曰维龙之山。其上有碧玉，其阳有金，其阴有铁。肥水出焉，而东流注于皋泽。其中有皋石。未详也。音雷，或作垒。磈垒，大石貌。或曰石名。敞铁之水出焉，而北流注于大泽。
　　又北百八十里曰白马之山。其阳多石玉，其阴多铁，多赤铜。木马之水出焉，而东北流注于虖池。呼佗二音。
　　又北二百里曰空桑之山。无草木，上已有此山，疑同名也。冬夏有雪。空桑之水出焉，东注于虖池。
　　又北三百里曰泰戏之山。无草木，多金玉；有兽焉，其状如羊，一角，一目，目在耳后，其名曰□□，音屋栋之栋。其鸣自訆。摩池之水出焉，今虖池水出雁门卤成县南武夫山。而东流注于溇水。音楼。液女之水出于其阳，南流注于沁水。液音液择之怿。
　　又北三百里曰石山。多藏金玉。濩濩之水出焉，濩音尺蠖之蠖。而东流注于虖池。鲜于之水出焉，而南流注于虖池。
　　又北二百里曰童戎之山。皋徐之水出焉，而东流注于溇液水。
　　又北三百里曰高是之山。今在北地灵丘县。滋水出焉，音慈。而南流注于虖池。其木多□，其草多条。滱水出焉，音寇。东流注于河。过博陵县南，又东北入于易水。
　　又北三百里曰陆山。多美玉。郑水出焉，或作郯水。而东流注于河。
　　又北二百里曰沂山。音祈。般水出焉，音盘。而东流注于河。
　　北百二十里曰燕山。多婴石，言石似玉，有符彩婴带，所谓燕石者。燕水出焉，东流注于河。
　　又北山行五百里，水行五百里，至于饶山。是无草木，多瑶碧。其兽多橐驼，其鸟多鹠。未详。或曰鹠，鸺鹠也。历虢之水出焉，而东流注于河。其中有师鱼，食之杀人。未详。或作鲵。
　　又北四百里曰乾山。无草木，其阳有金玉，其阴有铁而无水。有兽焉，其状如牛而三足，其名豲，音元。其鸣自詨。
　　又北五百里曰伦山。伦水出焉，而东流注于河。有兽焉，其状如麋，其川在尾上，川窍也。其名曰熊九。
　　又北五百里曰碣石之山。《水经》曰：临沦山，今在辽西碣石县南水中。或曰在右北平骊城县海边山。绳水出焉，而东流注于河。其中多蒲夷之鱼，未详。其上有玉，其下多青碧。
　　又北水行五百里，至于雁门之山，无草木。雁门山，即北陵西隃雁之所出，因以名云，在高柳北。
　　又北水行四百里，至于泰泽，其中有山焉，曰帝都之山。广圆百里，无草木，有玉金。
　　又北五百里曰錞于母逢之山，北望鸡号之山，其风如□。□，急风貌也。音戾，或云飘风也。西望幽都之山，浴水出焉。浴即黑水也。是有大蛇，赤首，白身，其音如牛，见则其邑大旱。
　　凡《北次三经》之首，自太行之山，以至干无逢之山，凡四十六山，万二千三百五十里。其神状皆马身而人面者廿神。其祠之，皆用一藻苣瘗之。藻，聚藻。苣，香草，兰之类。青昌代反。其十四神状皆彘身而载玉。其祠之，皆玉不瘗。不埋所用玉也。其十神状皆彘身而八足蛇尾。其祠之，皆用一璧瘗之。大凡四十四神，皆用徐糈米祠之，此皆不火食。
　　右此经之山志，凡八十七山，二万三千二百三十里。
　　北山经图赞
　　水马
　　马皇龙精，爰出水类。渥洼之骏，是灵是瑞。昔在夏后，亦有何驷。
　　鲦鱼
　　涸和损平，莫惨於忧。诗咏萱草，带山则鲦。壑焉遗岱，聊以盘游。
　　□疏兽鵸□鸟何罗鱼
　　厌火之兽，厥名□疏。有鸟自化，号曰鵸□。一头十身，何罗之鱼。
　　孟槐
　　孟槐似貆，其豪则赤。列象畏兽，凶邪是辟。气之相胜，莫见其迹。
　　鳛鳛鱼
　　鼓翮一挥，十翼翩观。厥鸣如鹊，鳞在羽端。是谓怪鱼，食之辟燔。
　　橐驼
　　驼惟奇畜，肉鞍是被。迅鹜流沙，显功绝地。潜识泉源，微乎其智。
　　耳鼠
　　跖实以足，排虚以羽。翘尾翻飞，奇哉耳鼠。厥皮惟良，百毒是御。
　　幽类
　　幽頞似猴，俾愚作智。触物则笑，见人佯睡。好用小慧，终是婴击。
　　寓鸟孟极足訾兽
　　鼠而传翼，厥声如羊。孟极似豹，或倚无良。见人则呼，号曰足訾。
　　鵁鸟
　　毛如雌雉，朋翔群下。飞则笼日，集则蔽野。肉验针石，不劳补写。
　　诸犍兽白鹤竦斯鸟
　　诸犍善咤，行则衔尾。白鵺竦斯，厥状如雉。见人则跳，头文如绣。
　　磁石
　　磁石吸铁，玳瑁取芥。气有潜感，数亦冥会。物之相投，出乎意外。
　　旄牛
　　牛充兵机，兼之者旄。冠于旌鼓，为军之标。匪肉致灾，亦毛之招。
　　长蛇
　　长蛇百寻，厥鬣如乱。飞群走类，靡不吞噬。极物之恶，尽毒之厉。
　　山
　　山之兽，见人欢谑。性善厥投，行如矢激。是惟气精，出则风作。
　　窫窳诸怀兽□鱼肥遗蛇
　　窫窳诸怀，是则害人。蝶之为状，羊□黑文。肥遗之蛇，一头两身。
　　鮆鱼
　　阳鉴动日，土蛇致宵。微哉鮆鱼，食则不骄。物在所感，其用无褾。
　　狍鸮
　　狍鸮贪琳，其目在腋。食人未尽，还自龈割。图形妙鼎，是谓不若。
　　狕闾□马独□
　　有兽如豹，厥文惟缛。闾善跃崄，□马一角。虎状马尾，号曰独□。
　　□□
　　御暍之鸟，厥名□□。昏明是互，昼隐夜觌。物贵应用，安事鸾鹄。
　　居暨兽嚣鸟三桑
　　居暨豚鸣，如汇赤毛。四翼一目，其名曰嚣。三桑无枝，厥树唯高。
　　□兽
　　□兽四角，马尾有距。涉历归山，腾崄跃岨。厥貌惟奇，如是旋舞。
　　天马
　　龙冯云游，腾蛇假雾。未若天马，自然凌翥。有理悬运，天机潜御。
　　鶌居前鶋
　　鶌居如鸟，青身黄足。食之不饥，可以辟谷。内厥唯珍，配彼丹木。
　　飞鼠
　　或以尾翔，或以髯凌。飞鼠鼓翰，翛然背腾。用无口口，惟神是冯。
　　□象蛇　□父鱼
　　有乌善惊，名曰□□。象蛇似雉，自生子孙。□父鱼首，厥体如豚。
　　酸与
　　景山有鸟，禀形殊类。厥状如蛇，脚二翼四。见则邑恐，食之不醉。
　　鸪□黄鸟
　　鸪□之鸟，食之不瞧。爰有黄鸟，其鸣自叫。妇人是服，矫情易操。
　　精卫
　　炎帝之女，化为精卫。沈所东海，灵爽西迈。乃衔木石，以烟波海。
　　□□罴九兽大蛇
　　□□似羊，眼在耳后。窍生尾上，号曰罴九。幽都之山，大蛇牛呴。
　　山海经卷之三竟
　　#1水曰幽鴳：谭校本改作『名曰幽鴳』。
　　#2口口口口漪氏县，或口口口：谭校本补作『今在河东漪氏县，或无贩字』。
　　#3音口：谭校本补作『音储』。
　　山海经卷之四
　　郭璞传
　　东山经
　　《东山经》之首曰樕□之山。速株二音。北临乾昧，亦山名也。音妹。食水出焉，而东、北流注于海。其中多鳙鳙之鱼，音容。其状如犁牛，牛似虎文者。其音如彘鸣。
　　又南三百里曰藟山。音诔。其上有玉，其下有金。湖水出焉，东流注于食水。其中多活师。科斗也。《尔雅》谓活东。
　　又南三百里曰栒状之山。其上多金玉，其下多青碧石。有兽焉，其状如犬，六足，一其名曰从从，其鸣自詨。有鸟焉，其状如鸡而鼠毛，其名曰□鼠，音咨。见则其邑大旱。根水出焉，音枳。而北流注于湖水。其中多箴鱼，其状如鲦，其喙如箴，出东海，今江东水中亦有之。食之无疫疾。
　　又南三百里曰勃齐之山。无草木，无水。
　　又南三百里曰番条之山。无草木，多沙。减水出焉，音同减损之减。北流注于海。其中多鳡鱼。一名黄颊，音感。
　　又南四百里曰姑儿之山。其上多漆，其下多桑柘。姑儿之水出焉，北流注于海。其中多鰔鱼。
　　又南四百里曰高氏之山。其上多玉，其下多箴石。可以为砥针，治痈肿者。诸绳之水出焉，东流注于泽。其中多金玉。
　　又南三百里曰岳山。其上多桑，其下多樗。滦水出焉，音栎。东流注于泽。其中多金玉。
　　又南三百里曰材山。其上无草木，其下多水；其中多堪□污之鱼。未详。音序。有兽焉，其状如夸父而彘毛，其音如呼，见则天下大水。
　　又南三百里曰独山。其上多金玉，其下多美石。末涂之一水出焉，而东南流注于沔。其中多□□，条容二音。其状如黄蛇，鱼翼，出入有光，见则其邑大旱。
　　又南三百里曰泰山。即东岳岱宗也。今在泰山□高县西北#1，从山下至顶四十八里三百步也。其上多玉，其下多金。有兽焉，其状如豚而有珠，名曰狪狪，音如吟恫之恫。其名自訆。环水出焉，东流注于江。一作海其中多水玉。
　　又南三百里曰竹山。錞于江，一作涯。无草木，多瑶碧。激水出焉，而东南流注于娶檀之水。其中多茈赢。
　　凡东山经之首，自樕□之山以至于竹山，凡十二山，三千六百里。其神状皆人身，龙首。祠毛用一犬祈，□用鱼。以血涂祭为绅也。《公羊传》云：盖叩其鼻以□杜。音钓饵之饵。
　　《东次二经》之首曰空桑之山。此山出琴瑟材。见《周礼》也。北临食水，东望沮吴，南望沙陵，西望愍泽。音民。有兽焉，其状如牛而虎文，其音如钦，或作吟。其名曰軨軨，音零。其鸣自叫，见则天下大水。
　　又南六百里曰曹夕之山。其下多谷而无水，多鸟兽。
　　又西南四百里曰峄皋之山。音亦。其上多金玉，其下多白垩。峰皋之水出焉，东流注于激女之水。其中多蜃珧。蜃，蚌也。珧，玉珧。亦蚌属。肾、遥两音。
　　又南水行五百里，流沙三百里，至于葛山之尾。无草木，多砥砺。
　　又南三百八十里曰葛山之首，无草木。澧水出焉，音礼。东流注于余泽。其中多珠鳖鱼，音鳖。其状如肺而有目#2，六足，有珠，其味酸甘，食之无疠。无时气病也。《吕氏春秋》曰：澧水之鱼，名曰朱蟞，六足有珠，鱼之美也。
　　又南三百八十里曰余峨之山。其上多梓柟，其下多荆芑。杂余之水出焉，东流注于黄水。有兽焉，其状如兔而鸟喙、鸱目、蛇尾，见人则眠，言佯死也。名曰犰狳，仇余二音。其鸣自訆，见则螽蝗为败。螽蝗类也，言伤败田苗。音终。
　　又南三百里曰杜父之山。无草木，多水。
　　又南三百里曰耿山。无草木，多水碧，亦水玉类。多大蛇。有兽焉，其状如狐而鱼翼，其．名曰朱獳，音儒。其鸣自叫，见则其国有恐。
　　又南三百里曰卢其之山。无草木；多沙石。沙水出焉，南流注于涔水。其中多□鹕，音黎。其状如鸳鸯而人足，其鸣自訆，见则其国多土功。今鹈胡足颇有似人脚形状也。
　　又南三百八十里曰姑射之山。无草木，多水。
　　又南水行三百里、流沙百里，曰北姑射之山。无草木，多石。
　　又南三百里曰南姑射之山。无草木，多水。
　　又南三百里曰碧山。无草木，多大蛇，多碧水玉。
　　又南五百里曰缑氏之山。无草木，多金玉。原水出焉，东流注于沙泽。一日侠氏之山。
　　又南三百里曰姑逢之山。无草木，多金玉。有兽焉，其状如狐而有翼，其音如鸿雁，其名曰獙獙，音毙。见则天下大旱。
　　又南五百里曰凫丽之山。其上多金玉，其下多箴石。有兽焉，其状如狐而九尾，九首、虎爪，名曰蠪侄，龙蛭二音。其音如婴儿，是食人。
　　又南五百里曰□山音一真反。南临□水，东望湖泽。有兽焉，其状如马而羊首，四角、牛尾，其音如獋狗，其名曰峳峳音攸，见则其国多狡客。狡，狡猾也。有鸟焉，其状如亮而鼠尾，善登木，其名曰絜钩，见则其国多疫。
　　凡《东次二经》之首自空桑之山至于□山，凡十七山，六千六百四十里。其神状皆兽身人面载觡。糜鹿属，角为觡，音格。其祠毛用一鸡，祈婴用一璧瘗。
　　凡《东次三经》之首曰尸胡之山，北望□山，音详。其上多金玉，其下多棘。有兽焉，其状如麋而鱼目，名曰耍胡，音婉。其鸣自訆。
　　又南水行八百里曰岐山。其木多桃李，其兽多虎。
　　又南水行五百里曰诸钩之山。无草木，多沙石。是山也，广员百里，多寐鱼．即鮇鱼，音味。
　　又南水行七百里曰中父之山。无草木，多沙。
　　又东水行千里曰胡射之山。无草木，多沙石。
　　又南水行七百里曰孟子之山。其木多梓、桐、多桃李，其草多菌蒲。未详。音晅之□。其兽多糜鹿。是山也，广员百里。其上有水出焉，名曰碧阳。其中多鳣鲔。鲔即鲟也。似鳣而长鼻，体无鳞甲，别名□鰽。一名鳇也。
　　又南水行五百里白流沙，行五百里有山焉，曰跂踵之山。跂音企。广员二百里，无草木，有大蛇。其上多玉。有水焉，广员四十里，皆涌，今河东汾阴县有瀵水，源在地底，濆沸涌出，其深无限，即此类也。其名曰深泽。其中多蠵龟。蠵觜，蠵大龟也。甲有文彩，似玳瑁而薄。音遗知及。有鱼焉，其状如鲤而六足、鸟尾，名曰鮯鮯之鱼，音蛤。其鸣自叫。
　　又南水行九百里日踇隅之山。音敏字。其上有草木，多金玉，多赭。有兽焉，其状如牛而马尾，名曰精精，其鸣自叫。
　　又南水行五百里，流沙三百里，至于无皋之山。南望幼海，即少海也。《淮南子》曰：东方大渚曰少海。东望榑木，扶桑二音。无草木，多风。是山也，广员百里。
　　凡《东次三经》之首，自尸胡之山至于无皋之山，凡九山，六千九百里。其神状皆人身而羊角，其祠用一牡羊，米用黍。是神也，见则风雨水为败。
　　又《东次四经》之首曰北号之山。临于北海，有木焉，其状如杨，赤华，其实如枣而无核，其味酸甘，食之不疟。食水出焉，而东北流注于海。有兽焉，其状如狼，赤首、鼠目、其音如豚，名曰猲狙，葛直二音。是食人。有鸟焉，其状如鸡而白首，鼠足而虎爪，其名曰鬿，音祈。雀亦食人。
　　又南三百里曰旄山，无草木。苍体之水出焉，而西流注于展水。其中多鱃鱼，今虾鳅字亦或作鱃，秋音。其状如鲤而大首，食者不疣。
　　又南三百二十里曰东始之山。上多苍玉。有木焉，其状如杨而赤理，其汁如血不实，其名曰芑。音起。可以服马，以汁涂之，则马调良。泚水出焉，而东北流注于海。其中多美贝、多茈鱼，其状如鲋，一首而十身，其臭如蘪芜，食之不□。孚谓反，止失气也。
　　又东南三百里曰女烝之山，其上无草、木、石。膏水出焉，而西注于鬲水。其中多薄鱼，其状如鳣鱼而一目，其音如欧，如人呕吐声也。见则天下大旱。
　　又东南二百里曰钦山。多金玉而无石。师水出焉，而北流注于皋泽。其中多鱃鱼，多文贝。有兽焉，其状如豚而有牙，其名曰当康，其鸣自叫，见则天下大穰。
　　又东南二百里曰子桐之山。子桐之水出焉，而西流注于余如之泽。其中多□鱼，音滑。其状如鱼而鸟翼，出入有光，其音如鸳鸯，见则天下大旱。
　　又东北二百里曰剡山。多金玉。有兽焉，其状如彘而人面，黄身而赤尾，其名曰合腴，音庾。其音如婴儿。是兽也，食人亦食虫蛇。见则天下大水。
　　又东二百里曰大山。上多金玉、桢木女桢也。叶冬不凋。有兽焉，其状如牛而白首，一目而蛇尾，其名曰蜚，音如翡翠之翡。行水则竭，行草则死，见则天下大疫。言其体含灾气也。其《铭》曰：蜚之为名，体似无害。所经枯竭，甚於鸩厉。万物斯惧，思尔遐逝。钩水出焉，而北流注于劳水。其中多鱃鱼。
　　凡《东次四经》之首，自北号之山至于大山，凡八山，一千七百二十里。
　　右东经之山志，凡四十六山，万八千八百六十里。
　　东山经图赞
　　鳙鳙鱼从从兽□鼠
　　鱼号鳙鳙，如牛虎驳。傱傱之状，似狗六脚。□鼠如鸡，见则旱涸。
　　修□
　　修□蛇状，振翼洒光。凭波腾逝，出入江湘。见则岁旱，是维火祥。
　　狪狪
　　蚌则含珠，兽胡不可。狪狪如豚，被褐怀祸。患难无由，招之自我。
　　堪□鱼軨軨兽
　　堪□軨軨，殊气同占。见则洪水，天下昏垫。岂伊妄降，亦应牒谶。
　　珠蟞鱼
　　礼水之鲜，形如浮肺。体兼三才，以货贾害。厥用既多，何以自卫。
　　犰狳
　　犰狳之兽，见人佯眠。与灾协气，出肌刘年。此岂能为，归之於天。
　　狸力兽□胡鸟
　　狸力□胡，或飞或伏。是惟土祥，出兴页筑。长城之役，同集秦域。
　　朱獳
　　朱獳无奇，见则邑骇。通感靡诚，维数所在。因事而作，未始无待。
　　獙獙蠪蚳兽絜钩鸟
　　獙獙如狐，有翼不飞。九尾虎爪，号曰蠪纸钩絜似凫，见则民悲。
　　峳峳
　　治在得贤，亡由夫人。峳峳之来，归之冥应，谁见其津。
　　蠵龟
　　水圆四十，潜源溢沸。灵龟爰处，掉尾养气。庄生是感，挥竿傲贵。
　　妴胡精精兽鮯鮯鱼
　　妴胡之状，似麋鱼眼。精精如牛，以尾自辨。鮯鮯所潜，厥深无限。
　　猲狙兽鬿雀
　　猲狙狡兽，鬿雀恶鸟。或狼其体，或虎其爪。安用甲兵，扰之以道。
　　芑木
　　马维刚骏，涂之芑汁。不劳孙阳，自然闲习。厥术无方，理有潜执。
　　茈鱼薄鱼
　　有鱼十身，麋芜其臭。食之和体，气不下溜。薄之跃渊，是维灾候。
　　合窳
　　猪身人面，号曰合窳。厥性贪残，物为不咀。至阴之精，见则水雨。
　　当康兽□鱼
　　当康如豚，见则岁穰。□鱼鸟翼，飞乃流光。同出殊应，或灾或祥。
　　蜚
　　蜚则灾兽，跂踵厉深。会所经涉，竭水槁林。禀气自然，体此殃淫。
　　山海经卷之四竟
　　#1今在秦山口高县西北：谭校本补作『今在泰山奉高县西北』。
　　#2其状如肺而有目：谭校本补作『其状如肺而有四目』。
　　山海经卷之五
　　郭璞传
　　中山经
　　《中山经》薄山之首曰甘枣之山。共水出焉，音恭。而西流注于河。其上多杻木，其下有草焉，葵本而杏叶，或作楛叶。黄华而荚实，名曰□他落切，可以已瞢音口。有兽焉，其状如畎鼠而文题，□鼠所未详。音虺字，亦或作虺。其名曰□，音那，或作熊也。食之已瘿。
　　又东二十里曰历儿之山。其上多橿、多櫔木。音厉。是木也，方茎而圆叶，黄叶而毛，其实如楝，楝，木名。子如指头，白而粘，即以浣衣也。音练，或作简。服之不忘。
　　又东十五里曰渠猪之山。其上多竹。渠猪之水出焉，而南流注于河。其中是多豪鱼#1，状如鲔，鲔似鳣也。赤喙尾赤羽#2，可以已白癣。
　　又东三十五里曰葱聋之山。其中多大谷，是多白垩，黑青，黄垩。言有杂色垩也。
　　又东十五里曰涹山。音倭。其上多赤铜，其阴多铁。
　　又东七十里曰脱扈之山。有草焉，其状如葵叶而赤华，荚实实如□荚，今□木荚似皂荚也。名曰植楮，可以已癙。癙病也。《淮南子》曰：狸头已癙也。食之不眯。
　　又东二十里曰金星之山。多天婴，其状如龙骨，可以已痤。痈座也。
　　又东七十里曰泰威之山。其中有谷，日枭谷，其中多铁。或无谷字。
　　又东十五里曰橿谷之山。其中多赤铜。或作檀谷之山。
　　又东百二十里曰吴林之山。其中多葌草。亦菅字。
　　又北三十里曰牛首之山。今长安西南有牛首山，上有绾，下有水，未知此是非。有草焉，名曰鬼草，其叶如葵而赤茎，其秀如禾，服之不忧。劳水出焉，而西流注于清水。音如论诈之谪。是多飞鱼，其状如鲋鱼，食之已痔衕。
　　又北四十里曰霍山。今平阳永安县、庐江济县、晋安罗江县、河南巩县皆有霍山，明山以霍为名者非一矣。按《尔雅》：大山绕小山为霍。其木多谷。有兽焉，其状如狸而白尾，有鬣，名曰脑脑，养之可以已忧。谓蓄养之也，普珠反。
　　又北五十二里曰合谷之山。是多檐棘。未详。音瞻。
　　又北三十五里曰阴山。亦曰险山。多砺石、文石。砺石，石中磨者。少水出焉，其中多雕棠，其叶如榆叶而方，其实如赤菽，菽，豆。食之已聋。
　　又东北四百里曰鼓蹬之山。多赤铜。有草焉，名曰荣草，其叶如柳，其本如鸡卵，食之已风。
　　凡薄山之首，自甘枣之山至于鼓镫之山，凡十五山，六千六百七十里。历儿家也，其祠礼：毛，太牢之具，县以吉玉。县，祭山之名也，见《尔雅》。其余十三山者，毛用一羊，县婴用桑封，瘗而不糈，桑封者，桑主也，方其下而锐其上，而中穿之加金。言作神主而祭，以金银饰之也。《公羊传》曰：虞主用桑。主或作王。
　　《中次二经》济山之首曰辉诸之山。其上多桑，其兽多闾麋，其鸟多。鹖。似雉而文，青色有毛，勇健，斗死乃止。音易。出上党也。
　　又西南二百里曰发视之山。其上多金玉，其下多砥砺。即鱼之水出焉,而流注于伊水。
　　又西三百里曰豪山。其上多金玉，而无草木。
　　又西三百里曰鲜山。多金玉，无草木。鲜水出焉，而北流注于伊水。其中多鸣蛇，其状如蛇而四翼，其音如磬，见则其邑大旱。
　　又西三百里曰阳山。多石，无草木。阳水出焉，而北流注于伊水。其中多化蛇，其状如人面而豺身，鸟翼而蛇行，其音如叱呼，见则其邑大水。
　　又西二百里曰昆吾之山。其上多赤铜。此或出名铜，色赤如火，以之作刀，切玉如豁泥也。周穆王时，西戎献之。《尸子》所谓昆吾之剑也。《越绝书》曰：赤堇之山破而出锡，若耶之谷涸而出钢，欧冶子因以为统钩之剑。汲郡冢中得铜剑一枝，长三尺五寸，乃今所名为干将剑。汲郡亦皆非铁也。明古者通以锡杂铜为兵器也。有兽焉，其状如负而有角，其音如号，如人号哭。名曰蠪蚳,上已有此兽，疑同名。食之不眯。
　　又西百二十里曰葌音□山。葌水肄，耐北流注于伊水。其上多金玉，其下多青雄黄。有木焉，其状如棠而赤叶，名曰芒草，音忘。可以毒鱼。
　　又西一百五十里曰独苏之山。无草木而多水。
　　又西二百里曰蔓渠之山。其上多今与,其下多竹箭。伊水出焉，而东流注于洛。今伊水出上洛卢氏县熊耳山东北，至河南洛阳县入洛。有兽焉，其名曰马腹，其状，如人面虎身，其音如婴儿，是食人。
　　凡济山经之首，自辉诸之山至于蔓渠之山，凡九山，一千六百七十里。其神人面而鸟身。祠用毛，择用毛色。用一吉玉．投而不糈。
　　《中次三经》贫山之首，曰敖岸之山。或作献萯，音倍。其阳多□琈之玉，其阴多赭、黄金。神熏池居之。是常出美玉。或昨石。北望河林，其状如蒨如举。说者云，蒨、举皆木名也，未详。蒨，音倩。有兽焉，其状如白鹿而四角，名曰夫诸，见则其邑大水。
　　又东十里日青要之山，实维帝之密都。天帝曲密之邑。北望河曲，河千里一曲一直也。是多驾鸟。未详也。或曰，驾宜为驾。驾，鹅也。音加。南望惮渚，水中小洲名诸，坛，音蝉也。禹父之所化，鲧化於羽渊，为黄熊。今复云在此，然则一己有变怪之性者，亦无往而不化也。是多仆累、蒲卢。仆累，蜗牛也。《尔雅》曰：蒲卢者，螟蛉也。□武罗司之武罗，神名。□，即神字。其状人面而豹文，小腰而白齿，或作首。而穿耳以鐻，鐻，金银器之名。未详也。音渠。其鸣如鸣玉。如人鸣玉佩声。是山也，宜女子。畛水出焉，音轸。而北流注于河，其中有鸟焉，名曰鴢，音如窈窕之窈。其状如凫，青身而朱目赤尾，食之宜子。朱，浅赤也。有草焉，其状如葌，菅似芽也。而方茎、黄华、赤实，其本如稿本，根似革本，亦香草。名曰荀草，或作苞草。服之美人色。令人更美艳。
　　又东十里曰騩山。音巍。其上有美枣，其阴有□琈之玉。正回之水出焉，北流注于河。其中多飞鱼，其状如豚而赤文，服之不畏雷，可以御兵。
　　又东四十里曰宜苏之山。其上多金玉，其下多蔓居之木。未详。滽滽之水出焉，音容。而北流注于河，是多黄贝。
　　又东二十里曰和山。其土无草木而多瑶碧，实惟河之九都。九水所聚，故曰九都。是山也，五曲，曲回五重。九水出焉，合而北流注于河。其中多苍玉。吉神泰逢司之，吉犹善也。其状如人而虎尾，或作口尾#3。是好居于萯山之阳，出入有光。太逢神动天地气也。言其有灵爽能兴云雨也。夏口，口口口口萯口之下，天大风，晦冥，孔甲迷口，口口口口#4。见《吕氏春秋》也。
　　凡萯山之首，自敖岸之山至于和山，凡五山，四百四十里。其祠太逢、熏池、武罗皆一牡羊副副谓破羊骨砾之以祭也。见《周礼》音悃愊之情。婴用吉玉。其二神用一雄鸡瘗之，糈用徐。
　　《中次四经》厘山之首音狸。曰鹿蹄之山。其上多玉，其下多金。甘水出焉，而北流注于洛。其中多泠石。未闻也。泠或作涂。
　　西五十里曰扶猪之山。其上多礝石。音耎。今雁门山中出礝石，白者如冰，半中有赤色者。有兽焉，其状如貉而人目，貉或作□古字。其名曰□。音银，或作麋。号水出焉，而北流注于洛，其中多瓀石。言亦出水中。
　　又西一百二十里曰厘山。其阳多玉，其阴多搜。音搜。茅搜，今之蒨草也。有兽焉，其状如牛，苍身，其音如婴儿，是食人，其名曰犀渠。滽滽之水出焉，而南流注于伊水。有兽焉，名曰□，音苍颉之颉。其状如獳犬而有鳞，其毛如负鬣。
　　又西二百里曰箕尾之山，多谷，多徐石。其上多□琈之玉。
　　又西二百五十里曰栖山。其上多玉，其下多铜。滔雕之水出焉，而北流注于洛。其中多羬羊。有木焉，其状如樗，其叶如桐而荚实，其名曰茇，可以毒鱼。茇一作艾。
　　又西二百里曰白边之山。其上多金玉，其下多青雄黄。
　　又西二百里曰熊耳之山。今在上洛县南。其上多漆，其下多□。浮濠之水出焉，而西流注于洛。其中多水玉、多人鱼。有草焉，其状如苏而赤华，名日葶□，亭宁，订聍二音。可以毒鱼。
　　又西三百里曰壮山，其上多文石，其下多竹箭、竹□。其兽多□牛、羬羊。鸟多赤惊。音闭。即鷩雉也。
　　又西三百五十里曰讙举之山。雒水出焉，而东北流注于玄扈之水。其中多马肠之物。此二山者，洛间也。洛水今出上洛县冢岭山。《河图》曰；玄扈洛汭。谓此间也。
　　凡厘山之首，自鹿蹄之山至于玄扈之山，凡九山，千六百七十里。其神状皆人面兽身。其祠之毛，用一白鸡，祈而不糈，言直祈祷。以彩衣之。以彩饰鸡。
　　《中次五经》薄山之首曰苟床之山。或作苟林山。无草木，多怪石。怪石似玉也。《书》曰：铅松，怪石也。
　　东三百里曰首山。其阴多谷柞，草多□芫。□，山蓟也。芫华，中药。其阳多□琈之玉，木多槐；其阴有谷，曰机谷，多□鸟，音如钳釱之釱。其状如枭而三目，有耳，其音如录，食之已垫。未闻。
　　又东三百里曰县斸之山。音如斤斸之冲。无草木，多文石。
　　又东三百里曰葱聋之山。无草木，多□石。未详。
　　东北五百里曰条谷之山。其木多槐、桐，其草多芍药、□冬。《本草经》曰：□冬，一名满冬。今符门，俗作耳。
　　又北十里曰超山。其阴多苍玉，其阳有井，冬有水而夏竭。
　　又东五百里曰成侯之山。其上多椿木，似樗树，材中车辕。吴人呼椿音輴车，或曰輶车。其草多芃。
　　又东五百里曰朝歌之山。谷多美垩。
　　又东五百里曰槐山。谷多金、锡。
　　又东十里曰历山。其木多槐，其阳多玉。
　　又东十里曰口山#5。多苍玉，其兽多麖。似鹿而小，黑色。尸水出焉，南流注于洛水，其中多美玉。
　　又东十里曰良余之山。其上多谷柞，无石。余水出于其阴，而北流注于河。乳水出于其阳，而东南流注于洛。
　　又东南十里曰蛊尾之山。多砺石，赤铜。龙余之水出焉，而东南流注于洛。
　　又东北二十里曰升山。其木多谷柞、棘，其草多藷藇蕙、蕙，香草也。多寇脱。寇脱草生南方，高丈许，似荷叶而茎中有瓤，正白，零佳人植而日灌之，以为树也。黄酸之水出焉，而北流注于河。其中多旋玉。石次玉者也。孙卿曰：旋瑶珠不知佩。音旋。
　　又东十二里曰阳虚之山。多金，临于玄扈之水。《河图》曰：苍颉为帝南巡狩，登阳虚之山，临于玄扈洛汭，灵龟负书丹甲青文以授之，出此水中也。
　　凡薄山之首，自苟林之山至于阳虚之山，凡十六山，二千九百八十二里。升山冢也，其祠礼，太牢，婴用吉玉。首山□也，其祠用徐、黑牺、太牢之具糵酿、以糵作醴酒也。于舞、千口万舞置鼓，击之以舞。婴用一璧。尸水，合天地，天神之所凭也。肥牲祠之，用一黑犬于上，用一雌鸡于下，刉一牝羊，献血，以血祭也。刉犹到也。《周礼》曰：刉咡奉犬牲。婴用吉玉，彩之，又加以缯彩之饰也。飨之。劝强之也。特牲馈食礼曰：执奠，祝飨是也。
　　《中次六经》缟羝山之首，曰平逢之山。南望伊、洛，东望谷城之山，在济北谷城县西，黄石公石在此山下，张良取以合葬尔。无草木，无水，多沙石。有神焉，其状如人而二首，名曰骄虫，是为螫虫，为螫虫之长。实为蜂蜜之庐。言群蜂之所含集，蜜亦蜂名。其祠之，用一雄鸡，禳而勿杀。禳亦祭名，谓禳却恶气也。
　　西十里曰缟羝之山。无草木，多金玉。
　　又西十里曰廆山，音如瓖口之瓖#6其阴多□琈之玉。其西有谷焉，名曰雚谷，其木多柳楮。其中有鸟焉，状如山鸡而长尾，赤如丹火而青喙，名曰鸰□，铃要二音。其鸣自呼，服之不眯。交觞之水出于其阳，而南流注于洛。俞随之水出于其阴，而北流注于谷水。
　　又西三十里曰瞻诸之山。其阳多金，其阴多文石。谢水出焉，音谢。而东南流注于洛。少水出其阴，而东流注于谷水。
　　又西三十里曰娄涿之山。无草木，多金玉。瞻水出于其阳，而东流注于洛。陂水出于其阴，世谓之百答水。而北流注于谷水。其中多茈石、文石。
　　又西四十里曰白石之山。惠水出于其阳，而南流注于洛。其中多水玉。涧水出于其阴，《书》曰：伊洛瀍涧。西北流注于谷水。其中多麋石，炉丹。皆未闻。
　　又西五十里曰谷山。其上多谷，其下多桑。爽水出焉，世谓之纻麻涧。而西北流注于谷水。其中多碧绿。
　　又西七十二里曰密山。今荥阳密县亦有密山，疑非也。其阳多玉，其阴多铁。豪水出焉，而南流注于洛。其中多旋龟，其状乌首而鳖尾，其音如判木。无草木。
　　又西百里曰长石之山。无草木，多金玉。其西有谷焉，名曰共谷，多竹共水出焉，西南流注于洛。其中多鸣石。晋永康元年，襄阳郡上呜石，似玉色青撞之声闻七八里。今零陵泉陵县永正乡有呜石二所，其一状如鼓，俗因名为石鼓，即此类也。
　　又西一百四十里曰傅山。无草木，多瑶碧。厌染之水出于其阳，而南流注于洛。其中多人鱼，其西有林焉，名曰潘冢。音番。谷水出焉，而东流注于洛。今谷水出谷阳谷，东北至谷城县入洛河其中多珚玉。未闻也。珚音因。
　　又西五十里曰弃山。其木多樗，多□木。今蜀中有□木，七八月中吐穗，穗成，如有盐粉着状，可以酢羹。音备。其阳多金玉，其阴多铁，多萧。萧蒿。见《尔雅》。橐水出焉，而北流注于河。其中多修辟之鱼，状如□□，蛙属也。而白喙，其音如鸱，食之已白癣。
　　又西九十里曰常烝之山。无草木，多垩。潐水出焉，音谯。而东北流注于河。其中多苍玉，菑水出焉，而北流注于河。
　　又西九十里曰夸父之山。其木多□柟，多竹箭；其兽多□牛，羬羊；其鸟多赤鷩。其阳多玉，其阴多铁。其北有林焉，名曰桃林。是广员三百里，其中多马。桃林今弘农湖县阙乡南谷中是也。饶野马、山羊、山牛。湖水出焉而北流注于河。其中多珚玉。
　　又西九十里曰阳华之山。其阳多金玉，其阴多青雄黄。其草多藷藇，多苦莘，其状如橚，即揪字也。其实如瓜，其味酸甘，食之已疟。杨水出焉，而西南流注于洛。其中多人鱼，门水出焉，而一东北流注于河。其中多玄□，黑砥石生水中。□姑之水出于其阴，□音藉而东流注于门水。其上多铜。门水至于河，七一百九十里入雒水。
　　凡缟羝山之首，自平逢之山至于阳华之山，凡十四山，七百九十里。岳在其中，以六月祭之，六月亦岁之中。如诸岳之祠法，则天下安宁。
　　《中次七经》苦山之首曰休与之山。与或作舆，下同。其上有石焉，名日帝台之棋，帝台，神人名。棋谓博棋也。五色而文，其状如鹑卵。帝台之石，所以祷百神者也。祷祀，百神则用此石。服之不蛊。有草焉，其状如蓍，赤叶而本丛生，名曰夙条，可以为簳。中箭竿也。
　　东三百里曰鼓锺之山。帝台之所以觞百神也。举觞燕会则於此山，因名为鼓锺山。有草焉，方茎而黄叶，圆叶而三成叶三重也。其名曰鸟酸，可以为毒，为治。其上多砺，其下多砥。
　　又东二百里曰姑媱之山。音遥，或无之山字。帝女死焉，其名曰女尸，化为□草，其叶胥成。言叶相重也；亦音遥。其华黄，其实如菟丘，菟丘，菟丝也。见《尔雅》。服之媚於人。为人所爱也。《传》曰：人服媚之如是，一名荒夫草。
　　又东二十里曰苦山。有兽焉，名曰山膏，其状如逐，即豚字。赤若丹火，善骂。好骂人。其上有木焉，名曰黄棘，黄华而圆叶，其实如兰，服之不字。字，生也。《易》曰：女子贞，不字。有草焉，圆叶而无茎，赤华而不实，名曰无条，服之不瘿。
　　又东二十七里，曰堵山。神天愚居之。是多怪风雨。其上有木焉，名曰天楄，音鞭。方茎而葵状，服者不□。食不噎也。
　　又东五十二里曰放皋之山。放，或作效，又作牧。明水出焉，南流注于伊水。其中多苍玉。有木焉，其叶如槐，黄华而不实，其名曰蒙木，服之不惑。有兽焉，其状如蜂，枝尾而反舌，善呼，好呼唤也。其名曰文文。
　　又东五十七里曰大□之山。多□琈之玉，多麋玉。未详。有草焉，其状叶如榆，方茎而苍伤，其名曰牛伤，犹言牛棘。其根苍文，服者不厥．厌，逆气病。可斗荆兵。其阳狂水出焉，西南流注于伊水。其中多三足龟。令吴兴阳羡县有君山，山上有池，水中有三足大眼龟，鳖龟三足者，名宝出《尔鸦》。食者无大疾，可以已肿。
　　又东七十里曰半石之山。其上有草焉，生而秀，其高丈余，赤叶、赤华，华而不实。初生先作穗，却着叶，花生穗间其名曰嘉荣，服之者不霆。不畏雷霆霹雳也。音廷搏之廷。来需之水出于其阳，而西流注于伊水。其中多鯩鱼，音伦。黑文，其状如鲋，会者不睡。合水出于其阴，而北流注于洛，多鰧鱼，音腾。状如鳜，居逵，鳜鱼犬目，大口，细辨，有斑彩。逵水中之穴道交通者，鳜音刿。仓文赤尾，食者不痈，可以为瘘。瘘，痈属也。中多有虫。《淮南子》曰：鸡头已瘘。音漏。
　　又东五十里曰少室之山。今在河南阳城西，俗名秦室。百草木成囷。未详。其上有木焉，其名曰帝休，叶状如杨，其枝五衢，言树校交错，相重五出，有象衢路也。《离骚》曰：靡萍九衢。黄华，黑实，服者不怒。其上多玉，比山巅亦有白玉膏，得服之即得仙道，世人不能上也。《诗含神雾》云。其下多铁。休水出焉，而北流注于洛。其中多□鱼，状如□维未详。□音侜。而长距，足白而对，未详。食者无蛊疾，可以御兵。
　　又东三十里曰泰室之山。即中撇嵩山也。今在阳城县西。其上有木焉，叶状如梨，而赤理，其名曰栯木，音郁。服者不妬，有草焉，其状如□，□似葪也。白华黑实，泽如蘡薁，盲子滑泽。其名曰□草，服之不昧。上多美石。次玉者也。启母化为石而生启在此山。见《淮南子》。
　　又北三十里曰讲山。其上多玉，多柘，多栢。有木焉，名曰帝屋，叶状如椒，反伤赤实，反伤，刺下勾也。可以御凶。
　　又北三十里曰婴梁之山。上多苍玉，錞于玄石。言苍玉依黑石而生也，或曰：錞于，乐器名，形似蜼头。
　　又东三十里曰浮戏之山。有木焉，叶状如樗而赤实，名曰亢木，食者不蛊。汜水出焉，而北流注于河。其东有谷，因名曰蛇谷，言此中出蛇，故以名之。上多少辛。细辛也。
　　又东四十里曰少陉之山。有草焉，名曰□草，音刚。叶状如葵而赤茎，白华，实如蘡薁，食之不愚。言益人智。器难之水出焉，或作嚣。而北流注于役水。或作侵。
　　又东南十里曰太山。别有东小太山，今在朱虚县，汶水所出，疑此非也。有草焉，名曰梨，其叶状如荻荻，亦蒿也。音狄。而赤华，可以已疽。太水出于其阳，而东南流注于没水。承水出于其阴，而东北流注于没。世谓之靖涧水。
　　又东二十里曰末山。上多赤金。末水出焉，北流注于没。《水经》作沫。
　　又东二十五里曰役山。上多白金，多铁。役水出焉，北注于河。
　　又东三十五里曰敏山。上有木焉，其状如刻，白华而赤实，名曰葪音计。栢，服者不寒。令人耐寒。其阳多□琈之玉。
　　又东三十里曰大騩之山。今荣阳密县有大騩山，騩因沟水所出。音归。其阴多铁、美玉、青垩。有草焉，其状如蓍而毛，青华而白实，其名曰，音狼。服之不夭，言尽寿也，或作芺。可以为腹疾。为治也，一作已。
　　凡苦山之首，自休与之山至于大騩之山，凡十有九山，千一百八十四里。其十六神者，皆豕身而人面，其祠：毛牷用一羊羞，言以羊为荐羞。婴用一藻玉瘗。藻玉，玉有五彩者也。或曰：所以盛玉。藻藉也。苦山、少室、太室皆冢也，其祠之太牢之具，婴以吉玉。其神状皆人面而三首，其余属皆豕身人面也。
　　《中次八经》荆山之首，曰景山。今在南郡界中。其上多金玉，其木多杼檀。杼音椽柱之柱。雎水出焉，雎，音痈疽之疽。东南流注于江。今雎水出新城魏昌县东南发阿山东，南至南．郡枝江县入江也。其中多丹粟，多文鱼。有斑彩也。
　　东北百里曰荆山。今在新城沐乡县南。其阴多铁，其阳多赤金，其中多牦牛，旄牛属也，黑色，出西南徼外也。音狸，一音来。多豹虎。其木多松栢，其草多竹，多橘櫾。櫾，似橘而大也。皮厚、味酸。漳水出焉，而东南流注于雎，出荆山至南郡当阳县，入沮水。其中多黄金，多鲛鱼，鲛，鲋鱼类也，皮有珠文而坚，尾长三四尺，末有毒螫人，皮可饰刀剑口错，治林角，今临海县亦有之。音交。其兽多闾麋。似鹿而大也。
　　又东北百五十里日骄山。其上多玉，其下多青□，其木多松、栢，多桃枝钩端。神□围处之，□，音鼍鱼之鼍。其状如人面，羊角，虎爪，恒游于雎漳之渊，渊水之府奥也。出入有光。
　　又东北百二十里曰女几之山。其上多玉，其下多黄金，其兽多豹虎，多闾麋、麖麂。麂，似獐而大，猥毛豹脚，音几。其鸟多白鷮，鷮似雉而长尾，走且鸣。青骄。多翟，多□。□大如雕，紫绿色，长颈赤喙，食蝮蛇头。雄名运曰，雌名阴谐也。
　　又东北二百里曰宜诸之山。其上多金玉，其下多青□。洈水出焉，音诡。而南流注于漳，今洈水出南郡东洈山，至华容县入江也。其中多白玉。
　　又东北三百五十里曰纶山。音伦。其木多梓柟，多桃枝，多祖栗、橘櫾。祖似梨而酢啬。其兽多闾尘、羚□。□似兔而鹿脚，青色。音勅略反。
　　又东北二百里曰陆□之山。音如跪对之跪。其上多□琈之玉，其下多垩。其木多杻橿。
　　又东百三十里曰光山。其上多碧，其下多木。神计蒙处之，其状人身而龙首，恒游于漳渊，出入必有飘风暴雨。
　　又东百五十里曰岐山。其阳多赤金，其阴多白珉，石似玉者，音旻。其上多金玉，其下多青□。其木多樗。神涉鼉处之，徒河切，一作鼉笑游切。其状人身而方面、三足。
　　又东百三十里日铜山。其上多金、银、铁；其木多谷柞、祖、栗、橘、櫾其兽多豹。
　　又东北一百里曰美山。其兽多兕牛，多闾尘，多豕鹿。其上多金，其下多青□。
　　又东北百里曰大尧之山。其木多松栢，多梓桑，多机。其草多竹。其兽多豹、虎、羚□。
　　又东北三百里曰灵山。其上多金玉，其下多青□，其木多桃、李、梅、杏。梅似杏而酢也。
　　又东北七十里曰龙山，上多寓木。寄生也，一名宛童。见《尔雅》。其上多碧，其下多赤锡。其草多桃枝、钩端。
　　又东南五十里曰衡山。上多寓木、谷柞，多黄垩，白垩。
　　又东南七十里曰石山。其上多金，其下多青□，多寓木。
　　又南百二十里曰若山。其上多□琈之玉，多赭，赤土。多邽石。未详。多寓木，多柘。若一作前。
　　又东南一百二十里曰彘山。多美石，多柘。
　　又东南一百五十里曰玉山，其上多金玉，其下多碧、铁，其木多栢。
　　又东南七十里曰讙山，其木多檀、多邦石、多白锡。今白镴也。郁水出于其上，潜于其下，其中多砥砺。
　　又东北百五十里曰仁举之山。其木多谷柞；其阳多赤金，其阴多赭。
　　又东五十里曰师每之山。其阳多砥砺，其阴多青□，其木多栢，多檀，多柘；其草多竹。
　　又东南二百里曰琴鼓之山。其木多谷柞，椒柘。椒为树小而丛生，下有草木则蠚死。其上多白珉，其下多洗石。其兽多豕鹿，多白犀。其鸟多鸩。
　　凡刻山之首，自景山至琴鼓之山，凡二十三山，二千八百九十里。其神状皆鸟身而人面。其祠：用一雄鸡祈瘗，祷请已埋之也。用一藻圭，糈用徐。骄山家也，其祠用羞酒少牢祈瘗，婴毛一壁。
　　《中次九经》岷之首曰女几之山。其上多石涅，其木多杻、橿，其草多菊、□。洛水出焉，东注于江。其中多雄黄，雄黄亦出水中。其兽多虎豹。
　　又东北三百里曰岷山。江水出焉，岷山今在汶山郡广阳县西，大江所出。东北流注于海。至广阳县入海。其中多良龟，良善。多鼉。似晰蜴大者，长二丈有鳞，彩皮，可以冒鼓。其上多金玉，其下多白泯。其木多梅、棠。其兽多犀、象，多夔牛。今蜀山中有大牛，重数千斤，名为夔牛。晋大兴元年，此牛出上庸郡，人弩射，杀得三十八檐肉。即《尔雅》所谓魏。其鸟多翰鷩。白翰赤鷩。
　　又东北一百四十里日崃山。江水出焉，邛来山今在汉嘉严道县南，江水所自出也。山有九折坂，出□□)，似熊而黑，白□，亦食铜铁也。东流注大江。其阳多黄金，其阴多麋尘，其木多檀柘，其草多薤韭、多药，即□。空夺。即蛇被脱也。
　　又东一百五十里日崌山。音居。江水出焉，北江。东流注于大江。其中多怪蛇，今永昌郡有钩蛇，长数丈，尾歧，在水中钩取岸上人、牛、马啖之，又呼马绊蛇，谓此类也。多□鱼，音贽未闻。其木多楢杻，楢刚木也，中车材，音秋。多梅、梓。其兽多夔牛、羚、□、犀兕。有鸟焉，状如鸮而赤身，白首，其名曰窃脂，今呼小青雀曲觜肉食者为窃脂，疑此非也。可以御火。
　　又东三百里曰高梁之山。其上多垩，其下多砥砺。其木多桃枝、钩端。有草焉，状如葵，而赤华、荚实、白柎，可以走马。
　　又东四百里曰蛇山。其上多黄金，其下多垩。其木多栒，多豫樟。其草多嘉荣，少辛。有兽焉，其状如狐而白尾，长耳，名曰□狼，音巳。见则国内有兵。一作国有内乱。
　　又东五百里曰鬲山。其阳多金，其阴多白珉。蒲□音薨之水出焉，而东流注于江。其中多白玉。其兽多犀、象、熊、罴，多猨蜼。蜼似猕猴，鼻露上向，尾四五尺，头有岐，苍黄色，雨则自县树，以尾塞鼻孔，或以两指塞之。
　　又东北三百里曰隅阳之山。其上多金玉，其下多青□。其木多梓桑，其草多茈。徐之水出焉，东流注于江。其中多丹粟。
　　又东二百五十里曰岐山，今在扶风羡阳县西。其上多白□，其草多嘉荣。
　　又东一百七十里曰贾超之山。其阳多黄垩，其阴多美赭。其木多柤、栗、橘櫾，其中多龙修。龙须也。似莞而细，生山石穴中，茎倒垂，可以为席。
　　凡岷山之首，自女几山至于贾超之山，凡十六山，三千五百里。其神状皆马身而龙首。其祠：毛用一雄鸡瘗。糈用稌。文山、勾檷、风雨、丑之山，是皆冢也；其祠之：羞酒，先进酒以釂。神少牢具，婴毛一吉玉。熊山，席也。席者，神之所凭者也。其祠：羞酒，太牢具，婴毛一璧。干舞，用兵以禳，禳祓除之祭名。舞者，持盾武舞也。祈，璆冕舞。所求福祥也。祭用玉。舞者，冕服也。美玉曰璆，己求反。
　　《中次十经》之首曰首阳之山。其上多金玉，无草木。
　　又西五十里曰虎尾之山。其木多椒椐，多封石。其阳多赤金，其阴多铁。
　　又西南五十里曰繁缋之山。音溃。其木多楢、杻，其草多枝勾。今山中有此草。
　　又西南二十里日勇石之山。无草木，多白金，多水。
　　又西二十里曰复州之山。其木多檀，其阳多黄金。有鸟焉，其状如鸮，而一足彘尾，其名曰跤踵，音企。见则其国大疫。《铭》曰：跂踵为乌，一足似夔，不为乐兴，反以来悲。
　　又西三十里曰楮山。多寓木，多椒椐，多柘，多垩。一作渚州之山。
　　又西二十里曰又原之山。其阳多青□，其阴多铁。其鸟多鹳鹆。鸲，鹆也。《传》曰：鸲鹆来巢。音臞。
　　又西五十里曰涿山。其木多谷、柞、杻，其阳多□琈之玉。
　　又西七十里曰丙山。其木多梓檀，多弞杻。弞义所未详。
　　凡首阳山之首，自首山至于丙山，凡九山，二百六十七里。其神状皆龙身而人面，其祠之毛：用一雄鸡瘗，糈用五种之糈。楮山，冢也。其祠之：少牢具，羞酒祠，婴毛么璧痤。騩山，帝也，其祠羞酒，太牢其合巫祝二人舞，婴一璧。
　　《中次一十一山经》荆山之首曰翼望之山。湍水出焉，鹿搏反。东流注于济。今湍水径南阳穰县而入清水。贶水出焉，音况。东南流注于汉。其中多蛟。似蛇而四脚，小头细颈，颈有白□，大者十数围，卵如一二石瓮，能吞人。其上多松栢，其下多漆梓；其阳多赤金，其阴多珉。
　　又东北一百五十里曰朝歌之山。潕水出焉，抚水今在南阳舞阳县。音武。东南流注于荣，其中多人鱼。其上多梓柟，其兽多羚麋。有草焉，名曰莽草，可以毒鱼。今用之杀鱼。
　　又东南二百里曰帝困之山。去伦反。其阳多□琈之玉，其阴多铁。帝囷之水出于其上，潜于其下，多鸣蛇。
　　又东南五十里曰视山。其上多韭。有井焉，名曰天井，夏有水冬竭。其上多桑，多美垩，金玉。
　　又东南二百里曰前山。其木多槠，音诸。似柞，子可食，冬夏生作屋柱难腐。或作储。多栢。其阳多金，其阴多赭。
　　又东南三百里曰丰山。有兽焉，其状如猿，赤目，赤喙，黄身，名曰雍和，见财国有大恐。神耕父处之。帝游清泠之渊，出入有光。清泠水在西号郊县山上，神来时，水赤有光耀。今有屋祠之。见则其国为败。有九锺焉，是知霜鸣，霜降则锺鸣，故言知也。物有自然感应而不可为也。其上多金，其下多谷、柞、杻、橿。
　　又东北八百里曰兔床之山。其阳多铁，其木多藷莫，其草金鸡谷，其本如鸡卵，其味酸甘，食者利於人。
　　又东六十里曰皮山。多垩，多赭。其木多松栢。
　　又东六十里曰瑶碧之山。其木多梓柟。其阴多青□，其阳多白金。有鸟焉，其状如雉，恒食辈，名曰鸩。蜚，负盘也。音翡。此更一种鸟，非食蛇之鸩也。
　　又东四十里曰支离之山。济水出焉，南流注于汉。今济水出郦县西北山中南入汉郦，离音字亦同。有鸟焉，其名曰婴勺，其状如鹊，赤目，赤喙，白身，其尾若勺，似酒勺形。其鸣自呼。多□牛，多羬羊。
　　又东北五十里曰袟筒之山。音雕。其上多松、栢，机、桓。桓叶似枷，皮黄不措，子似楝，着酒中饮之，辟恶气。浣衣去垢，核坚正黑，可以间香缨，一名栝楼也。
　　又西北一百里曰菫理之山。其上多松栢，多美梓，其阴多丹□，多金。其兽多豹虎。有鸟焉，其状如鹊，青身，白喙，白目，白尾，名曰青耕，可以御疫，其鸣自叫。
　　又东南三十里曰依轱之山。音枯。其上多杻、橿，多苴，未详。音菹。有兽焉，其状如犬，虎爪有甲，其名曰獜，言体有发有鳞甲，音吝。善駚□，跳跃自扑也。鞅奋两音。食者不风。不畏天风。
　　又东南三十五里曰即谷之山。多美玉，多玄豹，黑豹也。则今荆州山中出黑虎也。多闾尘，多羚□。其阳多珉，其阴多青□。
　　又东南四十里曰鸡山。其上多美梓，多桑，其草多韭。
　　又东南五十里曰高前之山。其上有水焉，甚寒而清，或作潜。帝台之浆也。今河东解县南檀首山，上有水潜出，停不流，俗名为盎浆，即此类也。饮之者不心痛。其上有金，其下有赭。
　　又东南三十里曰游戏之山。多杻、橿、谷；多玉；多封石。
　　又东南三十五里曰从山。其上多松栢，其下多竹。从水出于其上，潜于其下，其中多三足鳖，枝尾，三脚鳖名能见《尔雅》食之无蛊疫。
　　又东南三十里曰婴□之山。音真。其上多松栢，其下多梓埙。
　　又东南三十里曰毕山。帝苑之水出焉，东北流注于视。其中多水玉，多蛟。其上多□琈之玉。
　　又东南二十里曰乐马之山。有兽焉，其状如汇，赤如丹火，其名曰□，音戾。见则其国大疫。
　　又东南二十五里曰葴山。视水出焉，或日视宜为衬。瀙水今在南阳也。东南流注于汝水。其中多人鱼，多蛟，多颉。如青狗。
　　又东四十里曰婴山。其下多青□，其上多金玉。
　　又东三十里曰虎首之山。多苴、椆、椐。椆未详也。音雕。
　　又东二十里曰婴侯之山。其上多封石，其下多赤锡。
　　又东五十里曰大孰之山。杀水出焉，东北流注于视水，其中多白垩。
　　又东四十里曰卑山。其上多桃、李、苴、梓，多累。今虎豆、狸豆之属。累一名縢，音诔。
　　又东三十里曰倚帝之山。其上多玉，其下多金。有兽焉，其状如鼣鼠，《尔雅》说鼠有十三种中有此鼠形，所未详也。音狗吠之吠。白耳，白喙，名曰狙如，音即蛆。见则其国有大兵。
　　又东三十里曰鲵山。音霓。鲵水出于其上，潜于其下；其中多美垩，其上多金，其下多青□。
　　又东三十里曰雅山。澧水出焉，音礼，今澧水出南阳。东流注于视水。其中多大鱼，其上多美桑，其下多苴，多赤金。
　　又东五十里曰宣山。沦水出焉，东南流注于视水。其中多蛟，其上有桑焉，大五十尺。围五丈也。其枝四衢，言枝交互四出。其叶大尺余，赤理、黄华、青柎，名曰帝女之桑。口女主蚕，口以名口#7。
　　又东四十五里曰衡山。今衡山在衡阳湘南县南岳也。今谓之峋嵝山。其上多青□，多桑，其鸟多鴝鹆。
　　又东四十里曰丰山。其上多封石，其木多桑，多羊桃，状如桃，而方茎，一名鬼桃。可以为皮张。治皮肿起。
　　又东七十里曰妪山。其上多美玉，其下多金，其草多鸡谷。
　　又东三十里曰鲜山。其木多楢、杻、苴，其草多亹冬，其阳多金，其阴多铁。有兽焉，其状如膜大，赤喙，赤目，白尾，见则其邑有火，名曰□即。音移。
　　又东三十里曰章山。或作童山。其阳多金，其阴多美石。皋水出焉，东流注于澧水，其中多硊石。未闻，鱼跪反。
　　又东二十五里曰大支之山。其阳多金，其木多谷柞，无草。
　　又东五十里曰区吴之山。其木多苴。
　　又东五十里曰声匈之山。其木多谷，多玉，上多封石。
　　又东五十里曰大騩之山。上已有此山，疑同名。其阳多赤金，其阴多砥石。
　　又东十里曰踵臼之山。无草木。
　　又东北七十里曰历或作磨。石之山。其木多荆芑。其阳多黄金，其阴多砥石。有兽焉，其状如狸，而白首虎爪，名日梁渠，见则其国有大兵。
　　又东南一百里曰求山。求水出于其上，港于其下，中有美赭，其木多苴，多□。筱属。其阳多金，其阴多铁。
　　又东二百里曰丑阳之山。其上多椆椐，有鸟焉，其状如鸟而赤足，名曰□余，音如松橘之枳。可以御火。
　　又东三百里曰奥山。其上多栢、杻、檀，其阳多□琈之玉。奥水出焉，东流注于视水。
　　又东三十五里曰服山。其木多直，其上多封石，其下多赤锡。
　　又东三百里曰杳山。其上多嘉荣草，多金玉。
　　又东三百五十里曰几山。其木多楢檀，其草多杻。有兽焉，其状如彘，黄身，白头，白尾，名曰闻□，音邻。见则天下大风。□一作口音口。
　　凡刻山之首，自翼望之山至于几山，凡四十八山，三千七百三十二里。其神状皆彘身人首，其祠：毛用一雄鸡祈，瘗用一珪，糈用五种之禾。求山，帝也，其祠：太牢之具，羞瘗，倒毛；荐羞反倒牲埋之也。用一璧，牛无常。堵山、玉山冢也，皆倒祠，羞毛少牢，婴毛吉玉。
　　《中次十二经》洞庭山之首，日篇遇之山。或作肩。无草木，多黄金。
　　又东南五十里曰云山。无草木，有筀竹，甚毒，伤人必死。今始兴郡桂阳县出笙竹，大者围二尺，长四丈。又交趾有第竹，实中劲强，有毒，锐以刺虎，中之则死。亦此类也。其上多黄金，其下多□琈之玉。
　　又东南一百三十里曰龟山。其木多谷、柞、椆、椐。其上多黄金，其下多青雄黄，多扶竹。邛竹也。高节实中，中杖也。名之扶老竹。
　　又东七十里曰丙山。多筀竹，多黄金，铜铁，无木。
　　又东南五十里曰风伯之山。其上多金玉，其下多酸石、文石，未详。酸石之义。多铁，其木多柳、杻、檀、楮。其东有林焉，名曰莽浮之林，多美木、鸟兽。
　　又东一百五十里曰夫夫之山。其上多黄金，其下多青雄黄。其木多桑楮，其草多竹。鸡鼓神于儿居之，其状人身，而身操两蛇，常游于江渊，出入有光。
　　又东南一百二十里曰洞庭之山。今长沙已陵县西，又有洞庭陂，潜伏通江。《离骚》曰：邅吾道兮洞庭。洞庭波兮木叶下。皆谓此也。字或作铜，宜从水。其上多黄金，下多银铁，其木多柤、梨、橘、櫾，其草多葌、麋芜、芍药、芎藭。麋芜，似蛇床而香也。帝之二女居之。天帝之二女而处江为神。即《列仙传》江妃二女也。《离骚·九歌》所谓湘夫人称帝子者是也。而《河图玉版》曰：湘夫人者，帝尧女也。秦始皇浮江至湘山，逢大风，而问博士：湘君何神。博士曰：闻之尧二女舜妃也，死而葬此。《列女传》曰：二女死於江湘之间，俗谓为湘君。郑司农亦以舜妃为湘君。说者皆以舜陟方而死，二妃从之，俱溺死於湘江，遂号为湘夫人。按《九歌》湘君湘夫人自是二神，江湘之有夫人，犹河洛之有处妃也。此之为灵，与天地并矣。安得谓之尧女，且既谓之尧女，安得复总云湘君哉。何以考之，《礼记》曰：舜葬苍梧，二妃不从。明二妃生不从征，死不从葬，义可知矣。即令从之，二女灵达鉴通无方，尚能以鸟工龙裳救井廪之难，岂当不能自免於风波而有双沦之患乎。假复如此，《传》曰：生为上公，死为贵神，礼五邺比三公，四演比诸侯。今湘川不及四渎，无秩於命祀，而二女帝者之后，配灵神只无缘当复下降小水而为夫人也。参考其义，义既混错。错综其理，理无可据，斯不然矣。原其致谬之由，由乎俱以帝女为名，名实相乱，莫矫其失，习非胜是，终古不悟，可悲矣。是常游于江渊。澧沅之风，交潇湘之渊，些言二女游戏江之渊府，则能鼓三江，令风波之气，共相交通，言其灵，之意也。江湘、沅水皆共会巴陵头，故号为三江之口。澧又去之七八十里而入江焉。《淮南予》曰：弋钓潇、湘。今所在未详也。潇音萧。是在九江之间，《地理志》：九扛今在浔阳南。江自得协而分为九，皆东会于大江。《书》曰：九江孔般。是也。出入必以飘风暴雨。是多怪神，状如人而载蛇，左右手操蛇。多怪鸟。
　　又东南一百八十里曰暴山。其木多□、柟、荆、芑、竹箭、□、箘，首，亦筱类。中箭，见《禹贡》。其上多黄金、玉，其下多七、文石、铁，其兽多麋鹿、麂、就。就，雕也。州见《广雅》。
　　又东南二百里曰即公之山。其上多黄金，其下多□琈之玉，其木多柳、杻、檀、桑。有默焉，其状奴龟，而白身。赤首，名曰蛫，音诡。是可以御火。
　　又东南一百五十九里曰尧山。其阴多黄垩，其阳多黄金。其木多荆芑、柳、檀，其草多藷藇、□。
　　又东南一实里曰江浮之山。其上多银、砥砺，无章木，其兽多豕、鹿。
　　又东二百里曰真陵之山。其上多黄金，其下多玉，其木多谷、柞、柳，杻，其草多荣草织；
　　又东南一百二十里曰阳帝之山。多美铜。其木多檀、杻、檿楮，檿，山桑也。其兽多羚、麝。
　　又南九十里曰柴桑之山。即今浔阳柴桑县南与庭山相连也。其上多银，其下多碧，多冷石、赭，其木多柳、芑、楮、桑，其兽多麋鹿，多白蛇、飞蛇。即腾蛇，采雾而飞者。
　　又东南二百三十里曰荣余之山。其上多铜，其下多银，其木多柳，芑，其虫多怪蛇、怪虫。
　　凡洞庭山之首，自篇遇之山至于荣余之山，凡十五山，二千八百里。其神状皆鸟身而龙首。其祠：毛用一雄鸡，一牝豚刉，刉亦割刺之名。糈用徐。凡夫夫之山、即公之山、尧山、阳帝之山皆冢也，其祠：皆肆瘗，肆，陈之也，陈牲玉而后埋藏之。祈用酒，毛用少牢，婴毛，一吉玉。洞庭荣余山神也，其祠：皆肆瘗，肆竟：然后依前埋之也。祈酒，太牢，祠婴用圭璧十五，五彩惠之。专犹饰也，方言耳。
　　右中经之山志，大凡百九十七山，二万一千三百七十一里。大凡天下名山五千三百七十，居地大凡六万四千五十六里心
　　禹曰：天下名山，经五千三百七十山，六万四千五十六里，居地也。言其五臧，益其余小山甚众，不足记云。天地之东西二万八千里，南北二万六千里，出水之山者八千里，受水者八千里，出铜之山四百六十七，出铁之山三千六百九十，此天地之所分壤树谷也，戈矛之所发也，刀铩之所起也，能者有余，拙者不足。封於太山，禅於梁父，七十二家，得失之数皆在此内，是谓国用。《管子地数》云：封挥之王七十二家也。
　　右五臧山经五篇，大凡一万五千五百三字。
　　桃林
　　桃林之谷，实惟塞野。武王克商，休牛风马。阨越三涂，作险西夏。
　　鸣石
　　金石同类，潜响是韫。击之雷骇，厥声远闻。苟以数通，气无不运。
　　旋龟人鱼修辟
　　声如破木，号曰旋龟。修辟以□，厥鸣如鸱。人鱼类□，出于洛伊。
　　帝台棋
　　茫茫帝台，维灵之贵。爰有石棋，五彩焕蔚。觞祷百神，以和天气。
　　若华鸟酸草
　　疗疟之草，厥实如瓜。鸟酸之叶，三成黄华。可以为毒，不畏蚖蛇。
　　□草
　　□草黄华，实如菟丝。君子是佩，人服媚之。帝女所化，其理难思。
　　山膏兽黄棘
　　山膏如豚，厥性好骂。黄棘是食，匪子匪化。虽无贞操，理同不嫁。
　　三足龟
　　造物维均，靡偏靡颇。少不为短，长不为多。贲能三足，何异鼋鼋。
　　嘉荣
　　霆维天精，动心骇目。曷以御之，嘉荣是服。所正者神，用口肠腹。
　　天楄牛伤文兽黛鱼
　　牛伤镇气，天楄弭噎。文兽如蜂，枝尾反舌。腾鱼青斑，处于逵穴。
　　帝休
　　帝休之树，厥枝交对。竦本少室，曾阴云□。君子服之，匪怒伊爱。
　　泰室
　　嵩维岳宗，华岱恒衡。气通天汉，神洞幽明。嵬然中立，众山之英。
　　侑木
　　爰有嘉树，厥名曰栯。薄言采之，窈窕是服。君子维欢，家无反目。
　　□草
　　□草赤茎，实如蘡薁。食之益智，忽不自觉。殆齐生知，功奇於学。
　　鹖鸟
　　鹖之为鸟，同旱相为。畸类被侵，虽死不避。毛饰武士，兼厉以义。
　　鸣蛇化蛇
　　鸣化二蛇，同类异状。拂翼俱游，腾波漂浪。见则并灾，或淫或亢。
　　赤铜
　　昆吾之山，名铜所在。切玉如泥，火灸有彩。尸子所叹，验之彼宰。
　　神熏池
　　泰逢虎尾，武罗人面。熏池之神，厥状不见。爰有美玉，河林如蒨。
　　神武罗
　　有神武罗，细腰白齿。声如鸣佩，以罅贯耳。司帝密都，是宜女子。
　　鴢鸟
　　鴢鸟似亮，翠羽朱目。既丽其形，亦奇其肉。妇女是食，子孙繁育。
　　荀草
　　荀草赤实，厥状如菅。妇人服之，练色易颜。夏姬是艳，厥媚三还。
　　马腹兽飞鱼
　　马腹之物，人面似虎。飞鱼如豚，赤文无羽。食之辟兵，不畏雷鼓。
　　神泰逢
　　神号泰逢，好游山阳。濯足九州，出入流光。天气是动，孔甲迷惶。
　　葪栢
　　葪栢白华，厥子如丹。实肥变气，食之忘寒。物随所染，墨子所叹。
　　橘櫾
　　厥苞橘櫾，奇者维甘。朱实金鲜，叶蒨翠蓝。灵均是咏，以为美谈。
　　□
　　大騩之山，爰有苹草。青华白实，食之无夭。虽不增龄，可以穷老。
　　鲛鱼
　　鱼之别属，厥号曰鲛。珠皮毒尾，匪鳞匪毛。可以错角，兼饰剑刀。
　　鸩鸟
　　蝮维毒魁，鸩鸟是啖。拂翼鸣林，草瘁木惨。羽行隐戮，厥罚难犯。
　　椒
　　椒之灌殖，实繁有伦。拂颖沾霜，朱实芬辛。服之洞见，可以通神。
　　神□围计蒙吵丛
　　涉□三脚，□围虎爪。计蒙龙首，独禀异表。升降风雨，茫茫渺渺。
　　岷山
　　岷山之精，上络东井。始出一勺，终致森冥。作纪南夏，天清地静。
　　夔牛
　　西南巨牛，出自江岷。体若垂云，肉盈千钧。虽有逸力，难以挥轮。
　　崃山
　　邛崃峻崄，其版九折。王阳逡巡，王尊逞节。殷有三仁，汉称二哲。
　　□狼雍和□兽
　　□狼之出，兵不外击。雍和作恐，□乃流疫。同恶殊灾，气各有适。
　　蜼
　　寓属之才，莫过於蜼。雨则自悬，塞鼻以尾。厥形虽随，列象宗彝。
　　熊穴
　　熊山有穴，神人是出。与彼石鼓，象殊应一。祥虽先见，厥事非吉。
　　跤踵
　　青耕御疫，跂踵降灾。物之相反，各以气来。见则民咨，实为病媒。
　　蛟
　　匪蛇匪龙，鳞彩炳焕。腾跃波涛，蜿蜓江汉。汉武饮羽，飞佽迭断。
　　神耕父
　　清泠之水，在乎山顶。耕父是游，流光洒景。黔首祀荣，以弭灾眚。
　　九锺
　　峣崩泾竭，麟斗日薄。九锺将鸣，凌霜乃落。气之相应，触感而作。
　　婴勺
　　支离之山，有鸟似鹊。白身赤眼，厥尾如勺。维彼有斗，不可以酌。
　　獜
　　有兽虎爪，厥号曰獜。好自跳扑，鼓甲振奋。若食其肉，不觉风迅。
　　帝台浆
　　帝台之水，饮蠲心病。灵府是涤，和神养性。食可逍遥，濯发浴泳。
　　狙如
　　狙如微虫，厥体无害。见则师兴，两阵交会。物之所感，焉有小大。
　　帝女桑
　　爰有洪桑，生渎沦潭。厥围五丈，枝相交参。园客是采，帝女所蚕。
　　梁渠移即闻璘兽□余鸟
　　梁渠致兵，□即起灾。□余辟火，物各有能。闻獜之见，大风乃来。
　　神于儿
　　于儿如人，蛇头有两。常游江渊，见于洞广。乍潜乍出，神光忽恍。
　　神二女
　　神之二女，爰宅洞庭。游化五江，惚恍窈冥。号白夫人，是维湘灵。
　　飞蛇
　　腾蛇配龙，因雾而跃。虽欲登天，云罢陆略。伏非启体，难以云托。
　　山海经卷之五竟
　　#1其中是多豪鱼：谭校本改作『其中多豪鱼』。
　　#2赤喙尾赤羽：此处漏一『赤』字，谭校本补作『赤喙赤尾赤羽』。
　　#3或作口尾：谭校本补作『或作雀尾』。
　　#4夏口，口口口口萯口之下，天大风，晦冥，孔甲迷口，口口口口：谭校本补作『夏后、孔甲田于黄山之下，天大风，晦冥，孔甲迷惑，入于民室』。
　　#5又东十里曰口山：谭校本改作『又东十里曰尸山』。
　　#5音如瓖口之瓖：谭校本补作『音如瓖伟之瓖』。
　　#6口女主蚕，口以名口：谭校本补作『妇女主蚕，故以名桑』。
　　山海经卷之六
　　郭璞传
　　海外南经
　　地之所载，六合之间，四方上下为六合也。四海之内，照之以日月，经之以星辰，纪之以四时，要之以太岁，神灵所生，其物异形，或夭或寿，唯圣人能通其道。言自非穷理尽性者则不能原极其情变。海外自西南陬至东南陬者。陬，犹隅也。音驺。
　　结匈国在其西南，其为人结匈。臆前朕出，如人结喉也。
　　南山在其东南。自此山来，虫为蛇，蛇号为鱼。以虫为蛇，以蛇为鱼。一曰南山在结匈东南。比翼鸟在其东，其为鸟青、赤，似凫。两鸟比翼。一曰在南山东。
　　羽民国在其东南，其为人长头，身生羽。能飞不能远，卵生，画似仙人也。一曰在比翼鸟东南，其为人长颊。《启筮》曰：羽民之状，鸟喙赤目而白首。有神人二八，连臂，为帝司夜於此野。画罗夜见。在羽民东，其为人小颊、赤肩，当胛上正赤也。尽十六人。疑此后人所增益语耳。毕方鸟在其东，青水西，其为鸟人面一脚。一曰在二八神东。
　　讙头国在其南。其为人人面有翼，鸟缘，能捕鱼。讙兜，尧臣。有罪，自投南海而死。帝怜之，使其子居南海而祠之。画亦似仙人也。一曰在毕方东。或曰讙朱国。
　　厌火国在其国南，兽身黑色，生火出其口中。言能吐火，画似猕猴而黑色也。一曰在讙朱东。
　　三株树在厌火北，生赤水上。其为树如栢叶，皆为珠，一曰其为树若彗。如彗星状。
　　三苗国在赤水东，其为人相随。昔尧以天下谢舜，访〔苗之君，非之，帝杀之。有苗之民叛，入南海为三苗国。一曰三毛国。
　　臷国在其东，音秩，亦音替。其为人黄，能操弓射蛇。《大荒经》云：此国自然有五般衣服。一曰臷国在三毛东。
　　贯匈国在其东，其为人匈有窍。《尸子》曰：西夷之民有贯匈者，有深目者，有长肱者，黄帝之德尝致之。《异物志》曰：穿匈之国去其衣则无自然者。益似效此贯匈人也。一曰在戴国东。
　　交胫国在其东，其为人交胫。言脚胫曲戾相交，所谓雕题，交趾者也。或作颈，其为人交颈而行也。一曰在穿匈东。
　　不死民在其东，其为人黑色，寿不死。有员丘山，上有不死树，食之乃寿。亦有赤泉，饮之不老。一曰在穿匈国东。
　　歧舌国在其东，其人舌皆歧，或云支舌也。一曰在不死民东。
　　昆仑墟在其东，墟四方。墟，山下基也。一曰在歧舌东，为墟四方。羿与凿齿战於寿华之野，羿射杀之。在昆仑墟东。羿持弓矢，凿齿持盾，凿岁亦人也，齿如凿，长五六尺，因以名云。一日戈。未详。
　　三首国在其东，其为人一身亡音。一曰在凿齿东。
　　周饶国在其东，其为人短小，冠带。其马人长三尺，穴居，能为机巧，有五般也。一曰焦侥国在三首东。《外传》云：焦侥民长三尺，短之至也。《诗含神雾》曰：从中州以东四十万里得焦侥个人，长一尺五寸也。
　　长臂国在其东，捕鱼水中，两手各操一鱼。旧说云，其人手下垂至地。魏黄初中，玄菟太守王须讨高句丽王宫，穷追之。过沃沮国，其东界临大海，近日之所出。问其耆老：海东复有人否，云尝在海中得一布褶，身如中人；衣两袖长三尺，即此长臂人衣也。一曰在焦侥东，捕鱼海中。
　　狄山，帝尧葬于阳；《吕氏春秋》曰：尧葬谷林。今阳城县西东阿县城次乡中、赭阳县湘亭南皆有尧冢。＇帝喾葬于阴。喾，尧父，号高辛，今冢在顿丘县城南奎阴野中也。喾音酷。爰有熊、罴、文虎、雕虎也。《尸子》曰：中黄伯余，左执大行之獶，而右搏雕虎也。蜼、豹、蜼，猕猴类。离朱、木名也。见《庄子》今图作赤乌。视肉、聚肉形如牛肝，有两目也。食之无尽，寻获更生如故。吁咽、所之详也。文王皆葬其所。今文王墓在长安鄗东社中。案木王冢墓皆有定处，而《山海经》往往复见之者，盖以圣人久於其位，仁化广及，恩洽鸟兽，至於殂亡，四海若丧考妣，无思不哀。故绝域殊俗之人，闻天子崩，各自立坐而祭醊哭泣，起土为冢，是以所在有焉。亦犹汉氏诸远郡国皆有天子庙，此其遗象也。一曰汤山。一曰爰有熊、罴、文虎、蜼、豹、离朱、□久、□久，鸲鹠之属。视肉、虖交、所未详也。其范林方三百里。言林木汛滥布衍也。
　　南方祝融，兽身人面，乘两龙。火神也。
　　海外南经图赞
　　自此山来虫为蛇蛇号为鱼
　　贱无定贡，贵无常珍。物不自物，自物由人。万事皆然，岂伊蛇鳞。
　　羽民国
　　鸟喙长颊，羽生则卵。矫翼而翔，龙飞不远。人维裸属，何状之反。
　　神人二八
　　羽民之东，有神司夜。二八连臂，自相羁驾。昼隐宵出，诡时沦化。
　　讙头国
　　讙国鸟喙，行则杖羽。潜于海滨，维食□秬。实维嘉谷，所谓濡黍。
　　厌火国
　　有人兽体，厥状怪谲。吐纳炎精，火随气烈。推之无奇，理有不热。
　　三珠树
　　三珠所生，赤水之际。翘叶栢竦，美壮若彗。濯彩丹波，自相霞映。
　　臷国
　　不蚕不丝，不稼不穑。百兽率舞，群鸟拊翼。是号臷民，自然衣食。
　　贯匈交胫支舌国
　　铄金洪炉，洒成万品。造物无私，各任所禀。归於曲成，是见兆朕。
　　不死国
　　有人爰处，员丘之上。赤泉驻年，神木养命。察此遐龄，悠悠无竟。
　　凿齿
　　凿齿人类，实有杰牙。猛越九婴，害过长蛇。尧乃命羿，毙之寿华。
　　三首国
　　虽云一气，呼吸异道。观则俱见，食则皆饱。物形自周，造化非巧。
　　焦侥国
　　群籁舛吹，气有万殊。大人三丈，焦侥尺余。混之一归，此亦侨如。
　　长臂国
　　双肱三尺，体如中人。彼曷为者，长臂之民。修脚是负，捕鱼海滨。
　　狄山帝尧葬于阳帝喾葬于阴
　　圣德广被，物无不怀。爰乃殂落，封墓表哀。异类犹然，矧乃华黎。
　　视肉
　　聚肉有眼，而无肠胃。与彼马勃，颇相仿髴。奇在不尽，食人薄味。
　　南方祝融
　　祝融火神，云驾龙骖。气御朱明，正阳是舍。作配炎帝，列位于南。
　　山海经卷之六竟
　　山海经卷之七
　　郭璞传
　　海外西经
　　海外自西南陬至西北陬者。
　　灭蒙乌在结匈国北，为鸟青，赤尾。
　　大运山高三百仞，在灭蒙鸟北。
　　大乐之野，夏后启於此舞九代，九代，马名。舞谓盘作之令伟也。乘两龙，云盖三层。历犹重也。左手操翳，羽葆幢也。右手操环，玉空边等为环。佩玉璜。半璧曰璜。在大运山北。《归藏郑母经》曰：夏后启筮，御飞龙登乎天，吉。明启亦仙也。一曰大遗之野。《大荒经》云：大穆之野。
　　三身国在夏后启北，一首而三身。
　　一臂国在其北，一臂一目一鼻孔。有黄马，虎文，一目而一手。
　　奇肱之国或作引奇，音羁。在其北，其人一臂三目，有阴有阳，乘文马。阴在上，阳在下，文马即吉白也。有鸟焉，两头，赤黄色，在其旁。其人善为机巧，以取百禽，能作飞车，从风远行。汤时得之於豫州界中，即壤之，不以示人。后十年，西风至，复作遣之。形天与帝至此争神，帝断其首，葬之常羊之山，乃以乳为目，以脐为口，操干戚以舞。干盾。戚，斧也。是为无首之民。
　　女祭、女戚在其北，居两水间。戚操鱼□，鳝鱼属。祭操俎。肉几。惊鸟、□鸟，次瞻两音。其色青黄，所经国亡。此疠祸之鸟，即今枭鴸鹠之类。在女祭北。惊鸟人面，居山上，一曰维鸟，青鸟黄乌所集。
　　丈夫国在维鸟北，其为人衣冠带剑。敖帝大戊使王孟采药，从西王母至北，绝根，不能进，食木实，衣木皮。终身无妻而生二子，从形中出；其父即死，是为丈夫民。
　　女丑之尸生而十日灸杀之。在丈夫北，以右手障其面。蔽面。十日居上，女丑居山之上。
　　巫咸国在女丑北，右手操青蛇，左手操赤蛇，在登葆山，旱巫所从上下也。采药往来。
　　并封在巫咸东，其状如彘，前后皆有首，黑。今弩弦蛇亦此类也。
　　女子国在巫咸北，两女子居，水周之。有黄池，妇人入浴，出即怀妊矣。若生男子，三岁辄死。周，犹绕也。《离骚》曰：水周於堂下也。一曰居一门中。轩辕之国在此穷山之际，其不寿者八百岁。其国在山南边也。《大荒经》云：岷山之南。在女子国北。人面蛇身，尾交首上。穷山在其北，不敢西射，畏轩辕之丘。言敬畏黄帝威灵，故不敢向西而射也。在轩辕国北，其丘方，四蛇相绕，缭绕樛缠。此诸夭之野，夭音沃。鸾鸟自歌，凤鸟自舞。凤凰卵，民食之；甘露，民饮之，所欲自从也。言滋味无不有，所愿得自在，此谓沃野也。百兽相与群居。在四蛇北，其人两手操卵食之，两鸟居前导之。
　　龙鱼陵居在其北，状如狸。或曰龙鱼似狸一角。一曰鰕。音遐。即有神圣乘此以行九野。九域之野。一曰鳖鱼，在夭野北，其为鱼也如鲤。鳖音犹也。
　　白民之国在龙鱼北，白身被发。言其人体洞白。有乘黄，其状如狐，其背上有角，乘之寿二千岁。《周书》曰：白民乘黄，似狐，背上有两角，即飞黄也。《淮南子》曰：天下有道，飞黄伏皂。
　　肃慎之国，在白民北，有树名曰雄或作雒。常。先入代帝，於此取之。其俗无衣服，中国有圣帝代立者，则此木生皮可衣也。
　　长股之国在雄常北，被发。国在赤水东也，长臂，人身如中人，而臂长二丈。以类推之，则此人脚过三丈矣。黄帝时至。或曰，长脚人常负长臂人入海中捕鱼也。一曰长脚。或曰有乔国，今伎家乔人盖象此身。
　　西方薄收，左耳有蛇，乘两龙。金神也。人面、虎爪、白毛、执铁。见《外传》。
　　海外西经图赞
　　夏后启
　　筮御飞龙，果舞九代。云融是挥，玉璜是佩。对杨帝德，禀天灵诲。
　　三身国一臂国
　　品物流形，以散混沌。增不为多，减不为损。厥变难原，请寻其本。
　　奇肱国
　　妙哉工巧，奇肱之人。因风构思，制为飞轮。凌颓遂轨，帝汤是宾。
　　形天
　　争神不胜，为帝所戮。遂厥形夭，脐口乳目。仍挥干戚，虽化不服。
　　女祭女戚
　　彼姝者子，谁氏二女。曷为水间，操鱼持俎。厥俪安在，离群逸处。
　　惊鸟□鸟
　　有乌青黄，号曰□□。与妖会合，所集会至。类则枭鹠，厥状难媚。
　　丈夫国
　　阴有偏化，阳无产理。丈夫之国，王孟是始。感灵所通，桑石无子。
　　女丑尸
　　十日并熯，女丑以毙。暴于山阿，挥袖自翳。彼美谁子，逢天之厉。
　　巫咸
　　群有十巫，巫咸所统。经技是搜，术艺是综。采药灵山，随时登降。
　　并封
　　龙过无头，并封连载。物状相乖，如骥分背。数得自通，寻之愈阂。
　　女子国
　　简狄有吞，姜嫄有履。女子之国，浴于黄水。乃娠乃字，生男则死。
　　轩辕国
　　轩辕之人，承天之佑。冬不袭衣，夏不扇暑。犹气之和，家为彭祖。
　　乘黄
　　飞黄奇骏，乘之难老。揣角轻腾，忽若龙矫。实鉴有德，乃集厥早。
　　灭蒙鸟大运山雄常树
　　青质赤尾，号曰灭蒙。大运之山，百仞三重。雄常之树，应德而通。
　　龙鱼
　　龙鱼一角，似狸处陵。俟时而出，神圣被乘。飞鹜九域，乘龙上升。
　　西方蓐收
　　蓐收金神，白毛虎爪。洱蛇执钺，专司无道。立号西阿，恭行天讨。
　　山海经卷之七竟
　　山海经卷之八
　　郭璞传
　　海外北经
　　海外自东北陬至西北陬者。
　　无□之国音启，或作綮。在长股东，为人无肾。肾，肥肠也。其人穴居。食土，无男女；死即埋之，其心不朽，死百二十岁，乃复更生。
　　锺山之神名曰烛阴。烛龙也，是烛九阴，因名云。视为昼，瞑为夜，吹为冬，呼为夏。不饮，不食，不息，息为风，息，气息也。身长千里。在无□之东，其为物，人面蛇身，赤色，居锺山下。《淮南子》曰：龙身一足。
　　一目国在其东，一目中其面而居。一曰有手足。
　　柔利国在一目东，为人一手一足，反膝曲足居上。一脚一手反卷曲也。一云留利之国，人足反折。
　　共工之臣曰相柳氏，共工，霸九州者。九首，以食于九山。头各自食一山之物，言贪暴难餍。相柳之所抵，厥为泽溪。抵，触。厥，掘也。音橛。禹杀相柳，其血腥，不可以树五谷种。禹厥之，三仞三沮，掘塞之而上三沮滔，言其血膏浸润壤也。乃以为众帝之台。言地润湿，唯可积土以为台观。在昆仑之北，此昆仑山在海外者。柔利之东。相柳者，九首人面，蛇身而青。不敢北射，畏共工之台。台在其东。台四方，隅有一蛇，虎色，首冲南方。冲犹向也。
　　深目国在其东，为人举一手一目，一作曰。在共工口口#1。
　　台东无肠之国在深目东#2，一作南。其为人长而无肠。为人长大，腹内无肠，所食之物直通过。
　　聂耳之国在无肠国东，使雨文虎，为人两手聂其耳。言耳长行则以手摄持之也，音诺颊切。县居海水中，县犹邑也。及水所出入奇怪物。言尽规有之。两虎在其东。夸父与日逐走，入日。言及日於将人也，逐音胄。渴，欲得饮，饮於河、渭；河、渭不足，北饮大泽。未至，道渴而死。奔其杖，化为邓林。夸父者，盖神人之名也。其能及日景而倾河、渭，岂以走饮哉，寄用於走饮耳。几乎不疾而速，不行而至者矣。此以一体为万殊，存亡代谢，寄邓林而遁形，恶得寻其灵化哉。
　　博父国在聂耳东，其为人大，右手操青蛇，左手操黄蛇。邓林在其东，二树木。一曰博父。禹所积石之山在其东，河水所入。河出昆仑而潜行地下，至葱岭复出，注盐泽，从盐泽复行，南出於此山，而为中国河，遂注于海也。《书》曰：导河积石。言时有壅塞，故导利以通之。
　　拘缨之国在其东，一手把缨。言其人常以一手持冠缨也。或曰缨宜作瘿。一曰利缨之国。寻木长千里，在拘缨南，生河上西北。
　　跂音企。踵国在拘缨东，其为人大，两足亦大，其人行脚跟不着地也。《孝经钧命诀》曰：焦侥、跂踵，重译款塞也。一曰大踵。
　　欧丝之野在大踵东，一女子跪□树欧丝。树欧丝。言啖桑而吐丝，盖蚕类也。
　　三桑无枝在欧丝东，其木长百仞，无枝。士向皆长百仞也。
　　范林方三百里，在三桑东，洲环其下。洲水中可居者，环绕也。
　　务隅之山，帝颛顼葬于阳，颛顼号为高阳，冢今在濮阳故帝丘也。一曰颇丘县城门外广阳里中。九嫔葬于阴。嫔妇。一曰爰有熊、罴、文虎、离朱、鸱久、视肉。
　　平丘在三桑东，爰有遗玉、遗玉，玉石。青马、视肉、杨柳、甘祖、其树枝干皆赤，黄华，白叶，黑实。《吕氏春秋》曰：其山之东有甘柤焉。音如租梨之柤。甘华，亦赤枝干黄华。百果所生，在两山夹上谷，二大丘居中，名曰平丘。
　　北海内有兽，其状如马，名曰騊□。陶涂两音。见《尔雅》。有兽焉，其名曰□，状如白马，锯牙食虎豹。《周书》曰：义渠兹白，兹白若白马，锯牙食虎豹。按此二说，与《尔雅》同。有素兽焉，状如马，名曰蛩蛩。即蛩蛩巨虚也，一走百里，见《穆天子传》。音邛。有青兽焉，状如虎，名曰罗罗。
　　北方禺疆，人面乌身，环两青蛇，践两赤蛇。字玄冥，水神也。庄周曰：禺疆立於北极。一曰禺京。一本云北方禺疆，黑身手足，乘两龙。
　　海外北经图赞
　　无肾国
　　万物相传，非子则根。无肾因心，构肉生魂。所以能然，尊形者存。
　　烛龙
　　天缺西北，龙冲火精。气为寒暑，眼作昏明。身长千里，可谓至神。
　　一目国
　　苍四不多，此一不少。于野冥瞽，洞见无表。形游逆旅，所贵维眇。
　　柔利国
　　柔利之人，曲脚反肘。子求之容，方此无丑。所贵者神，形於何有。
　　共工臣相柳
　　共工之臣，号曰相柳。禀此奇表，蛇身九首。恃力桀暴，终禽夏后。
　　深目国
　　深目类胡，但口绝缩。轩辕道降，款塞归服。穿胸长脚，同会异族。
　　聂耳国
　　聂耳之国，海渚是县。雕虎斯使，奇物毕见。形有相须，手不离面。
　　夸父
　　神哉夸父，难以理寻。倾河逐日，迟形邓林。触类而化，应无常心。
　　寻木
　　眇眇寻木，生于河边。竦枝千里，上干云天。垂阴四极，下盖虞渊。
　　跂踵国
　　厥形虽大，斯脚则企。跳步雀踊，踵不阂地。应德而臻，款塞归义。
　　欧丝野
　　女子鲛人，体近蚕蚌。出珠非甲，吐丝匪蛹。化出无方，物岂有种。
　　无肠国
　　无肠之人，厥体维洞。心实灵府，余则外用。得一自全，理无不共.。
　　平丘
　　两山之间，丘号曰平。爰有遗玉，骏马维青。视肉甘华，奇果所生。
　　騊□
　　騊□野骏，产自北域。交颈相摩，分背翘陆。虽有孙阳，终不能服。
　　北方禺强
　　禺强水神，面色黧黑。乘龙践蛇，凌云附翼。灵一玄冥，立于北极。
　　山海经卷之八竟
　　#1在共工口口：谭校．本补作『在共工台东』。
　　#2台东无肠之国在深目东：谭校本改作『无肠之国在深目东』。
　　山海经卷之九
　　郭璞传
　　海外东经
　　海外自东南陬至东北陬者。
　　蹉丘音嗟，或作发。爰有遗玉、青马、视肉、扬柳、甘祖、甘华，甘果所生#1。在东海，两山夹丘，上有树木，一曰嗟丘，一曰百果所在，在尧葬东。
　　大人国在其北，为人大，坐而削船。一曰在□丘北。
　　奢比之尸在其北，亦神名也。兽身、人面、大耳，珥两青蛇。珥似蛇贯耳也，音钓饵之饵。一曰肝榆之尸在大人北。
　　君子国在其北，衣冠带剑，食兽，使二文虎在左右，其人好让不争。有熏或作菫。华草，朝生夕死。一曰在肝榆之尸北。□□音薛。在其北，各有两首。虹，螮蝀也。一曰在君子国北。
　　朝阳之谷，神曰天吴，是为水伯。在重重北两水间。其为兽也，八首人面，八足、八尾，皆青黄。《大荒东经》云十尾。
　　青丘国在其北，其人食五谷、衣丝帛。其狐四足、九尾。一曰在朝阳北。《汲郡竹书》曰：栢杼子征于东海，及三寿，得一狐九尾，即此类也。帝命竖亥步，自东极至于西极，五亿十选竖亥，健行人。选，万也。九千八百步。竖亥右手把算，左手指青丘北。一曰禹令竖亥，一曰五亿十万九千八百步。《诗含神雾》曰：天地东西，二亿三万三千里。南北二亿一千五百里。天地相去一亿五万里。
　　黑齿国在其北。《东夷传》曰：倭国东四千余里有裸国，裸国东南有黑齿国，船行一年可至也。《异物志》云：西屠染齿。亦以放此人。为人黑，食稻啖蛇，一赤一青，一作一青蛇。在其旁。一曰在坚亥北，为人黑手，食稻使蛇，其一蛇赤。下有汤谷，谷中水热也。汤谷上有扶桑，扶桑，木也。十曰所浴，在黑齿北。居水中，有大木，九曰居下枝，一曰居上枝。庄周云：昔者十日并出，草木焦枯。《淮南子》亦云：尧乃令羿射十日，中其九日，日中乌尽死。《离骚》所谓羿焉毕日，乌焉落羽者也。《归藏郑母经》云：昔者羿善射，毕十日，果毕之。《汲郡竹书》曰：胤甲即位，居西河，有妖孽，十日并出。明此自然之异有自来矣。《传》曰：天有十日，日之数十。此云九日居下枝，一日居上枝。《大荒经》又云：一日方至，一日方出。明天地虽有十日，自使以次第迭出运照，而今俱见，为天下妖灾，故羿禀尧之命，洞其灵诚，仰天控弦，而九日潜退也。假令器用可以激水烈火，精感可以降霜回景，然则羿之铄明离而毙阳乌，未足为难也。若搜之常情则无礼以。然推之以数，则无往不通。达观之客宜领其玄致，归之冥会，则逸义无滞，奇言不废矣。雨师妾在其北，雨师谓屏翳也。其为人黑，两手各操一蛇，左耳有青蛇，右耳有赤蛇。一曰在十日北，为人黑身人面，各操一龟。玄股之国在其北，髀以下尽黑，故云。其为人衣鱼以鱼皮为衣也。食□，□水乌也，音忧。使两鸟夹之。一曰在雨师妾北。毛民之国在其北，为人身生毛，今去临海郡东南二千里，有毛人在大海洲岛上，为人短小，面体尽有毛如猪，能穴居无衣服。晋永嘉四年，吴郡司盐都尉戴逢在海边得一船，上有男女四人，状皆如此。言语不通，送诣丞相府，未至，道死，唯有一人在。上赐之妇，生子，出入市井，渐晓人语，自说其所在是毛民也。《大荒经》云：毛民食黍者是矣。一曰在玄股北。
　　劳民国在其北，其为人黑。食果草实也，一乌两头。或曰杀民。一曰在毛民北，为人面目手足尽黑，褒两龙。东方勾芒，乌身人面，乘两龙。灵威仰之，佐也。木神也，方面素服。《墨子》曰：昔秦穆公有明德，上帝使勾芒赐之寿十九年。
　　建平元年四月丙戌，待诏太常属臣望校；治侍中光禄勋臣龚侍中奉车都尉光禄大夫臣秀领主省。
　　海外东经图赞
　　君子国
　　东方气仁，国有君子。熏华是食，雕虎是使。雅好礼让，礼委论理。
　　天吴
　　眈眈水伯，号曰谷神。八头十尾，人面虎身。龙逮两川，威无不震。
　　九尾狐
　　青丘奇兽，九尾之狐。有道翔见，出则衔书。作瑞周文，以标灵符。
　　竖亥
　　禹命竖亥，青丘之北。东尽太远，西穷邠国。步履宇宙，以明灵德。
　　十日
　　十日并出，草木焦枯。羿乃控弦，仰落阳乌。可谓洞感，天人悬符。
　　毛民国
　　牢悲海乌，西子骇麋。或贵穴裸，或尊裳衣。物我相倾，孰了是非。
　　黑齿国雨师妾玄股国劳民国
　　阳谷之山，国号黑齿。雨师之妾，以蛇挂耳。玄股食□，劳民黑趾。
　　东方勾芒
　　有神人面，身鸟素服。衔帝之命，锡龄秦穆。皇天无亲，行善有福。
　　山海经卷之九竟
　　#1甘果所生：此处『甘』字谭校本改作『百』。
　　山海经卷之十
　　郭璞传
　　海内南经
　　海内东南陬以西者。从南头起之也。瓯居海中。今临海永宁县即东瓯，在岐海中也，音区。闽在海中，音旻。其西北有山。闽越，即西瓯，今建安郡是也。亦在岐海中。一曰闽中山在海中。
　　三天子鄣山音章。在闽西海北。今在新安歙县东，今谓之三王山，浙江出其边也。张氏《土地记》曰：东阳永康县南四里有石城山，上有小石城。云黄帝曾游此，即三天子都也。一曰在海中。桂林八树在番隅东。八树而成林，言其大也。番隅，今番隅县。
　　伯虑国、未详。离耳国、锼离其耳，分令下垂以为余，即儋耳也。在朱崖海渚中，不食五谷，但啖蚌及藷莫也。雕题国、黔涅其面，画体形为鳞采，即鲛人也。北胸国未详。音劬。皆在郁水南，郁水出湘陵南山，一曰相虑。枭阳国在北胊之西，其为人人面长唇，黑身有毛，反踵，见人笑亦笑，左手操管。《周书》曰：州靡仿髴者，人身，反踵，自笑，笑则上层掩其面。《尔雅》亦云：仿髴。《大传》曰：《周书》成王时州糜国献之。《海内经》谓之赣臣人。今交州南康郡深山中皆有此物也。长丈许，脚跟反向，健走，被发，好笑。雌者能作汁，洒中人即病；土俗呼为山都。南康今有赣水，以有此人，固以名水。犹《大荒》说地有域人，人因号其山为域山，亦此类也。
　　兕在舜葬东，湘水南，其状如牛，苍黑一角。苍梧之山，帝舜葬于阳，即九疑山也。《礼记》亦曰舜葬苍梧之野也。帝丹朱葬于阴。今丹阳县复有丹朱冢也。《竹书》亦曰：后稷放帝朱于丹水。与此义符。丹朱称帝者，犹汉山阳公死加献帝之谥也。
　　汜林方三百里，在狌狌东。或作猩猩，字同耳。狌狌知人名，其为兽如豕而人面，《周书》曰：郑郭狌狌者，状如黄狗而人面，头如雄鸡，食之不眯。今交址封溪出狌狌，土俗人说云，状如豚而复似狗，声如小儿啼也。在舜葬西。
　　狌狌西北有犀牛其状如牛而黑犀牛似水牛猪头，在狌狌知人名之西北□脚三角。
　　夏后启之臣曰孟涂，是司神于巴。人杂其狱讼，为之神主。请讼于孟涂之所，令断之也。其衣有血者乃执之，不直者则血见于衣。是请生。言好生也。居山上，在丹山西。丹山在丹阳南，丹阳居属也。今建平郡丹阳城秭归县东七里即孟涂所居也。
　　窫窳龙首，居弱水中，在狌狌知人名之西，其状如龙首，食人。窫窳本蛇身人面，为贰负臣所杀，复化而成此物也。有木，其状如牛，《河图玉版》说，芝草横生或如车马，或如龙蛇之状，亦此类也。引之有皮，若缨、黄蛇。言牵之皮剥如人冠缨及黄蛇状也。其叶如罗，如绫罗也。其实如乐，乐，木名，黄本，赤枝，青叶，生云雨山，或作卯，或作麻，音乐。其木若蓲，蓲亦木名，未详。其名曰建木，在窳窳西弱水上。建木，青叶，紫茎，黑花，黄实，其下声无响，立无影也。
　　氏人国氏音触抵之抵。在建木西，其为人人面而鱼身，无足。尽胸以上，人；胸以下，鱼也。
　　巴蛇食象，三岁而出其骨，君子服之，无心腹之疾。今南方蟒蛇吞鹿，鹿已烂，自绞於树腹中，骨皆穿鳞甲间出，此其类也。楚词曰：有蛇吞象，原大何如，说者云长千寻。其为蛇，青黄赤黑。一曰黑蛇青首，在犀牛西。
　　旄马其状如马，四节有毛。《穆天子传》所谓豪马者，亦有旄牛。在巴蛇西北，高山南。
　　匈奴、一曰猃吮。开题之国、音提。列人之国并在西北。三国并在旄马西北
　　海内南经图赞
　　枭阳
　　髴髴怪兽，被发操竹。获人则笑，唇蔽其目。终亦号咷，反为我戮。
　　狌狌
　　狌狌之状，形乍如犬。厥性识往，为物警辩。以酒招灾，自贻缨买。
　　夏后启臣孟徐
　　孟徐司巴，听讼是非。厥理有曲，血乃见衣。所请灵断，呜呼神微。
　　建木
　　爰有建木，黄实紫柯。皮如蛇缨，叶有素罗。绝荫弱水，义人则过。
　　氏人
　　炎帝之苗，皇生氏人。死则复苏，厥身为鳞。云南是托，浮游天津。
　　巴蛇
　　象实巨兽，有蛇吞之。越出其骨，三年为期。厥大何如，屈生是疑。
　　山海经卷之十竟
　　山海经卷之十一
　　郭璞传
　　海内旧经
　　海内西南陬以北者。
　　贰负之臣曰危，危与贰负杀窫窳。帝乃梏之疏属之山，梏，犹击缚也，音活。桎其右足，桎械。反缚两手与发，并发合缚之也。系之山上木。在开题西北。汉宣帝使人上郡发盘石，石室中得一人，徒裸披发，反缚，械一足，以问军臣，莫能知。刘子政案此言对之，宣帝大惊。於是时人争学《山、海经》矣。论者多以为是其尸象，非真缠也。意者以灵怪变化论，难以理测。物禀俱气，出於不然，不可以常运推，不可以近数揆矣。魏时有人发故周王冢者，得殉女子，不死不生，数日时有气，数月而能语，状如廿许人，送诣京师，报太后爱养之，但在左右。十余年，太后崩，此女哀思哭泣，十日徐而死。即此类也心
　　大泽方百里，群鸟所生及所解。百乌於此生乳，解氄毛羽。在雁门北。雁门山，雁出其间，在高柳北。
　　高柳在代地。
　　反稷之葬，山水环之。在广都之野。在氏国西。
　　流黄酆氏之国，中方三百里，言国城内。有涂四方，中有山，涂道。至后稷葬西。
　　流妙出钟山，西行又南行昆仑之墟，西南入海。黑水之山。今西海居廷泽，《尚书》所澜流沙者，形如月生五日也。
　　东胡在大泽东
　　夷人在东胡东
　　貊国在汉水东北。今扶余国即濊貊故地，在长城北，去玄菟千里，出名马、赤玉、貂皮，大珠如酸果也。地近于燕，灭之。孟乌亦乌名也。在貊国东北，其鸟文口#1黄青、东乡。
　　海内昆仑之墟在西北，言海内者，明海外复有胤仑山。帝之下都。昆仑之墟，方八百里，高万仞。皆谓其虚基广轮之高□耳。自此以上二千五百余里，上有醴泉、华池，去蒿高五万里，盖天地之中也。见《禹本纪》。上有木禾，长五寻，大五围。木禾，谷类也，生黑水之阿，可食。见《穆天子传。》面有九井，以玉为槛；槛栏。面有九门，既有开明兽守之；百神之所在。，在奉隅之岩，在岩间也。赤水之际，非仁羿莫能上冈之岩。言非仁人及有才艺如羿者，不能得登此山之冈岭巉岩也。羿尝请药西王母，亦言其得道也。羿或作圣。赤水出东南隅，以行其东北，西南流注南海厌火东。
　　河水出东北隅，以行其北，西南又入渤海，又出海外，即西而北，入禹所导积石山。禹治水复决疏出之，故云导河积石。
　　洋水、音翔。黑水出西北隅，以东，东行，又东北，南入海，羽民南。
　　弱水、青水出西南隅，以东，又北，又西南，过毕方鸟东。《西域传》乌弋国去长安万五千余里，西行可百余日至。条枝国临西海。长老传闻：有弱水西王母云。《东夷传》亦曰：长城外数千里，亦有弱水，皆所未见也。《淮南子》云：弱水出穷石。穷石，今之西郡那冉，盖其振别之源耳。
　　昆仑南渊深三百仞。灵渊。开明兽身大类虎身或作直。而九首，皆人面，东向立昆仑上。天兽也。《镕》曰：开明为兽，禀资乾精，瞪视昆仑，威震百灵。
　　开明西有凤凰鸾鸟，皆戴蛇、践蛇，膺有赤蛇。开明北有视肉、珠树、文玉树、一五彩玉树。圩琪树、玗瑛，赤玉属也。吴天玺元年，临海郡吏伍曜在海水际得石树，高三尺余，茎叶紫色，喆曲顿靡，有光彩，即玉树之类也。于其两音。不死树。言常生也。凤凰、鸾鸟皆载瞂。盾也，音戈。又有离朱、木禾、栢树、甘水、即醴泉也。圣木、食之令人智圣也。曼兑，未详。一曰挺木互交。《淮南》作琁树。琁，玉类也。
　　开明东有巫彭、巫抵、巫阳、巫履、巫凡、巫相，皆神医也。《世本》曰：巫彭作医。楚词曰：帝告巫阳。夹窫窳之尸，皆操不死之药，以距之。为距却死气求更生。窫窳者，蛇身人面，贰负臣所杀也。
　　服常树，其上有三头人，伺琅玕树。服常木未详。琅玕子似珠。《尔雅》曰：西北之美者，有昆仑之琅玕焉。庄周曰：有人三头，递卧递起，以伺琅玕与玗琪子。谓此人也。
　　开明南有树鸟，六首，蛟、蛟似蛇四脚龙类也。蝗蛇、蜼、豹、鸟秩树，木名未详。於表池树木。列树以表池，即华池也。诵鸟、乌名，形未详也。鶽、雕也。《穆天子传》曰：爰有白鶽、青雕，音竹笋之笋。视肉。
　　海内西经图赞
　　贰负臣危
　　汉击盘石，其中则危。刘生是识，群臣莫知。可谓博物，山海乃奇。
　　流黄酆氏国
　　城围三百，连河比栋。动是尘昏，烝气雾重。焉得游之，以敖以纵。
　　大泽方百里
　　地号积羽，厥方百里。群鸟云集，鼓翅雷起。穆王旋轸，爰荣騄耳。
　　流沙
　　天限内外，分以流沙。经带西极，颓溏委蛇。注于黑水，永溺余波。
　　木禾
　　昆仑之阳，鸿鹭之阿。爰有嘉谷，号曰木禾。匪植匪艺，自然灵播。
　　开明
　　开明天兽，禀兹金精。虎身人面，表此桀形。瞪视昆山，威慑百灵。
　　文玉玗琪树
　　文玉玗琪，方以类丛。翠叶猗萎，丹柯玲珑。玉光争焕，彩艳火龙。
　　不死树
　　万物暂见，人生如寄。不死之树，寿蔽天地。请药西姥，乌得如羿。
　　甘水圣木
　　醴泉璇木，养龄尽性。增气之和，松神之冥。何必生知，然后为圣。
　　窫窳
　　窫窳无罪，见害贰负。帝命群巫，操药夹守。遂沦溺渊，变为龙首。
　　服常琅玕树
　　服常琅玕，昆山奇树。丹实珠离，绿叶碧布。三头是伺，递望递顾。
　　山海经卷之十一竟
　　#1其乌文口：谭本补作『其乌文赤』。
　　山海经卷之十二
　　郭璞传
　　海内北经
　　海内西北陬以东者。
　　蛇巫之山，上有人操杯而东向立。一曰龟山。杯，或作棓，字同。
　　西王母梯几而戴胜杖，梯谓凭也。其南有三青鸟，为西王母取食。又有三足鸟，主给使。在昆仑墟北。有人曰大行伯，把戈。其东有犬封国。昔盘瓠杀戎王，高辛以美女妻之，不可以训，乃浮之会稽东南海中，得三百里地封之，生男为狗，女为美人，是为狗封之民也。贰负之尸在大行伯东。
　　犬封国曰犬戎国，黄帝之后卞明生白犬二头，自相牝牡，遂为此国。状如犬。言狗国也。有一女子，方跪进杯食。与狗食也。有文马，缟身朱鬣，色白如缟。目若黄金，名曰吉量，或作良。乘之寿千岁。《周书》曰：犬戎文马，赤鬣白身，目若黄金，名曰吉黄之乘，成王时献之。《六韬》曰：文身朱鬣，眼若黄金，头若鸡尾，名曰鸡斯之乘。《大传》曰：驳身、朱鬣、鸡目。《山海经》亦有吉黄之乘，寿千岁者。惟名有不同，说有小错，其实一物耳。今博举之以广异闻也。
　　鬼国在贰负之尸北，为物人面而一目。一曰贰负神在其东，为物人面蛇身。
　　蜪犬如犬，青，音陶。食人从首始。或作蚼。蚼，首蚼。
　　穷奇状如虎，有翼，毛如猬。食人从首始，所食被发，在陶犬北。一曰从足。
　　帝尧台、帝喾台、帝丹朱台、帝舜台，各二台，台四方，在昆仑东北。此盖天子巡狩所经过，夷狄慕圣人恩德，陬共为筑立台观，以标顿其遗迹也。一本云；所杀相柳，地腥臊，不可种五谷，以为众帝之台故耳。大蜂其状如蠡。朱蛾其状如蛾。蛾，蚍蜉也。《楚辞》曰：玄蜂如壶，赤绒如象，谓此也。
　　蟜，其为人虎文，胫有□，言脚有膊肠也，音桥。在穷奇东。一曰状如人，昆仑墟北所有。此目上物事也。
　　阘非，人面而兽身，青色。音榻。
　　据比一云椽比。之尸，其为人折颈被发，无一手。
　　环拘其为人兽首人身。一曰猬状如狗，黄色。抹其为物人身黑首从目。抹即魅也。
　　戎其为人人首三角。
　　林氏国有珍兽，大若虎，五彩毕具，尾长於身，名曰骊吾，乘之日行千里。《六韬》云：纣囚文王，闳夭之徒诣林氏国，求得此兽，献之，纣大说，乃释之。《周书》曰：夹林酋耳，酋耳若虎，尾参於身，食虎豹。《大传》谓之侄兽。吾宜作虞也。
　　昆仑墟南所有泛林，方三百里。
　　从极之渊深三百仞，维冰夷恒都焉。冰夷，冯夷也。《淮南》云：冯夷得道，以潜大渊。即河伯也。《穆天子传》所谓河伯无夷者。《竹书》作冯夷。字或作冰也。冰夷人面，乘两龙。画四面各乘灵车，驾二龙。一曰忠极之渊。阳污之山，河出其中。凌门之山，河出其中。皆河之枝源所出之处也。
　　王予夜之尸，两手、两股、胸、首、齿，皆断异处。此盖形解而神连，貌乖而气合，合不为密，离不为疏。
　　舜妻登比氏，生宵明、烛光，即二女字也，以能光照因名云。处河大泽，泽河边溢浸处也。二女之灵能照此所方百里。言二女神光所烛及者方百里。一曰登北氏。
　　盖国在巨燕南，倭北，倭属燕。倭国在带方东大海内，以女为王，其俗露紒，衣服无针功，以丹朱涂身，不妬忌，一男子数十妇也。
　　朝鲜在列阳东，海北山南。列阳属燕句卤鲜今乐浪县，箕子所封也。列亦水名也，冷在带方，带方有列口县。
　　列姑射在海河洲中。山名也，山有神人。河洲在海中，河水所经者。庄子所谓藐姑射之山也。
　　姑射国在海中，属列姑射，西南山环之。大蟹在海中。盖千里之蟹也。
　　陵鱼人面手足鱼身，在海中。
　　大鳊居海中。鳊即鲂鱼也，音鳊。
　　明组邑居海中。音祖。
　　蓬莱山在海中。上有仙人宫室，皆以金玉为之，乌兽尽白，望之如云，在渤海中也。
　　大人之市在海中。
　　海内北经图赞
　　吉良
　　金精朱鬣，龙行骏跱。拾节鸿鹜，尘下及起。是谓吉黄，释圣牖里。
　　蛇巫山鬼神蜪大群帝台大蜂朱蛾
　　蛇巫甲之山，有人操杯。鬼神蜪大，主为妖灾。大蜂朱蛾，群帝之台。
　　阘非据比尸魅戎
　　人面兽身，是谓阘非。被发折颈，据比之尸．戎三其角，魅竖立眉。
　　驺虞
　　怪兽五彩，尾参於身。矫足千里，鲦忽若神，是谓驺虞，诗叹其仁。
　　冰夷
　　禀华之精，练食石八。乘龙隐沦，往来海若，是谓水汕，号曰河伯。
　　王予夜尸
　　予夜之尸，体分成七。离不为疏，合不为密。苟以神御，形归於一。
　　宵明烛光
　　水有佳人,霄明烛光。流耀河湄，禀此奇祥。维舜二女，别处一方。
　　列姑射由大蟹陵鱼
　　姑射之山，寔西神人。大蟹千里，亦有陵鳞。旷哉溟海，含怪藏珍。
　　蓬莱山
　　蓬莱之山，玉碧构林。金台云馆，皓哉兽禽。实维灵府，玉主甘心。
　　山海经卷之十二竟
　　山海经卷之十三
　　郭璞传
　　海内东经
　　海内东北陬以南者。
　　巨燕在东北陬。
　　国在流沙中者埻端、音敦。玺□，音唤，或作茧蠕。在昆仑墟东南。一曰梅内之郡，不为郡县，在流沙中。
　　国在流沙外者大夏、大夏国城方。二三百里，分为数十国。地和混，宜五毅。坚沙、居繇、音遥。月支之国。月支国多好马、美果，有大尾羊如驴尾，即羬羊也。小月支、天竺国皆附庸云。
　　西胡白玉山在大夏东，苍梧在白玉山西南，皆在流沙西，昆仑墟东南。昆仑山在西胡西，皆在、西北。《地理志）昆仑山在临羌西，又有西王母祠也。
　　雷泽中有雷神，龙身而人头，鼓其腹，在吴西。今城阳有尧冢灵台，雷泽在北也。《河图》曰：大迹在雷泽，华胥履之而生伏羲。
　　都州在海中。一曰郁州。今在东海胸县界，世传此山自苍梧从南徙来，上皆有南方物也。郁音郁。
　　琅琊台在渤海间，琅琊之东。今琅琊在海边，有山嶕峣特起，状如高台，此即琅琊台也。琅琊者，越王勾践入霸中国之所都。其北有山。一曰在海间。
　　韩雁在海中，都州南。
　　始鸠在海中，辕厉南。国名，或曰乌名也。
　　会稽山在大楚南。岷三江：首大江，出汶山，今江出汶山郡升迁县昆山，东南经蜀郡犍为，至江阳东北，经巴东、建平、宜都、南郡、江夏、弋阳、安丰至庐江南界，东北经淮南、下那至广陵郡，入海。北江出曼山，南江出高山。高山在城都西，入海在长州南。浙江出三天子都，在其东，按（地理志》浙江出新安、黟县南蛮中，东入海。今钱唐浙江是也。黟即歙也，浙音折。在闽西北，入海，余暨南。余暨县属会稽，今为永兴县。
　　庐江出三天子都，入江，彭泽西。彭泽今彭蠡也，在寻阳彭泽县。一曰天子郭。
　　淮水出余山，余山在朝阳东，义乡西，入海，淮浦北。今淮水出义阳平氏县桐栢山山东北，经汝南、汝阴、淮南、谯国、下那至广陵县，入海。朝阳县今属新野。
　　湘水出舜葬东南陬，西环之，环，绕也。今湘水出零陵营道县阳朔山，入江。入洞庭下。洞庭，地穴也，在长沙巴陵。今吴县南大湖中有包山，下有洞庭，穴道潜行水底，云无所不通，号为地脉。一曰东南西泽。汉水出鲋鱼之山，《书》曰：嶓冢导漾，东流为汉。案《水经》，汉水出武都沮县东狼谷，经汉中、魏兴至南乡，东经襄阳，至江夏安陆县入江。别为沔水，又为沧浪之水。
　　帝颛顼葬于阳，九嫔葬于阴，四蛇卫之。言有四蛇卫守山下。
　　蒙水出汉阳西，入江，聂阳西。汉阳县属朱提。
　　温水出崆峒。崆峒山在临汾南，入河，华阳北。今温水在京兆阴盘县，水常温也。临分县属平阳。
　　颖水出少室。少室山在雍氏南，入淮西鄢北。今颖水出河南阳城县乾山，东南经颖卅、汝阴至淮南，下蔡入淮，鄢今鄢陵，县属颖川。一曰缑氏。县属河南，音钩。
　　汝水出天息山，在梁勉乡西南，入淮极西北。今汝水出南阳鲁阳县大孟山东北，至河南梁县，东南经襄城、颍川、汝南至汝阴褒信县入淮。淮极，地名。一曰淮在期思北。期思县属弋阳。
　　泾水出长城北山，山在郁郅，长垣北，皆县名也。那音桎。北入渭戏北。今泾水出安定朝那县西升头山，东南经新平、扶风至京兆高陵县入渭。戏，地名，今新丰县也。
　　渭水出鸟鼠同穴山，东注河，入华阴北。乌鼠同穴山，今在陇西首阳县。渭水出其东，经南安、天水、略阳、扶风、始平、京兆、引农、华阴县入河。
　　白水出蜀，而东南注江，色微白浊，今在梓潼白水县。源从临洮之西西倾山来，经沓中，东流通阴平，至汉寿县入潜。入江州城下。江州县属巴郡。
　　沅水出象郡镡城之西，象郡今日南也。镡城县今属武陵，音淫。入东注江，入下隽西，下秀县今属长沙，音昨兖反。合洞庭中。《水经》曰：沅水出祥柯具兰县，又东北至镡城县，为沅水。又东过临沅县南，又东至长沙下隽县。赣水出聂都东山，今赣水出南康南野县西北，音感也。东北注江，入彭泽西。
　　泗水出吴东北而南，西南过湖陵西，而东南注东海，入淮阴北。今泗水出鲁国卞县西南，至高平湖陆县，东南经沛国彭城、下邳、至临淮下相县入淮。
　　郁水出象郡，而西南注南海，入须陵东南。
　　肄水出临晋西南，音如肄习之肄。而东南注海，入番禺西。番禺县属南海，越之城下也。
　　潢水出桂阳西北山音黄东南注肄水入敦浦西洛水出洛西山，东北注河，入成皋之西。《书》曰：道洛自熊耳。案《水经》：洛水今出上洛冢领山，东北经弘农，至河南巩县入河。成皋县亦属河南也。
　　汾水出上窳北，音愈。而西南注河，入皮氏南。今汾水出太原晋阳故汾阳县，东南经晋阳，西南经西河平阳，至河东汾阴入河。皮氏县属平阳。
　　沁水出井陉山东，东南注河，入怀东南。怀县属河内。怀内北有井陉山。
　　济水出共山南东丘，共与恭同。绝巨鹿泽，绝犹截度也。巨鹿今在高平。注渤海，入齐琅槐东北。今济水自荣阳卷县东经陈留至潜阴北，东北至高平，东北经济南至乐安博昌县入海；今碣石也。诸水所出，又与水经违错。以为凡山川或有同名而异实，或同实而异名，或一实而数名，似是而非，似非而是，且历代久远，古今变易，语有楚夏名号不同，未得详也。
　　潦水出卫皋东，出塞外卫皋山玄菟高句骊县有僚山，亦潦水所出，西河注大潦。音辽。东南注渤海，入潦阳。潦阳县属潦东。
　　虖池水出晋阳城南，而西至阳曲北，而东注渤海，经河间乐城，东北注渤海也。晋阳、阳曲县晋属太原。入越章武北。章武郡名。漳水出阳东，东注渤海，入章武南。新城汴阴县亦有漳水。
　　建平元年四月丙戌待诏太常属臣望校。治侍中光禄勋臣龚侍中奉车都尉光禄大夫臣秀领主省。
　　海内东经图读
　　郁州
　　南极之山，越处东海。不行而至，不动而改。维神所运，物无常在。
　　韩雁始鸠雷泽神琊台
　　韩雁始鸠，在海之州。雷泽之神，鼓腹优游。琅琊嶕峣，邈若云楼。
　　坚沙居繇埻端玺□国
　　坚沙居繇，埻端玺□。沙漠之乡，绝地之馆。或羁于秦，或宾于汉。大江，北江，南江，浙江，庐，淮，湘，汉，蒙，温，颖，汝，泾，渭，白，沅，赣，泗，郁，肄，潢，洛，汾，沁，济，潦，虖池，漳水
　　川渎交错，涣澜流带。通港润下，经营华外。殊出同归，混之东会。
　　山海经卷之十三竟
　　山海经卷之十四合校补录
　　郭璞传
　　大荒东经
　　东海之外有大壑，《诗含神雾》曰：东注无底之谷。谓此壑也。少吴之国。少吴，金天氏，帝挚之号也。少吴孺帝颛顼於此，孺，义未详。弃其琴瑟。言其壑中有琴瑟也。有甘山者，甘水出焉，生甘渊。水积则成渊也。
　　大荒东南隅有山，名皮母地丘。
　　东海之外，大荒之中，有山名曰大言，日月所出。有波谷山者，有大人之国。晋永嘉二年，有鹙乌集於始安县南二十里之鷔陂中，民周虎张得之。木矢贯之铁镞，其长六尺有半，以箭计之，其射者人身应长一丈五六尺也。又平州别驾高会语云：倭国人尝行，遭风吹度大海外，见一国人皆长一丈余，形状似胡，盖是长翟别种。箭殆将从此国来也。《外传》曰：焦侥人长三尺，短之至也；长者不过十（丈）之，数之极也。按《河图玉版》曰：从昆仑以北九万里，得龙伯国人，长三十丈，生万八千岁而死。从昆仑以东得大秦人，长十丈，皆衣帛。从此以东十万里，得佻人国，长三丈五尺。从此以东十万里，得中秦国，人长一丈。《谷粱传》曰：长翟身横九亩，载其头，眉见于轼。即长数丈人也。秦时，大人见临洮，身长五丈，脚迹六尺。准斯以言，则此大人之长短未可得限度也。
　　有大人之市，名曰大人之堂。亦山名，形状如堂室耳，大人时聚会其上作市肆也。有一大人踆其上，张其两耳。踆，或作俊，皆古蹲字。《庄子》曰：踆于会稽也。
　　有小人之国名靖人。《诗含神雾》曰：东北极有人长九寸。殆谓此小人也。或作竫，音同。
　　有神，人面兽身，名曰犂觐音□。之尸。
　　有潏山，音如谲诈之谲。杨水出焉。
　　有蔿国，黍食，言此国中惟有黍谷也。蔿音口伪反。
　　大荒之中有山名曰合虚，日月所出。有中容之国，帝俊生中容，俊亦『舜』字假借音也。中容人食兽。木实，此国中有赤木玄木，其华实美，见《吕氏春秋》。使四鸟：豹、虎、熊、罴。
　　有东口之山。有君子之国，其人衣冠带剑。亦使虎豹，好谦让也。
　　有司幽之国。帝俊生晏龙，晏龙生司幽。司幽生思士，不妻；思女，不夫。言其人直思感而气通，无配合而生子，此《庄子》所谓白鹄相视，眸子不运，食黍食兽，是使四鸟。而感风化之类也。有大阿之山者。
　　大荒中有山名曰明星，日月所出。
　　有白民之国。帝俊生帝鸿，帝鸿生白民。白民销姓，黍食，使四鸟：虎、豹、熊、罴。又有乘黄兽，乘之以致寿考也。
　　有青丘之国，有狐，九尾。太平则出而为瑞也。
　　有柔仆国，是维赢土之国。赢犹沃衍也。音盈。
　　有黑齿之国，帝俊生黑齿，齿如漆也。圣人神化无方，故其后世所降育多有殊类异状之人。诸言生者多谓其苗裔，未必是所亲产。姜姓，黍食；使四鸟。
　　有夏州之国。有盖余之国。
　　有神人，八首人面，虎身十尾，名曰天吴。水伯。大荒之中有山，名曰鞠陵于天、立曰菊。东极、离瞀，三山名也。音谷瞀。日月所出。（有神）名曰折丹，神人。东方曰折：单（吁）呼之。来风曰俊，未详来风所在也。处东极以出入风。言此人能节宣风气，时其出入。
　　东海之渚中有神，人面鸟身，环两黄蛇，以蛇贯耳。践两黄蛇，名曰禺□，黄帝生禺□，禺□生禺京。即禺疆也。禺京处北海，禺□处东海，是惟海神。言分治一海而为神也。□一本作号。
　　有招摇山，融水出焉。有国曰玄股，自牌以下如漆。黍食，使四鸟。
　　有（困）(因）民国，勾姓，（而）食。有人曰王亥，两手操鸟，方食其头。王亥托于有易、河伯仆牛，河伯、仆牛；皆人名也。见《汲郡竹书》。有易杀王亥，取仆牛。（竹书）曰：殷王子亥宾于有易而淫焉，有易之君绵臣杀而筋之，是故殷王甲微假师于河伯，以伐有易，灭之，遂杀其君绵臣也。河（伯）念有易，有易潜出，为国于兽，方食之，名曰播民。帝舜生戏，戏生播民。言有易本与河伯友善，上甲微股之贤王，假师以义伐罪，放河伯不得不助灭之。既而哀念有易，使得潜化而化为摇民国。
　　海内有两人，此乃有易所化者也。名曰女丑。即女丑之尸，言其变化无常也。然则一以涉化津而遁神域者，亦无往而不之，触感而寄迹矣。讪范蠡之伦亦闻其风者也。女丑有大蟹。广千里也！
　　大荒之中有山，名曰□摇头羝，上有扶木，柱三百里，其叶如莽。柱犹起高也。叶似芥菜。有谷，曰温源谷。温源即汤谷也。汤谷上有扶木，扶桑在上。一日方至，一日方出，言交会相代也。皆载于乌。中有三足乌也。
　　有神，人面一犬耳兽身，珥两青蛇，名曰奢比尸。有五采之鸟，相乡弃沙。未闻沙义。惟帝俊下友，亦未闻也。帝下两坛，采乌是司。言山下有舜二坛，五采乌主之。
　　大荒之中有山、名曰猗天苏门，日月所生。有埙民之国。音如喧哗之喧。有綦山，音忌。又有摇山。有□山，音如釜甑之甑。又有门户山，又有盛山，又有待山。有五采之鸟。
　　东荒之中有山，名曰壑明俊疾，日月所出。有中容之国。
　　东北海外又有青马、三骓、马苍白杂毛为骓。甘华，爰有遗玉、三青鸟、三骓，视肉、甘华，甘祖，百谷所在。言自生也
　　有女和月母之国。有人名曰□，音婉。北方曰□，来之风曰□。言亦有两名也。音剡。是处东极隅以止日月，使无相间出没，司其短长。言□主察偶月出入，不令得相间错，知无之短长。
　　大荒东北隅中有山，名曰凶犁土丘。应龙处南极，应龙，龙有翼者也。杀蚩尤与夸父，蚩尤，作兵者。不得复上，故下数旱，应龙遂住地下，上无复作雨者故也。旱而为应龙之状，乃得大雨。今之土龙本此。气应自然冥感，非人所能为也。
　　东海中有流波山，入海七千里。其上有兽，状如牛，苍身而无角一足，出入水则必风雨，其光如日月，其身如雷，其名曰夔。黄帝得之，以其皮为鼓，橛以雷兽之骨，雷兽即雷神也。人面龙身，鼓其腹者。橛犹击也。声闻五百里，以威天下。
　　山海经卷之十四竟
　　山海经卷之十五
　　大荒南经
　　南海之外，赤水之西，流沙之东，赤水出昆仑山，流沙出钟山也。有兽，左右有首，名曰□踢。出□名国。黜惕两音。有三青兽相并，名曰双双。言体合为一也。《公羊传》所云双双而俱至者，盖谓此也。
　　有阿山者。南海之中有泛天之山，赤水穷焉。流极于此山也。赤水之东有苍梧之野；舜与叔均之所葬也。叔均，商均也。舜巡狩死于苍梧而葬之，商均因留，死亦葬焉。墓今在九疑之中。爰有文贝、即紫贝也。离俞、即离朱。□久、鹰贾、贾亦鹰属。委维、熊、罴、象、虎、豹、狼、视肉。
　　有荥山，荥水出焉，黑水之南有玄蛇，食尘。今南山蚏蛇吞鹿亦此类也。
　　有巫山者，西有黄鸟。帝药，八斋。天帝神仙药在此也。黄鸟于巫山，司此玄蛇。言主之也。
　　大荒之中有不庭之山，荥水穷焉，有人三身，帝俊妻娥皇生此三身之国，盖后裔所出也。姚姓，黍食，使四鸟。姚，舜姓也。有渊四方，四隅皆达，北属黑水，南属大荒，属犹连也。北旁名曰少和之渊，南旁名曰从渊，音骢马之骢。舜之所浴也。言舜尝在此中澡浴也。又有成山，甘水穷，焉。甘水出甘山，极此中也。有季禺之国，颛顼之子，食黍。言此国人颛顼之裔子也。有羽民之国，其民皆生毛羽。有卵民之国，其民皆生卵。即卵生也。
　　大荒之中有不姜之山，黑水穷焉。黑水出昆仑山。又有贾山，汽水出焉。又有言山，又有登备之山，即登葆山，群巫所从上下者也。有恝恝之山。音如券契之契。又有蒲山，澧水出焉，又有隗山。音如隗嚣之隗。其西有丹，其东有玉。又南有山，漂水出焉。音票。有尾山，有翠山。言此山有翠乌也。有盈民之国，於姓，黍食。又有人方食木叶。有不死之国，阿姓，甘木是食。甘木即不死树，食之不老。
　　大荒之中有山，名曰去痓。南极果，北不成，去痓果。音如风痓之痓，未详。
　　南海渚中有神，人面，珥两青蛇，曰不廷胡余。神名耳。有神名曰因因乎，南方曰因乎，夸风曰乎民，亦有二名。处南极以出入风。
　　有襄山，又有重阴之山。有人食兽，曰季厘。帝俊生季厘，故曰季厘之国。有缗渊，音昏。少吴生倍伐，倍伐降处缗渊。有水四方，名曰俊坛。水状似土坛，因名舜坛也。
　　有载民之国。帝舜生无淫，降载处，是谓巫载民。巫载民盼姓，食谷，不绩不经服也，不稼不穑食也。言自然有布帛，五谷自生也。种之为稼，收之为穑。爰有歌舞之鸟，鸾鸟自歌，凤鸟自舞。爰有百兽，相群爰处。百谷所聚。
　　大荒之中有山，名曰融天，海水南入焉。
　　有人曰凿齿，羿杀之。射杀之也。
　　有蜮山者。有蜮民之国，音蜮。桑姓，食黍，射蜮是食。蜮，短狐也，似鳖，含沙射人，中之则病死。此山出之，亦以云名。有人方扜挽也心音纡。弓射黄蛇，名曰蜮人。
　　有宋山者，有赤蛇，名曰青蛇。有木生山上，名曰枫木。枫木，蚩尤所奔其桎梏蚩尤为黄帝所得，械而杀之，已摘弃其械，化而为树也。是为枫木。即今枫香树。有人方齿虎尾，名曰祖状之尸。音如租梨之柤。
　　有小人，名曰焦侥之国，几姓，皆长三尺。嘉谷是食。
　　大荒之中有山，名涂之山，音朽。青水穷焉。青水出昆仑。有云雨之山，有木名曰乐，禹攻云雨，攻谓槎伐其林木。有赤石焉生乐，黄本赤枝青叶，群帝焉取药。言树花实皆为神药。
　　有国曰颛顼，生伯服，食黍。有鼬姓之国。音如橘柚之柚。有苕山。又有宗山。又有姓山。又有壑山。又有陈州山。又有东州山。又有白水山，白水出焉，而生白渊，昆吾之师所浴也。昆吾，古王者号。《音义》曰：昆吾，山名。溪水内出善金。二文有异，莫知所辨测。
　　有人名曰张弘，在海上捕鱼，海中有张弘之国，或曰即奇肱人，疑非。食鱼，使四鸟。
　　有人焉，鸟喙有翼，方捕鱼入海。
　　大荒之中有人，名曰欢头。鲧妻士敬，士敬子曰炎融，生欢头。欢头人面鸟喙有翼，食海中鱼，杖翼而行。翅不可以飞，倚杖之用行而已。维宜芑苣，穋杨是食。《管子》说地所宜云：其种穋、杞、黑黍，皆禾类也。苣，黑黍；今字作禾旁。起、秬、虬三音。有欢头之国。
　　帝尧、帝喾、帝舜葬于岳山。即狄山也。爰有文贝、离俞、□久、鹰贾、延维、视肉、熊、罴、虎、豹。朱大赤枝青华，玄实。有申山者。
　　大荒之中有山，名曰天台（高山），海水入焉。东（南）海之外，甘水之间，有羲和之国。有女子，名曰羲和，方（日浴）于甘渊。羲和者，盖天地始生，主日月者也。故《启筮》曰：空桑之苍苍，八极之既张，乃有夫羲和，是主日月，职出入，以为晦明。又曰：瞻彼上天，一明一晦，有夫羲和之子，出于旸谷。故尧因此而立羲和之官，以主四时，其后遂为此国。作日月之象而掌之，沐浴运转之于甘水中，以效其出入旸谷、虞渊也，所谓世不失职耳。羲和者，帝俊之妻，生十日。言生十子，各以日名名之，故言生十日，数十也。
　　有益犹之山者，其上有甘祖，枝叶皆赤，黄叶白华黑实。东又有甘华，枝干皆赤，黄叶。有青马，有赤马，名曰三骓。有视肉。
　　有小人名曰菌人。音如朝菌之菌。
　　有南类之山，爰有遗玉、青马、三骓、视肉、甘华，百谷所在。
　　山海经卷之十五竟
　　山海经卷之十六
　　郭璞传
　　大荒西经
　　西北海之外，大荒之隅，有山而不合，曰不周负子，《淮南子》曰：昔共工与颛顼争为帝，怒而触不周之山。天维绝，地柱折。故今此山缺不周市也。有两黄兽守之。有水曰寒暑之，水，水西有湿山，水东有幕音莫。山。有禹攻共工国山。言攻其国，杀其臣相抑於此山。《启筮》曰：共工人面蛇身朱发呜有国，名曰淑士，颛顼之子。言亦出自高阳氏也。有神十人，名曰女娲之肠，化为神，处栗广之野，女娲，古神女而帝者也。人面蛇身，一日之中七十变。其肠化为此神。栗广，野名也。娇音瓜。横道而处。言断遗也。有人名曰石夷，来风曰韦，来或亦作本也。处西北隅，以司日月短长。主察日月晷度之节也。有五采之鸟，有冠，名狂鸟。《尔雅》云：往梦即此也。有大津之长山，有白民之国。西北海之外，赤水之东，有长胜之国。脚步五尺。有西周之国，姬姓，食－谷。有人方耕，名曰叔均。帝俊生稷，俊且为喾，喾第二妃生后稷也。稷降以百谷。稷之弟曰台音胎。玺，生叔均。叔均是代其父及稷播百谷，始作耕。有赤国妻氏，有双山。
　　西海之水，大荒之中。有方山者，上有青树，名曰柜格之松，木名音矩。日月所龄入。
　　西海之外，赤水之西，有先民之国，食谷，使四鸟。有北狄之国，黄帝之孙始均。始均生北狄。有芒山。有桂山。有榣山，此山多桂及榣木，因名之。其上有人，名曰太子长琴。颛顼生老童，《世本》云：颛顼娶于腾坟氏，谓之女禄，产老童也。老童生祝融，即重黎也，为高辛氏火正，号曰祝融。祝融生太子长琴，是处榣山始作乐风。创乐留风曲也。有五采鸟三：一名曰凤乌，一名曰鸾鸟，一名曰凤凰。有虫，状如菟，匈以裸者裸不见言皮色青故不见，其裸露处也。其如猿状。缓又似猿也。
　　大荒之中有山，名曰丰沮玉门，日月所入。有灵山、巫咸、巫即、巫盻、巫彭、巫姑、巫真、巫杞、巫□、巫谢、巫罗十巫从此升降，百药爰在。言群巫上下此山采之。有西王母之山、海山、壑山。皆郡太虚之山名也。有沃之国，一面其土沃饶也。沃民是处。沃野、凤乌之卵是食，甘露是饮。凡其所欲，其味尽存。其所愿滋味无所不欲在。爰其有甘华、甘柤、白柳、视肉、三骓、璇瑰、瑶碧、璇瑰亦玉名。《穆天子传》曰#1收斯璇瑰，板因两音也白木、琅玕、树色正白，今南方文木，亦黑木也。白丹、青丹，又有黑丹。《孝经爰神婴》曰#2：王者德至山陵而黑丹出。然则者别是采石名，亦犹白皆云黑也。银铁。鸾鸟自歌，凤鸟自舞，爰有百兽，相群是处，是谓沃民之野。有三青鸟。赤首黑目，一名曰大和乌，一名曰少黎，皆西王母所使也。有轩辕之台，射者不敢西乡，畏轩辕之台敬。难帝也。
　　大荒之中有龙山，日月所入。有三浑水，名曰三掉，昆吾之所食。《穆天子传》曰：滔水，浊融繇氏之所食，亦此类也。有人衣青，以袂蔽面，袂，袖也，音执。名曰女王之尸#2。有女子之国。王侯至沃祖国，尽东界，问其耆老，又云：国人尝船捕鱼，遭风见吹数十日，东见一国在大海中，张女无男#４，即此国者也。有桃山，有山，有桂山，有干土山。有丈夫之国。其国无妇人也。有弇州之山。五采之鸟叩天，张口嘘天。名曰鸣鸟。爰有百乐歌舞之风。言有百种伎乐歌舞皆有风曲者也。有轩辕之国，其人人面蛇身。江山之南栖为吉。即穷山之际也。山居为栖者，言。无凶妖也。寿者乃八百岁。寿者则数千年。西海陼中神人，人面鸟身，洱两青蛇，践两赤蛇，名曰弇兹。
　　大荒之中有山，名曰月山，天极。吴姬天门，日月所入。有神人面无臂，两足反属於头上，名曰嘘。言嘘啼也。颛顼生老童，老童生重及黎，《世本》云老童娶于根水氏，谓之骄福，重产及黎者也。帝令重献上天，令黎邛下地，古者人神杂扰无#5，颛项乃命南正司天以属神命大正黎司地，以属氏重实上天，黎实司地，献印未详也。下地是生噎，处於西极，以行日月百□之行次。言察日月星辰依之度数次舍。有人反臂，名日天虞。赤尸，虞也。有女子方浴月。帝俊妻常羲生月十有二，此始浴之义。与羲和浴日月。有玄丹之山者。出黑丹也。有五采之鸟，人面有发。爰有青鸟、黄鸟、鷔音敖。鸟、青黄，其集者其国亡。有池名孟翼之攻颛顼之池。孟翼，人姓名。
　　大荒之中，有山名曰尘鏊音敖。巨，日月所入者。有兽，左右有首，名曰屏逢。即并封也，语有轻转。山巫山者#6。有壑山者。金门之山，有人名曰黄姬之尸。比翼之鸟。有白鸟，青翼黄尾玄喙。奇鸟。有赤犬，名曰天犬，其所下者有兵。《周书》曰：天狗所止，地盖余光飞天为流星，长数十丈，其疾如风，其声如雷，其光如电。吴楚七国及时吠过梁分曲野也。
　　西海之中南，流沙之滨，赤水之后，黑水之前，有山名曰昆仑之丘。有神人面虎身，有文有尾，皆白处之。言其尾以白为点驳者也。其下有弱水之渊环之，其水不胜鸿毛也。其外有炎火之山，没物辄然#7。今去扶南东万里，有耆薄国。去耆薄东五千至许，有火山国。其山虽雷雨，常然。火中有白鼠，时出在山边求食。人捕得之，以其毛作布，今之火浣布是也。即此火山之类也。有人，戴称虎齿，有尾穴处，名曰西王母。《河图玉板》亦曰：西王母居昆仑山。《山西经》曰：西王母居玉山。《穆天子传》曰：乃纪名迹于弇山之石，曰西王母之山也。然则西王母虽以昆仑为宫，亦有离室别窟游息之处，不专住於一山也，故记事者各举其所见而言之。此山万物尽有。
　　大荒之中山，名曰常阳之山，日月所入。有寒荒之国，有二人，曰：女祭、女蔑。戌持鳝戌持俎之也。寿麻之国。《吕氏春秋》曰：西服寿麻北怀阘茸也有二人，曰：南岳、取州，名曰女虔。女虔生季格，季格生寿麻，寿麻是正立无景，疾呼无响。言其禀形气有异於人也。《列仙传》曰：玄俗元景也。爰有大暑，不可以往。言热灸杀人也。有人无首，操戈盾立，名曰忧耕之尸。亦形天尸之类也。故成汤伐夏桀于章山，克之，于章，山名。斩耕厥前。头亦在前之也。耕既元首立，走厥咎，逃避罪也。乃降于巫山。自窜於巫山。巫山今在建平巫县也。有人名曰吴回，子奇子奇右是无右臂#8。即奇肱也。吴回，祝融弟。赤为火正也。有盖山之国。有树赤皮，支干青叶，名曰朱木。或作三戚木也。有一臂民。北极下亦有一脚人，有见《河图玉板》。
　　大荒之中有山，名曰大荒之山，日月所入。有人三面，是颛顼子，三面一臂。奇名，无右臂。三面之人不死。言人头三边各有面也。玄菟太守王倾主沃沮国，问其耆长，云：复有一破船，随波出没在海岸边，有一人待项中复面，与语，不相解了，不食而死，此复是两面人也。《吕氏春秋》曰：一臂三面之乡是也。是谓大荒之野。西南梅之外，赤水之南，流沙之西，有人珥两青蛇，乘两龙，名曰夏后。关关上三嫔于天，嫔，妇也。言献美於天帝也。得九辩九歌以下。皆天帝乐名也。启登天而窃以下用之。《启筮》曰：昔彼九冥，是与帝辨于同宫之序，是为九歌。又曰：不可窃与九歌以国于下。义具见《归藏》也。此天穆之野，高二千仞，《竹书》曰：瑞产百鲧，是惟若阳，居天穆阳阪者也。开焉得始歌九韶。《竹书》曰：夏后启舞九韶也。有丘人国，人面鱼身。炎帝之孙炎帝神农是也。名曰灵恝，音券契也。灵恝生氏人，是能上下于天。言能乘云雨也。有鱼偏枯，名曰鱼妇，颛顼死即复苏。言其能变化也。风道此来，天乃大水。泉风果溢出。道，犹徙也。《韩非》曰：玄鹤二八，道南方来也。蛇乃化鱼，是谓鱼妇。颛顼死即复苏。《淮南子》曰：后稷龙在、建木西，其人死复苏，其半乃为鱼，盖谓此也。有青鸟，贫头身。赤足，六首，名曰鸀音触。鸟。有大巫山者，有金之山。西□大荒之隅有偏句、常羊之山#9。
　　山海经卷之十六竟
　　#1《养天子传》曰：谭校本以为是衍文，库除掉。
　　#2《教经援神婴》：谭校本改作《孝经援神契》。
　　#3名曰女王之尸：谭校本改作『名曰女丑之尸』。
　　#4张女无男：谭校本改作『纯女无男』。
　　#5古者人神杂扰无：谭校本补作『古者人神杂扰无别』。
　　#6山巫山者：谭校本改作州有巫山者』。
　　#7没物辄然：谭校本改作『投物辄然』。
　　#8子奇子奇右是无右臂：谭校本改作『子奇右是无右臂』。
　　#9西口大荒之偶有偏句、常羊之山：谭校本补作『西南大荒之隅有偏句、常羊之山』。
　　山海经卷之十七
　　郭璞传
　　大荒北经
　　东北海之外，大荒之中，河水间，附禺之山，帝颛顼与九嫔葬焉。此盖殊俗义所作冢。爰有□久、文贝、离俞、鸾鸟、凤鸟，大物小物，言备有也。青鸟、琅鸟、玄鸟、黄鸟、虎、豹、熊、罴、黄蛇、视肉、璇瑰、瑶碧，皆出卫於山。在其边也。丘方圆三百里，丘南帝俊竹林在焉，大可为舟。言舜林中竹一节可以为船也。竹南有赤泽水，水色赤也。名曰封渊。封赤大也。有三桑无枝。皆南百仞。丘西有沉渊，颛项所俗有胡不与之国，一国后名耳。今胡夷小语通皆然也。列姓，黍食。
　　大荒之中有山，名曰不咸。有肃慎之国。今肃慎国去辽东三千余里，穴居无衣，衣猪皮。冬以膏涂体，厚数分，用却风寒。其人皆工彤弓，长四尺，劲强。箭以楛木为之，长尺八寸，青石为镝，此春秋时集陈侯迟所得矢也。晋太兴二年，平州刺史崔昆遣别驾高会使来献肃慎氏之弓矢，箭镞有钳骨作者。问之云，转内国通得因此。今名之为挹灵国，出好貂、赤玉，岂从外海从来至此。《后汉书》谓挹楼国是也。有蜚蛭，四翼。蜚窒两音。有虫，兽首蛇身，名曰琴虫。亦蛇类也。有人名曰丈人。有丈人之国，厘姓，黍食。有大青蛇，黄头，食鹿。今南方蚺蛇食鹿，鹿亦唐类也。有榆山。有玄鲧攻程州之山。皆因其事以名山也。
　　大荒之中有山，名曰衡天。有先民之山。有盘音盘木千里。有叔歜国。音作感切，一音触也。颛顼之子，黍首#1，使四鸟：虎、豹、熊、罴。有黑虫如熊状，名曰猪猪。或作狼，音夕。有齐之国，姜姓，使虎、豹、熊、罴。
　　大荒之中有山，名曰光槛大逢之山，河、济所入，海北注焉。河、济注海，巳后出海外此山中也。其西北，名曰禹所积石。青阳山者。有顺山者，顺水出焉。有始州之国。有丹山。此山纯出丹朱也。《竹书》曰：和甲征，得丹一山。今所出亦有丹山，出土穴中也。有大泽方千里，掌乌所解。《穆天子传》曰：此至广原之野，飞鸟之所解其羽，乃於此猎鸟兽，绝群，载羽百车。《竹书》亦曰：穆天子北征，行流沙千里，积羽千里，皆谓此泽。有毛民之国，皆人面体皆生毛也。姓依，食黍，使四鸟。禹生均国，均国生役来，役来生循鞈，音单祫也。循鞈杀绰人。绰名。帝念之，灊之为国，潜密用之作国。是此毛民。有儋耳之国，任姓，其人耳大垂下，儋在肩上。朱雀儋耳镂尽耳，亦以效今人也。禺号子，食谷。北海海渚中言在海岛中种粟，给食，谓禺强也。有神，人面鸟身，珥两青蛇，践两赤蛇，名曰禺强。
　　大荒之中有山，名曰北极天积音遗，海水北注焉。有神，九首人面鸟身，名曰九凤。又有神，衔蛇操蛇，其状虎首人身，四蹄长肘，名曰强良。亦在畏兽中也。
　　大荒之中有山，名曰成都载天。有人，珥两黄蛇，提两黄蛇，名曰夸父。后土生信，信生夸父，夸父不量力，欲追日景，逮之於隅谷。隅渊，日所令入也。今作虞。将饮河，而弗足也。将走大泽，未至，死于此。渴死。应龙已杀蚩尤，又杀夸父，上云夸父不量力，与日竞而死，今此复云为应龙所杀，死无定名，触事而寄，明其变化无方，不可得测揆之也。乃去南方处，故南方多雨。言龙水物，以类相感故也。有无肠之国，是任姓。为人长也。无继子，食鱼。继亦作启，谓膊肠也。共工臣名曰相繇，相柳也，语声转身。九首蛇身，自环，言蟠旋也。食于九山。言贪残也。其所在尼，尼哑，犹喷咤尼止也。即为源泽，言多气力之也。不幸乃苦，言气酷烈。百兽莫能处。言畏之也。禹湮洪水，杀相繇，禹塞洪水浩大，因以溺也杀之。其血腥臭，不可生谷，其地多水，不可居。言膏血滂流成渊也。禹湮之，三仞三沮，言禹坐土塞也，蛇陷壤也。乃以为池，地旱帝是因以为台，地下宜积止，故众帝因来在此共作台也。在昆仑之北。有岳之山，寻竹生焉。大竹。
　　大荒之中有山，名曰不句，海水北入焉。有系昆之山者，有共工之台，射者不敢北乡。言畏之也。有人衣着青衣，名曰黄帝女魃。音早魃也。蚩尤作兵伐黄帝，黄帝乃令应龙攻之冀州之野。冀州中土也。黄帝亦教虎、豹、熊、罴、以与炎帝战於阪泉之野而灭之。见《史记》。应龙蓄水，蚩尤请风伯、雨师，从大风雨。黄帝乃下天女日妭，雨止，遂杀蚩尤。妭不得复上，所居不雨。旱气在也。叔均言之帝，后置之赤水之北。远徙之也。叔均乃为田祖。主田之。（诗）曰：田祖有神也。妭时亡之也。畏见逐也。所欲逐之者令田祖北行#2。向水位也。先除水道，决通沟渎。言逐之必得雨，故先利水道，今之逐魃是也。有人，方食鱼，名曰深目民之国。盻姓，食鱼。亦胡类，但服绝深，黄帝时至也。有锺山者，有女子衣青衣，名曰赤水女子献。神女也。
　　大荒之中有山，名曰融父山，顺水入焉。有人名曰犬戎。黄帝生苗龙，苗龙生融吾，融吾生卞明，卞明生白犬，白犬二犬，有牝牡，言自相配合也。是为犬戎，害食。有赤兽焉，状无首，名曰戎宣王尸。犬戎之神名也。有山，名曰齐州山，甑山，音潜。鲜野山，鱼山。有人一目，当面中生。一曰是威姓，少吴子，食黍。有继无继无民□任姓#3，无骨子，食气鱼。言有无骨人。《尸子》曰：徐偃王有筋无骨也。西北海外流沙之东有国，曰中轮，颛顼之子，食黍。有国名曰赖丘。有犬戎国。有神，人面兽身，名曰犬戎。西北海外黑水之北有人，有翼，名曰苗民。三苗之民也。颛顼生讙头，讙头生苗民，苗民厘姓，视苗民#4有山，名曰章山。
　　大荒之山、衡石山、九阴山、灰野之山，上有赤树，青牛#5名曰苦朮。在昆仑西极，其叶光赤照下地也。有牛黎之国。有人，无骨，儋耳子。儋耳人生无骨子也。西北海之外赤水之北有章尾山。有神，人面蛇身而赤，身长千里者也。直目正乘，直目纵也，正乘未闻。其瞑乃晦，其视乃明，言视为书瞑为夜也。不食，不寝，不息，风雨是谒。言能请致风雨。是烛九阴，照九阴之幽隐也。是为烛龙。《离骚经》曰：日安不到，烛龙何耀。《诗含神务》曰：天下不足西北，无阴阳消息，故有龙衔火精往照天门之中者矣。
　　山海经卷之十七竟
　　#1寮首：谭校本作『黍食』。
　　#2所欲逐之者令田祖北行：谭校本作『所欲逐之者令曰：神北行』。
　　#3有继无继无民□任姓：谭校本作『有继无民，继无民任姓』。
　　#4视苗民：谭校本作『食肉』。
　　#5青牛：谭校本改作门青叶』。
　　山海经卷之十八
　　郭璞传
　　海内经
　　东海之内北海之隅有国，名曰：朝鲜、天毒、其人水居，朝鲜今乐浪郡也。天竺国贵道德，有文书、金银、钱货、浮图出此国中。晋太兴四年，天竺王来朝献。偎人爱人。偎亦爱也，音隈。
　　西海之内流沙之中有国，名曰：□市。音赤。西海之内流沙之西有国，名曰泛叶。音泛滥也。流沙之西有鸟山者，三水出焉。三水同出一山。有黄金、有璇瑰、丹货、银，皆出此水。言其水中有珍奇也。又有淮山，好水出焉。流沙之东黑水之西有朝云之国、司彘之国。黄帝妻雷祖，生昌意。《世本》云：黄帝娶于西陵氏之子，谓之雷祖，生青阳昌意也。昌意降处若水，生韩流。《竹书》曰：昌意降居若水，乾帝帝荒，荒即韩流，韩流帝颛顼也。韩擢首谨耳，擢首长咽谨耳，未闻。人面豕喙，麟身渠豚止。止，足也。渠，车网。言迹脚也。《大传》曰：大如车渠者也。取淖子曰河女，生颛。《世本》曰：颛顼母浊山氏之子，名昌条也。流沙之东黑水之间有山，名不死之山。即负丘也。华山青水之东有山，名曰肇山。有人，栢于高。栢高仙人。栢高上下於此，至于天。言翱翔云天来此山。西南海黑水之间有山，名不死之山。亦负五也。华山青水之东有山，名曰肇山。有人，栢于高。再称栢高。栢高上下於此，至于天。已上四十字似重复。西南海黑水之间有都广之野，后稷葬焉。其城方三百里，盖天地之中，素女所出也。《离骚》曰：绝都广野而直栢号也。有膏菽、膏稻、膏黍、膏稷，言好米滑如膏。《外传》曰：高梁之子，菽豆。百谷自生，冬播播琴。播犹播植，方俗言也。鸾鸟自歌，凤乌自舞，灵寿实华，灵寿，木名似竹有枝节。草木所聚。在此聚值。爰处有百兽，相群爰。於此群聚。此草也，冬夏不死。
　　南海之内黑水青水之间有木，曰若木，树赤叶青。若水焉#1。有禺中之国。有列襄之国。灵山，有赤蛇在其木上，名曰：蠕蛇，木食。不食禽兽也，音耎弱。有监长之国。有人焉，鸟首，名曰鸟氏。今仙书中有此人，乌夷。有九丘，以水绕之，名曰陶唐之丘、陶，尧号也。有叔得之丘、孟盈之丘、昆吾之丘、此丘多金也。《尹子》曰：昆吾之金。黑白之丘、赤望之丘、参卫之丘、武夫之丘、此山山名美也。神即之丘。言上有神人也。有木，青叶，紫茎，玄花，黄实，名曰建木。百仞无枝，上有九欘，枝咫曲也。音斤。口口下有九拘，根盘错也。《淮南子》曰：木大则根拳也。其一实如麻，似麻子也。其叶如芒。芒木似棠梨也。大晖爰过，言庖羲氏於此经过其下也。黄帝所为。言治让也。有窫窳，龙首，食人首。有弱水中。有青兽，人面，名曰：猩猩。能言语也。西南有巴国。今三巴是。太皡生咸焉#2，咸焉生乘厘#3，乘厘生后照，后照是始为巴人。为之始祖。有国，名曰：流黄辛氏，即酆氏也。其城中方三百里，出尘土。言殷盛也。有巴遂山，渑水出焉。又有朱卷之国。有黑蛇，青首，食象。即巴蛇也。南方有赣巨人，即枭杨也，音感。人面长臂，身黑有毛，及踵#4，见人笑亦笑，唇蔽其面，因可逃也。又有黑人，虎身，鸟足，两手持蛇，方□之。有赢，音盈。鸟足。有封豕。大猪也。羿射杀，一有人曰苗民。三苗氏也。有神焉，人首，蛇身如辕，如大车毂，泽神。左右有首，歧头。衣紫衣，冠旗冠，名曰延维，委蛇。人主见而飨之，霸天下。齐桓公出田於泽见之，遂霸诸侯。见庄周，作朱冠也。有鸾自歌舞也。凤乌首文曰顺，膺文曰仁，背文曰义，见天下和平。又有青狩如兔，名曰菌犳。有翠乌。有孔雀鸟。南海之内。有衡山。南岳有菌桂。或云衡山，有菌桂员似竹，见《本草）有山，名曰三天子之鄣#5山。南方苍梧之渊妇，其中有九嶷山，舜之所葬，长沙零陵界中。出今在零陵营道县南，其山有九溪，皆似故九疑。古者通总名其地为苍也。北海之内、蛇山者，蛇水出焉，东入于海。有五采之鸟，飞蔽一乡，汉宣帝。元康七年，五色乌以万数，飞过属县，即是此乌也。。名曰翳乌。凤属。《离骚》云：驷玉蛇而乘翳也。有不距之山，巧倕葬其西。倕，尧工巧也。音垂。
　　北海之内有反缚盗械、常戈常倍。之佐，名曰相顾之尸。亦贰负、臣危之类也。伯夷父生西先龙#6，先龙是始生互羌#7，互羌#8乞姓。伯夷，颛顼师也。今互羌是苗裔。北海之内有山，名幽都之山，黑水出焉。其上玄鸟、玄蛇、玄豹、玄虎，黑虎名鲦。玄狐蓬尾。蓬，丛也。《说苑》云：蓬丛狐文豹文皮也。有太玄之山。有玄丘之民。言丘山物尽黑。有大幽之国。即幽民也，穴居无衣。有赤胫之民。膝已下赤色也。有钉灵之国，其下从膝以下毛，马蹄，善走。《诗含神务》曰：马蹄自鞭其脚，日行三百里。炎帝之孙伯陵，伯陵同吴权之妻阿女缘妇，同犹通，同言济之，吴权人姓名也。缘妇锺，《世本》云：毋句作罄，倕作锺也。为乐风，作乐之曲制山。黄帝生骆明，骆明生白马，白马是为鲧。即禹父也。《世本）云：黄帝生昌意，昌意生颛顼，颛顼生鲧也。帝俊生禺号，禺号生滛梁，洛梁生番禺，是为舟。《世本》云：共鼓货狭作舟。番禺生奚仲，奚仲生吉光，吉光是始以木为车。《世本》云：奚仲作车，此言吉光，明其父子共创作意，是以互称也。少皡生畋，音斑。是始为弓矢。《世本》云：牟夷作矢，择作弓，矢一物，而又作，於义有疑，此言跸作之。帝俊赐羿彤弓素矰，彤弓，朱矰矢以石白羽羽之。《外传》曰：白羽之矰，望之如荼音也。以扶下国。言今羿以射道除患，扶助下国者也。羿是始去恤下地之百难。谓杀凿齿、封豕之属也。有穷羿篡射，故效此名。帝俊生晏龙，晏龙始为琴瑟。《世本》云：伏羲作琴，神农作瑟。帝俊有子八人，始为歌舞。帝俊生身，身生义均，义均始为巧倕，是始作下民百巧。后稷是播百谷。稷之孙曰叔均，始作牛耕。大此赤阴或作音字。是始为国。得封为国。禹鲧始布土，均定九州。布，犹敷也。《书》曰：禹敷土定高山大川。炎帝之妻，赤水之子听祆生炎居。炎居生节并，节并生戏器，戏器生祝融。祝融高辛氏火正号。祝融降处江水，生共工。共工生术器，术器首方#9，头项平也。是复土壤，以处江水。复祝融之所也。共工生后土，后土生噎音咽。鸣，噎鸣生岁十有二。生十二子，以岁为名。洪水滔天，鲧窃帝之息壤，以堙洪水，息壤者，言土为息长息无限，故可以塞洪水也。谨案《启筮》曰：滔滔洪水，无所至极。鲧乃以息壤填以洪水。汉元帝时，临淮、徐县地踊长六里，高一丈，即息土之类是也。不待帝命。帝令帝祝融杀鲧于羽郊#10。羽郊山之郊。鲧复生禹。《启筮》曰：鲧死三年不腐，剖之以吴刃，化为黄能。帝乃令禹卒布#11，以定九州。鲧绩用不成，故复令禹给其功也。
　　山海经卷之十八竟
　　#1若水焉：谭校本补作『若水出焉』。
　　#2太皞生咸焉：谭校本改作『太皞生咸乌』。
　　#3咸焉生乘厘：谭校本改作『咸乌生乘厘』。
　　#4及踵：谭校本作『反踵』。
　　#5名曰三天子之郭：谭校本作『名曰三天子之都』。
　　#6伯夷父生西先龙：谭校本作『伯夷父生西岳先龙』。
　　#7#8互羌：谭校本改作『氏羌』。
　　#9术器首方；谭校本作『术器首方显』。
　　#10帝令帝祝融杀鲧于羽郊：此处疑衍一『帝』，谭校本改作『帝令祝融杀鲧于羽郊』。
　　#11帝乃令禹卒布：谭校本补作『帝乃令禹卒布土』。
　　
