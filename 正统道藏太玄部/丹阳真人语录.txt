丹阳真人语录
　　经名：丹阳真人语录。金马釭述、王头中集。一卷。底本出处：《 正统道藏》 太玄部。
　　丹阳真人语录
　　灵隐子王颐中集
　　大定癸卯三月问，始拜师於牟平范明叔庵之南。师曰：汝从何而来，仆对曰：来自束武，仰师之德，不以货财为富，恬然自得，坐进斯道，乃闻其风而悦之，愿侍巾屦，伏听一言。师乃欣然曰：伤年少有学道之心，不可得也。良久曰：饥则吃饭去，饭罢则打睡去。
　　一日，师见仆拱手而立，方呵曰：道人只要豁畅，不可存体面，庵不是癣宇，你又不是官长。若却讲俗礼，则交接去处。古人云：三山有倡人情淡，四海无家道义探，不徒设也。
　　师每垂语曰：学道者必在自悟，不悟者昏蒙所致故也。欲发昏蒙，先涤其心，在乎澄湛明了而已。功到而成，不必叩请於他人。是工拙坦然明白矣。
　　师在束牟道上行，僧道往来者，识与不识必先致拜。从者疑而问之曰：彼此俱昧平生，何用拜之？师曰：道以柔弱谦下为本。况三教同门异户耳。孔子言，虽执鞭之士，吾亦为之。未闻一拜之为一过。
　　师言：祖师素攻文章，了道之后尤为敏给，至於藏头拆字，隐语联珠，略不构思。常和人诗，有押节字者，众皆和毕，唯祖师最后和，一召二百六十金骨节。众皆叹服，以为神仙语。如今谁能继得，除是墦溪公颇似步骤。
　　师言：祖师尝到登州时，顶笠悬鹑，执一节、携一铁观，状貌奇古，乞於市肆，登州人皆不识。夜归观，书一绝於壁：一别终南水竹村，家无兄女亦无孙。数千里外寻知友，引入长生不死门。明旦拂衣束迈。后数日，郡守纥石烈邈诣观，观其题诗，钦叹不已。乃依韵和曰：回首三年别故村，都忘庭竹长儿孙。他时拂袖寻君去，应许安闲一叩门。
　　师言：薄滋味所以养气，去慎怒所以养性，处污辱低下所以养德守一，清净恬檐所以养道。名不着於簿籍，心不系於势利，此所以脱人之壳，与天为徒也。
　　师曰：酒为乱性之浆，肉是断命之物，直须不吃为上。酒肉犯之犹可恕，若犯於色，则罪不容於诛矣。何故？盖色者，甚於狼虎，败人美行，损人善事，亡精灭神，至於陨躯。故为道人之大孽也。
　　师曰：升平快活莫过於闲，道人若住庵稍倦，结一两人作伴，挂搭腋袋，拖条拄杖，且歌且游，撞着好山好水，且为盘桓，不可贪程途。
　　师谓仆曰：学道人要有终始，不可半道而废，与他人作笑端。况伤是读书儿，岂不知凡人立身，须着一般事业。况为道者，正是男子立身大事。
　　师常书大字一联，与道友曰：速把人我山放倒，急将龙虎穴冲开。仆因问曰：人我山始知，龙虎穴敢问其方？师笑曰：天机未敢轻分付，细细看贤悟不悟。
　　师一日呼仆，良久而赴。问：那裹去来？仆对曰：午窗睡方足，神情湛然，床头有《庄子》书一册，因拈而读之．’所以不在此也。师曰：夫道要心契，若复以文字系缚，何日是了期。所以道，悟彻南华迷更迷。
　　师在华亭曰：道者何物也，祖黑便是根源，岂不知鼻中出者也。岂不闻广成子曰：丹鳌河车休屹屹，鹤胎龟息自绵绵。
　　师语众曰：学道专一，则人人可以为仙，不同世俗之进取有黜落也。儒则博而寡要，道则简而易行。但清净无为，最上乘法也。
　　师居环堵中，但设几榻、笔砚、羊皮而已，旷然无余物。早晨则一碗，粥，午问一钵缅，过此已往，众茹不经口。一日召仆入，命坐良久，仆问曰：吾师之道有作为否？师曰：无也。虽歌词中每咏龙虎婴姥，皆寄言尔。是以要道之妙，不过养黑。人但汨没利名，往往消耗其黑。学道者无他，务在养气而已。夫心液下降，肾气上升，至于脾，元炁氤氲不散，则丹聚矣。若肝与肺，往来之路也，习静至久，当自知之。苟不养黑，虽挟泰山超北海，非道也。此言未化前十日所说也。
　　仆与曹、刘二三伴，在环堵外立，〔师〕忽出曰：夫道，但清净无为，逍遥自在，不染不着。此十二字，若能咬嚼得破，便做个彻底道人。但信老人言，行之自当有益，必不恨你诸年少。
　　师在黄县西郊马从仁庵内，唱曰：纵日消万两黄金，正好赢衣淡饭。言去岁过外关，闻人诵此语，喜其有理，故记之，不知何人作。有马元之曰：此语是顺长老《苇江集》中语也。
　　师言：奇哉是言也。
　　师言：家风谁是祖，锺吕自亲传。颂曰：一点灵光晃太虚，丹青妙手莫能模，休将明月闲相比，有阙因绿怎类吾。此语稍露锋芒矣。
　　师曰：黑之难御，迅若适马，唯静者为易。必去其外慕，虽观纷华之在眼前，正如探山穷谷中，方是道人心肠。傥不到无心地面，莫能制御。是知道者，贵於无心也。
　　师又云：心定则情忘，体虚则黑运，心死则神活，阳盛则阴消。自然之理，昧者不知，但以为子孙计，返以学道者为无益，何不思之甚也。
　　师曰：予年四十余，方遇师入道，所以鬓墦然。腹中别有一钳发者，何由致之？向往关中十余年，所养神黑耳。譬如空谷中有呼之者，随呼而应之，岂别物哉，但其中冲虚故也。吾友不信，诚静处养之，当自知之。
　　师言：海蟾公本燕国相，一日一悟道，乃绝家累。其诗有：抛离火宅三千口，屏弃门兵百万家之语。后但乞食自资，逢场作戏，至与娼妓家担酒携梳，不以为耻。后来一等学道者，言我从富贵中来，你比他海蟾公不着。
　　师曰：清静之道，人能辨之，则尽善尽美矣。故经云：人能常清净，天地悉皆归。言天地者，非外指覆载之天地也，盖指身中之天地也。人之膈已上为天，膈已下为地。若天气降，地脉通，上下冲和，精气自固矣。此小任仙所说也。
　　师曰：守炁妙在乎全精，尤当防於睡眠。方欲寝时，令正念现前，万虑悉泯，敛身侧外，鼻息绵绵，魂不内荡，神不外游，如是则黑精自定矣。师曰：儒家云以德报德，以直报怨。昔真人云以信结友，以恩复俨。可谓至矣。
　　师在莱州时，有姜禧者，携《吕公传》呈师。师读到世人惟务名之与利，不知身之有神，逐物不返，丧尽天真，其谁咎矣。师乃掩卷谓禧曰：此语实中理矣。然世无悟者，何道之难行也。
　　有韩淘，字清甫。慕陶渊明、邵尧夫为人，号安乐园公。师自关右还束牟，道过济南，邀师到园中，供以素饭。既毕，淘叩首於师曰：淘自幼岁慕道，今已垂白，幸遇我师，愿垂一语，以烛愚蒙。师答曰：夫道以无心为体，忘言为用，以柔弱为本，以清净为基。若施於人，必节饮食，绝思虑，静坐以调息，安寝以养黑。心不驰则性定，形不劳则精全，神不扰则丹结。然后灭情於虚，宁神於极。可谓不出户庭，而妙道得矣。韩谢曰：大道鸿蒙，无所扣诘，今闻妙论，得其门而入矣。
　　曹、莱二公本儒生也，晓儒学道，多年莫逆。常从容而问曰：师在关右时，如何办道？曹莱答曰：师父冬夏披一布懒衣，食粗取足，隆冬雪寒，庵中无火，兼时用玲水。其神黑和畅，殊无寒意。如此十年，非腹中有道黑，则不能枝捂矣。
　　师曰：凡事必当有备，则无患。故为道者，於少壮之时防其情欲，早为之备，则神仙可冀。若素发垂领，志气衰惫，始欲学道，譬若大寒而后索衣裘，不亦晚乎。
　　师曰：三十六道引，二十四还丹，此乃入道之渐门，不可便为。大道若穷於炉宠，取象於龟蛇，乃无事生事，於性上添伪也。此皆俟人之甚矣。故道家留丹经子书，千经万论，可一言以蔽之曰清净。
　　师曰：清净者，清为清其心源，净为诤其黑海。心源清则外物不能挠，故情定而神明生焉。黑海净则邪欲不能干，故精全而腹实矣。是以澄心如澄水，养黑如养儿，黑秀则神灵，神灵则黑变，乃清净所致也。若行有心有为之功，则有尽之术法也。若行无心无为之理，乃无尽之清虚也。
　　师曰：无为者，不思不虑也。爱欲慎怒，积畜利害，其问虽有为而常无为，虽涉事而常无事。何况专一清心，诤意养气，全神飘游於逍遥之地，入於无何有之乡。
　　师曰：刘高尚居环堵四十年，别无他事，但虚其心，实其腹，去其华，忘其名，弃其利，清其神，全其气，丹自结，仙自成。乃有赞之曰：塞其兑，闭其门，昔诵此语，今见斯人，可谓简且当矣。
　　师曰：无心者，非同猫狗蠢然无心也，务存心於清净之域，而无邪心也。故俗人无清净之心，道人无尘垢之心，非所谓俱无心，而与木石猫狗一般也。
　　师曰：不生灭，见如来，悟了之时，免却再投胎。丘君曰：此乃出阴神，若到天庭，忽有双华飞，方出阳神。此乃初地也。
　　师曰：大道人情远，无为妙本基。世问无爱物，烦恼不相随。
　　师曰：修行人功行未满，大限到来，圣贤不教死。若不做修行，人大限到来，免他不得。
　　师曰：一念勿绝一世休。龚道升问曰：湛然常寂时如何？师答曰：将来和湛然，都不用。
　　于清风问曰：修行数年，道眼不明，心地不灵，何也？师曰：别无他事，行道不精尔。
　　师曰：一切男女从无始已来为有，种种恩爱贪欲，不出输回世界。一切胎卵湿化，种种性相，皆因爱欲而生性命。性因爱而生，命因欲而有，皆因爱欲而起逆顺，生嫉拓，从此轮回，绵绵不断。法言欲诤其土，当净其心。若心清净，轮回自息。
　　师性嗜拨粥，午问则啖一钵，毕与人谈道，训诱后进不倦。师盖性慈善君子也。在莱阳时作长短句，有一餐钵粥罢，须办十分功之句，学者省此。徒饮食端坐，不以道为事者，其谴累故可知也。
　　师言：学道者，不须广看经书，乱人心思，妨人道业。若河上公注《道德经》，金陵子注《阴符经》，二者时看亦不妨。亦不如一切不读，赀卢都地养气，最为上策。
　　师言：学道人行住坐卧，不得少顷心不在道。行则措足於坦途，住则凝情於太虚，坐则匀鼻端之息，睡则抱脐下之珠。久而调息，无有问断，而终日如愚，方是端的功夫，非干造作行持也。
　　师曰：凡初学道，截自今日已往俗事，不得挂心。若有织毫未除，则道不固。既往事不思，未来事不念，且遮目前为见在，便是无事人。
　　师又言：道人不厌贫，贫乃养生之本。饥则餐一钵粥，睡来铺一束草，缢缢缕缕以度朝夕，正是道人活计。故知清净一事，豪贵人不能得。
　　师过青社，有邀师斋者，在坐有纳僧数人，其中有一僧骋其博辩，以言诂难，纷纭不止。师徐言答曰：倘除一身外，余事皆不知。其僧赧然失色，不能措辞。
　　师曰：凡作道人，须是刚肠男子，切莫狐疑不决。但念性命事大，力行不退，期於必成。若儿女情多，烟霞志少，非所谓学道者也。
　　师曰：身中之黑不可散，心中之神不可昧，或问曰：何由得气不散？
　　师曰：身无为。又曰：何由得神不昧？师曰：心无事。又曰：身心如是，可住庵否？师曰：既处置得下，便好休歇去。
　　师曰：道人心性，尘俗之事，切莫随逐。若拖条华杖，嘲风咏月，陶冷情性，有何不可。至於巡门求乞，推来抢去，恰是道人日用家风也。
　　师言：你每初入关时，乞得一顿饭，便吃一顿。今则你每功行少，也拣好处住，拣好食吃，将来成道则休不了，却索还债去。
　　师曰：我初到关中乞化，到一酒肆，有一醉者，毁骂之问，后被他赠一拳，便走，拽住又打一拳，只得忍受。汝曹曾遭此魔障否？弟子答曰：无。师父云：好好遇着，勿诤。
　　师言：祖师道不得着好衣，不得吃好饭，唱歌打令，只要心头物物不着。
　　师言：我尝在俗中时，秤肉蚪酒，今已戒之十数年矣。若食酒肉，亦做神仙，只是较运了些。若心不怀道，又嗜酒贪膻，徒羡口腹，罪报难逃，终为下鬼之类也。
　　师言：祖师引四人，谓丘、刘、谭、马也。看任风子於好德。祖师云：倘闻之，塞破耳，及乎见了，尚握着珍宝，不敢放动。刘师叔亦尝言之。
　　师言：尝在环裹思闲话，论及新瓜。道众闻之，明日造瓜包子，入环食了三枚，罚了三日不得吃饭。
　　师言：祖师尝使弟子去宁海，化些小钱米，我要使用。弟子道：别个弟兄去后如何，弟子有愿不还乡里。祖师怒打，到平旦而止，打之无数。吾有退心，谢他丘师兄劝住，迨今不敢相忘。
　　师言：在乡时，祖师令弟子入莱州乞化。到数日，意犹迟疑，夜梦师曰：来日长伸着手，做条好汉，上街展手。初妄心障退，故师发此言也。
　　师曰：回乡中，初上街，祖师合总一头小角儿，面上以胭粉搽之。私心云：不怕撞着儿女相识，只怕撞着亲家。每思到范明叔宅，欲少歇，见太亲先在宅中，自云这回休羞么。
　　弟子问：《许真君上升传》云：后一千二百四十年问，当有八百人登仙，如何？师曰：祖师曾言教万人俚，王子仙又说来。
　　师曰：张问子有一句甚好，每道话往来，但要照顾润身之宝。师自笑：他开铺席说话，却是劝别人。
　　师曰：百不歌，十劝非，倘自出，亦是祖师曾说过之话，因而成之
　　师言：大抵人多是自夸，俱能己胜，往往不肯恭顺於人。
　　师言：路上拾得驴契，祖师直打到晓，头面上拳打，有甚数目也。
　　师言人尚不信，倘于清风日是，他有信者，师微哂之。蓦大成云：师父如此行止，尚人信。清风曰：一个信者一仙人，缘此不信。
　　师曰：深藏白雪非为恪，广积黄芽不属贪。言毕笑曰：如何好么。又曰：梦裹铸成无影剑，法中去了有情心。又曰：瑶池殿下青鸾舞，阅苑官中白鹤飞。
　　师还海上，人家皆严持斋戒，投依五会，乃祖师所立。师童闻马师在登郡时，会众百余人，白师曰：弟子等各各沐浴静居，及戒断荤酒，已七日矣。愿随清会祈福，以消来业。师曰：善，公等清诤七日，尚言有福。马风门人，个个终身清诤，绝嗜欲，断荤酒，福且多矣。会众皆礼拜，叹曰：清净之教，实不可思议。自是三州之人，比屋受教，渐及十方，闻风信向，大教重兴，自师而始。
　　师问众门人曰：一日几个时辰？门人对曰：一日六个时辰。师曰：昼夜总几个时辰？门人日：昼夜总十二个时辰。师曰：昼夜十二个时中，天道运行，斡旋造化，还有顷刻停息否？门人对曰：无停息。师日：凡学道之人，切须法天之道，斡旋已身中造化。十二时中，常清常诤，不起织毫尘念，则方是修行，日就月将，无有问断，次做神仙。苟或亏功失行，怎得了达。我观汝辈，十二时中不曾有一个时辰专心在道，受了十方施主供养，如何还得？一朝合眼，复入轮回，何时出期？我今叮咛说与汝等，但自澄心遣欲，万绿不染，神黑冲和，便是道也。依此修行，不得到错了。若因循息堕，行持不到，非吾罪也。岂不念汝等七祖，生前造诸恶业，冥中受诸罪苦，望子孙成道，救拔得生天。各宜以此为念，发坚固心，抱道而死。此吾所愿也，珍重。门人闻是慈音，皆惧然自得，竞加勉励焉。
　　师谓众日：道无形名，是神黑之祖也。元黑降化，神明自生，炼神合道，乃是修真。其余名相纷纭，难为凭准。我念为汝举其大纲。夫修此之要，不离神黑。神黑是性命，性命是龙虎，龙虎是铅汞，铅汞是水火，水火是婴妮，婴妮是真阴真阳，真阴真阳即是神黑。种种名相，皆不可着，止是神黑二字而已。欲要养黑全神，须当屏尽万缘，表裹清诤，久久精专，神凝黑冲。三年不漏，下丹结；六年不漏，中丹结；九年不漏，上丹结。是名三丹圆备，九转功成，骨髓凝化，血脉成真，内完外溢，光影彻明，寂然不动，应感无穷。千变万化，坐在立亡，三万六千神灵，踊跃游行天下，三界司迎。八难之中，千凶万毒莫能消亡。至於大劫变化，洪灾四冲，神满太虚，亦无所碍。故天有时而崩，地有时而陷，山有时而摧，海有时而竭，凡有相者，终劫於坏。惟学道者，到神与道合处，则永劫无坏，兼功及九祖升上清矣。
　　丹阳真人语录竟
　　
