玄牝之门赋
　　经名：玄牝之门赋。不着撰人，当出于南宋仑攻之手。一篇。底本出处：《正统道藏》太玄部。
　　玄牝之门赋
　　此上玄下牝之门欤
　　一窍玄牝，大丹本根。是乃虚元之谷，互为出入之门。设鼎器之尊卑，截然对立；浑机关之阖辟，妙以难言。原夫神仙立修炼之根基，元气常周流於上下，铅炉汞鼎，自此而建。玉阙金关，识之者寡，大哉玄牝，不可得而名焉，通乎阴阳，是以谓之门也。是日炉鼎中藏汞铅，束接扶桑之谷，西通华岳之巅。据二土之要，妙合二土；界两弦之问，平分两弦。大以无外，小以无内，下焉曰牝，上焉日玄。朱砂鼎、偃月炉，一机密运复命关。归根窍，众妙兼，全是门也。阳开阴阖，开阖无穷，日往月来，往来不已。上曰天关，中纳乾甲，下为地户，内藏坤癸。无边无傍，非有形也；一围一辟，是为门矣。高卑配合，大矣哉，至．矣哉，来去周游，出乎此，入乎此。请言夫此窍何窍，人所同有，非门谓门，世其鲜知。盖天地常交合於往往来来之际，而神气每浑融於绵绵续续之时，今此凿破鸿蒙之穴，筑成真一之基。以诸辰而论，下牝居子，合八卦而观，上玄属离门焉，如是分也。窍则浑而一之，所以紫阳备述罕知之语，不然老氏曷陈同出之辞。尝谓冥冥牝户，深居沧海之问；巍巍玄关，远在昆岗之上。一阴一阳，黑白可辩，非色非空，丹青难状。四正於此，布勾般乎子午卯酉，两曜於此，运钻簇乎晦弦朔望。微哉妙哉。玄牝二字，采之炼之，功夫片饷，是则下藏白虎为发火之枢机，上有青龙起腾云之风浪。噫，傍门小法，惑众非一；专门名家，以贤自居，弗解讲明於理学，安能契合於仙书。以心肾名玄牝，空费存想；以口鼻为玄牝，徒劳咽嘘。傥弃邪归正，获知蹊径之真也，则造微入妙，岂在门墙之外欤？盍思夫一气孔神，曷是收藏之根柢；元和内运，孰为交接之权舆。抑评之虎白龙青，奚云黑虎赤龙；玄上牝下，何谓左玄右牝。当知木火为倡，木於火内以停蓄；金水同宫，金在水中而潜隐。此所谓玄之又玄，妙之又妙者乎。其造化讲论而无尽。
　　水中金诗
　　一点明金粟，川源在水中。九还成大药，片饷显神功。元海阳和动，寒泉气脉通。须臾为白液，凝结满黄宫。藏伏资坤土，吹嘘藉巽风。何当怀此宝，去访吕仙翁。
　　右《易外别传》一卷，为之图为之说，披阐《先天图》环中之极玄，证以《参同契》、《阴符》诸书，参以伊川、横渠诸儒之至论，所以发朱子之所未发，以推广邵子言外之意。愚虽弗暇专志从事於斯，而丹之妙用非苟知之，盖尝试之也。故敢直指方士之所斯，以破学者之惑。尝慨夫世所传丹家之书，庾辞隐语，使览者无坛缝可入，往往目眩心醉而掩卷长叹。如蔡季通袁机仲尝与朱子共订正《参同契》矣，虽能考其字义，然不得其的传j未免臆度而已。愚今既得所传，又何忍缄嘿以自私。乃迷是书附於《周易集说》之后，而名之日《易外别传》。盖谓丹家之说虽出於《易》，不过依仿而托之者，初非《易》之本义也。丹道之大纲要领，予於是书言之悉矣，丹道之。诀细微，则具载於《参同契发挥》三篇，兹不赘云。林屋洞天石涧真逸俞玫玉吾支书。
　　右《易外别传》一卷，先君子之所着，而附於《周易集说》之后者也。先君子尝遇隐者，以《先天图》指示邵子环中之极玄，故是书所着，发明邵子之学为多。近刊《阴符经解》，儿桢请以是叶缮写同钱诸梓，并《沁园春解》三书共为一峡，将与四方高士共之。因请总名之日《玄学正宗》云。至正丙申春正月男仲温百拜馑志。
　　玄牝之门赋竟
　　
