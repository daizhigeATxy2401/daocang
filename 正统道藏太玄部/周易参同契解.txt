周易参同契解
　　经名：周易参同契解。原题宋陈显微解。三卷。底本出处：《正统道藏》太玄部。参校版本：文渊阁四库全书本子部道家类（简称四库本）。
　　抱一子解周易参同契叙#1
　　夫物之成乎形象者，久则必毁，而乾坤不毁。物之聚乎精华者，久则必散，而日月不散。物之丽乎木、火、土、水者，其质终坏，而真金不坏。物之属乎砂#2、石、草、木者，其性可死，而真丹不死。然则乾坤也、日月也，真金也，真丹也，皆物之至神者尔。是以仙家金丹之号，非苟而取。故金丹者象乾坤以为体，法日月以为用。乾坤，吾身之天地也。坎离，吾身之日月也。乾坤升降则有候，坎离配合则有机。至宝炼成，一得永得，此其所以不毁、不散、不坏、不死欤。大矣哉，金丹之道包空括壤，越数超形、非其他妙法#3、三千六百门所可望洋也#4。
　　先圣钦重道宝，惧泄非人，每以心传，不形竹素。后汉魏伯阳，悼大道之几郁，悯志士之无师，始以所得《古文金碧龙虎经》，假象托趣，演而伸之，纡发丹秘，晓诸未悟，目之#5日《周易参同契》。其辞古意深，人病难读，徐从事、张随、彭真一皆尝传注，今所见惟彭耳。然文义虽详，而真机尚隐。近时俗解，类以旁门，附会视彭，益舛贻误，后学不足观矣。抱一先生陈·君，天禀夙颖，洞明性宗#6。嘉定癸未，遇至人于淮之都梁，尽得金丹真旨。宝庆初来辈下，以慈济心接挽后辈，始得《参同契》，读之迎刃无留疑，已而尽谢朋从，入室修炼者余年，功益深而道益着。於是，以其亲履实诣者，笔诸训解，言入微而义释，辞不费而理彰，犹蔡墨之辩#7神龙，和氏之指真玉，丹道有所恃赖矣。昔伊川程子，谓世有至难者三事：为国而至於祈天永命、养形而至於长生、学而至於圣人，三者其功则一，皆可以夺造化。今先生之道，非但养形而已也。后学能熟味此篇#8，深求而自得之，然后知先生之所谓道有非言语、文字之所能及者矣。《易》曰：神而明之，存乎其人。仆洗耳先生造极之论殊久，且预闻着述之意於是乎书。
　　先生，名显微，字宗道。后隐以少#9微名，淮扬#10人也。号抱一子。有《立圣篇》及《显微卮言》并《抱一子书》传行于世云。有宋端平改元夏五月朔旦，金华洞元天璧壶道人郑伯谦拜手谨叙。
　　#1四库本作『周易参同契原序』，内容包括郑伯谦和陈显微的序文。而底本只有郑伯谦的序文。
　　#2『砂』，四库本作『沙』。
　　#3『妙法』，四库本作『幻法』。
　　#4『也』，四库本作『矣』。
　　#5『之』，原脱，据四库本补。
　　#6『性宗』，四库本作『性命之宗』。
　　#7『辩』，四库本作『辨』。
　　#8『此篇』，四库本作『此编』。
　　#9『少』，原脱，据四库本补。
　　#10『淮扬』，原作『维扬』，据四库本改。
　　周易参同契解卷上
　　抱一子陈显微解
　　上篇
　　乾、坤者，《易》之门户，众卦之父母。
　　《金碧经》曰：神室者，丹之枢纽，众石之父母。魏君谓乾、坤者《易》之门户，众卦之父母，其义一也。非神室则无以成丹，非乾、坤则无以见《易》。乾、坤，纯体之卦也。六子，破纯体而为卦也。麻衣曰：乾坤错模#11乃生六子。六子即是乾坤破体，是则六子因乾坤而生，而六十四卦亦莫不出於乾坤，故日众卦之父母。父母之体本是纯阳纯阴，自六子之生而纯阳纯阴之体破矣，乌可复纯乎？陈希夷曰：破体炼之，纯体乃成。是知破体炼之可返纯体而入道，众石炼之可归神室而成丹。然而，众石非外物，吾身中之众卦也。神室亦非外物也，吾身中之乾、坤也。欲炼大丹，先设乾坤为神室；神室既设，而变化在乎其中矣。
　　坎离匡郭#12，运毂正辐。
　　乾坤既奠，阴阳自交。乾下交坤而为坎，坤上交乾而为离，坎离成而变化又在乎其中矣。陈希夷曰：日为天，黑自西而下以交於地；月为地，黑自束而上以交於天。男女交精之象也。日月往来，寒暑生焉，四时成焉，昼夜分焉，阴阳定焉。天地不能寒暑也，以日月远近而为寒暑。天地不能四时也，以日月南北而为四时。天地不能昼夜也，以日月出没而为昼夜。天地不能晦明也，以日月交会而为晦明。阴阳虽妙，不外乎日月。造化虽大，不外乎坎离。是故众卦之变虽不齐，而不出坎离之中。爻周流乎六位也，犹车辐#13之设，虽不一，而不出乎一毂之运居其中也。坎离中爻，谓坎中之一阳#14，离中之一阴#15，上下往来六爻之内。《老子》曰#16：三十辐共一毂，当其无，有车之用。达者得其道而运身中之日月，常人昧其理而违造化之阴阳，则未免有覆隍#17之虞、脱辐之咎，其於匡郭正毂，果何有哉？
　　牝牡四卦，以为崇钥。覆冒阴阳之道，犹工御者，准绳墨，执衔辔，正规矩，随轨辙，处中以制外。
　　乾者纯阳，牡卦也。坤者纯阴，牝卦也。坎者阴中有阳，离者阳中有阴，牝牡相交之卦也。故谓之牝牡四卦。其他六十卦，或偏阴在上，或偏阳在下；或偏阳在上，或偏阴在下，阴阳不纯，牝牡不交，不可谓之牝牡。惟此四卦，覆冒阴阳之道，以为弃钥。乾坤者弃钥之体，坎离者弃钥之用，知四卦体用，则犹工者准绳墨而就规矩，御者执衔辔而循轨辙，处其理於中，制其妙於外，庶几举无差武，动合自然也。
　　数在律历纪，月节有五六。经纬奉日使，兼并六十四。刚柔有表裹。
　　律历之中，一月三十日。而牝牡四卦之余，适有六十卦。以卦奉日，一日两卦，一卦为经，一卦为纬，朝《屯》暮《蒙》，朝《需》暮《讼》，以至《既济》、《未济》；而卦象内外刚柔之体，朝在上则暮在下，刚在表则柔在裹。也《既》、并兼前四卦，则《周易》六十四卦皆为吾用，是则大丹之道可以参诸《易》，而《参同契》之所以作也。
　　朔旦《屯》直事，至暮《蒙》当受。昼夜各一卦，用之依次序。《既》、《未》至晦爽，终则复更始。日辰为期度，动静有早晚。
　　麻衣曰：消息画象，无止於辞；外见意，方审《易》道。又曰：卦有反对，最为关键，反体既深，对体尤妙。 《屯》卦也，反之#18为 《蒙》卦也。自《需》一《讼》以下皆以倒体为次，如《颐》、《小过》之类。可反者，则以对体次之，故 《颐》卦则以 《大过》卦次之，此对体自朔旦用《屯》、《蒙》，至晦爽用《未》，晦爽循环，终而复始。可见，朝阴则暮阳，昼动则夜静，练回互，主客递分，消息盈虚避就生杀。进火忌斯须之谬，退符防毫发之差。抽添须辨#19浮沉，运用审之昏晓。学者因象而求意，得意而忘象可也。《悟真篇》诗．云此中得意休求象，若究群爻设役#20情是也#21。
　　春夏据内体，从子到辰巳。秋冬当外用，自午讫戌亥。
　　卦有内外二体。内卦三爻，法一年之春夏、一日之子后午前。外卦三爻，法一岁之秋冬、一日之午后子前。内卦法阳，外卦法阴，乾坤交泰之象。春、夏养阳，秋、冬养阴，子后进火，午后退符，其理一致。
　　赏罚应春秋，昏明顺寒暑。爻辞有仁义，随时发喜怒。如是应四时，五行得其理。
　　赏为阳，罚为阴。也为阳，义为阴。喜为阳，怒为阴。朝则行阳以应春夏，暮则行阴以应秋冬，苟能应四时之宜，自然得五行之理。非区区行赏行罚，汲汲为义为仁与夫作喜作怒也，魏君假是以喻阴阳生杀云尔。况丹者至阳之精，倘有纤毫阴熙毁炼未尽，终未成就。修真之士，动静语默之闲，可不馑欤。至如好生利物、仁慈宽恕、惠爱忠信、和喜清静、一真实不妄之类，皆阳也。好杀害物、一残忍嫉忿、责怪凌侮、骄傲狠愎、淫欲、虚许不实之类，皆阴也。戒阴修阳，阴将自亡。阴尽阳纯，自然成真。
　　天地设位，而《易》行乎其中矣。天地者，乾坤之象也。设位者，列阴阳配合之位也。《易》为坎离。坎离者，乾坤二用。二用无爻位，周流行六虚。往来既不定，上下亦无常。．幽潜沦匿，变化於中。包囊万物，为道纪纲。
　　此段魏君自解，以乾坤为神室，列阴阳配合之位，使坎离交於其中，以成变化之功。《易》谓坎离者，日月为易也。日月，乃天地之《易》。坎离，即人身中之《易》。乾坤，其体也。坎离，其用也。二用无爻位，周流行六虚，往来不定，上下无常，幽潜莫测，沦匿难寻，而变化於中，生成至宝，犹阴阳交感，化生万物，而为道之纪纲也。
　　以无制有，器用者空。故推消息，坎离没亡。
　　《金碧经》曰：有无相制，朱雀炎空。紫华曜日，砂汞没亡。魏君之言，盖发明《金碧经》之旨也。其旨盖以性火真空，制命水至宝。火体本空，遇物而现，而虚明无我者皆火德也。及乎运火於太虚鼎器之中，使弥天紫焰，遍界红光；金官玉阙，变现千端；神兽灵龙，飞腾万状。此铅汞也，亦坎离也，固非无也。然作用既已，果安在哉？故云：故推消息，坎离没亡。
　　言不苟造，论不虚生。引验见幼，校度神明。推类结字，原理为证，坎戊月精，离己日光，日月为易，刚柔相当。土旺四季，罗络始终。青赤白炁，各居一方。皆禀中宫，戊己之功。
　　《易》卦纳甲法：坎纳六戊，离纳六己。坎为月，离为日。故曰：坎戊月精，离己日光。日月二字合为易字，故曰：推类结字，是皆原理为证，而非虚造言论也。《易》既不外乎日月，丹岂不本乎坎离？然坎之与离此怀真土旺四季，《易》者，增辉，皆存戊己。古人云：都绿彼遂使金丹有返还。况土罗络始终。水、火、木、金虽各居一方阳诗云：而皆禀中官土德。张紫四象五行全藉土功大矣哉。土者之俱归於土，金母也。则知五行之俱变为金然后能会造化於中官土矣。
　　象也，悬象着明穷神以知化阳往则阴来。辐赓而轮转，出入更卷舒。
　　《金碧经》曰：丹卫着明火。穷微以任化，君以《易·系辞》参之。然大《易》之道垂象於日月，火，金火即坎离也穷其神明而行火候，化之妙矣。土德之知五行种黄芽於后莫大乎日月。莫大乎金阳动则阴消。魏大丹之道着明於金故金精盛则玉兔火德旺而金乌倍烈。学者既而知其化，使阳往而阴来，辐砖而轮转，递互出入，取大《易》爻象而为节符相为卷舒，视日月昏自然夺天地之机盗造
　　《易》有三百八十四爻，据爻摘符，符谓六十四卦。晦至朔旦，震来受符。当斯之时，天地媾#22其精，日月相撢持。雄阳播玄施，雌阴统黄化#23。混沌相交接，权舆树根基。经营养鄞鄂，凝神以成驱。众夫蹈以出，焕动莫不由。
　　《易》有三百八十四爻，药有三百八十四铢。二十四铢为一两，三百八十四铢为十六两，即二八之数。据爻象阴阳升降之理，摘卦为符而视符行火，符即爻画，非别有符也。据《易》言之谓之卦，据丹言之谓之符，故日符谓六十四卦也。卦当阳生之震，则火进一阳之符，当斯之时，神室炼其精，金火相运推。雄阳，龙也；雌阴，虎也。播玄施者，龙腾玄天而降雨也；统黄化者，虎入后土而产金也。上天入地，混沌交接之象也。於是，权舆而立其根基，经营而养其鄞鄂，其神既凝，其躯#24自成。几大而天地，细而轻动，有形有气者，莫不由是而出。惟产此一点於外，乃降本流末为生生不穷之道。产此一点於内，乃返本还元、长生超脱之道也。
　　於是，仲尼赞鸿蒙，乾坤德洞虚，稽古当元皇，《关维》建始初，冠昏#25炁相纽，元年乃芽滋#26。
　　形炁未具日鸿蒙，具而未离日浑沦。《易》曰：《易》有太极，是生两仪。《易》，犹鸿蒙也。太极，犹浑沦也。乾坤者，太极之变也，合之为太极，分之为乾坤。故合乾坤而言之，谓之浑沦；分乾坤而言之，谓之天地。仲尼赞《易》，首陈乾坤为《易》之门户，以乾坤洞虚之德，而蕴鸿蒙之《易》也。《关睢》之诗，冠昏之义，取二炁相纽而言也。乾坤未分则谓之浑沦，阴阳相纽则谓之始初。列子曰：太初，炁之始也；太始，形之始也。故日关虽建始初也#27。金丹者#28，太乙元君取乾坤未分、阴阳未离之熙，化为真汞，炼作真丹，故曰：先天一炁，混元至精。又曰：有物混成，先天地生。《金碧经》曰：元君始炼汞，神室含洞虚。玄白生金公，巍巍建始初。其旨在此。元年者，首年也，修炼之初。首初一年，滋生黄芽，金丹成矣。学者当观时节因绿，下手用功探取至宝，以结丹头。丹头既得，自然默会天机，而立超圣地。世人迷昧不晓天机，妄以私意测度，或错认邪蹊，或误求外物，又岂知神灵至宝生於虚无者邪？盖乾坤未分，阴阳未判，自有其时也，学道之士切在至诚，专心归向道真，一旦逢师授之口诀，或熟读是书，豁然契悟，则自能晓悟其时。既悟其时#29方能探至宝於虚无，取灵物於恍惚。或问曰：虚无恍惚之中，岂有物耶？答曰：岂不见阳燧取火、方诸取水，其火其水凭虚而生？但人未知虚空之中自有天然神通妙用，视之不见，听之不闻，搏之不得者耳。
　　圣人不虚生，上观显天符。天符有进退，屈伸以应时，故《易》统天心。
　　显天符者，日月也。日月有进退屈伸，与《易》卦阴阳升降、往来代谢之理相应，故知《易》统天心，而作《易》圣人有#30大功大德於天下，岂虚生也哉。
　　《复》卦建始萌。长子继父体，因母立兆基。消息应锺律，升降据斗枢。三日出为爽， 震受庚西方。八日 兑受丁，上弦平如绳。十五 #31乾体就，盛满甲束方。蟾赊与兔魄，日月气双明。蟾赊视卦节，兔魄吐精光。七八道已讫，屈折低下降。十六转受统， 巽辛见平明。 艮直於丙南#32，下弦二十三。 坤乙三十日，束北丧其朋。节尽相禅与，继体复生龙。
　　大道形于造化，而造化至难窥测也。苟能窥造化而测其机，则能探道妙而盗其用。非真仙上圣畴克尔哉。古之圣真，仁天下之心不可思议也。既测造化之机，而利诸己。复明造化之妙，而利诸人。在己者固可以心＇知意会，而示人者非假象托文，将何以发明，使人默而识之乎？於是，仰观俯察於天地之问，而显造化之妙用者莫大乎日月；旁求於经书之中，而载造化之妙理者莫出於《易》卦。而又将日月往来盈亏之迸，校《易》卦爻画变动之理，莫不相参而一致，是则《参同契》之所由作也。谓参大《易》之理，同造化之妙，契大丹之道也。今观乎一阳初生，其卦为《复》（震下坤上），震为长男，坤为母，乾为父；《复》卦本是纯坤，一阳自乾来，变下为震，故曰：因母立兆基。震具乾体而微，然积渐二阳以至三阳，则乾体成矣，故曰：长子继父体。消息#33应锺律者，一月增一爻也。据斗枢者，一时进一爻#34也。每#35月初三日，月现微明於西方庚位，应震之一阳初生。而《周易》纳甲法震卦纳六庚，其造化之理参合如此。初八日，月现上弦於南方丁位，应兑卦二阳生。而纳甲法则兑纳六丁。以至十五日月满於束方甲位，则乾卦又纳六甲。其时卦备三阳，兔蟾俱盛。蟾蛛本金气之精，故视卦节而渐旺。玉兔乃卯木之魄，故望太阳而吐光。七八者，十五也。三五之道已终，则满者亏而伸者屈，高者低而升者降。至十六日，一阴生，而当阴用事，月於平旦现在西方辛位，以应巽卦纳辛。至二十三日，月#36於平旦现#37在南方丙位，应艮卦纳丙。至三十日，月没束方乙位，应坤卦纳乙。节尽则又相禅与，阳复用事，继体生龙。龙者，震也。八卦之中，独坎、离二卦不与者；往来升降於六卦，即坎、离之二用也。坎、离之用大矣哉。
　　壬癸配甲乙，乾坤括始终。七八数十五，九六亦相应，四者合三十，阳气索灭藏。八卦布列曜，运移不失中。
　　乾纳六甲、六壬，坤纳六乙、六癸。八卦之中，惟乾、坤纳二干，余卦只纳一干，故曰：壬癸配甲乙，乾坤括始终。以显乾坤之中，皆有真水也。少阳数七，少阴数八，合之得十五。老阳数九，老阴数六，合之得十五。四者合之得三十，应一月之数。七、八、九、六者，四象也。大《易》之理与造化之理，莫不一致也。至三十一七六日月没之际，阳气索然灭藏。过是，则一阳又复生矣#38，宛转循环，终而复始。运移不失其中，则准造化而无差，应卦爻而不武矣。
　　元精眇#39难睹，推度幼符证。居则观其象，准拟其形容。立表以为范，占候定吉凶。发号顺节令#40，勿失爻动时。上察河图文，下序地形流。中稽於人心，参合考三才。动则依卦变#41，静则循#42《象》辞。乾坤用施行，天地然后理。可得不慎乎#43。
　　元精者，至灵至神之至宝也。生於虚元，元形象之可睹。隐於眇忽#44无踪迹之可求。将欲探之；叉洞晓阴阳，深达造化；推其符证，效其法度；居则观象而准拟其形容，动则立表以占候其吉凶；上察天文，下观潮候，中稽人心。更须循卦节而行阳，则动勿失爻象变动之时；体《象》辞而行阴，则静不失至柔含光之理。如是，则乾、坤之用在我施行，而灵神之精可得而探取矣。况八风调则甘露降，阴阳泰则醴泉生。是皆天地治也。和则致祥，乖则致厉，可得不馑欤。
　　御政之首，管括微密，开舒布宝#45。要道魁柄，统化纲纽。爻象内动，吉凶外起。五纬错顺，应时感动。四七乖戾，栘离俯仰。
　　用功之初，犹御政之首，须当遏绝凶淫，屏去#46嗜欲，管括元气，使微密坚固、无走泄之虞，自然布宝於金胎，生神於玉室。苟毫发差殊，则如政事错谬。应时感动，天变乖离，其要在乎运火候於精微，体斗杓之运转。爻象内动，吉凶外兴。五纬或差，列宿随戾矣。
　　文昌统录，请责台辅。百官有司，各典所部。
　　丹居神室，犹人君之立国；而人君之立国，益取於天象有三台公辅之位，有文昌统录之司。台辅之职则坐而论道，调燮阴阳，使百官各任其职，故诂责在台辅也。统录之司，则揆量人村，黜陆贤否，使百官各尽其能，故统录在文昌也。百官有司，各称其职，则民物安妥而天下太平；众卦火符，不失其度，则万化流通而圣胎增长。然治国者在一人之所招，修丹者在一心之所感而已。
　　日合五行精，月受六律纪。五六三十度，度竟复更始。．原始要终，存亡之绪。或君骄溢，亢满违道。或臣邪佞，行不顺轨。弦望盈缩，乖变凶咎。执法刺讥，拙阁过贻主。
　　此段五六，以明水土之用也。土数五，日之数五，而五行之数亦五也。水数六，月之数六，而六律之数亦六也。自甲至癸十干，谓之十日，而五干#47刚五干柔，此日之数五也。月律十二，而六律六吕，此月之数六也。五其六而为三十度，度竟复更始者，晦朔循环也。金火二物，互相存亡於晦朔之问。或君骄溢，亢满违道者，土数多而分两违也。或臣邪佞，行不顺轨者，水铢不定也。分两盈缩，则乖变凶咎，不当责火，过在土也。《金碧经》曰：非火之咎，谴责于土。盖谓此也。
　　辰极受正，优游任下。明堂布政，国无害道。内以养己，安静虚元。原本隐明，内照形躯#48。闭塞其兑，筑固灵株。三光陆沉，温养子珠。视之不见，近而易求。
　　丹居神室，犹北辰在上以正众星，人君布政以临万国，中正而不动，则森罗顺共#49；端拱而无为，则天下和平，是则为政法天。而丹法为政也，则当隐藏其明，回光内照，无为静默，固蒂深根；日月与万象俱沈，使光辉之不露。婴子共玄珠增长，本温养之无亏。无为功裹见神功，非有相中生实相，视之不可见，听之那得闻？然近而易求，非从外得，在学者阴功善行，如何耳？
　　黄中渐通理，润泽达肌肤。初正则中美#50，干立末可持。
　　黄者，中官之色。丹者，中官之宝。《周易》坤卦六五《文言》曰：君子黄中通理，正位居体，美在其中，畅於四肢，发於事业：美之至也。而况身有大丹，怀藏至宝，则其精神异常，肌肤润泽可知矣。大抵欲为神仙，先为君子德行。或嫌於君子，则人道犹未充，况仙道乎？故魏君取《易》居中履正之辞，以发明有中形外之理，使上根之士，闻之则积行累功而登仙；中士闻之，亦不失为善人君子。
　　一者以掩蔽，世人莫知之。
　　经曰：了#51得一万事毕，而一之#52妙理岂易知之者耶？苟知是一，而后可以得是一。如是之一，真一之一也，非数之一也。真一之一，自道而生。而数之一，则天一生水之一也。知一自道生，则大丹之道无余蕴矣。故日一者以掩蔽，但世人莫能知之耳。
　　上德无为，不以察求。下德为之，其用不休。上闭则称有，下闭则称无。无者以奉上，上有神德居。此两孔穴法，金气亦相须。
　　天道下济而光明，地道上行而卑暗#53。坤道上行而其体本静，静则无为而不可以察求。乾道下济而其体常动，动则有为而·自强不息。上闭称有者，坤道上行，闭之则有水，而水有形。下闭称无者，乾道下济，闭之则有火，而火无进。无者以奉上者，乾可以索坤而上行也。上有神德居者，坤则含真一之宝也。乾下济则能生坤之气，坤上行则能生乾之金，其要在乾、坤二窍互相为用。上下交泰，则金多而气自生，气多而金自盛，是则金之与气实相须。此乾、坤二妙用也。
　　知白守黑，神明自来。白者金精，黑者水基。水者道枢，其数名一，阴阳之始，玄含黄芽。五金之主，北方河车。故铅外黑，内怀金华。被褐怀玉，外为狂夫。
　　白者，银也；黑者，铅也。知白守黑，谓炼银於铅也。炼银於铅，则神明自生。银为金之精，铅为水之基。五行之中，惟独水之数一，合道之枢，而为阴阳之始也。虽非真一之一，而得真一之用，故真一之道先取金子为黄芽之根。金子，即水也。欲合万殊而为一，叉先於万殊之中，求其一者而为基也。此金丹之法，有取於用铅者，其理如此，所以谓水为道枢也。论至於此，始明水得真一之用，而未是真一之一也。水之生数一，水之‘成数六。以成数六言之，则水一含土五也。故铅外黑，内含金华，而有玄含黄芽之妙用焉。水者，五行之始。铅者，五金之主。水本居北，搬#54运而南，使水自下升，载宝而上，如河车之运，故日河车。以黄复黑，故日被褐，谓铅质本贱也。而白银在内，故日怀玉，谓至宝冥藏#55也。大抵造化之理，莫不以贱护贵，以晦养明，以卑保尊，以狂养圣。虽外视狂夫，而内怀至宝。可见，机缄不露，良贾深藏，岂可与急急於人知者同日而语？魏君之旨，虽本在铅，而义亦两及之。
　　金为水母，母隐子胎。水者金子，子藏母胞。真人至妙，若有若无。髻·髭大渊#56乍沉乍浮。进退分布，各守境隅。
　　银是金，铅是水，金生水，故金为水母。水者金子，铅藏银，故母隐子胎，子藏母胞。金胎处铅中，即是真人在渊内，或现或隐，乍沉乍浮，及乎用铅既已，水退渊澄，真人出现，则又各守境隅矣。《金碧经》曰：灰池炎约，铅沉银浮。其旨同此。
　　采之类白，造之则朱。炼为表卫，白裹#57贞居。方圆径寸，混而相拘。先天地生，巍巍尊高。
　　探之类白者，探浮银至宝於西方。造之则朱者，结金丹圣胎於南室。丹成显象，如混沌鸡子，白裹贞居，方圆径寸，混而相拘。此魏君显示先天之法象也。既生於天地之先，其巍巍尊高，岂可思议？
　　旁有垣阙，状似蓬壶。环匝#58关闭，四通踟局。守御固密，关绝奸邪。曲阁相通，以戒不虞。可以无思，难以愁劳。神黑满室，莫之能留。守之者昌，失之者亡。动静休息，常与人俱。
　　神室之中，法象既圆，世，界成立。金轮在外如墙阙之周遮。世界居中，同蓬壶之美丽、银山铁壁之坚密，则使板绝奸邪以无虞。琼楼玉阁之四通，则可游戏神通而无碍。当是时也，可以无思，难以愁劳。保护太和，如持满器，一念动止则法身随焉。神黑充身，至难保护，守之则昌，失之则亡，学者勉之哉。　　
　　是非历藏法，内视有所思。履斗步歪宿，六甲次日辰·。·阴道厌九一，浊乱弄元胞。食熙呜肠胃，吐正吸外邪。昼夜不外寐，晦朔未尝休。身体日疲倦，恍惚状若痴。百脉鼎沸驰，不得清澄居。累土立坛宇，朝暮敬祭祠。鬼物见形象，梦寐感慨之。心欢而意悦，自谓必延期。遽以夭命#59死，腐露其形骸。举措辄有违，悖逆失枢机。诸术甚众多，千条有万余。前却违黄老，曲折戾九都。
　　世问法卫不可胜计，虽历藏诸法，在学者明辨#60邪正，审察是非而已。如闭目内视而思五脏之精光，步斗而行以取天呈之正无，按日辰而祭甲，厌九一以行阴，吐正黑而吸邪，浊元胞而服熙，昼夜不外，晦朔无休，身体日痕，精神恍惚，或立坛而祠鬼，或感梦以析神，诸衍虽多，皆非正法。将期延寿，反更夭亡，腐亮#61形骸，枉伤天命，诚可悲叹。又岂知金液还丹，并与父母肉身变化而飞腾者哉？如前所迷诸法，皆违背黄帝、老君之道，观其举措反获戾於九都之府矣。
　　明者省厥旨，旷然知所由。勤而行之，夙夜不休。服食三载，轻举远游。跨火不焦，入水不濡。能存能亡，长乐无忧。道成德就，潜伏伺时#62。太乙乃召，移居#63中洲#64。功成上升，膺录受图。
　　世之明者，省魏君所述之旨，知所以修炼之由，勤而行之，夙夜无替，不瑜三年，丹道成就，便可出水入火，轻举远游，变化灵通，消遥自在。然道成德就，须当港伏人问，积功累行，以待太乙元君之召，然后移居中洲，膺图受录，功满上升，身归紫府。所谓功满三千大罗为仙，功满八百大罗为客，在功行之高下云耳。
　　《火记》不虚作，演《易》以明之。偃月法鼎炉，白虎为熬枢。汞日为流珠，青龙与之俱。举束以合西，魂魄自相拘。中上弦兑数八，下弦艮亦八。两弦合其精，乾坤体乃成。二八应一斤，《易》道正不倾。铢有三百八十四，亦应卦爻之数。
　　古有丹书迷火侯功用，谓之《火记》，几六百篇，其旨不外乎《周易》。然《火记》之作，岂虚而无据耶？当演《易》以明之，可也。《易》有三百八十四爻，即周天火候、上下二弦、二八一斤之数。一斤计三百八十四铢，适与卦爻相应。乾爻一百九十二，坤爻一百九十二，而乾坤之道备矣。偃月炉者，谓玄关一窍之体用也。其窍半黑半白，如半弦月，故日偃月炉。知偃月为炉鼎，则大丹之道思过半矣。白虎在下为发火之枢机，青龙居上起腾云之风浪，其闲真汞变化流珠。是则，束龙与西虎相交，阴魄与阳魂相制，运神功於金鼎，暖圣药於玉炉，倒造化之机，翻乾坤之用，非天下之至通，其孰克知此#65哉？
　　金入於猛火，色不夺精光。自开辟以来，日月不亏明，金不失其重，日月形如常。金本从月生，朔日一受日符。金返归其母，月晦日相包。隐藏其匡郭#66，沉沦於洞虚。金复其故性，威光鼎乃熹#67。
　　日月与金最为长久，自开天辟地以来，日月之形如常而未尝亏明，真金之重如初而未尝夺色，益三者一体也。人徒见金精盛而月倍明，以知金自月生，而不知月之明本生於日也，故会合之际，月藏其明，沉沦同虚，以受日化乃能生金，而金性本出於日，故其坚刚重，实禀太阳之色，具太阳之性也。万物遇火，莫不销坏。惟金入火，色不夺光，经百炼而愈坚，度大冶而益赤，益火乃太阳之气，金乃太阳之精，金入猛火乃复其故性，是以鼎炉火炽则金色愈增，而威光熹然可爱矣。
　　子午数合三，戊己数称五。三五既和谐，八石正纲纪。呼吸相含育，伫恩#68为夫妇。黄土金之父，流珠水之母。水以土为鬼，土镇#69水不起。朱雀为火精，执平调胜负。水盛火消灭，俱死归厚土。三性既会合，本性共宗祖。
　　八石，外药也。以三五譬之，子水一，午火二，子午之数合而成三也。土数五，故戊己称五也。三五和谐，水、火、土三者合会也。三五相为夫妇，互作君臣，如八石之互相制度也。土生金，故土为金父。土克水，故土为水鬼。流珠，汞也，生於日而结为金；金生水，故流珠为水母。以水沃之，则火不炎。以土镇之，则水不滥。是则，三物一家都归戊己也。水得土则消，火得土则息，金得土乃归其父也。土为金父，则火为金祖，故日三性会合，则本性共宗祖也。
　　巨胜尚延年，还丹可入口。金性不败朽，故为万物宝。术士服食之，寿命得长久。土游於四季，守界定规矩。金砂入五内，雾散若风雨。熏蒸达四肢，颜色悦泽好。发白皆变黑，齿落生旧所。老翁复丁壮，耆妪成诧女。改形兔世厄，号之日真人。
　　胡麻又名巨胜，此几药也。服之尚可延年，况神丹乃纯阳之精，其性如金刚之不坏？而金在万物之中，为至贵之宝，苟得服之，寿命长久，岂不万倍於几药乎？辰、戌、丑、未四方皆有土，可见金、木、水、火皆资土而立。而五脏之数五，虽禀金、木、水、火，其实亦#70资土五而荣也。金者，土之子。真丹入腹，而金气入於五脏之内，则淇蒙烟雾遍体熏蒸#71如陶冶之中火正炽时，而上水下施如烟如雾。其时，四肢百脉淫淫若#72春泽，熏蒸而流布#73自然回颜换骨，返老还婴；颜色光鲜，精神悦泽#74，发白返黑，齿落更生；老翁变作壮年，耆妪翻成女。形体改换，世厄自逃。昼夜清明，神识不寐。法身与幻质皆充，阴魄与#75阳神俱妙，方可谓之真人矣。当是时，虽混尘凡而不同三界，虽居浊世莫测行藏。欲去则直造蓬洲，放意则径#76超象外矣。
　　胡粉投火中，色坏还为铅。冰雪得温汤，解释成太玄。金以砂为主，禀和於水银。变化由其真，终始自相因。欲作服食仙，宜以同类者。植禾当以黍，覆鸡用其子。以类辅自然，物成易陶冷。鱼目岂为珠，蓬蒿不成椟。类同者相从，事乖不成宝。是以燕雀不生凤，狐兔不乳马，水流不炎上，火动不润下。
　　物类相感，有不期然，而自不容不然者。胡粉本铅烧就，而再投火中，则其色变坏，复化为铅。冰雪本水结，再得火熙，则复化为水。至宝之生，.本出乎太阳真精。结灵聚秀，初结成朱砂，则其中已有真汞。真汞离母，则日水银。水银在大冶之中为太阳所炼，岁久凝为白银，白银历久始变黄金，则是金本以砂为主。砂者，神也，故日神砂。汞者，精也，故曰水银。今者炼丹之初#77，先探阳精变化为砂，次取水银与砂相合，研和二物，煅炼成金。既已成金，方用铅养。益真精生化出乎太阳，本与太阴交合而生，须得真铅始堪服食。真铅生於太阴，故日同类。金得真铅，如子得母，以此相辅，陶冶易成，譬之#78以黍种禾#79以鸡抱卵，同禀相感，同气相须也。苟不知此，别求异类，则徒劳心力，枉费工夫，犹·燕雀不能生凤，狐兔不能乳马，水不可以蒸物，火不可以润物也。知此理，则砂汞合而精神生，水火交而蒸润得，则是火居水下而可以遂炎上之功，水居火上而可以成润下之德，非天下至精，其孰与於此哉？
　　世间多学士，高妙负良材。邂逅不遭遇，耗火亡货财。据按依文说，妄以意为之。端绪无因绿，度量失操持。捣治#80羌石胆，云母及矾磁。硫黄烧豫章，泥顿相炼持。鼓下五石铜，以之为辅枢。．襟姓不同种，安肯合体居。千举必万败，欲点反成痴。侥幸迄不遇，圣人独知之。秆年至白首，中道生狐疑。背道守迷路，出正入邪岐。管窥不广见，难以揆方来。
　　金丹之理，妙夺造化，迥出思议之表。不遇至人，徒劳测度；若用外物，尤其狂妄。守邪背正，又非贤村。往往学道之人，不肯坚心寻师访友，苦志勤求，或有始无终，或狐疑中道，蹉跎白首，衰老无成，是皆以#81管窥天、自高自满者之过也。然明明日月，荡荡乾坤，寒暑往来，朝昏相代，无非大道方来之理。不遇至人，难以揆度。学者宜先积行累功#82，以析感遇，切勿自欺，到此#83宝山，空手归去。
　　若夫至圣，不过伏羲，始画八卦，效法天地。文王帝之宗，结体演爻辞。夫子庶圣雄，《十翼》以辅之。三君天所挺，迭兴更御时。优劣有步骤，功德不相殊。制作有所踵，推度审分铢。有形易忖量，无兆难虑谋。作事令可法，为世定诗书。素无前识资，因师觉悟之。皓若寨帷帐，瞋目登高台。
　　魏君天资挺拔#84犹且因师觉悟，故叹金丹妙理，非有形有兆，实难忖难量。虽三圣寓是理於《易经》，而八卦参#85玄机．於造化，象指既形之妙，言彰可兆之功，揆之《参同》，犹存世法。虽圣人审分铢而制作，使学者探迹隐而#86推求，奈何指秘辞心#87、道超象外。《参同》不作，冥昧奚明？此魏君所以准穷理尽性之书，迷超几入圣之道。如执左契，似寨前帷，本出师资，非干前识。是知天机虽远而人人有分，大道不隐而世世得人，勿谓宿有仙骨方可希求，当知但办肯心无不可者。翻覆魏君前后谦辞，始知前真慈悲之旨。
　　《火记》六百篇，所趣等不殊。文字郑重说，世人不熟思。寻度其源流，幽明本共居。切为贤者谈，曷敢轻为书。若遂结舌疮，绝道获罪诛。写情着竹帛，又恐泄天符。犹豫增叹息，悦仰缀斯虑#88。陶冷有法度，未忍悉陈敷。略述其纪纲#89枝条见扶炼。
　　世之学者见丹经、紫书、火侯之说，迷进退、文武之功，有始终起止之异，不狐疑者鲜矣。所以诸经多云有六百篇以载火候功用，殊不知言殊旨一，体异用同。既识朝《屯》暮《蒙》之反覆，则知昼《诟》夜《复》之循环，如转城玑，如循轨辙，虽文辞之郑重，实嘱付#90之勤渠#91故彰六百篇，以周三百日不出乎进退两卦，但在夫始终一诚，心志精专，丝毫不武；叹夫圣言不隐，世不熟思，故魏君复叔三篇，无非一理，益欲调析纪纲，陈敷法度，使后学易明，厥量大哉。
　　以金为堤防，水入乃优游。金计有十五，水数亦如之。临炉定铢两，五分水有余。二者以为真，金重如本初。其三遂不入，火二与之俱。三物相含受，变化状若神。下有太阳黑，伏蒸须臾问。先液而后凝，号日黄舆#92焉。岁月将欲讫，毁性伤寿年。形体为灰土，状若明窗尘。
　　欲炼大丹，先以纯金修筑城郭周遭围逵#93然后取真水於其中，始无渗漏。或谓金堤，或言城郭，皆此意也。欲筑金堤，但知四象、五行全藉土之理，则金自然生#94成矣。会用五行真土，能成五行真金，益土者金母也。既成五行真金，则能柜五行真－水，益水者金子也。水、土、金三物纽结成方寸#95之形，而婴兄现象於其问矣。及夫运用上升，则金光满室腾腾，若车舆之行，故号黄舆也。但临炉定#96则金重不过五分，放水多些少#97不妨。其三不入，火二与俱者，木三#98、火二也。火二与木三俱不入，如人之魂神本自无体，寓物而现。修真之功，但炼水、土、金三物，三物既结就而成宝，则魂神自然与之俱妙矣。水入金防本是凝液，借太阳在下之气伏蒸灯炼，变化成黄#99舆。火力既周，神功既足，则千变万化，凤笔龙车皆是物也。及乎脱胎，则形体闪烁，如明窗#100日影射尘之状，此魏君显露功成变化之象，奈何世人不知，妄行忖测，曾未梦见，敢肆臆说。惟亲诣者能知之耳。
　　捣治并合之，驰入赤色门。固塞其际会，务令致完坚。炎火张於下，昼夜声正勤。始文使可修，终竟武乃陈。候视加勤慎，审察调寒温。周旋十二节，节尽更相亲。气索命将绝，休死亡魄魂。色转更为紫，赫然成还丹。提粉以一元#101，刀圭最为神。
　　此言运用之功，动天地之弃钥，如梼而治之，直至南方赤门，方固闭而使水火际会。此功昼夜不绝，先以文升，次以武降，周旋十二时，一日既终，更宜勉强#102，至於气已索然，命将垂绝，百豚归根，万窍归寂#103，非死也，犹死也#104。绝后重苏，金光转紫，状如紫粉，一刀圭许，时时呈露，处处现前#105，变化不测，神妙不可思议矣。
　　推演五行数，较约而不烦。举水以激火，奄然灭光明。日月相激薄，常在晦朔问。水盛坎侵阳，火衰离昼昏。阴阳相饮食，交感道自然。
　　若以五行较之，火见水则奄然灭光，然日月亦水火也，每遇合朔，而#106，不相伤，何也？益天地阴阳交感相食，自有定数定期。无水盛火衰之害，能察其机而盗用之，则宇宙在手，万化在身，虽水火之相克而合为夫妇，金木之问隔而自然交通。然天下莫能#107见，而莫能知也。悲夫。
　　名者以定情，字者绿性言。金来归性．初，乃得称还丹。吾不敢虚说，仿效圣人文。古记题龙虎，黄帝美金花#108。淮南炼秋石，王阳加黄芽。贤者能行持#109，不肖母与俱。古今道由一，对谈吐所谋。学者加勉力，留念深思惟。至要言甚露，昭昭不我欺。
　　此言还丹．之所以称还丹也。还者以情言，丹者以性言。金来归性初者，言金公本我性#110所生，今使之复见其母，还归本初，与妮女相合，结成婴兄，故日还丹。紫阳诗日：金公本是束家子，送在西邻#111寄体生。认得唤来归合养，配将妮女结亲情是也。古今名称虽不同，其实一道也。
　　周易参同契解卷上竟
　　#11『换』，四库本作『杂』。
　　#12『匡郭』，原作『围郭』，据四库本改。后文同。
　　#13『车辐』，原作『众辐』，据四库本改。
　　#14『阳』，据四库本补。
　　#15『一阴』，原作『－』，据四库本改补。
　　#16『日』，据四库本补。
　　#17『覆隍』，四库本作『复隍』。
　　#18『反之』，四库本作『返之』。
　　#19『辨』，原作『辩』，据四库本改。
　　#20『馒役』，四库本作『漫役』。
　　#21『是也』，原脱，据四库本补。
　　#22郁『媾』，原作『构』，据四库本改。
　　#23『统黄化』，四库本作『化黄包』。后文同。
　　#24『躯』，原作『驱』，据四库本改。
　　#25『冠昏』，四库本作『冠婚』。后文同。
　　#26『乃芽滋』，原作『芽乃生』，据四库本改。
　　#27『也』，据四库本补。
　　#28『金丹者』，原作『金丹也者』，据四库本删『也』字。
　　#29『既悟其时』，原脱，据四库本补。
　　#30『有』，据四库本改。
　　#31『－』，据四库本移此，原在『乾体就』之后。
　　#32『丙南』，四库本作『内南』。
　　#33『消息』，原脱，据四库本补。
　　#34『一爻』，四库本作『一黑』。
　　#35『每』，原脱，据四库本补。
　　#36『月』，原脱，据四库本补。
　　#37『现』，原作『见』，据四库本改。
　　#38『生矣』，原脱，据四库本补。
　　#39『眇』，四库本作『砂』。
　　#40『节令』，四库本作『时令』。
　　#41『卦变』，四库本作『卦节』。
　　#42『则循』，四库本作『以因』。
　　#43『可得不慎乎』，四库本作－可以不顺乎』。
　　#44『眇忽』，四库本作『砂惚』。
　　#45『布宝』，原作『布实』，据四库本改。后文径改。
　　#46『屏去』，四库本作『屏出』。
　　#47『干』，即『干』字，四库本作『干』，上下文同。
　　#48『形躯』，原作『形驱』，据四库本改。
　　#49『顺共』，四库本作『顺恭』。
　　#50『中美』，四库本作『终修』。
　　#51『了』，原作『子』，据四库本改。
　　#52『之』，原脱，据四库本补。
　　#53『上行而卑暗』，原作『卑而上行』，据四库本改。
　　#54『搬』，原作『般』，据四库本改。凡下文相同处径改不注。
　　#55『冥藏』，原作『宜藏』，据四库本改。
　　#56『大渊』，原作『太渊』，据四库本改。
　　#57『白裹』，原作『由裹』，据四库本改。下文相同处径改不注。,'四．
　　#58『环匝』，原作『环雨』，据四库本改。下文相同处径改不注。
　　#59『夭命』，原作『天命』，据四库本改。
　　#60『明辨』，原作『明辩』，据四库本改。
　　#61『腐矗』，四库本作『腐臭』。
　　#62『伺时』，四库本作『俟时』。
　　#63『移居』，原作『移名』，据四库本改。后文同。
　　#64『中洲』，四库本作『中州』。
　　#65『知此』，四库本作『如此』。
　　#66『匡郭』，四库本作『匡廓』。
　　#67『熹』，四库本作『嬉』。下文同。
　　#68『伫恩』，四库本作『伫思』。
　　#69『土镇』，原作－上镇』，据四库本改。
　　#70『亦』，四库本作『乃』。
　　#71『熏蒸』，原作『黑需』，据四库本改。
　　#72『若』，原脱，据四库本补。
　　#73『熏蒸而流布』，原作『黑黑流布』，据四库本改。
　　#74『悦泽』，原作『悦泽』，据四库本改。
　　#75『与·』，四库本作『共』。
　　#76『径』，原作『径』，据四库本改。
　　#77『初』，原作『功』，据四库本改。
　　#78『之』，据四库本补。
　　#79『种禾』，四库本作『植禾』。
　　#80『捣治』，四库本作『梼治』。
　　#81『以』，原脱，据四库本补。
　　#82『累功』，四库本作『累德』。
　　#83『到此』，原脱，据四库本补。
　　#84『挺拔』，四库本作『挺特』。
　　#85『参』，四库本作『参』。下文同。
　　#86『而』，四库本作『以』。
　　#87『指秘辞心』，四库本作『旨秘辞中』。
　　#88『虑』，原作『愚』，据四库本改。
　　#89『纪纲』，四库本作『纲纪』。
　　#90『嘱付』，原作『祝付』，据四库本改。
　　#91『勤渠』，四库本作『勤劬』。
　　#92『黄舆』，四库本作『黄毕』。下文同。
　　#93『围违』，四库本作『围绕』。
　　#94『生』，据四库本补。
　　#95『方寸』，四库本作『方土』。
　　#96『临炉定』后疑缺『铢两』二字。
　　#97『少』，四库本作『小』。
　　#98『木三』，原作『水三』，据四库本改。
　　#99『黄』，原脱，据四库本补。
　　#100『明窗骗，四库本作『明牌』。
　　#101『提粉以一元』，四库本作『粉提以一九』。本皆有误，宜作『粉提以一丸』方是。
　　#102『勉强』，四库本作『相亲』。
　　#103『归寂』，四库本作『俱寂』。
　　#104『犹死也』，原脱，据四库本补。
　　#105『现前』，四库本作『见形』。
　　#106『而』，四库本作『两』。
　　#107『能』，原作『不』，据四库本改。
　　#108『金花』，四库本作『金华』。
　　#109『行持』，四库本作『持行』。
　　#110『性』，据四库本补。
　　#111『西邻』，四库本作『西林』。
　　周易参同契解卷中
　　抱一子陈显微解
　　中篇
　　乾刚坤柔，配合相包。阳禀阴受，雄雌相须。须以造化，精气乃舒。坎离冠首，光耀垂敷。玄冥难测，不可画图。圣人揆度，参序元基。四者混沌，径#1入虚无。六十卦周，张布为舆。龙马就驾，明君御时。和则随从，路平不邪。邪道险阻，倾危国家。
　　乾坤刚柔，二者配合，递相包含，则自然阳禀与而阴受藏也。益阳雄则播施，阴雌则含受，孤阳不生，孤阴不育，雄雌二者相须，精熙舒布以成造化，如人受胎莫不以阴阳相交为之造化，故当以乾、坤二卦为始。今云坎离冠首者，益乾坤为天地，坎离为日月。天地定位不能合而为一。而交於其中合而为一者，日月也。故#2乾坤为药之体，坎离为药之用。所以只言坎离冠首者，以明大药之用全在坎离也。是则乾坤为#3鼎，而坎离为药耳。然坎离之用，即於乾坤二体之问上下往来，飞潜不定。岂易画图哉？圣人欲揆度其玄妙，以告学者，惟观六十样卦#4之中－阳画－阴爻，或在上，或在下，玄冥难测，但当如明君之御时，而以六十卦为舆，泰然无为以就驾，则可晏然而顺步，徐徐而进道，雍容和易，稳路平驱，自始至终，周循诸卦，安有险阻之息？故日：和则随从，路平不邪。苟不达此，妄行邪径，则有颠覆之忧、倾危之答矣。刘海蟾云：莫教翻却紫河车。与此意同。益言路虽#5平夷须防险阻，不可不谨也。
　　君子居其室，出其言善，则千里之外应之。谓万乘之主，处九重之室，发号出令，顺阴阳节。藏器伺时#6，勿违卦月。《屯》以子申，《蒙》用寅戌。余六十卦，各自有日。
　　修丹之士，一年处室尤#7为艰难，所动虽小，所感甚大，如万乘之君深居九重，动止语默，关系天和，如《易》所谓君子居室，应在千里。正可为比。惟当顺阴阳之降腾，随刑德而进止，如怀至宝，如护目睛，如养胎儿，如持满器。俟时之至不可违於卦月，《屯》则自子至申，《蒙》则自寅至戌，其余诸卦各自有时。益一日两卦，一时一爻。欲识阴阳，须分昼夜；欲知昼夜，须分炁白；炁白既分，卦爻斯得。《易》日通乎昼夜之道，而知者此也。
　　聊陈两象，未能究悉。立义设刑，当仁施德。逆之者凶，顺之者吉。按历法令，至诚专密。谨候日夜，审察消息。纤芥不正，悔吝为贼。
　　两象者，《屯》、《蒙》也。未能究悉者，不敢尽泄火候天机也。学者遇师得旨，依时下手，结就丹头，须当按乎历法，至诚专密，谨侯日夜，审察消息。遇阳则进，如当仁而施德；遇阴而退，如立义而设刑。顺之则吉，逆之则凶。如其问毫发不正，则有悔吝存乎其问而为贼害，如苗中之草菜、镜中之尘垢。且世人炼丹砂犹恐水火差误丹乎？
　　二至改度，况兹金液大一守界一覆。乖错委曲。隆冬大暑盛夏霜雪。二分纵横，不应漏刻。风雨不节，水旱相伐。蝗虫涌沸，群异旁出。天见其怪，山崩地裂。孝子用心，感动皇极。近出己口，远流殊域。或以招祸，或以致福。或兴太平，或致兵革。四者之中，由乎胸臆。
　　二至者，阴阳之始从出也。苟乖错其用，则天变随之夏雪冬雷，灾异斯惨。二分者，阴阳之所交分也。苟乖错其用，则天变亦然，山崩地裂，水旱为灾，不可胜言矣。此盖运火之士失时差误，而真胎损害、世界崩摧。孝子喻真胎，皇极喻祸福。或致太平，或致兵革，或以招祸，或以致福，皆由运火之士胸臆所#8感召也。炼丹之法，与世法无殊，然治世之所感召，犹如影响，况夺天地之造化，而与天地合其德、同其运耶？
　　动静有常，举#9其绳墨。·四时顺宜，与炁相得。刚柔断矣，不相涉入。五行不妄盈缩。《易》行周流屈伸反覆。
　　火侯祸福，既如前章。则当动静有常，如循绳墨不可差。四时之宜然与#10二气相得，缩，或屈或伸，各守疆界，方可无虞也。
　　晦朔之间合符行中。混沌鸿蒙相从。滋液泽润，施化流通。天地神灵，不可度量。利用安身箕斗之乡。旋而右转，呕轮散发#11精光。
　　至于晦朔之间,则当合符行中，始於束北，虚也箕故也。如混沌鸿蒙不可度量。益牝牡相从液润泽，施化流通之时也，乎？故利用安身，呕轮吐萌，寒山子诗云：不得露其根则子坠。盖体用不同--－震出为征。阳气造端，初阳以三立，八日－一一兑行。,，五行周流，，牝牡，隐形而藏。岂可用工隐形而藏。却自发散辉光，根可,滋，施功亦异阴以八通。故三九二见龙，和平
　　昴毕之上九潜龙日震动刚不侵逾，柔不退或反或覆，有明。三五德就,乾体乃成。九三夕惕,亏折神符。盛衰渐革,终还其初。巽继其统,固济操持。九四或耀,进退道危。艮主进止,不得逾时,二十三日,典守旋期。九五飞龙,天位加喜。六五坤承,结括终始。馧养众喜,世为类母。
　　一日之间,火候周旋入璇玑之运,自子升上,至午降下,周历六爻,虽无形可观,而默运造化会之於心,其时灵药随日往来,升降上下,未尝停止，岂有常位。所以与大《易》阳生阴降之理合也。谓为《易》宗祖者，圣人先悟金丹之理以自修持，超几入圣而后迷是理於《易》以示后人，是知大《易》之作本诸大丹，而大丹之道乃#15《易》之宗祖也。
　　朔旦为《复》 ，阳气始通。出入无疾，立表微刚。黄锺建子，兆乃滋彰。播施柔暖，黎需#16得常。
　　半夜子时，火候起绪也。一阳未生#17，火侯未动。众阴群居，如众庶无统。及乎火侯既动，阳气始通，播施和暖，熏蒸#18鼎器。光明既兆，则为万物发生之主，是时修炼之士便能默会进火之机，畎微刚为表准，出一入往来，收放无疾；自兹#19以往，渐．渐增修，以至纯乾，暖#20炼成宝。大几初功，尤宜加馑。前辈诗云：夜寒宜向火，护众到天明。此#21即播施柔暖黎需得常之义也。
　　《临》 炉施条，开路正光。光耀渐进，日以益长。丑之大吕，结正低昂。
　　丑时，进二阳火侯也。至是，则光耀渐进，开玄路，正光明也。阳自下生，当就下结。其时用功正低，待过此一爻渐以放仰，以随化机，故日结正低昂。
　　仰以成《泰》 ，刚柔并隆。阴阳交接，小往大来。辐赓於寅，运而趋时。
　　寅时，进三阳火侯也。至是，则刚柔交分，阴阳各半，上水下火。是则精水上腾，神火下仰，仰者欲升，腾者欲降，阴阳交接，小往大来，造化辐奏於此。
　　渐历《大壮》 ，侠列卯门。榆荚堕落，还归本根。刑德相负，昼夜始分。
　　卯时，进四阳沐浴之侯也。其时，昼夜始分，生杀相半。万物至春敷荣，而检荚至是独落。益榆荚应星，星至晓隐，以金丹与森罗万象相参，而万象森罗亦生於日月故也。
　　《夬》 阴以退，阳升而前。洗濯羽翮，振索宿尘。
　　辰时，进五阳火候也。至是，则#22五阳上升，水源清澄，如禽出水，振洗羽翼，将欲奋飞，为冲天之举矣。
　　《乾》 健#23明威#24广被四邻。阳终於巳，中而相干#25。
　　巳时，进六阳火侯也。至是，则·纯乾体就，月圆水满，光盛神盈，正而不偏，圆而不缺，光被四表，明褊十方矣。
　　《姤》 始纪绪，履霜最先。井底寒泉，午主#26袭宾。宾服於阴，阴为主人。
　　午时，退一#27阴符侯也。至是，则阴为主而阳为客，苟不识主中宾、宾中主，则差之毫厘，为害不细。勿以一阴方萌，未能为害。奈何井底寒泉，而履霜冰至。前辈所以切切论主宾之分者以此。
　　《遁》 去世#28位，收敛其精。怀德俟时，栖迟昧冥#29。
　　未时，退二阴符侯也。
　　《否》 二塞不通，萌者不生。阴伸阳屈，没阳姓名。
　　申时，退三阴符侯也。
　　《观》 其权量，察仲秋情。任畜微稚，老枯复荣。荠麦芽蘗，因冒以生。
　　酉时，退#30四阴符#31沐浴候也。荠麦应日，故至八月芽叶。日魂胎於酉也，木至是而胎藏，至是而沐浴，故酉为沐浴之侯。
　　《剥》 烂肢体，消灭其形。化炁既竭，亡失至神。
　　戌时，退五阴符侯也。
　　道穷则返，归乎《坤》 元。恒#32顺地理，承天布宣。
　　亥时，退六阴符候也。
　　元。恒#32顺地理，承天布宣。
　　亥时，退六阴符候也。
　　玄幽远渺，隔阂相连。应度育种，阴阳之源。寥廓恍惚，莫知其端。先迷失轨，后为主君。无#33平不陂，道之自然。变易更盛，消息相因。终坤始复，如循连环。帝王乘御，千载尚存#34。
　　磁石吸铁，阳燧取火，方诸取水，皆阴阳相感、隔碍相通之理。岂能测其端倪哉？修丹之功，始若迷昧#35及乎火候既终，丹力既熟，方知#36身为世尊，如帝王之乘御矣。此道岂外乎终《坤》始《复》之机哉？魏君重复言之，可谓明尽矣。
　　将欲养性，延命却期。审思后末，当虑其先。人所禀躯，体本一无。元精云布，因炁托初。
　　夫血气之属各有性，而性未尝不出於正也。血气之属各有命，而命未尝不出於情也。然性本正矣，及乎迷失真性而沦溺於邪蹊，甚至为凶人、为蛇、为竭、为异类，变其性而为邪性者有矣。命本情矣，及乎明心见性，了知一切，众生各因淫欲而正斯命。於是，炼精化熙，入圣超凡，变其命而#37为正命者有矣。知性之本正，然后能养。知命之可正，然后能延。试思，夫人之始，初禀受形躯之时，本一正性也，而父母交精，元炁云布，果出於正耶？果出於情耶？《圆觉经》谓命因欲有。与此同匕曰。
　　阴阳为度，魂魄所居。阳神日魂，阴神月魄。互为室宅。性主处内，立置鄞鄂。情主营外，筑垣城郭。城郭完全，人民乃安。爰斯之时，情合坤乾#38。乾动而直，气布精流。坤静而翕，为道舍庐。刚施而退，柔化以滋。九还七返，八归六居。男白女赤，金火相拘。则水定火，五行之初。上善若水，清而无瑕。道之形象，真其难图。变而分布，各自独居。
　　夫情性生於魂魄，魂魄生於明暗，明暗生於#39日月，日月生於阴阳，圣人以乾坤刚柔、动静阖辟之机推测之，此大丹之道所以契大《易》也。其要不出乎以阴阳为度也，故日出於卯则天明而魂盛，日入於酉则天暗而魄盛。魂为阳神，魄为阴神；魂以昼为室，魄以夜为宅，其实不出乎明暗二机也。夫人昼明则用魂用神，而魂神本性也。夜暗则归精归魄，精魄本命也。命生情，故以精魄为城郭。性生心，故存心神#40为鄞鄂。城郭固全#41，人物乃安，当斯之时，以情营外，然后乾坤合而刚柔、动静、阖辟之·理得矣。於是，一运之气，周乎太空；升降混沦，俱化真土；九金八木、七火六水，还返归居，皆入於土矣。归土则五行全而万物生。其中，男现白形，女呈赤貌#42益五行聚会而金火相拘，火炼金而金柜水，如汤在鼎而玉鼎汤煎，如鼎在炉而金炉火炽。只言水、金、火者三物，总在土中，言火则自然有木，造化既成，铅凝汞结於鼎中，则水之为功，又善之上者也。至宝无瑕，至真难摸，火候既足，五行分布，则又各自独居，而不相凌犯矣。
　　类如鸡子，炁白相扶。纵广一寸，以为始初。四肢五脏，筋骨乃俱。弥历十月，脱出其胞。骨弱可卷，肉滑若铅。
　　纵广一寸，横微狭焉，法身在其中矣。前辈有云：争如跳入珠光内，踊身直到紫微官。
　　阳燧以取火，非日不生光。方诸非星月，安能得水浆。二炁玄且远，感化尚相通。何况近存身，切在於心胸。阴阳配日月，水火为效征。
　　阳燧者，炼五色石作镜向日，以艾取火。《淮南子》谓之火。方诸又有水，方诸以水晶为珠，向月取水，又谓之阴燧。阳燧、方诸若不假日月，则不能生水、取火。人身之中，阴阳升降与天地造化同运，其问水火交遇#43之理，亦岂外夫日往月来交会之机以求证效哉？
　　耳目口三宝，固塞勿发通。真人潜深渊，浮游守规#44中。旋曲以视听，开辟#45皆合同。为己之枢辖，动静不竭穷。离炁内营卫，坎乃不用聪。兑合不以谈，希言顺鸿蒙。三者既关键，缓体处空房。委志归虚无，无念以为常。证难以推移，心专不纵横。寝寐神相抱，觉悟候存亡。颜容浸以润，骨节益坚强。排却众阴邪，然后立正阳。修之不辍休，庶炁云雨行。淫淫若春泽，液液象解冰。从头流达足，究竟复上升。往来洞无极，怫佛被容中。反者道之验，弱者德之柄。芸组#46宿污秽，细微得调畅。浊者清之路，昏久则昭明。
　　耳不听则坎水内澄，目不视则离火内营，口不言则兑金不呜，三者既·闭则真人优游於#47其中。须用无念无虑，不可愁劳；委志虚无，心专不逸。缓体处空房者，无他#48意也。益欲人守雌抱一，缓弱其体，独处空房之中，寝寐则与神相抱，觉悟财审侯存亡，然后排却阴邪，纯阳积聚。一身之中，太和充溢，象解冰之液液，如春泽之融融；庶气云行，如雨如雾，上下往来，从头达足。修之不辍，污秽尽除，筋骨调畅，颜容光泽，骨节坚强，血化白膏，神形俱妙。但七门既返，殆若亡生，百豚俱沉，形气销尽#49，力弱不支，昏浊如醉，此乃道之验，德之柄也。昏者明之基，浊者清之源，自兹以往#50，圆明洞照，虚彻灵通，莫不自昏浊始也。
　　世人好小术，不审道浅探。弃正从邪径，欲速关不通。犹盲不任杖，聋者听宫商。投水#51 捕雉兔，登山索鱼龙。植麦欲获黍，运规以求方。竭力劳精神，终年不见功。欲知服食法，事约而不繁。
　　世人弃正从邪，嗜好小卫，徒劳心力，至老无成#52焉知大道之妙至简至易，约而不繁者哉？
　　太阳流珠，常欲去人。卒得金华，转而相因。化为白液，凝而至坚。金华先唱，有顷之间，解化为水，马齿琅讦。阳乃往和，情性自然。迫促时阴，拘畜禁门。慈母养育，孝子报恩。严父施令，教劲#53子孙。五行错王，相据以生。火性销金，金伐木荣。三五与一，天地至精。可以口诀，难以书传。
　　人命在卯，日出於卯，而万物仰之以生，则是万物皆借太阳之精以立#54 命矣#55 。太阳流珠者，命宝也。其此命宝寓神，则营营而乱思，乱思则逐物而迁化矣。寓精则持盈而难保，难保则挠念而欲泄矣。故日：常欲去人。但世之知是理者鲜矣。虽知之而能存者又鲜矣。然太阳之宝本木魂之精，若得金华而制伏之，则化为白液，凝作黄芽，如马齿琅吁之状。拘畜酉门而成变化，其法以五行吞啖之理，如父驱子，如子投母，似母养育，似子报恩，故先用火销金，次用金伐木，皆如严父之驱子。然后化而为水，水者木之母也，故日母育。复凝成金水者，金之子自子变母，故日报恩，要不出三五与一，所谓三五一都三个字稀，苟不遇至人授之，古今明者实然口诀，岂可易以文字窥测天机也耶？
　　象彼仲冬节，草木皆催伤。佐阳请贾旅，人君探自藏。象时顺节令，闭口不用谈。天道甚浩广，太元#56无形容。虚寂不可睹，匡郭以消亡。谬误失事绪，言还自败伤。别序斯四象，以晓后生盲。
　　仲冬之节化难测。万物归根。当斯之时，观夫天道，广而难知。察彼太玄无形之可睹，果何据而测造化之机耶？魏君别序四象，下章。
　　子当右转，午乃束旋。卯酉界隔二名。龙呼于虎，食，俱相贪荣。遂相□#57咽荧惑守西，不倾。狸犬守鼠功，何敢有声。浩造具于，主定虎吸龙精。两相饮，咀嚼相吞。太白经天。杀气所临，何有乌雀畏鹧。各得其功，何敢有声。
　　四象图
　　子从右转来束卯，午从束旋来西酉，皆越九转也。如此，则龙从火裹出，虎向水中生，荧惑守西而制金，太白经天而昼见矣。自然龙呼于虎，虎吸龙精＃58，狸犬假虎威而制鼠，乌雀望日乌而畏鸥，各得其功，不敢出气。此皆五行相制之理，不容不然者如此。
　　不得其理，难以妄言。竭婵家财，妻子饥贫。自古及今，好者亿人。讫不谐遇，希有能成。广求名药，与道乖殊。如审遭逢，睹其端绪。以　　类相况，揆物终始。
　　不得其理，徒求外药，枉费资财；一旦遭逢，睹其端绪，则能夺天地之化机，揆万物之终始矣。
　　五行相克，更为父母。母含滋液，父生禀与。凝精流形，金石不朽。审专不泄，得为成道。立竿见影，呼谷传响。岂不灵哉，天地至象。若以野葛一寸、巴豆一两，入喉辄僵，不得倪仰。当此之时，虽周文蝶曹，孔子占象，扁鹊掺缄，巫咸扣鼓，安能令苏，复起驰走？
　　夫人之命，既可使之速死，亦可使之长生。毒药入口，虽圣哲不能复苏。刀圭下咽，虽鬼神不能强害？神灵之妙，尽在虚明，本五行变化之机，实大造发生之体，故立竿见影皆神火之灵明。而呼谷闻声，亦神虚之＇应响。金石难朽，本出於虚无。而铅汞至灵，实生於造化。可谓：恍惚中有物，杳冥中有精。非夫至神，孰能而知之哉？
　　河上女，灵而最神。得火则飞，不见埃尘。鬼隐龙匿，莫测所存。将欲制之，黄芽为根。
　　北方正熙变为妮女，见火则飞腾出没，隐匿无常。若炼就黄芽，方能制伏，如鬼子母入瑁璃钵中，神通无所施矣。得吾道之高者自能知之。
　　物无阴阳，违天背元。牝鸡自卵，其雏不全。夫何故乎？配合未连，三五不交，刚柔离分。施化之精，天地自然。犹火动而炎上，水流而润下。非有师道，使其然也。资始统政，不可复改。观夫雌雄，交媾之时，刚柔相结，而不可解，得其节符，非有工巧，以制御之。若男生而伏，女偃其躯。禀乎胞胎，受气元初。非徒生时，着而见之。及其死也，亦复效之。此非父母，教令其然。本在交媾，定置始先。
　　张紫阳诗云：莫把孤阴谓有阳，独修一物转赢旭。锺离先生诗云：莫谓此身云是道，独修一物是孤阴。须知一阴一阳谓之道，男女媾精□#59，万物化生，而后可语还丹矣。苟二物不合，三五不交，水火未济，刚柔离分，则阴阳隔绝，天地闭塞，所谓偏阴偏阳谓之疾也。
　　坎男为月，离女为日。日以施德，月以舒光。月受日化，体不亏伤#60。阳失其契，阴侵其明。晦朔薄蚀，掩冒相倾。阳消其形，阴凌#61灾生。男女相须，含吐以滋。雌雄错襟，以类相求。
　　天地所以能长久者，以日月往来。阴阳交会相资，以发光辉。一才失度，则有薄蚀之息。人之坎离，犹天地之日月也。能以类盗天地之机乎？
　　金化为水，水性周章。火化为土，水不得行。故男动外施，女静内藏。溢度过节，为女所拘。魄以铃魂，不得淫奢。不寒不暑，进退合时。各得其利，俱吐证符。
　　此言金水#62 为夫妻、水火为配耦之妙。金生水，水性温，苟无土以制之，则未免过溢之息。木生火，火生土，土生而后水不得行。拘收藏蓄#63，而与火为配耦，是则金木相克。得为夫妇者，假火之力也。水火相克而为配耦者，假土之力也。然后进退合时，各得其和，而随时变现，俱吐符证矣。
　　丹砂木精，得金乃并。金水合处，木火为倡。四者混沌，列为龙虎。龙阳数奇，虎阴数耦。肝青为父肾炁为子，脾黄为祖。子五行始一家，都归戊己。
　　金木甲庚，相资为用者，彼此怀真土也。金四与水一，合化土五；木三与火二金之虎分作三家矣。
　　刚柔迭兴，合化土五束三西四合成一舍，更历分部。龙西虎束卯酉。刑德并会，相见欢喜。刑主伏杀，德主生起。二月榆落八月麦生，天呈据酉。子南午北纲纪。一九之数危，播精於子。
　　自子至巳为乾刚自午至亥为坤柔。则自然龙西虎束，子建纬卯酉虽束木之龙，· 砖协零私焘、心．劝，卫章奉，肺白为母。奇耦不齐二物及乎则都归戊己建纬魁临於卯。互为生起杀伏，互为纲纪，各得时矣。二月本生起，而西酉临之，故检死归根。八月本杀伏，而束卯临之，故荠麦发生。自西卯顺行九转，然后见南方之子；自东酉逆行九转，然后见北方虚危。此一九之数，含元虚危，播精於子者，此也。
　　关关睢鸠，在河之洲。窈#64 窕淑女，君子好迷。雄不独处，雌不孤居。玄武龟蛇，蟠虹相扶。以明牝牡，竟当相须。假使二女共室，颜色甚殊#65。令苏秦通言，张仪结媒。发辩利舌，奋舒美辞。推心调谐，合为夫妻。敝发腐齿，终不相知。若药物非种，名类不同。分剂#66参差，失其纪纲。虽黄帝临炉，太乙执火，八公捣炼#67，淮南调合，立宇崇坛，玉为阶陛，麟脯凤腊，把籍长跪，祷祝神祇，请哀诸鬼，沐浴斋戒，冀有所望，亦犹和胶补釜，以砌#68 涂疮，去玲加冰，除热用汤，飞龟舞蛇，愈见乖张。
　　此言一阴一阳之谓道，偏阴偏阳之谓疾。苟得其配，不劳余力，自然交遇#69 ，以结圣胎。苟不得其配，则徒劳万般，枉费神思，终不可得，乖张矣。
　　周易参同契解卷中竟
　　#1『径』，原作『径』，据四库本改。
　　#2『故』，原在『乾坤』之后，今据四库本移到『乾坤』之前。
　　#3『为』，原作『如』，据四库本改。
　　#4『换卦』，四库本作『离坎』。
　　#5『虽』，据四库本补。
　　#6『伺时』，四库本作『俟时』。
　　#7『尤』，据四库本补。
　　#8『所』，据四库本补。
　　#9『举』，四库本作『奉』。
　　#10『与』，据四库本补。
　　#11『散发』，四库本作『发散』。
　　#12『上九亢龙，下德于野。用九翩翩，为道规矩』，此两句原脱，据四库本补。
　　#13『亦同』，四库本作『相同』。
　　#14『前卷』，原作叫前图』，据四库本改。
　　#15『乃』，四库本作『乃』。
　　#16『黎炁』，四库本作『黎蒸』。后文同。
　　#17『未生』，原作『来生』，据四库本改。
　　#18『熏蒸』，原作『鱼炁』，据四库本改。
　　#19『兹』，四库本作『滋』。
　　#20『缎』，四库本作『坤』。＂
　　#21『此』，原作『如』，据四库本改。
　　#22『则』，据四库本补。
　　#23『健』，原作『健』，据四库本改。
　　#24『明威』，四库本作『盛明』。
　　#25『相干』，四库本作『神盈』。
　　#26『主』，四库本作『为』。
　　#27『一』，原脱，据四库本补。
　　#28『去世』，四库本作『世去』。
　　#29『昧冥』，原作『昧明』，据四库本改。
　　#30『退』，原脱，据四库本补。
　　#31『符』，原脱，据四库本补。
　　#32『怛』，原作『怕』，据其文义补正。
　　#33『无』，原作『不』，据四库本改。
　　#34『尚存』，四库本作『常存』。
　　#35『迷昧』，四库本作『迷分』。
　　#36『方知』，此之后四库本缺『身为世尊如帝王』七字。
　　#37『而』，据四库本补。
　　#38『坤乾』，四库本作『乾坤』。
　　#39『於』，原作『乎』，据四库本改。
　　#40『神』，原脱，据四库本补。
　　#41『固全』，四库本作『固坚』。
　　#42『赤貌』，四库本作『赤色』。
　　#43『交遇』，四库本作『交通』。
　　#44『规』，原作『规』，据四库本改。后文同者径改不注。
　　#45『开辟』，四库本作『开问』。
　　#46『芸组』，四库本作『耘锄』。后文同。
　　#47『於』，据四库本加。
　　#48『无他』，原作『他无』，据四库本乙正。
　　#49『销尽』，四库本作『消尽』。
　　#50『以往』，原作『已往』，据四库本改。
　　#51『投水』，四库本作『投水』。
　　#52『至老无成』，原作『至子无我』，据四库本改。
　　#53『教劫』，四库本作『教动』。
　　#54『立』，原作『命』，据四库本改。
　　#55『矣』，原作『焉』，据四库本改。
　　#56『太元』，四库本作『太玄』。
　　#57『喷』，四库本作『衔』，下文同。
　　#58『虎吸龙精』，此处之后四库本有阙文数百字，即自『狸犬假虎威』至『锺离先生诗云』之前止。
　　#59『媾精』，原作『交精』，据四库本改。
　　#60『亏伤』，原作『戏伤』，据四库本改。
　　#61『凌』．，原作『陵』，据四库本改。
　　#62『水』，原作『木』，据四库本改。
　　#63『蓄』，原作门畜』，据四库本改。
　　#64『窈』，原作『穷』，据四库本补改。
　　#65『殊』，四库本作『妹』。
　　#66『分剂』，四库本作『分刻』。
　　#67『捣炼』，四库本作『捣炼』。
　　#68『以狗』，四库本作『以碛』。
　　#69『交遇』，四库本作『交通』。 
　　周易参同契解卷下
　　抱一子陈显微解
　　下篇
　　惟昔圣贤，怀玄抱真。服炼九鼎，化迹隐沦。含精养神，通德三光。津液胜理，筋骨致坚。众邪辟除，正气长存。累积长久，变形而仙。忧悯后生，好道之伦。随傍风采，指画古文。着为图籍，开示后昆。露见枝条，隐藏本根。托号诸石，覆谬众文。学者得之，报椟终身。子继父业，孙踵祖先。举世迷惑，竟无见闻。遂使宦者不仕，农夫失耘，商人弃财#1，志士家贫。吾甚伤之，定录此文。字约易思，事省不繁。披列其条，核实可观。分两有数，因而相循。故为乱辞，孔窍其门。智者审思，用意参焉。
　　魏君虑世人不达其#2故，又指古之圣贤怀玄抱真，莫不服食九鼎，通德三光，故除邪存正，化形而仙。忧悯后生，好道之流，将仙经妄行笺注，不惟自无见闻，亦并与其子孙迷惑，故j 甚伤之，又迷此篇。
　　法象莫大乎天地兮，玄沟数万里。河鼓临星纪兮，人民皆惊骇。晷影妄前却兮，九年被凶咎。皇上览视之兮，王者退自改。关键有低昂兮，害气遂奔走。江淮之枯竭兮，水流注于海。天地之雌雄兮，徘徊子与午。寅申阴阳祖兮，出入复终始。循斗而招摇兮，执衡定元纪。
　　法象图
　　寅申阴阳出入图
　　循斗图
　　升熬於豁山兮，炎火张设下。白虎唱导#3前兮，苍液和於后。朱雀翱翔戏兮，飞扬色五彩。遭遇罗网施兮，压之不得举。嗷嗷声甚悲兮，婴兄之慕母。颠倒就汤擭兮，摧折伤毛羽。漏刻未过半兮，鱼鳞狎猎起。五色象炫惧兮，变化无常主。橘橘鼎沸驰兮，暴涌不休止。接连重迭累兮，犬牙相错距。形如仲冬冰兮，阑干#4吐锺乳。崔鬼而厕兮，交积相支拄。
　　此段魏君全彰玄关法象以示人也。
　　阴阳得其配兮，淡泊而相守。青龙处房六兮，春华#5震束卯。白虎在昂七兮，秋芒兑西酉。朱雀在张二#6兮，正阴#7离南午。三者俱来朝兮，家属为亲倡。本之但二物兮，末而为三五。三五之与一兮，都集归二所。治之如上科兮，日数亦取甫。
　　先白而后黄兮，赤黑达表裹。名曰第一鼎兮，食如大黍米。自然之所为兮，非有邪伪道。若山泽黑相蒸#8兮，兴云而为雨。泥竭遂成尘兮，火灭化为土。若蘗染#9为黄兮，似蓝成绿组。皮革真成胶兮，铀蘗化为酒。同类易施功兮，非种难为巧。惟斯之妙术兮，审谛不诳语。传於亿世后兮，昭然自可考。焕若星经汉兮，禺如水宗海。思之务令熟兮。，反覆视上下。千周灿彬彬兮，万褊将可睹。神明或告人兮，心灵将#10自悟。探端索其绪兮，必得其门户。天道无适莫兮，常传与贤者。
　　大丹九鼎者，谓神丹大九转之功也。此乃无上至真、超出三界之上药。至於第一鼎之丹，亦须小九转之功足备，方成黍米之状。此玄珠之象
　　也，其状或白，或黄，或青，或黑，或赤，初无定色，又如真珠之状。古人谓之#11摩尼宝珠，常#12现五色。又日：体似真珠，状丹砂，本非赤。皆亲诣之语，其他妄言形状，指画千般，自诳何益。与其未识而妄言招、谴，曷若勤勤恳恳，参师访道，叉到亲见之地，然后立言亦未为晚。纵得之於身，不立言亦#13何害。魏君奉劝学者：且熟读是书千周万遍，至诚不怠，或感神明告人，或得心灵自悟，自然探其端倪，得其门户。所谓天道无适无莫，常传与贤者是也。愚尝迷《立圣篇》，首篇云：大道无私感即来，神仙此语岂虚哉？，苟非着意求铅汞，争悟天机脱圣胎。亦此意也。
　　《参同契》者，敷陈梗盘。不得纯一，泛滥而说。纤微未备，阔略彷佛#14。今更撰录，补塞遗脱#15。润色幽深，钩援相逮。旨意等齐，所趣不背。故复作此，命《五相类》，则大《易》之情性尽矣#16。
　　五位相得，而各有合。
　　大《易》情性，各如其度。黄老用究，较而可御。炉火之事，真有所据：三道由一，俱出径路。
　　大矣哉，道之为道也。生育天地，长养万物，造化不能逃，圣人不能名。伏羲由其度而作《易》，黄老究其妙而得虚无自然之理，炉火盗其机而得烧金乾汞之方。是皆仰观俯察，远取近用，或寓於言，或修於身，或托於物，事虽分三，道则归一也。
　　枝茎华叶，果实垂布。正在根株，．不失其素。诚心所言，审而不误。
　　道不在言，言犹枝茎华叶也。因言会意，意犹果实垂布也。因意会道，道犹根株也。枝叶易见，果实易知，而根株则难见难知也。言则易知，意则易会，而造道之妙者鲜矣。然而根株虽隐，发露於叶茎；大道幽玄，发明於言语。况魏君诚心之言，审而不误，在学者深造自得之耳。
　　会稽鄙夫，幽谷朽生。挟怀素朴#17，不乐欢荣#18。栖迟僻陋，忽略利名。抗守#19恬澹，希时安平。宴然闲居，乃撰斯文。歌叔太《易》，三圣遗言。察其旨趣，一统共论。
　　魏君生於束汉，会稽上虞人也。挟朴怀素，忽略利名，隐居学道，潜默修真，不知师授谁氏，深造道玄，得太乙火符、金液九转大还神丹之妙。既已#20利己，又以利人，乃撰斯文，开示后学，其功大矣。其德盛矣。而犹以鄙朽自牧，至人谦晦如此哉。此书与三圣所作太《易》，意趣大统相合，故命日《参同契》云尔。
　　务在顺理，宣耀精神。神化流通，四海和平。表以为历，万世可循。序以御政，行之不繁。引内养性，黄老自然。含德之厚，归根返元。近在我心，不离己身。抱一无舍，可以长存。配以服食，雄雌设陈。挺除武都，八石弃捐。审用成物，世俗所珍。
　　读是书者，务在顺太《易》相参之理，近求诸己，使其闲所言神通变化之用，归之於精神心衍之微，则入神致用之妙得矣。入神致用之妙得，则仙道成矣。岂惟学仙、学道者赖是书哉？序以御政，则行不繁，而四海平；表以为历，则神化通，而万世法；引内养性，则合黄老自然之道，含归真返元之德；配以服食，则设雌雄制伏之事。但世人不当认为外药耳。苟妄#21认为外药，则武都雄黄、四神八石之类，炼而服之，去道远矣。审其用而为炉火之卫，则能炼世银而为黄金，乾水银而为白银#22亦可为世俗所珍也。
　　罗列三条，枝茎相连。同出异名，皆由
　　一门。非徒累句，谐偶斯文。殆有其真，砾略可观。使予敷伪，却被赘愆。命《参同契》，微览其端。辞寡意大，后嗣宜遵。委时去害，依托丘山。循游寥廓，与鬼为邻。化形而仙，沦寂无声。百世一下，遨游人问。敷陈羽翮，束西南倾。尧汤厄际，水旱隔并。柯叶萎黄，失其华荣。吉人相乘负，安稳可长生。
　　此书三篇，大率首尾辞旨相似。溪君发明丹道，再三敷叔，重复其言者，盖欲学者首尾相参，易於晓会，故其言谓：此书三条皆枝茎相连，其辞旨虽取喻不同，似出异路，其实一门而已。岂徒然谐偶累句以求美诵耶？殆隐藏至理，砾格可观，因命日《参同契》者，魏君自取是名也。既以#23是书示后世，则魏君自是隐矣。遂委时去害，依山托迹，形化而仙，至於百世一下#24，遨游人间，游戏三界，指示玄门，济度韦品，则未尝．不敷陈羽翼#25借便於人也。何异孔子十翼《易经》乎？魏君岂一日忘天下乎？然魏君之旨，则在乎使束木、南火、西金三物归於一家。如前篇三者俱来朝之义，使人寻文会旨也。至於道成之后，身外有身，如吉人相乘负，无往而不自由，虽当#26尧之洪水，汤之大旱，万物萎黄，海变桑田，而其一灵妙有乘真人法身，往来自如，出入无碍，可谓安稳获长生矣。
　　鼎器歌
　　圆三五，
　　鼎身周围一尺五寸，以象三五．之数。盖围十五＃27，而＃28径五寸也。三五者，谓东三、南二，一五也。中五，二五也。北一、西四，三五也。本一太极○之中，而含三五之妙，变五行为三五，变三五为一○。金丹之妙，尽於是矣，故鼎器象焉。
　　寸一分。
　　厚一寸一分。
　　口四八，
　　四象八卦合之十二也。鼎口周围一尺二寸，以象一日十二时循环十二位，而不出鼎口之义也。
　　两寸唇。
　　鼎历厚二寸，如两层之状，象乾坤两仪弃钥之形，亦如人有重唇也
　　长尺二，
　　鼎高一尺二寸，象一年十年火候满於一鼎。二月，表周自十一月鼎底阳生一寸，至周岁，则满鼎矣。
　　厚薄均。
　　鼎上下厚薄均匀，表安炉立鼎无偏颇不均之处。
　　腹齐三，
　　安置鼎器须要平正，使鼎。齐鼎心，鼎心齐鼎腹，三者既齐，始无倾侧之息。
　　坐垂温。
　　鼎象人身，人象鼎。使。齐心，心齐腹，如是而坐。垂温者，用火不铃猛，所谓温温铅鼎是也。
　　阴在上，阳下奔。
　　首尾武，中问文。
　　进阳火，则子、丑、寅为首，辰、巳为尾。退阴符，则午、未、申为首，戌、亥为尾。首尾俱用武火，至中官沐浴，则用文火也。
　　始七十，终三旬。
　　始终百日之功，圣胎已就也。
　　二百六，善调均#29。
　　百日之复更须馑调，二百六十日火候足成，三百六十日满一周年之功也。
　　阴火白，黄芽铅。
　　阴真君诗云火侯遇阴为太白是也。阴，黑也。黑中用白，阴中用阳也。至宝得阴火，方变作黄芽。产於阴方，黑铅故也。
　　两七聚，辅翼人。
　　阴真君《神室歌》曰：后土金鼎，生死长七。益七者，火之成数也；所贵生界亦用七，死界亦用七，故日生死长七。於阴阳两界用火不差，则两火聚，而自然辅翼其中之真人矣。
　　赡理#30脑，定升玄。子处中，得安存。
　　婴儿在鼎，恋玄而往。天玄在上，则婴随升。爱护安存，莫着外境。钦一讪端的意，北斗面南看。
　　来去游，不出门。惭成大，情性纯。
　　闭固微密，使无漏泄之虞，则圣体渐大，而情性愈纯矣。
　　却归一，还本源。
　　圣胎既就，火候既终，则归一还源也。
　　至一周，甚辛勤。密防护，莫迷昏。
　　一年火候甚是辛勤，在修炼之士，尤宜密加防护，惺惺不迷，可也。
　　途路远，复幽玄。
　　前辈诗云：一极还丹大似拳，时人服了便登仙。莫教些子尘绿隔，阻隔蓬莱路八千。
　　若达此，会乾坤。刀圭沾，净魄魂。
　　修真至此，方能晓会乾坤之理，而盗天地之化机，日饮刀圭使魂灵魄圣也。
　　乐道者，寻其根。审五行，定铢分。
　　是理不出乎五行，苟好道参玄，寻其根源，审五行之细微，定铢分之轻重，则默而识之，不待口传而自悟解，在学者专心致意，精思入神而已。
　　谛思之，不须论。深藏守，莫传文。
　　学道之士，苟能因文悟解，则铃传诸文字，漏泄天机。切在隐秘深藏，毋遗轻泄之谴。
　　御白鹤兮，驾龙鳞。游太虚兮，谒元君。受天图兮，号真人。
　　丹成#31之后，白鹤龙鳞在我，神通自能变化，非出於外来也。世有不知修炼积功累行可致神仙，而妄想求真，有昼夜翘思而待天诏者，岂不谬哉？至有为鬼神所迷、妖怪所惑，化作龙舆凤笔，腾云驾雾，卒陷狐魅者，多矣。又岂知变化自我者，为正自外来者，未始不出於邪怪也。学者可不知之。
　　周易参同契解卷下竟
　　#1r弃财』，四库本作『卉货』。
　　#2『其』，原脱，据四库本补。
　　#3『唱导』，原作『唱道』，据四库本改。
　　#4『闱干』，四库本作门琅牙』。
　　#5『春华』，四库本作『春木』。
　　#6『张二』，四库本作『张六』。
　　#7『正阴』，四库本作『夏火』。
　　#8『相蒸』。原作『相需』，据四库本改。
　　#9『药染』，四库本作『檗染』。
　　#10『将』，四库本作『乍』。
　　#11『之』，原脱，据四库本补。
　　#12『常』，原作『当』，据四库本改。
　　#13『亦』，据四库本补。
　　#14『阔略彷佛』，四库本作『阙略男实』。
　　#15『遗脱』，原作『遗漏』，据四库本改。
　　#16『情性尽矣』，四库本作『情性明乏尽矣』。
　　#17『素朴』，四库本作『朴素』。
　　#18『欢荣』，四库本作『权荣』。
　　#19『抗守』，四库本作『执守』。
　　#20『已』，四库本作『以』。
　　#21『妄』，据四库本补。
　　#22『白银』，四库本作『白金』。
　　#23『以』，原作『已』，据四库本改。
　　#24『一下』，四库本作『之下』。
　　#25『羽翼」，四库本作『羽翮』。
　　#26『当』，据四库本补。
　　#27『十五』，原作『尺五』，据四库本改。
　　#28『而』，原作『则』，据四库本改。
　　#29『调均』，四库本作『调匀』。
　　#30『赡理』，原作『瞻理』，据四库本改。
　　#31『丹成』，原作『成丹』，据四库本乙正。
　　参同契摘微#1
　　窃为贤者谈，曷敢轻为书。若遂结舌疮，绝道获罪诛。
　　写情着竹帛，又恐泄天符。犹豫增叹息，倪仰缀斯愚。
　　陶冶有法度，未忍悉陈敷。略述其纲纪，枝条见扶练。
　　以金为堤防，水入乃优游。金计有十五，水数亦如之。
　　临炉定铢两，五分水有余。二者以为真，金重如本初。
　　其三遂不入，火二与之俱。三物既合受，变化状若神。
　　下有太阳黑，伏蒸须臾问。先液而后凝，号日黄舆焉。
　　岁月将欲讫，毁性伤寿年。形体为灰土，状若明窗尘。
　　余谓魏公玄要悉在此章，彭真不陈抱一、储华谷三家议论不同，中问宁无穿凿，其说皆失经意。愚不自揣，辄将师旨率为之注，盖此章首．尾次序，收功证验，皆有法度，故释其义；其余诸章引明天道，启发人用，俱可以心领而意会也矣。
　　以金为堤防，
　　歌曰：老君练丹无比药，惟有神室是金做。盖将阳金璹作神室，提防真汞飞走之故也。
　　水入乃优游
　　此水非是金水之水，乃是天元真一之水，即真汞也。即将阳金璹作神丹室，提防火毒，无忧受炼之际，真一之水可以凝结成丹在於神室之中，得自优游无诸散失也。
　　金计有十五，水数亦如之。
　　金水共三十之数，月也用也。
　　临炉定朱两
　　朱是小分，两是大分，进火受炼之际当定轻重，时桔时凶，可进不可进也。
　　五分水有余。
　　金水共三十之数，作为五分分之，理合每有二分半，六日为一分。至金华受炼之日，止用九也，犹不及二分。余者皆水之分，故言水有余也。
　　二者以为真，
　　五分之中止用二分,自三日月出更金方受生，至上炫皆金生之日也，色轻光淡，月体未圆。六日为一分，自初三至初九正当第二分也。八日兑受丁，十五乾体就，至此丁甲用事，所以超神接气也。又且金旺水秀，正是兑金、乾金二者受炼之真候也。
　　金重如本初。
　　金数有十五，前云：知白守黑，神明自来。白者金精，黑者水基。大尽初二，小尽初三。黑圈中一点白，起至十五乾金体就，金数十五也。后月继前月，体不喊，色不亏。又云tj . 自开辟以来，日月不亏明，金不失其重。可谓金重如本初，月月如是，修炼者故得其用也。
　　其三遂不入，. 
　　自兑金炼至乾金，色足体满，十五乾体已就，受炼之极也。一亏之后，则五分之中二而已，其三不入也，三者皆水之分数也。今炼金不炼水，虽不言炼水，举母子脊分言之水，则属一口阴符，故言其三遂不入也。
　　火二与之俱。
　　兑金、乾金二者j 五分之中入火受炼之日，止用二分，二金相与俱入火中受炼矣，则前五分有余。分而言之，一则阳火二、阴符三，故云其三遂不入，火二与之俱也。
　　三物既合受，变化状若神。下有太阳黑，伏蒸须臾问。
　　先液而后凝，号曰黄舆焉。岁月将欲讫，毁性伤寿年。
　　形体为灰土，状若明窗尘。
　　土、金、木三物相合滋育受，太阳火熙熏蒸制伏於神室中，先白后黄，变化若神。九年九易，岁月将讫，消段凡胎无性及有限寿年之阴质，变体纯阳，寿同天永，放云：毁性伤寿年，其形显隐问，状若明窗尘。
　　#1四库本无《参同契摘彻》一节。
　　丹经、紫书行于世者多矣，惟魏伯阳依《金碧龙虎经》，托《易》象，作《参同契》，敷叔丹法最为精详。吕真人之歌尝日：金碧参同不计年，妙中妙兮玄中玄。高象先诗亦云：金碧龙虎参同契，留为万古丹中王。盖美其#1至也。越郡旧有彭真一注本，仆曩得之，玩读无虑数过，而辞深义隐，邈不可窥；扣诸江湖学仙之流，亦莫不以是为#2病，祇叹日：道渊乎哉。岁在甲辰阳月下弦日，天锡缘幸，获遇抱一先生陈君于山阴之大云。明年夏五圆日再遇於在所之佑圣观，先生且语仆日：子志於道，更当为道立功。吾尝徇#3友人之请，作《参同契解》一编，中所着辞，率皆直指，漏露丹秘，曾无留机，定欲开后学冥昧之途，不敢为古书幽深之语，子能谋为传行，计善行岂小哉？仆既受其书，筹灯静读，玄玄之妙，朗在目前，不惟魏君本旨赫然彰明，而诸经书所秘而不敢言者且昭揭于此矣。即举手赞日：吾先生可谓慈仁之至，而是书可谓读《参同契》者指南也。敬募诸有缘相与而钱之梓，所冀递相授受，同志毕览，因文悟解，立登真玄。其或有未能尽悉渊微，犹俟夫师之亲指者，则亦未免为旁门邪径殊衍臆说，似是而定非者乱惑也。后之览者愿加之意，淳佑乙巳仲秋旦日门人天台生#4稽首馑题。
　　又叙
　　尝闻先达高象先诗云：金碧龙虎参同契，留为万古丹中王。又古今诸仙多尊《参同契》为丹法之祖，益古有《金碧龙虎经》，辞寡意深，世人莫晓，至汉魏君伯阳演经为《契》。魏君，越之上虞人。今越之公库板行#5，惟以彭晓笺义而为善本。然世代迁革，今所行者已非彭真，独首叔与《明镜图》得魏君之旨，至於诸家之注，皆以旁门附会，故张平叔慨叹世人将仙经妄行笺注者是也。抱一先生陈君自淮游浙，学者以是书质其真伪。益世之好异之士，或以《参同契》为伪书，犹今所行麻衣之《易》也。愚师事抱一先生最久，亲闻奥论，谓魏君以伯阳自名，实老氏之化身也。而《参同契》辞章近古，全迷真机，实魏君之言，非常人所可拟迷也。犹麻衣之《易》，实陈希夷记录麻衣之言，非世儒可道，而或者妄传以为己作惑误后人，是犹责天之功，岂不获罪於天耶？愚闻是语，心融意释，因请抱一先生为之注。然而先生无心，事事不可以笔现，晚愚时以一二段求释其旨，岁月既久，方成全编，敬命梓工以传同志。噫，《金碧经》待《参同》而始显，《参同》得先生解而始明，是犹#6《春秋》之有左传，又得杜预为之释也。上天怜愍学道者流，生先生於斯世，发明丹经之秘奥。学者秘而传诸，毋贻轻泄漏慢之谴，不胜至祷。时端平改元正旦希微子王夷焚香再拜，誓心敬跋。
　　#1『其』，四库本作『之』。
　　#2『为』，据四库本补。
　　#3『徇』，四库本作『狗』。
　　#4『生』，原脱，据四库本补。
　　#5『板行』，四库本作『颁行』。
　　#6『犹』，原作『由』，据四库本改。
　　
