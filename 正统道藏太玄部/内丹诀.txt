陈先生内丹诀
　　经名：陈先生内丹诀。北宋陈朴撰。一卷。底本出处：《正统道藏》 太平部。
　　陈先生内丹诀序
　　先生名朴，字冲用，唐末五代初人也。五代离乱，避世入蜀，隐居青城大面山，受道於锺离先生，与吕洞宾同师也。先生才质奇伟，德行高妙，积年累功，今不知其几百岁。或出世间，为性不常，以歌酒为乐。元丰戊午年间游南都，宋城张方平官保，以其年高，传接气之术，延寿一纪。盘桓南都，不啻半载。携一无底土罐，游於市，人少有识之者，淮南野叟敬信尊崇，或师事之。先生怜其至诚，授以内丹诀，因以记之。先生内丹之诀，直指玄关，九转成道。每一转先述短歌，又托意於《望江南》欲后来学方外之道者，易晓也。
　　陈朴冲用撰
　　一转歌
　　一转之功似宝珠，
　　天一真水，藏之於胆，阴阳和合，降而为丹，状如露珠一颗。
　　山河宇宙透灵躯，
　　人因父精母血，交媾而生身形交也；丹因心火肾水交媾而丹降，气交也。丹降之时，神游方外，阴阳太和，至忘其形。天地山可，六合万物，在我身之内，我身在天地之外，只觉此中一点光明，如日，乃丹降也。
　　红莲叶下藏丹穴，
　　舌下两窍，左通心，右通胆，真气流注，以通神明。故人身不安，则舌下液乾，以其真气耗也。一转之首，以舌闭其两窍，使真气不泄於外，以通其神水也。
　　赤水通流九候殊。
　　赤水液也九转之首，每遇九日，细息九次，每次八口九口，自然津液通流，自舌而生，以灌下藏，乃九侯也。
　　望江南
　　中黄宝须向胆中求，
　　天一生气，名曰中黄，其气藏於胆，以为性命之根元。其味苦，至如无知花木根蒂之味亦苦，乃知万物非生气不能生也。内丹之药，先闭舌下两窍，内通胆中生气，至喉舌之间，有微微苦味，是生气通流，然后求神为丹也。
　　春帝令行生万物，
　　万物得春气方生，人能通胆之气，然后内丹成就。
　　乾坤膝下与吾俦，百脉自通流。
　　生气上行，口中觉苦，阳阴大和，神居天外。则天地四海，如在吾膝下，浩气塞乎天地，百脉流通，万窍开张，内丹降也。
　　施造化，左右火双抽，
　　下手之初，先闭舌下两窍，不令气泄於外。左右两窍之气，自内而上行，左贡左太阳，而入脑右；右俱过脑，至顶心泥丸宫，合成一处。下重楼十二环，入心经，传入胆，冲开胆窍，使胆中生气上行，随心胆之脉，贯於舌窍，使舌觉有苦味，乃是生气流注，欲降丹也。
　　浩气腾腾充宇宙，苦烟袅袅上环楼，
　　胆窍既开，则生气袅袅，上重楼十二环，入於舌窍之下，满口觉苦，乃是生气流通之验也。
　　夫妇渐相谋。
　　生气通流则阴阳大和，心肾交媾，故曰渐相谋也。
　　口诀
　　行持下手之初，先须以饮食养和五藏，不可失饥过饱，心田安静，无忧无愁，乃可入道也。凡於二更尽，三更初，先须洗漱，於静室烧香，盘膝坐，闭目存神。候息出入匀调，以舌倒卷，塞定舌根两窍，闭息，渐次觉左右太阳经，有两道气从大牙根下，贯太阳，入顶门，至泥丸宫，即为一次。却开眼，良久再一闭目存神，依前卷舌，候气至泥丸宫，即止。如此每夜行三次，行数夜，或旬日，或半月，渐觉气到泥丸宫，后流入脑，下重楼十二环，过夹脊，串尾闾到上，入心贯胆，觉胸中温温，微觉意思和畅，乃是真气降也。如此又行数夜后，渐觉气到心，后微觉温温，或心头气微动，却有温气。后心而上过重楼，入舌下，渐觉口中微苦，乃是中黄之气，自胆而出，阴阳大和，将有降丹之象也。如此之后，每夜行持之初，令一人在门外，以绝入来之人及猫狗等，恐忽然相惊故也。至每夜行三次时，须於坐前横一几，忽行气间，觉身体渐大，精神腾腾，渐见住宅与诸城市天地，皆在身内。一身上觉充天，下觉塞地，手足皆不知所在，乃急以手按几闭目，只觉心头一块光明，团团如日，忽然坠落，乃是丹降也。丹降之后，不可便开眼，渐渐收拾精神，却归四体。手足却复旧，或觉手足微麻，定省多时，然后开眼，吃人参汤，乃睡。至来日吃粥食，将息一二日，乃丹降毕功也。丹降之后，百病消除，更无疾厄之苦也。
　　二转歌
　　二转阳成始积阴，
　　二转之初，如人怀胎两月，丹之初降，乃是真之精成而为丹。丹降之后，二转逢九则须养阳，三转遇六则养阴，以成抱养功也。
　　心光肾液丁壬，
　　心属火，火属阴，以配南方丁火，丁者火之阴也。肾属水，水属阳，以配北方壬水，壬者水之阳也。二转则养阳，使心之光感於下，三转则养阴，使肾之液交於上。真水真火，上下交合，以配丁壬，而抱养真丹，以成造化之功也。
　　神珠奔电归北海，
　　丹之初降，养於心络，育之以真火，生其丹也。一转功成，则真丹忽然从心络流下，藏於丹田，育之以真水，此为二转之功也。
　　时进灵光照紫琛。
　　丹藏丹田之后，丹气渐成，忽於虚静室中，时有神光从眼而出，忽见如真金之团，乃丹光也。
　　望江南
　　玄珠降丹，窟在中宫，
　　玄珠真丹也，一转之初，藏於心络，故曰中宫。
　　九候息调重九数，
　　丹降之后凡遇九日则闭息，九候为一次，至九九八十一息，为九次，故日重九数。
　　赤波忽迸太阳东，
　　九九功成，真丹阳足，忽自心下流入丹田，藏於水府，以养其阴，太阳东海也。
　　心肾始交通。
　　初降藏之心，以养真火，二转归之肾宫，以养真水，故阴阳大和，而交通也。
　　逢六变重，六息阴功，
　　逢六则闭息六数为一次，至六六三十六息，为一周，以养阴。
　　火自海门朝帝座，
　　海门是丹田肾府也，真丹存於丹田内，阳之数已足，每遇日午，则神火自丹田，热气朝於上，达於心。帝座，心也。
　　水从莲沼佐丁公，
　　莲沼，舌也，六六曰阴，数足则舌下华池神水，下浇心络，以养丹气。丁者，心之火也。
　　紫电透玲珑。
　　真丹气足，时有神光出於面目。半夜宴坐，内观五藏六府，表裹分明，直见玄珠养於丹田。
　　口诀
　　丹绛之后，一转了毕，凡遇初九、十九、二十九，三九之日，日正午时，於静室中，闭门端坐，盘膝闭月，叩齿九遍，神定气和，然后闭息。每一闭八九息，为一次，即开眼。良久，再闭息如前，八九息为一次。初闭时，闭一次两次，行之渐熟，闭四五次，又极熟，闭之．九次。一向行之，直候内之火候周足，与天地相应，不以远近。忽然入息，至九次，心中温热，四体和畅，心神摇动。一道热气流下入丹田，此是内丹入丹田，乃为二转功成。自此而后，不行九息之数也。
　　三转歌
　　三转行阳入左宫，
　　丹成二转，藏於丹田，逢六行阴，以养真阴之气。内阴数足，与天地流通，其真丹忽自丹田流入左胁之内，四体汗流，以除尸气，而成三转之功。自此更无三尸魂也。
　　灵珠胎色渐鲜红，
　　灵珠，内丹也，丹成三转，阳气充足，凡小便及涕唾皆粉红色，以应纯阳之质。及其丹光内照，见一颗明珠如火轮之状，在左胁之下也。
　　神躯育火分形象，
　　三转之后，阳气已足，每遇月尽，以左手摩顶，入息激动丹火，至五藏热而止，谓之育火，以运其丹。自此而后，丹田之中，渐觉有物，遇入息则丹动，故曰分形象也。
　　天籁时催造化功。
　　天和於九霄之上，感激有声，如天乐合奏，名曰天籁。人之九窍，不闻其音。三转之后，九窍聪明，则天籁之声，昼夜常闻也。
　　望江南
　　毛发落丹，左运行阳，
　　三转之后，阳气充足，四体毛发，皆自退落，以其阳毒冲落也。
　　胎色渐红阴渐小。
　　内丹色渐红也。三转功成，内阳数足，阳既盛，故阴龟短缩，至於肠胃，亦自微缩。一月之中，大小便共无十次，位入地仙，道成无漏。
　　推移岁运助乾刚，
　　乾之卦六画，皆纯阳。三转侯阳数充足，体象乾卦，纯阳也。
　　育火养中央，
　　摩顶入息，内育真火。
　　成物象，五岳辩微芒。
　　三转丹成形象，虽五岳未全，其出入动转，形若三四寸小儿未甚分明。
　　出入尚迟形尚小，
　　圣胎成象，神舍其中，出入有形，如婴孩然。闲坐闭息之间，常出见於面，日嬉游方丈之内。然阳气方足，未曾养阴，圣胎有魂而未有魄，故出入尚迟，其形尚小。
　　晨昏天籁奏笙篁，
　　七窍聪明，则仙音常闻也。
　　常饮玉壶浆。
　　华池涌泉，甘露之水，尝饮之也。
　　口诀
　　丹入左胁之后，功成三转。凡遇每月初六、十六、二十六、三之日，夜半子时，洗漱了，入静室中，端坐盘膝，叩齿九通，凝神定气，闭目入息。凡闭息六次为一遍，开眼，良久再闭目，入息六次为第二遍，如此六遍，乃毕。於其月内行至二十六，则月中三遍俱足。至其月尽，夜三更子时，依前於静室中，闭目盘膝坐。先以左手摩顶门，右手摩尾闾，尾闾乃脊骨尽头，随日转七七四十九转，凡摩时紧闭定息，至数足微歇，候气定再摩。如此三次，自然觉心肾之气交於中鬲，激动丹气，塞於五内，觉五藏内，其热如火，乃行育火之候也。凡行持之后，或於三六之夜，或於月尽之时，忽然觉左胁内丹在胁下动摇，或微有声，一道热气横遇丹田，直入右胁之下，其热如火摇动，良久而定，乃成四转之功。自此而后，不行重六之数。
　　四转歌
　　四转行阴入右关，
　　左属阳，右属阴，四转之候，内丹左右以应其内阴之数，自此内阴阳俱足。
　　圣胎灵运产仙颜，
　　三转养阳，圣胎生魂，四转养阴，圣胎生魄。丹至四转之内，圣胎魂魄皆成就，其五岳精神，与我内形貌一同，乃出神真身。
　　圆光满座神无碍，
　　四转之后，阴阳气足，正坐闲息，内丹神光从顶门而出，如一轮明月，罩定身体，神游内外，出入无碍，坐於室中，可知千里之外祸福，此之谓妙用成就也。
　　鼓舞嬉游去又还。
　　神出入，自在无碍，随意也。
　　望江南
　　丹往右，四转运行阴，
　　四转之功养其内阴，丹藏右胁，以表阴也。
　　逢六闭藏阳户气，
　　鼻为天窍、气之出入属阳，口为地窍，气之出入属阴。三六之夜，闭定鼻息，绝其来去。以阳气内降，充塞五藏之内，此以阳养阴也。
　　玉关泉透合丁壬。
　　闭住鼻息，则华池水满，淋下心络，水火内交，心气下降，肾气上腾，丁壬配合，以养圣胎。
　　龟戏任浮沉，
　　阴阳数足，胎在右胁，或升或降，随气摇动，如龟在水，任意浮沉也。
　　时出入无碍，贯他心，
　　圣胎神足，出入无碍，朝游西蜀，暮入束都，不出户庭，坐观海内，至於人之心神，使我之神交之，可以知其人之意，故曰贯他心，乃他心通也。
　　游戏神通常出面，
　　圣胎成就，婴儿出入面目之间，游戏四海之内，以表神通妙用之自然也。
　　圆光周匝遍千寻，
　　内丹光明，罩我之身，其状如月。寒暑不相侵。
　　口诀
　　丹入右胁之后，养成四转之功。凡遇每月初六、十六、二十六日，半夜子时，洗漱罢，入静室中，闭目盘膝，叩齿三十六通，集神定气，闭定鼻息。虽闭鼻息，不得似日前入息，直使鼻内无出入之息，湛然不动。直候真气内满，丹气贯舌窍，华池津液，涌出满口，将欲溢出，然后款款咽之归心。其神水到心，则激动神火，五藏觉热，遍身汗出，四体舒畅，为一遍。每至三六之夜，如此行三遍即止，此为神水神火，抱浴圣胎之候。自此而后，忽於行持之间，内丹自右胁，其声如雷鸣，一道热气，流入丹田。鼻中火光射出，乃是内丹归复丹田，以成五转。自此更不行闭阳户之息也。
　　五转歌
　　五转阴阳造化成，
　　三转养内阳，四转养内阴，至五转内外阴场数足，造化之功已成，养就圣胎，神通自在。
　　婴儿盈尺弄阳精，
　　五转之后，内丹圣胎，养就灵躯，身长尺余。自此采日之精，以养外阳，夺天地造化之功也。
　　寤游四海寐知所，
　　常人内无所养，精神四散，无所归着。昼则神在於心，夜则神出於体，及其睡着，神无所守，更不知有身，亦不知所在，随魂逐魄，入幽趣中，与鬼同聚，常於梦中，无所不见。至四大忽坏，神随鬼往，随福受生，天堂地狱，皆不由己。乃因神不自识其身，随波逐浪故也。得道之人，内丹成就，神舍於丹，灵躯自在，昼则神游，夜则神定，及乎睡着，神见其身，物不能诱。是故魂魄潜伏，百邪不干，更无梦寐，出离生死，去来由我。出神纵横莫测，故丹经曰真人无梦，谓此也。
　　去住无为信步行。
　　望江南
　　珠自右，飞电入丹城，
　　四转功成，阴阳数足，内丹玄珠，忽自右胁，一道真火，飞入丹田。其声如雷，鼻光如火，乃是丹珠内阴内阳皆足，复归丹田，以成五转之位也。
　　内养婴儿盈尺象，
　　圣胎之内，真人成就，出入顶门，长尺余也。
　　时逢九数采阳精。
　　三转养内阳，四转养内阴，故阴阳皆足，丹归丹田，功成五转，则夺天地造北，采日之精以养其外阳，修行之道，自内及外，其序顺也。故自五转之后，於一月之内，逢三九之日，采日之精，以养圣胎矣！
　　火向水中
　　生行持之法，以水求火，以阴感阳，水火既济，阴阳大和，故曰火向水中生也。
　　烧鬼岳，紫殿势峥嵘。
　　常人於丹田下积阴气，谓之鬼岳。丹成五转，内外火发，烧尽鬼岳，遍体纯阳。阴鬼山岳，焚烧，阳神宫殿建立，故曰烧山符子鬼难看也。
　　随意出游寰海内，寐如沙碛卧长鲸，时序与偕行。
　　五转之后，造化功成，与天地合德，日月齐明，变化与时流通，故曰与偕行也。
　　口诀
　　内丹复入丹田，五转之功成就，内之阴阳数足，当采外之阴阳，以成大道。凡遇每月初九、十九、二十九、三九之日，当正午时，面南盘膝，闭目对日而坐，候气定，闭鼻息，使息无往来，真阳不漏，充满於内。其内之真火与外之真火交通，自觉一身上下通红明满。坐一二刻后，渐渐丹田真水一道，冷气上贯於心，如水晶一团，在其心上，然后开眼开息，从鼻中吸日之气，九九八十一口，纳之於心，其日气到心之后，与真水相激，吸气一半之后，渐觉心头气动，内丹在丹田，如鱼涌跃，乃是阴阳大和，至八十一口而止。如此行持三年而毕，三载数足，不采日精，却采月华也。
　　六转歌
　　六转神全弄月华，
　　丹至六转，内外阴阳皆足，圣胎神全，其真人与内身一体，每遇月圆之夜，采月之英华，以积真阴，故曰弄月华。
　　变胎魂魄影潜赊，
　　变胎，谓凡胎成圣胎也。五转真阳全，魂化为神；六转真阴全，魄化为气。魂魄内外，则日中游行，更无其影。自此之后，鬼神不可见，而阴场不可测，以为真仙之道，影潜赊也。
　　阳砂换骨阴消肉，
　　人之凡胎浊骨，阴阳不洁，不能上升。得道真人，丹成四转之后，至五转，采日精纳於丹田，结为阳砂。采日一年之后，其阳砂内纯，入於髓中，换其凡骨，内生仙骨。但觉夜间汗出如白膏，乃是凡骨随汗而消也，至八十一口而止。如故曰阳砂换骨。五转换骨之后，至六转，采月华纳於丹田，结为阴粉。采月华一年之后，其阴粉内化入於肉中，换其凡肉，以养仙肌。但觉大小便常有紫血随气换下，乃是几肉暗消，仙肌肉生，故曰阴消肉也。
　　换尽由如玉去瑕
　　玉之有瑕，不成真玉，人有凡肌浊骨，不成真人。六转之后，换其几骨而生仙骨，去其凡肌而生仙肌，换尽无瑕，神明纯一也。
　　望江南
　　日精满，阴魄化无形，
　　六转阴阳数全，魂魄内化，形体无形，以登真人之道也。
　　每遇月圆开北户，
　　六转之后，每遇月圆十五夜，运北方肾水交南方心火，使内外水火既济，以结阴粉，与天地造化通流，以育圣胎也。
　　神龟时饮碧瑶泠。
　　神龟，肾水中龟也。饮海龟儿人不识，乃是采月之英华纳於神水之府，其神龟饮之阴粉，也。生於北海之中
　　形魄岂能停，
　　日中无影也。
　　阳砂赤阴粉色微青
　　日精所结属阳华所结属阴，其色赤象日也；象月也。
　　粉换肉肌砂换骨，凡胎换尽圣胎灵，
　　魂化合神，魄化合气，清净一体之，形神俱妙，与道合一也。
　　飞举似流星。
　　学道之士，能全其神，未能换形，则为形所累，故出神则身不动，尸解则，形不去。丹成六转，换尽凡形而成，仙质，形神俱妙，神之所向，形亦随之，上升九霄，如星之快也。
　　口诀
　　丹成六转，当采月华，每遇月圆十五，夜半子时，洗漱毕，对月而坐，闭目盘膝，定气鼻息，合口，令口鼻绝往来之息，使真气不泄於外。内之真气塞乎六腑，肾之真阴与太阴之精，内外摄受，阴气交通，自觉一身莹如水晶，湛然明朗。一二刻间，肾之真水感动心火，心神之火，一道热气降入丹田，如一团火轮安在瑠璃盘内。然后款款开眼放息，从鼻中对月，吸月之气，纳入丹田，吸八八六十四口而止。吸气一半之后，其月华真阴，激动丹田中真火，水火相交，如沸汤之状，四体汗出，百脉舒畅，至六十四口而止。如此行持二年，乃毕其功，将入七转之位也。
　　七转歌
　　七转飞腾四体轻，
　　仙体轻清，飞举自然也。
　　灵光闭息满丹城，
　　内丹点就形神，故一身之体，为藏丹之城也。丹至七转，使内外阴阳和会，当须闭息千朝，以成妙道之用。
　　千朝却粒生神火，
　　丹成七转，闭息千朝，使阴阳大和，千日数足，神气合会，五藏鼎新，内外纯一。月光明彻於六府，真火照烛於五内，藏府谷虫，化之为水。自此肠胃充实，不纳烟火之食，饥餐仙果，渴饮琼浆。
　　坤户施张浴海鲸，
　　内丹皆化之后，阴形消尽，唯有一窍，名曰坤户，以象其阴也。每遇神丹火盛，则於三九之日，投身水中，运其丹珠，从坤户出，呼吸弄水，嬉游自在。一二时久，复还其丹，纳於丹穴，以制火候之盛也。
　　望江南
　　形透日，七转任飞腾，
　　七转之后，形神俱妙，内腑外形，皆为仙器。日中游行，形影通明，色如红玉，飞举腾空，纵横任意也。
　　幽入深岩图宴坐，息无来去使神凝。
　　七转之功，要在和顺内外，使外之日月英华，合乎心肾之水火，阴阳交通，神气和会。幽入岩谷之中，宴坐百日，闭定鼻息，以绝呼吸之气，神气冲和，凝然大定，五藏内实，不食尘世之物，证逍遥之道也。
　　却粒着奇，能生神火，返本气清澄。
　　闭息千日，神火内发，荡尽谷虫，更无食念。返本还元，抱一清净，故曰气澄清。
　　九候浴时开地户，
　　凡遇神火太过，五藏发热，则逢九之日，入於水中，浴其真丹，光明如火轮之状，从地户中出，故曰开地户也。
　　月中取火日求冰，
　　月者阴之象，神火，至阳之物，地户，阴之窍。引导阳光，从地户阴穴中出，故曰月中取火也。日者阳之象，神水至阴之物，舌窍者阳之窍，通流神水，从舌窍阳穴而出，故曰日求冰也。
　　五内换重新。
　　五转换骨，六转换肉，七转换五藏。五内者，五藏也，故曰五内换重新也。
　　口诀
　　丹至七转，须当远离尘市，入深山之中，岩间宴坐，闭息凝神，口鼻绝往来之息，使真阴真阳交於腹内，夺天地造化之功，归於四体。千日之后，五藏换尽，胎气变为仙腑。但觉顶门窍开，出赤黑之气，乃是胎气发散。千日数足，顶门窍合，乃是胎气出尽，七转功满也。自此而后，五藏结实，不纳烟火之食。若有时五藏丹火内发，鼻窍火出，则入水中闭定鼻息，则丹珠神火从阴户而出，浮於水面，如牛弄黄。直候舌下神水如泉，则丹火自息，吸其丹珠，复入坤户，直至八转，地带成就，更无火毒，则不须浴也。
　　八转歌
　　八转还元地带垂，
　　婴儿在母腹中胞胎裹，定气不能出而无所损者，盖婴儿脐中有脐带街在口中，呼吸之气，往来不绝，此乃自然胎息，故无损也心丹成八转后，复於脐中生一脐带，亦如婴儿之形，还其本始之道，故曰还元地带垂也。
　　周行胎息养婴儿，
　　真人得地带，行周天之气，故能长生。
　　有时火发烧丹窟，深入泠泉弄赤龟。
　　赤毫，丹珠也，八转之后，内炼真火，使无热毒之患。凡遇火发，即口街地带，闭息九日，至第九日，真水自丹田，如涌泉泛涨，直至重楼十二环，丹珠在其神水中，如龟戏水。自此之后，真火无毒，更无丹热之患，故曰深入泠泉弄赤龟也。
　　望江南
　　内外遍，八转始还元，
　　丹至八转，外之形体，内之五藏，尽皆换遍。复生地带，如同婴儿之状，故曰返本还元也。
　　地带长垂生坎户，周行胎息贯天门，
　　地带，脐之带也，生於脐中，属北方坎卦，故曰生坎户也。天门，华池之窍也，地带贯於口中，行周天之息，以调火侯，故曰周行胎息也。
　　太始道方存。
　　太始之道，生天地之始，丹成八转一始，天地造化之初也。
　　纯一体
　　内外纯成阳也，无一点阴气，故曰纯一体也。
　　黑赤气常喷，
　　黑赤者，神火之气也，丹成八转，息之往来，从鼻中出，常见黑赤之气，故曰气常喷也。
　　丹火发来烧内境，泠泉深处浴猴狲，
　　丹火之患，运神水以制之，更无丹火之候。盖丹者心珠，心象猴也，以神水浴丹，其神丹浮沉於神水之内，故曰浴猴狲也。
　　神水赤龟吞。
　　丹浮神水之中，如龟之吞水，取其状也。
　　口诀
　　丹成八转，地带生於脐中，若遇丹火内发，五藏燥热，即闭目宴坐，以地带接於华池之下，使息气内通，行周雨运用之道。自闭息之后，丹田真水日月渐长，至第九日，神水直至重楼十二环，丹珠浸於神水之中，去尽火毒。自此之后，更无发燥之候，至第九夜子时，闭息吸神水入泥丸，过夹脊，复入丹田，以毕其功也。
　　造化之功，归於四体。千日之后，五藏换尽，胎气变为仙腑。但觉顶门窍开，出赤黑之气，乃是胎气发散。千日数足，顶门窍合，乃是胎气出尽，七转功满也。自此而后，五藏结实，不纳烟火之食。若有时五藏丹火内发，鼻窍火出，则入水中闭定鼻息，则丹珠神火从阴户而出，浮於水面，如牛弄黄。直候舌下神水如泉，则丹火自息，吸其丹珠，复入坤户，直至八转，地带成就，更无火毒，则不须浴也。
　　八转歌
　　八转还元地带垂，
　　婴儿在母腹中胞胎裹，定气不能出而无所损者，盖婴儿脐中有脐带街在口中，呼吸之气，往来不绝，此乃自然胎息，故无损也心丹成八转后，复於脐中生一脐带，亦如婴儿之形，还其本始之道，故曰还元地带垂也。
　　周行胎息养婴儿，
　　真人得地带，行周天之气，故能长生。
　　有时火发烧丹窟，深入泠泉弄赤龟。
　　赤毫，丹珠也，八转之后，内炼真火，使无热毒之患。凡遇火发，即口街地带，闭息九日，至第九日，真水自丹田，如涌泉泛涨，直至重楼十二环，丹珠在其神水中，如龟戏水。自此之后，真火无毒，更无丹热之患，故曰深入泠泉弄赤龟也。
　　望江南
　　内外遍，八转始还元，
　　丹至八转，外之形体，内之五藏，尽皆换遍。复生地带，如同婴儿之状，故曰返本还元也。
　　地带长垂生坎户，周行胎息贯天门，
　　地带，脐之带也，生於脐中，属北方坎卦，故曰生坎户也。天门，华池之窍也，地带贯於口中，行周天之息，以调火侯，故曰周行胎息也。
　　太始道方存。
　　太始之道，生天地之始，丹成八转一始，天地造化之初也。
　　纯一体
　　内外纯成阳也，无一点阴气，故曰纯一体也。
　　黑赤气常喷，
　　黑赤者，神火之气也，丹成八转，息之往来，从鼻中出，常见黑赤之气，故曰气常喷也。
　　丹火发来烧内境，泠泉深处浴猴狲，
　　丹火之患，运神水以制之，更无丹火之候。盖丹者心珠，心象猴也，以神水浴丹，其神丹浮沉於神水之内，故曰浴猴狲也。
　　神水赤龟吞。
　　丹浮神水之中，如龟之吞水，取其状也。
　　口诀
　　丹成八转，地带生於脐中，若遇丹火内发，五藏燥热，即闭目宴坐，以地带接於华池之下，使息气内通，行周雨运用之道。自闭息之后，丹田真水日月渐长，至第九日，神水直至重楼十二环，丹珠浸於神水之中，去尽火毒。自此之后，更无发燥之候，至第九夜子时，闭息吸神水入泥丸，过夹脊，复入丹田，以毕其功也。
　　九转歌
　　九转逍遥道果全，
　　更无运用。
　　三千功行作真仙，
　　九转丹成，其内三千行积於外，丹成功满，方得上升。故许旌阳徐蛟龙之害，乃得上升，孙思邈救万病，乃得飞举，皆三千功成，方上升也。
　　金丹玉简宣清诏，
　　三千功成之后，玉皇赐诏，接以金丹，以除尘厌。金丹入腹，地带自落，上朝玉皇，名在仙籍也。
　　鹤驾云车赴洞天。
　　望江南
　　丹九转，纯一太初颜，
　　丹成九转，与天地齐年，纯一太初，大道之元也。丹成之后，形与道合，颜同太初。
　　内外无为常抱朴，纵横海外与人间，功行积丘山。青阙诏，玉简赐金环，
　　赐玉简金环，为符契，以朝天帝也。
　　饮罢刀圭乘羽驾，
　　刀圭服金丹也，金丹入腹，地带自落，足下云生，乘羽毛为骑，以赴天阙也。
　　旌幢箫鼓过天关，朝帝列仙班。
　　天乐来迎，箫韶合奏。
　　内丹诀竟
　　
